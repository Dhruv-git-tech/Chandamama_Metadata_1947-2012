మహమ్మద్ మళ్ళీ దుస్తులు మార్పు కుని, బెల్లం వర్తకుల దుకాణాలకు వెళ్ళి, "మా యజమానికి బండీడు బెల్లం కావాలిట. మీ దగ్గిర ఉండే మంచి సరుకు నమూనాగా ఇయ్యండి," అని అదిగి ఒక్కొక్కని దగ్గిరా ఒక్కొక్క బెల్లపు అచ్చు తెచ్చాడు. తరవాత అతను తనకు కావలిసిన బెల్లం మాత్రం ఉంచుకుని, మిగతాది అమ్మి, ఆడబ్బుతో కట్టెలు కొన్నాడు.

హల్వా తయారయే సరికి బాగా చీకటి పడింది. దాన్ని భార్యా భర్తలిద్దరూ తిందా మనుకున్నారు. దీపం వెలిగిస్తే ఎవరైనా పచ్చి, వాళ్ళు హల్వా తింటూ ఉండటం చూసి ప్రశ్నలు వేస్తారని, కటిక చీకటిలో హల్వా పళ్ళెం మథ్య పెట్టుకుని ఇద్దరూ తినటం ప్రారంభించారు.

ఈలోపుగా వారి ఇంటికి పలీ అనే దూరపు బంధువు వచ్చాడు. ఇల్లంతా చీకటిగా ఉన్నది గాని మాటలు వినిపిస్తున్నాయి. త్వరలోనే ఆయన సంగతంతా గ్రహించి, చప్పుడు చెయ్యకుండా తాను కూడా పళ్ళెం పక్కన కూర్చుని, వారితోపాటు తాను కూడా హల్వా తినసాగాడు.

తినేటప్పుడు పళ్ళెంలో చేతులు తగులు తున్నా అవి తమ చేతులేనని భార్యా భర్తలు అనుకున్నారు.

అనుకున్న దానికన్న హల్వా త్వరగా అయిపోయింది.

"అప్పుడే హల్వా అంతా ఎలా అయి పోయింది? నేను తిన్నది కొంచెమేనే?" అన్నది జరీనా.

"నేను కూడా కొంచెమే తిని, ఎక్కువ భాగంనీకేవదిలాను," అన్నాడు మహమ్మద్.

"మీతోబాటు నేను కూడా తిన్నా లెండర్రా!" అన్నాడు పలీ.

దీపం వెలిగించాక ఆ భార్యా భర్తలు పలీని చూశారు.

తన భార్య చేత హల్వా తినిపించటానికి మహమ్మద్ పడినపాట్లన్నీ విని జాలిపడి, పలీ డబ్బిచ్చి మహమ్మద్ చేత జరీనా తినగోరిన సరుకులన్నీ బజారు నుంచి తెప్పించాడు.