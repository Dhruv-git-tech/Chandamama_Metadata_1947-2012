# వింతవీలునామా

జెరుసలేము నగరంలో ఒక ప్రముఖ వర్తకుడు ఉండేవాడు. ఆయనకు ఒక్కడే కొడుకు, వర్తకుడు వ్యాపారం మీద చాలా పరకు దూరదేశాలలో గడిపేవాడు. అందు చేత ఆయన కొడుకు ఇంటి వద్దనే ఉండి చదువుకుంటూ ఉండేవాడు. వర్తకుడు వ్యాపారం చేస్తూ దేశాలు తిరిగేటప్పుడు ఆయన వెంట ఆయన బానిస ఉండేవాడు.

ఒకసారి వర్తకుడు దూర దేశంలో ఉండగా ఆయనకు జబ్బు చేసింది. ఆ జబ్బు నయమయేటట్టు కనిపించలేదు. తనకు చావు దగ్గిర పడుతున్నదని తోచి వర్తకుడు తన కొడుకును గురించి ఆందోళన పడ్డాడు. వాడింకా పసివాడు. వర్తకుడు తన అస్తి అంతా తన కొడుకు పేర రాస్తే తన బానిస వాడు దాన్ని తేలికగా ఆన్యాక్రాంతం చేసి, తన కొడుకుకు ఏమి మిగలకుండా చెయ్య వచ్చు. అలా జరగకుండా ఎలా వీలునామా

రాయాలా ఆని దీర్ఘంగా ఆలోచించి, వర్తకుడు ఒక నిర్ణయానికి వచ్చాడు.

ఆయన తన వీలునామా రాయటానికి ఒక లేఖకుంట్టి పట్టుకు రమ్మని తన బానిసను నగరంలోకి పంపాడు. వాజ్మాలాలు మొద లైనవి రౌయగల లేఖకుడు ఒకడు వచ్చి, వర్తకుడు చెప్పిన ప్రకారం ఆయన వీలు నామా రాశాడు. ఆ వీలునామా ద్వారా వర్తకుడు తనకు గల యాపదానీ తన బానిసపరం చేస్తూ, ఆ అస్తిలో ఏదో ఒక్కటి మాత్రం వర్తకుడి కొడుకు కోరుకోవచ్చు నన్నాడు. అదీ ఆ వింత వీలునామా సారాంశం.

త్వరలోనే వర్తకుడు జబ్బుతో మరణం చాడు. ఆయన బానిస ఆ వీలునామా పుచ్చు కుని జెరుసలేము నగరానికి తిరిగి వచ్చాడు. వాడు తన వద్ద ఉన్న వీలునామా ప్రకారం వర్తకుడి అస్తి యావత్తూ స్వాధీనపరచు కున్నాడు.