వాడు ఆ గోడ దూకి, పూలు కోసుకు వచ్చి, మాలకట్టి, దాన్ని ఏనుగు తొందానికి అందించి, దానిచేత మళ్ళీమళ్ళీ తన మెడలో వేయించుకోసాగాడు.

ఇంతక్కూ ఏనుగుశాల పక్కన ఉన్న భవనం రవివర్మది. అతను తన పూజకూ, అలంకరణకూ తన తోటలో పూలే ఉపయోగించేవాడు. తోటలో పూలు తరిగిపోతూ ఉండటం గమనించి, దొంగ ఎవరో కని పెట్టాలని ఒక రాత్రి అతడు తోటలోనే దాక్కున్నాడు.

మాపటివాడు రాత్రివేళ గోడ దూకి వచ్చి పూలు కోసుకుని, గోడ దూకి వెళ్ళిపొయాడు. రవివర్మ గోడ వద్దకు వచ్చి, మాపటివాడు ఏనుగుశాలలోకి వెళ్ళటమూ,

లోపల పూలతో మాల కట్టుతూ ఉండటమూ చూశాడు. వాడు ఆ మాలతో ఏం చేస్తాడో చూడటానికి అతను ప్రహరిగోడ ఎక్కి నిలబడ్డాడు.

మాల కట్టటం పూర్తి కాగానే మాపటి వాడు ఏనుగు తొందానికి మాల అందించి, దాన్ని ఏనుగు తన మెడలో వేసేటట్టు చేస్తున్నాడు. మాపటివాడి ఏపు గోడ కేసి ఉండటంచేత వాడు రవివర్మను చూడ లేదు, కాని ఏనుగు చూసి, ఘంకరించి తొందాన్ని రవివర్మ వేపు చాచింది. మాపటి వాడు వెనక్కుతిరిగి చూసేలోపల రవివర్మ గోడ మీది నుంచి దిగిపొయాడు. తన రహస్యం ఎవరో చూశారని వాడికి తెలిసి భయపడ్డాడు. కాని ఆ చూసిన మనిషి