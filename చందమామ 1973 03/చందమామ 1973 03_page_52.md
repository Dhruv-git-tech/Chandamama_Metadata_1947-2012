# శెట్టి తెలివి

ఒక నగరంలో అదిశెట్టి అని తెలివైన వర్తకుడు ఉండేవాడు. అతను రాజుగారికి స్నేహ పాత్రుడుగా ఉంది, రోజూ కొలువుకు వెళ్ళివస్తూ ఉండేవాడు.

ఒక రాత్రి పాద్రుపోయి అదిశెట్టి ఇంటికి వచ్చి, అటక మీద దొంగ ఎక్కి ఉండటం గమనించాడు. ఆయన భార్యతో, “ఏమే, నగరంలో దొంగతనాలు జాస్తిగా ఉన్నాయి. నీ వంటి మీది నగలన్నీ తీసి ఇయ్యి, పెట్టిలో దాస్తాను,” అన్నాడు.

నిజమేననుకుని శెట్టిభార్య తన నగలన్నీ తీసి భర్తకిచ్చింది. అతను వాటిని పెట్టిలో పెట్టుతూ, “అమ్మో! బాబే! తేలుకుట్టిందే!” అంటూ గట్టిగా అరవటం మొదలు పెట్టాడు.

ఏం జరిగిందోనని చుట్టుపక్కల వాళ్ళు పరిగెత్తుకుంటూ వచ్చి, “ఏం జరిగింది?” అని అడిగారు.

“మీరంతా నా కేకలు ఎని వచ్చారు గాని, ఆ అటక మీది దొంగ దిగాడేమో చూడండి,” అన్నాడు అదిశెట్టి.

దొంగ దొరికిపోయాడు.

—కొవ్వురి కృష్ణారెడ్డి