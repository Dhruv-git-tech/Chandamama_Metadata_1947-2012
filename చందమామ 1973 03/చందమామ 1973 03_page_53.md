మంత్రి ఆని సాధనం

ధర్మపురంలో ఒక రత్నవర్తకుడు ఉండే వాడు. ఆయన న్యాయపరుడూ, నిజాయితీ పరుడూనూ. అందుచేత వర్తకంలో ఆయనతో ఎప్పుడూ ఎవరికి ఎలాంటి పేచీగాని ఉండేదికాదు. ఆయనను అందరూ విశ్వ సించేవారు.

ఒకరోజు ఒక పెద్దమనిషి రత్నవర్తకుడి వద్దకు ఒక రత్నాలహారం తెచ్చి, దానిని అయిదువందల బంగారు నిష్కాలకు ఆమ్మిపెట్టమని కోరాడు. రత్నవర్తకుడు సరేనన్నాడు.

తరవాత ఆయన తన పద్దకు బేరానికి వచ్చే వారందరికీ ఆ హారాన్ని చూపుతూ వచ్చాడు.

ఒకనాడు శేఖరు డనే మంత్రి రత్నవర్తకుడి వద్దకు ఏదో పనిమీద వచ్చి రత్నాలహారాన్ని చూసి, పొంగిపోతూ, "చాలా బాగున్నది. ఇంత పనితనం నేనెక్కడా చూడ

లేదు. ఇది మీకు ఎలా వచ్చింది?" అని అడిగాడు.

శేఖరమంత్రి లోధి, నీచుడూ, అవినీతి పరుడూ అని తెలిసి కూడా రత్నవర్తకుడు, "ఒక పెద్దమనిషి దీనిని అయిదువందల బంగారు నిష్కాలకు ఆమ్మిపెట్టమని నన్ను కోరాడు. బేరానికి వచ్చినవారందరికీ చూపుతున్నాను," అన్నాడు.

"అయిదు వందలా! నాలుగు వందల కైతే నాకు తినుకోవాలనే ఉన్నది," అన్నాడు శేఖరుడు.

"అది సాధ్యం కాదు. ఆ పెద్దమనిషి కోరినది అయిదువందలు," అన్నాడు రత్న వర్తకుడు.

"అలా అయితే మా ఇంటికి ఒకసారి వస్తారా? నా భార్యకు ఈ హారం నచ్చితే అయిదువందలకే కొంటాను," అన్నాడు శేఖరుడు.