సేపు కబుర్లతో కాలకైపం చేసి, అక్కడి
నుండి విదురుడి ఇంటికి వెళ్ళాడు.

ఆ రోజు మధ్యాహ్నం కృష్ణుడు కుంటీ
దేవిని చూడటానికి ఆమె ఇంటికి వెళ్ళాడు.
కుంటీదేవి కృష్ణుడి కంఠం కౌగలించుకుని,
తన కొడుకులను తలుచుకుని ఏడ్చింది.
ఆమె అతనికి తగిన సత్కారాలు చేసి
కూర్చోబెట్టి, "కృష్ణా, నా కొడుకులు నన్ని
క్కడ వదిలి, అరణ్యాలకు వెళ్ళారు.
నా శరీరం ఇక్కడ ఉన్నదేగాని, నా మనసు
వాళ్ళవెంటే ఉన్నది. తండ్రి లేని ఆ బిడ్డ
లను నేను ఎంతో గారాబంగా పెంచాను.
భయంకరమైన అరణ్యాలలో వాళ్ళు ఎలా
జీవించారో? ధర్మరాజు ఎవరూ, ఎన్నడూ

మోయనంత ధర్మభారాన్ని మోస్తున్నాడు.
అతను ఎలా ఉన్నాడు? క్షేమంగా ఉన్నాడా?
భిముడు కులాసాగా ఉన్నాడా? అర్జునుడు
కులాసాగా ఉన్నాడా? సహాదేవుడు ఎలా
ఉన్నాడు? వాడు నాకు ఎన్నివిధాల సేవలు
చేసేవాడు! నకులుడు క్షేమమా? వాణ్ణి
నేను మళ్ళీ చూస్తానా? నాకు కొడుకుల
కన్న ప్రియమైనది ద్రౌపది ఎలా ఉన్నది?
అంత మంచి మనిషి కష్టాలు పడిం
దంటే పుణ్యాత్ములు సుఖపడతారని ఎలా
నమ్మటం?" అన్నది.

కృష్ణుడు కుంటీదేవిని ఊరడించి,
"నీ కొడుకులూ, కోడలూ నీకు కనిపిస్తారు.
శత్రువులను జయించి వారు నీ దగ్గిరికి
వస్తారు," అన్నాడు. తరవాత అతను కుంటీ
దేవి వద్ద సెలవు తీసుకుని దుర్యోధనుడి
వద్దకు వెళ్ళాడు.

దుర్యోధనుడి ఇల్లు ఇంద్రభవనం
లాగున్నది. దాని పైఅంతస్థులో దుర్యో
ధనుడు రత్నసింహాసనం మీద కూర్చుని
ఉన్నాడు. అతని సమీపంలో దుశ్శాసన,
కర్ణ, శకునులు కూర్చుని ఉన్నారు. ఇంకా
అక్కడ అనేకమంది కౌరవులూ, ఇతర
రాజులూ ఉన్నారు. కృష్ణుడు రాగానే
అందరూ లేచి నిలబడి మర్యాదచూపారు.
కృష్ణుడు అందరితోనూ కుశలప్రశ్నలు చేసి,
ఎవరికి తగినట్టు వారిని పరామర్శించి, తన