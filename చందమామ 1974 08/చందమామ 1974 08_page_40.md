పూర్వం కలింగపట్టణంలో మహాజనుడు అనే గొప్ప వర్తకుడు ఉండేవాడు. ఆయన వ్యాపారదక్షత గలవాడు కావటమే గాక న్యాయనిర్ణయం చెయ్యటంలో పేరు ప్రఖ్యాతులు గడించినవాడు. అనేక మంది తగాదాలు పడి, ఆయన వద్దకు వచ్చి, ఆయన చేసిన నిర్ణయాన్ని శిర సావహించే వాళ్ళు. ఈవిధంగా ఆయనకు ప్రజలలో గొప్ప పలుకుబడి ఉండేది.

మహాజనుడికి శంభుడు అని ఒక కొడుకు ఉండేవాడు. వాడికి తండ్రి తెలివి తేటలు ఏవీ పట్టుబడ లేదు గాని, ధనవంతుడి కొడుకుకు అలవడ దగిన తాగుడూ, జూదమూ, వ్యభిచారమూ లాటి దురలవాట్లన్నీ పట్టుబడ్డాయి. వాడి దురలవాట్లు మాన్పటానికి మహాజనుడు చేసిన హితబోధనన్నీ బూడిదలో పోసిన పన్నీరు ఆయాయి. తండ్రి సంపాదించు

కున్న కర్తి ప్రతిష్ఠలను శంభుడు నీట గలపసాగాడు.

కొడుకు సమస్య మహాజనుణ్ణి బాధించింది. ఒక్కకొడుకు కావటం చేత ఆయన వాణ్ణి తీవ్రంగా శికించ లేదు. వాడి బుద్ది చెడ్డది కాదు. వాడికి తండ్రి మీద ప్రేమకూడా ఉన్నది. కాని తండ్రి హితబోధలు వాడి చెవికి ఎక్కవు. పైగా దుర్వ్యసనాలకు వాడు బానిన అయి పోయాడు. మహాజనుడు బాగా ఆలోచించి, కొన్నాళ్ళు శంభుడికి దూరంగా ఉందామనీ, తన అండలేకపోతే వాడు మారవచ్చుననీ నిశ్చయించుకున్నాడు.

ఒకరోజు ఆయన శంభుడితో, “చూడు, నాయనా! నేను సముద్రవ్యాపారం మీద చాలా దూరం పోతున్నాను. అందుకని ధగ్గిర ఉన్న డబ్బు అంతా పట్టుకు పోతున్నాను,” అన్నాడు.