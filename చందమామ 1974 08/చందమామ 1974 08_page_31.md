# గయ్యాళి రంగమ్మ

ఒక గ్రామంలో గయ్యాళిగా పేరుమోసిన రంగమ్మ అనే విధవరాలు ఉండేది. వెంకన్నా. భిమన్నా అని ఆమెకు ఇద్దరు కొడుకులు. ఇద్దరికీ పెళ్ళి యీడు వచ్చింది. కాని రంగమ్మ గయ్యాళి తనానికి భయపడి వాళ్ళ కెవరూ పిల్లల నిస్తామని వచ్చారు కారు.

పెద్దవాడైన వెంకన్న తమ తల్లి గయ్యాళి కావటం చేత, ఆస్తిపాస్తులున్నా తమకు సంబంధాలు రావటం లేదని ఇరుగు పొరుగు వాళ్ళ మాటలను బట్టి గ్రహించాడు.

వెంకన్న తనతల్లికి బుద్దిచెప్పాలని అవ కాశం కోసం చూస్తూండగా ఒకనాడు పక్కింటి మనిషి తమ ఇంటి కరివేప చెట్టు ఆకులు నాలుగు గోడమీది నుంచి కోసుకోవటం చూసి రంగమ్మ ఆమె మీద విరుచుకు పడింది.

వెంకన్నకు చిరాకు పుట్టి, ''అమ్మా, ఆవిడ ఆ కరివేపాకు దొంగిలించిందే అనుకో, దానికి ఇంత రాద్దాంతం చెయ్యాలా? చెట్టున ఉన్న ఆకంతా మనం ఏం చేసుకుంటాం? చెట్టునే ఎత్తుకు పొలేదు గదా? ఆకు కోస్తే మళ్ళా చిగురు పెట్టదూ? ఇంతలోనే మన కొంప ముణిగి పొలేదుగా! నువు నీ పద్దతి మార్పు కోవాలి. నీ మూలంగానే మాకు పెళ్ళిళ్లు కావటం లేదు. మా కన్న చిన్నవాళ్ళు పిల్లల తండ్రు లయారు, పిల్లలతో కళ కళ లాడవలిసిన కొంప దయ్యాలకొంప లాగుంది!'' అనేశాడు.

ఈ మాటకు రంగమ్మ మరింత రచ్చి పొయి, ''కని పెంచి పెద్దవాణ్ణి చేసిన నా నోటికే తాళం వేయాలని చూస్తున్నావా? అంత పొగరుగా ఉంటే నీ భాగం నువు తినుకుని వేరే బతుకు, పో!'' అన్నది.

వేమూరు వెంకయ్యనాయుడు