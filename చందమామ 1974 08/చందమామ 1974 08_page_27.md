నాగులు ఈ వార్త తెచ్చి కొమటయ్యకు చెప్పాడు. తనకు తెలియకుండా నాగులు వెళ్ళి ఆ చిప్ప కాజేస్తాడేమోనని, కొమటయ్య నాగులును చికటిపడిన దాకా తన దగ్గిరే ఉంచి, అ రాత్రికి తనకూ, నాగులుకూ భోజనం కూడా తెప్పించాడు.

భోజనం అయినాక కొమటయ్య దుకాణం మూసి, వరహాల సంచీ రొండిన దోపుకుని, నాగులును వెంట బెట్టుకుని శ్మశాసం కేసి బయలుదేరాడు. అంత దూరాన పెద్ద చెట్టుకింద పడుకుని గుడ్డి చాడు కనిపించాడు. కొమటయ్య ఆగి సోయాడు. నాగులు ముందుకు వెళ్ళి, గుడ్డివాడి తలకింది నుంచి చిప్ప కాజేశాడు.

నాగులు కొమటయ్య దగ్గిరికి తిరిగి వస్తూ, “ఈ చిప్పలో ఏమున్నదో తెలీదు గాని, కొమటయ్య మొలలో వరహాల సంచీ ఉన్నది,” అనుకున్నాడు.

వాడు దగ్గిరికి రాగానే కొమటయ్య, “నాగులూ, ఏదీ, చిప్పను చూడనీ!” అన్నాడు.

నాగులు దగ్గిరికి వచ్చి, ఆ చిప్పతో కొమటయ్య నెత్తిన బలం కొద్దీ కొట్టాడు. చిప్ప రెండు ముక్కలయింది. కొమటయ్య స్పృహతప్పి పదిపోయాడు. అతని మొలనుంచి వరహాల సంచీ లాగేనుకుని, నాగులు గబగబా వెళ్ళిపోయాడు.

కొంత సేపటికి తెలివివచ్చి కొమటయ్య ఆటూ ఇటూ చూశాడు. చుట్టూ ఎవరూ