పూర్వం కాబూలోనగరంలో ఒక గజ దొంగ ఉండే వాడు. వాడు దొంగతనాలు చెయ్యటంలో ఘటికుడు. వాడు అనేక మంది ధనికుల ఇళ్ళు దోచుకోవటమే గాక, ఒకసారి సుల్తానుగారి కోటలో కూడా ప్రవేశించి, దొంగతనం చేసి, పట్టుబడ కుండా తప్పించుకు పొయాడు. ఎన్ని ప్రయత్నాలు చేసినా వాడు భటులకు దొరకకపొయే సరికి, వాణ్ణి పట్టియిచ్చిన వాడికి గౌప్ప బహుమతి ప్రకటించాడు సుల్తాను.

ఆ నగరంలో వజ్రాల వర్తకుడు ఒకడు ఉండేవాడు. దొంగ ఇంకా అతని ఇంటికి రాలేదు! ఏదో ఒకరోజు వాడు వస్తాడని గ్రహించి చాలా మెలకువగా ఉంటున్నాడు. ఆయన రాత్రివేళ నిద్ర పోవటం లేదు. పగలే దుకాణంలో అప్పుడప్పుడూ కునుకుతీ న్నాడు.

ఆయన ఊహించినట్టే గజదొంగ ఒక రాత్రి ఆయన ఇంట ప్రవేశించి, పడక గది కిటికీలో నుంచి లోపలికి తొంగి చూశాడు.

రాత్రి ఎంతో పొద్దుపోయినా వర్తకు(సూ, అతని భార్యా ఇంకా మేలుకునే ఉంది, ఏదో ముఖ్య విషయం గురించి మాట్లాడు కుంటున్నారు.

దొంగవారి సంభాషణను చాలా శ్రద్ధగా విన్నాడు.

"మన అమ్మాయి ఫకీరువాణ్ణి తప్ప చేసుకోనంటున్నది. ధనవంతుడికి ఇచ్చి చెయ్యటం నాకూ ఇష్టం లేదు మరి. ఫకీరులు పుణ్యాత్ములు, అలాటి భర్తే కావాలని పిల్ల అంటున్నది. దాని కోర్కి నెరవేర్చటమే మంచిదను కుంటున్నాను. మరి నువేమంటావు?" అన్నాడు వజ్రాల వర్తకుడు.