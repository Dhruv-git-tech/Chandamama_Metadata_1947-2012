పిసినారి

ఒక గ్రామంలో ఎనభై ఏళ్ళ ముసలిది ఒకతె ఉండేది. ఆమెకు ఎవరూ లేరు. ఆమె ఉండే విశాలమైన్న ఇంటి చుట్టూ ఒక ప్రహరీగోడ ఉండేది. ఆవరణలో చాలా పళ్ళచెట్లు ఉండేవి. వాటిలో రెండు ఆపిల్ పళ్ళ చెట్లు. అవి కాశ్మీరు జాతి చెట్లు. వాటికి ఉత్తమ జాతి ఆపిల్ పళ్ళు కాసేవి. అవిడ భర్త చనిపోతూ ఆమెకు బోలెడంత ఆస్తి ఇచ్చిపోయాడు. అయితే ఆమె పిసినారి కాపటంచేత చూస్తూ చూస్తూ ఒక్క దమ్మిడీ ఖర్చు నేసేది కాదు. ఆమె తన కడుపుకు ఇంత తినేది కూడా కాదు; తన బొడ్లో మొలిచే ఆకులూ, అలములూ ఉడక బెట్టి తినేది; చివరకు తన చెట్లకు కాసే ఆపిల్ పళ్ళు కూడా ఎన్నడూ రుచిచూసి ఎరగదు, కోతకు రాగానే వాటిని అమ్మి, డబ్బు ఇనపెట్టెలో భద్రపరిచేది.

ఆమె ఇంటికి దగ్గిరలో ఉండే సామాన్య కుటుంబాలకు చెందిన పిల్లలు అల్లరికి ప్రహరీగోడ దూకి తోటలోకి ప్రవేశిస్తే ముసలావిడ వాళ్ళను తరిమేది. తన చెట్లకు కాసే పళ్ళు కుళ్ళినా ఆమెకు అభ్యంతరం లేదు గాని, చూస్తూ చూస్తూ పిల్లలకు ఒక్క పండు ఇచ్చిన పాపాన పోయేదికాదు. ఆమె పేరు ఉచ్చరిస్తే కుండలు బద్దలవుతాయని, పొద్దునే లేచి ఆమె ముఖం చూస్తే ఆ రోజుకు తిండి ప్రాప్తి ఉండదనీ, ఆమెను గురించి చుట్టుపక్కల వాళ్ళు ద్వేషంతో చెప్పుకునేవారు.

ఆ ముసలామె పేరు గుణవతి. ఆమె ఉండిన గ్రామం పేరు సంయుక్తా.

ఆ గ్రామంలో సులాల్ అనే కుర్ర వాడుండే వాడు. వాడు గ్రామాధికారి కొడుకు. వాడు ఒక పిల్లల జట్టును