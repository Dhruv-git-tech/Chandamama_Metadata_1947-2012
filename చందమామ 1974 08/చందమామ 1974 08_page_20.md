టమా? బంగారాన్ని లక్ష విధాలుగా ఉపయోగించ వచ్చు. కాని ప్రతి పద్ధతి లోనూ ఏదో ప్రమాదం ఉంటూ వచ్చింది. ఏం చేసినా లోకులు అనేక ప్రశ్నలు వేస్తారు. ఆందుచేత, తాను ఏదో ఒక నిర్ణయానికి వచ్చేదాకా మధుసూదనుడు తన బంగారం గురించి భార్యకుగాని, కొడుకులకు గాని చెప్పదలచలేదు.

మధుసూదనుడు అలా కొంతసేపు తిరిగి పస్తే ఆలోచన బాగా సాగుతుందని ఊళ్ళోకి బయలుదేరాడు. ఊళ్ళో ఇద్దరిని కొరత వేస్తున్నారు. ఆ దృశ్యం చూసి మధుసూదనుడు కంగారుపడి, వాళ్ళను ఎందుకు కొరత వేస్తున్నారని అక్కడ వున్న వారిని అడిగాడు.

"వాళ్ళు ఒక ధనికుడి ఇంట బంగారు నగలు దొంగిలించారు. దొంగతనానికి అదే శిక్ష గద!" అని ఎవరో జవాబు చెప్పారు.

మధుసూదనుడు కంపించి పోయాడు. అతనికి ముచ్చెమటలు పోశాయి. తనకు దొరికిన నగలు దొంగసొత్తు కాదుగద! ఇలా అనుకుంటూ అతను తిన్నగా ఇంటికి పోయాడు.

అది మొదలు మధుసూదనుడి మనస్సు వికలం కాసాగింది. ఆ బంగార మంతా రహస్యంగా ఎలా అమ్మటం? అది రొక్కంగా మారిస్తే గాని మనసుకు శాంతి ఉండదు. దాన్ని రొక్కంగా మార్చే మార్గం కనబడలేదు. అది ఒక