ఇంతలో జేబుదొంగ గట్టిగా గొంతెత్తి,
“దొంగ! దొంగ! పట్టుకోండి!” అని అరుస్తూ
వడ్డీవ్యాపారిపై బడి అతణ్ణి నాలుగు
గుద్దులు గుద్దాడు.

అందరూ పోగయారు. జేబు దొంగ
వారితో, “వీడు దొంగముండాకొడుకు!
చూడండి, పైకి ఎలాటి పెద్దమనిషిలాగా
ఉన్నాడో. నా మొహరీల సంచీ కాజేసి వీమీ
తెలియసట్టు పొతున్నాడు!” అన్నాడు.

పడ్డీవ్యాపారిని చూస్తే అందరికీ మంటే.
“న్యాయస్థానానికి ఈడ్చుకుపొండి!” అని
అందరూ సలహా ఇచ్చారు. జేబుదొంగ వడ్డీ
వ్యాపారిని రెక్కపట్టుకుని న్యాయస్థానానికి
లాక్కుపోయి న్యాయాధికారితో, “అయ్యా,
ఈ ముసలివాడు నా మొహరీల సంచీ
కాజేశాడు. తమరు నాకు న్యాయం చేయిం
చాలి!” అని విన్నవించుకున్నాడు.

“దొంగిలించిన సంచీ ఏదీ?” అని
అడిగాడు న్యాయాధికారి.

“జేబులో వేసుకున్నాడు. నేను కళ్ళారా
చూశాను!” అన్నాడు జేబుదొంగ.

వడ్డీవ్యాపారి జేబులు పరీక్షిస్తే సంచీ
ఉన్నది. వడ్డీవ్యాపారి కంగారుతో, “అయ్యా,
ఇది నా సంచీయే. నేను బాకీలు వసూలు
చేసుకుంటుండగా ఈ మనిషి నాకు దొంగ

తనం అంటగట్టాడు. కాని నేనీ మనిషిని
ఎన్నడూ చూసికూడా ఎరగను,” అన్నాడు.

“అది నీ సంచీయే అయితే అందులో
వీమేమి ఉన్నదీ చెప్పు,” అన్నాడు
న్యాయాధికారి.

“అందులో అయిదువందల మొహరీ
లు న్నాయి, అంతే!” అన్నాడు వడ్డీ
వ్యాపారి నిబ్బరంగా.

“అది అబద్ధం! అందులో నాలుగు
వందల తొంభై బంగారు మొహరీలూ, నా
రాగి ముద్రికా ఉన్నాయి. ఈ దొంగవాడు
తమముందు అబద్ధ మాడుతు న్నాడు!”
అన్నాడు జేబుదొంగ.