## అవు అమ్మకం

ఒక రైతు దగ్గిర ఒక పోట్ల అవుండేది. కొంతకాలాని కది ఎండిపోయింది. అందు చేత రైతు దాన్ని అమ్మటానికి సంతకు తీసుకుపోయాడు.

అనేకమంది వచ్చి అవును బేరంచేశారు. కాని వారితో రైతు, “ఈ అవా? ఇది ఎండిపోయింది. చుక్క పాలివ్వదు. పైగా పొడుస్తుంది!” అని చెబుతూ వచ్చాడు. అందుచేత దాన్ని ఎవరూ కొనలేదు.

ఇదంతా చూసి ఒక పశువుల బేరగాడు, “నీకు అవును ఎలా అమ్మాలో బొత్తిగా తెలీదు. నాకియ్యి, నేను కణంలో అమ్మి పెడతాను,” అన్నాడు.

“అంతకస్న కావలిసిందేమిటి?” అంటూ రైతు అవు పలుపు బేరగాడి చేతిలో పెట్టాడు.

వెంటనే బేరగాడు ఎలుగెత్తి, “మంచి బేరం! మంచి సాధువైన అవు! పూటకు మూడు శేర్ల పాలిస్తుంది! కావలిసినవారు తొందరపడండి. పోతే రాదు!” అంటూ కేకలు పెట్టసాగాడు.

“పూటకు మూడు శేర్ల పాలే? అంత పాలిచ్చే మంచి అవును నేను మాత్రం దేనికి అమ్ముతాసూ?” అంటూ రైతు బేరగాడి చేతిలోనుంచి పలుపు లాక్కుని, అవును ఇంటికి తీసుకుపోయాడు.