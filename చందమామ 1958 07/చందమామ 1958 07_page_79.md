“ఇంతకు మునుపే ఎవరో పట్టుకు పోయారు!” అని వీధిలో వాళ్ళు అన్నారు.

గోపన్నకు బండి, ఎద్దులకన్న కుక్క పొపటమే చాలా బాధ కలిగించింది. దాన్ని ఎక్కడికి తీసుకుపోయారో తెలుసుకుని అక్కడికి పరిగెత్తాడు. అది ఒక కచేరీ. అక్కడివాళ్ళను గోపన్న బతిమాలుకుంటూ తన కుక్కను తనకు తిరిగి ఇమ్మన్నాడు.

“అది నీకుక్కా! అయిదురూపాయలు చెల్లించి దాన్ని తీసుకుపో. కుక్కను విడి పించటానికి రెండురూపాయలు, పట్టుకున్న వాణ్ణి అది కరిచినందుకు మూడురూపాయలు జరిమానా!” అన్నారు అధికారులు.

వేసవి ఎండ నెత్తి మాడ్చుతున్నది. గోపన్న పాద్దున లేచి పచ్చి మంచినీళ్ళు కూడా తాగలేదు. అయినా అతను తన గ్రామానికి పరిగెత్తుకు వెళ్ళి శివన్న ఇల్లు చేరి, “శివన్న బాబూ! మీరే రకీంచాలి!” అని ఆర్తనాదం చేశాడు.

గోపన్న డబ్బుసంచి పారేసి ఉంటాడని శివన్న కంగారుపడి గోపన్నను తిట్టసాగాడు. గోపన్న ఇచ్చిన రసీదు చూశాక ఆయనకు మనస్సు కుదటపడింది.

“చవటవెధవా, ఏమీలేనిదానికి ఊరికేనే కంగారుపెట్టా వెందుకు?” అన్నాడు శివన్న కోపంగా.