పద్దెనిమిదేళ్ళది. చక్కని చుక్క. కాని అది ఎన్నడూ మాట్లాడి ఎరగదు. దానికి మూగతనం ఎలా పోతుందో కాస్త అడిగి వస్తావా ?” అన్నది అవ్వ.

శంభుడు సరేనని అక్కడనుంచి బయలు దేరి మళ్ళీ నడక సాగించాడు. పోగాపోగా ఒక ఊరి వెలపల వాడికొక ఇల్లు కనిపించింది. వాడా ఇంటి దగ్గిర ఆగి ఇంటి యజమానితో, “అయ్యా, దూరంనుంచి వస్తున్నాను. ఆకలిగా ఉంది. కాస్త అన్నం పెట్టిస్తారా ?” అని అడిగాడు.

ఆ ఇంటాయన శంభుడికి తనతోబాటు అన్నం పెట్టించి, “అయితే, నాయనా?

నువు ఎక్కడికి పోతున్నావు ? ఏం పనిమిద పోతున్నావు ?” అని అడిగాడు.

“నేను ఎంత కష్టపడినా నా దారిద్యం ఎందుకు తీరదో, నాసిక వద్దవున్న ఆంగీరస మహామునిని అడిగి తెలుసుకోబోతున్నాను,” అన్నాడు శంభుడు.

“అలాగా ? అయితే కాస్త నా విషయం కూడా అడుగుదూ! మా దొడ్లో చక్కగా సవసవలాడే నారింజ చెట్టుంది. ఎన్నాళ్ళు చూసినా ఒక్క పిందెకూడా పడకుండా ఉంది. ఆంగీరస మహామునిని అడిగి కారణం తెలుసుకు వస్తావా ?” అని అడిగాడు గృహస్థు.