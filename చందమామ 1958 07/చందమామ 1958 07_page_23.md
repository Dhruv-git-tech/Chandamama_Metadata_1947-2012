“అడిగానవ్వా! నీ మనవరాలికి నచ్చిన వరుడు కనబడగానే దానంతట అదే మాట వస్తుందని ఆంగీకస మహాముని చెప్పాడు!” అన్నాడు శంభుడు.

సరిగా ఆ కుణంలోనే అవ్వ మనమరాలు అక్కడికి వచ్చింది.

శంభుణ్ణి చూడగానే ఆ పిల్ల చెక్కిళ్ళు సిగ్గుతో ఎర్రబడ్డాయి. ఆమె అవ్వతో, “ఈయన ఎవరు, అమ్మమ్మా!” అన్నది.

అవ్వ ఆశ్చర్యంతో నిర్ఘాంతపోయి, “నిజంగా నీ నోట మాట వచ్చిందా, నా తల్లి! అయితే ఈ అబ్బాయే నీ మొగుడు! మీ ఇద్దరికీ ఇవాళే పెళ్ళి చేయిస్తాను!” అన్నది ఆనందంతో.

ఆ ప్రకారమే శంభుడు ఆ పిల్లను పెళ్లాడి ఆమెనూ, బంగారపు బిందెనూ, మణినీ వెంటబెట్టుకుని ఇంటికి తిరిగి వచ్చాడు.

ఈలోపుగా శంభుడి తల్లి కొడుకుకోసం ఏడ్చిఏడ్చి కళ్ళు పోగొట్టుకుని గుడ్డిదై

పోయింది. కొడుకు గొంతు విని ఆసం దించిందే తప్ప ఆమె వాణ్ణి కళ్ళ చూడలేక పోయింది, తన కోడలినీ కళ్ళ చూడలేక పోయింది.

శంభుడు మణిని తీసి తల్లి కళ్ళకు దగ్గి రిగా పెట్టి, “ఇదైనా కనిపిస్తున్నదా, అమ్మా?” అని అడిగాడు.

తల్లి దాన్ని తీసుకుని తన కళ్ళకు ఎంతో దగ్గిరిగా పెట్టుకుని, “కనిపించటం లేదు, నాయనా!” అంటూండగానే ఆ మణి ఆమె గుడ్డికళ్ళకు తగిలింది. ఆ మరుకుణమే ఆమె కళ్ళు యధాప్రకారం వచ్చేశాయి. ముని చేసిన తపస్సంతా దిగమింగిన ఆ మణి చాలా మహిమ గలదని శంభుడు తెలుసుకున్నాడు. దాని సహాయంతో తనకు ఏ కష్టాలూ రాకుండా చూసుకుంటూ, బంగారంతో తన కోరికలన్నీ తీర్చుకుంటూ అతను తన భార్యతో ఎంతోకాలం సుఖంగా కాపరం చేశాడు.