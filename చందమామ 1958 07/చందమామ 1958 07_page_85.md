తడిసిన శరీరాలనూ మంటల సహాయంతో ఆరబెట్టుకున్నారు.

అప్పటిక సాయం కాల మవుతున్నది. ఆ రాత్రి మాకు తిండి వుండదు. ఆ విషయం తట్టగానే కొందరికి అప్పుడే భరించరాని ఆకలి ఆరంభమయింది.

ఆరణ్యంలోనుంచి రకరకాల అరుపులు, కూతలూ వినిపిస్తున్నాయి. అందులో చాలా రకాల ప్రాణులు వుండిపుండాలి. ఈ మోత లన్నిటిలోకి ఒక పడికేక కొట్టవచ్చినట్టు స్పష్టంగా మాకు తెలియవచ్చింది. ప్రయా ణీకులం విడిసిన చోటికి సమీపంలోనే అది ఎగురుతూ ఆరవసాగింది.

“నాకా అరుపు బాగా తెలుసు. అది అడవి కోడి,” అన్నాడొక ప్రయాణీకుడు.

ఇంతలోనే అది వచ్చి, ప్రయాణీకులకు యెగువగా వున్న ఒక చెట్టుకొమ్మమీద వాలింది. దాని బరువుకు కొమ్మ ఊగింది. పకీ చాలా ఏపుమీద వున్నది. దాని ఈకలు

గోధుమరంగుగా వుండి, మధ్య మధ్య తెల్లని చారలున్నాయి.

“ఎవరిదగ్గిరనైనా తుపాకీ వుంటే దాన్ని కొట్టి ఈ రాత్రికి అందరమూ తిందుము!” అన్నాడొక ముసలాయస. కాని ఎవరివద్దా తుపాకీ లేదు. అందుచేత అందరమూ దిగులుగా కూచున్నాము.

అకస్మాత్తుగా గాలిలో బుస్సుమని శబ్ద మయింది. చెట్టుకొమ్మపై కూచునివున్న అడవికోడి అరిచి, తన్నుకుంటూ మంటలో పడిపోయింది. ఈ అనుకోని, సంఘటనకు అందరూ నిశ్చేష్టులయారు. ఏమి జరిగినదీ ఎవరికీ అర్థంకాలేదు.

అంతలోనే మాకు నవ్వు వినిపించింది. అందరమూ ఉలిక్కిరపడి నవ్వు వినిపించిన దిక్కుగా చూశాము. ఒక చెట్టుమీదినుంచి దిగుతూ మాకొక ఇండియనుజాతి కుర్ర వాడు కనబడ్డాడు. వాడి చేతిలో విల్లూ బాణాలూ వున్నాయి. (ఇంకా వుంది)