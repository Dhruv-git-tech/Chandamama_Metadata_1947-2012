“బాబూ, నా కుక్కను పట్టుకున్నారు. అయిదురూపాయ లిప్పించండి. సాయం కాలం లోగా సొమ్ము చెల్లించకపోతే ఈ రాత్రికి నా కుక్క నిష్కరణంగా చచ్చి పోతుంది. మీ రుణం ఏదోవిధంగా తీర్చు కుంటాను!” అని గోపన్న కళ్ల నీళ్ల పర్యంతమై బతిమాలాడు.

“నీ వెధవ కుక్కకోసం పారెయ్యటానికి నాడగ్గిర డబ్బు లేదు. అది కాకపోతే ఇంకో కుక్కను పెంచుకో!” అన్నాడు శివస్న.

గోపన్న తూలుతూ బయటికీ వచ్చాడు. వాడికి భగవంతుడిలో ఉన్న అపారమైన విశ్వాసం ఇగిరిపోసాగింది. అతనికి దేవుడి పళ్లెం అకస్మాత్తుగా జ్ఞాపకం వచ్చింది. దేవుడు అనుమతిస్తే ఆ పళ్లెం అమ్మమని నాయనమ్మ చెప్పింది. దేవుడు తప్పక అను మతిస్తాడు! ఇటువంటి సమయంలో ఆదు కోవటానికి కాకపోతే ఆ పళ్లెం దేనికి? అతనికి దేవుడిలో సమ్మకం తిరిగి వచ్చింది.

తాను ఇంటికి వెళ్లటమూ, గోడమీది నుంచి దేవుడి పళ్లెం దించటమూ, దాన్ని పట్టుకుని తిరిగి నగరానికి వెళ్లటమూ, ఆక్కడి వ్యాపారిదగ్గిరికి వెళ్లి, “ఇదుగో దేవుడీ పళ్లెం! యాభై రూపాయలూ ఇవ్వండి!” అని అడగటమూ గోపన్నకు కలలో విషయాలలాగా ఉన్నాయి.