కాని గోపన్న ఇంటి పరిస్థితి కరువు పరిస్థితి గానే ఉంది. నాయనమ్మ చావుతో ఇంటికి అరిష్టం చుట్టుకున్నట్టయింది. అన్ని కష్టాలకూ తోడుగా గోపన్న పెద్ద చెల్లెలు జబ్బు పడి మంచాస తీసుకున్నది. గోపన్న ఇంటి పనికూడా చూడవలసి పచ్చింది. “ఈ కష్టాలను దేవుడి పళ్ళెం ఎందుకు నివారించ లేదో!” అనుకున్నాడు గోపన్న.

ఒకనాడు శివన్న గోపన్నను బండి కట్టుకు రమ్మన్నాడు. ఆతను ఆ రోజు బస్తీకి చాలా మట్టిపాత్రలు చేర్చవలసి ఉంది. ఆ పనితో బాటు గోపన్నకు ఇంకొక పనికూడా తగిలింది. శివన్న గోపన్న చేతికి ఒక రూపాయల సంచీ ఇచ్చి, “ఈ డబ్బును బస్తీలో ఫలాని వర్తకుడికి ఇచ్చి సొమ్ము ముట్టినట్టు అతడి దగ్గిరనుంచి రసీదు పట్టుకురా. నువు నమ్మకస్తుడివి గనక ఈ పని నీకే వప్ప గిస్తున్నాను!” అన్నాడు.

తనపై శివన్నకు ఈపాటి నమ్మకం ఉన్నందుకు గోపన్న చాలా సంతోషించి, బండినిండా కుండలు పేర్చుకుని, తన కుక్కతోసహా బస్తీకి బయలు దేరాడు. అతను కుండలివ్వవలసినవారికి కుండలు ఇచ్చేసి, బండి తోలుకుని వర్తకుడి ఇంటికి వెళ్లేసరికి మధ్యాన్నమయింది. గోపన్న బండి

నుంచి ఎద్దులను విప్పి, వాటికి తన కుక్కను కాపలి పెట్టి వర్తకుడి ఇంటిలోపలికి వెళ్ళాడు. వర్తకుడు ఆ పనీ యీపనీ చూసు కుంటున్నందుపల్ల డబ్బు తీసుకుని రసీదివ్వటం కాస్త ఆలస్యమయింది.

గోపన్న మళ్ళీ బయటికి వచ్చి చూసి సరికి కుక్కలేదు, బండి, ఎద్దులుకూడా లేవు. “వీధిలో కుక్కలను పట్టుకుపోతారు. ఈ బస్తీసంగతి నీకు తెలియదా?” అని వీధిలోవాళ్ళు చెప్పారు.

గోపన్నకు మిన్ను విరిగి మీద పడ్డట్టయింది. “నా బండీ, ఎద్దులూ ఏమయాయ?” అని అతను అడిగాడు.