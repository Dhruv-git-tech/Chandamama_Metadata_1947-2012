సరేనని శంభుడు పోగాపోగా ఒక కీకా రణ్యం మధ్య వాడికొక ఆశ్రమం తగిలింది. ఆ ఆశ్రమంలో ఉండే ముని దగ్గరికి వెళ్ళి శంభుడు, “స్వామీ, ఆకలిగా ఉన్నది, అన్నం పెడతారా?” అని అడిగాడు.

ముని వాడికి భోజనం పెట్టి, “నువు ఎక్కడికి పోతున్నావు? ఏం పనిమీద పోతున్నావు?” అని అడిగాడు.

“నేను ఎంత కష్టపడినా నా దారిద్ర్యం ఎందుకు తీరదో ఆంగీరసమహామునిని అడిగి తెలుసుకోబోతున్నాను,” అన్నాడు శంభుడు.

“అయితే ఆయనను నా అనుమానం కూడా ఒకటి అడుగుతావా ఏమిటి? ఎంతో కాలంగా నేను కొన్ని నిద్దులకోసమై తపస్సు చేస్తున్నాను. కాని నా తపస్సు ఎంతకాలానికి నిద్దించకుండా ఉంది. కారణం తెలుసుకు వస్తావా?” అన్నాడు ముని.

శంభుడు సరేనని బయలుదేరి చాలా రోజులు ప్రయాణం చేసి ఆంగీరసమహా ముని ఉండే చోటు చేరుకున్నాడు.

ఆ మహాముని శంభుణ్ణి ఎంతో అదరంతో తన ఆశ్రమంలోకి తీసుకుపోయి, చచ్చిన పని ఆడిగాడు.

“మహాత్మా, నేను నాలుగు సందేహాలు తమరిని అడిగి పోదా మని వచ్చాను,” అన్నాడు శంభుడు.