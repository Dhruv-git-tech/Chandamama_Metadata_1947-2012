పరిచి కూచోబెట్టాడు. తరవాత ముగ్గురూ కూచుని భోజనం చేశారు. భోజనం అయాక ధీరమతి పందులకాపరితో, “చిన్నాయినా, ఈ కొత్తమనిపి ఎవరు? ఈయనను ఎవరు ఇక్కడికి తెచ్చారు?” అని అడిగాడు.

“బాబూ, ఈయన క్రీట్ దేశస్తుడనని చెబుతున్నాడు. ప్రపంచమంతా తిరిగాడట. ఆయన లోకసంచారం చేయాలని దేవుడు రాసిపెట్టినట్టుంది. ఆయన ప్రమాదంనుంచి తప్పించుకుని నా గుడిసెలో తల దాచు కున్నాడు. ఆయనను నీ చేతుల్లో పెడుతున్నాను, నీ యిష్టంవచ్చినట్టు చెయ్యి,” అన్నాడు పందులకాపరి.

“నాకు ఎటువంటి పరీక్ష పెట్టావు, చిన్నాయనా! ఈ అతిథిని నా యింటి కెలా తీసుకుపొగలను? నేను చిన్నవాణ్ణి, నా యింటినిండా శత్రువులేనాయె! వాళ్ళంతా పెళ్ళిచేసుకోమని తొందర పెడుతూం టే ఏమీ నిర్ణయించలేని స్థితిలో ఉన్నది మా అమ్మ. అందుచేత నేను ఈయనకు చేయ గల సహాయం-ఏమంటే, వేసుకునేటందుకు బట్టలిస్తాను, పాదరకలిస్తాను, పదునైన కత్తి ఇస్తాను. ఆయన ఎక్కడికి పోదలిస్తే ఆక్కడికి వెళ్ళమను: లేదా, నీ గుడిసె లోనే ఉంచుకుని ఆయన యోగకేమాలు

చూడు. ఆయన పోషణభారం నీపైన లేకుండా, నే నాయనకు కావలసిన తిండి బట్టా పంపుతాను. అంతేగాని ఆ దుర్మార్గుల మధ్యకు ఆయన రావటం నాకిష్టం లేదు. వాళ్ళాయనను చాలా హింస పెడతారు. ఆ అవమానాన్ని నేను సహించలేను,” అన్నాడు ధీరమతి.

తరవాత అతను పందులకాపరితో, “చిన్నాయనా, నువు వెంటనే మా ఇంటికి వెళ్లి. మా అమ్మను ఒంటరిగా పిలిచి, నేను పైలాస్‌నుంచి తిరిగివచ్చాననీ, నీ గుడిసెలో ఉన్నాననీ, నా కోసం విచారించవద్దనీ చెప్పు,” అన్నాడు.