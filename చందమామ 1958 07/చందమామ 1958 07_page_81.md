అతని చేతిలోని దేవుడి పళ్లాన్ని వ్యాపారస్థుడు తీసుకునేలోపల అక్కడ ఉన్నమరొక పెద్దమనిషి దాన్ని తీసుకుని, “దీని ఖరీదు యాభైరూపాయ లేమిటి? ఇంకా చాలా ఉంటుందే!” అన్నాడు.

“యాభైరూపాయలు చాలు, ఇప్పండి!” అన్నాడు గోపన్న.

ఆ పెద్దమనిషి యాభైరూపాయలూ ఎంచి ఇచ్చాడు. గోపన్న తూలుతూ వెళ్లి, అయిదు రూపాయలు తీసి అధికార్ల కచ్చి తన కుక్కను విడిపించుకున్నాడు. ఆ కుక్కను కౌగలించుకుంటూ ఉండగానే అతనికి స్పృహ తప్పిపోయింది.

గోపన్నకు మళ్లీ స్పృహ తెలిసేసరికి అతను తన ఇంటో ఉన్నాడు. మరికాస్సేపటికల్లా, తనదగ్గిర పళ్లెం తీసుకున్నపెద్దమనిషి అక్కడికి వచ్చాడు. ఆయన గోపన్నతో, “ఈ పళ్లాన్ని నుపు అవసరం వచ్చి అమ్మావా, నాయనా?” అని అడిగాడు.

“అవునండి!” అన్నాడు గోపన్న.

“దీని ఖరీదెంతో నీకు తెలియదా?” అన్నాడు పెద్దమనిషి.

“దాని ఖరీదు సంగతి నాకేమీ తెలియదు,” అన్నాడు గోపన్న.

“ఇది చరిత్రప్రసిద్ధి గల పళ్లెం. దీని ఖరీదు కనీసం పదిహేనువందల రూపాయలుంటుంది. ఇదుగో మిగిలిన సామ్ము!” అంటూ ఆ పెద్దమనిషి రూపాయల సంచీ తీసి గోపన్న ముందు పెట్టాడు.

ఆ రోజునుంచి గోపన్న తాదృష్టం తిరిగింది. అతను ఆ గ్రామంలో ఒక ధనికు తైనాడు. పాలాలు కొనుక్కుని, మంచి ఇల్లు కట్టుకున్నాడు. పార్వతి గోపన్నను తప్పఇంకెవరినీ పెళ్లాడనని తన తండ్రితో అన్నప్పుడు ఆయన అభ్యంతరం చెప్పలేదు. ఇద్దరికీ పెళ్లిఅయి ఊరేగింపు జరిగినప్పుడు గోపన్న కుక్క ఊరేగింపుతోబాటు గర్వంగా ముందు నడిచింది.