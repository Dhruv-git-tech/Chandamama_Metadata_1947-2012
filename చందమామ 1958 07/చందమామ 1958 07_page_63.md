త మా షాలు

1. ఇంగ్లీషునెలలో సెప్టెంబరు, అక్టోబరు, నవంబరు, డిసెంబరు అనే పేర్లుండటం మీకు తెలుసు. కాని ఈ పేర్లలో ఒకచిత్రం గమనించారా ? ఈ పేర్లలో సప్త, అప్ప, నవ, దశ—ఏడు, ఎనిమిది, తొమ్మిది, పది—అనే పదాలున్నాయి. వీటినిబట్టి మనం సెప్టెంబరు ఏడవనెల అనీ, అక్టోబరు ఎనిమిదవనెల అనీ, నవంబరు తొమ్మిదవనెల అనీ, డిసెంబరు పదవనెల అనీ అనుకుంటాం. అయితే ప్రస్తుతంపుండే ఇంగ్లీషు సంవత్సరంలో ఇవి తొమ్మిదవ, పదవ, పదకొండవ, పన్నెండవ మాసాలుగా పుంటున్నాయి ? ఇందుకు కారణమేమిటి ?

[సమా : జూలియస్ సీజర్కు పూర్వం రోమనులు మార్చిమాసంతో సంవత్సరాన్ని ప్రారంభించేవారు. అప్పుడు వారి సంవత్సరాది మన సంవత్సరాదికి సమీపంగా వుండేది. అయితే తరువాత ఈ పద్ధతి మారి జనవరితో సంవత్సరం ప్రారంభంకావటం జరిగింది. అందుచేత ఈ నెలల పేర్లకూ, వాటి సంఖ్యకూ తేడా ఏర్పడింది.]

2. మూడు అంకెలుగల సంఖ్య తీసుకోండి. ఆ మూడు అంకెల సరసను అవే మూడు అంకెలువేసి ఆ సంఖ్యను ఆరు అంకెలుగల సంఖ్య చెయ్యండి. ఇప్పుడా ఆరు అంకెల సంఖ్యను మొదట 7 పెట్టి భాగించండి, శేషం మిగలదు. అలా భాగించగా వచ్చిన సంఖ్యను ఇప్పుడు పదకొండుపెట్టి భాగించండి, శేషం మిగలదు. రెండవసారి భాగించగా వచ్చిన సంఖ్యను 13 చేత భాగించండి, శేషం మిగలదు. మూడవసారి భాగించిన తరవాత మిగిలే సంఖ్య మొట్టమొదట మీరు తీసుకునే మూడు అంకెల సంఖ్య!

[ఇందులో వింత ఏమీలేదు. మాటవరసకు 365 అనే సంఖ్య తీసుకున్నామనుకోండి. దాన్ని 3,65,365 అనే సంఖ్యను చేయటమంతే 365 ను 1001 సంఖ్యతో గుణంచటమేగదా. 1001 లో 7, 11, 13 సరిగాపోతాయి. 7×11=77; 77×13=1001.]