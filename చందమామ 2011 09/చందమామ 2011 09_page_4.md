గణపతి బప్పా మోరియా...

హిందూ దేవుళ్లలో అత్యంత ప్రీతిపాత్రుడు, జ్ఞానాధిపతి అయిన గణేశుడి పుట్టినరోజు సందర్భంగా వినాయకచతుర్ది పర్వదినాన్ని ఈ సంవత్సరం సెప్టెంబర్ 1న జరుపుకుంటున్నాము. శాతవాహనులు, చాళుక్యుల కాలం నుంచే వినాయక చతుర్ది సంబరాలు జరుపుకుంటున్నట్లు ఆధారాలు ఉంటున్నప్పటికీ, మహారాష్ట్రలో ఈ పండుగ ఛత్రపతి శివాజీ, పీష్వాల కాలంలో బాగా ప్రాచుర్యంలోకి వచ్చింది. లోకమాన్య బాలగంగాధర్ తిలక్ కృషిఫలితంగా ఈ పర్వదిన సంబరాలు వ్యక్తిగత స్థాయి నుండి బహిరంగ ఉత్సవాల స్థాయికి మార్పు చెందాయి.

ఈ నెలలోనే మనం ప్రపంచ పర్యాటక దినం జరుపుకుంటున్నాము. మన సంస్కృతి మూలాలనుంచి కొంతకాలంగా మనం పక్కకు జరుగుతున్నాము. మన మూలాల్లోకి మనం తిరిగి రావలసిన అవసరముంది. అతిథి దేవోభవ అని శాస్త్రం చెబుతోంది. మన వద్దకు వచ్చే అతిథులను మనం దేవుళ్లుగా భావించి గౌరవించాలి. ఇతర సంస్కృతులను సహించే స్థాయిని మనం మెరుగుపర్చుకోవాల్సిన అవసరముంది. ఇలా అంటే మనం బలహీనపడుతున్నామని కాదు.

చందమామ పత్రిక ఆవిర్భవించి 64 ఏళ్లు పూర్తయిన సందర్భంగా జూలైనెలలో మా బ్లాగును ప్రారంభించాము. దీనికి చక్కటి స్పందన లభిస్తోంది. అలాగే మేము అంతర్జాలంలో మొబిసోడ్స్ ని, ఆడియో కథలను ప్రవేశపెట్టాము. వీటిని కూడా పాఠ కులు చక్కగా స్వీకరిస్తున్నారు. యువ పాఠకులకు మాత్రమే కాకుండా, పెద్దలకు కూడా సన్నిహితమయ్యేలా మేము మరిన్ని కార్యకలాపాలను ప్రవేశపెట్టబోతున్నాము. పైన పేర్కొన్న వాటిని మీరు పరిశీలించి మీ అభిప్రాయాలను మాకు తెలువపలసిందిగా మీ అందరినీ కోరుతున్నాము.

- సంపాదకులు