శిఖిముఖి వెంట నాగుమల్లీ తతిమ్మా అనుచరులూ ఇంటి బయటకి వచ్చారు. విక్రమకేసరి, శిఖిముఖితో, ‘శిఖీ! పూజా రికీ, దొంగలకూ ఆశ్రయం అయిన ఈ ఇంటిని ఇలా ఉండనివ్వడం నాకిష్టం లేదు. వాళ్ళు మరోసారి ఇక్కడచేరి దుర్మార్గ కార్యాలు చేయవచ్చు. దీనికి నిప్పు పెట్టడం మంచిది’ అన్నాడు.

శిఖిముఖి, ‘నీ యిష్టం,’ అంటూ తల ఊపాడు. విక్రమకేసరి ఇంట్లోకి పోయి వెలుగుతున్న దివిటీ తీసుకుని బయటికి మచ్చి, ఇంటినాలుగుపక్కలాదానితో అంటి చాడు. చూస్తుండగానే పెద్ద మంటలు లేచినై. శిఖిముఖీ అతడి అనుచరులూ సంతోషంగా చప్పట్లు చరుస్తూ లోయకేసి బయలుదేరారు. చచ్చినవాడు చావగా మిగిలిన ముగ్గురు దొంగలూ, కాలేఇంట్లో నుంచి తమకు పనికి వస్తువనుకున్న కొయ్య బల్లలూ వంటపాత్రలూ హడావుడిగా బయటికి తెచ్చుకోసాగారు.

లోయ సమీపంలో ఉన్న పూరిపాక దగ్గిర తిరిగి అంతా కలుసుకున్నారు. సవరగండుపోతు తన కుమార్తెను చూసి పొందిన ఆనందం అంతా ఇంతా కాదు. అతడు నాగుమల్లిని బుజ్జగిస్తూ, ‘నిన్నా పూజారి కుక్క ఉత్తరాదికి ఎత్తుకుపోయాడే అనుకున్నాను. అదృష్టం కొద్దీ దొరికావు. ఆ పిచ్చి కుక్కగాణ్ణి ఏదో విధంగా పట్టుకుని కండకు కండ పోసి కాకులకూ గద్దలకూ

వెయ్యకపోతే నేను గండుపోతునే కాదు’ అన్నాడతను.

శివాలుడు చిరునవ్వు నవ్వుతూ, ‘గండు పోతూ, మనం ఇలాంటి ప్రతిజ్ఞలు చేసి నెరవేర్చుకోగలిగిన స్థితిలో లేం, పెద్దవాళ్ల మయిపోయాం శిఖిముఖీ, విక్రమకేసరి ముందుగా శూరసేన దేశం వెళ్ళి, విక్రమ కేసరి తండ్రిగారితో మాట్లాడి బహుశా అక్కణ్ణించి బ్రహ్మపుత్రా నదీలోయ ప్రాంతా లకు వెళతారు. ఒకవేళ వాళ్లకు తిరిగి ఆ శిథిలాలయపూజారినని చెప్పుకునేదుష్టుడు ఎదురైతే, తప్పక వాణ్ణి నీకోసం కాళ్ళూ చేతులూ కట్టి తీసుకువస్తారు. అప్పుడు నువ్వు వాణ్ణి చిత్రహింసలకు గురిచెయ్య వచ్చు’ అన్నాడు.