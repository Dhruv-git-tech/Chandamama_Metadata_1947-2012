కావేరి పుట్టుక

పూర్వకాలమందు శూరపద్ముడు అనే రాక్షసుడు ఉండేవాడు. వాడు మహాశక్తి మంతుడూ, క్రూరుడున్ను. వాడి ధాటికి తట్టుకోలేక, సమస్త లోకాలూ గడగడ లాడినై. దేవతలు సైతం వణికిపోసాగారు.

దేవతలే కాదు. ఆ రాక్షసరాజు కంట బడకుండా దేవేంద్రుడు కూడా తల దాచు కోవలసిన గతి ఏర్పడింది. అందుచేత దేవేంద్రుడు సరాసరి భూలోకానికి దిగి వచ్చి, ఎవళ్లూ తనను ఆనవాలు పట్టలే నట్టుగా ఒక అరణ్యంలో వెదురుపొద రూపంలో అవతరించాడు.

కొంతకాలానికి వేసంగి వచ్చింది. అడవిలోని చెట్లన్నీ ఎండిపోయినై. ఐతే, దైవాంశకలది కనుక, వెదురుపొద మాత్రం పచ్చగానే నిలిచివుంది. అప్పుడు దేవేం ద్రుడు ఆలోచించాడు: 'మండుకుపోయే

ఈ వేసంగిలో తోటి చెట్లన్నీ ఎండిపోవడం, నేను మట్టుకు పచ్చగా ఉండటం విడ్డూరం కాదా! ఇందువల్ల నా ఉనికి సులువుగా బయటపడిపోతుందే. ఇప్పుడు నేను నా పలుకుబడి వల్ల గంగను భూలోకానికి తెప్పించగలిగితినా, నాగుట్టు బయటపడ కుండా ఉంటుంది. ఈ రూపంగా పర మేశ్వరుని ఆరాధించుకోవటానికి కూడా వీలవుతుంది.'

ఈ నిశ్చయంతో దేవేంద్రుడు వినాయ కుణ్ణి ప్రార్థించగా, గణపతి అతడి ఎదుట ప్రత్యక్షమయ్యాడు. ఇంద్రుడు తన కోరి కను వెల్లడించాడు. వినాయకుడు దేవేం ద్రుని కోరికతీర్చుదామనే ఉద్దేశంతో తరచి చూడగా, భూమిపై ఒక్క అగస్త్యుని కమండలంలో మాత్రం నీళ్ళు ఉన్నట్టు తెలుసుకొన్నాడు.