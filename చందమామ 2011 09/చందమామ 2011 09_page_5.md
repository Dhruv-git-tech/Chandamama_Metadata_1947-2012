చందమామ ఇప్పుడు పూర్వరూపానికి వచ్చేసి చాలా బాగుంది. ఏమైనా కొన్ని కొత్తశీర్షికలు ప్రవేశపెట్టండి.

- కోలార్ కృష్ణయ్యర్, బెంగళూరు

జూలై సంచికలో కథల ఎంపిక చక్కగా ఉంది. కొన్ని కథల్లో ఆయా ప్రాంతాలయాస కలిసింది. వీటిని మాండలిక వాసనలు లేనివిధంగా తిరగరాస్తే బాగుంటుంది.

- ఎం.వి.వి. సత్యనారాయణ, విశాఖపట్నం చందమామ తొలిసంచికలో ముద్రించిన నా తొలి కథ ‘పాట్టిపిచుక’, నేన్రాసిన కొత్తకథ ‘విజయమాల’, ‘నా చందమామ జ్ఞాపకాలు’ మూడూ ఒకే సంచికలో ప్రచురించినందుకు చాలా సంతోషం. ‘పాట్టి పిచుక’ కథకు వేసిన బొమ్మలు రంగుల్లో మరింత బాగా కనిపిస్తున్నాయి. కృతజ్ఞతలు.

- అమరాల రామకృష్ణారావు, విశాఖపట్నం జూలైసంచికలో కథలన్నీ బాగున్నాయి. ప్రత్యేకించి పి. రంగనాయకమ్మకథ ‘దేవుడితో చదరంగం’ మరీ బాగుంది.

- ఎన్.ఎస్. ఆర్. మూర్తి, హైదరాబాద్ కొన్ని నెలలుగా ‘గో గ్రీన్’ కథలను చదువుతున్నాను. ఈ కథలు సమకాలిక స్వభావంతో ఉంటున్నప్పటికీ, ఈ కథల ఇతివృత్తం పిల్లలకు, సమాజానికి కూడా ఉపయోగకరంగా ఉంటోంది. రచయితకు అభినందనలు.

- ఎమ్. మురళీమోహన్, అంబాలా కంట్‌న్మెంట్, హర్యానా చందమామ తాజాసంచిక చాలా బాగుంది. నా బాల్యం నుండి పత్రికను చదువుతున్నాను. మేసంచికలోని ‘గో గ్రీన్’ కథ చక్కగా ఉంది.

- శైలేష్ కుమార్ బౌరా, డ్యులా సాహి, కటక్ బెంగాలీ చందమామ ఇటీవలి సంచికలు చదివాను. చక్కగా ఉన్నాయి. పలు కొత్త విషయాలు చేర్చినప్పటికీ కొన్ని విలువైన అంశాలు తీసేశారు. ఫోటో వ్యాఖ్యలపోటీ అద్భుతమైన శీర్షిక. దీన్ని తిరిగి తీసుకువస్తే మీకు కృతజ్ఞుడినై ఉంటాను.

- సంతోష్ కుమార్ రాయ్, పుటియారి వైస్ట్, కొల్‌కతా. చందమామ సీరియల్సిని పుస్తక రూపంలో ప్రచురించి అందుబాటులోకి తీసుకురండి. ఇటీవలి సంవత్సరాల్లో మీరు రెండు పుస్తకాలు తీసుకువచ్చారు. ప్రతి ఆరునెలలకూ ఒక చందమామ సీరియల్‌ని ప్రచురించండి. పాఠకులు నిజంగా సంతోషిస్తారు. గత 50 ఏళ్ల చందమామలు నావద్ద ఉంటున్నాయి.

- భరత్, బెంగళూరు చందమామలో విషయాన్ని మార్చాలనుకుంటున్నట్లు సంపాదకీయంలో రాశారు. ఇది యాజమాన్య కోణం. కాని, కొంత కాలంగా పాఠకులుగా మేము చాలా సూచనలు చేశాము. వాటిలో కొన్నిటిని మీరు గౌరవించి కొన్ని మంచి మార్పులు చేశారు. చందమామలో చివరన వస్తున్న ఆ 10 లేదా 12 పేజీల విషయాన్ని పాఠకులుగా మేం కోరుకోవటం లేదు.

- డి.ఎస్. శంకర్, వక్కలంక, ఆంధ్రప్రదేశ్ జూలై సంచికలో వచ్చిన ‘పాట్టిపిచుక’ కథ 1947లో ఒక చోట వాడిన ‘దొంగ ముండ’ పదం ఆ కాలంలో ఆమోదనీయమే కావచ్చు. మారుతున్న కాలానికి అనుగుణంగా దాన్ని సంస్కరించి ఉండాలి.

- శ్రీలేఖ, హైదరాబాద్