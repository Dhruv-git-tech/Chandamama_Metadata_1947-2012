ఈ మధ్యనే చందమామ పిచ్చోళ్ల సంఘం ఒక్కటి ఉందని తెలిసి ఎంతో సంతోషం అయింది. అలానే కొంతమంది దగ్గర చందమామలు తొలి సంచిక నుండి ఉన్నాయని విని 'ఆహా ఏమి అదృష్టవంతులు నేను ఈ జాగ్రత్తచేయలేకపోతినే' అని పుట్టెడు దుఃఖంలో మునిగిపోయాను కూడా. నాలాంటి అభిరుచి ఉన్నవాళ్లను కల్సినప్పుడు 60లలో చందమామలా మళ్లీ వస్తేనూ, రూపధరుడి సాహసయాత్రలు, ఐదు ప్రశ్నలు వగైరా మళ్లీ ప్రచురిస్తేనూ ఎంత బాగుంటుంది అని చర్చించుకోవడం చేస్తుంటాము.

‘మీరు ఇంకా చందమామ చదువుతున్నారా’ అని అడిగిన కొంతమందిని మింగేసేలా చూసి 'నేను బతికినంత కాలం చదువుతూనే ఉంటాను, మీకేమైనా అభ్యంతరమా' అని అడిగేసేను కూడా, ఈ మధ్య చందమామలోని మార్పులను తట్టుకోలేక వరుసగా విమర్శన లేఖలు ఎన్నో రాశాను. నాలాగేచాలా చాలామంది అభిప్రాయపడుతున్నట్లుగానూ తెలుస్తూనే ఉన్నది. సైజు మార్పు, కథలు తగ్గి ఆసక్తి కలిగించని శీర్షికలు ఎక్కువ కావడం నచ్చడ లేదు. సైజును మామూలు చేసినట్లే కథలను పెంచాలన్నది నా కోరిక, చందమామ చిరంజీ వత్వం పొందాలని, మా తరం పాఠకులను (పూర్వం లాగా తయారై) అలరిస్తూనే ఉండాలని ప్రగాఢంగా ఆకాంక్షిస్తున్నాను.

చందమామతో నా జ్ఞాపకాలు - 2

అవి 1970ల చివరి రోజులు. అప్పట్లోనేను పాఠశాల విద్యార్థిని. ఒకరోజు అంగట్లోసరుకులు కొన్న తర్వాత నేను ఇంటికి తిరిగి వస్తున్నాను. ఒక చిన్న కొట్టులో అంబిలి అమ్మావన్ - మళయాళ చందమామ- పత్రికను చూసాను. చూడగానే దాన్ని కొనాలనుకున్నాను. కాని నావద్ద తగినంత డబ్బు లేదు. అందుకని ఇంటికెళ్లి డబ్బులతో తిరిగొస్తానని అంగడి యజమానికి చెప్పి, ఒక ప్రతిని నాకోసం ఉంచమని చెప్పాను. సరిగొ ఇరవై నిమిషాలలోపే నేను తిరిగా చ్చాను. కాని అక్కడ అంబిలి అమ్మావన్ పత్రిక కనపడలేదు. దుకాణాదారు అప్పటికే మరెవరికో దాన్ని అమ్మేశాడు.

చేసేదేమీ లేకనేను మళ్లీ ఇంటికి తిరుగుముఖం పట్టి పత్రిక గురించి నాన్నకు చెప్పాను. నా ఆరాటం గమనించిన నాన్న అక్కడికి అయిదు కిలోమీటర్ల దూరంలోని పెరుంబవూర్ లోని ఒక దుకాణం నుంచి దాన్ని తెప్పించాడు. పత్రిక చేతికలో పడగానే మహదానందపడ్డాను.

అంబిలి అమ్మావన్లో నాకిష్టమైన సీరియల్ 'వీరహనుమాన్' తర్వాత కొన్నాళ్లకు పత్రికకు చందాదారుడినయ్యాను. దశాబ్దాలకు పైగా పాఠకుల ఆదరణ పొందుతూ వస్తున్న అంబిలి అమ్మావన్ కి నా హృదయ పూర్వక శుభాకాంక్షలు.

Name: T.R. Joseph
Place: Ernakulam, Kerala.