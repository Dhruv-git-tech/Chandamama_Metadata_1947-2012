జయానందుడు అంతా విని, 'ఆంత రంగిక సలహాదారన్నవాడు శాస్త్రాలలో పండితుడైనంత మాత్రాన సరిపోదు. క్లిష్టమైన సమస్యలు ఎదురైనప్పుడు, వాటిని పరిష్కరించగల యుక్తి కూడా అతనికి కావాలి. శాస్త్రపరంగా ఉద్దండులైన, ఆ యువకులిద్దరిలో పదవికి ఎవరు అర్హులో, ఈ ఆఖరు పరీక్ష నిర్ణయిస్తుంది,' అని, ఏం చేయాలో మంత్రి సుబుద్ధికి వివరించాడు.

మర్నాడు మంత్రి జయుణ్ణీ, విజయుణ్ణీ పిలిపించి, కొద్దిసేపు వాళ్లతో, ఆమాటా, ఈ మాటా మాట్లాడిన తర్వాత ముఖం విచారంగా పెట్టి, 'ఈ మధ్యనా మిత్రుడొకడు చాలా విషాదురిణామానికి గురిఅయ్యాడు. అది మీరిద్దరూ వినగిన సంగతి!' అన్నాడు.

తర్వాతమంత్రి సుబుద్ధి, తనమిత్రుణ్ణి గురించి చెప్పిన వివరాలిలా ఉన్నాయి: మంత్రి మిత్రుడయిన దానశీలి వయోవృద్ధుడు; ఆయనకు కొంతకాలంగా గుండె జబ్బులాంటిది కూడా ఉన్నది. ఒకనాటి రాత్రి దానశీలికి ఒక భయంకరమైన కల వచ్చింది. ఆ కలలో ఆయన, ఒక కారడివిలో దారి తప్పిపోయాడు. ఆయన చెట్ల మధ్యపడుతూ లేస్తూ అతి కష్టం మీద ప్రయాణం సాగించి, చివరకు ఒక మైదాన ప్రాంతం చేరాడు. పైన నక్షత్రాలు మిణుకుమిణుకు మంటున్నాయి. ఆ గుడ్డివెలుగులో ఆయనకు నాలుగు

దారులు కల ఒక కూడలి ప్రదేశం కనిపించింది. ఆయన ఆ దారులలో ఒకదాని వెంట నడవసాగాడు. కొంతదూరం వెళ్ళే సరికి, దారే కనిపించనంతగా పాదలూ, చెట్ల గుబుళ్లతో నిండిన ప్రదేశం వచ్చింది. అక్కడ కొన్ని సింహాలు తిరుగుతున్నవి. వాటిలో ఒక సింహం దానశీలిని చూసి భయంకరంగా గర్జిస్తూ, ఆయనకేసి రాసాగింది.

దానశీలి, ప్రాణభయంతో వెనుదిరిగి పరిగెత్తి, కొంతసేపటికి కాలిదారుల కూడలికి చేరాడు. సింహం జాడలేదు. ఆయన అలసట తీర్చుకున్నాక, రెండో దారి వెంట నడవసాగాడు. కొంతదూరం వెళ్లాక ఆయనకు పెద్దవెలుగు కనిపించింది. దానశీలి