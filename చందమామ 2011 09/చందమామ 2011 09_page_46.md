దానశీలి నిలువెల్లా గజగజా వణికిపోతూ అగాధంలోకి తొంగి చూసేంతలో, కాళ్ల కింద ఉన్న రాయి జారింది. ఆయన కెవ్వుమని అరుస్తూ అగాధంలోకి పడిపోయాడు.

మంత్రి అలా చెప్పి, ఒక క్షణం ఆగి జయ విజయులతో, ‘చూశారా, ఎంత భయంకరమైన కలో! అసలే గుండె జబ్బుతో బాధపడుతున్న, నా మిత్రుడు దానశీలి, కలనుంచి మెలకువ వస్తూనే గుండెపోటుకు గురి అయి మరణించాడు,’ అన్నాడు.

అప్పుడు జయుడు ఎంతో విచారంగా, ‘స్వప్నంలో కలిగే అనుభూతులకు శరీరం కూడా లోనవుతుందని, మనస్తత్వ శాస్త్రం చెబుతున్నది. తమ మిత్రుడు కలలో నాలుగుసార్లు ప్రాణభయానికి లోన య్యాడు. అసలే గుండెజబ్బు మనిషి కనక, ఆ వత్తిడికి తట్టుకోలేక గుండె ఆగి

పోయి ఉంటుంది. మీ మిత్రుడి మరణా నికి, నా ప్రగాఢ సానుభూతిని తెలుపుతు న్నాను,’ అన్నాడు:

మంత్రి తల పంకించి, విజయుడికేసి చూశాడు.

విజయుడు చిరునవ్వు నవ్వుతూ, ‘క్షమించాలి, మహామంత్రీ, మీరు చెప్పిన దంతా ఒక కట్టుకథ,’ అన్నాడు.

మంత్రి కోపంగా, ‘అదెలా కట్టుకథో నిరూపించగలవా?’ అని అడిగాడు.

దానికి విజయుడు వినయంగా, ‘మీ మిత్రుడు మెలకువ వస్తూనే, గుండె పోటుకు గురైవెంటనే చనిపోయినప్పుడు ఆయనకు కల వచ్చిన విషయం మీకు తెలిసే అవకాశం లేదు కదా,’ అన్నాడు.

మంత్రి సుబుద్ధి, విజయుణ్ణి అభినందించి, అప్పటికప్పుడే అతణ్ణి రాజు వీరవర్మకు ఆంతరంగిక సలహాదారుగా నియమించాడు.