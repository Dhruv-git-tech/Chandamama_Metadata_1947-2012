శివాలుడి మాటలకు అందరూ వినో దంగా నవ్వారు. తరవాత సూర్యోదయం అవుతూనే శివాలుడూ, గండుపోతూ తమ వాళ్లను వెంటబెట్టుకుని తిమ్మగూడెం చేరారు. అక్కడ ఆ పగలూ, రాత్రీ వినోదా లతో, విందులతో కాలం గడిపి శివాలుడు మర్నాటి ఉదయం తన కుంభారిమిట్ట పల్లెకు బయలు దేరాడు. అతడు ప్రయాణ మయే సమయంలో నాగుమల్లి, శిఖిము ఖిని ఒక పెద్దచెట్టుచాటుకు పిలిచి, తనను కాళ్లూ చేతులూ కట్టి హింస పెట్టిన శిధిలా లయ పూజారి శిఖ కావాలన్నది.

‘వాడు మాకు ఆ లోయల్లో తటస్థ పడాలే కాని, వాడి తలే నరికి తెచ్చి నీకిస్తా నని వాగ్దానం చేస్తున్నాను. కాని, తిరిగి రావ టానికి ఎంత కాలం పడుతుందో చెప్పలేను. ఈ లోపల నువ్వు మరొక సవరవాడి పెళ్ళాం అయిపోతే, వాడు నామీద ఈటె ఎత్తుతాడు’ అన్నాడు శిఖిముఖి.

ఆ మాటలు నాగుమల్లికి కోపం, సిగ్గూ కూడా తెప్పించినై, ఆమె తలవంచుకుని నేల చూపులు చూస్తూ, ‘నన్ను సవరవాడు కాదు కదా, మరే శబరవాడు కూడా చేసుకో లేడు’ అన్నది వణుకుతున్న కంఠస్వరంతో.

‘అంటే... నాకేం తెలియటం లేదు’ అంటూ శిఖిముఖి అమాయకంగా, నాగు మల్లి ముఖం కేసి చూశాడు.

నాగుమల్లి ఏదో చెప్పబోయింది, కాని అంతలో శివాలుడు పెద్దగా ‘ఊ, ఇక అందరూ బయల్దేరుండి, శిఖిముఖి ఎక్కడ?’ అన్నాడు.

నాగుమల్లి చప్పన కదిలి ఇంటి కేసి పరిగెత్తింది. ఎర్రగండు అరుస్తూ శిఖిముఖి దగ్గిరకు వచ్చింది. శిఖిముఖి దాని తల నిమిరి నాగుమల్లి అన్న మాటల్లోని భావ మేమిటా అని ఆలోచిస్తూ తండ్రి దగ్గిరకు బయలుదేరాడు.

(ఇంకా ఉంది)