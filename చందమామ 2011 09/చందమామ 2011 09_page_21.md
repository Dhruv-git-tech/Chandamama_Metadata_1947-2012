నేనూ ఈ చెంబూ ఒకటే. మనకెంత రావాలో అంతే వస్తుంది తప్ప ఎక్కువ మొత్తంలో లభించాలంటే ఎలా సాధ్యం' అన్నాడు.

అతడి భార్యకు అరికాలి మంట నెత్తి కెక్కింది. చెంబు వూడదీసుకుని దానితో అతడి నెత్తిన ఒక్క పెట్టు పెట్టింది. అతడి తలకు చిల్లుపడి అరచెంబెడు రక్తం నేల కారింది.

అయినప్పటికీ వీరయ్యలో కోపం కల గలేదు. ఎప్పటిలాగానే శాంతంగా చూస్తూ మెల్లగా తన గాయానికి కట్టు కట్టుకు న్నాడు. కోపం తగ్గిన తరవాత ఆమె వేడి జావ అందించింది.

తన భార్యతో, చూశావా, 'నా భాగ్యం ఒక చెంబు దెబ్బ. ఆ దెబ్బనుండి నేను తప్పించుకోగలిగానా!' అన్నాడు.

వీరయ్య భార్యకు అతడినేం చెయ్యాలో అర్థం కాలేదు. కోపం పట్టలేక తన భర్తను గాయపరిచినందుకు ఆమె ఎంతగానో చింతించింది.

ఈలోగా వీరయ్యకు గ్రామ పెద్దనుండి కబురు తెచ్చాడు గ్రామసేవకుడు.

అతడు వీరయ్యను సమీపించి..., 'మురుగు కాలువలు తవ్వాలి. నిన్ను వెంటపెట్టుకు రమ్మన్నారు గ్రామపెద్ద' అన్నాడు.

తనకు ఎలాంటి గాయం తగలనట్టు గానే భావించి వీరయ్య పరుగుపరుగున పోయి గ్రామపెద్దను దర్శించుకున్నాడు.

వీరయ్య ఇంట్లో జరిగిన తతంగమంతా ఆ ప్రాంతాన్ని పాలించే ప్రభువు చూశాడు. ఆయన తన మంత్రితో పాటు మారు వేషాలు ధరించి తన ప్రజల బాగోగులు పరిశీలిస్తుంటాడు.

వీరయ్య ఇంటి ప్రక్కనుండి వెళ్తూ ప్రభువు ఆ దంపతుల వ్యవహారం గమనించి ఆశ్చర్యపోయాడు. వీరయ్య ప్రదర్శించిన అతి శాంతస్వభావం ప్రభువు కంటికి పిచ్చితనంగా తోచింది.

ఏ మనిషైనా మామూలు మానసిక స్థితిలో అంతటి శాంతం, సహనం కలిగి ఉంటాడా? అని ఆలోచిస్తూ.... తన మంత్రితో కలిసి ఆయన గ్రామపెద్దను కలుసుకున్నాడు. మురిక్కాలువ నిర్మాణంలో, ఆయన వీరయ్య వెంటబడి అతడికీ మిగతా పనివాళ్లకీ తగిన సూచన లందిస్తూ కనిపించాడు.