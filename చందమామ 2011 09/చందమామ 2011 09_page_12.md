తెలియకుండా విను,” అంటూ ఇలా చెప్పసాగాడు.

అవంతి రాజ్యం రాజు నయనకాంతుడు సత్య సంధుడు, పరాక్రమశాలి. అతనికి ప్రజల్లోనే కాక సాటి రాజుల మధ్య కూడా మంచి పేరుంది. అతడిని అందరూ మాట తప్పని మహారాజు అని పిలిచేవారు.

నయనకాంతుడు ఒక పర్యాయం వేటకు వెళ్ళినప్పుడు ఒక సర్పం అతని కన్నుల్లో విషం చిమ్మింది. అందువలన అతడు దృష్టిని కోల్పోయాడు.

అతడు మరలా దృష్టిని పొందడానికి ఎన్నో ప్రయత్నాలు చేశాడు. అవేవీ ఫలించ లేదు. ఆ విషయమై అతడు చింతాక్రాంతు డయ్యాడు.

చివరి ప్రయత్నంగా నయనకాంతుడు తనకు దృష్టిని తెప్పించిన వారికి లక్ష బంగారు కాసుల వరకు కానుకగా ఇస్తా నని ప్రకటించాడు.

అప్పుడు యజ్ఞవల్కుడు అనే పండి తుడు మహారాజుని కలిసి, ‘మహారాజా! అనేక తాళ పత్ర గ్రంథాలు చదివి మీకు దృష్టిని రప్పించడానికి “నేత్ర ప్రదాన” అనే వైద్య ప్రక్రియను కనుగొన్నాను. ఆ ప్రక్రియకు అవసరమైన మూలికలు, ఔషధుల కోసం నైమిశారణ్యంలో తిరిగి అత్యంత శ్రమతో సంపాదించాను. వాటి సహాయంతో మీకు నెలరోజుల్లో దృష్టిని తెప్పించగలను. అయితే అందుకు ప్రతి ఫలంగా మీరు లక్ష బంగారు కాసులకు

బదులు, అర్ధ రాజ్యం ఇప్పించాలి,’ అని మనవి చేశాడు.

సుదీర్ఘంగా ఆలోచించిన నయనకాంతుడు, ‘పండితోత్తమా! దృష్టి లేని జీవితం కంటే అర్ధ రాజ్యం ఏమీ ఎక్కువ కాదు. మీరు నాకు చూపు తెప్పించగలిగితే మీకు అర్ధరాజ్యం ఇస్తాను. అయితే ప్రతిఫలం భారీ మొత్తాన అడిగారు కాబట్టి, నాకు చూపు రాని పక్షాన మీరు శిక్షకు కూడా సిద్ధపడాలి,’ అన్నాడు.

‘మహారాజా, మీరే శిక్షవిధించినానేను సిద్ధం,’ అని బదులు పలికాడు యజ్ఞవల్కుడు. ‘చూపు రప్పిస్తే అర్ధ రాజ్యం. లేకుంటే శిరచ్ఛేదనం’ అన్నాడు నయన కాంతుడు. అందుకు యజ్ఞవల్కుడు సమ్మతించాడు.

ఈ విషయం రాజ్యమంతా పాక్కింది. ప్రజలందరూ యజ్ఞవల్కుడు రాజుగారికి చేసే వైద్యం కోసం ఎదురు చూడసాగారు.

యజ్ఞవల్కుడు ఒకరోజు మంచి ఘడి యలు చూసి, మహారాజు గారి చేత శుచిగా స్నానం చేయించి, అతని తలకు వివిధ రకాల తైలాల చేత బాగా మర్దన చేయించాడు. కొన్ని ఆకు రసాలు తాగించి, పిదప అతని కన్నులకు లేపనం రాసి కళ్ళకు కట్టు కట్టాడు.

అలా వారం గడిచింది. ఒకరోజు నయనకాంతుడు సభ తీరుస్తూ, యజ్ఞ వల్కుడిని కూడా తనతో పాటు సభకు తీసుకు వెళ్లాడు.