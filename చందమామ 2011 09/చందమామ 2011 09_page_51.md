'అదేరా.. ఆరంభించరు నీచమాన వులు.. అనే శతకపద్యం ఇది. దాని అర్థం ఏంటంటే... ఏదన్నా ఒక కార్యాన్ని అది సఫలమవుతుందో లేదో అనే భయంతో మామూలు మనుషులు అసలు మొదలు పెట్టరట. కాస్తమధ్యములు ఆ కార్యాన్ని ప్రారంభించి ఆటంకాలు రాగానే మధ్యలో వదిలేస్తారుట. కేవలం ఉత్తములైనవారు మాత్రమే ప్రారంభించిన పనిని ఎన్ని ఆటంకాలోచ్చినా విడిచిపెట్టకుండా పూర్తి చేస్తారట. అందుకని నేను ఉత్తముడిగా ఉండదల్చుకున్నాను'.

ప్రతాప్ మాటల్లోని దృఢ నిశ్చయానికి సోమేష్ ఎంతో అభినందించాడు.

పర్యావరణ దినోత్సవానికి హాజరయిన అన్ని పాఠశాలల విద్యార్థులతో ఆ ఆవరణ కళకళల్లాడిపోతోంది. ముఖ్య అతిథిగా

వచ్చిన పురపాలక శాఖ కమిషనర్ మాట్లాడుతూ, 'ఈ రోజు చాలా శుభదినం. పచ్చదనానికి, పర్యావరణ పరిరక్షణకు ప్రత్యేక కృషి చేసిన బాలదళాల విద్యార్థులను అభినందించేందుకే ఈ సభ. ముందుగా ఠాగూర్ పాఠశాల బాలదళం నాయకుడు ప్రతాప్ను ప్రథమ బహుమతి అందుకు నేందుకు వేదికమీదకు రావలిసిందిగా కోరుతున్నాను' అనగానే చప్పట్లు మారు మోగాయి.

'ఈ ఏడాది ఇదిగో.. ఈ విశిష్ట పచ్చ గణపతిని తయారు చేసి అందరి ప్రశం సలూ అందుకున్న ప్రతాప్ దళాన్ని నేను ప్రత్యేకంగా అభినందిస్తున్నాను. ఇదిగో చూడండి. ఈ గణపతిని కేవలం మట్టితో ప్రత్యేకంగా తయారు చేయడమే కాదు.. వేపాకు రసం వంటి ప్రకృతి సిద్ధమైన రంగులే వాడటం విశేషం. అంతేకాదు. సామాన్య ప్రజానీకానికి పాలవెల్లి, చత్రంల ఖర్చు పొదుపు అయ్యేందుకు.. పైన వెదురు బద్దలతో చేసిన ఈ పాలవెల్లిలో ఛత్రాన్ని కూడా అమర్చడమే కాదు.. పాల వెల్లిని మామిడాకుల తోరణంతో ఎలా అందంగా తీర్చిదిద్దారో చూడండి. గణపతి పీఠం వద్ద ఇలా మనం వ్యర్థంగా భావించే పశువుల పేడతో అలికిన ఆవరణ... అందులో సున్నంతో తక్కువ ధరలో ఈ విగ్రహాలను చూసి నేనెంతో ముచ్చటపడ్డాను. కారణం.. వీటి నిమజ్జనం వల్ల చెరువులకు గాని, నదులకు గాని, కుంటలకు గాని ఎలాంటికాలుప్యమూ అంటదు