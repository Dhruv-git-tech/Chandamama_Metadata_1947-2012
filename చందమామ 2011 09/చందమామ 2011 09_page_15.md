అతడు యజ్ఞవల్కుడిని కౌగిలించు
కొని, 'మీరిచ్చిన దృష్టితో శతృరాజు మీద
రెట్టింపు ఉత్సాహంతో పోరు సలుపుతాను.
శతృరాజ్యం వశమైతే అర్ధరాజ్యం కాదు...
విదర్భ రాజ్యాన్ని సంపూర్ణంగా మీకు
అప్పగిస్తాను,' అన్నాడు.

యజ్ఞవల్కుడు 'మహారాజా! మీరు మాట తప్పరని తెలుసు. విజయీభవ!' అని ఆశీర్వదించాడు.

నయన కాంతుడు తన రాజ్యం మీదకు దండెత్తివచ్చిన, చంద్రహాసుడిని తన సైన్యంతో ఎదుర్కొన్నాడు. అవంతి సైనికులు రెచ్చిపోయి శతృసైనికులను చీల్చి చెండాడారు. అదే అదునుగా నయన కాంతుడు చంద్రహాసుడిని సంహరించాడు. తమరాజు నేలకొరిగిన వెంటనే

శతృసైన్యం పలాయనం చిత్తగించింది.
విదర్భరాజ్యం సునాయాసంగా నయన
కాంతుడి వశం అయింది.

తను జయించిన రాజ్యాన్ని యజ్ఞవల్కుడికి కట్టబెట్టాలన్న కోరికతో నయన కాంతుడు అంతఃపురం చేరాడు. యజ్ఞవల్కుడి కోసం కబురు పంపితే భటులు, 'రాజా! మీ విజయ వార్త వినగానే పండితుల వారు ఎవరితో ఏం చెప్పకుండా ఎటోవెళ్లిపోయారు,' అని విన్నవించారు.

నయన కాంతుడు, యజ్ఞవల్కుడి కోసం ఎంత వెదికించినా ప్రయోజనం లేకపోయింది.

ఇంతవరకూ కథ చెప్పిన బేతాళుడు, 'రాజా! మహారాజుకి దృష్టి రప్పించడం ద్వారా అర్ధరాజ్యం సంపాదించడానికి