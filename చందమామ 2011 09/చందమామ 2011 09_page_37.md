సింహం తనమీద పడుతుందని కని
పెట్టుకుని ఉన్న రాజుమీద తలవని
తలంపుగా ఆకాశం నుండి పూలవాన
కురిసింది.

భయంకరమైన సింహం ఆయనమీద
పడలేదు సరికదా, 'కుమారా, లే' అన్న
చల్లటి పలుకులు వినబడినై. రాజు
కళ్ళు తెరిచేసరికి అక్కడ సింహం లేదు.
‘ఏమైంది? నన్ను పిలిచినదెవరు?’ అని
రాజు విస్మయంతో అడిగేసరికి నందినీ
ధేనువు ఇలా సమాధానమిచ్చింది.

‘ఎవరా..! నేనే నిన్ను పరీక్షించటం కోసం ఈ చిత్రకథ అంతా కల్పించాను. సింహమూ లేదు. దేవదారువృక్షమూ లేదు. అంతా కల్పితమే. కుంభోదరుడు కాదు గదా, ఎవ్వరూ నన్నేమీ చెయ్య లేరు. నీ ధర్మబుద్ధికి మెచ్చుకున్నాను. నీకేమి వరం కావాలో కోరుకో రాజా!’ అన్నది నందినీ ధేనువు.

రాజు వినయంగా ‘తల్లీ, వంశం నిల
బెట్టే కుమారుడు కావాలి’ అని కోరాడు.

ఐతే, తన పాదుగులో పాలు ఒక
దొప్పెడు తీసుకు తాగమంది ధేనువు.
లేగదూడ తాగిన తరవాత మిగతా పాలు
వశిష్ఠ మహామునికి ఇచ్చి, వారి అను
మతితో తీసుకుంటానన్నాడు రాజు.

ఈ మాటలకు మెచ్చుకుని, ధేనువు
ఆశ్రమానికి తిరిగి వచ్చింది. జరిగిన
సంగతులు విని సుదక్షిణాదేవి ఆనంద
పడింది. రాజు ధేనువు పాలు తాగి భార్యా
సమేతుడై, తన అయోధ్యానగరానికి
తిరిగివచ్చాడు. ఆ దంపతులకు చక్కని
పుత్రుడు కలిగాడు.

ఆ బాలుడే రఘువు. రఘువు పెద్ద
వాడై గద్దె ఎక్కిన తరువాత గొప్ప రాజ
నిపించుకున్నాడు. గొప్పరాజు కనుకనే
ఆ వంశానికి అతని పేరుతో రఘువంశం
అనేది ఏర్పడి ప్రసిద్ధికెక్కింది.