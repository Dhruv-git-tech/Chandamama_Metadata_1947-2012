అనంతుడు తోటకూర కాడలా వేలాడబడి
పోయాడు. వాడి తాత కంగారు పడి ఆచారిని
పిలుచుకొచ్చాడు. ఆచారి పరీక్షించి, ఏవో
కొన్ని ఆకులు నూరి చేదు ముద్దనొకదాన్ని
అనంతుడి చేతికిచ్చి తినమన్నాడు. అది
సరిగొ అనంతుడు పందెం కోసం తిన్న జిలేబి
ముద్దంతే ఉంది.

ఆ చేదుకి నాలుకతెగి పడినంత పనవగా,
ఏడుపు మొహంతో అనంతుడు ఆకుముద్దని
తిన్నాడు. తర్వాత ఆచారి మరేవో చెట్టు
బెరళ్ళు నూరి రసం పిండి కషాయం ఇచ్చి
తాగమన్నాడు. అదీ అనంతుడు పందెం కోసం
తాగిన జిలేబి రసమంతే ఉంది. కాని అది
తియ్యగా ఉంటే ఇది కటిక చేదుగా ఉంది.

ఈసారి నిజంగానే ఏడ్చేసాడు అనంతుడు.
అయినా తాత బలవంతం మీదా, అనారో
గ్యపు బాధ తట్టుకోలేక కళ్ళు మూసుకుని
కషాయం తాగేసాడు. ఆ వైద్యం వరసగా
మూడు పూటలు నడిచింది. ఆచారి వైద్యం
చేసినందుకు గాను పది వరహాలు వసూలు
చేసుకుపోయాడు. అనంతుడు నిలువు గుడ్డే
సుకు చూసాడు.

వాణ్ణి చూసి తాత నవ్వుతూ 'చూశావురా
అనంతా! మనం చేసిన ప్రతీ పనికీ ఫలితం
అనుభవిస్తాం. నువ్వు జిలేబి ముద్ద చేసి
తిన్నావు, రసం పిండి తాగావు. పందెం గెలిచి
నువ్వు సంపాదించిన పది వరహాలు, వైద్యం
చేసి ఆచారి పట్టుకుపోయాడు. వెరసి చేదు
ఆకుల ముద్ద, పసరు కషాయపు చేదు నీకు
మిగిలి పోయింది. తీపి జిలేబికి ఇది చెల్లుకు
చెల్లన్న మాట! ఇప్పటికైనా జులాయి పనులు
మాని, కష్టపడి పనిచేసుకో. జీవితం సుఖంగా
గడుస్తుంది. నా మాట వినరా!' అన్నాడు
అనునయంగా.

అనంతుడికి సత్యం బోధపడినట్లయ్యింది.
‘వింటాను తాతా! పెద్దల మాట చద్ది మూట
అంటారందుకే కాబోలు' అన్నాడు స్థిరంగా.

ఆనాటి నుండి అనంతుడు బద్దకం వదు
ల్చుకుని, కష్టపడి పనిచేసి, త్వరలోనే మంచి
పేరు తెచ్చుకున్నాడు.

అనంతుడి బుద్దిమారినందుకు, అతడి
తాత గుంభనంగా నవ్వుతూ మీసాలు సవ
రించుకున్నాడు ఆచారితో కలిసి తను వేసిన
పధకం పారినందుకు!

T స్టెంబర్ 2011

20