# రాజఫలహారం
## నోరూరించే కేక్ - శతాబ్దాల చరిత్ర

ప్రాచీన కాలంలో, అసాధారణ సంప్రదాయాలలో కేక్ లు భాగమై ఉండేవి. యూరప్ లోని సెల్టిక్ భాషా కుటుంబానికి చెందిన ప్రజలు, వేసవి ప్రారంభాన్ని సూచిస్తూ బెల్టేన్ పండుగను జరుపుకునేవారు. ఈ సందర్భంగా కొండలపై భాగంలో నెగళ్లు వెలిగించి గుండ్రటీ కేక్ లను కొండపైనుంచి జారవిడిచేవారు. సూర్య గమనాన్ని అనుకరించడానికి ఇలా చేసేవారు. కొండపైనుంచి జారిపడినప్పటికీ కేక్ చెక్కుచెదర కుండా ఉంటే అది సంపదకు, సౌభాగ్యానికి చిహ్నమని విశ్వసించేవారు!

చైనీయులు అమర దేవత హెంగ్ ఒ గౌరవార్థం చంద్రుడి రూపంలో కేక్ లు తయారు చేసేవారు. మంగోలియన్ పాలకులను కూలదోయడానికి మింగ్ విప్లవకారులు ఒక పుకారు వ్యాపింపజేశారు. రాజ్యంలో ప్రాణాంతకమైన ప్లేగు వ్యాధి వ్యాపిస్తోందని, చంద్రకేక్ లు తినడమొక్కటే దాన్ని నివారిస్తుందని ఈ పుకారు సారాంశం. పజిల్ రూపంలో కేక్ పైభాగంలో రహస్య సందేశాలుండేవి. వాటిని ప్రజలు చదివేందుకు అనుకూలంగా ఉండేవి.

చీజ్ కేక్ గురించి మీరేమనుకుంటున్నారు? క్రీస్తు పూర్వం 77.6లో గ్రీసులో తొలి ఒలింపిక్ క్రీడల సందర్భంగా క్రీడాకారులకు చీజ్ కేక్ లు అందించేవారు. గ్రీకుల నుంచి అది రోమన్లవద్దకు చేరింది. తర్వాత యూరప్, అమెరికా ప్రాంతాలకు చేరింది.

కేకులపై కొవ్వొత్తులను వెలిగించే సంప్రదాయం 15వ శతాబ్దంలో కిండర్ పెస్ట్ అనే జర్మన్ సంప్రదాయం నుంచి వచ్చింది. పిల్లల జన్మదినం చాలా ప్రత్యేకంగా భావించబడేది. కాబట్టి స్నేహితులు, కుటుంబ సభ్యులు కేకు చుట్టూ రక్షణగోడలాగా నిలబడేవారు. కేక్ పై కొవ్వొత్తులు వెలిగించి సాయం కాలం దాన్ని వడ్డించే వరకు వాటిని ఆరిపోకుండా కాపాడేవారు.

ఊపీ పూర్ణాలు అనేవి మధ్యభాగంలో గడ్డరూపంలోని క్రీమ్ పారను కప్పి ఉంచిన కేక్ లు. వీటికి ఆ పేరు ఎలా వచ్చింది? అమిష్ జాతి మహిళలు ఈ పూర్ణాలను వండి ప్రత్యేక వంటకంలాగా వీటిని రైతుల భోజనం డబ్బాలో పెట్టారు. తరవాత రైతులు తమ భోజనం డబ్బాలను విప్పి ఈ పూర్ణాలను చూశారట. అంతే, వాళ్లు సంతోషం పట్టలేక 'ఊపీ' అని అరిచేశారట. అప్పటినుంచి దీనికి ఊపీ అని పేరు పడింది.