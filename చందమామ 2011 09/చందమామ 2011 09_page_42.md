వెంటనే గణపతి కాకిరూపం దాల్చి
అగస్త్యుని ఆశ్రమానికి చేరుకున్నాడు.
అక్కడ అగస్త్య మహర్షి మహాతపస్సులో
మునిగి ఉన్నాడు. కాకి రూపంలో ఉన్న
గణేశుడు చడీచప్పుడు చేయకుండా,
ఏమీ ఎరుగనట్టు వెళ్ళి మహర్షి కమం
డంలోని నీళ్ళు కాసిన్నీ ఒంపేసి అక్కడి
నుంచి పారిపోయాడు.

అప్పుడు అగస్త్యుని కమండలంలో
జలం వరదలై భూలోకానికి పారింది. అది
పోయి పోయి, దేవేంద్రుడున్న అడవినీ,
అతని మారురూపంలో ఉంటున్న వెదు
రుపాదను కూడా తడిపివేసింది.

కొంతసేపైన తరవాత అగస్త్యుడు
చూసుకుంటే కమండలంలో నీటి చుక్క
యినా లేదు. అల్లంత దూరాన, కమండ
లాన్ని దొర్లించుకుపోయిన కాకి మాత్రం
కనబడింది. రుషి దానిని వెంట తరిమాడు.
కాని అది ఆయనకు దొరకలేదు సరికదా,
పదునాలుగు భువనాలూ తిప్పింది.

అప్పుడు మహర్షిఅది సామాన్యపు కాకి
కాదని గ్రహించి, దివ్యదృష్టితో చూచాడు.
నిజం తెలిసింది. అగస్త్యుడు గణపతి వైపు
తిరిగి, ‘ప్రణవ స్వరూపా! నీవెందుకు
ఇలా పరుగులెత్తడం? లోకక్షేమం కోసం
చేసిన ఈ మహాకార్యం నాకూ సమ్మతమే.
ఐతే నా పూజాపురస్కారాలకు ఇప్పుడు
కమండలంలో నీటి బొట్టయినా లేదే,
ఎలా?’ అనేసరికి, వినాయకుడు వెంటనే
తన తొండంతో నీళ్ళు పట్టుకవచ్చి అగ
స్త్యుని కమండలంలో వదిలాడు.

తొలుత వినాయకుడు అగస్త్యుని కమం
డలంలోనించి దొర్లించగా వెల్లువలై భూమి
మీద పారిన నీరే ఈనాటి కావేరి నదిగా
వెలిసింది. ఆ తరువాత, ఆరుతలలతో
సుబ్రహ్మణ్య స్వామి జన్మించి, లోకకంట
కుడైన శూరపద్ముణ్ణి సంహరించాడు.
ఈనాడు కూడా ఏటా సుబ్రహ్మణ్యస్వామి
ఉత్సవంలో, శూరపద్ముని సంహార కథ
నడుస్తూనే ఉంటున్నది.