‘ఒరే, భేరుండం! మనం తక్షణం ఈ ఇల్లు వదిలి పోవాలి. నా వెంట పరిగెత్తుకురా!’ అంటూ ఇంటికి వెనకవైపు ఉన్న వాకిలి తెరుచుకుని, దాపుల ఉన్న అరణ్యం కేసి పరిగెత్తాడు.

శిఖిముఖి గస్తీదొంగకేకపెట్టగానేతాను వేసిన పథకం చెడిందని గ్రహించి, తన అనుచరుల్ని ఇంటిని చుట్టుముట్టమని హెచ్చరించాడు. విక్రమకేసరీ, శబర యువ కులూ ఇల్లు చుట్టుముట్టారు. శిఖిముఖి ఇంటి ముందు ద్వారం నుంచీ, విక్రమ కేసరి వెనక వైపు ఉన్న ద్వారం నుంచీ కత్తులు ఝిళిపిస్తూ లోపలి కడుగు పెడు తూనే, ‘అందరూ లొంగిపోండి, ఎదురు తిరిగారో ప్రాణాలు దక్కవు జాగ్రత్త!’ అన్నారు.

కొయ్యబల్ల మీద కూర్చుని ఉన్న నాగు మల్లి వాళ్ళిద్దరి కేసి చూస్తూ, ‘భలేతెలివైన వాళ్ళు. మీరు పట్టుకోదలిచిన పూజారి వెధవ భేరుండంతో ఇంతకు ముందే పారి పోయాడు. అదుగో, ఆ మూల వున్న ముగ్గురు సోమరి వెధవలూ మాంచికైపుతో కళ్ళు మూశారు. భూకంపం వచ్చి ఇల్లు కూలినా లేవరు,’ అన్నది.

శిఖిముఖి, నాగుమల్లిని సమీపించి మౌనంగా, ఆమె కాలిచేతి కట్లను విప్ప సాగాడు. విక్రమకేసరి అతడి దగ్గిర కొచ్చి, ‘ఏం శిఖీ! ఆ పూజారి దుర్మార్గణ్ణి వెంబ డించే ప్రయత్నం చేయొద్దా? వాడు మరో

సారి మనందరినీ మోసగించి పారిపోయాడు’ అన్నాడు.

‘వాడు రోజులు మూడిననాడు గాని మన చేతబడడు. ఈ గుడ్డి వెన్నెల్లో వాణ్ణి ఈ మహారణ్యంలో ఎక్కడని వెతుకుతాం? మనకు అనవసర శ్రమ తప్ప ఫలితం ఉండదు. ఇదిగో, ఈ గండుపోతు కూతుర్ని తండ్రికి ఒప్ప చెపితే, మన బాధ్యత తీరి పోతుంది. ఆ తరవాత మనం నిశ్చింతగా మీ తాతగారిని గురించి తెలుసుకునేందుకూ, ఆ శిథిలాలయ రహస్యం ఏమిటో కనుక్కునేందుకూ, బ్రహ్మపుత్రానదీ ప్రాంతాలకు పోదాం’ అన్నాడు శిఖిముఖి.

నాగుమల్లి కట్లు ఊడతీయగానే లేచి నిలబడబోయి, రక్తప్రసారం సరిగా జరగక