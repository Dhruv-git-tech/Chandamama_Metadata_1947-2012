తేలిగ్గా బంధిదాము,’ అని చెప్పాడు. మహా రాజు యజ్ఞవల్కుడిని ప్రశంసించాడు.

యజ్ఞవల్కుడి పథకం ప్రకారం, గౌరవ భైరవుడు ఒక ధనికుడి ఇంట్లో ప్రవేశించి దోచుకోబోతూ, రాజ భటులకు దొరికిపో యాడు.

ఒక రోజు యజ్ఞవల్కుడు, మహారాజుకి తైల మర్దనం చేస్తుండగా, ఒక గూఢచారి వచ్చి ‘మహారాజా! విదర్భరాజు చంద్రహా సుడు మన రాజ్యం మీదకు దాడి చేయ బోతున్నాడు’ అని సమాచారం అందించాడు.

నయనకాంతుడు ఆ గూఢచారిని పంపి వేసి, యజ్ఞవల్కుడితో, ‘ఈ సమస్యను మీరు రాజైతే ఎలా పరిష్కరిస్తారు?’ అని అడిగాడు.

అప్పుడు యజ్ఞవల్కుడు, నయన కాంతుడి ద్వారా ఇరురాజ్యాల సైనిక బలాల వివరాలు అడిగి తెలుసుకని, ‘రాజా! మన సైన్యం కంటే శతృరాజు సైన్యం రెట్టింపు కాబట్టి అతడితో ప్రస్తుతానికి సంధి చేసుకోవడమే నయం అని భావిస్తున్నాను,’ అని చెప్పాడు.

అప్పుడు నయన కాంతుడు ‘మనం అలా చేస్తే శతృరాజుకు కప్పం కట్టాలి. ఆ కప్పం కోసం ప్రజల మీద పన్నులు వేయాలి. ప్రజలు కష్టాల పాలవుతారు. అంతే కాక శతృరాజు మన రాజ్యప్రజలను బానిసలుగా చూస్తాడు. అంతకంటే శతృ రాజుతో యుద్ధం చేసి విజయమో, వీర

స్వర్గమో తేల్చుకుంటేనే చాలా మంచిది,’ అన్నాడు.

‘అయితే యుద్ధానికి సిద్ధపడతారా?’ అని అడిగాడు యజ్ఞవల్కుడు. ‘మీరు నాకు దృష్టి తెప్పిస్తే యుద్ధం తప్పక చేస్తాను,’ అన్నాడు నయన కాంతుడు.

‘రాజా! రేపటితో నేను మీకు చేస్తున్న వైద్యం ముగుస్తుంది. మీకు తప్పక దృష్టి వస్తుంది,’ అని భరోసా ఇచ్చాడు. యజ్ఞవల్కుడు. మరుదినం తైల మర్దనాంతరం యజ్ఞవల్కుడు మహారాజు కనులకున్న కట్టుతీసి, ‘మహారాజా! మెల్లగా కళ్ళు విప్పి చూడండి’ అన్నాడు.

కళ్లు తెరిచిన నయన కాంతుడికి మొదట మసక మసగ్గా కనిపించిన దృశ్యం కొద్ది క్షణాలకు స్పష్టంగా కనిపించింది.