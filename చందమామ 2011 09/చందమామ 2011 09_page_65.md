లేవబోయింది. లేవలేక పడిపోయింది. ‘నాన్నగారూ? పాదుషా దయ ఇప్పుడా తెలిసివచ్చింది మీకు? రేపు తన ఆస్థా నంలో పెద్ద ఉద్యోగమిస్తాడు. ఎల్లుండి మళ్లీ బానిసగా చేసుకుంటాడు. ఇదేనా మీ తృప్తి? రాజపుత్ర పౌరుషం మంట కలిసిపోవటమేనా? వంశగౌరవం నాశనం చేస్తారా నాన్నా?

హల్దీఘాట్ యుద్ధంలో రాణాబిడ్డలు సింహాపు కొదుమలు సుమా, అని అక్బరుకు మచ్చు చూపించాము కదా. ఈనాడు రాజీ అనే వలలో రాణా పడ్డాడంటే సిగ్గు చేటు కదా!’ అని ఆవేశంతో గబగబ పలికి, పడిపోయింది. స్మృతి తప్పిపోయింది.

వలవల ఏడ్చాడు రాణా. ‘అమ్మా! చంపా!! అటువంటి నీచానికి రాణా ఒడంబడడు, నమ్ము. నీ బాధ చూడలేకే అలా తప్పుడుమాటలన్నాను. నిశ్చింతగా ఉండు తల్లీ! అక్బరుకు ఎన్నడూ లొంగను

నమ్ము!!' అనగానే, చంపావతి శాశ్వతంగా కన్నుమూసింది!!!

అంతలో బయటినుండి, ‘నిజం, నిజం! అక్బరుకు లొంగకూడదు!!' అని ఒక వాణి వినిపించింది. రాణా విస్మయంతో చూసేటంతలో బ్రాహ్మాడు మళ్ళీ వచ్చాడు. రాణాచేతిని తన చేతిలో ఉంచు కున్నాడు.

చంపావతిని చూసి బొటబొటా కన్నీళ్ళు రాలుస్తూ, ‘రాణా! పరమపవిత్రమైన ఈ పువ్వు రాలిపోవడానికి కారణమైన మహా పాపి వీడే. వీడే అక్బరు. ఈమె పేరు స్వర్ణ క్షరాలతో అప్పుడే చరిత్రకు ఎక్కిపోయింది. నీకు గాని నాకు గాని ఇంత కంటే కావలిసిందేముంది? ఈ చంపావతి సమక్షమందు దేవుని సాక్షిగా చెబుతున్నా! ఇంతటినుండి మనకు వైరం లేదు. నీ రాజ్యం నీవు నిశ్చింతగా ఏలుకో!’ అంటూ రాణాను ప్రేమతో చేరదీసుకున్నాడు.