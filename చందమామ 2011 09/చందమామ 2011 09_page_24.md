పంచతంత్ర కథలు

వంచకుడి కథ

కోసలదేశానికి రాజధాని అయిన అయో
ధ్యానగరంలో సురధుడు అనే మేటి రాజు
ఉండేవాడు. ఆయన కింద వందల కొద్దీ
సామంత రాజ్యాలు ఉండేవి. ఒకసారి
అటవీశాఖా పాలకుడు అతి వేగంగా రాజ
ధానికి చేరుకుని, రాజుతో ఇలా అన్నాడు.

‘మహారాజా, వింధ్యకుడు అనే విద్రోహినాయకత్వాన ఆటవిక జాతులన్నీ తిరుగుబాటు చేశాయి. వాళ్లతిరుగుబాటును అణచటం నావల్ల కాలేదు గనక తమరే ఆ పనికి పూనుకోవాలి’.

అప్పుడు రాజు, తిరుగుబాటును అణ
చివేసి తిరుగుబాటుదార్లను శిక్షించటా
నికి తన మంత్రిని, బలభద్రుడనే ప్రజ్ఞాశా
లిని పంపాడు.

బలభద్రుడు బయలుదేరి వెళ్లిపోయిన
అనంతరం, గ్రీష్మకాలం చివరలో అయో
ధ్యకు ఒక దిగంబర సన్యాసి వచ్చాడు.
అతను అడిగిన వారందరికీ భవిష్యత్తు
చెప్పీ, జాతకాలు వేసీ, గుప్తంగా ఉంచిన
పేర్లు తెలుసుకునీ కొద్ది రోజులలో నగర
వాసులందరి మన్ననలూ పొందాడు.

ఈసన్యాసిని గురించి చాలా విని, రాజు
కుతూహలం కొద్దీ అతన్ని ఒకసారి రాజ
భవనానికి ఆహ్వానించి, ‘అయ్యా, మీరు
మనసులో మాట చెప్పగలరట. నిజమేనా?’
అడిగాడు.

‘నేను ఎన్ని చోట్ల ఏమేమి చేశానో వాకబు చేస్తే మీకే తెలుస్తుంది,’ అంటూ సన్యాసి, తాను చేసిన ఘనకార్యాలన్నీ చెప్పి, రాజుకు విస్మయం కలిగించాడు.