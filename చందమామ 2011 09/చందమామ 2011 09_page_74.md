స్టేక్ కేక్ అంటే ఒక ప్రత్యేకమైన పెళ్లి కేక్. వధూవరుల కుటుంబ సభ్యులు, స్నేహితులు ఒక్కొక్కరు ఒక్కొక్క కేక్ పారను తీసుకువస్తారు వీటి మధ్యలో ఆపిల్ మీగడను ఉంచి ఒకదాని పైన ఒకటి పేర్చుతారు. అలా పేర్చిన కేక్ ఎంత పెద్దదిగా ఉంటే వధూవరులు అంత గొప్పవారుగా పరిగణించబడేవారు!

18వ శతాబ్ది ప్రారంభంలో, పళ్లకేక్‌లను దాదాపుగా నిషేధించారు. ఎందు కంటే ఇవి దుష్టశక్తులతో కూడి ఉన్నాయని నమ్మకం. అయితే ఇవి 19వ శతాబ్దంలో తిరిగి ప్రాచుర్యంలోకి వచ్చాయి. ఇంగ్లండ్‌లో, పెళ్లికాని అతిథి దిండు కింద ఒక పళ్లకేక్ ముక్కను ఉంచే సంప్రదాయం ఉండేది. అలా ఉంచితే అతడు/అమె తాను పెళ్లాడే వ్యక్తి గురించి కల కంటారట. వీటినే వాచ్యంలో తియ్యటి కలలు అనవచ్చు.

అతిపెద్ద పరిమాణంలో ఉండే 'బాబ్కా' కేక్‌ని పంటకోతల కాలంలో స్లావిక్ ప్రజలు సాంప్రదాయికంగా తయారుచేసేవారు. నిజంగా ఇది విలువైన కేక్. వంటగత్తెలు పిండివంటను, ఓవెన్‌లో ఉంచే ముందు బాతుఈకలపై ఉంచుతారు. కేక్‌ని చేసే సమయంలో వంటగదిలోకి పురుషులను అనుమ తించరు. అలాగే కేక్‌ని తయారు చేసేటప్పుడు ఎవ్వరూ కనీసం గుసగుస లాడకూడదు.

ఆస్ట్రేలియా, న్యూజిలాండ్‌లలో లామింగ్టన్ కేక్‌లు బాగా ప్రజాదరణ పొందాయి (చార్లెస్-రెండవ బారన్ లామింగ్టన్ పేరుతో ఇవి ప్రాచుర్యం లోకి వచ్చాయి). పురమాయించిన వెంటనే తయారు చేయబడిన ఈ కేక్‌లు లామింగ్టన్ రాజు అతిథుల ప్రశంసలందుకున్నాయి. అయితే ఆశ్చర్యకరమైన విషయం మరొకటుంది. తన పేరుతో తయారుచేసిన ఈ వంటకాన్ని లామింగ్టన్ తీవ్రంగా వ్యతిరేకించాడట.

ఒకసారి, ఓ మహిళ ఎర్ర ముఖమల్ కేక్‌పై ఇష్టపడిందట. ఒక హోటల్‌లో కూర్చుని అమె ఈ కేక్‌ని అబగా తెప్పించుకుని తిన్నదట. తాను తిన్న కేక్‌కు వంద డాలర్లబిల్లు చూపడంతో అమె అగ్రహించి, ఆ భారీ హోటల్‌లో వందలాదిమంది చూసేలా ఆ కేక్‌ను విసిరివేసిందట.