రాఘవయ్య భార్య. అలాటి రాక్షసుడితో
ఆమె ఇన్ని ఏళ్ళూ కాపరం చేస్తూ వస్తు
న్నది. భార్య కావటంచేత ఆమెకు
తప్పదు. లోగడ కొందరు పాలేర్లు రాఘవ
య్యతో వేగినన్నాళ్ళు వేగి, వేగలేనప్పడు
తమ జీతం డబ్బులు తీసుకుని వెళ్ళి
పోయారు. చంద్రయ్య కూడా అలాగే
చేస్తాడేమోనని ఆమె అనుకున్నది. కాని
చంద్రయ్య అలా చెయ్యలేదు. వాడికి
తాను బాధలు పడుతున్నానని కూడా
తెలిసినట్టు ఆమెకు కనిపించలేదు.
చంద్రయ్య ఉత్సాహంగా ఇంట్లో పనులన్నీ
చెయ్యటమేగాక, పొలం పనులు కూడా
చేస్తున్నాడు. వాడి పని శ్రద్ధ చూసిన
వాళ్లకు, రాఘవయ్య వాణ్ణి అంతక్రూరంగా
ఎందుకు చూస్తున్నాడా అనిపించేది.

చూసి, చూసి, రాఘవయ్య భార్యే
ఒకనాడు తెగించి, చంద్రయ్యను చాటుగా
పిలిచి, 'ఒరే, నీ వంటి మంచివాణ్ణి
నీ యజమాని నానాశ్రమలూ పెట్టుతూ,
అనవసరంగా తిట్టుతు న్నాడు, కొట్టు

తున్నాడు ! ఎందుకు భరిస్తావు ? నీకు
నీ జీతంతోబాటు కొంత డబ్బు అదనంగా
ఇస్తాను, ఎక్కడికైనా వెళ్లి హాయిగా
బ్రతుకు," అన్నది జాలిపడుతూ.

“అదేమిటి, అమ్మగారూ ? మీరు నా తల్లిలాటివారు. అయ్యగారు తండ్రిలాటివారు. నన్ను ఏమన్నా ఆయనకు నా మీద ప్రేమ ఉంటుంది. నా మీద ఆయనకు కోపం ఎందుకుంటుందీ ? నా మేలు కోరే ఏమైనా చేస్తారు. మీకు సేప చేస్తూ బతికితే నాకు అదే చాలు," అన్నాడు చంద్రయ్య.

ఈ మాటలు చాటున నిలబడి విన్న రాఘవయ్యకు తనను ఎవరో శూలంతో పొడిచినట్టయింది. తన కొడుకు కూడా తనపట్ల చూపని విశ్వాసం చంద్రయ్య చూపాడు. ఆ క్షణంనుంచీ రాఘవయ్య చంద్రయ్యను తన కొడుకులాగా చూడ టమే గాక, తన ముకోపమూ, చిరాకూ విడిచిపెట్టి, అందరితోనూ ఎంతో మంచిగా ప్రవర్తించసాగాడు.