తండ్రి పొయిన శోకం తోడయింది.
కొడుకేమో చాలా చిన్నవాడు, ఏమీ ఎరగని అర్భకుడు. తనకు దిక్కెవరు?
తన తండ్రిని చంపిన యుధాజిత్తు తన కొడుకు సుదర్శనుణ్ణి చంపకుండా విడిచి పెడతాడా? తన మనవణ్ణి రాజును చెయ్యటమేగద అతని ఆశయం? లీలా వతితో తనకు సవతిపోరే తప్ప సఖ్యత ఉండబోదు. ఆమె తనను కారాగృహంలో పెట్టించకుండా ఊరుకోదు. మంత్రులు మొదట తన కొడుక్కు రాజ్యాభిషేకం చేతామనుకున్నవారే, కాని ఇప్పుడు వారు యుధాజిత్తు మాట వినక తప్పదు. ఎటు చూసినా తనకు అండ అన్నది లేదు.

ఇలా అనుకుని, మనోరమ విదల్లుడు అనే మంత్రిని రహస్యంగా పిలిపించి, తన పరిస్థితిని బట్టి తనకు కర్తవ్యం ఏమిటో చెప్పమన్నది.

విదల్లుడు ఆమెతో, 'అమ్మా, నీకూ, నీ కుమారుడికీ ఇక్కడ ఏ మాత్రమూ క్షేమంలేదు. కాశీరాజు సుబాహువు నాకు మేనమామ. ఆయన మహా శక్తిమంతుడు. మనం అక్కడికి వెళితే కాపాడగలడు,' అన్నాడు.

మనోరమ సరేనని, తన తండ్రికి తర్పణాలు విడిచి, సైరంధీ అనేదాన్ని. తన కొడుకునూ తీసుకుని విదల్లుడి వెంట

కాశీనగరానికి బయలుదేరింది. అయితే ఆ రాత్రి ఆమెనూ, ఆమె వెంట ఉన్న వారినీ దొంగలు దోచి, కట్టుబట్టలతో వదిలారు. మర్నాడు ఆమె పడవ మీద గంగానది దాటి, భరద్వాజుడి ఆశమం ప్రవేశించింది.

భరద్వాజుడు ఆమెను చూసి, "ఎవరు నువు? ఎక్కడినుంచి వస్తున్నావు? నీ భర్త ఎవరు? పుట్టెడు శోకంలో ఉన్నట్టు కని పిస్తున్నావు, ఏమిటి కారణం?" అన్నాడు.

ఆ ప్రశ్నలకు ఆమె మరింతగా ఏడు స్తూంటే, విదల్లుడు మునితో, ధ్రువసంధి చావు మొదలుగా జరిగినదంతా చెప్పాడు. అంతావిని భరద్వాజుడు మనోరమతో,