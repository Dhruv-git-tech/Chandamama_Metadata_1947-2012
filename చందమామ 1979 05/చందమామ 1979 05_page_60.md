పెళ్లాడినవాడు మూడు రోజుల్లో చస్తాడు, '' అన్నాడు నాగరాజు.

ఈ మాట వినగానే గురువులుకు గౌరి మీద భ్రమ అంతా పోయి, విరక్తి కలిగింది. వాడు ఆమెను వెంటనే ఇంటికి పామ్మన్నాడు.

మర్నాడు ఉదయం నాగరాజు గౌరి ఇంటికి వెళ్లాడు. ఆ సమయంలో పున్నమ్మ ఇంట్లో లేదు. గౌరి వాడికి నమస్కరించి, లోపలికి ఆహ్వానించింది.

'' మొన్నరాత్రి మీ ఇంట దొంగతనం జరిగిన సంగతి, నిన్న గురువులుగాడికి గుడి దగ్గిర దొరికిన నగలు నీవే నన్న సంగతి, నీకు తెలుసా?'' అని నాగరాజు గౌరిని అడిగాడు.

'' నా కేమీ తెలియదే? '' అన్నిది గౌరి ఆశ్చర్యంగా.

నాగరాజు తన సన్యాసి వేషం తీసి వేసి, తన గురించీ, తాను చేసిన దొంగతనం గురించీ దాచకుండా ఆమెకు చెప్పేశాడు.

'' నువు దొంగతనాలు మానేస్తే నేను నిన్ను పెళ్ళి చేసుకోగలను, '' అన్నది గౌరి.

దొంగతనాలు మానేస్తానని నాగరాజు గౌరి మీద ప్రమాణం చేశాడు.

కూతురి ద్వారా సంగతి అంతా తెలుసుకుని, పున్నమ్మ, గురువులు తన సొమ్ములు దొంగిలించాడని గ్రామాధికారికి ఫిర్యాదు చేసింది. గ్రామాధికారి ఆమె సొమ్ములు ఆమెకు ఇప్పించి, గురువులుకు జరిమానా విధించాడు.

తరవాత నాగరాజు గౌరిని పెళ్ళి చేసుకుని, ఆమెతో తన గ్రామానికి తిరిగి వెళ్ళి, తమ ఇంటి తలుపుతట్టి, ''నాన్నా, తలుపు తియ్యి.'' అన్నాడు.

'' పోరా పో! మళ్లీ ఎందుకువచ్చావు?'' అని తండ్రి కసిరాడు.

'' నీకు పరువైన కోడలిని తెచ్చాను, నాన్నా!'' అన్నాడు నాగరాజు.

వెంటనే వెంకయ్య తలుపు తెరిచి కొడుకునూ, కోడలినీ ఆహ్వానించాడు.