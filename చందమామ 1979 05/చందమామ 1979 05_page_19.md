పోగొట్టుకున్నవాళ్ళు కూడా తమ డబ్బు ఎప్పుడు, ఎక్కడ పొయినదీ చెప్పలేని స్థితిలో ఉండేవాళ్లు. రైతులూ, వర్తకులూ, రాజోద్యోగులూ ఈ పగటిదోపిడికి గురి అయేవాళ్ళు. ఇంట్లో ఉన్నప్పుడు వారి సొత్తుకు ఎలాటి ప్రమాదమూ ఉండేదికాదు.

ఈ దొంగతనాలను గురించి నగర పాలకుడికి ఎన్నో ఫిర్యాదులు వెళ్ళాయి. అతను దొంగ ఆచూకీ తెలుసుకోవటానికి చారులను నియమించాడు, కాని లాభం లేకపోయింది. ఆ దొంగ పేరు గంగు. అతన్ని చూసి దొంగ అని ఎవరూ అనుకోలేరు. అతని హస్తలాఘవం అత్యద్భుతం.

గంగును అధికారులు పట్టలేకపోవటా నికి కారణం అతను మామూలు దొంగ కాదు. మామూలు దొంగలు దొంగతనాలు చేసే పరిస్థితులలో అతను దొంగతనాలు చేయడు. అతని చేత దోచుకోబడేవారు అతన్ని చూసి దొంగ అనుకోరు. గంగును పట్టాలంటే ఈ విషయాలు గమనించాలి!

ఒకసారి గంగు నడివీధిలో ఒక వ్యక్తి నుంచి డబ్బు సంచీ తస్కరించాడు. అందులో డబ్బుతో బాటు ఒక ఉత్తరం కూడా ఉన్నది. అది ఒక స్త్రీ రాసిన ఉత్తరం. తన భర్త చావుబ్రతుకులలో ఉన్నాడనీ, చికిత్సకు డబ్బు అవసరమనీ, దాన్ని వెంటనే పంపి, తన పనుపు కుంకాలు నిలబెట్టమనీ ఆస్త్రీ తన అన్నకు హృదయ విదారకంగా రాసింది.

ఆ లేఖ చదివిన మీదట గంగుకు కంపరం పుట్టింది. అతను తాను దొంగి లించిన డబ్బు తీసుకుని, లేఖ వ్రాసిన స్త్రీ ఇంటికి వెళ్లాడు. అతను ఇంట్లోకి అడుగు పెట్టగానే రక్షకభటులు అతన్ని చుట్టుముట్టి పట్టుకున్నారు. అదే సమయంలో, గంగు ఏ వ్యక్తి దగ్గిర సంచి తస్కరించాడో ఆ వ్యక్తి లోపలినుంచి వచ్చాడు. అతను మారువేషంలో ఉండిన నగరపాలకుడే! పగటి దొంగను పట్టుకునేందుకు ఆయన నెల రోజులుగా