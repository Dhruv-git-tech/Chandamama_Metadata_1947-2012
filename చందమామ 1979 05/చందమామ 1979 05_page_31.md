విసిరాడు. ఆ నీరు రెండు చుక్కలు తగలగానే ఆ మాయ గోవు చచ్చిపడి పోయింది.

“ఛి, ఛి! గోహత్య చేసినవాడి ఇంట భోజనం చెయ్యరాదు, పోదాం!” అని మునులు లేచారు.

గౌతముడు వారిని వేడుకుంటూ, “గోవును చంపిన పాపం ఎలా పోతుంది?” అని అడిగాడు.

“గోవు శవం పడిన ప్రదేశం మీదుగా గంగ ప్రవహిస్తే నీ పాపం పోతుంది,” అన్నారు మునులు.

గంగను తన పాలం మీదుగా ప్రవహించెయ్యటానికి గౌతముడు శివుణ్ణి గురించి తపస్సు చేశాడు. కొన్నాళ్ళకు శివుడు ప్రత్యక్షమై, తన జటను ఒక దాన్ని గౌతముడికి ఇచ్చి, దాన్ని పిండమని చెప్పాడు.

గౌతముడు శివుడి జటను తీసుకు పోయి గోవుకళేబరం మీద పిండేసరికి, గోవు బతికి లేచి, ఆడదాని రూపంతో

అక్కడినుంచి వెళ్లిపోయింది. అక్కడ నది ప్రవహించింది. ఆ నది గౌతముడు తెచ్చినది గనక దానికి గౌతమి అనీ, గోవును బతికించినది కావటంచేత గోదావరి అనీ ప్రసిద్ధిపొందింది.

ఒకసారి గౌతముడు బ్రహ్మదత్తుడనే రాజు ఇంటికి వెళ్ళి, భోజనం పెట్టమని అడిగాడు. ఆ రాజు గౌతముడికి ఏళ్ళ తరబడి భోజనం పెట్టాడు. ఒక రోజు భోజనంలో మాంసం వచ్చింది. గౌతముడు రాజును గద్దవు కమ్మని శంపించాడు. రాజు క్షమాపణ చెప్పుకున్న మీదట, “నిన్ను రాముడు తాకుతాడు, అప్పుడు నీకు గద్ద రూపం పోతుంది,” అని గౌతముడు చెప్పాడు.

గౌతముడు న్యాయసూత్రాలు రచించాడు. వ్యాసుడు వాటిని నిందించాడు. గౌతముడు వ్యాసుణ్ణి తన కళ్ళతో చూడ నని ప్రతిజ్ఞ చేసి, అరికాలిలో కన్ను కల్పించుకుని దానితో వ్యాసుణ్ణి చూశాడట!