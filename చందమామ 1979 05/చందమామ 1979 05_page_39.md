అయితే, తీరా పురుషోత్తముడు మరలె పోయిన తరువాత కంచిరాజుకు ఒక చిత్రమైన సంశయం పట్టుకొన్నది. అది యేమిటి అంటే—

గంగవంశపు రాజులు గొప్ప భక్తులు. తరతరాలుగా వారు జగన్నాథస్వామిని కొలుస్తూ ఉండేవారు. పుణ్యక్షేత్రమైన శ్రీజగన్నాథంలో స్వామికి బ్రహ్మాండమైన ఆలయం నిర్మించింది కూడా వారే— అనగా గంగవంశ ప్రభువులే. స్వయంగా స్వామివారికి కైంకర్యాదులు జరిపించటం ఆ రాజులకు వంశాచారమై వుంటున్నది.

ఇలా వంశ పరంపరగా వస్తున్న అచా రాన్ని అనుసరించి, ఏడాదికి ఒకసారి

లాంఛనప్రాయంగా, పురుషోత్తముడు కూడా జగన్నాథస్వామి వారి ఆలయానికి వెళ్ళటం. ఉత్సవ సమయ మందు స్వామికి సేవచేసినట్టు సూచనగా బంగారు కట్టుగల చిపురు కట్టతో అట్టె నేల ఊడవటం మామూలు.

ఈ సంగతి తెలిసిన కంచిరాజు మనసు మార్చుకొని, “ఊడ్చేవాడికా నా కూతురు నిచ్చి పెళ్లి చేయటం? ఇవ్వను గాక ఇవ్వను,” అని ఖచ్చితంగా చెప్పి, పురు షోత్తముడి తండ్రికి కబురు పంపించాడు.

కంచిరాజు పంపిన కబురు చెవిని పడగానే, పురుషోత్తముడికి చెప్పలేని పౌరుషం వచ్చేసింది. అందులోనూ, ఈ విధంగా తమ ఇలవేలుపయిన స్వామి వారిని దూషించటంతో అతను ఉగ్గుడై, కంచి రాజుకి శాస్త్రి చేయాలని ప్రతిజ్ఞ పట్టాడు.

పురుషోత్తముడు ఇలా ప్రతిజ్ఞ పట్టిన కొద్ది రోజులలోనే గంగసేనలు పోయి కంచిరాజ్యాన్ని ముట్టడించినై. అయితే, కంచిరాజు చూడగా సామాన్యుడు కాదు. ఆ యుద్ధంలో గంగసేనలను అవలీలగా తరిమేశాడు కంచిరాజు.

ఓడిపోయిన పురుషోత్తముడు నిరాశ చెందలేదు. ఈసారి రెట్టింపు ఉత్సాహంతో మరింత ఎక్కువగా సైనికబలం సమకూర్చుకొని, ఇంకా ఎక్కువ పట్టుదలతో