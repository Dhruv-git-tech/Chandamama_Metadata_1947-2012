భరద్వాజాశ్రమంలో సుదర్శనుడు పగలు శశికళను గురించే ఆలోచిస్తూ, రాత్రి ఆమెనే కలలు కంటూ కాలం వెళ్ళబుచ్చుతూండగా, ఒకనాడు అతని వద్దకు శృంగిబేరపుర రాజైన నిషాదుడు వచ్చి, నాలుగు గురాలు గల రథాన్ని, జెండాతోనూ, సమస్త ఆయుధాలతోనూ కూడినదాన్ని బహుమానంగా ఇచ్చాడు.

ఇదే సమయంలో భరద్వాజాశ్రమం లోని మునులు సుదర్శనుడితో, 'నువు త్వరలోనే రాజు కాబోతున్నావు ! నీకు మహాదేవి కటాక్షం ఉన్నది,' అని మనోరమతో, 'అమ్మా. వీరమాతా! నీ కొడుకు రాజు కాబోతాడు,' అన్నారు.

'మీ నోటి చలవవల్ల ఆలాగే కావాలి! ఒక్కడు కూడా తోడులేని నా కొడుకు రాజెలా అవుతాడో మరి? అయినా మీ నోటి మాట అబద్ధం అవుతుందా? మీ దీవనే వాడికి అన్నిటినీ మించిన సహాయం!' అంటూ మనోరమ తన మనసులో సంతో షంతో పొంగిపొయింది.

సుదర్శనుడు తన రథం మీద ఎక్కి ఎక్కడ తిరిగినా అతని చుట్టూ ఒక అక్షహిణి సేన ఉన్నట్టుగా ఉండేది. సుదర్శనుడి మీద మనస్సు నిలిపిన శశికళ మాత్రం తింది కూడా మాని కృశించసాగింది. ఆమె బాధ కొంతవరకు

గ్రహించిన తండ్రి సుబాహుడు ఆమెకు స్వయంవరం నిశ్చయించి, రాజులందరికీ వర్తమానం పంపాడు.

స్వయంవరాలు మూడు రకాలు: పణ స్వయంవరమూ, శుల్కస్వయం వరమూ, ఇచ్ఛా స్వయంవరమూనూ. రాముడు శివధనుర్భంగం చేసి సీతను భార్యగా పొందినది పణస్వయంవరం. సుబాహుడు తన కూతురికి నిశ్చయించి నది ఇచ్ఛా స్వయంవరం. స్వయంవరం వార్త వింటూనే నానా దేశాల రాజకుమా రులు కాశికి వచ్చి చేరారు.

ఎవరెవరు స్వయంవరానికి వచ్చినదీ ఎప్పటికప్పుడు తెలుసుకుంటున్న శశికళ

చంద్రమామ