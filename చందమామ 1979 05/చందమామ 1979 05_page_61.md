రూపకుమారిపెళ్లి

మాఘ పూర్ రాజకుమార్తెకు యుక్త వయసు వచ్చింది. అసాధారణమైన ఆమె అందం గురించి విని గొప్ప గొప్ప రాజులూ, అనేక దేశాల రాజకుమారులూ ఆమెను పెళ్లాడగోరారు. కాని రూపకుమారి తండ్రికి తన కుమార్తెను మణి పూరు రాజైన శ్రీకుమారుడికి ఇయ్యాలని ఉన్నది. శ్రీకుమారుడు సకల సద్గుణ సంపన్నుడే గాక, అతని మాతామహుడి అనంతరం ఆయన పాలించే మానా సంస్థానానికి కూడా రాజవుతాడు.

కాని శ్రీకుమారుడిలో ఒక లోపం ఉన్నది. అతని శరీరచ్ఛాయ నలుపు. అతను ఒకప్పుడు పచ్చనివాడే. కాని ఆరేళ్ళ క్రితం అతను సపరివారంగా వేటకు వెళ్ళి. పాము కరిచి, ప్రాణాలతో బయట పడినా, వివర్ణుడై పోయాడు. ఈ నలుపురంగు కొంతకాలానికి విరిగి

పోయి, శ్రీకుమారుడికి సహజ వర్ణం తిరిగి వస్తుందని వైద్యులు చెప్పారు, కాని ప్రస్తుతం అతను నల్లనివాడే.

రూపకుమారికేమో నలుపు రంగంటే ఇష్టం లేదు. మంత్రి ధీమాన్ ఆమె మనసు మార్చు యత్నెంచి ఈ విషయం తెలుసుకున్నాడు.

‘‘ మొహమాటం దేనికి ? నేను నల్లని వాణ్ణి పెళ్ళాడను. నాకు నల్లని పిల్లలు పుట్టుకు రావచ్చు.'' అన్నదామె.

‘‘ అదేమిటమ్మా ? నల్లని పిల్లలు పిల్లలు కాకపోతారా ? మనిషికి ముఖ్యమైనవి మనస్సూ, స్వభావమూ మొదలై నవి. రంగు అన్నది కేవలమూ కళ్ళకు గోచరించే భ్రమ. పరిస్థితులను బట్టి ఆ భ్రమ అబద్ధం కూడా అవుతుంది. నీ కొక చిత్రం చూపుతాను,'' అన్నాడు మంత్రి ధీమాన్.