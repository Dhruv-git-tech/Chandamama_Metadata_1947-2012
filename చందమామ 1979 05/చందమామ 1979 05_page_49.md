వ్యాపారం బాగా కలిసివచ్చింది. కాలక్రమాన వాళ్లు భాగ్యవంతులై, పెళ్ళిళ్లు చేసుకున్నారు. తరవాత వాళ్ళు నిధి కోసం బయలుదేర నిశ్చయించి, ఇంటి బాధ్యతలను తమ భార్యలకు అప్పగించి, మంచి మొత్తంలో డబ్బు తీసుకుని ప్రయాణమయారు.

తీరా వాళ్ళు ధర్మపురి అనే ఊరు చేరుకునేసరికి, అక్కడ ఏ కొండాలేదు. రత్నగిరి అనే కొండ ఆ ప్రాంతంలో ఎక్కడా లేదని అనేకమంది చెప్పిన మీదట, తమ తండ్రి తమను మోసగించాడని, వాళ్ళకు చాలా కోపం వచ్చింది.

వాళ్ళు తిరిగి తమ తండ్రి వద్దకు చేరుకుని, 'ఛి! మమ్మల్నె వదిలించు కోవటం కోసం నిధి ఉన్నదని మాతో అబద్దం చెప్పావా?' అని తండ్రిని నిందించారు.

గంగులు చిన్నగా నవ్వి, 'నేను అబద్దం ఆడలేదే! మీ వాలకం చూస్తే నిధి దొరికినవాళ్ళలాగే కనిపిస్తున్నారు,' అన్నాడు.

'ఇది మేం కష్టపడి సంపాదించుకున్నాం,' అంటూ కొడుకులు గంగులుకు తమ అనుభవమంతా చెప్పారు.

'ఇంకేం? నిధి మీలోనే ఉన్నది! మీకు కావలసిన డబ్బుకు ఇతరులమీద ఆధారపడకుండా స్వయంకృషి అలవరు చుకున్నారు. ఆ తరువాత పని ఎంత శ్రద్ధగాచేస్తే అంత హెచ్చు సంపాదించ వచ్చునని తెలుసుకున్నారు. ఆ తరవాత అల్పసంతోషులల్లే ఉండిపోకుండా కోటికి పడగెత్తాలన్నంత దీక్ష అవలంబించారు. ఎవరు నిధి సంపాదించినా ఈ గుణాలు లేకుండా సంపాదించలేరురా!' అన్నాడు గంగులు.

తమ తండ్రి తమకు తరిగిపోయే నిధి కాక, తరగని నిధి చూపించాడని గంగులు కొడుకులు గ్రహించి, తండ్రికి తమ కృతజ్ఞత తెలుపుకున్నారు.