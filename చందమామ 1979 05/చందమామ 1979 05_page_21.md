ఉద్యోగార్హత

కొంభోజదేశపు మహామంత్రి సుమంత్రుడు గొప్ప మేధావి. తన తరవాత తన స్థానంలో పని
చెయ్యటానికి సమర్థణ్ణి తానే ఎన్నుకుని, తరిపీదు ఇయ్యటం మంచిదని ఆయనకు తోచింది.
ఆయన ఉద్యోగశిక్షణకు అభ్యర్థులు కావాలని చాటింపు వేయించి, తన కార్యాలయం
తాతకాలికంగా నగరానికి యోజనం దూరంలో ఒక డేరాలో ఏర్పాటు చేశాడు. ఆక్కడ
ఆయనను చూడటానికి చాలామంది యువకులు వచ్చారు. సుమంతుడు వారిలో ఇద్దరిని
ఎన్నుకున్నాడు. వారి కిద్దరికీ అఖిరు పరీక్ష పెట్టదలచి, ఆయన వారితో, “మీరు చాలా అపాయ
కరమైన బాధ్యత నిర్వర్తించాలి. ఈ వుత్తరాన్ని సగం దూరం ఒకరూ, మిగిలిన దూరం
ఇంకొకరూ తీసుకుని, రాజదర్భారుకు వెళ్ళి, రాజుగారికి ఆందేలాగ చూడాలి. ఉత్తరాన్ని
చదవరాదు,” అన్నాడు.

ధర్మదత్తుడూ, సుమిత్రుడూ ఉత్తరంతో బయలుదేరారు. మొదటి సగం దూరం
ఉత్తరాన్ని తనవద్ద వుంచుకున్న సుమిత్రుడు దాన్ని తీసి చదివి, హడలిపోయి, దాన్ని ధర్మదత్తుడి
కిచ్చి తాను ఎటో పారిపోయాడు. ధర్మదత్తుడు రాజసభ చేరి, ఉత్తరాన్ని ఆస్థాన విదూషకుడికి
ఇచ్చి, రాజుగారికి ఆందజేశాడు. ఆందులో “ఈ ఉత్తరాన్ని మీకు అందించినవాణ్ణి ఉరి
తీయించండి—సుమంతుడు” అని వున్నది.

రాజు ధర్మదత్తుణ్ణి ఉరి తీయమని అజ్ఞ ఇచ్చాడు.

“మహారాజా, మీకు ఉత్తరం అందించినవాడు విదూషకుడు. నా కెందుకు ఉరిశిక్ష ?”

ఆని అడిగాడు ధర్మదత్తుడు.

సుమంతుడు ధర్మదత్తుణ్ణి భావిమంత్రిగా ఎన్నుకున్నాడు.

—కొండపనేని మురళీమోహన్