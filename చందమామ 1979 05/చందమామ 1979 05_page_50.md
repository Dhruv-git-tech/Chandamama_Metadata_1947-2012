దేవీ భాగవతం

కోసలదేశపు రాజధాని అయిన అయోధ్యానగరాన్ని ధ్రువసంధి ఆనే రాజు పాలించే వాడు. ఆయనకు మవోరమా, లీలావతి అని ఇద్దరు భార్యలు. మనోరమకు సుదర్శను డనీ, లీలావతికి శక్రుజిత్తు అనీ కొడుకులు కలిగారు. ఆ ఇద్దరిలోనూ సుదర్శనుడు ఒక మాసం పెద్దవాడు. శక్రుజిత్తు చాలా అందమైనవాడూ, మంచి తెలివిగలవాడూనూ; అతనంటే తండ్రికి, మంత్రులకూ, సేవకులకూ, పౌరులకూ కూడా చాలా ఇష్టం.

ఇలా ఉండగా ధ్రువసంధి ఒకనాడు వేటకు వెళ్ళి, వేటాడుతూండగా అక స్మాత్తుగా ఒక పొదనుంచి సింహం ఒకటి అతని మీద పడింది. ధ్రువసంధి,

సింహమూ హో రా హోరి పో రాడి, చివరకు ఇద్దరూ చచ్చిపోయారు. రాజు వెంట వెళ్లిన భటులు రాజభవనానికి తిరిగి వచ్చి, జరిగిన సంగతి మంత్రులకు చెప్పారు. మంత్రులు చచ్చి పోయిన రాజుకు ఉత్తరక్రియలు జరిపి, సుదర్శ నుడికి రాజ్యాభిషేకం చెయ్యటానికి ప్రయత్నాలు ప్రారంభించారు. అది అందరికీ సమ్మతమే అయింది.

అయితే, కళింగదేశపు రాజు వీర సేనుడు, అంటే మనోరమ తండ్రి, తన అల్లుడు చనిపోయినవార్త విని, తన మనమడైన సుదర్శనుడి క్షేమసౌభాగ్యాలు చూడటానికి వచ్చాడు. అలాగే ఉజ్జయిని నుంచి శక్రుజిత్తు మాతామహుడైన యుధా