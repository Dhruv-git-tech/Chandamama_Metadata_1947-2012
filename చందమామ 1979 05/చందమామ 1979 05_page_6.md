మంగలి తాను చూసినది ఎవరికీ చెప్పనని మణిభద్రుడికి, ప్రమాణం చేసి, వెళ్లిపోయాడు. వెళ్ళుతూ దారిలో వాడు ఇలా అనుకున్నాడు :

‘‘దిగంబర జైనుడి నెత్తి మీద చేస్తాడు కాదో కొట్టితే బంగారు విగ్గహంగా మారుతాడన్నది కళ్ళారా చూశాను. ఈ సంగతి ముందే తెలియక ఎంత బుద్ది తక్కువవాణ్ణి అయాను! నేను రోజూ అరు గంటలపాటు రకరకాల మనుషులకు క్షౌరం చేసి సంపాదించే ఆరేడు వెండి నాణాలు నా సంసారం గడవటానికి చాలవుగదా, ఇంతమంది దిగంబర జైనులు తిరుగుతున్నారు, నాకీ సంగతి మాట మాత్రం తెలిస్తే, మణిభద్రుడి లాగా పదినిమిషాలలో లక్ష బంగారు నాణాలు సంపాదించుకుని ఉందునే! డబ్బు

చెయ్యటంలో వైశ్యుడికి మంగలి సాటి రాడంటే అందులో అబద్దం ఏమున్నదీ ? ఉన్నట్టుండి మనుషులు లక్షణికారులు ఎట్లా అవుతారా అని ఆశ్చర్యపడి, అదంతా వారి తెలివితేటలూ, వ్యాపార దక్షతా కాబోలు ననుకునేవాణ్ణి! కావలసిందల్లా మంచి దుడ్డుకరా, దిగంబర జైనుడూ, బలమైన దెబ్బా! తమ కులం మటుకే బాగుపడాలని వైశ్యులు ఈ రహస్యం ఎవరికీ చెప్పరు, కాని నాకు తెలిసి పొయింది! రేపు ఊళ్లో ఉన్న దిగంబర జైనుల సందర్శినీ మా ఇంటికి ఆహ్వానించి, వాళ్ళ బుర్రలు బద్దలుకొట్టి, అంతులేని బంగారం సంపాదించుకుంటాను. అదంతా ఒకవేళ నేను దుబారాగా ఖర్చుచేస్తే - దేశంలో దిగంబర జైనులకు కొదవా ?''