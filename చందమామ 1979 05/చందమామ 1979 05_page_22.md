గుణం

రాఘవయ్య అనే జమీందారు దగ్గిర చంద్రయ్య అనే కుర్రవాడు కొత్తగా పాలేరు పనికి చేరాడు. రాఘవయ్య ముక్కోపి అనీ, క్రూర స్వభావుడనీ చంద్రయ్యకు ముందే తెలుసు. కాని చంద్రయ్య రాఘవయ్యను ఆసహ్య పడ లేదు. పనిలో చేరటానికి సంకోచించలేదు. రాఘవయ్య దగ్గిర పనిచేసే ఇతర పాలేరు కుర్రాళ్లు వద్దని సలహా ఇచ్చినా చంద్రయ్య వినిపించుకోలేదు.

చంద్రయ్య పనిలో చేరినప్పటినుంచి రాఘవయ్య సాధింపులూ, చిదరింపులూ ప్రారంభమయాయి. రాఘవయ్య చంద్రయ్యని కూర్చుని కూడు తిననిచ్చే వాడుకాడు, నిలబడి నీళ్లుతాగనిచ్చేవాడు కాడు. అన్నం తింటున్న చంద్రయ్యను ఏదో పని చెప్పి, అన్నం ముందునుంచి లేవగొట్టేవాడు రాఘవయ్య. చంద్రయ్య

నవ్వుతూ లేచిపోయెవాడు. అర్థరాత్రి వేళ కూడా రాఘవయ్య చంద్రయ్యను లేపి ఏదో పని చెప్పేవాడు.

దొడ్డో గేదె పాలు ఇయ్యక పోతే రాఘవయ్య చంద్రయ్యను తిట్టేవాడు. ఒకసారి పాలంలో ఆకుమడి ఒక మూల మాడి పోయిందని, రాఘవయ్య అర్థం లేకుండా చంద్రయ్యను కొట్టాడు. అలాగే ఇంకోసారి ఇంటి కోళ్ళను గండుపిల్లి పీక కొరికిపోతే, చంద్రయ్య దెబ్బలు తిన్నాడు.

ఇలా రాఘవయ్య ఎన్ని చేసినా చంద్రయ్య నవ్వుతూ భరించేవాడేగాని, ఎన్నడూ తిరస్కరం చూపలేదు. చంద్రయ్య ఎందుకు సహించి పడి ఉంటాడా అని రాఘవయ్య ఏనాడూ ఆలోచించలేదు.

రాఘవయ్య చంద్రయ్యను పెట్టుతున్న బాధలకు కుమిలిపోయిన మనిషి