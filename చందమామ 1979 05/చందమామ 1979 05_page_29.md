అర్ధరాత్రి ఎవరో తలుపు తట్టితే, ఒంటరిగా ఉన్న ఆడపిల్ల తలుపు తెరిచెయ్యటం ధైర్యం కాదు, తెలివి మాలిన తనం! అలాగే, భయానికీ, జాగ్రత్తకీ తేడా ఉన్నది. డబ్బు దాచుకోవటమూ, రాత్రి తలుపులు మూసుకోవటమూ, చీకట్లో దీపం పట్టుకుపోవటమూ భయం కాదు, జాగ్రత్త! ధైర్యమంటే ఆనుకోని సమస్య గానీ, ప్రమాదంగానీ తటస్థపడితే, దాన్ని గుండె నిబ్బరంతో ఎదురోక్కువడం. అలాటి పరిస్థితిలో ఏమీ చెయ్యలేక దిగజారి పోవడం భయం. ఇప్పటికైనా ఈ తేడా తెలుసుకుంటే 'మంచిది,' 'అన్నాడు రాజయ్య.

చంప తన తెలివితక్కువతనాన్ని, అజాగ్రత్తనూ క్రమంగా జయించింది.

ఇది జరిగిన ఒక మాసానికి చంపకు పెళ్ళిచూపులు జరిగాయి. పెళ్లికొడుకు తల్లి చంప తనకు నచ్చిందని చెప్పి, ప్రధానం కింద ఆమె మెళ్లో ఒక గౌలుసు తగిలించింది. దాన్ని చూసి చంప అదిరి

పడింది. అది తన మెడనుంచి దొంగ కాజేసిన గౌలుసే!

ఆమె తల ఎత్తి పెళ్లికొడుకును చూసి, మరింత అదిరిపడింది. అతనే తన గౌలుసు కాజేసిన దొంగ!

ఆమె చరచరా లోపలికి వెళ్లిపోయి, 'నా గౌలుసు కాజేసిన దొంగ ఆ పెళ్లి కొడుకే! చచ్చినా ఈ పెళ్లికి ఒప్పుకోను,' అని తండ్రితో అన్నది ఆవేశంగా.

రాజయ్యనవ్వి.'' నువు మళ్లీ నీ తెలివి తక్కువతనాన్ని వెళ్లబెట్టుకుంటున్నావు! నిజానిజాలు తెలుసుకోకుండా మాట అనె య్యడం ధైర్యం అనిపించుకోదు. అతను నిన్ను గుడిలో చాలాసార్లు చూసి, పెళ్లి చేసుకుందామనుకున్నాడు. అయితే నీలో ఉన్న లోపం సరిదిద్దటానికి దొంగాట ఆడాడు. నువు మారినట్టు తెలుసుకుని 'పెళ్లిచూపులకు వాళ్ల అమ్మను తెచ్చాడు,' 'అన్నాడు.

చంప వల్లమాలిన సిగ్గుతో తల దించుకున్నది.