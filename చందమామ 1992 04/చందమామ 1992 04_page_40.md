దానశీలి కల

పూర్వం అవంతి రాజ్యంలో, మహారాజు అంతరంగిక సలహాదారు పదవికి ఖాళీ ఏర్పడింది. అంతవరకు ఆ పదవిలో వున్న జయానందుడు వార్థక్య భారానికి తోడు, అనారోగ్యానికి గురి కావడంతో, ఆ స్థానానికి మరొకరిని ఎంపిక చేయవలని వచ్చింది. ఈ విషయం రాజు ఏరవర్మ కొక పెద్ద సమస్యగా మారింది. కారణం, ఎంతో సూక్ష్మబుద్ది గల జయానందుడు, ఇంతవరకు ఆ పదవిని సమర్థవంతంగా నిర్వహించాడు.

ఒకనాడు రాజు, ఈ విషయం గురించి తన మంత్రి సుబుద్దితో ప్రస్తావించగా, ఆయన, ''మహారాజా! ముందు దేశంలో రాజనీతి, ఆర్థిక, న్యాయ శాస్త్రాలను అభ్యసించిన వారందరినీ ఆహ్వానిద్దాం. వారికి శాస్త్ర విషయమై పరీక్ష నిర్వహించి, ఆందులో ప్రతిభ చూపినవారిని గుర్తిద్దాం.

ఆ తర్వాత జయానందుడి సలహాపై, వారిలో ఒకరిని తమ అంతరంగిక సలహా దారుగా నియమించవచ్చు.'' అని సలహా ఇచ్చాడు.

రాజు ఇందుకు సమ్మతించగానే, మంత్రి వెంటనే దేశమంతటా చాటింపు వేయించాడు.

ఈ చాటింపు విని దేశం నలుమూలల నుంచి ఆనేకమంది యువకులు వచ్చారు. వారందరికీ శాస్త్రపరమైన పరీక్షలు నిర్వహించగా జయుడు, విజయుడు ఆనే వాళ్ళు ప్రధములుగా నిలిచారు. వాళ్ళిద్దరూ సమఉజ్జీలు కావడంతో మంత్రి సుబుద్ది, జయానందుడిని కలుసు కుని సంగతి వివరించాడు.

జయానందుడు 'అంతా విని, ''అంతరంగిక సలహాదారన్నవాడు శాస్త్రాలలో పండితుడైనంతమాత్రాన సరిపోదు. క్లిష్ట