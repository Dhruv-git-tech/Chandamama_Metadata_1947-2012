న్యాయపాలన

పూర్వం ఒక సుల్తాను తన ప్రజలను ఎంతో న్యాయంగా పాలించేవాడు. తన దేశంలో ఎంతహినులకు ఎలాటి అన్యాయం జరిగినా వారికి న్యాయం చేకూ ర్చని దే నిద్రపోయేవాడు కాదు.

ఒకసారి సుల్తాను దర్పారులోకి ఒక మనిషి, చేతిలో సంచి ఒకటి పట్టుకుని వచ్చి, ఒక పక్కగా నిలబడ్డాడు. సుల్తాను ఆ మనిషిని చూసి, 'నీ కేదో కష్టం కలిగి నట్టున్నది. ఏమన్నా చెప్పుకోదలిచావా?' అని అడిగాడు.

'ప్రభూ, నేనొక వ్యాపారిని. మీ పరిపాలనలో నాకు తీరని మోసం జరిగింది,' అన్నాడు ఆ మనిషి.

'ఏం జరిగిందో చెప్పు. నీకు జరిగిన అన్యాయాన్ని నేను సరిచేస్తాను,' అన్నాడు సుల్తాను. వ్యాపారి తనకు జరిగిన మోసం గురించి సుల్తానుకు తెలిపాడు.

ఆ వ్యాపారి ప్రయాణం మీద పోతూ, తన కష్టార్జితమైన రెండువేల అష్టఫీలు ఆ సంచిలో పెట్టి ఆ నగరంలోని కాజీగారి వద్ద ఉంచాడు. దారిలో దొంగలు దోస్తారని వ్యాపారి భయపడి అలా చేశాడు. కాని అతను తిరిగి వచ్చిచూ స్తే కాజీగా రేసంచీలో అష్టఫీలకు బదులు రాగి ముక్కలు పెట్టాడు.

'సంచి తిరిగి పుచ్చుకు నేటప్పుడు దాన్ని సరిగా చూసుకోలేదా?' అని సుల్తాను వ్యాపారిని అడిగాడు.

'ప్రభూ, ఆ సంచి నే నిచ్చినదే. నేను ఇంటికి వచ్చి, ముద్ర ఊడదీసిచూ సేదాకా అందులో డబ్బు పోయిందనీ, దానికి మారుగా రాగిముక్కలు వచ్చాయనీ తెలియలేదు,' అన్నాడు వ్యాపారి.

'సంచీలో కంతలు గాని, చిరుగులు గాని ఉన్నాయే మో ముందుగా చూసు కున్నావా?' అని సుల్తాను మళ్ళీ అడిగాడు.