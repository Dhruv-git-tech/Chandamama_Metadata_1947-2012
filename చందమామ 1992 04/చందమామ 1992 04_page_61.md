“వెళితే తప్పేం? నిన్ను కూడా రమ్మ న్నాడు. పనికావలసినవాళ్లంరమ్మన్నప్పుడు వెళ్ళికపోతే ఎలా?” అన్నాడు దాము.

“రేపుసాయంకాలం ఆఖరుసారివస్తాను. మళ్ళీ రమ్మంటే రాను,” అన్నాడు సోము. ఆ మర్నాడు సాయంకాలం జద్దరూ కలిసి జమీందారు గారింటికి వెళ్లారు. జమీందారు సేవకుడు జమీందారుతో మాట్లాడి వచ్చి, ” మీ పని విషయం రేపు ఉదయం మాట్లాడతార్టట. ఈ రాత్రికి మిమ్మల్ని ఇక్కడే ఉండమన్నారు,” ఆని చెప్పాడు.

సోముకు కోపం వచ్చింది. అతను జమీందారు నౌకరుతో, ”పనిలేదు పామ్మని అప్పుడే చెప్పగూడదూ?” అని, ”రారా, దామూ!” అంటూ ఇంటిదారి పట్టాడు.

జమీందారుగారి సేవకుడు లోపలికి పోయి తిరిగి వచ్చి, ఒంటరిగా నిలబడి ఉన్న దామును చూసి, ”నువ్వు ఉంటున్నావు గదా? ఇది తీసుకుని బట్టల దుకా ణానికి వెళ్ళి, ఒక జమఖానా, ఒక దుప్పటి కొనుక్కురమ్మని జమీందారు

గారు చెప్పమన్నారు,” అంటూ అతనికి అయిదు రూపాయలు ఇచ్చాడు.

దాము ఆరెండు వస్తువులూ కొని, చిల్లర డబ్బులు తెచ్చి జమీందారు కిచ్చాడు. ఆ వస్తువులను జమీందారు తెమ్మన్నది తన కోసమేసని దాముకు తెలిసింది. ఆ రాత్రి జమీందారుగారు పెట్టించిన భోజనమే తిని, జమఖానా పరుచుకుని, దుప్పటి కప్పకుని దాము నిద్రపోయాడు.

మర్నాడు ఉదయం జమీందారు దామూతో, ”నువ్వు నాకు నచ్చావు. సోమ వారం నుంచి నువ్వు పనిలో ఉన్నట్టే లెక్క. నీకు నెలకు ముప్పై రూపాయల జీతమిస్తాను. నీ పని ఏమిటంటే, మా జమీందారీకి చెందిన గ్రామాలకు పోయి, మాకు రావలిసిన దస్తు వసూలు చేసుకు రావాలి. అది ఎంతో ఓపికతో చెయ్య వలసిన పని. పని బాగా చేశావంటే నీ జీతం క్రమంగా పెంచుతాను,” అన్నాడు.

దాముకు పని దొరికినందుకు, సోము తన తొందరపాటుకు చాలా చింతంచాడు.