అనుభూతి కలిగింది. ఆమె కళ్ళు మూసు కుని పడుకుని వుండగా హాతత్తుగా చల్లటి స్పర్శ ఏదో తగిలి కళ్ళు తెరిచింది. తెల్లటి దయ్యం లాంటి ఆకారం ఒకటి గది నుంచి బయటకు వెళ్ళడం ఆమెకు లీలగా కనిపించింది. అయినా దాని ముఖం స్పష్టంగా కనిపించలేదు. అది ఆడా, మగా అన్న సంగతి కూడా తెలియ లేదు. ఒకవేళ కిటికి నుంచి పడుతూన్న వెన్నెల కిరణాలను తను దయ్యంగా భ్రమపడ్డానే మో అనుకుని రాణి పడుకుని కళ్ళు మూసుకుంది. కొంతసేపటి తరవాత మళ్ళీ అదే స్పర్శ. రాణి ఉలిక్కిపడి లేచింది, దయ్యమూ లేదు; వెన్నెల కిరణాలూ లేవు. నిద్రపోతూన్న రాజునులేపి సంగతి చెప్పింది. అంతా విన్న రాజు, ''దేవీ, విద్యావతి పరిస్థితి గురించి ఆలోచిస్తూ పడుకుని వుంటావు. ఏదో కల వచ్చింది, అంతే. మన అమ్మాయికి ఎటువంటి ఆపదా రాదు. నిశ్చింతగా నిద్రపో,'' అని రాణిని ఓదార్చాడు.

మూడవ రోజు తెల్లవారగానే రాజ వైద్యుడు వచ్చాడు. విద్యావతి ఆరోగ్యంలో ఎలాంటి మార్పు కనిపించలేదు. ఆమెను పరిశీలించి చూసి, వైద్యుడు, మూడు పూటలా సేవించడానికి కొన్ని బలవర్థక ఔషధాలుఇచ్చి వెళ్ళాడు.

రాజు, ఆ రోజు సాయంకాలం, యువ రాణి అనారోగ్య కారణంగా, ఆమె జన్మ దినోత్సవాలను రద్దు చేస్తున్నట్టు చాటింపు చేయించాడు. పదహరు సంవత్సరాలుగా ఇంతవరకు ఇలా ఎప్పుడూ జరగ లేదు. యేటా యువరాణి దేవాలయానికి వెళ్ళేప్పడు, రాజవీధిలో దారికి ఇరు వైపులా బారులుతీరి నిలబడి, ఆనందోత్సాహాలతో ఆమెకు శుభాకాంక్షలు తెలియ జేసేవారు ప్రజలు. ఈ యేడు వేడుకలు లేవనగానే, యువరాణికి ఏమయిందోనని కలవరపడాపారు. రాజవీధిలో అక్కడక్కడ గుంపులు గుంపులుగా చేరి, తమలో తాము చర్చించుకోసాగారు. మరి