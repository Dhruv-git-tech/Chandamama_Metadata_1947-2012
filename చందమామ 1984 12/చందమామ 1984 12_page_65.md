వుంటే, నాగుర్రానికి కష్టంగానే వుంటుంది కదా? మరేం అనుకోకు, మిత్రమా!'' అంటూ గుర్రాన్ని అదిలించి పరుగు తీయించాడు.

ఐతే కొంత దూరం పొయాక రౌతుకు ఒక అలోచన వచ్చింది. ఆ మూటను తీసుకోననడం బుద్ధిహీనతగా తోచింది అతడికి. ఒకవేళ ఆ మూటలో విలువైన వస్తువులేమైనా వుంటే, గ్రామంలోని సత్రం దగ్గిర ఆగకుండానే, ఆ మూటతో సరాసరి నగరానికి గుర్రాన్ని దౌడు తీయించవచ్చు!

ఇలా అనుకుని రౌతుగుర్రాన్ని వెనక్కు తిప్పి, రసూల్ దగ్గిరకు రాసాగాడు. అదే సమయంలో రసూల్ కూడా అలోచనలో పడ్డాడు. తను చాలా బుద్ధిమాలినవాడై వుండాలి! అలాకాకపోతే, పదేళ్ళపాటు ఎన్నో శ్రమలకోర్చి సంపాయించిన డబ్బు మూటను, ముక్కూ మొహం ఎరగని వాడికి యివ్వబోవడం ఏమిటి? ఒకవేళ వాడు దురాశ కొద్దీ మూటతో పారిపోతే

తనేం చెయ్యగలడు? పదేళ్ళపాటు రేయనక పగలనక నానా కష్టాల కోర్చి సంపాయించిన డబ్బును, మరి కొద్ది గంటల పాటు తాను మోయలేడా?

రసూల్ యిలా అలోచిస్తూండగా, రౌతు అతణ్ణి సమీపించి, ''మిత్రమా! నువ్వడిగిన సహాయం గురించి మరొక సారి అలోచించి చూశాను. నీకు సహాయ పడడమే అన్నివిధాలా ధర్మం అనిపించింది. ఆ మూటను యిటు యివ్వు!'' అన్నాడు.

రసూల్ వెంటనే, ''మిత్రమా! నేనూ మరొక సారి అలోచించి చూశాను. నా మూటను నేనే మోసుకుపొవడం కైమ మనిపించింది. నేను కొంత తొందర పడ్డాను; నువ్వు కొంత ఆలసించావు!'' అన్నాడు చిరునవ్వు నవ్వుతూ.

ఇద్దరూ ఒకళ్ళ మనస్సులోపున్న దాన్ని మరొకరు గ్రహించారు. రౌతు మారు మాట్లాడకుండా గుర్రాన్ని వెనుదిప్పి వెళ్ళిపోయాడు.