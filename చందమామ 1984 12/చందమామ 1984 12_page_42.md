# నిజాయితీ

కేశవరం ఒక జమీందారీ గ్రామం. చాదాపు అరవై ఏళ్ళపాటు గ్రామాధికారిగా వుండి, ఎంతో తెలివైనవాడూ, నిజాయితీపరుడూ అనిపించుకున్న గోపరాజు అనే అతను హాతత్తుగా మరణం చాడు. గ్రామస్థులు జమీందారు దగ్గిరకుపోయి, “గోపరాజుగారికి వారసులులేదు. కనక, తమరే అంత మంచి నిజాయితీపరుణ్ణి గ్రామాధికారిగా నియమించండి,” అని కోరారు.

జమీందారు అలాగే అని వాళ్ళను పంపి, దివానుతో, “అధికారంలో వున్నప్పుడు గదా, మనిషిలో నిజాయితీ వున్నది లేనిది తెలిసేది! ఒక నిరుద్యోగికి, ఆ గ్రామాధికారి పదవి యివ్వ బోతూ, ముందుగానే అతడి నిజాయితీ తెలుసుకోవడం ఎలా?” అన్నాడు.

“ఆ మాట నిజమే!” అని దివాను కేశవరం గ్రామాధికారి పదవికి అర్హతగల అభ్యర్థుల కోసం చాటింపు వేయిస్తూ, వాళ్ళు ముందుగా జమీందారుగారి ఖజానాదారును చూడవలసి వుంటుందని తెలియపరిచాడు.

వారం రోజుల తరవాత పదిమంది అభ్యర్థులు వచ్చి ఖజానాదారు దర్శనం చేసుకున్నారు. అయన విడివిడిగా వాళ్ళను తస కచ్చేరి గదిలోకి పలిచి మాట్లాడి, మర్మాడు పదిగంటల వేళ జమీందారుగారి దగ్గిరకు రావలసిందిగా చెప్పాడు. ఆ విధంగానే అందరూ జమీందారు దగ్గిరకు వెళ్ళారు. ఆ సమయంలో దివానూ, ఖజానాదారూ అక్కడే వున్నారు.

జమీందారు ఆ పదిమందిలో ఖజానాదారు చూపిన నాగవర్మ అనే అతణ్ణి, కేశవరం గ్రామాధికారిగా నియమిస్తున్నట్లు చెప్పాడు. ఆ వెంటనే మిగిలిన తొమ్మిదిమందీ, “అయ్యా, యిది అన్యాయం! మాకి ఉద్యోగం యిప్పిస్తానంటూ ఖజానాదారు, తలా వెయ్యి వరహాలూ లంచం తీసుకున్నాడు,” అన్నారు.

అప్పుడు దివాను కల్పించుకుని, “ఖజానాదారు ద్వారా, యీ పరీక్షలు పెట్టించింది, నేనే! గ్రామాధికారి పదవి కోసం లంచాలిచ్చే మీరు, రేపు ఆ పదవిలో లంచాలు పుచ్చుకోరన్న నమ్మకం ఏమిటి? మీలో నిజాయితీ లేదు. లంచం యివ్వ నిరాకరించిన నాగవర్మ, ఆ పదవికి అర్హుడనేదాంట్లో సందేహం లేదు,” అన్నాడు.

—కె. కె. రావు