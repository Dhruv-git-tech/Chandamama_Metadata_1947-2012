# ఇంటి భద్రత

రాజవరంలో, శివయ్య అనే ఆసామీకి, ఊరి నడివీధిలో పెద్ద మండువాలోగిలి ఒకటి వున్నది. వయనులో వుండగా, బాగా శ్రమించి సంపాదించిన డబ్బుతో, స్వయంగా కట్టించుకున్నందువల్ల, అతడా ఇంటిని అరోపాణంగా చూసుకునేవాడు.

ఒక రోజు శివయ్య భార్య సుందరమ్మ అతడితో, ''ఊళ్లోవాళ్ళు కొందరు జట్టుగా కాశీయాత్రకు ఏర్పాట్లుచేసుకుంటున్నారు. నాలుగు పుణ్యక్షేత్రాలూ తిరిగి, నలుగురు దేవుళ్ళనూ కొలుచుకురావడానికి, యింత కన్న మంచి అవకాశం రాదు. మనం కూడా బయలుదేరుదామా ?'' అన్నది.

శివయ్య విసుగ్గా, ''లంకంత ఇంటిని అలా వదిలేసి, యీ యాత్రలేమిటి ? కాశీ వెళ్ళి తిరిగొచ్చేసరికి, కనీసం అరు నెల లైనా పడుతుంది. ఈలోగా, ఇంటి భద్రత ఎవరు చూసేట్టు !'' అన్నాడు.

భర్త యిలా అనగానే సుందరమ్మ కోపంగా, ''నీ ప్రాణానికి, ఈ ఇంటికీ ఏదో లంకెవున్నట్టు కనబడుతున్నది. దూరంగా ఉద్యోగాలు చేసుకుంటూ, అక్కడే స్థిరపడిపొయిన, నీ కొడుకులకు ఈ ఇంటి అవసరం ఎలానూ లేదు. దీన్ని అమ్మిపారేసి, మనిద్దరినీ తమ దగ్గిరకు వచ్చి వుండమని, వాళ్ళు ఎన్నాళ్ళుగానో చెప్పుతున్నా, నీ తలకెక్కడం లేదు. ఇప్పుడా పని నువ్వు చేస్తే, మనకు ఇల్లు ఏమయిపొతుందో అన్నబెంగా వుండదు; యాత్రలకని డబ్బు కోసం ఎవరినీ దేవిరించ పని వుండదు. అ తరవాత మనం ఇద్దరమూ కొడుకుల దగ్గిరకే పొయి హాయిగా వుందాం,'' అన్నది.

''నేను బతికుండగా, యీ ఇంటిని అమ్మే ప్రసక్తేలేదు.'' అంటూ శివయ్య భార్యను గట్టిగా మందలించాడు.