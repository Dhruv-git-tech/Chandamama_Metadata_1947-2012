ఇలాంటి ప్రశ్నలకు సమాధానాలు రాబట్టాలంటే, తను ఆ కాగడాలున్న చోటుకు వెళ్ళటం ఒక్కటే మార్గమని సుబాహుడు నిశ్చయించుకున్నాడు. ఒక వేళ వాళ్ళు వీరపురం పొరులే అయితే, వాళ్ళనుంచి తను ఒక గురిన్ని ఎరువు తీసుకుని త్వరత్వరగా వీరపురం చేరవచ్చు. అలా కాకవాళ్ళు శత్రువులైతే....సుబాహుడు తన దుస్తులకేసి పరీక్షగా చూసు కున్నాడు. ఈ చింకి దుస్తుల్లో తను ఫలానా అని ఎవరూ గుర్తించలేరన్న ధైర్యం అతడికి కలిగింది. అతడు ముందుకు నడిచి కాగడాలవాళ్ళను సమీపించాడు.

సుబాహుడు దాపులకు వచ్చేలోపలే, కాగడాల చుట్టూ చేరినవాళ్ళలో ఒకడు, పెద్దగా గొంతెత్తి, ''అడుగో, ఎవడో బిచ్చగాడు వస్తున్నట్టున్నది. ఒరే తిరిపెం! నుపు యిక అడుక్కుతిన నవసరం లేదు. తెల్లవారేలోపల మేము వీరపురాన్ని కొల్ల గొట్ట బోతున్నాం. మా వెంట వస్తివా, నీక్కూడా అటూ యిటూ పథ్నాలుగు

తరాలకు సరిపడా సొమ్ము దొరుకుతుంది! ఏమంటావ్? వస్తావా?'' అన్నాడు.

సుబాహుడు నిర్విణుడై అంతలోనే తేరుకుని, ''అవును, దొరా! నేనూ మీ వెంట వీరపురం వస్తాను. నాకు సొమ్మేమీ అవసరం లేదు. బొక్కటానికి యింత బువ్వ దొరికితే చాలు!'' అన్నాడు.

అవతలివాడు ఏదో అనబోయేంతలో కొందరు రౌతులు వేగంగా అటు వస్తూ, ''సర్పకేతరాజుకూ జై!'' అంటూ అరిచి, ''మీలో ఎవరైనా వీరపురం వాళ్ళున్నా రేమో ఇప్పుడే చూసుకోండి. తరవాత ఏడిచి లాభం లేదు!'' అన్నారు.

జనంలో ఒకడు, సుబాహుణ్ణి వాళ్ళకు చూపుతూ, ''ఇక్కడ వున్నవాళ్ళమంతా ఒకరి నొకరు ఎరిగున్న వాళ్ళమే! వీడెవడో కొత్తవాడు. బిచ్చగాడిలా వున్నాడు. యిప్పుడే యిక్షడికి వచ్చాడు,'' అన్నాడు.

రౌతులు ''హేయ్!'' అంటూ సుబాహుడు కేసి తమ గురాలను వేగంగా దూకించారు.
—(ఇంకావుంది)