ఇది విని సుధీరుడికి చాలా ఆశ్చర్యం కలిగింది. అతను తిరిగి గ్రామం వచ్చే సరికి పాపన్న ఇంటి ముందు చాలా మంది జనం వున్నారు. వాళ్ళల్లో వైద్యుడు కనిపించగానే సుధీరుడు, ఆయనకు తన కొడుకు పరిస్థితి చెప్పాడు.

వైద్యుడు తన చేతి సంచిలోంచి ఏదో మందు తీసి సుధీరుడికి యిచ్చి, దాన్ని మరొక వారం రోజులు వాడి, తరవాత కురవాడికి ఎలావున్నది వచ్చి చెప్పి మన్నాడు.

సుధీరుడు, మందు తీసుకుని, వైద్యుడితో, "వైద్య శాస్త్రంలో ఉద్దండులని పించుకున్న మీరే, యిలా తాయెత్తుకోసం రావడం, నేను నమ్మలేకుండా వున్నాను," అన్నాడు.

ఆ మాటులకు వైద్యుడు నవ్వి, "తాయెత్తు మహిమను నేను నమ్మినా, నమ్మకపోయినా—అంత కాలంగా నే నిచ్చిన మందులు పని చేయకపోవడంతో, నా భార్యకు యీ తాయెత్తు పట్ల అసక్తి కలిగింది, ఆమెకు వైద్యశాస్త్రం తెలియక పోయినా, మందులు పనిచేసే తీరు కొంత తెలుసు. ఏ మందు తయారు చేసేందుకు ఏఏ మూలికలూ, వస్తువులూ వాడుతానో, ఆమె ఎరుగు. అన్నిటికన్న ముఖ్యం, రోగిక వైద్యుడిచ్చే మందుపట్ల నమ్మకం వుండాలి. అది నా భార్యలో లోపించిందని గ్రహించాను," అన్నాడు.

సుధీరుడు వైద్యుడిచ్చిన మందు తీసుకుని ఇల్లు చేరాడు.

అతను మందు కోసం పక్క గ్రామం వెళ్ళినప్పుడు, అతడి భార్య విశాల పాపన్న దగ్గిరకు పోయి తాయెత్తు తెచ్చింది. దాన్ని రహస్యంగా కొడుకు మొలతాడులో కనిపించకుండా కట్టింది.

వారం రోజుల తర్వాత సుధీరుడి కొడుకు కోలుకున్నాడు. వైద్యుడు రెండో సారి యిచ్చిన మందు పని చేసిందని సుధీరుడు అనుకున్నాడు; పాపన్న ఇచ్చిన తాయెత్తువల్లనే జబ్బు నయమయిందని, విశాల అనుకున్నది.