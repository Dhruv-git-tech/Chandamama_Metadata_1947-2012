చిత్రసేన మహారాజు అ విధంగా మాట్లాడేసరికి, నేనూ, సమరసేనుడూ కూడా నిర్విణ్ణులమయాము. మా నోటి వెంట మాట వెలువడలేదు. చిత్రసేనుడు ప్రజల నుద్దేశించి చేతులు ఊపుతూ, "కుండలిని ద్వీప వాసులారా!" మీ ఆగ్రహాన్ని, న్యాయమైన మీ కోర్కెనూ కూడా నేను గుర్తించాను. నేను భోగలాలసుడనై, మీ ఇక్కట్టులను చాలాకాలంగా తెలుసుకో లేకపొయాను. అట్టి నన్ను కరీటం త్యజించమని కోరటం ధర్మమే! నేను కరీటాన్నే కాదు, అంతకన్న గౌప్ప విలు వైనదాన్నే త్యజించబోతున్నాను. మీరు మాత్రం, మీ నాయకుడైన సమరసేనుడి అజ్ఞాలను శిరసావహించండి," అన్నాడు.

మరుక్కణంలోనే ప్రజల నుండి జయ జయ ధ్వానాలు మిన్ను ముట్టినై. అ వెంటనే చిత్రసేనుడు ఎత్తయిన మంటపం మీది నుంచి కిందికి దూకేశాడు! అంతా కన్ను మూసి తెరిచేంతలో జరిగి పోయింది.

నేనూ సమరసేనుడూ నివ్వెరపడి కిందకు చూశాం. చిత్రసేనుడు అప్పటికే ప్రాణాలు విడిచినట్టుంది, కదలా మెదలటం లేదు.

హాతాత్తుగా అంత ఎత్తునుంచి తమ మధ్యకు దూకిన ప్రాణి ఎవరో తెలియక, భయకంపితమైన క్రూరమృగాలన్నీ చెల్లా చెదరుగా పారిపొయినై. ప్రజలందరూ నిశ్చేష్టులయ్యారు.