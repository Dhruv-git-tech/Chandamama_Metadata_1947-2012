తమ కోతుల ప్రతాపం గురించి గొప్పలు చెప్పుకోవడం ప్రారంభించారు.

ఈ విధంగా జ్ఞానయ్యా, యజ్ఞయ్యల కోతుల సంగతి అందరికీ తేలిసిపొయింది.

అయితే, ఎవరూ ఊహించని విధంగా నాలుగైదు వారాల తరవాత ఒక పెద్ద ఉపద్రవం వచ్చి పడింది. జ్ఞానయ్య, యజ్ఞయ్యల తోటల్లోని మామిడికాయలను నేలపాలు చేసింతరవాత, కోతులు రెండూ కొంత దూరంలో వున్న యితర రైతుల తోటలమీదికి వెళ్లిపడినై. వాళ్ళు కూడా వాటిని పట్టుకోవాలని ప్రయత్నం చేసి, సాధ్యం కాక గ్రామ మునసబు దగ్గిరకు పోయి జ్ఞానయ్య, యజ్ఞయ్యల మీద ఫిర్యాదు చేశారు.

మునసబు వాళ్ళిద్దరినీ పిలిపించి, సంగతి చెప్పి, '‘మీ యిద్దరి తగాదా కార అంగా గ్రామంలోని మామిడి తోటలన్నీ నాశనమై పొతున్నవి. మీ కోతుల వల్ల నష్టపోయిన రైతులకు, నష్టపరిహారం యిచ్చుకోవాలి.'' అన్నాడు.

జ్ఞానయ్య, యజ్ఞయ్యలు తాము ఎంత నష్టపడిందీ మునసబుకు చెప్పడమే కాక కోతులను పట్టుకునేందుకు తాము చేసిన ప్రయత్నాలను గురించి వివరించారు.

మునసబు వాళ్ళ్ళ మాటలకు అవు నంటూ తల వూపి, 'ఈ గ్రామానికి వాటిని పనిగట్టుకు మరీ తెచ్చిన వాళ్ళు మీరు ! అందువల్ల, వాటి కారణంగా నష్టపోయిన రైతులకు మీరు పరిహారం యిచ్చుకోవలసిందే. పొతే, ఆ కోతులను పట్టేందుకు మీరు పట్టం పోయి; వాటిని ఎవరి దగ్గిర కొన్నారో, వాళ్ళనే తీసుకురండి. దానికయ్యే డబ్బుఖర్చంతా మీదే. ఇదంతా ఒకటి, రెండు రోజుల్లో జరిగిపొవాలి. ఆలస్యం అయిందో, మీరు చెల్లించ వలసిన నష్టపరిహారం రెండింత లవుతుంది.'' అన్నాడు.

జ్ఞానయ్య, యజ్ఞయ్యలు మారుమాట్లాడకుండా, ఎంతో ఆప్తమిత్రుల్లాగా, కోతులను పట్టేవాళ్ళను తెచ్చేందుకు పట్టం కేసి బయలుదేరారు.