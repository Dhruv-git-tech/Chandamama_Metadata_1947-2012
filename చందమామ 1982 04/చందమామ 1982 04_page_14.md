వేసి, గొంతు సవరించుకొని, “కుండలిని ద్వీపవాసులారా!” అని పెద్దగా సంబోధించేసరికి, అంతా నిశ్శబ్దం. “నేను జరిగిపొయినదాన్ని గురించి, ఇప్పుడు మాట్లాడదలచలేదు,” అన్నాడు సమర సేనుడు. “దేశం అరాజకం పాలయింది. ఆ మాట నిజం! దీనికి ఎవరు ఎంత వరకు బాధ్యులన్నది ప్రస్తుత విషయం కాదు. ఈనాడు రాజులేడు, కనక రాజభక్తి ప్రసక్తి కూడా లేదు. ఇక యిప్పటి పరిస్థితుల్లో అవసరమైంది, ప్రతి పౌరుడిలో దేశభక్తి, ఐక్యతాభావం!”

“ కుండలిని ద్వీపం వర్ధిల్లాలి! ” అని ప్రజలు ఏకకంఠంతో అరిచారు.

“పట్టణ ప్రాకారాల అవతల ప్రబలు లైన శత్రువులు పట్టణం మీద దాడి చేసేందుకు విడిసి వున్నారు. ముందు పట్టణరక్షణ, తరవాత దేశరక్షణ! ఆయుధం పట్టగలిగిన ప్రతి పౌరుడూ ముందుకు రావాలని కోరుతున్నాను !” అన్నాడు సమరసేనుడు.

ప్రజల్లో కలకలం బయలుదేరింది. అందరూ ఒకేసారి ముందుకు తోను కుంటూ రాసాగారు. “నాకు కత్తి యివ్వండి; నాకు గండ్రగొడ్డలి యివ్వండి, నాకు బాణం అంబుల పొదీ....” ఇవీ కేకలు.

సమరసేనుడు వెనుదిరిగి చూశాడు. సమీపంలోనే నిలబడి వున్న నరవాహనుడి మీద దృష్టి ప్రసరించింది. “నరవాహనా! ఈసారి నీ పని సుకరం అనుకుంటాను. సైన్యాన్ని సమాయత్త పరచు!” అంటూ వెనుదిరిగాడు సమరసేనుడు.

నేనూ, సమరసేనుడూ అక్కడ నుంచి కోట బురుజు మీదికి వెళ్ళాం. దూరంగా పుట్టగొడు గుల్లా శత్రువుల గుడారాలు అసంఖ్యాకంగా కనబడినై. చీమలబారుల్లా వున్న శత్రు సైనికులు, ఈ గుడారాల ముందు విన్యాసాలు చేస్తున్నారు.

“శివదత్తా, శత్రువులు యుద్ధతంత్రం, వ్యూహారచన తెలియని వర్ణి మంద కాదు.”