# మూడ్ నమ్మకాలు

రాజయ్య దంపతులు కన్న సంతా నంలో రాగిణి ఒక్కతే ఆడపిల్ల కావడంతో, వాళ్ళామెను ఎంతో మురిపెంగా పెంచారు. వాళ్ళకు తమ కూతురు గొప్ప అదృష్టవంతురాలన్న నమ్మకం వుండేది. ఆ కారణంగా, సందర్భపడినప్పుడల్లా ఆమెతో, ''అమ్మా. నువ్వు చాలా అదృష్ట వంతురాలివే! నువ్వు ఏ ఇంట అడుగు పెడితే, అ ఇంట శుభాలు జరుగుతాయి,'' అనేవాళ్ళు.

క్రమంగా రాగిణికి తల్లిదండ్రుల మాటల్లో నమ్మకం కుదిరిపొయింది. ఆమె యితరులతో మాట్లాడేటప్పుడు, తాను గొప్ప అదృష్టవంతురాలిననే ధీమా కనబరిచేది.

కొంత కాలం తరవాత ఆమెకు సుందరం అనే అతడితో వివాహం జరిగింది. సుందరానికి పట్నంలో ఉద్యోగం.

రాగిణి అత్తవారింటికి వచ్చిన కొద్ది రోజులకేసుందరానికి ఉద్యోగంలో హోదా పెరిగింది. అతను ఇంటికి వస్తూనే ఆ సంగతి భార్యకు చెప్పి, ''హోదాతో పాటు జీతం కూడా పెరుగుతుంది గదా? మనం మునుపటి కన్న మరి కాస్త కుదురుగా, సుఖంగా బతకవచ్చు.'' అన్నాడు.

రాగిణి చిరునవ్వు నవ్వుతూ, ''అంతా బాగానే వున్నది. మీ హోదా పెరగడానికి నేను కారణం అన్న సంగతి మీకు తెలిసినట్టు లేదు,'' అన్నది.

సుందరం ఆశ్చర్యపోతూ, ''నా హోదా పెరగడానికి, ఇంటిపట్టున వుండే నువ్వేలా కారణం అవుతావు?'' ఉన్నాడు.

''కొందరు పుట్టు దురదృష్టవంతులున్నట్టే, మరి కొందరు పుట్టు అదృష్ట వంతులుంటారు. నేను ఆ రెండో కోవకు