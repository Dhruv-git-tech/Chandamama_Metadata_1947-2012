బంగారు రేకులమీద ధర్మాలన్నీ రాయించుకురండి. వాటిని మనం కూడా అమలు చేసి దేశంలో అరిష్టాలు లేకుండా చేసుకుందాం!'' అన్నాడు కాళింగుడు.

ఆ ప్రకారమే కళింగ మంత్రులు కొన్ని బంగారు రేకులు తీసుకుని ఇంద్రప్రస్థానిక ప్రయాణమై వెళ్ళి, ధనంజయుడి దర్శనం చేసుకుని, ఆయనతో ఈ విధంగా అన్నారు :

"మహారాజా, మేము కళింగ దేశం నుంచి వస్తున్నాము. మా దేశప్రజలు భయంకరమైన క్షామంతో బాధపడ్తున్నారు. మీరు ధర్మస్వరూపులుగా ఉండి, ధర్మం తప్పకుండా ప్రజలను పరిపాలిస్తుం

డటం చేత, మీ ప్రజలు ఈతి బాధలెరగక, సుఖంగా ఉంటున్నారు. మారాజు పాటించ వలసిన ధర్మాలేవో మీరు ఈ బంగారు పత్రాలపై లిఖించి యిచ్చినట్టయితే, వాటిని పట్టుకుని తిరిగి వెళ్ళిపోతాము. మా రాజుగారు వాటిని అమలు జరిపి, ప్రజలను పీడించే కరువును పొగొట్ట గలుగుతారు !"

ఇలా చెప్పుతూ కళింగ మంత్రులు బంగారు రేకులను ధనంజయుడి ముందు పెట్టారు.

ధనంజయుడు నమస్కారం చేసి ఇలా అన్నాడు: ''మహామంత్రులారా, క్షమించండి! నేను ఈ పత్రాలపై ధర్మాన్ని లిఖించడానికి తగిన వాణ్ణి కాను. ఎందు చేతనంటే ఒకప్పుడు నా వల్లనే అధర్మం జరిగింది. మా దేశంలో మూడేళ్ళ కొక సారి కార్తికోత్సవం జరుగుతుంది. అప్పుడు రాజు ఒక చెరువుగట్టున యజ్ఞం చేసి, నాలుగు దిక్కులా నాలుగు బాణాలు వదలారి. ఒకసారి నేను వదిలిన బాణాలలో మూడు దొరికాయి, కాని నాలుగవది చెరువులో పడిపోయింది. అది చెరువులో పడినప్పుడు దాని విసురుకు చేపలూ, కప్పపిల్లలూ చచ్చిపోయి ఉంటాయి. ఆ విధంగా నేను ధర్మం తప్పాను. మరిమా రాజ్యంలో అరిష్టాలు లేవంటే దానికి