డొంకతిరుగుడు

ఒక గ్రామంలో రామయ్య అనే సంపన్నగృహస్థు వుండేవాడు. ఆయన మంచితనం, తెలివితేటల్ని గురించి అందరూ గౌప్పగా చెప్పుకునేవారు. ఎదటివాడు చెప్పే ఎంత చిన్న అబద్ధాన్నయినా, ఆయన చమత్కారంగా మాట్లాడి, డొంకతిరుగుడు ప్రశ్నలు వేసి యిట్టి గ్రహించగలిగేవాడు.

రామయ్యకు పెళ్ళిడు కొచ్చిన కూతుయన్నది. మంచి అన్పిపరుడు గనక అయనతో వియ్యమందాలని చాలామంది వచ్చి, తమకున్న అస్తిపాస్తుల విషయమై చిలవలూ, పలవలూ అల్లి ఘనంగా చెప్పుకునేవారు. రామయ్య అలాంటివాళ్ళను ఒకటి, రెండు ప్రశ్నలడిగి, నిజం తెలుసుకుని, మర్యాదగా పంపించివేసేవాడు.

ఒకసారి సుబ్బారాయుడనే దూరగ్రామం అతను రామయ్య దగ్గిరకు వచ్చి, “నా కొడుకు అన్ని విధాలా, మీ అమ్మాయికి తగినవాడు. ఇక అన్పి సంగతంటారా—మీరు మరోలా అనుకోకండి—మీ కన్న ఒక మెట్టు పైవాడినే!” అన్నాడు.

రామయ్య చాలా తాపగా, “మీరూ మరోలా అనుకోకండి, ఒక చిన్న ప్రశ్న. మీ ఇంట్లో ఎలుకలూ, పిల్లులూ, కుక్కలూ—ఈ మూడూ వున్నాయా?” అన్నాడు.

సుబ్బారాయుడు చిరాకుపడుతూ, “అలాంటివి, మా ఇంట్లో లేవు,” అన్నాడు.

“ఈ సంబంధం మా కిష్టం లేదు,” అన్నాడు రామయ్య.

సుబ్బారాయుడు వెళ్ళిపోయాక రామయ్య భార్య భర్తతో, “పెళ్ళి మాటల్లో ఈ ఎలుకలా, పిల్లులా, కుక్కల సంగతెందుకు?” అన్నది.

“ధాన్యమున్నచోట ఎలుకలూ, పాడిపశువులున్నచోట పిల్లులూ వుంటాయి. అన్పిపరుడైన వాడు తప్పకుండా కాపలా కుక్కల్ని పెంచుకుంటాడు. ఈ వచ్చినాయన ఇంట ఈ మూడూ లేవు. దాన్నిబట్టి తెలియడం లేదా, ఆయనకున్న అస్తిపాస్తులేపాటో!” అన్నాడు రామయ్య.

—మహబూబ్ బాషా