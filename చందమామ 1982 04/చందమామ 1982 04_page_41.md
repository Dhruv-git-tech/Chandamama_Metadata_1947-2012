కాంతమ్మ ఆలోచనలో పడింది. రామ రాజు భార్య మాటలు ఆమెకు చాలా సబబుగా కనిపించినై.

భీమరాజు ఇంచికి తిరిగి వస్తూనే, "ఛీ, రామరాజు యింత మూర్థుడూ, రాక్షసుడూ అనుకోలేదు. భార్యను అలా చిదరించుకుంటూ మాట్లాడడమేమిటి?" అన్నాడు రుసరుసలాడుతూ.

భర్త మాటలకు కాంతమ్మ కోపంగా, "ఒక మాటడుగుతాను! మీరు, నేను చెప్పిన దానికెల్లా గంగిలెద్దులా తలూపక పొతే, రామరాజులా కాస్త పౌరుషంగా ప్రవర్తించలేరూ?" అన్నది.

భీమరాజు ఉలిక్కిపడి, "నాకలాంటి ప్రవర్తనంటే యిష్టముండదు. నలుగురూ నన్ను భార్యా విధేయుడను కోనీ, పొయిందేమిటి! నా మాట వినాలని మాత్రం నిన్ను శాసించను," అన్నాడు.

కాంతమ్మ వినయంగా, "ఇక మీదట అదేం కుడరదు. మీరు నలుగురి మధ్యా రామరాజులా తీవ్రిగా తిరగాలి. భర్తను

గౌరవించడంలో అతడి భార్యకు నేనేం తీసిపోను!" అన్నది.

భార్యలో కలిగిన మార్పుకు భీమరాజు చాలా సంతోషించాడు. తనను భార్య విధేయుడని హేళనగా చూసే పదిమందికి యీ సంగతి తెలియడం అవసరం! వారం రోజుల తరవాత అతడు తన పుట్టినరోజు పండగ అంటూ ఎరిగిన వాళ్ళను విందుకు ఆహ్వానించాడు. భీమరాజు భార్యకెంత విధేయుడో స్వయంగా చూసి అనందిద్దామని చాలా మంది వచ్చారు.

కాని, అలాంటి వాళ్ళకందరికీ పెద్ద ఆశాభంగమైంది. విందు సమయంలో భీమరాజు కొంత కావాలనే భార్యను చిటికీ, మాటికీ గట్టిగా కోప్పడ్డాడు. ఆమె ఎంతో వినయంగా ప్రవర్తించింది.

మర్నాడు భీమరాజు, తన స్నేహితుడు రామరాజును చూడబోయి, తన భార్యలో వచ్చిన మార్పుకు అతడికి కృతజ్ఞత చెప్పుకున్నాడు.