షాముకి శిల్పం పూర్తవుతుంది!” అని చెప్పాడు బాలశిల్పి.

అగస్త్యుడు ఆశ్చర్యపడ్డాడే గాని, అంతకు మించి మరేమీ అతనికి తోచ లేదు. అతని బుద్ది ఏదో నిద్రలో పడ్డట్టుగా ఉంది! కొంచెం తేరుకొని అగస్త్యుడు రేఖా చిత్ర పటాన్ని తీసి బాలశిల్పికి యివ్వ బోతుంటే, “ఇదివరకే చూపించావుగా, ఒక్కసారి చూస్తేచాలు. పదే పదే చూసు కుంటూ చెక్కేరకం మహాశిల్పిని కాను, శిల్పం ఒక ఆటలాగ చెక్కుకొనే కేవలం బాలశిల్పిని! అంతా అయ్యాక చిత్రం గీచిన వారిని వచ్చి చూసుకోమను, సరిగా ఉందో లేదో! చిత్రానికి ఎంత యిచ్చావో

ఏమో గాని, నా కేమాత్రం ప్రతిఫలం ముట్ట జెపుతావో చూడాలి!” అని బాల శిల్పి అన్నాడు. చివరి మాటలు అగస్త్యుడికి దిగులు పుట్టించాయి.

తన భార్య లోపాముద్ర కోరికమేరకు తీసి ఉంచిన ధనం తప్పితే తన అధినంలో యింకేమీ లేదు, అంతా పంచి పెట్టేశాడు. శిల్పికి పారితోషికంగా ఆ కొద్దిపాటి ధనమూ యిచ్చివేయక తప్పదు. లోపాముద్రకు ఏమని చెప్పడం? అలా అనుకుంటూ అగస్త్యుడు వెళ్ళేసరికి లోపాముద్ర ముఖం తేజోవంతంగా దీపం లాగ వెలిగిపొతున్నది. ఏమిటి సంగతి? అన్నట్లు భార్యవంక చూశాడు.

లోపాముద్ర పాంగిపార్లే అనందంతో, “అగస్త్యులవారు నన్ను మన్నించాలి! ఋషిపత్ని ఋషిపత్ని'లాగే ఉండాలని, అదే ధర్మమనీ నాకు తొలుత నుండి తెలిసినదే. నగలు, మంచి బట్టలు కావాలని, ధనం సేకరించుకు రమ్మని నేను ఎందుకన్నానో, నాకే ఆశ్చర్యంగా ఉంది ఇప్పుడు. ఏదో ఒక మహత్కార్యం నెరవేరడానికి అనిర్వచనీయమైన ఏదో శక్తి నా నోట ఆ మాటలు పరికించినట్లు తోస్తున్నది. నాకు ఏ అభరణాలూ వద్దు, ఏ పట్టుచీరలూ వద్దు, ఏ ధన సేకరణా వద్దు! నాలో తాత్కాలికంగా ప్రవేశించిన