కున్నాడు; తన వెంట ఉన్నవాడి చేత టోంగ్‌కు డబ్బిప్పంచి, పత్రం రాయించు కున్నాడు.

టోంగ్ కోరిక నెరవేరింది. అతను తండ్రికి మంత్రోక్తంగా ఉత్తరక్రియలు జరిపించి, దానధర్మాలు యధా విధిగా చేసి, తండ్రికి అందమైన సమాధిని గొప్ప శిల్పిచేత తయారు చేయించి, తనను కొన్ని యజమాని వద్దకు చేరి చాకిరి ప్రారంభించాడు. అతనీకి ఒక పాక వేసి ఇచ్చారు.

కాలం గడిచిపోతున్నది. టోంగ్ జీవి తానికి సుఖమూ, విశ్రాంతి అన్నవి లేవు. ఈ దశలో కూడా అతను తన తండ్రికి శ్రద్ధగా శ్రాద్ధక్రియలు జరుపుతూ వచ్చాడు.

ఇలా ఉండగా ఒక ఏడు నూర్పెళ్ళ తరుణంలో టోంగ్‌కు జ్వరం పట్టుకున్నది. అతను మంచంలో నుంచి లేవలేక పోయాడు.

ఒక రోజు మిట్టమధ్యాన్నం వేళ టోంగ్ తిర్వమైన జ్వరంతో ఒళ్లు తెలియకుండా పడి ఉండగా, అతని నుదురును ఎవరో చల్లగా తాకినట్టయింది. అతని శరీరాన్ని పట్టి ఉండిన నీరసం క్రమంగా తీసేసి నట్టనిపించింది. తనలో ఈ మార్పుకు ఆశ్చర్యపడుతూ టోంగ్ కళ్ళు తెరిచి చూశాడు. ఒక అలౌకిక సౌందర్యవతి అతని మీదికి వంగి కనబడింది. ''నువు ఎవరు?'' అని అడగదానికి అతనికి ధైర్యం చాలలేదు.

ఆమె ఇంకా అతని నుదురు రాస్తూనే, ''నేను నీ జబ్బు నయం చేసి, నీకు భార్యగా ఉండటానికి వచ్చాను.'' అన్నది.

ఆమె తనను ఏదో ఆజ్ఞాపిస్తున్నట్టుగా అతనికి అనిపించింది. అతను కంగారుతో మంచం మీది నుంచి లేచి నిలబడి, తన నీరసం పూర్తిగా పోయినట్టు తెలుసు కున్నాడు. తాను భార్యను పోషించే స్థితిలో లేనట్టు చెప్పటానికి కూడా అతనికి ధైర్యం లేకపోయింది. ఆమె ఆ సంగతి గ్రహించి నట్టుగా, ''జరుగుబాటు సంగతి నేను చూస్తాను,'' అన్నది.