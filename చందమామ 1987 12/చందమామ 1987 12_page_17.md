"నిజం చెప్పి, నాకు చాలా మేలు చేశారు!" అని వికాసదత్తుడు వెళ్ళి పోయాడు.

ఈ సంభాషణ అంతా, దుకాణం లోపలి గదిలో వుండి విన్న శ్రీధరుడు చాలా బాధపడిపోతూ, ధనగుప్తుడితో, "అయ్యా. నాగురించి చెడుగా చెప్పి. వచ్చిన మంచి అవకాశాన్ని పోగొట్టారు. ఇలా ఎందుకు చేశారో అర్థం కావడం లేదు," అన్నాడు.

ధనగుప్తుడు, శ్రీధరుడి భుజంతట్టి, "ఇంతకుముందు నువ్వు యిద్దరు వర్తకుల వద్ద పనికి ప్రయత్నించావు. వాళ్ళు, నీకివ్వదలచిన జీతం, నేనిచ్చేదానికన్న పెద్ద ఎక్కువేంకాదు. ఈ సంగతులనీ. నేను యితరత్రా విచారించి ఎప్పటికప్పుడు రహస్యంగా తెలుసుకుంటూ నే వున్నాను. అయితే, యీ వికాసదత్తుడు, నేనిచ్చే దానికన్న ఎక్కువ జీతం యివ్వడానికి సిద్ధంగా వున్నాడు," అన్నాడు చిన్నగా నవ్వుతూ.

"అయితే, నామీద ఆయనకు లేని పోనివి చెప్పి, నాకు కీడెందుకు చేశారు?" అని ఆడిగాడు శ్రీధరుడు.

దానికి ధనగుప్తుడు, "శ్రీధరా, నువ్వు. నాదగ్గిర పనిలో చేరిననాటినుంచి నా మేలు కోరుతున్నట్టే, నేనూ నీమేలు కోరుతున్నాను. నువ్వు పిల్లలు గలవాడివి. నేను మరికొంత జీతం ఎక్కువ యిచ్చినా. దాన్ని ఖర్చుచేయడం తప్ప, మిగుల్చుకో లేవు. ఏది అవసరం అయిన ఖర్చో, ఏది దుబారాగా అయే ఖర్చో గ్రహించడం చాలా కష్టం. నీ పెద్దకూతురు పెళ్ళికి ఎదిగొస్తున్నది. అందుకుగాను కొంత డబ్బు, నీపేర దాస్తున్నాను. ఆంతేగాక, యీనెలనుంచి వికాసదత్తుడు నీకివ్వ దలచిన జీతం నేనే యిస్తాను. సరా?" అన్నాడు.

ఇంతకాలంగా, తన యజమానిని తప్పగా అర్థం చేసుకున్నందుకు శ్రీధరుడు బాధపడుతూ, ధనగుప్తుడికి తన కృతజ్ఞత చెప్పకున్నాడు.