కుడిచేయి వడిసిపట్టుకున్నాడు. మంత్రి అతడి ఎడమచేతిని పట్టుకున్నాడు. మిగతా వాళ్ళలో యిద్దరు వినోదుడి కాళ్ళనూ, మరొకడు కంఠాన్ని పట్టుకున్నారు.

అందరూ కలిసి, అతణ్ణి అగాధం కేసి ఎత్తుకుపోతున్నంతలో, బంగారు విగ్రహం వున్న వైపునుంచి, శ్రావ్యమైన రాగాలాపన వినబడింది.

మహాజ్ఞానుల్లో ఒకడు, '‘అద్భుతం! అద్భుతం!'’ అన్నాడు, వినోదుడి కాలి పట్టును వదులుతూ.

రాజు కోపంగా, '‘ఆగు! ఆ అద్భుతం సంగతి ముందుగా చెప్పవలసినవాణ్ణి, నేను! ఆ రాగాలాపన పంచదారలడ్డు అంత మధురంగా వున్నది. ఒక లడ్డు ఏమిటి? వందలు, వేలు!'’ అన్నాడు.

అందరికీ యిప్పుడు బంగారు విగ్రహం స్పష్టంగా కనబడుతున్నది. వాళ్ళు వినోదుణ్ణి వదిలి, విగ్రహం కేసి చూడ సాగారు. మహాజ్ఞానుల్లో, ఒకడ్డు, '‘చండ మార్తాండ. ప్రభో! ఆ విగ్రహం అందాన్ని

ఇంద్రధనున్సుతో సరి పోల్చవచ్చు.'' అన్నాడు.

రాజు, వినోదుడి చేయివదిలి, '‘ఒరే, కుర్రాడా, ఏమావిగ్రహస్థాందర్యం! నేను, నిన్ను తాకినందువల్లనే, నా కంటికి ఆ బంగారు విగ్రహం గోచరించింది. నిన్ను మెచ్చి తీరవలసిందే!'’ అంటూ వినోదుణ్ణి కావిలించుకున్నాడు.

వినోదుడు, సంతోషంగా, '‘చండ మార్తాండ, మహారాజా! ఆ విగ్రహం కళ్ళ బడగానే, మీరెంత సౌందర్యవంతులుగా మారిపోయారో తెలుసా ?'' అన్నాడు.

‘‘అలాగా! ఎక్కడ రోజూ నేను ముఖం చూసుకునే దర్పణం! అద్దం!'’ అంటూ కీచుమని, రాజు మహాజ్ఞానులతో, '‘మీలో ఒకరు వెంటనే కోటకుపోయి, అద్దం తీసుకురాగలా ?'' అన్నాడు.

అయితే, వాళ్ళెవరూ రాజు మాటలు వినేస్థితిలో లేరు. అందరూ బంగారు విగ్రహం కేసి చూస్తూ తన్మయత్వంలో వున్నారు.
—(ఇంకావుంది)