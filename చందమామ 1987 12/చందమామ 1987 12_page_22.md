ఎందుకు లేపావు ? ఆ సమయంలో నేను పెళ్లికొడుకుగా అలంకరింపబడుతున్నట్టు కలగంటున్నాను. నీకు చావు తప్పదు !’’ అంటూ హుంకరించాడు మహారాజు.

వినోదుడు ఏమాత్రం భయపడక.
‘‘మీరు చాలాసార్లు పెళ్ళికొడుకయ్యారు;
మీరు చంపింది కూడా ఏమంత తక్కువ మందిని కాదు,’’ అన్నాడు.

కాని, మహారాజు, యీ మాటలేవీ వినే స్థితిలో లేడు. ఆయన గట్టిగా నేలను తన్ని, ‘‘పడకగది నుంచి బయలుదేరి నప్పుడు, ఆ హడా విడిలో ఒకొక్కక్క కాలికి ఒక రకం చెప్పు తొడుక్కున్నాను. మహారాజైనవాడు నిద్రలేస్తూనే ప్రప్రధానంగా చేయవలసింది, దువ్వెనతో చక్కగా మీసాలు దువ్వుకోవడం—ఆ పని మరిచాను,’’ అన్నాడు.

వినోదుడు నివ్వెరపడి మహారాజు కేసి
చూడసాగాడు. మహారాజు ముంచెత్తుకు
వస్తున్న దుఃఖాన్ని ఆపే ప్రయత్నంలో
పెద్దగా అరిచాడు. ఆ అరుపుకు రాళ్లగుట్టల
చాటు నక్కలు బిగ్గరగా ఊళలు పెట్టినై.

ఈ కేకలూ, గగ్గోలూ విన్న ప్రధాన
మంత్రి, మహాజ్ఞానుల సభలోని ఐదుగురు
సభ్యులూ, మహారాజు కేదో ప్రమాదం
జరిగిందన్న శంకతో, అక్కడికి పరుగు,
పరుగున వచ్చారు.

రాజు, వాళ్ళకేసి కళ్ళురు ముతూ
చూసేంతలో, మహాజ్ఞానుల్లో ఒకడు,
‘‘మహారాజ! ’’ అన్నాడు బొంగురు
పోయిన గొంతుతో.

మరొకడు, అదుర్దాపడిపోతూ, ‘‘చండ
మార్తాండప్రభో!’’ అన్నాడు కీచుకంఠంతో.

ఆ వచ్చిన ఐదుగురిలో, ఏ ఒక్కడికి
జరిగిందేమిటో అంతుపట్టలేదు. ఒక కుర్ర
కుంక భవనానికి వచ్చి పిలిస్తే. తమ
రాజంతవాడు, వాడి వెంటపడి, ఈ శిధి
లాలకు ఎందుకు వచ్చినట్టు ?

అంతలో రాజు గట్టిగా తుమ్మాడు.
మహాజ్ఞానులు ఐదుగురూ కంపించి
పోతూ, ఆయన కేసి చూశారు.