ఏరుకుని, దారిలో తనకూ తన భార్యకూ కొత్తబట్టలు కొని, ఇంటికి వెళ్ళి, మిగిలిన డబ్బు భార్యకిచ్చి, చక్కగా పిండివంట చేయించుకు తిన్నాడు.

వాళ్ళు భోజనం చేస్తుండగా పారుగు నున్న ముసల మ్మ వచ్చి. 'ఏమిటి విశేషం? ఇద్దరూ కొత్తబట్టలు కట్టుకుని పండగ చేసుకుంటున్నారు!' అని ఆశ్చర్యపడుతూ అడిగింది.

ముసలివాడి భార్య, ఆ ముసలిదానికి కూడా పిండివంటలు పెట్టి, కోతుల కథ అంతా చెప్పింది.

ఆ ముసలిది అంతా విని, అదరాబాదరా ఇంటికి వెళ్ళి, తన మొగుడితో కోతుల సమాచారం చెప్పి. 'నువు కూడా వెళ్ళి కోతులిచ్చే డబ్బులు తేరాదూ?' అన్నది సంతోషంగా.

ముసలిదాని భర్త సరే నన్నాడు.

మర్నాడు ముసలిది తన మొగుడికి అటుకులు మూటకట్టి ఇచ్చింది. వాడా మూటను తీసుకుని బీడు మీదికి వెళ్ళి,

ఆటుకుల మూటను ఒక చెట్టుకొమ్మకు తగిలించి, బీడు మధ్య నిశ్చలంగా విగ్రహం లాగా కూర్చున్నాడు.

కొంత సేపటికి కోతులు వచ్చాయి. కొమ్మకు వేలాడుతూన్న మూట విప్పి అటుకులు తినేశాయి. విగ్రహం లాగా కూర్చుని ఉన్న ముసలిదాని మొగుణ్ణి సమీపించి ఎత్తుకుని పోసాగాయి.

ముసలిదాని మొగుడికి వాటి చేష్టలకు నవ్వొచ్చింది. వాడు పకపకా నవ్వటమే గాక కళ్ళు తెరిచి చూశాడు. అది చూసి కోతులకు పట్టరాని కోపం వచ్చింది. అవి వాణ్ణి కింద పారేసి, నెత్తిన చాలాసార్లు మొట్టి, జుట్టు బాగా పీకి, ఒళ్ళు రకిక్క, గెంతుతూ వెళ్ళి పోయాయి.

చావు తప్పి కన్ను లొట్టబోయినంత పని అయి, కాళ్ళీడ్చుకుంటూ తన భర్త ఇంటికి చేరేసరికి ముసలిది తమ పాత బట్టలన్నీ తగలబెట్టిని, తన భర్త కొత్త బట్టలు కొను క్కోస్తాడని ఎదు రు చూస్తున్నది!