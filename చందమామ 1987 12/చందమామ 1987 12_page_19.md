కేసి చూశాడు. అ విగ్రహం పెదాల మీద చిరునవ్వు కదిలినట్టు అతడికి అనుభూతి కలిగింది.

వినోదుడు, కోట కేసి బయలుదేరాడు. సూర్యోదయం అయిందన్న సూచనగా, కోట ద్వారరక్షకులు అప్పుడే బాకాలు ఊదారు. వినోదుడు వాళ్ళను సమీపించి, '‘నేను వెంటనే మహారాజుగారిని దర్శించాలి !’’ అన్నాడు.

‘‘మహారాజుగారిని దర్శిస్తావా ? తమరు చక్రవర్తులా ఏమిటి కోరగానే ఆయన దర్శనం యివ్వడానికి ? తెల్లవారిందన్న హెచ్చరికగా బాకాలూది, మా విధి మేము నిర్వహించాం. ఇక ఆయనను

నిద్రలే పేందుకు, పడకగదిగవాక్షం ఎత్తు పరకూ తన కిరణాలను ప్రసరించడం, సూర్యుడిపని,‘‘ అన్నారు ద్వారరక్షకులు.

వినోదుడు మారు మాట్లాడకుండా, వాళ్ళను తప్పుకుని కోట ద్వారం దాటాడు.

‘‘ఆగు!’’ అంటూ కోట రక్షకులు పెద్దగా బొబ్బరిస్తూ, వినోదుణ్ణి అపి చూశారు. కాని, అతడి ముఖం చూస్తూనే బెదిరిపోయినవాళ్ళలా పక్కలకు తప్పుకున్నారు. ఇందుకు కారణం వాళ్ళకు అర్థం కాలేదు:

వినోదుడికి కూడా యిది వింతగా కనిపించింది. అతడు అక్కడ కనిపించిన సేవకుణ్ణి మహారాజుగారి పడకగది ఎక్కడ అని అడిగితే, అప్పుడే సూర్య కిరణాలు ప్రసరిస్తున్న గదినొకదాని అతడికి చూపించాడు.

వినోదుడు దాన్ని సమీపించి, ‘‘మహారాజా, తక్షణం నిద్రలేపండి ! తమ కొక గొప్ప శుభవార్తచెప్పదలిచాను,’’ అంటూ పెద్దగా కేకపెట్టాడు.

ఆ కేక విన్న రాజసేవకు డౌకడు, వినోదుడిపై కోపగించుకుని, ‘‘మహారాజు గారి కెన్నో బిరుదనామాలున్నవి. కనీసం వాటిలో—చండ మార్తాండ అన్న బిరు దుతోనైనా వారిని సంబోధించు,‘‘ అన్నాడు పళ్ళుకొరుకుతూ.