ఓటమి కారణంగా నాగపురి రాజు శశినాగుడు మనోవ్యధకు గురయ్యాడు. ఆయన మంత్రులతో, యిప్పుడేమి చేయాలన్న విషయం గురించి సంప్రదింపులు ప్రారంభించాడు.

వాళ్ళు, రాజుతో, '‘ప్రభూ, ప్రస్తుత సమయంలో, చంద్రగిరి రాజు సైనికంగా మనకన్న బలవంతుడు. మనం మరింతగా సైనికబలాన్ని సమకూర్చుకుంటే గాని, అతడి మీదికి యుద్ధానికి వెళ్ళలేము,' ' అన్నారు.

శశినాగుడు, సైనికబలాన్ని పెంచేందుకు తక్కణం తగిన ఏర్పాట్లు చేయవలసిందిగా, తన మంత్రులనూ, సేనాధిపతినీ ఆజ్ఞాపించాడు.

కొంతకాలం గడిచింది. శశినాగుడికి, అవంతి అనే పేరు గల అందాలరాశి అయిన కూతురున్నది. ఆమెకు యుక్త వయసు వచ్చింది. ఆమె జాతకంప్రకారం, ఆమెకు ఆ సంవత్సరమే వివాహం చేయడం మంచిదని పురోహితులు, రాజుకు సూచించారు. ఆ రాజవంశంలో, రాకుమార్తెల వివాహం స్వయంవర పద్ధతిలో జరగడం ఆచారం.

శశినాగుడు స్వయంవరానికి కావలసిన ఏర్పాట్లన్ను చేయసాగాడు. ఆహ్వాన పత్రికలు సిద్ధం ఆయాక, రాజోద్యోగులు

కొందరు శశినాగుడికి, ఆ పత్రికలను చూపించారు.

శశినాగుడు ఎవరెవరికి ఆహ్వానాలు వెళుతున్నాయో చూసి, '‘చంద్రగిరి రాజు రామగోపుడికి ఆహ్వానపత్రిక లేదేం ?' ' అన్నాడు.

ఆ ప్రశ్నకు ఉద్యోగులు ఆశ్చర్యపోయి, ఆప్పటికప్పుడు రామగోపుడి పేరు మీద ఆహ్వానపత్రిక రాసి, పంపారు. స్వయం వరం రోజు రానేవచ్చింది. రాకుమారు లందరూ బారులు తీర్చి కూర్చున్నారు. రామగోపుడు కూడా స్వయం పరానికి రావడం, అందరికీ ఎంతో ఆశ్చర్యం కలిగించింది.