టోంగ్ చాలా సిగ్గుపడిపోయి, తన
చింకి బట్టలకేసి చూసుకున్నాడు. అయితే
ఆమె ధరించిన బట్టలు కూడా అలాటివే.
ఆమె ఒంటిన ఎక్కడా ఒక్క అభరణం
లేదు. ఇద్దరూ పూజామందిరం దగ్గిర
మోకరించి, పితృదేవతల పూజ చేసి
భార్యాభర్తలయారు.

వారి వివాహం చాలా విడ్డూరమైనది.
అమెది ఏ వంశమో, ఎక్కడి నుంచి
వచ్చిందో టోంగ్ అడగలేదు. ఆమె తన
పేరు 'చీ' అని చెప్పిందిగాని, తనను
గురించి అతనితో ఇంకేమీ చెప్పలేదు.

అతని ఇంటి వాతావరణమే ఆమె
రాకతో మారిపోయింది. ఇల్లంతా సర్ది,
ఉన్నంతలో అందంగా ఉండేది. టోంగ్
పనికి పొయేలోపల సుష్టుగా భోజనం
చేసేవాడు. తిరిగి అతను పాలంనుంచి
వచ్చేసరికి భోజనం సిద్ధంగా ఉండేది.

అతని భార్య రోజుల్లా మగ్గంముందు
కూర్చుని, రంగురంగుల బొమ్మలతో పట్టు
తానులు నేసేది. ఆవి అపూర్వంగా
ఉండేవి. ఆమె నేర్పరితనం గురించి
చుట్టుపట్ట అందరికీ తెలిసింది. వర్తకులు
రోజూ వచ్చి ఆమె నేసిన పట్టుతానులను
డబ్బిచ్చి కొనుక్కు పొయేవారు.

“జరుగుబాటుసంగతి నేనుచూస్తాను,”
అన్న మాట ఆమె పూర్తిగా నిలబెట్టు

కున్నది. పెట్టెలో డబ్బు పేరుతున్నది.
ఒకనాడు అతనికి ఆమె పెట్టె తెరిచి,
అందులో ఉన్న వెండినాడాలు చూపించి,
అందులో నుంచి ఒక కాగితం తీసి అతని
కిచ్చింది. అది అతని విడుదల కాగితం.
యజమానికి క్రయధనం ముట్టింది.
ఆనాటితో టోంగ్ బానిసత్వం ముగిసింది.
టోంగ్ కళ్ళ వెంట అనందాశ్రువులు
రాలాయి.

“దక్షిణాన నీ కోసం పాలాలూ, పట్టు
పురుగుల తోటలూ కొన్నాను. ఇక నువు
మరొకరికి చాకిరీ చేయనవసరం లేదు.
నీ చాకిరీ నువు చేసుకోవచ్చు.” అన్న
దామె తన భర్తతో. టోంగ్ ఆమె పాదాల