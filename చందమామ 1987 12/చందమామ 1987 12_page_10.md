# వరమైన శిక్ష

పల్లెవాడ అనే గ్రామంలో, చిదంబరం అనే ఒక సౌమాన్య సంసారి వుండేవాడు. ఆయనకు ఒకే ఒక కుమార్తె, పేరు సౌజన్య. చిన్నతనంలోనే తల్లిని పొగొట్టు కున్న ఆమెను, చిదంబరం ప్రేమతో పెంచి పెద్ద చేశాడు. ఆమె కిప్పుడు పెళ్ళిడు వచ్చింది.

చిదంబరం, కుమార్తె పెళ్లిప్రయత్నాలు ప్రారంభించాడు. పక్క గ్రామంలోని భూషయ్య అనే పెద్ద వ్యాపారస్థుడి కుమారుడు పెళ్ళి చూపులకు వచ్చాడు. అతడికి, వెంటవచ్చిన తల్లిదండ్రులకూ సౌజన్య నచ్చింది. అయితే, వాళ్ళు చిదంబరానికి ఏ సంగతి తేల్చి చెప్పక, నాలుగైదు రోజుల్లో కబురంపుతామ'ని వెళ్ళిపోయారు.

ఆ సాయంత్రం సౌజన్య వంట ప్రయత్నంలో వుండగా, చిదంబరం బజారు నుంచి వచ్చి, ''ఈ వచ్చిన సంబంధం మూడుపాళ్ళు కుదిరిపోయి నట్టే. ఇకముందు నేనే స్వయంగా వంట చేసుకోకతప్పదు గదా! వంట చేయడం నేర్పు, తల్లి!'' అన్నాడు నవ్వుతూ.

ఆంతలో అక్కడికి, చిదంబరం స్నేహితుడు నాగభూషణం వచ్చి, ''ఇదుగో, చిదంబరం! అమ్మాయి పెళ్ళిప్రయత్నాలు చేస్తున్నావు గదా! మాంచు వుల ఇంటికి రాజారం అనే కురాడు వచ్చాడు. అందగాడు, చురుకైనవాడు. రేపు ఉదయానే వెళ్ళిపోతాడట. ఇప్పుడే అతనికి సౌజన్యను చూపిద్దాం,'' అన్నాడు.

ఆందుకు చిదంబరం, ''పొద్దున ఒకరు వచ్చి సౌజన్యను చూసి వెళ్ళారు. వాళ్ళు ఏ సంగతి చెప్పక ముందే, మరొక సంబంధం చూడడం. బావుంటుందా?'' అన్నాడు.