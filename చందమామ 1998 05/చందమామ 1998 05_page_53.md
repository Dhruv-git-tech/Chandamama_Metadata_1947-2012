## పురుషరవుడు

యాగాలెన్నో చేసి దేవతలను సంతృప్తి పరచిన గొప్ప రాజు పురూరవుడు. ఆయన తరచూ దేవలోకానికి వెళ్ళివస్తూ వుండేవాడు. ఒకనాడాయనకు మార్గమధ్యంలో స్థ్రీల ఆర్తనాదం వినిపించింది. కేశి అనే రాక్షసుడు ఊర్వశి, చిత్రలేఖ అనే ఇద్దరు అప్పరసలను బలవంతంగా తీసుకు వెళుతున్నాడు. పురూరవుడు ఆ రాక్షసుణ్ణి ఓడించి, అప్పరసలను సురక్షితంగా స్వర్గలోకానికి చేర్చాడు.

కొంతకాలం గడిచింది. ఒక ముని శాపం కారణంగా ఊర్వశి మానవకాంతగా భూలోకంలో కొద్ది కాలం గడవలసి వచ్చింది. ఆమె భూలోకానికి వచ్చి పురూరవుణ్ణి చూసింది. ఆమె అతిలోక సొందర్యానికి ముగ్ధుడైన పురూరవుడు, తనను వివాహమాడమని ఆమెను కోరాడు. అందుకు ఆమె కొన్ని నియమాలు పెట్టింది. ముఖ్యంగా తన దగ్గరున్న రెండు అందమైన లేడి పిల్లలను సురక్షితంగా కాపాడినంత కాలం తాను పురూరవుడితో కాపురం చేయడానికి సమ్మతించింది. పురూరవుడు కూడా ఆ నియమానికి అంగీకరించాడు.

వారిద్దరూ భార్యాభర్తలుగా కొంతకాలం సంతోషంగా కాపురం చేశారు. ఊర్వశి శాపకాలం ముగిసే సమయం సమీపించింది. స్వర్గంలో ఆమె లేకపోవడంతో విసుగు చెందిన ఇంద్రుడు, ఆమె ఉన్న చోటును వెదకమని గంధర్వులను పంపాడు. గంధర్వులు ఒక నాటి తుపాను రాత్రి పురూరవుడి వశంలో వున్న లేడిపిల్లలను దొంగిలించారు. నిద్ర

పోతూ హఠాత్తుగా లేచి దానిని పసిగట్టిన పురూరవుడు, వాళ్ళ వెంటపడ్డాడు. కాని వాళ్ళను పట్టుకోలేకపోయాడు. నియమ భంగం కావడంతో ఊర్వశి పురూరవుణ్ణి వదిలి ఆ క్షణమే స్వర్గలోకానికి వెళ్ళిపోయింది.

ఊర్వశి వియోగాన్ని భరించలేక పురూరవుడు ఉన్మాదిలా తిరగసాగాడు. ఆయన పరిస్థితికి దేవతలు జాలిపడ్డారు. యేడాదికి ఒక్కసారి కురుక్షేత్రంలో ఊర్వశి పురూరవుణ్ణి కలుసుకునేలాగా వరమిచ్చారు. పురూరవుడి జీవితంలో మళ్ళీ ఆనందం ఉదయించింది!

ఊర్వశి పురూరవుల వృత్తాంతంలో చాలా నిగూధార్థాలు ఇమిడి ఉన్నాయని పండితులు చెబుతారు. దీని ఆధారంగా పలువురు కవులు పలుకావ్యాలూ, నాటకాలూ రచించారు!