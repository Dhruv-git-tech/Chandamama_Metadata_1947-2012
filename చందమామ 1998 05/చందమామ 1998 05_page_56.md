మరొక మార్గం కనిపించక ఆ బిందెలున్న గది తలుపులు తెరిచి, రాణి లక్ష్మీబాయి, “ఈ పవిత్ర జలంతో మన దాహం తీర్చు కుందాం. ఈ పోరాటంలో మరణిస్తే, మనకు సద్గతి కలుగుగాక!” అన్నది.

ప్రహరీ గోడను ఎక్కడానికి ప్రయత్నించిన నలుగురు బ్రిటిష్ సైనికాధికారులు కిందపడి మరణించడంతో బ్రిటిష్ సేనలు వెనక్కు తిరిగాయి.

మరునాడు రాత్రి బ్రిటిష్ శిబిరంలో ప్రస్తుత పరిస్థితి మీద చర్చలు ఆరంభమయ్యాయి. తన కింది దళనాయకుల అభిప్రాయాలు విన్న తరవాత సర్ హగ్ రోజ్ ఇలా అన్నాడు:

“మనం ఇప్పటికే మనలో సమర్థులైన చాలామంది సైనికులను కోల్పోయాము. ఒక్క ఝాన్సీ ఇంతమంది సైనికులను హతమార్చిందంటే — వివిధ ప్రాంతాలలో చెలరేగుతూన్న ఈ తిరుగుబాటును మనం ఎలా అణచగలం? ఝాన్సీలో మన జయాప జయాలను బట్టే, ఇండియాలో మన కంపెనీ భవిష్యత్తు ఆధారపడి వుంది. రేపే మనం కోటలో ప్రవేశించాలి. అంత కన్నా ముఖ్యమైన విషయం ఏమంటే — మనం రాణిని ప్రాణాలతో పట్టుకోవాలి. అదే మనకు గొప్ప విజయం కాగలదు. మిగిలిన అందరినీ హతమార్చండి. కాని, అవకాశం లభించినా రాణిని మూత్రం చంపకండి. కావాలంటే ఆమెను గాయ పరచవచ్చు. కాని చంపకూడదు; ప్రాణాలతో పట్టుకోవాలి. ఆమె నోటిగుండా, జరిగిన వాటికి క్షమాణలు చేప్పించాలి. ఆమె

ప్రాణభిక్ష వేడుకునేలా చేయాలి. మిగిలిన స్థానిక పాలకులందరికీ అది చక్కని గుణపాఠ మవుతుంది. ఆమెను ప్రాణాలతో తెచ్చిన వారికి గొప్ప బహుమతి ఇస్తాం!”

ఇలా బ్రిటిష్ శిబిరంలో చర్చలు జరుగుతూన్న సమయంలోనే, కోట లోపల కొందరు ప్రముఖులు రాణిగారిని చూడ డానికి వెళ్ళారు.

ఆ సమయంలో రాణి గాయపడిన వారికి చికిత్స చేస్తున్నది. వచ్చిన ప్రముఖులు రాణికి నమస్కరించి, “తల్లీ! ఇది ఏమాత్రం ఆలస్యం చేయతగిన సమయం కాదు. రేపు ఆ పరదేశీయులు మన కోటలోకి తప్పక జొరబడతారు. మందుగుండు సామగ్రి లేకుండా ఆ దుండగుల దురాక్రమణను ఎదుర్కోవడం అసాధ్యం. మన