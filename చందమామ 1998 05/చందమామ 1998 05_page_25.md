నువ్వు పొంది వుండాలి. కానీ, ఒక్కొక్కసారి కార్యసాఫల్యం తరవాత శిష్యులు కృతఘ్నులుగా ప్రవర్తిస్తూంటారు. ఇందుకు ఉదాహరణగా నీకు కుందనుడనే వాడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

కుందనుడు ఒక పేదరైతు కొడుకు. అయినా తలిదండ్రులకు లేకలేక పుట్టడం వల్ల గారాబంగా పెరిగాడు. వాడికి చదువు సంధ్యలు అబ్బలేదు. కానీ బాగా చదువుకున్నవాళ్ళూ, పండితులూ మాట్లాడే చమత్కార సంభాషణలు వింటూ, వాడూ చమత్కారంగా మాట్లాడడం అలవరచు కున్నాడు. అలాగే వాడికి పదేళ్ళాచ్ఛేశాయి.

ఒకరోజున కుందనుడు కొంత మంది పిల్లలతో బంతి ఆట ఆడుతున్నాడు. ఆ

సమయంలో రామశాస్త్రి అనే పండితుడు, ఆ దారిన వెళుతున్నాడు. బంతి ఆయనకు తగిలి తెల్లని బట్టలపై నల్లని మచ్చ పడింది.

రామశాస్త్రికి కోపం వచ్చి, “ఎవరై అది?” అని హుంకరించాడు.

కుందనుడు తప్ప మిగతా వాళ్ళందరూ అక్కణ్ణించి పారిపోయారు.

రామశాస్త్రి వాడి చేయి పట్టుకుని, “నువ్వు తుంటరివే కాదు, నీకు భయం కూడా లేదు!” అంటూ గుడ్డురిమి చూశాడు.

కుందనుడు చలించకుండా, “సూర్యు డంటే భయపడాలి కానీ చల్లని వెన్నెలలు కురిపించే చంద్రుడంటే భయమెందుకు?” అన్నాడు.

రామశాస్త్రి చప్పున వాడి చేయి వదిలి, “నేను సూర్యుణ్ణి! చంద్రుడినని ఎలా అనుకున్నావు?” అని ప్రశ్నించాడు.

“అయ్యా! సూర్యుణ్ణి తేరిపార చూడ లేము. అందువల్ల ఆయనలో మచ్చలున్నా తెలియదు. చంద్రుడిలో మచ్చ స్పష్టంగా కనిపిస్తుంది, మీకూ కనిపిస్తున్నది,” అన్నాడు కుందనుడు.

వాడి చమత్కారానికి రామశాస్త్రి మన సులో నవ్వుకుని, “ఈ మచ్చ నాకు సహ జంగా లేదు. నీ వల్ల వచ్చింది. అందుకు సమాధానం చెప్పు!” అన్నాడు.

“అయ్యా! తమరిని చంద్రుడంతటి వాడిని చేశాను. ఇక మీదట తమరు చల్లని వెన్నెలలు కురిపిస్తూనే వుంటారు. అందుకు నేనేమి సమాధానం చెప్పాలో మీరే సెలవివ్వండి,” అన్నాడు కుందనుడు వినయంగా.