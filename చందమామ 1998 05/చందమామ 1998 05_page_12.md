రంజని మీద అమితమైన ప్రేమ వున్న
రామేశం వెంటనే, “అదెంత పని!” అనేశాడు.

“అయితే, రాత్రివేళ ఆ గన్నేరుపూలు
తీసుకురా!” అన్నది కనకం.

అడవిలో ఏ పులో రామేశాన్ని పీక్కు
తింటుందనీ, ఆ విధంగా వాడి బాధ విరగడ
అవుతుందనీ, కనకం ఆశపడింది.

ఆ రోజు రాత్రి రామేశం అడవిలోకి
బయలుదేరాడు. వాడు పాడుబడ్డ శివా
లయాన్ని వెతుక్కుంటూ పోగాపోగా, ఒక
చోట శివాలయం, దాని ముందు బంగారు
గన్నేరు చెట్లూ కనిపించాయి. వాడు
దోసిడు పూలు తుంచి, పై బట్టలో మూట
గట్టుకుని వెనుదిరిగి కొంత దూరం వచ్చే
సరికి, ఒక పెద్ద మర్రిచెట్టు వెనక నుంచి
పెద్దగా వెక్కిళ్ళు వినిపించినై.

రామేశం ఆశ్చర్యపడుతూ చెట్టు వెనక్కు
వెళ్ళాడు. అక్కడ ఒక బండరాయి మీద
జుట్టు విరబోసుకుని కూర్చున్న పిల్లపిశాచం
ఒకటి కనిపించింది. దాన్ని చూసి రామేశం
కెవ్వుమన్నాడు. పిల్లపిశాచం మరింత
పెద్దగా రెండుసార్లు ఖెవ్వు, ఖెవ్వుమన్నది.

పిల్లపిశాచం తనను చూసి బెదిరిందని
గ్రహించిన రామేశం, ధైర్యం తెచ్చుకుని,
అభయం ఇస్తున్నట్టు చేయెత్తి, “ఓయి,
భయపడకు! కండకావరంలో వున్న పెద్ద
పిశాచాలకు తప్ప, పిల్లపిశాచాలకు నేనెటు
వంటి హానీ కలిగించను. అట్లని నేను,
నాకు మంత్రతంత్ర విద్యలు నేర్పిన
గురువుగారి దగ్గర ఒట్టు పెట్టుకున్నాను.
సరే, ముందు నీ దుఃఖికారణం ఏమిటో
చెప్పు,” అని అడిగాడు రామేశం.

“మరేం లేదు, పెద్ద పిశాచాలు వద్దం
టున్నా వినక, అడవిలోకి బయలుదేరి
దారి తప్పాను. ఇప్పుడు నేనుండే వల్లకాడుకు
దారెటో తెలియడంలేదు. నాకు మనుషు
లంటేనే మహచెడ్డ భయం!” అన్నది పిల్ల
పిశాచం కళ్ళు తుడుచుకుంటూ.

“అలాగా! నేను ఊళ్ళోకి వెళుతున్నాను,
నాతో రా. ఆ వల్లకాడు దగ్గర వదులుతాను,”
అన్నాడు రామేశం.

పిల్లపిశాచం లేవబోయి, రాతిమీద చతికిల
బడి, “రెండు జాములుగా అడివంతా
కాళ్ళరిగేలా తిరిగాను, నడవలేను,” అన్నది.

ఆ మాటలకు రామేశం పెద్దగా నవ్వి,
“సరే, ఇకనుంచి అడవిలో కాళ్ళకు చెప్పులు
లేకుండా తిరగకు,” అంటూ పిల్లపిశాచం.
చేతికి గన్నేరు పూలమూటను ఇచ్చి,