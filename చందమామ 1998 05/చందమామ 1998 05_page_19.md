రోజు కాకపోయినా ఎప్పుడో ఒకప్పుడు నువ్వు వెళ్ళక తప్పదు కదా! నాకు పరలోకం గురించి తెలియదు. ఒకవేళ వాళ్ళందరూ నీకోసం ఎదురు చూస్తున్నారనే అనుకుందాం. అప్పుడు నీ గతి ఏమవుతుందో ఆలోచించావా? వాళ్ళందరూ ఒక్కసారిగా నీ మీదికి ఉరికితే ఏం చెయ్య గలవు? ఇక్కడి సేనాధిపతినీ, అంగరక్ష కులనూ వెంటబెట్టుకుని వెళ్ళలేవు కదా? ఆయుధాలు పదును పెడుతూన్న నా తండ్రినీ, సోదరులనూ నీ సైనికులు దొంగచాటుగా వచ్చి హతమార్చేశారు. వాళ్ళే నీకక్కడ మొట్టమొదట స్వాగతం పలకాలని ఆశిస్తున్నాను!” అంటూ భవనం ప్రతిధ్వనించేలాగా బిగ్గరగా పకవకా నవ్వసాగింది.

“ప్రభూ! ఆ పిచ్చిదాని వాగుడు అంతం చేయడానికి నన్ను అనుమతించండి!” అన్నాడు సేనాధిపతి.

అశోకుడు తల అడ్డంగా ఊపి, లేచి మౌనంగా ఆ యువతిని సమీపించి, “నీ పేరేమిటి?” అని, అడిగాడు.

“కారువాకి!” అన్నదా యువతి.

“కారువాకీ! నువ్వే నా స్థానంలో వుంటే ఏం చేసేదానివి?” అని అడిగాడు అశోకుడు.

“నిష్ణయోజనమైన కీర్తికాంక్షనూ, మృగప్రాయమైన రక్తదాహాన్నీ ఈ క్షణమే వదిలొపిట్టేదాన్ని. చేసిన దుష్కార్యాలకు వశ్చాత్తాపం చెందేదాన్ని. ఆయుధాలను పరిత్యజించి, హింసను మానవులు నిర్ణించవలసిన పరమహీన గుణంగా ప్రకటించేదాన్ని!” అన్నది కారువాకి ఏమాత్రం తొణ కని దృఢమైన కంఠస్వరంతో.

అంతలో అశోకుడి ప్రధాన అంగరక్ష కుడు అక్కడికి వచ్చి, “ప్రభూ! ఉజ్జయిని నుంచి దూత వచ్చాడు!” అని చెప్పాడు.

“లోపలికి తీసుకురా!” అన్నాడు అశోకుడు.

వెలుపలికి వెళ్ళిన అంగరక్షకుడు దూతను వెంటబెట్టుకుని మరుక్షణమే లోపలికి వచ్చాడు.

“శ్రీకరా! సరైన సమయానికి వచ్చావు. ఉజ్జయినిలో రాణీ, హిల్లలూ క్షేమంగా ఉన్నారు కదా?” అని అడిగాడు అశోకుడు దూతను.

“ప్రభువులు క్షమించాలి! ఇటువంటి ఘోరమైన వార్తతో తమరిని చూడవలసి వస్తుందని నేనెప్పుడూ ఊహించలేదు!” అన్నాడు శ్రీకరుడు తలవంచుకుని.