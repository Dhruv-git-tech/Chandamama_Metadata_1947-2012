కోటలో విందు భోజనం సిద్ధంగా వుంటుంది. వచ్చి భుజించి సుఖించండి!”

ఆ మరుసటి రోజు నుంచి కోటలో సంతర్పణ మొదలైంది. ప్రజలు వేళకు వచ్చి, అక్షయపాత్ర నుంచి వచ్చే విందు భోజనం తిని, పనీ పాటా లేక నిద్ర పోసాగారు. ఇలా కొంత కాలం జరిగాక, ప్రజలు సోమరిపోతులై పాద్దస్తమానం నిద్రలో జోగుతూ, చివరకు తమ గురించి కూడా తాము పట్టించుకోక పిచ్చివాళ్ళలా తయారయ్యారు.

ఈ పరిస్థితుల్లో ఒకనాడు పెద్దవాడు రాజ్యంలో పర్యటించి, ఎక్కడా వ్యవసాయంగాని, పశుపోషణగాని లేక రాజ్యం శ్మశానంలా శిథిలమై వుండడాన్ని చూసి నిర్ఘాంతపోయాడు.

వాడు మంత్రులను పిలిపించి సంప్రదిస్తే, వాళ్ళు, “ప్రభు! మీ నిర్ణయం అనుచితం. ఈ అక్షయపాత్రవల్ల రాజ్యానికి క్షయమేకాని, ఆవగింజంత మేలు కూడా జరగదు. ప్రజల్లో కొందరు బుద్ధిమంతులు మిమ్మల్ని మతిచలించిన వాడుగా భావించి ఆగ్రహం చెందుతున్నారు. మీరు ఏదో ఒక అద్భుతకార్యం చేసి రాజ్యంలోని ప్రజల మెప్పు పొందకపోతే, కొద్ది రోజుల్లోనే వాళ్ళు, మీ తమ్ముడికి తప్పకుండా బ్రహ్మరథం పడతారు!” అన్నారు.

తమ్ముడి మాట వినేసరికి మండిపడి, వాడు అప్పటికప్పుడు అక్షయపాత్రను తీసుకుపోయి నేలమాళిగలో వుంచి అక్కడ వున్న మంత్రించిన బియ్యం తీసుకు వచ్చి నేల మీద చల్లాడు. ఆ మరుక్షణం ఆపారమైన సైన్యం పుట్టుకువచ్చింది.

పెద్దవాడు మంత్రుల్నీ, సైన్యాధిపతుల్నీ సమావేశపరిచి, “ఈ సైన్యంతో నేను అన్ని రాజ్యాలనూ జయించదలచాను. అందువల్ల నేను చక్రవర్తిని కావడమే గాక, మనకు ఆపారమైన సంపద సమకూరుతుంది. ఇరుగుపారుగు దేశాల మీద దాడికి పథకాల్నీ, వ్యూహాల్నీ త్వరత్వరగా తయారు చేయండి. అప్పుడు ప్రజలకు నా ప్రతాపం ఎలాంటిదో తెలిసి వస్తుంది!” అన్నాడు.

పదిరోజులు గడిచి, సైనికులు పర రాజ్యాల మీదికి దాడి ప్రారంభించక ముందే, వాళ్ళ ఆహారం కోసం ఖజానాలో వున్న డబ్బంతా భాళీ అయిపోయింది. దిక్కు తోచక పెద్దవాడు తలపట్టుకుని, ఏమి