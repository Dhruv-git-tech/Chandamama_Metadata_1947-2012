ఒక ఉపాయం చెబుతాను. నేను చెప్పి
నట్టు చెయ్యి,” అంటూ భూతవైద్యుడు
రాముడికి రహస్యంగా ఏదో చెప్పి, ఇంటికి
వెళ్ళిపోయాడు.

ఆ సాయంత్రం పశువులను తోలుకుని
ఇంటికి వస్తూనే రాముడు తల్లితో, “అమ్మా,
నా చొక్కా ఉతికి ఆరెయ్యమని పొద్దున
చెప్పానా లేదా? నీకు ఇంత మతిమరుపేం?
నీకో కొడుకు ఉన్న సంగతి జ్ఞాపకం
ఉంటున్నట్టు లేదే?” అంటూ ఇంతెత్తున
ఎగిరిపడ్డాడు.

వాడి ప్రవర్తన చూసి రత్తమ్మ నిర్వాంత
పోయింది. ఎన్నడూ తనను పల్లెత్తు
మాట అనని కొడుకు ఏదో పూనినట్టుగా
ఎందుకిలా ఎగిరి పడుతున్నాడో ఆమెకు
అర్థం కాలేదు. పైగా వాడన్న మాట

అబద్ధం! వాడు తనను చొక్కా ఉతక
మనలేదు. వాడిలో ఈ మార్పుకు కారణం
మరేదో అయి ఉంటుందనుకుని ఆమె
సరుకులు తీసుకురావటానికి అంగడికి
వెళ్ళింది.

కొంతసేపటికి రంగయ్య పాలం నుంచి
తిరిగివచ్చి, మూతి ముడుచుకు కూర్చున్న
కొడుకును చూసి, “ఏంరా? ఏమిటి
అలా ఉన్నావు? ఒంట్లో బాగాలేదా?” అని
అడిగాడు.

“బాగాలేకేం? నలుగురి మధ్యా తలెత్తుకు
తిరగడమంటే కష్టంగా ఉంది!” అన్నాడు
రాముడు.

“నీకొచ్చిన తలవంపులేమిటి?” అని
తండ్రి మళ్ళీ అడిగాడు.

“మంచి బట్టలు లేవు. ఎండలోనూ, వాన
లోనూ ఉత్త కాళ్ళతోనే తిరగాలి. చెప్పులు
లేవు. ఒక్కగానొక్క కొడుకును ఇలాగేనా
చూసేది?” అని రాముడు విసుకుక్కన్నాడు.

ఈ మాటలు విని రంగయ్య వెలవెల
పోయాడు. రాముడు నోరు తెరిచి ఎన్నడూ
ఏదీ అడిగి ఎరగడు, తండ్రితో ఎన్నడూ
ఇలా నిష్ణురంగా మాట్లాడి కూడా ఎరగడు.

ఇంతలో సరుకులు కొని రత్తమ్మ
ఇల్లు చేరింది. తండ్రి కొడుకుల సంభాషణ
ఆమె విన్నది. తండ్రితో కూడా వాడు
మామూలుగా లేడు. ఆ రాత్రి భోజనాల
దగ్గిర కూడా రాముడు తల్లిదండ్రులిద్దరినీ
తెగ విసిగించాడు. వాడు భూతవైద్యుడి
సలహా అమలు చేస్తున్నాడు. వారం
రోజులు గడిచాయి. రాముడు మామూలు
మనిషి కాలేదు.