అంటూ గురుదేవుడు ఉపగుప్తుడు అక్కడికి
వచ్చాడు.

ఆ క్షణం నుంచి అశోకుడి జీవితంలో
నూతన అధ్యాయం ఆరంభమయింది.
గురుదేవుల బోధకు ముగ్ధుడై, ఆయన
బౌద్ధమతాన్ని స్వీకరించాడు. యుద్ధంపట్ల
విముఖత పెంచుకున్నాడు. అహింసను
పరమధర్మంగా పాటిస్తూ, రాజ్యంలో
హింసను నిష్ణేధించాడు. రాజ్యమంతటా
శాంతి, అహింసలు నెలకొనేలాగా అక్కడక్కడ
ధర్మరక్షకులను నియమించాడు.

తన రాజ్యకాంక్ష కారణంగా శిథిలమైన
తోశాలి కోటకు అభిముఖంగా ధౌలీ
కొండపై తన దుష్పృత్యానికి విచారం
వ్యక్తం చేస్తూ శిలాశాసనం వేయించాడు.
కేవలం మృగబలంతో, కత్తిమొనతో
ఎటువంటి విజయాన్నీ సాధించలేము;
మంచి పనులతో ప్రజాహృదయాలను
ఆకట్టుకోవడం ద్వారానే శాశ్వతమైన
విజయం సాధ్యం — అని తాను గ్రహించిన
సత్యాన్ని ఆ శిలాఫలకం మీద చెక్కించాడు.
తన శాంతి సందేశాన్ని అందులో తెలియ
జేశాడు.

అటువంటి సందేశాలనే రాజ్యంలో
శిలాఫలాకాల మీద చెక్కించాడు.
ఇరుగుపారుగు రాజ్యాలకూ; సిరియా,
ఈజిప్టు వంటి దూరదేశాలకూ పండితులైన
బౌద్ధమత ప్రచారకులను పంపాడు.
ఆయన కుమారుడు, కుమార్తె —
మహేంద్రుడు, సంఘమిత్ర శ్రీలంకకు
వెళ్ళి అక్కడి రాజునూ, ప్రజలనూ
బౌద్ధమతం స్వీకరించేలా చేశారు!

అశోకుడు గొప్ప సమ్రాట్టుగా ప్రపంచ
ప్రసిద్ధి గాంచాడు. ఆయన సాధించిన
విజయాలూ, అధికారం మాత్రమే దానికి
కారణాలు కావు. ఆయన మానవ జాతిపై
చూపిన అపారకరుణ, అచంచలమైన
విశ్వాసమే అందుకు కారణం. ప్రపంచ
చరిత్రలో ఎందరో రాజులు ఎంతో గొప్ప
రాజ్యాలు స్థాపించారు. కాని, యావత్
మానవజాతి జ్ఞానం పొంది, మానవులం
దరూ వివేకవంతంగా మనుగడ సాగించా
లని కాంక్షించి — ఆ మహోన్నత లక్ష్య
సాధన కోసం తన జీవిత కాలాన్నీ, రాజ్య
సంపదలనూ అర్పించిన మొట్టమొదటి
గొప్పరాజు అశోకుడు! —(అయిపోయింది)