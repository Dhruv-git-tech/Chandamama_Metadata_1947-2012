ఎందుకంబీ వాళ్ళు రాణిని పట్టుకోలేకపో
యారు. కోటలో సందు గొందులన్నీ
వెతికారు. కనిపించిన ప్రతి భోషాణాన్ని
తెరిచి చూశారు. గాదెలలో వెతికారు.
ఆఖరికి ఒక సైనికుడు రాణి దాక్కుని
వుండవచ్చన్న అనుమానంతో ఒక
పాడుపడ్డ బావిలోకి దిగి వెతికాడు. అక్కడ
రాణి కనిపించలేదుగాని, వాడు పాము
కాటుకు గురై చచ్చాడు!

రాణి కనిపించలేదన్న ఆవేశంతో
బ్రిటిష్ సైనికులు నగరంలోని సాధారణ
ప్రజలను చంపడం మొదలుపెట్టారు.
ముసలివాళ్ళనూ, పసిపిల్లలనూ కూడా
వదిలిపెట్టలేదు. ఇళ్ళను దోచుకుని తగుల
బెట్టారు. నగరమంతా మంటలకు ఆహుతై
పోయింది.

ఆ చీకటి రాత్రే రాణి లక్ష్మీబాయి,
కల్పీకి బయలుదేరింది. ఝాన్సీ కోటకు
కొద్ది దూరంలో నిర్మానుష్యంగా వున్న ఒక
భవనంలో బోకర్ అనే ఒక దళనాయకుడు
కొంత సైన్యంతో వుంటున్నాడు. బోకర్
భవనం వెలుపలికి వచ్చినప్పుడు ఎవరో
వేగంగా గుర్రం మీద వెళ్ళడం చూశాడు.

ఆమె రాణి అయి వుంటుందన్న అనుమానం
అతనికి కలిగింది. రాణిని ప్రాణాలతో
పట్టుకున్న వారికి గొప్ప బహుమతి
ఇస్తామన్న హగ్ రోజ్ ప్రకటన అతనికి
గుర్తుకు వచ్చింది. అతనిలో ఆశపుట్టింది.
పారిపోతూన్న వారిని పట్టుకోవాలని నిశ్చ
యించాడు. అక్కడున్న సైనికులను తన
వెంట రమ్మని ఆజ్ఞాపించి, అతడు గుర్రం
మీదికి ఎక్కివేగంగా ముందుకు ఉరికాడు.
కొంతసేపటికి అతడు రాణి గుర్రాన్ని సమీ
పించి, “ఆగు!” అని అరిచాడు.

రాణి క్షణంలో తన గుర్రాన్ని మెరుపులా
వెనక్కు తిప్పి, బోకర్ మీదికి ఉరికింది.
ఎడమ చేత్తో గుర్రం కళ్ళాన్ని లాగి పట్టి,
కుడిచేత్తో కత్తి దూసి బోకర్ను ఒక్క
వేటుతో తెగనరికింది! బోకర్ అతి భీకరంగా
అరుస్తూ గుర్రం పైనుంచి కిందికి పడి
పోయాడు. రాణి గుర్రాన్ని అదిలించి తన
ప్రయాణాన్ని మరింత వేగంగా ముందుకు
సాగించింది.

బోకర్ వెంటవచ్చిన సైనికులు నెత్తు
రోడుతూ కిందపడి వున్న తమ నాయకుణ్ణి
పైకి లేవనెత్తారు.
— (ఇంకావుంది)