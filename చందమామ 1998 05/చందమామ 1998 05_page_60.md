వివేకవంతుడు

చాలాకాలం క్రితం కోసలరాజ్యాన్ని, మానసికంగానేకాక, శారీరకంగా కూడా దుర్పలుడైన సుమంతుడనే రాజు పాలించేవాడు. సుమంతుడి తాతతండ్రులు అత్యంత సమర్థులు, సాహసవంతులు. వాళ్ళు కొన్ని అపూర్వశక్తులు సంపాదించి పెట్టి, వాటి సాయంతో రాజ్యపాలన చెయ్యమని, సుమంతుడికి హితవు చెప్పి పోయారు. అయితే, సుమంతుడు ఏనాడూ ఆ అపూర్వ శక్తుల జోలికి వెళ్ళలేదు. అందుకు కారణం, దుర్పలుడైన సుమంతుడికి వాటిని ఉపయోగించుకునే వివేకం లేకపోవడమే!

కొంత కాలానికి సుమంతుడు మరణం చాడు. దానికి ముందాయన, తన ఇద్దరు కొడుకులనూ చేరబిలిచి, “నాయనలారా! నేను అన్నిటా దుర్పలుడైన కారణంగా, నా జీవితం నిరర్థకమైంది. రాజుగా కీర్తి

గడించలేకపోయాను. మీ తాతలు సంపాదించిపెట్టిన అపూర్వశక్తులు వుండి కూడా, ప్రజల్ని సుఖపెట్టలేక పోయాను. నాలా కాక మీరైనా ఆ అపూర్వ శక్తులను ఉపయోగించుకుని, సమర్థవంతంగా పరిపాలించండి. ఇక్కడికి ఉత్తరాన ఆమడ దూరంలో వున్న కీకారణం ఆవలి అంచున ఎర్ర కొండలున్నాయి. ఆ కొండలకు తూర్పు భాగాన మన ఇష్టదైవమైన, కాళికాదేవి ఆలయ మున్నదని మీకు తెలుసు. ఆ ఆలయపు గర్భగుడిలో దేవీ పాదాల చెంత కుంకుమ భరిణెను పోలిన మీట వున్నది. దానిని బలంగా నాక్కితే, నేలమాళిగకు మార్గం గోచరిస్తుంది. ఆ నేలమాళిగలో మంత్రించిన బియ్యమూ, పంచభక్ష్యాలను అక్షయంగా ఇచ్చే కంచు పాత్రా వున్నాయి. ఆ బియ్యాన్ని తెచ్చి కాళీమాతను స్మరించి