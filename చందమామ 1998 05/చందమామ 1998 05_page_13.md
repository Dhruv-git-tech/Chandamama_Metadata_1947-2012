దాన్ని భుజాన వేసుకుని గ్రామంకేసి
బయలుదేరాడు.

కొంత దూరం వెళ్ళేసరికి, ఒక చెట్టు
కింద దొంగలిద్దరు బంగారు కాసులు కుప్పగా
పోసి పంచుకుంటున్నారు. వాళ్ళు గూనివాడి
భుజం మీద జుట్టు విరబోసుకుని వున్న
పిల్లపిశాచాన్ని చూసి హడలిపోయి, పిచ్చిగా
అరుస్తూ అక్కణ్ణించి పారిపోయారు.

రామేశం, వాళ్ళు వదిలిపోయిన కాసుల్ని
అక్కడ వున్న తోలు సంచీలో వేసి భుజా
నికి తగిలించుకుని అమితోత్సాహంతో నడక
సాగించాడు.

వాళ్ళు వల్లకాడుచేరగానే, అక్కడ గుంపుగా
కూడి పిల్లపిశాచం ఏమైందా అని ఆందోళన
పడుతున్న పెద్ద పిశాచాలు, రామేశం భుజం
మీద వున్న పిల్లపిశాచాన్ని చూసి కేరింతలు

కొడుతూ, వాళ్ళ ముందుకు వచ్చాయి.
రామేశం, పిల్లపిశాచాన్ని కిందికి దించాడు.

ఆశ్చర్యం! పుట్టుకతో వచ్చినవాడి గూని
మటుమాయమైంది. నిటారుగా నిలబడ్డాడు.
పిశాచాలు చప్పట్లు చరుస్తూ, “మా ముద్దుల
విల్లపిశాచాన్ని భద్రంగా ఇక్కడికి
తెచ్చినందుకు, మా బహుమతి!” అన్నాయి.

రామేశం వాటికి తన కృతజ్ఞతలు చెప్పు
కుని ఇల్లు చేరాడు. పిల్లపిశాచి కారణంగా,
తనకు గూనిపోయిందని చెబితే కనకం
భయపడుతుందని, “అడవిలో శిథిలమై
పోతున్న శివాలయం మహత్తు ఎవరికీ
తెలిసినట్టు లేదు! నేనలా ఆలయ ప్రాంగ
ణంలో అడుగు పెట్టగానే గూని పోయింది,
బంగారు కాసుల సంచీ దొరికింది,” అన్నాడు.

తర్వాత వాడు, అక్కడే వున్న రంజనికేసి
చూస్తూ, “ఈమెతో పెళ్ళి తలపెట్టగానే
ఇంతగా కలిసివచ్చిన నాకు, పెళ్ళే జరిగితే
మరెంత కలిసివస్తుందో!” అన్నాడు.

ఆ మాటలకు రంజని సిగ్గుపడి తలుపు
చాటుకు తప్పుకున్నది.

సవతి కూతురుకు పట్టిన అదృష్టానికి,
కనకం ఈర్వతో కుమిలిపోయింది. ఆ
సాయంత్రంపెరట్లో పచార్లు చేస్తూన్న రామే
శంతో, ఆమె, “చూడు బాబూ! రంజనికి
నిన్నుచేసుకోవడం ఇష్టంలేదట! దాని ఆలోచ
నలు ఏ రాకుమారుడో, జమీందారు పెద్ద
కొడుకో అన్నట్టున్నవి. నా కూతురు మంజరికి
నువ్వంటే పంచప్రాణాలు; దాన్ని చేసుకో,
కలకాలం సుఖపడి పోగలవు,” అన్నది.

“అలాగా! అయితే నన్ను కాస్త
ఆలోచించుకోనివ్వు,” అన్నాడు రామేశం.