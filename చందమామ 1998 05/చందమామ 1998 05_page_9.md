ఆయన కమ్యూనిస్టు ఆదర్శాల వట్ల ఆకర్షితుడయ్యాడు. కమ్యూనిస్టు పార్టీకి అనుబంధమైన ఆలిండియా స్టూడెంట్స్ ఫెడరేషన్ లో సభ్యుడుగా చేరారు. కొన్నాళ్ళకు ఆయన ఆలోచనాధోరణిలో మార్పు వచ్చి రాష్ట్రీయ స్వయం సేవక్ సంఘెలో చేరారు. 1951వ సం॥లో శ్యామ్ ప్రసాద్ ముఖర్జీ స్థాపించిన జనసంఘెలో స్థాపక సభ్యులయ్యారు. 1957వ సం॥లో జనసంఘె అభ్యర్థిగా ప్రప్రథమంగా పార్లమెంటుకు ఎన్నికయ్యారు. 1962వ సం॥లో జరిగిన ఎన్నికల లో కాంగ్రెస్ అభ్యర్థి చేత ఓడిపోయినప్పటికీ 1967వ సం॥లో మళ్ళీ గెలుపాంచారు. 1971, 1977 సంవత్సరాలలో ఆయన తన సొంత నియోజక వర్గమైన గ్వాలియర్ నుంచే పోటీ చేసి పార్లమెంటుకు ఎన్నికయ్యారు. 1980వ సం॥ గెలుపాంచి 1984వ సం॥లో గ్వాలియర్ లోనే ఓడిపోయారు. 1989వ సం॥లో విదీశ, లక్నో రెండు నియోజక వర్గాల నుంచి పార్లమెంటుకు ఎన్నికయ్యారు. గత ఫిబ్రవరిలో జరిగిన మధ్యంతర ఎన్నికలలో లక్నో నుంచి పార్లమెంటుకు ఎన్నికయ్యారు.

1968-'73 మధ్యకాలంలో ఆయన జనసంఘెకు నాయకత్వం వహించారు. కాని 1975-76 అత్యవసర పరిస్థితికి తరవాత తన అనుచరులతో సహా జనతా పార్టీలో చేరారు. 1977వ సం॥లో జనతా పార్టీ ఘన విజయం సాధించడంతో కేంద్రంలో ప్రప్రథమంగా కాంగ్రెసేతర ప్రభుత్వం ఏర్పడింది. ప్రధానమంత్రి మొరార్జీ దేశాయు మంత్రిమండలిలో వాజ్ పేయి, విదేశాంగ శాఖ మంత్రిగా పదవీ బాధ్యతలు చేపట్టి

సమర్థవంతంగా నిర్వహించారు. ముఖ్యంగా ఇండో -పాక్ యుద్ధానంతరం (1971) దెబ్బ తిన్న ఇండో -పాక్ మైత్రీసంబంధాలను మెరుగుపరచడానికి ఆయన కృషి చేశారు. ఆ కాల ఘట్టంలోనే ఐక్యరాజ్య సమితి సర్వ సభ్య సమావేశంలో హిందీలో ఉపన్యసించి రికార్డు సృష్టించారు.

1980వ సేం॥లో కాంగ్రెస్ మళ్ళీ అధికారానికి వచ్చాక, ప్రతిపక్షంలో వున్న వాజ్ పేయి భారతీయ జనతా పార్టీని స్థాపించి దాని ప్రథమ అధ్యక్షుడయ్యారు.

1994వ సం॥లో ఉత్తమ పార్లమెం దీరియన్‌గా గోవింద వల్లభ పంత్ అవార్డుతో ప్రభుత్వం ఆయన్ను సత్కరించింది. శక్తివంతమైన వక్తగా, ప్రజ్ఞాపాండిత్యాలు గల రాజకీయవేత్తగా, నిస్వార్థ సామాజిక సేవకుడిగా; సాహితీవేత్త, కవి, పత్రికా రచయిత ఇలా బహుముఖ ప్రజ్ఞాశాలిగానూ - అన్నిటికీ చించి ప్రముఖ జాతీయ నాయకుడిగానూ ప్రశంసాపత్రం పేర్కొన్నది.

1996వ సం॥లో వాజ్ పేయి భారతదేశం తొమ్మిదవ ప్రధానమంత్రిగా పదవి చేపట్టి నప్పటికీ అది పదమూడు రోజుల ముచ్చదే అయింది. ఇప్పుడాయన మన పన్నెండవ ప్రధానమంత్రిగా మార్చ్ 19వ తేదీ పదవీ ప్రమాణస్వీకారం చేశారు.

భగవద్గీత, రామచరిత్ మానస్ వాజ్ పేయి అభిమాన గ్రంథాలు. నిజాయితీగా జీవించడం ఆయన ఆదర్శం. భారతదేశాన్ని గొప్ప దేశంగా తీర్చిదిద్దడం ఆయన ఆకాంక్ష!

నూతన ప్రధానికి కుభాకాంక్షలు తెలియ జేస్తున్నాం!