వ్యాపారం కోసమని వచ్చిన కంపెనీ దురాశ,
కన్నుగానని రాజ్యకాంక్షకారణంగా ఝాన్సీరాణి
లక్ష్మీబాయి తనకు సొంతమైన కోటను
అర్ధరాత్రివేళ వదిలిపెట్టవలసి వచ్చింది!

★ ★ ★

పథకం ప్రకారం మర్నాడు తెల్లవారక
ముందే బ్రిటిష్ సేనలు ఝాన్సీ కోటను
చుట్టుముట్టాయి. కోట లోపలి వాళ్ళు
ప్రాణాలకు తెగించి ఎదురు తిరిగి
పోరాడారు. వాళ్ళ ధైర్యం శత్రువులకు సైతం
ఆశ్చర్యం కలిగించింది. ఒక యువకుడు
కోట పైభాగం నుంచి అమాంతం ఒక
దళనాయకుడి భుజాల మీదికి దూకాడు.
ఆ తోపుకు దళనాయకుడు కింద పడ
డంతో యువకుడు కత్తిని పైకెత్తి వాడి
తలను తెగనరికాడు. మరుక్షణమే మరొక
సైనికుడు పేల్చిన తుపాకీ తూటాకు ఆ
యువకుడు బలి అయ్యాడు.

ఆ తరవాత కొందరు సైనికులు కోట
గోడల నెక్కి లోపలికి దిగి, అటువైపు
నుంచి తలుపులు తెరిచారు. బ్రిటిష్
సైనికులు కోట లోపలికి జొరబడ్డారు.

తుపాకీ గుండ్లకు గాయపడ్డ ఒక స్త్రీ,
పరిగెత్తుకుంటూ వచ్చి శత్రు సైనికుడి
ముఖం మీద ఉమ్మింది. అంతలోనే మరి
కొన్ని తూటాలు దూసుకు వచ్చి, ఆమెను
నేలకు ఒరిగేలా చేశాయి!

ఎనభైయేళ్ళ వృద్ధుడి మీదికి ఒక
బ్రిటిష్ సైనికుడు తుపాకీని గురిపెట్టాడు.
ఆ వృద్ధుడు ఒక్కగెంతున వెళ్ళి, ఆ తుపాకీ
గుండు తన రామ్మును ఛేదించేలోగా,
గురిపెట్టిన వాడి గొంతు నులిమి చంపాడు!

కోట లోపలి స్త్రీపురుషులు తమ వద్ద
ఆయుధాలు లేక పోయినప్పటికీ, చేతికి
దొరికిన వాటిని తీసుకుని శత్రువుల
మీదికి ఉరికారు. కాని కొంతసేపటికి
చాలామంది హతులయ్యారు. కొందరు
ప్రాణాలతో శత్రు సైనికులకు వట్టు
బడ్డారు. అలా పట్టుబడిన వారిని బ్రిటిష్
అధికారులు, వేధించి, “మీ రాణి ఎక్కడ
దాక్కుని వున్నదో చెప్పండి!” అని బెదిరించి
అడిగారు.

వాళ్ళు కోపావేశంతో, “మీ శవాలను
పాతి పెట్టడానికి గోతులు తవ్విస్తున్నది!”
అన్నారు.

ఆ మాటతో ఆగ్రహం చెందిన బ్రిటిష్
సైనికులు అక్కడి వాళ్ళందరినీ చంపే
శారు. అయినా వాళ్ళకు తృప్తి కలగలేదు.