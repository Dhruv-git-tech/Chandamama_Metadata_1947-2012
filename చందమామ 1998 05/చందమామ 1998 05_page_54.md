## మీకు తెలుసా?

## కోసక్స్

వందలాది సంవత్సరాలకు పూర్వం – ఆసియా ఖండంలోని పెద్ద పెద్ద మైదానాల నుంచి, పచ్చిక బయళ్ళ నుంచి, కొండ ప్రాంతాల నుంచి విభిన్న జాతుల, తెగల ప్రజలు రష్యాకు వచ్చి స్థిరపడ్డారు. ఆ విధంగా వచ్చిన కోసక్స్ తెగ ప్రజలు నల్లసముద్రం సమీపంలోని అజోవ్ సముద్రంలో సంగమిస్తూన్న డాన్ నదీ తీరంలో స్థిరపడ్డారు. చాలా దృఢమైన ఒక ప్రత్యేక జాతి గుర్రాలను పెంచడంలో కోసక్స్ నేర్చరులు. గుర్రపు స్వారీలో సాటి లేని వారుగా పేరు గాంచారు. యుద్దవీరులుగా ముఖ్యంగా ఆశ్వికదళ యోధులుగా కోసక్స్ ప్రపంచ ప్రసిద్ధి గాంచారు. ఈనాటికీ కోసక్స్ అద్భుతమైన గుర్రపు స్వారీ ప్రదర్శనలిస్తారు, సంగీత బృందాలు ఏర్పరచుకుని ప్రపంచవ్యాప్తంగా పాటకచేరీలు జరపడంలో కూడా కోసక్స్ ప్రసిద్ధి గాంచారు.

## ఇంద్రధనుస్సు

### జీవవృక్షం

వేప ఆకును వృక్షశాస్త్రంలో 'మీఠియా అజాడి రాచ్చా' అని అంటారు. మన దేశంలో ముఖ్యంగా దక్షిణ భారతదేశంలో మతసంబంధమైన అనేక ఆచారాలలో వేపాకును చాలా కాలంగా ఉపయోగిస్తున్నారు. దుష్ణశక్తులను పారదోలే శక్తి వేపా కుకు ఉందని మన పెద్దలు విశ్వసించారు. ఆ విశ్వాసంలోని సత్యాన్ని ఆధునిక విజ్ఞాన పరిశోధ నలు రుజువు చేస్తున్నాయి. వేపాకు వాసన, రసం - పలు వ్యాధులను వ్యాపింపజేసే క్రమి కీటకాలను నశింపజేస్తాయి. వేపచెట్టులోని ప్రతి భాగానికి ఔషధ గుణాలు ఉన్నాయి. వేప చెట్టు బెరడు నుంచి తీసిన కషాయాన్ని వైద్యులు జ్వరానికి మందుగా ఇస్తారు. వేప చిగురు తించే తల్లులకూ, పెల్లలకూ వ్యాధి నిరోధక శక్తి పెరుగుతుందని చెబుతారు. వేపచెట్టు అద్భుతమైన ఔషధ గుణాలు కలిగిన జీవవృక్షం!