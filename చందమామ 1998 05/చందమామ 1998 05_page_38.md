రత్తమ్మ తన భర్తతో, “వీడికి ఏదో గాలి
తగిలినట్టుంది. మంత్రం వేయింతాం,”
అన్నది.

“మంత్రం వెయ్యటం ఏమిటి?
మందిప్పించాలి,” అన్నాడు రంగయ్య.

“ఈ జబ్బుకు మందెవడిస్తాడు? భూత వైద్యుడైతే మంత్రం వేసి క్షణంలో దయ్యాన్ని వదిలిస్తాడు,” అన్నది రత్తమ్మ.

“వైద్యుడైతేగాని ఈ రోగం కనిపెట్ట లేడు,” అన్నాడు రంగయ్య.

ఇద్దరూ చచ్చేట్టు పోట్లాడుకున్నారు.
వాళ్ళను చాలాసేపు పోట్లాడుకోనిచ్చి
రాముడు, “నేను ఫలానా భూతవైద్యుడి
దగ్గిరికైతే వస్తాను,” అన్నాడు.

ఎవరి దగ్గరికీ రాను అనకుండా
వాడు భూతవైద్యుడి దగ్గిరికి వస్తానన్నం
దుకు తల్లిదండ్రులు సంతోషించి, వాణ్ణి
తీసుకుని భూతవైద్యుడి దగ్గరికి వెళ్ళారు.

వాళ్ళు చెప్పినదంతా విని భూత
వైద్యుడు, “మీ కుర్రవాడికి నయం
చెయ్యటం పెద్ద పని ఏమీ కాదు. కాని
నేను మిమ్మల్నిద్దరినీ విడివిడిగా ఒక
ప్రశ్న అడుగుతాను. ఆ ప్రశ్నకు మీరు
సరి అయిన సమాధానం చెప్పిన తరవాత
మీవాడికి పట్టిన దయ్యాన్ని క్షణంలో
వదలగొట్టుతాను,” అన్నాడు.

ఆయన ముందు రంగయ్యను పిలిచి,
“రాముడు నీ కొడుకే గదా?” అని
అడిగాడు.

ఈ ప్రశ్నకు రంగయ్య ఆశ్చర్యపడి,
“చిత్తం,” అన్నాడు.

తరవాత ఆయన రంగయ్యను
అవతలికి పంపి, రత్తమ్మను పిలిచి,
“రాముడు నీ కొడుకే గదా?” అని అడిగాడు.
ఆమె కూడా రంగయ్య చెప్పినట్టే, “చిత్తం!”
అన్నది.