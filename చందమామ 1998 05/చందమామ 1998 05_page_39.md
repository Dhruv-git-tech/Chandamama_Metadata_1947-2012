తరవాత ఆయన ఇద్దరినీ పిలిచి,
“మీరిద్దరూ సరి అయిన సమాధానం
చెప్పలేదు. ఒక వారం గడిచాక సరి అయిన
సమాధానం ఆలోచించుకు రండి,”
అన్నాడు.

వారం గడిచింది. దంపతులిద్దరూ
భూతవైద్యుడి దగ్గరికి వచ్చారు. ఆయన
వారిని విడి విడిగా మళ్ళీ అదే ప్రశ్న
వేశాడు.

ఈసారి రంగయ్య, తెలివిగా చెబుతున్నా
ననుకుని, “వాడు నా భార్య కొడుకండి,”
అన్నాడు.

రత్తమ్మ మాత్రం, “వాడు నా కొడుకే
నండి,” అన్నది.

ఈసారి కూడా భూతవైద్యుడు చిరునవ్వు
నవ్వి, “మీరిద్దరూ సరి అయిన సమాధానం
చెప్పలేదు. మరింత బాగా ఆలోచిం
చుకుని, వారం దాటినాక మళ్ళీ రండి,”
అన్నాడు.

రాముడి పిచ్చి నానాటికీ ముదురు
తున్నది. ఈసారి రంగయ్యా, రత్తమ్మా
భూతవైద్యుడికి ఏం చెప్పాలో కూడ
బలుక్కుని ఒక నిర్ణయానికి వచ్చారు.

వారం గడవగానే వాళ్ళిద్దరూ భూతవైద్యుడి
వద్దకు వెళ్ళి, “మేం ఇద్దరం బాగా సంప్ర
తించుకుని వచ్చాం. రాముడు మా ఇద్దరి
బిడ్డ,” అని ఆయన ప్రశ్నకు విడి విడిగా
సమాధానం చెప్పారు.

భూతవైద్యుడు మనస్ఫూర్తిగా నవ్వి,
“ఈసారి మీరు సరి అయిన సమాధానం
చెప్పారు. ఇన్నాళ్ళకు మీ దయ్యం
వదిలింది. మీరిద్దరూ కూడబలుక్కున్నారు.
భార్యాభర్తలు ఒకరితో ఒకరు సంప్ర
తించుకోకుండా ఒకరు కోటికీ, ఒకరు
ఏటికీ లాగుతూంటే జీవితమంతా పోట్లాదే!
రాముడికి ఏమీ లేదు. నా సలహా మీదనే
వాడు నాటకం ఆడాడు. ఒకరి సంగతి
ఒకరు ఆలోచిస్తూ సుఖంగా ఉండండి.
రాముడు రత్నంలాటి వాడు. మీరు మీ
తగాదాలతో వాడికి సుఖం లేకుండా
చేశారు,” అని మందలించారు.

రంగయ్యా, రత్తమ్మా ఈ దెబ్బతో
గుణపాఠం నేర్చుకుని కొట్లాటలు మాని,
ఒకరినొకరు సంప్రతించుకుంటూ సుఖంగా
బతకటం నేర్చుకున్నారు. రాముడి ప్రాణం
సుఖానపడింది.