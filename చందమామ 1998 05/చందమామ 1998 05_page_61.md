నేల మీద చల్లితే, వేలకు వేల సైన్యం
పుట్టుకొస్తుంది. ఆ సైన్య సహకారంతో
యుద్ధాలు చేసి, మన రాజ్యాన్ని విస్తరింప
చేయండి. అక్షయ పాత్ర మహిమతో
ప్రజలను ఆకలి బాధ తెలియకుండా
నుఖపెట్టండి. అంతేకాదు; మరొక
అద్భుతం కూడా చెబుతాను, వినండి!
ఎప్పుడైనా మన రాజ్యంలో వానలు కురవక
కరువు కాటకాలూ వచ్చినప్పుడు, శుచిగా
దేవీ ఉపాసన చేసి, కాళీమాత చేతనున్న
ఖిడ్డాన్ని తీసుకు వస్తే, ఆ ఖఢగం మహిమ
వలన వర్షాలు కురుస్తాయి. ఇంకొక ముఖ్య
విషయం; మంత్రించిన బియ్యంతో పుట్టుకు
వచ్చే సేనలకు భోజనం విషయంలో
లోటు జరిగితే, సైన్యం తిరిగి బియ్యంగా
మారిపోతుంది, జాగ్రత్త!” అని చెప్పాడు.

రాజు నుమంతుడు చనిపోగానే
పెద్దవాడు రాజయ్యాడు. కొంతకాలం
గడిచాక, వర్షాలు కురవక రాజ్యంలో
కరువు ఏర్పడింది. రోజులు గడిచే కొద్దీ
ఆకలి చావులు మొదలయ్యాయి. అలాంటి
సందర్భాల్లో — కరువుభూతం అనే ఒక
రాక్షసి, దానంతటదే పుట్టుకు వచ్చి,
మళ్ళీ వానలు పడగానే మాయమైపోయేది.
అది వున్నన్నాళ్ళూ, కరువు రోజుల్లో రాజ్య
మంతటా అరాచకం సృష్టించేది.

పెద్దవాడు, మంత్రులతో సమాలోచ
నలు చేసి, మహిమ గల కత్తిని తెచ్చి,
వర్షాలు కురిపించి, కరువులేకుండా చేయా
లని నిర్ణయించాడు.

ఒక రోజున వాడు కొంత సైన్యాన్ని
వెంటబెట్టుకుని కాళీకాలయానికి బయలు
దేరబోతూంటే చిన్నవాడు వచ్చి, “నేను
కూడా తోడు రానా?” అన్నాడు.

దానికి పెద్దవాడు వెటకారంగా నవ్వి,
“నాకు దారీ, గుర్రపు స్వారీ రెండూ తెలుసు.
తోడంటావా? నూరు మంది సైనికులు
నా వెంట వుండనే వున్నారు — ఇక నీతో
అవసరం నాకేమిటి?” అని గుర్రాన్ని
అదిలించి ముందుకు సాగాడు.

వాడు మూడొంతుల అరణ్యాన్ని
దాటేసరికి, ఎక్కడినుంచో సుడిగాలిలా
కరువుభూతం దూసుకు వచ్చి, వాళ్ళను
అడ్డుకుంది. దాని ధాటికి అడవి చెట్లు
అల్లల్లాడాయి. వెంటనే సైనికులు తమ
చేతవున్న ఈటెలను దానికేసి విసిరి,
బాణాలను ఎక్కుపెట్టి దాని మీదికి
వదిలారు.