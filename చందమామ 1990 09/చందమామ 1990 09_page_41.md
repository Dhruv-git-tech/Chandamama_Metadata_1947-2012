చేనూ, దాని కంచే, అందులో శిథిలమైన భాగమూ, జమీందారు నౌకరు కొడితే అవు పడిపోయి ప్రాణాలు వదిలిన చోటూ బొగ్గుతో గీశారు. జమీందారు తనను కొట్టించిన పది కొరడాదెబ్బలకూ పది గీతలు కూడా చేర్చాడు రైతు. ఫిర్యాదులో వివరాలన్నీ చేరాయి.

రైతు అ కొయ్యపలకను తన వీపుకు కట్టుకుని రాజధానికి బయలుదేరాడు. పోగా, పోగా, ఒక అడవి వచ్చింది. అ అడవిలో రైతుకు ఒక వేటగాడు కనిపించి, “ఎక్కడికి ప్రయాణం?” అని అడిగాడు.

“రాజుగారిని చూసి ఒక ఫిర్యాదు అందించాలి. ఇదుగో, నా వీపుకు కట్టు కున్నది అదే,” అన్నాడు రైతు.

“దేన్ని గురించి ఫిర్యాదు ?” అన్నాడు వేటగాడు.

“ఏం చెప్పేది ? నిక్షేపమంటి మా అవును చంపేశారు,” అంటూ రైతు ఒక చోట చతీకిలబడి, పక్కనే వేటగాణ్ణి కూడా కూర్చోబెట్టి. తన వీపు నుంచి కొయ్యపలక తీసి అందులోని ఒకొక్కక్కటి చూపుతూ, జరిగినదంతా చెప్పి. పలక మీద గీసిన బొమ్మలన్నీ వేటగాడికి వివరించాడు.

అంతా విని అ వేటగాడు, “బాగుంది! ఈ ఫిర్యాదు రాజుగారికి చూపించావంటే నీకు తప్పక న్యాయం జరుగుతుంది,” అంటూ అక్కడినుంచి లేచి తన దారిన తాను సాగిపోయాడు.