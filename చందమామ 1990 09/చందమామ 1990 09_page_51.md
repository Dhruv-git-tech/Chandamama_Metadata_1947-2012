ఎవరు వాలో తెలియరాలేదు. అందుచేత అతను బాణం వదల లేక పొయాడు. ఈ లోపల సుగ్రీవుడు ఓడిపోయి పారి పోసాగాడు.

వారి అతన్ని మతంగమహాముని అశ్రమం దాకా వెంటబడి తరిమి, సుగ్రీవుడు నెత్తురు ఓడుతూ మతంగాశ్రమం ప్రవేశించగానే, "బతికిపోయావు పో!" అని కిష్కింధకు తిరిగివెళ్ళాడు.

రాముడు హనుమంతుణ్ణీ, లక్ష్మణుణ్ణీ వెంట బెట్టుకుని తాను కూడా సుగ్రీవుడి వెనక వెళ్ళాడు. సుగ్రీవుడు రాముణ్ణి చూసి తల వంచుకుని, "నీ పరాక్రమం చూపినవాడివి, నన్ను వారి పైకి యుద్ధానికి పంపి, వారి చేత చావుదెబ్బలు తిని పించావే, ఇదేం పని? వారిని చంపటం నీకు చేతగాదని ముందే చెబితే నేను వెళ్ళనే వెళ్ళను గద!" అని దీనంగా అన్నాడు.

"సుగ్రీవా, నేను వారిని కొట్టక పోవ టానికి కారణం చెబుతాను విను. మీ ఇద్దరి

అలంకరణలూ, రూపాలూ, నడకా, కంఠ ధ్వనీ, కళ్ళూ, శరీరచ్ఛాయా ఒకేవిధంగా ఉన్నాయి. మీ ఇద్దరిలో నాకు కొంచెం కూడా తేడా తెలియరాలేదు. మొదటికే మోసం వస్తుందని నేను బాణం విడవ లేదు. నీకు అభయం ఇచ్చినవాణ్ణి భ్రమపడి నీ ప్రాణమే తీస్తే అది మహాపాపం కదా? నేమా, లక్ష్మణుడూ, సీతా కూడా నీ అధీనంలో ఉన్నవాళ్ళం. నన్ను గురించి సందేహించక, నువ్వు మల్లీ వెళ్లి వారితో యుద్దం చెయ్యి. ఈసారి నాకు గుర్తుగా ఉండేటందుకు ఏదైనా ధరించు. ఒకే ఒక్క బాణంతో వారిని చంపుతాను. లక్ష్మణా, పూసి ఉన్న ఈ గజపుష్పిని తెంపి, సుగ్రీవుడి మెడకు చుట్టు," అన్నాడు రాముడు.

సుగ్రీవుడికి రాముడి మాటలలో ఈసారి గట్టి నమ్మకం కుదిరింది. అతను ఎంతో ఉత్సాహంగా గజపుష్పి మెడకు చుట్టుకుని, మళ్ళీ కిష్కింధకు బయలు దేరాడు.