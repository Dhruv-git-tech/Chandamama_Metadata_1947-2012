పిండారబోసిన వెన్నెలలో తాతయ్య తాంబూలం నములుతూ ఏదో ఆలోచిస్తూ కూ చు న్నాడు. చుట్టూ చేరిన పిల్లలు తాతయ్య బొడ్డులో ఉన్న పాడుంకాయకేసీ, తాతయ్యకేసీ చూసి, ఏం శ్లోకం చదువు తాడా అని చూస్తున్నారు:

అంతలో మందారచెట్ల వేపు నుంచి ఏదో చప్పడు వినపడింది. "ఏమిటది?" అని పిల్లలు ఒకరినొకరు ప్రశ్నించుకుని బిత్తర పొయారు. తాతయ్య తనలో తాను సవ్వు కుంటూ, పాడుంకాయ తీసి ఒక పట్టుపట్టి పీల్చి, ఇలా చదివాడు:

> “శబ్ద మాత్రస్నఫేతవ్వ
> మజ్జాత్వా శబ్ద కారణం;
> శబ్దహేతుం పరిజ్ఞాయ
> సుమంత్రో గౌరవం గత:”

ఈ శ్లోకం చదివి, "అంటే అర్ధమేమి టని అడగబోతారుకాదూ? అదీ చెబుతాను.

ఆశ్లోకానికి అర్ధమేమిటంటే: ఏదైనా చప్పడు ఎందుకు పుట్టిందీ, ఎలా పుట్టిందీ తెలియ కుండా భయపడటం ఊందే అది మంచిది కాదు. సుమంత్రుడనేవాడు శబ్దానికి కారణం తెలుసుకోవటం చేతనేకదా గౌరవం పొందాడూ అని!" అన్నాడు.

పిల్లలు సంతోషంతో చప్పట్లు కొట్టి, "కథ చెప్ప, తాతయ్యా!" "ఆ సుమంత్రుడెవరు, తాతయ్యో?" "ఆ శబ్దం ఏమిటి, తాతయ్యో?" అని ప్రశ్నల వర్షం కురిపించారు.

> “ఊండండిర్రా! ఆ కథ చెబుతానుగా!”
> అంటూ తాతయ్య ఇలా చెప్పాడు:

శ్రీపర్వతం అని ఒక చోటు. ఆ శ్రీపర్వతం మధ్యగా బ్రహ్మపురమనే సగరం. దానికి శ్రీధరుడని రాజు. ఇందాక చెప్పిన సుమంత్రుడు ముఖ్యమంత్రి. శ్రీధరుడు ప్రజలను చక్కగా పరిపాలించేవాడంటే అందుకు సగం కారణం సుమంత్రుడే.