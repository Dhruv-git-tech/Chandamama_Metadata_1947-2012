పెద్ద ఈటె ఒకటి వున్నది. ఎలుగుబంధి
చర్మాలు ధరించి వున్నాడు.

ఉగ్రదత్తుడు మూలుగుతూ తల ఎత్తి,
“ఈ కట్లు విప్పండి. దాహం తీర్చు
కునేందుకు నీరు ఏమైనా వుంటే యివ్వండి,”
ఆని అడిగాడు బొంగురుపోయిన గొంతుతో.

భల్లూకరాయుడు మారు మాటాడకుండా
ఉగ్రదత్తుడి కట్లు విప్పసాగాడు. ఇంతలో
మరిద్దరు భల్లూక రాయుళ్ళు అక్కడికి
వచ్చారు. వాళ్ళల్లో ఒకడి దగ్గిర భుజానికి
వేలాడుతున్న సారకాయబుర్ర వున్నది.
ఉగ్రదత్తుడు దానికేసి వేలు చూపుతూ,
దాహం అని సౌంజ్ఞచేశాడు. భల్లూకరాయుడు
సారకాయ బుర్రకు వున్న బెర్రడును వూడ
దీసి, బుర్రను ఉగ్రదత్తుడి నోటికి అందిం
చాడు. ఉగ్రదత్తుడు ఆత్రంగా గటగట నీరు
తాగి, యిక చాలునన్నట్టు తల ఆడించాడు.

దాహం తీర్చుకోవటంతోనే ఉగ్రదత్తుడికి
ప్రాణం తిరిగివచ్చినట్టయింది. ఇంత లో

అతడి కాళ్ళకూ, చేతులకూ వున్న కట్లు
కూడా విప్పబడినై. ఉగ్రదత్తుడు కాళ్ళూ,
చేతులను ఆటూ యిటూ సాగదినుకున్నాడు.
వాటిల్లో రక్తప్రసారం తిరిగి ప్రారంభమై,
ఆవి స్వాధీనానికి వచ్చినై.

“లేచి నడవగలవా?” అని ఒక భల్లూక
రాయుడు అతణ్ణి అడిగాడు.

“మీరు శత్రువులా, మిత్రులా?” అని
అడిగాడు ఉగ్రదత్తుడు.

“ఆ సంగతి నువ్వు మా నాయకుడి కిచ్చే
జవాబులనుబట్టి ఆయనే నిర్ణయిస్తాడు,”
ఆన్నాడు భల్లూకరాయుడు.

“సరే, పదండి!” అంటూ ఉగ్రదత్తుడు
లేచి నిబడ్డాడు. భల్లూకరాయుళ్లు ముగ్గురూ
అతణ్ణి వెంటబెట్టుకుని, చెట్లల్లో కొంతదూరం
నడిచి, ఎగుడు దిగుడుగా వున్న కొండరాళ్ళ
మధ్య గల ఒక బల్లపరుపు రాతిని ఎత్తి,
బిలం లోపలకు దిగి, తిరిగి రాతిని ఎప్పటిలా
మూసేశారు.

—(ఇంకా వుంది)