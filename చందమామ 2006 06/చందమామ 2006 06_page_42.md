అందుకు ముకుందుడు పెంటనే, “నువ్వు చక్కగా మాట్లాడతావు. మంచితనం, ఎంతో లోకజ్ఞానం వున్నదానిలా కనబడతావు,” అన్నాడు.

ఆ జవాబుకు దేవసేన నవ్వి, “అలా అయితే, నేనెవరైనదీ, నా గత జీవితం ఎలా నడిచిందో నీకు చెప్పదలిచాను,” అంటూ, ఆమె ముకుందుడికి తనను గురించి వివరంగా చెప్పింది.

అది విన్న ముకుందుడు అబ్బురపడి పోతూ, “అంత సుఖం అనుభవించిన దానివి, కోరి అందమైన రూపాన్ని వికృతంగా చేసుకుని, నాతోపాటు పొలం పనులు చేస్తున్నావన్నమాట!” అన్నాడు.

“పొలం పనులేకాదు, నీకు భార్యగా జీవించాలనుకుంటున్నాను. ఇప్పుడున్న ఈ కారునలుపు పోయి, ఒకనాటి అందచం దాలు తిరిగి వచ్చేందుకు విరుగుడు మూలిక మింగుతాను,” అంటూ, దేవసేన భుజానికి వేలాడుతున్న సంచీలో చేయి పెట్టబోయింది.

మరుక్షణం ముకుందుడు, ఆమె చేతిని గట్టిగా పట్టుకుని, సంచీలో వున్న మూలిక పాట్లాన్ని దూరంగా విసిరివేస్తూ, “దేవసేనా!

నాక్కావలసింది అందగత్తెకాదు; నీలాంటి సద్గుణాలూ, కలుపుగోలుతనం వున్న భార్య!” అన్నాడు.

ముకుందుడన్న ఆ మాటలకు దేవసేన కళ్ళు చెమ్మగిల్లాయి.

రెండు వారాల తరవాత ఆ ఊరి రామాల యంలో జరిగిన దేవసేన-ముకుందుల వివాహానికి, దేవసేనకు మూలికలిచ్చి సాయపడిన సుభాషిణి కూడా వచ్చింది. పెళ్ళి పీటలపై నుంచి లేచిన నూతన వధూవరు లను సమీపించి, “ఎలాగైతేనేం, నీ కోరిక నెరవేరింది,” అన్నది సుభాషిణి దేవసేనను అభినందిస్తూ.

“అవును, సుభాషిణీ! నిజంగానేనేను ఈ రోజు ఎంతో ఆనందంగా ఉన్నాను. నా బాహ్య సౌందర్యాన్ని చూసి ఆకర్షితులై, నన్ను వివాహ మాడడానికి వచ్చిన సంపన్నులకన్నా, అంద విహీనురాలైనప్పటికీ, నా మనసును చూసి, నన్ను నన్నుగా ప్రేమించిన ఈ మంచి మని షిని పెళ్ళాడినందుకు ఎంతో సంతోషంగా ఉంది. ఈయన పేదరైతే అయినప్పటికీ గొప్ప సంపన్నుడిగా నేను భావిస్తున్నాను,” అన్నది దేవసేన ఆనందబాష్పాలు రాలుస్తూ.