దానికి శివుడు, “మీ ఆదరణకు చాలా కృతజ్ఞుణ్ణి. మీరు నిర్మించిన ఈ అద్భుత ఆలయాన్ని దర్శించుకునే అవకాశాన్ని మానవు లకు కల్పించండి. అలాగే మీ శాపంవల్ల ఒక కన్ను పోగొట్టుకున్న బైరాగికి దాన్ని మళ్ళీ వచ్చేలా చేయండి. అయితే, నేను ఆలయ బాధ్యతలు స్వీకరించలేను. ఇక శెలవు!” అని అక్కడినుంచి వెనుదిరిగాడు.

బేతాళుడు ఈ కథ చెప్పి, “రాజా, యక్షులంతటి వాళ్ళకే సాధ్యపడని శివలింగ ప్రతిష్ఠాపన చేసిన శివుడు, వాళ్ళు కోరినా ఆలయ నిర్వహణ బాధ్యతలు చేపట్టడానికి ఎందుకు నిరాకరించాడు? అది ఇప్పటి తన స్థాయికి తగినది కాదన్న చులకన భావమా? లేక ఆ క్షణంలో ఏదైనా బుద్ధిమాంద్యానికి లోన య్యాడా? ఇవేమీ కాక, వాడిలో మరేదైనా స్వార్థబుద్ధి చోటు చేసుకున్నదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలిపోతుంది,” అన్నాడు.

దానికి విక్రమార్కుడు, “బాల్యం నుంచీ భక్తుల కథలు వినడం, చదవడంలో ఆసక్తిగల వాడుగనకనే శివుడు, ఎవరూ పోసాహసించని పర్వతం మీదికి ధైర్యంగా వెళ్ళగలిగాడు.

అక్కడ వాడి భక్తి ప్రభావం కారణంగానే శివలింగ ప్రతిష్ఠాపన జరిగింది. ఆ అద్భుతాన్ని స్వయంగా తిలకించిన వాడిలో భక్తి భావం ఇనుమడించడం, ఆధ్యాత్మిక విషయాల గురించి మరింత లోతుగా తెలుసు కోవాలన్న జిజ్ఞాసకలగడం సహజం. అందు వల్ల వాడిలో ఆలయ నిర్వహణ పట్ల చులకన భావం లేదని తెలుస్తూనేవున్నది. అలాంటి భక్తి ప్రపత్తులుగల వ్యక్తుల్లో బుద్ధిమాంద్యం, స్వార్థంలాంటివి ఉండేందుకు ఏమాత్రం అవకాశంలేదు. శివుడిలోని, మహాశివుణ్ణి చూడాలన్న కోరిక కేవలం స్వార్థం కాదు. అదొక మహోన్నతమైన తుపన. మానవ ప్రేమను తనలో ఇముడ్చుకున్న దివ్యప్రేమ. ఆలయంలో శివుణ్ణి దర్శించాక, అతడు అక్కణ్ణించి వెళ్ళడం మరిన్ని ఆధ్యాత్మికశిఖరాలను అధిరోహించడానికే గాని స్వార్థంతో కాదు. అది విశాల మానవకల్యాణంతో ముడిపడి నది,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. – (కల్పితం)

[ఆధారం : ఎన్. శివనాగేశ్వరరావు రచన]