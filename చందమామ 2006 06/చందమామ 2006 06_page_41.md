భరించలేక కన్నుమూశాడు. దానితో ఏకాకి అయిపోయిన దేవసేన ఎక్కడలేని మానసిక వేదనకు లోసై, ఒకనాటి రాత్రివేళ ఇల్లొదిలి బయల్దేరి, మరొక ఊరి సమీపానగల మామిడి తోపులో ఒక చెట్టు కింద స్పృహ తప్పి పడిపోయింది.

ఆ తర్వాత కొంతసేపటికి స్పృహ వచ్చి కళ్ళు తెరిచిన దేవసేన, తానొకపూరిగుడిసెలో నులకమంచం మీద వున్నట్టు తెలుసుకున్నది. ఆమె ఆశ్చర్యపోతూ తల తిప్పి చూసేసరికి, మంచం పక్కన ఒకరైతుయువకుడు, ఆమె కేసి జాలిగా చూస్తూ నిలబడివున్నాడు.

దేవసేన ఏదో అడగబోయేంతలో రైతు యువకుడు, “నా పేరు ముకుందుడు. నేను ఈ రోజు తెల్లవారు జామున పాలం వెళుతూ, చెట్టుకింద సౌమ్మసిల్లి పడివున్న నిన్ను చూసి,

నా ఇంటికి తీసుకువచ్చాను. ఏం జరిగింది? నీ దేవూరు?” అని అడిగాడు.

ఆ ప్రశ్నకు దేవసేన కొద్దిసేపు తటపటా యించి, “నేనో ఒంటరి జీవిని. జీవితం మీద విసుగు చెంది ఎటయినా వెళ్ళిపోదామని బయల్దేరాను. దారిలో స్పృహతప్పాను. నన్ను నీ నివాసానికి చేర్చినందుకు కృతజ్ఞురాలిని,” అన్నది.

“మీరు ఒంటిరివారంటున్నారు. ఎక్కడికి వెళ్ళాలో తెలియదు. నాతో పాటు ఇక్కడే వుండిపోవచ్చుగదా!” అన్నాడు ముకుందుడు.

“నీ కెవరూలేరా?” అని అడిగింది దేవసేన.

“ఎవరూ లేరు. తల్లిదండ్రులు వదిలి పోయిన రెండెకరాల పాలం సాగుచేసుకుని, పొదుపుగా కాలం గడుపుతున్నాను. మీరు ఇక్కడే వుండిపాండి. ఒకరికొకరం తోడుగా వుండవచ్చు,” అన్నాడు ముకుందుడు.

కొద్దిసేపు ఆలోచించి, అందుకు సరే నన్నది దేవసేన. ఆ తర్వాత ముకుందుడివెంట పాలానికి వెళ్ళి, అతడికి పాలం పనుల్లో, తన చేతనైన సాయం చేయసాగింది.

ఈ విధంగా ఒకనెల రోజులు గడిచాయి. దేవసేనకు, ముకుందుడి ప్రవర్తనా, తన పట్ల అతడు చూపుతున్న ఆప్యాయతా చాలా సంతోషం కలిగించాయి. బాగా ఆలోచించి ఒక నిర్ణయానికి వచ్చిన దేవసేన, పాలంలో పనులు ముగించి ఇంటికి బయల్దేరుతున్న సమయంలో, “ముకుందా! కొద్ది కాలంగా మనం ఒకరికి ఒకరం తోడుగా వుంటున్నాం. నా గురించి నీవేమనుకుంటున్నావో అడగదలి చాను,” అన్నది.