ఒక తిరుగులేని నిర్ణయానికి వచ్చిన భర్తతో వాదించి ప్రయోజనం లేదని గ్రహించింది గంగా దేవి. అందువల్ల కావలసిన ఆహార పదార్థాలను, వస్తు సామగ్రిని తీసుకుని భర్తవెంట, ఆయన చెప్పిన కొండ గుహను చేరింది. గుహలో ఆమెకు కావలసిన వసతి సౌకర్యాలు కల్పించాడు కుంజీ లాల్. ఆ తరవాత, ‘‘గంగా, మన బిడ్డ అసమాన వీరుడుగా పెరిగి పెద్దవాడై మన శత్రువులను తుదముట్టించగలడు. నువ్వు భయపడవద్దు. నేను త్వరలో తిరిగివస్తాను,’’ అని భార్యకు ధైర్యం చెప్పి, బరువెక్కిన హృదయంతో అక్కడి నుంచి బయలుదేరాడు.

కొన్ని రోజులు గడిచాయి. కుంజీలాల్ సాయం కోరుతూ రాజు అతని వద్దకు తన దూతను పంపాడు. రాజ్యం దక్షిణ సరిహద్దు ప్రాంతంలో తిరుగు బాటు బయలుదేరిందనీ, దానిని కుంజీలాల్ అణచివేసినట్టయితే-కుంజీలాల్ గ్రామప్రజలు పన్నులు చెల్లించకుండా మునుముందు శాంతి సాఖ్యాలతో హాయిగా ఉండవచ్చనీ దూత, రాజు సందేశం వినిపించాడు.

రాజు మాట పట్ల అంతగా నమ్మకం లేకపోయి నప్పటికీ, కుంజీలాల్ తన గ్రామం మేలు కాంక్షించి ఆ పనికి పూనుకోవాలని నిర్ణయించాడు. మళ్ళీ తమ్ముడు కీర్తిలాల్ సాయం కోరాడు. అతడు అన్న వెంట వెళ్ళడానికి అంగీకరించాడు. విజయం సాధించినట్టయితే, రాజు నుంచి విలువైన బహు మతులు పొందవచ్చని ఆశించాడు. ఇద్దరన్న దమ్ములూ తిరుగుబాటు జరుగుతున్న ప్రాంతం కేసి బయలుదేరారు. తీరా అలజడి ప్రదేశాన్ని సమీపిస్తూన్న సమయంలో కీర్తిలాల్ ఇంటికి తిరిగి వెళ్ళాలని నిర్ణయించి, ‘‘అన్నయ్యా, నాకు తలనొప్పి తీవ్రంగా ఉంది. అడుగు వేయలేనం తగా నీరసం ముంచుకొస్తున్నది. నేను నీ వెంట రావడం నీకు అదనుపు భారమే తప్ప ఉపయోగం ఉండదు,’’ అన్నాడు.

చందమామ

కుంజీలాల్, అతన్ని వెనక్కు పంపేసి తను మాత్రం తిరుగుబాటును అణచడానికి వెళ్ళాడు. తిరుగుబాటు చేస్తూన్న ఆ గ్రామపెద్దలు కుంజీ లాల్ మంచితనం, ధైర్యం గురించి అంతకు ముందే విని ఉండడంవల్ల ఆయనకు సాదరంగా స్వాగతం పలికారు. ఆ ప్రాంతంలో అలజడిని మానుకుంటే-రాజువైపు నుంచి వేధింపులను మానిపించి చక్కగా పరిపాలించే విధంగా చేయిస్తా నని కుంజీలాల్ వారికి నచ్చజెప్పాడు. కుంజీలాల్ మాట మీద వారికి నమ్మకం కుదరడంతో-రాజుకు వ్యతిరేకంగా జరుపుతూన్న తిరుబాటు ఉద్యమాన్ని ఉపసంహరించుకోవడానికి అంగీకరించారు.

సైనికబలాన్ని ఉపయోగించకుండా, ఎలాంటి రక్తపాతం లేకుండా తిరుగుబాటును అణచగలిగి