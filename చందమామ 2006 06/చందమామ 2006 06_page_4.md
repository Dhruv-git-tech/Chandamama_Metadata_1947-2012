వ్యవస్థాపకులు
బి. నాగిరెడ్డి - చక్రపాణి

ఆత్మవిశ్వాసం-సానుకూలవైఖరి

సెలవులు దాదాపు ముగిశాయి. ఎలాంటి బాదరబందీ లేకుండా ఆరు వారాలు ఇట్టే గడిచి
పోయాయి. ఎప్పుడూ ఇలాగే ఉంటే ఎంత బావుణ్ణు అని కొందరికి అనిపించి ఉండవచ్చు.
అలాంటి పగటికలల నుంచి బయటపడి, కార్యరంగంలోకి దిగవలసిన సమయం వచ్చేసింది.

చదువు చక్కని జీవితానికి పునాది. ఏ రంగంలో విజయం సాధించాలన్నా విద్య వినా
సాధ్యం కాదు. అలాంటి విద్యాసముపార్జనకు నూతనోత్తేజంతో అడుగు ముందుకు
వేయవలసిన తరుణం ఇది. క్రమం తప్పకుండా విద్యాలయాలకు వెళ్ళడం, పాఠాలు
వినడం పాఠ్యగ్రంథాలు చదవడం, హోమ్‌వర్క్ చేయడం, పరీక్షలు రాయడం, విజయా
లతో నూతన శిఖరాలు అందుకోవడం-ఇలా ఈ విద్యాసంవత్సరంలో విద్యార్థులు
చేయవలసిన కృషి, సాధించవలసిన విజయాలు ఎన్నో ఉన్నాయి. అందుకు కావల
సిందల్లా పట్టుదల, ప్రయత్నం. వాటికి ఆధారం సానుకూల వైఖరితో కూడుకున్న
ఆత్మవిశ్వాసం. నిరుటికన్నా ఎక్కువ నేర్చుకోవాలి; ప్రతిభకు మెరుగులుదిద్దుకుని
మనకూ, మన కుటుంబానికీ, సమాజానికీ, దేశానికీ ఉపయోగపడాలి అన్న ఉత్సాహం.

ఇందుకు స్వామి రామతీర్థ (1870-1906) ప్రబోధించిన విధంగా సూర్యుడి
లాంటి వైఖరిని ప్రతి ఒక్కరూ అలవరచుకోవాలి: నిర్భయం, అలుపూసౌలుపూ ఎరుగని
క్రమబద్ధమైన కార్యాచరణ, నిర్మలమైన ప్రేమతో వెలుతురునూ, శక్తినీ పంచడం, వైభవో
పేతమైన భగవదంశగా దివ్యతేజస్సుతో వెలుగొందడం, అన్నింటికీ మించి స్వార్థపంకం
అంటని వ్యక్తిత్వం కలిగి ఉండడం....

నూతన విద్యాసంవత్సరంలో ప్రతి విద్యార్థీ గుర్తుంచుకోవలసిన అద్భుత సందేశం
కదా ఇది!

సంపాదకుడు : విశ్వం

Visit us at : http://www.chandamama.org