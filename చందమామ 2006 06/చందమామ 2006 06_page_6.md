గోరంతలు కొండంతలు

ఘనపురంలో, భూమయ్య అనే వడ్డీ వ్యాపారికి కర్కోటకుడనీ, దయాదాక్షిణ్యాలు లేని వాడనీ పేరుంది. ఘోషయ్య అనే ధనవంతు డాయన గురించి, “భూమయ్యను చూసి ఎలావుండకూడదో నేర్చుకోవాలి. అందుకే నేను వడ్డీ లేకుండా అప్పులిస్తున్నాను, గుప్త దానాలు చేస్తున్నాను,” అనేవాడు.

తనకు వసూలు కావలసిన కొన్ని లక్షల వరహాలలో, ఒక్క లక్ష వరహాలు వసూలైతే, ఆ ఊరి గుడికీ, బడికీ ఐదేసివేల వరహాలు విరాళంగా ఇస్తానని ఘోషయ్య ఊరివాళ్ళకు మాటిచ్చాడు. ఘోషయ్య తన ముందు చేయిచాచినవారికి కుంటిసాకులు చెబుతాడనీ, ఆయన అప్పుగా కానీ, దానంగా కానీ ఎవరికీ డబ్బిచ్చిన దాఖలాలు లేవనీ కొంద రంటారు.

ఘోషయ్య గోరంతలు, కొండంతలు చేసి గొప్పలు చెప్పుకుంటాడని, ఆయన గురించి చాలా మంది చెప్పుకుని చాటుగా నవ్వు కుంటారు. సూరన్న అనే పేదరైతు మాత్రం, ఆయన నిజంగానే పరోపకారి అని నమ్మి, కూతురు పెళ్ళికి వున్నపళంగా నూరు వర హాలు కావలసివస్తేవెళ్ళి ఘోషయ్య నడిగాడు.

ఘోషయ్య బాధనటించి, “మొన్నముగ్గురికి మూడువేల వరహాలు దానమిచ్చాను. నిన్న ఒకడికి వడ్డీ లేకుండా పదివేల వరహాలు అప్పిచ్చాను. మరి ఈ రోజున నాదగ్గర పదివర హాలు కూడా లేవు. అది నీ దురదృష్టం!” అనేశాడు.

గత్యంతరం లేక సూరన్న, భూమయ్య దగ్గరకెళ్ళాడు. ఆయన, అతడికి వెంటనే డబ్బిచ్చి, ఏడాదిలోగా వడ్డీతో సహా బాకీ తీర్చకపోతే సూరన్న, అతడి భార్య సూరమ్మ తన ఇంట్లో వెట్టిచాకిరికి చేరాలని పత్రం రాయించుకున్నాడు. సూరన్న సరేనని ఆ డబ్బుతో కూతురి పెళ్ళి చేసి కాపురానికి పంపాడు. కానీ ఆ ఏడాది సరిగా పంటలు పండక డబ్బు సర్దుబాటు కాలేదు.

జొన్నలగడ్డ రామలక్ష్మి