వ్యర్థం కానీయకు. ఎటువంటి పరిస్థితులలో
సైనా ధైర్యం, సాహసం ఉండాలి. ఇందుకు
తోడు ఆత్మవిశ్వాసం, గుండెనిబ్బరమూ
అవసరమైవుంది. కనుక, నా మీద పూర్తి
నమ్మకం కలిగి వుండు. దెబ్బ తగిలినంత
మాత్రాన నన్ను విడిచి పుచ్చకు. గాయం
తగిలిన నా కాలుకు వెంటనే కట్టుకట్టి బాగు
చెయ్యి. మళ్ళీ నన్ను పూన్చి, త్వరగా యుద్ధ
రంగానికి బయలుదేరు,” అని అనేకవిధాల
బోధ చేసింది.

తక్షణమే వీరవర్మ తన పంచకల్యాణికి కట్టుకట్టి మళ్ళీ తయారు చేశాడు. దాని పైన ఎక్కి బయల్దేరేసరికి, అది మెరుపు లాగా మెరిసి, శరవేగంతో దూసుకు వెళ్ళి, చూస్తూ వుండగా ఏడవ మకాం భేదించింది. వీరవర్మ ఏడవ సామంతుని కూడా బందీగా పట్టి వేశాడు. వీరవర్మకే యుద్ధంలో విజయం కలిగింది.

బందీలుగా పట్టుబడిన ఏడుగురు సామంతులనూ, సైనికులు కాశీరాజు ఎదుట పెట్టారు.

పంచకల్యాణి రూపంలో వున్న బోధి
సత్యుడూ అక్కడికి వచ్చాడు. వచ్చి, రాజుతో
“ప్రభూ! ఈ ఏడుగురూ నీకు సాటి రాజులు.
వారిని హింసించటం తగదు. వారిని కించ
పరచటం కూడా న్యాయం కాదు. నీకు తోచిన
ఒకషరతు పెట్టి, వారిని ఆషరతుకు లోబరచి
వదిలేయటమే సమంజసం. రాజా! ఉదారత
కలిగివుండు. ధర్మబుద్ధితో న్యాయంగా రాజ్యం
యేలుకో,” అని బోధించగా, భటులు వచ్చి
గుర్రం వంటిపైన వున్న అలంకారాలన్నీ
తీసివేశారు.

తీస్తూ వుండగానే పంచకల్యాణి రూపంలో
వున్న బోధిసత్వుడు పంచత్వం పొందాడు!

తరవాత కాశీరాజు ఆజ్ఞప్రకారం సమస్త
మైన మర్యాదలతోనూ గుర్రానికి ఉత్తర
క్రియలు జరిగినై. వీరవర్మకు గొప్ప గౌరవం
జరిగింది. ఏడుగురు సామంతులనూ వారి
వారి రాజ్యాలకు పంపివేశారు. నాటినుండీ
కాశీరాజ్యంలో బోధిసత్వుని ఇష్టప్రకారం
న్యాయసమ్మతంగా, ధర్మయుతంగా పరి
పాలన సాగుతూ వచ్చింది.