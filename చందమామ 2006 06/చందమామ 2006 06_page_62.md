విలక్షణమైన ప్రకృతిశోభ
పళని కొండల
యువరాణి

కురింజి పువ్వులు పన్నెండేళ్ళకోసారి పూస్తాయి.
1994లో పూచిన ఈ పువ్వులు సరిగా పన్నెం డేళ్ళ తరవాత ఇప్పుడు పూయడం ప్రారంభించాయి. తమిళనాడు కొడైక్కానల్ నుంచి కేరళ మున్నార్ వరకు విస్తరించివున్న పళని కొండల సానువుల మీద ఇప్పటికే ఈ పువ్వులు పూచి నీలం రంగు తివాసీ కప్పినట్టు కనులకు విందు చేస్తు న్నాయి. ఈ పువ్వులు పూచే ప్రాంతాన్ని 'కురింజి నాడు' అంటారు. ఈ అద్భుత దృశ్యాన్ని దాపులనుంచి చూడాలంటే మనం 1,500 మీటర్ల ఎత్తుకు వెళ్ళాలి. కొడైక్కానల్ కొండమీద ఉన్న కురింజినాదర్ ఆలయ ప్రాంగణంలో ఒక కురింజి చెట్టు ఉన్నది. ఈ ఆలయాన్ని తన పేరును లీలావతిగా మార్చుకున్న ఒక ఆంగ్ల వనిత 1936వ సం.లో నిర్మించడం ఇక్కడ చెప్పుకోత్గ విశేషం. ఉత్తరోత్తరా ఆమె లేడీ రామనాథన్‌గా పేరుపొందింది.

ఈ నీలం కురింజి చాలా అరుదైన చెట్టు అనడంలో ఎలాంటి సందేహం లేదు. పళని దేవాల యంలో వెలసిన సుబ్రహ్మణ్య స్వామిని (మురుగన్) పళని కొండల నాథుడిగా చెబుతారు. వళ్ళిని వివాహమాడడానికి మురుగన్, ఈ కురింజి పుష్పాలు వికొంచేంతవరకు వేచి ఉన్నాడట! అందుకే అరుదైన ఈ పుష్పాలు 'దేవతల పుష్పాలు'గా పేరుగాంచాయి.

ఈ కురింజి మొక్కల పరిరక్షణకు 'పళని హిల్స్ కమిటీ' తగిన చర్యలు తీసుకుంటున్నది. సందర్శకులు పువ్వులనూ, మొక్కల రెమ్మలనూ తుంచరాదని అక్కడక్కడ బోర్డులు ఏర్పాటు చేశారు. ఇప్పుడు ఈ పువ్వుల అద్భుత దృశ్యాన్ని చూసిన వాళ్ళు 2018లో తప్పక 'కురింజినాడు'కు మళ్ళీ రావాలనే నిర్ణయంతోనే తిరిగివెళతారు.