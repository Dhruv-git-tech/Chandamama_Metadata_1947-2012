దను గురించి చెప్పాడు. జయమల్లూ, ముసలి వాడూ కూడా చెట్టు ఎక్కి చూశారు. వాళ్ళ క్కూడా నగరం వైపు నుంచి వస్తున్న యువ కులు కనిపించారు.

ఆ ఇద్దరూ చెట్టు దిగి వచ్చారు. జయమల్లు కేశవుడితో, “సైనికుల కన్న, ఈ వచ్చే వాళ్ళు ఎక్కువ ప్రమాదకారులు. వీళ్ళు వందల సంఖ్యలో వస్తున్నారు. కనక వాళ్ళు మొత్తం కొండనూ, చుట్టూ వున్న అరణ్యాన్నీ చుట్టుముట్టినా చుట్టుముట్టవచ్చు. అలా జరిగితే, మనం చిక్కులో పడిపోతాం. ఇప్పుడు అరణ్యం లోపలి భాగానికి పారిపోయేందు క్కూడా మనకు ఆట్టే సమయం లేదు,” అన్నాడు.

కేశవుడికీ, ముసలివాడిక్కూడా అలాగే అనిపించింది. తాము బ్రహ్మపుర వాసులకు చిక్కితే, నానా కష్టాలపాలు కావలసివస్తుంది. రాజభటులకు చిక్కిపోయిన బ్రహ్మదండి మాంత్రికుడు తమ మీద పగబట్టి వున్నాడు. హఠాత్తుగా ముసలివాడికి ఒక ఉపాయం తోచింది. అతడు కేశవుడితో, జయమల్లుతో ఇలా అన్నాడు:

“నన్ను ఏమైనా అడవి తీగలు తెచ్చి కాళ్ళూ చేతులూ కట్టి, ఆ కనబడే రాతిమీద పడుకో బెట్టండి. మీరు వెంటనే బాగా అరణ్యం లోపలికి పారిపొండి. మన కోసం వెతక వస్తున్న వాళ్ళకు మీరు దొరకకుండా నే చూస్తాను.”

ఇందుకు కేశవుడు ఒప్పుకోలేదు. జయమల్లు కూడా అభ్యంతరం చెప్పాడు. రాజగురువు లోగడ ముసలివాణ్ణి చూసి వున్నాడు గనక, బ్రహ్మదండి మాంత్రికుడి శిష్యులు

పారిపోయేందుకు సహాయ పడ్డాడన్న కారణం చెప్పి, అతణ్ణి శిక్షించగలడని వాళ్ళు నమ్మారు. కాని, ముసలివాడు పట్టుపట్టాడు. ముగ్గురూ శత్రువులకు దొరికి పోయేకన్న, కనీసం ఇద్దరయినా సురక్షితంగా వుండటం మేలుకాదా? అన్నాడు.

“నన్ను, మీ ఇద్దరూ పట్టుకుని కాళ్ళూ చేతులూ కట్టి పడవేసి పారిపోయారని చెపుతాను. ముసలివాణ్ణి; నా మాట వాళ్ళెందుకు నమ్మరు?” అని ప్రశ్నించాడు కేశవుడితండ్రి.

చివరకు ముసలివాడి బలవంతం మీద చేసేదేమీ లేక, జయమల్లు అతణ్ణి అడవి తీగలతో కాళ్ళూ చేతులూ కట్టి, ఒక ఎత్తయిన రాతి మీద పడుకోబెట్టాడు. తరవాత కేశవుడూ, తనూ ప్రమాదం తొలగగానే, వచ్చి