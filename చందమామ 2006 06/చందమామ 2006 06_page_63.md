# విజ్ఞానం .... వినోదం .... వికాసం ....

## విజ్ఞాన వీచికలు :

### నాలుక-కొన్ని విశేషాలు

మనిషికీ, కుక్కకూ మధ్య ఉన్న పోలిక ఏమిటి? అని అడిగితే కుక్క తోక ఆడిస్తుంది. వదరుబోతు మనిషి నాలుక ఆడిస్తాడని సరదాగా చెప్పడం కద్దు. మనిషి మాట తీరుకూ, నాలుకకూ దగ్గరి సంబంధం ఉంది. మనిషి మాట తీరును బట్టే అతని గౌరవమర్యాదలు ఉంటాయి. అందుకే నోరు మంచిదయితే ఊరు మంచిదవుతుందని అంటారు.

మాటకన్నా ముందు తినడానికీ, తినేవాటిని బాగా నమలడానికీ, నమిలినవాటిని మింగడానికీ నాలుక ఉపయోగ పడుతుందని మనకు తెలుసు. మానవ శరీరంలో ఎముక ఆధారంగా లేని ఒకే ఒక కండరం నాలుక. నాలుక అనేక చిన్న కండరాల కలయిక మధ్య గ్రంథులు, కొవ్వు ఉంటాయి. మ్యూకస్ మెంబ్రేన్ కారణంగా నాలుక పైభాగం గరుకుగా కనిపిస్తుంది. నాలుక ఉపరితలంలో లక్షలాది అతిచిన్న బుడిపెలు ఉన్నాయి. వీటిని సూక్ష్మాంకురాలు అంటారు. వీటిలోనే రుచిని తెలిపే స్వాదుముకుళాలు ఉంటాయి. పదార్థాల రుచిని తెలిపే స్వాదుముకుళాలు నాలుక అంచులలో ఎక్కువగా ఉంటాయి. వీటివల్లనే చేదు, తీపి, పులుపు, ఉప్పు రుచులను తెలుసుకోగలుగుతున్నాం.

## మన పరిసరాలు

### చేపల ఘూణశక్తి!

చేపలు తెలివైన ప్రాణులని మనకు తెలుసు. గ్లాస్గో యూనివర్సిటీ శాస్త్రవేత్తలు ఇటీవల జరిపిన పరిశోధనల ద్వారా చేపలు కుటుంబాలతో ఉండడానికే ఇష్టపడతాయని తెలియవచ్చింది. ఒక కుటుంబానికి చెందిన చేపలన్నిటికీ ఒక విలక్షణమైన వాసన ఉంటుందనీ, దాని ద్వారానే తమ కుటుంబానికి చెందిన వాటిని గుర్తిస్తాయనీ శాస్త్రవేత్తలు కనుగొన్నారు. భిన్నమైన వాసన కలిగిన చేప వచ్చిందంటే దాన్ని పరాయి చేపగా పసిగట్టి వెంటనే తరుమగొడతాయి.

ఇలా పరాయి చేపలపట్ల విరోధంతో వాటిని తరుమగొట్టడానికి కారణం వాటిని చేరనిస్తే తాము ఉంటూన్న ప్రాంతం మీద తమ ఆధిపత్యం కోల్పోతామనే భయం కావచ్చని కొందరు పరిశోధకులు భావిస్తున్నారు.

చేపలన్నిటిలోకీ సాల్మన్ చేపలు తమ కుటుంబ సభ్యులను గుర్తుపట్టడంలో చాలా నైపుణ్యం కలిగి ఉన్నాయి. వాటి ముక్కులు వెలుపలగా ఉన్నాయి.