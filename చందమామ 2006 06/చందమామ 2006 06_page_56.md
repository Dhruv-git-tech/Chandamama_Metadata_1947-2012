రాయి రంగన్నకు కనిపించింది. అది చెంబు లోది కాదు.

“ఒక బోడిలింగాన్ని జ్ఞాపకార్ధం ఉంచు కుంటాను,” అంటూ రంగన్న వంగి, ఆ కొత్తరాయిని తీసి, చెంబులో వేసుకున్నాడు.

శ్రీగుప్తుడు చెంబులోని అసలు రాళ్ళను కాజెయ్యటానికే తనను శిథిలాల మధ్యకు పంపాడని రంగన్న గ్రహించాడు. కాని ఆ సంగతి తనకు తెలిసినట్టు అతను పైకి కన బడనియ్యలేదు.

తరవాత ఇద్దరూ ఎవరి దారిన వారు పెళ్ళారు. రంగన్న మర్నాడు పట్నంలో కూరలు అమ్ముకుని, శ్రీగుప్తుణ్ణి చూడబోయాడు. రంగన్నను చూడగానే శ్రీగుప్తుడు కంగారు పడ్డాడు. రంగన్న అనుమానం రూఢి అయింది.

రంగన్నకు పట్నంలో పగటివేషాలు వేసే స్నేహితుడు ఒకడున్నాడు. ఒకప్పుడు అతని కుటుంబంవాళ్ళు బాగా బతికారుట. అతని పేరు వసంతరాజు. రంగన్న వసంతరాజుకు జరిగినదంతా చెప్పి, శ్రీగుప్తుడికి తగిన శాస్తి జరగాలన్నాడు. వసంతరాజు అందుకు ఉపాయం ఆలోచించాడు.

అతను ఆ సాయంకాలం ఖరీదైన దుస్తులు వేసుకుని, పెద్దమనిషిలా శ్రీగుప్తుడి దుకాణా నికి వచ్చాడు. శ్రీగుప్తుడు శిథిలాలమధ్య దొరికిన రాళ్ళను సానపట్టిస్తున్నాడు. అవి ముడి వజ్రాలు. చాలా ఏళ్ళనాటివి కావటం చేత మట్టిపట్టి రాళ్ళలాగా ఉన్నాయి.

వసంతరాజు శ్రీగుప్తుడితో, “అవి వజ్రాలా ఏం? మన వజ్రాలకు అరేబియాలో వల్ల మాలిన గిరాకీ! నేను అరేబియాలో వజ్రాలు

అమ్మి లక్షలు గడించాను,” అన్నాడు. “వజ్రాలకు ఎలా విలువకడతారు?” అని శ్రీగుప్తుడు అడిగాడు.

“అందుకు వజ్రదుర్భిణి అనే పరికరం ఉన్నది. వజ్రాలను ఒకకుండలో వేసి, నీళ్ళు పోసి, ఒక రోజల్లా ఉంచాలి. మీకు కావా లంటే దాన్ని ఒక రోజుపాటు మీ కిస్తాను,” అన్నాడు వసంతరాజు.

శ్రీగుప్తుడు తనకు దొరికిన రాళ్ళను వసంత రాజుకు చూపించి, “వీటి విలువ మీ వజ్ర దుర్భిణిలో తెలుస్తుందా?” అన్నాడు.

వసంతరాజు వాటిని తన చేతిలోకి తీసు కుని, పైకీ, కిందికీ ఆడించి, “తప్పక తెలుస్తుంది. ఇవి పాతకాలం నాటి వజ్రాలు. ఇప్పుడిలాటివి దొరకడం లేదు,” అన్నాడు.

“మీ వజ్రదుర్భిణి నాకు అమ్ముతారా?” అని శ్రీగుప్తుడు అడిగాడు.