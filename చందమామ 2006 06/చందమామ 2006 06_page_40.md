కావ్యనాయికగా చేసి కావ్యం రాసీ, ఒక చిత్ర కారుడు, ఆమె సోయగాన్ని ఓ కళాఖండంగా చిత్రించీ, తాము ఆమెను వివాహమాడగోరుతు న్నట్టు లేఖలు రాశారు.

ఈ విధంగా మరికొందరి నుంచి కాను కలూ, లేఖలూ రావడంతో దేవసేన బెంబేలు పడి, తన బాల్యమిత్రురాలైన రాజవైద్యుడి కుమార్తె సుభాషిణిని సలహా అడిగింది.

సుభాషిణి చాలా వివేకవతి. ఆమె, దేవ సేనను, “నువ్వు బ్రహ్మచారిణిగా వుండిపోదల చావా లేక నీకు అన్ని విధాలా నచ్చిన ఎవరి సైనా వివాహమాడదలచావా?” అని సూటిగా ప్రశ్నించింది.

అందుకు దేవసేన ఏమాత్రం తడువుకో కుండా, “నా నృత్యగానాలనూ, అందచందా లనూ మెచ్చికాక, నన్ను నన్నుగా ప్రేమించే వ్యక్తిని వివాహమాడదలచాను,” అన్నది.

ఆ జవాబుకు సుభాషిణి సంతోషించి, “అలా అయితే, మానాన్న చికిత్సకోసం వాడే మూలికల గురించి నాకు బాగా తెలుసు. వాటిలో రెండు మూలికలను తెచ్చియిస్తాను. అందులో ఒకటి, తిన్న తర్వాత వారం రోజుల్లో నీ రూపం కారునలుపుగా అయిపోతుంది. రెండవది విరుగుడుగా తింటే, రెండు వారాల్లో తిరిగి నీ రూపం యథాస్థితికి వస్తుంది,” అని చెప్పి, ఆ మూలికలను తెచ్చి ఇచ్చింది.

తన రూపాన్ని కారునలుపుగా మార్చే మూలికను, ఆ రోజే దేవసేన తిన్నది. గంట కాలం గడిచీ గడవకుండానే, ఆమె రూపం నల్లగా మారిపోయింది. ఆ మర్నాడు ఆమె తనను పెళ్ళాడగోరిన శిల్పి, కవి, చిత్రకారు లకు కబురు చేసింది. వాళ్ళు పరమానంద భరితులైపోయి వచ్చి, దేవసేన రూపాన్ని చూస్తూనే నిశ్చేష్టులై పోయారు.

“దురదృష్టవశాత్తూ, నా రూపం ఇలా మారింది. మీలో నన్నీ రూపంలో పెళ్ళాడ గోరుతున్నవారెవరో, ఒక్కడుగు ముందుకు వేయండి!” అన్నది దేవసేన.

అంతే! వచ్చిన వాళ్ళు ముఖాలు చిట్లించు కుని మారుమాట్లాడకుండా వెళ్ళిపోయారు.

బాహ్య సౌందర్యాన్ని చూసి మనిషి ఎంతగా భ్రమించిపోతాడో, అనుభవ పూర్వకంగా చూసిన దేవసేన చిన్నగా నవ్వుకున్నది.

ఆ సమయంలో, దేవసేన తండ్రి విష్ణుశర్మ వార్థక్యభారానికితోడు, అనారోగ్యానికి గురై రెండు నెలలుగా మంచంపట్టి వున్నాడు. ఆయన తన కుమార్తె వికార రూపాన్ని చూసి