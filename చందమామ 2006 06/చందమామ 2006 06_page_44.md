పంచకల్యాణి

భ్రూమదత్తుడు కాశీరాజ్యాన్ని పరిపాలించే కాలంలో ఒకప్పుడు, బోధిసత్వుడు ఉత్తమ జాతి అశ్వంగా జన్మించాడు. అది రాజుగారి గుర్రాలలో కెల్లా ప్రధానమైన పంచకల్యాణిగా ఎంచబడుతూ వుండేది. అందుచేత దాని పోషణ, అలంకరణ, ప్రత్యేకించి రాజరీవి ఉట్టిపడేటట్టు జరుపుతూ వచ్చారు.

రాజుగారి గుర్రాలలో ముఖ్యమైన ఆ పంచకల్యాణికి మూడేళ్ళనాటి ప్రశస్తమైన పాత ధాన్యాలతో ఆహారం తయారు చేసి పెట్టేవారు. దాని ఆహారం మామూలు అన్ని గుర్రాలకు మోస్తరుగా కాక, వేయి మొహి రీలు ఖరీదు చేసే ఒక బంగారు పళ్ళెంలో పెట్టేవారు. అది మసిలే శాల గుమగుమ లాడుతూ పరిమళించేది. ఆ శాల చుట్టూతా ఆకర్షణీయమైన రంగురంగుల తెరలు వేలాడుతూ వుండేవి. పైన బంగారు పువ్వులు చమికీ వేసిన అందాల చాందినీ కట్టబడి వుండేది. నాలుగు గోడలకూ సువాసనలు

విరజిమ్మే రకరకాల పుష్పజాతులు అమర్చబడి వుండేవి. రాత్రింబగళ్ళు ఆ శాల అగరు వత్తుల ధూపంతో, సుగంధ ద్రవ్యాల పరిమళాలతో వెలిగి పోతూ వుండేది.

ఇటువంటి ఉత్తమమైన అశ్వంగల కాశీరాజును చూస్తే ఇరుగు పొరుగు సామంత రాజు లెవళ్ళకూ అంతగా ఇష్టం వుండేది కాదు. అసూయతో అలమటించి పోయే వారు. ఒకప్పుడు ఏడుగురు సామంతరాజులు ఒకటిగా చేరి, కాశీ రాజుకు ఇలా రాయ బారం పంపించారు: ‘‘మీ రాజ్యం మాకు వప్పగించినాసరే, లేకుంటే యుద్ధానికి తయారై వచ్చినా సరే,’’ అని.

వెంటనే కాశీరాజు తన మంత్రులను సమావేశపరచి, సంగతి సందర్భాలు విప్పి చౌప్పాడు. అందుకు మంత్రులు, ‘‘మహారాజా! మీరు యుద్ధరంగానికి స్వయంగా వెళ్ళపనిలేదు. మన సేనాని వీరవర్మను పంపిస్తే సరి. అతడే జయించుకు వస్తాడు. అటు