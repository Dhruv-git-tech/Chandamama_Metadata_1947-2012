తొడగవూ?’’ అన్న స్త్రీకంఠం వినిపించింది. మల్లయ్య ఇంట్లోకి వెళ్ళి గాజులు తెచ్చి రెండు చేతులకూ తొడిగాడు. వెంటనే రెండు చేతులూ మాయమైపోయాయి.

మళ్ళీ మరుసటి రోజు రాత్రి తలుపు చప్పుడు కావడం, మల్లయ్య తలుపు తెరవడం జరిగింది. ఈ సారి అదే గొంతు, ‘‘మల్లయ్యా, నా గాజులు బావున్నాయ?’’ అని అడిగింది గాలి లోకి గాజుల చేతులను గలగల లాడిస్తూ. ‘‘ఆ! నీ చేతులకు ఈ గాజులు చాలా బావున్నాయి,’’ అంటూ మల్లయ్య వెళ్ళి పడుకున్నాడు. మూడో రోజు రాత్రి గాలిలోని గాజుల చేతులగొంతు మల్లయ్య తలుపు తట్టి అతన్ని నిద్ర లేపింది. మల్లయ్య కళ్ళు నులుముకుంటూ వెలుపలికి వచ్చి, ‘‘అమ్మా, నువ్వు నాకు కనిపించవు. ఇంతకు నువ్వెవరు? నన్నెందుకు నిద్రపోనివ్వ కుండా ఇబ్బంది పెడుతున్నావు?’’ అని అడిగాడు.

‘‘మల్లయ్యా, నేను ఎవరైతేనేంగాని, నా చేతులకు గాజులు తొడిగిన నీకు ఏమైనా ప్రతిఫలం ఇవ్వాలని ఉంది. ఏం కావాలో కోరుకో,’’ అన్నది ఆ స్త్రీ కంఠస్వరం.

‘‘ఏం కోరుకుంటాను తల్లీ! నాలుగు ఊళ్ళు తిరిగి వ్యాపారం చేసుకునే సత్తువ నా కాళ్ళకు ఉంటే చాలు. కష్టపడి నా భార్యాబిడ్డలను పోషించుకుంటాను. మనసెరిగి నడుచు కునే భార్యా, నా మాట జవదాటని పిల్లలూ ఉన్నారు. ఇంతకు మించి నాకేంకావాలి. వాళ్ళకు ఎలాంటి కష్టమూ రాకుండా చూసుకో. అదే పదివేలు!’’ అన్నాడు మల్లయ్య.

‘‘మల్లయ్యా! నీ మంచి మనసే నీకు రక్ష. పిల్లాపాపలతో నువ్వు చిరకాలం శాంతి సుఖాలతో వర్ణిల్లగలవు,’’ అంటూ గ్రామదేవత రూపం లీలగా కనిపించి అదృశ్యమయింది.

- ఎ.సి. రూపిణి, ప్రొద్దుటూరు పోస్ట్ & మండలం, కడప జిల్లా.

## చందమామ క్విజ్ - 3 (ఏప్రిల్ '06) విజేతలకు అభినందనలు

1. శ్రీమతి పృథ్విసాయి, మిరియాలపాలెం, ఒంగోలు - 523 001 (ఆం.ప్ర)

2. జి. నందినీ నాగజ్యోతి, హనకనహాల్ - 515 741 అనంతపురం జిల్లా (ఆం.ప్ర)

3. బి. నిశిత్, చింతామణి తాలూకా, కోలార్ జిల్లా (కర్నాటక)

4. ఆర్. నవీన్, పటేల్ రోడ్, అనంతపురం - 515 001 (ఆం.ప్ర)

5. తప్పట మంజుల, మైదుకూరు - 516 172 కడు జిల్లా (ఆం.ప్ర)

## చందమామ క్విజ్-3 సమాధానాలు

1. గట్టయ్య.

2. కుతుబుద్దీన్ ఐబాక్.

3. విలువ తెలియనివాడు.

4. మహాశాసనుడు.

5. దిగంబరులు; శ్వేతంబరులు.

6. అంజుమాన్ (అగ్నిదేవాలయం)

7. స్వరూప్ శ్రీవాత్సవ.

8. స్వప్నసుందరి కథ.