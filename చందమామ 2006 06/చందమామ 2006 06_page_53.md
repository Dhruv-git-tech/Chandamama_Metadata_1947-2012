“నిజంగానా, మంధరా? ఎంత మంచి వార్తతెచ్చావు!” అంటూ కైకేయి ఆనందంతో వికీంచిన ముఖంతో పక్కమీద లేచి కూచుని, మెడలోని విలువైన ఆభరణం ఒకటి తీసి ఇస్తూ, “ఇంకేం కావాలన్నా ఇస్తాను, అడుగు!” అన్నది.

కైకేయి ధోరణి మంధరకేమీ నచ్చలేదు. ఆమె తన యజమానురాలితో, “మూడు రాలా, రాబోయే విపత్తు అర్థం చేసుకో లేకుండా ఉన్నావు. లేకపోతే దుఃఖించటా నికి బదులు ఆనందిస్తావా? నీకు బదులు కూడా నేనే ఏడుస్తున్నాను. ఎందుకంటావా? రేపు పట్టాభిషేకం జరగగానే కౌసల్య రాజమాత అవుతుంది. నీవు ఆమెకు పరిచారికవుతావు. రాముడి అంతఃపుర స్త్రీలకు నీ కోడళ్ళు దాసీలవుతారు. భరతుడూ, అతని సంతతీ రూపుమాసి పోవలిసిందే. నాకు బహుమానం ఇస్తానంటివే? నీకేమి ఒరిగిందని బహుమానం ఇస్తావు? రాజ్యాభిషేకం భరతుడికి జరిగినప్పుడుగదా నేను నీ బహుమానాలు పొందవలిసింది? భరతుడు దూరాన మామ గారింట ఉండబట్టీ గాని, దశరథుడు నీపై

ప్రేమకొద్దీ అతనికే ఈ పట్టాభిషేకం చేసి ఉండడా? రాముడు రాజయ్యాక భరతుడిక ఇక్కడికి రానవసరంలేదు. అటునుంచి అటే అడుమికి పోవటంమేలు. ఎందుకుంటే రాముడు అతణ్ణి బతకనివ్వడు. నీ భర్తనీ మీద ఎక్కువ ప్రేమగా ఉంటాడన్న అహంకారంతో ఇంత వరకూ నీవు కౌసల్యను చాలా లోకువగా చూశావు. ఇక ఆవిడ నీపై పగ తీర్చుకోకుండా ఊరుకుంటుందా? నీకు నిజంగా సమర్థతే ఉంటే ఈ పట్టం భరతుడికి కట్టించు! భరతుడికి పోటీ అయిన రాముణ్ణి అడవిలోకి తోయించు! ఇంత రాజ్యానికీ భరతుడు రాజవుతాడు, నీవు రాజమాతవై గౌరవం పొందుతావు. రాముడు రాజైతే నీ పతనం తప్పదు. నీ ముఖం చూసేవారుండరు,” అని ఎడా పెడా అనేసింది.

ఈ మాటలు కైకేయి తలకెక్కాయి. ఆమె ముఖం జేవురించింది. క్రోధావేశంతో ఆమె మంధరను చూసి, “అవును, నువ్వన్నది జరగాలి. భరతుడు రాజు కావలిసిందే, రాముడడవి పాలు కావలిసిందే! కాని అది ఎలా సాధ్యపడుతుంది?” అన్నది.