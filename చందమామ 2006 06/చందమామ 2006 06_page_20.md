సేపు వుంచి తీసుకుని తలమీద పెట్టుకు న్నాడు. ఆ దశాల మహిమవల్ల ముళ్ళుగుచ్చు కోవు; విషసర్పాలు అసలు దగ్గరకు రావు. ఇది బైరాగి ఎంతో శ్రమించి తెలుసుకున్న రహస్యం!

మిట్టమధ్యాప్యసమయానికి శివుడు సగం పర్వతం ఎక్కగలిగాడు. అంతలో, సమీపాన ఉలితో ఎవరో శిల చెక్కుతున్న సవ్వడి వాడికి వినిపించింది. శివుడు అటు కేసి తల తిప్పి చూశాడు. విలువైన వస్త్రాభరణాలతో వున్న ఒక దేవతా పురుషుడు ఉలితో శివలింగం చెక్కుతున్నాడు. ఐతే, అది మధ్య మధ్య బీటలువారుతున్నది. బైరాగి చెప్పిన యక్షుడు, ఇతడే అని గ్రహించిన శివుడు, మెల్లగా అతడి ముందుకు వెళ్ళి వినయంగా నమస్కరించాడు.

దేవతాపురుషుడు తల ఎత్తి శివుణ్ణి చూస్తూనే కోపంగా, “ఒహ్హో, అల్పమానవు లకు, నా బోటి యక్షుడు కూడా ఎంత చుల కనైపోయాడు! ఆ మధ్య ఒక బైరాగి; ఇప్పుడు నువ్వు. స్వార్థపరులైన మీ మానవుల వలన, మా పూజలకు ఆటంకం కలగకుండా, పర్వత మార్గాన్ని దుర్గమం చేశాం. ఐనా, ఎలా ఇక్కడికి రాగలిగావు? అలనాడు వచ్చిన బైరాగి ఒకకన్ను పోగొట్టుకున్నాడు, ఎరగవా?’’ అని ప్రశ్నించాడు.

ఆ ప్రశ్నకు శివుడు వినయంగా, “యక్షోత్తమా! మీరు శపించిన బైరాగి ద్వారా, మీ యక్షులు ఈ పర్వత ప్రాంతాన మహాశివుడి పట్ల చేసిన అపచారాన్ని గురించి విన్నాను. కొంతకాలం కిందట, పర్వతం అంచున వున్న

అడవిలోంచి, ఒక ఆదివాసి పర్వతం మీదికి వేటాడవచ్చి, అక్కడనిలువునా లింగాకారాన్ని తలపింప చేసే ఒక బండరాయిని చూసి, దానిని అడవిపూలతో పూజిస్తూ, ‘శివా, మహా శివా’ అంటూండగా, మీ యక్షులు అది గమనించి, ‘ఒరే, మూర్ఖుడా! చిట్టడవిలో కీసరబాసర తీగలకు పూచిన పూలతో బండ రాయిని పూజిస్తూ, శివనామం జపిస్తావా? ఎంత అపచారం!’ అంటూ రాయిని పగల గొట్టి, అతణ్ణి అక్కడి నుంచి తరిమేశారు,” అని ఇంకా ఏదో చెప్పబోతూండగా, యక్షుడు వాణ్ణి వారించి, “నువ్వు చెప్పే యక్షుల్లో నేనొకణ్ణి. నా పేరు యశోధనుడు. ఇదంతా, ఈ పర్వతం మీద తిరుగుతున్న ఏ యక్షుడి నుంచో, ఆ బైరాగి తెలుసుకుని వుంటాడు. దీనికన్న ముఖ్యమైన సంగతేమంటే-ఆది వాసిని ఇక్కడి నుంచి తరిమివేసిన మరు