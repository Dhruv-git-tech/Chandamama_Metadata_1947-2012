ఈ వార్త ఊరంతా పాకి ఘోషయ్యనూ చేరింది. ఆయన కంగారుపడి శేఖరుణ్ణి పిలిచి, “నువ్వు నాకిచ్చింది ముప్పై వరహాలు. ఊళ్ళో లక్షమాని చెప్పావు. నేను నీకే ఉపకారం చేస్తాననలేదు. చేస్తానన్నట్లు ఊళ్ళో చెప్పావు. అంతా దానధర్మాలంటూ వెంటబడి నన్ను దోచాలని, నీ ఆలోచనైతే అది సాగనివ్వను. నీ అబద్ధాల గురించి ఊళ్ళో చెప్పేస్తాను,” అంటూ బెదిరించాడు.

అందుకు శేఖరుడు వినయంగా, “ఎవరి కేంచెప్పినా మీకులాగే చెబుతానని ముందే మీతో అన్నాను. అప్పుడు మీరు సంతోషించారు కూడా. తమరు పుల్లయ్య, రంగడు, భద్రంలకు మూడేసి వరహాలిచ్చి పదివేల న్నారు. అంటే ముప్పై వరహాలు లక్షేకదా! గోరంతలు కొండంతలు చేయడం తమ పద్ధతే కదా; మెచ్చుకుంటారనుకున్నాను. నచ్చక పోతే, నావి అబద్ధాలని ఊళ్ళో చెప్పేయండి. నేనేమీ అనుకోను,” అన్నాడు.

శేఖరుడు చెప్పింది అబద్ధమంటే బయట పడేది తన బండారమే అని గ్రహించిన ఘోషయ్య తేలుకుట్టిన దొంగలా వూరుకు

న్నాడు. అంతేకాదు. గతంలో మాటిచ్చిన ప్రకారం ఊళ్ళో గుడికీ, బడికీ కలిపి పదివేల వరహాల విరాళమిచ్చాడు. “బుద్ధెచ్చింది. ఇక ఈ జన్మలో గోరంతలు కొండంతలు చేసి గొప్పలు చెప్పుకోను,” అని మనసులో అను కున్నాడు.

ఈలోగా పుల్లయ్య, రంగడు, భద్రం ఘనపురం వచ్చారు. ఘోషయ్యకు తగిన శాస్తి జరిగిందని సంతోషించారు. ఆ తర్వాత భద్రం, శేఖరుడికి తన వ్యాపారంలో భాగ మిచ్చాడు. రంగడు, భూమయ్య అప్పు తీర్చి సూరన్న దంపతులకు వెట్టిచాకిరి తప్పించాడు. పుల్లయ్య అతడికి తన కూతుర్నిచ్చి పెళ్ళి చేశాడు.

శేఖరుడు జనపురానికి మకాం మార్చే ముందు ఘనపురంలో గొప్ప విందు ఏర్పాటు చేసి, “ఈ రోజు నా జాతకమిలా మారిపోవ డానికి ఘోషయ్యగారే కారణం!” అని ఊరి పెద్దలకు చెప్పాడు.

“ఒరేయ్, గోరంతలు కొండంతలు చేయకు! అది మంచి అలవాటు కాదు,” అన్నాడు ఘోషయ్య కంగారుగా.