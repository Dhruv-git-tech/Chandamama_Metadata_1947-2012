# విజ్ఞానం .... వినోదం .... వికాసం ....

## మీకు తెలుసా?

### సముద్ర సైనికులు

ప్రపంచంలో ఎక్కడ చూసినా నిరంతరాయంగా జీవనపోరాటం సాగుతూనే ఉంది. అందుకు సముద్రం కూడా మినహాయింపు కాదు. సముద్రగర్భంలో ఆయుధపాణులైన సైనికుల్లాంటి ప్రాణులున్నాయంటే నమ్మశక్యం కాదు. అయినా ఇది నిజం!

సముద్ర గర్భంలో వున్న ఒక ప్రత్యేకమైన నత్తజాతిని శాస్త్రవేత్తలు కనుగొన్నారు. ఈ నత్తల శరీరం మీదా, పాదాల అడుగునా ఇనుప పొలుసులు ఉన్నాయి. 40,000 పైచిలుకు ఉన్న నత్త, స్లగ్ జాతుల్లో మరిదేనికీ ఇలాంటి ఏర్పాటు లేనందువల్ల దీన్ని చాలా విలక్షణంగా చెబుతారు. మామూలు నత్తలకున్న వీపు మీది పైతొడుగు కూడా వీటికి లేవు. పాదాల అడుగున ఉన్న ఈ ఇనుప పొలుసులే క్రమంగా నత్తల పైతొడుగుగా మారి ఉండవచ్చని సముద్ర జలజీవ శాస్త్రవేత్తలు భావిస్తున్నారు.

సముద్రానికి అడుగున దాదాపు 2.5 కి.మీ. లోతున ఈ నత్తలు నివసిస్తున్నాయి.

## మన దేశం క్విజ్

### పవిత్ర స్థలాలు

1. ఉత్తర భారతదేశంలో ప్రవక్త మహమ్మదు శరీర అవశేషం కలిగిన మసీదు ఏది? అవశేషం ఏమిటి?

2. భారతదేశంలోనే అతి ప్రాచీనమైన యూదుల ప్రార్థనా మందిరం 'సినగాగ్' కేరళలో ఎక్కడ ఉన్నది? అది ఎప్పుడు నిర్మించబడింది?

3. గుజరాత్‌లోని సంజాన్‌లో మొట్టమొదటి అగ్ని దేవాలయం నిర్మించబడింది. ఆ ఆలయం నిర్మించడానికి పార్శీకులకు భూమిని మంజూరు చేసిన హిందూ రాజు ఎవరు?

4. మనదేశంలో ఎలుకల కోసమని ఒక గుడి ఎక్కడున్నది?

5. కోణార్క సూర్య దేవాలయంలో సూర్యడి రథానికి ఉన్న మొత్తం గురాలు ఎన్ని?

(సమాధానాలు 66వ పేజీలో)