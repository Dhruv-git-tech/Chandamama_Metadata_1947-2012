రాకాసిలోయ

10

[బిలమార్గాన్ని కప్పి వేసిన పొగలో చిక్కుకున్న బ్రహ్మదండి మాంత్రికుడు, తన శిష్యుణ్ణి బెదిరించి బయట పడేందుకు ప్రయత్నించాడు. కాని, సాధ్యం కాలేదు. ప్రాణాలు కాపాడుకోవడానికి మరో మార్గం కనిపించక వాడు బిలంలో నుంచి బయిటికి వచ్చి, రాజగురువుకు చిక్కిపోయాడు. ఆయన వాణ్ణి కర్రకు వేలాడ గట్టించి, నగరానికి తీసుకుపొమ్మని భటులకు ఆజ్ఞ ఇచ్చాడు. తరూత–]

సేనానాయకుడు ముందుగా నగరంలోకి పంపిన సైనికుడు, తప్పెటలూ, తాషా మర్పాలూ వాయించే కొందరిని వెంటబెట్టు కుని, నగరంలో చాటింపు వేయించాడు.

చాటింపు వింటూనే జనం గుంపులు గుంపులుగా చేరి కేకలు పెడుతూ, ఆనందోత్స వాలు ప్రారంభించారు. చాలామంది బ్రహ్మ దండి మాంత్రికుణ్ణి చూసేందుకు నగర ద్వారం దగ్గిరకు వెళ్ళారు. ముందుగా ద్వారం దాటి నగరం ప్రవేశించినవాడు రాజగురువు. ఆయన శక్తిసామర్థ్యాలవల్లనే మాంత్రికుడు

పట్టుబడ్డాడన్న వార్తవిన్న ప్రజలు ఆయనకు గొప్పగా స్వాగతం ఇచ్చారు. ఆయనకు చేతు లెత్తి అందరూ జేజేలు పలికారు.

కొద్దిసేపటి తరవాత సేనానాయకుడూ, అతనికి వెనకగా కావడి బద్దకు వేలాడుతున్న మాంత్రికుడితో సైనికులూ నగర ద్వారం సమీపించారు. మాంత్రికుణ్ణి ఆ స్థితిలో చూసి, ప్రజలు అవహేళన చేస్తూ పెద్ద గోల ప్రారంభించారు. కొందరు మాంత్రికుణ్ణి శిగ పట్టుకుని అటూ ఇటూ వూపారు. మరి కొందరు వాణ్ణి తిడుతూ కొట్టబోయారు.

‘చందమామ’