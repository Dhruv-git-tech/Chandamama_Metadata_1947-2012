భూమయ్య బాకీ తీర్చడానికి మళ్ళీ ఘోషయ్యనే డబ్బడిగాడు సూరన్న. ఘోషయ్య కాసేపాలోచించి, “ఇతరుల సాయంతో ఎన్నాళ్ళని బ్రతుకీడుస్తావు? నీ మేలు కోరి చెబుతున్నాను. భూమయ్య దగ్గర వెట్టిచాకి రికి చేరిపో. నీకూ, నీ భార్యకూ జీవితాంతం తిండికీ, గుడ్డకూ అసలు లోటుండదు,” అన్నాడు.

“అయ్యా, నేనూ, నా భార్యా వెట్టిచాకిరీకి సిద్ధమే. కానీ మా అబ్బాయి శేఖరుడు ఒప్పుకో వడంలేదు. వాడు అంతోయింతో చదువుకు న్నాడు. వ్యాపారం చేసి డబ్బు సంపాదించి, నా బాకీలన్నీ తీరుస్తానంటున్నాడు. ఈలోగా మీ సాయం కావాలి,” అన్నాడు సూరన్న.

“ఐతే, నువ్వు శేఖరుణ్ణి నా కప్పచెప్పి భూమయ్య దగ్గరచేరు. వాణ్ణి గొప్పవాణ్ణి చేసి

వాడిచేతే నీకు వెట్టిచాకిరీ తప్పిస్తాను. అప్పుడు ఊరంతా నీ పారుషాన్నీ, నా ఔన్నత్యాన్నీ మెచ్చు కుంటారు. ఇలా ఇప్పటికి పదికుటుంబాలకు సాయపడ్డాను. నీది పదకొండోది,” అన్నాడు ఘోషయ్య.

సూరన్న, శేఖరుణ్ణి ఘోషయ్య వద్ద వదిలి, భార్యతో పాటు భూమయ్య వద్ద వెట్టిచాకిరీకి చేరాడు. అప్పుడు శేఖరుడు, ఘోషయ్యను వ్యాపారంలో పెట్టుబడికి వెయ్యి వరహాలిప్పించ మని కోరాడు. “వెయ్యేం కర్మ! లక్ష వరహాలి స్తాను. కానీ ఒకర్నడిగి తెచ్చే పెట్టుబడితో, ఏ వ్యాపారమూ రాణించదు. నీ తెలివితేటలే వ్యాపారానికి పెట్టుబడి కావాలి. ఒక్సుడునేను పుల్లయ్య, రంగడు, భద్రం అనే ముగ్గురు పేదవాళ్ళను చేరదీసి చదువు చెప్పించి పెళ్ళిళ్ళు చేశాను. వ్యాపారం చేసుకోమని ఒక్కొక్కరికి పదివేల వరహాలు అప్పిచ్చాను. వాళ్ళు ఏడాది తిరక్కుండా వెనక్కొచ్చి, నేనిచ్చినదంతా నష్టపోయామని చెప్పి, మళ్ళీ డబ్బడిగారు. నేనివ్వనంటే జనపురం వెళ్ళి అక్కడ వ్యాపారాలు చేసి లక్షలు గడించారు. వడ్డీ కూడా అక్కర్లేదన్నా, ఈనాటి వరకు నాకు ఒక్క వరహా కూడా చెల్లు పెట్టలేదు,” అన్నాడు ఘోషయ్య.

ఆ మాటలకు శేఖరుడు చిన్న బుచ్చుకుని, “తమరీ కథ నాకెందుకు చెప్పారో కానీ, నేన లాంటివాణ్ణికాను. నాకిచ్చిన డబ్బును వడ్డీతో కలిపి పువ్వల్లో పెట్టిమెనక్కివ్వగలను,” అన్నాడు.

ఘోషయ్య చిరునవ్వు నవ్వి, “నాకు వడ్డీ లెందుకూ? డబ్బు తిరిగొస్తే వేరెవరికైనా సాయపడొచ్చని, నా ఆశ. కాబట్టి నువ్వు