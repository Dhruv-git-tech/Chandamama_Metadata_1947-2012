పరిసరాలలోని ఒక ఆలయ ప్రాంగణంలో తవ్వ కాలు జరుగుతున్నాయి. కార్మికులు దీక్షగా తవ్వ తున్నారు. ఒకనాడు దాపుల నిలబడి ఆ దృశ్యాన్ని తదేకంగా తిలకిస్తూన్న మైఖేలేంజిలో ఉన్నట్టుండి, “ఆగండి! ఆగండి! నెమ్మదిగా తవ్వండి! అక్కడో అద్భుతమైన విగ్రహం శిరస్సు కనిపిస్తున్నది! జాగ్రత్త, జాగ్రత్తగా తవ్వండి!” అని కేకవేశాడు.

అదేవిధంగా కార్మికులు నెమ్మదిగా తవ్వి, పైమట్టిని తొలగించి అందమైన మానవ శిల్పాన్ని పెలుపలికి తీశారు. క్షణాలలో ఆ వార్త నగరమంతటా వ్యాపించింది. వందలాది మంది అక్కడికి చేరారు. వారిలో సుప్రసిద్ధ కళావిమర్శకులు, కళారాధ కులు, పోషకులు, ప్రాచీన శిల్పాలు సేకరించడం పట్ల అభిలాష కలవారు ఉన్నారు. కొత్తగా బయట పడిన విగ్రహం అందచందాలనూ, దాన్ని చెక్కిన శిల్పి అద్భుత శిల్పకళా నైపుణ్యాన్నీ ఆకాశానికి ఎత్తేశారు. “ఎంత గొప్ప శిల్పకారుడు!” అని కొందరంటే, “అద్భుతమైన కళాఖండం! అలాంటి శిల్పకారుణ్ణీ ఈ కాలంలో చూడలేం!” అని మరికొందరన్నారు.

ఆ శిల్పాన్ని సొంతం చేసుకోవడానికి చాలా మంది పోటీ పడ్డారు. ఆఖరికి శాన్ జార్జియో కార్డినల్ అధికమొత్తం చెల్లించి దాన్ని తన చర్చికి తీసుకువెళ్ళడానికి బయలుదేరబోయాడు. అప్పుడు అక్కడున్న ఒక కళావిమర్శకుడు మైఖేలేంజిలో కేసి చూస్తూ, “యువ శిల్పీ, నువ్వు కూడా ఇలాంటి అద్భుతమైన శిల్పకళా ఖండాన్ని సృష్టించాలని కలలు కనాలి!” అన్నాడు. “అప్పుడే, ఇలాంటి గొప్ప కళా ఖండాన్ని కాక పోయినా, దీక్షగా కృషి చేస్తే దీనిని పోలిన శిల్పాన్నయినా సృష్టించగలవు!” అన్నాడు మరొక విమర్శకుడు.

“నిజంగానే కళాఖండాన్ని సృష్టించాలని కలలు కన్నాను. దీక్షతో కృషిచేసి ఈ కళా ఖండాన్ని సృష్టించగలిగాను,” అన్నాడు మైఖేలేంజిలో.

“నువ్వు చెబుతున్నదేమిటి?” అని ఆశ్చర్యంతో అడిగారు ఇద్దరు విమర్శకులూ ఒక్కసారిగా.

“అవును, నేను చెబుతున్నది అక్షరాలా నిజం!” అంటూ మైఖేలేంజిలో ఆ శిల్పం అడుగున ఉన్న తన సంతకాన్ని వారికి చూపాడు. అంతేకాదు. దాని నమూనాను తన ఇంటి నుంచి తెచ్చి వారి ఎదుట ఉంచాడు. అది పాత శిల్పంలా కనిపించ డానికి ఉపయోగించిన రంగుల గురించీ, దానిని రహస్యంగా రాత్రివేళ భూమిలో పాతిపెట్టిన విషయం గురించీ వివరించాడు.

మొదట విస్మయం చెందినప్పటికీ, ఆ తర వాత విమర్శకులు మైఖేలేంజిలో శిల్పకళా నైపు ణ్యాన్నీ, ప్రతిభనూ, మేధాసంపత్తినీ, ఏకగ్రీవంగా గుర్తించి అభినందించారు. ఎంతగానో ప్రశంసించారు!

-(ఎం.డి)