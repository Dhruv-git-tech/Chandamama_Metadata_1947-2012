# నేమూ కథ

34

1936 ఆగస్టులో కాంగ్రెసు ఎన్నికల సంరంభం ప్రారంభించి, ఒక ప్రణాళిక విడుదల చేసింది. జవాహరు ఉపన్యాసాలిస్తూ దేశసంచారం చేశాడు. అతను కాంగ్రెసుకు వోట్లివ్వమని అడగలేదు. దేశంలో ఉన్న పరిస్థితి గ్రహించి, తమ ఇచ్చానుసారం చెయ్యమన్నాడు.

1936 డిసెంబరు 11న జవాహరు మూడోసారి కాంగ్రెసు అధ్యక్షుడుగా ఎన్నిక అయాడు. వరసగా మూడుసార్లు కాంగ్రెసు అధ్యక్షత పహించటం అతని కిష్టంలేదు. కాని కాంగ్రెసు యొక్క ఐక్యతను నిలబెట్టగలవాడు అతను తప్ప మరొకడు ఆ తరు ణంలో లేదు.

ఫైజ్ పూర్ కాంగ్రెసు సమావేశంలో జవాహరు భారతీయ స్వాతంత్ర్యాన్ని గురించి గట్టిగా మాట్లాడాడు, గ్రిటిమ వైదేశిక విధానాలను ఖండించాడు. హిట్లరునూ, స్పెయినులో ఫానిస్టులనూ నిరసించి, అంతర్జాతీయ ప్రజాతంత్రాన్ని సమర్థించాడు.

ఎన్నికలు వచ్చాయి. ఏడు రాష్ట్రాలలో కాంగ్రెసు గెలిచింది. ఢిల్లీలో కాంగ్రెసు

శాసనసభ్య లందరూ సమావేశమై పదవీ స్వీకరణకు అనుకూలంగా నిర్ణయం చేశారు. జవాహరుకు ఈ నిర్ణయం ఇప్పంలేదు. కాంగ్రెసు కార్యకర్తల నిజమైన కార్యరంగం శాసనసభలు కాదని అతను జ్ఞాపకం చేశాడు.

ముస్లిము ప్రజానీకాన్ని కాంగ్రెసు ఉప లకీంచిన కారణంగా ఎన్నికలలో కాంగ్రెసుకు ముస్లిము వేట్లు అంతగా పడలేదు. ముస్లిములకు వేరే సమస్యలున్నట్టు జిన్నా మాట్లాడాడు. రైతులలో హిందువులకూ ముస్లిములకూ వేరు వేరు సమస్యలు లేవని నెహ్రూ వాదం. ఇద్దరి మధ్యా కొంత ఘర్షణ జరిగింది.

'చంద్రమామ'