“సల్లగొరె మాంసం తింటే కిందటిసారి నిమ్మళించింది,” అన్నదామె.

“సల్లగొరె ఈ ప్రాంతాల ఎక్కడున్నది? సల్లయ్యగాడి దగ్గిర ఒకే ఒక గొరె ఉన్నది. వాడి ఎత్తు డబ్బు పోసినా వాడు దాన్ని ఇవ్వడు,” అన్నాడు పోతరాయుడు.

“నా ప్రాణం ఇట్లా పోవాలిసిందేలే!” ఆంటూ నూకాలమ్మ మూలిగి మళ్ళీ కళ్ళు మూసింది.

ఆ రాత్రి సల్లగొరెను దొంగిలించాలని పోతరాయుడు విశ్వయం చేసుకున్నాడు. నూకాలమ్మ చచ్చిపోతే వాడు మళ్ళీ కుక్క బతుకు బతకటం తప్ప మరో మార్గంలేదు.

సల్లయ్య దొంగ కోసం తన కుక్కతో సహా మంద సమీపంలో మాటువేసి ఉన్నాడు. పోతరాయుడు పచ్చి మందకు కాపలా లేరని భ్రమపడ్డాడు. మసక చికట్లో వాడు సల్లగొరె కోసం పరకాయించి చూసి, చివరకు గుర్తుపట్టాడు. వాడు దాని కేసి

గొరెలమధ్యగా పోతూండగా ఎక్కడినుంచో ఒక కుక్క వచ్చి వాడి మీద విరుచుకు పడింది. వాడు హడలిపోయి గొరెల మధ్య నుంచి బయటికి పస్తుండగా వీపు మీద తపీ మని కర్ర దెబ్బ పడింది.

చావు తప్పి కన్ను లొట్టపోయి పోత రాయుడు ఇల్లు చేరేసరికి నూకాలమ్మ అప్పుడే భోజనం చేసి, మంచం మీద కూర్చుని ఉన్నది. అతన్ని చూడగానే, “ఈ రాత్రివేళ ఎక్కడికి పోయావు? ఇంతకుముందే నాకు నిద్రమెలకువొచ్చింది. ఇంత అన్నం తిన్నాను,” అన్నదామె.

“నీ మూర్ఛ ఏమయింది?” అన్నాడు పోతరాయుడు.

“నాకు మూర్ఛేమిటి? కలగంటున్నావా ఏం?” అన్నది నూకాలమ్మ.

నూకాలమ్మ తనను శిక్షించటానికే ఇలా చేసిందని గ్రహించి పోతరాయుడు ఆది మొదలు బుద్ధిగా ఉన్నాడు.