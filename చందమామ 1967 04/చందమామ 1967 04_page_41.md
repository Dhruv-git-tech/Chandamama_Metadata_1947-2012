లేదు. తీరాన రేవు కూడా లేదు. అందుచేత ఓడ నుంచి కొన్ని తెప్పలు దించి, ఓడలో వాళ్ళంతా తీరానికి ప్రయాణమయారు.

సింహళీయుడు మాత్రం ఓడ నుంచి దిగలేదు; “రత్నాలన్నీ మీరే ఉంచుకోండి. నేను మా తామ్రపర్ణి నగరానికి వెళ్ళాలి. ఈ ఓడ నన్ను తప్పక మా ఊరు చేర్చు తుంది. అందులోనుంచి దిగను,” అనేశాడు. అతన్ని వదిలేసి మిగతా వాళ్ళంతా తెప్ప లను తెడ్డతో నడుపుకుంటూ తీరం కేసి వెళ్ళిపోయారు.

తీరం చేరగానే నావికులపెద్ద మిగిలిన వాళ్ళతో ఇలా అన్నాడు:

“ఈ లంకలో ఉండేవాళ్ళు మరుగుజ్జులు. కోపం వస్తే వాళ్ళంత చెడ్డవాళ్ళు లేరు; విషపు బాణాలతో కొట్టి చంపేస్తారు. కాని మంచిగా ఉంటే ప్రాణాలిచ్చేస్తారు. అందుచేత వాళ్ళతో జాగ్రత్తగా మసులు కోవటం అవసరం. ఆ కనిపించే కొండ నిండా రాళ్ళలో రత్నాలున్నాయి. దాని దిగుపనే మరుగుజ్జులుండే నగరం ఉన్నది. కొండ అన్నిపక్కలా నిటారుగా ఉంటుంది. దాన్ని ఎక్కటం అసాధ్యం. దానిపైకి వెళ్ళటానికి మెట్లున్నాయి. ఆ మెట్లను చేరా లంటే నగరంలో నుంచే వెళ్ళాలి. మెట్ల మార్గానికి మరుగుజ్జులు అహౌరాత్రాలు కాపలా కాస్తారు. అందుచేత మరుగుజ్జులను మంచిచేసుకోకుండా మనం ఏమీ సాధించలేం.”

నావికులపెద్ద ఈవిధంగా చెప్పాక, అందరూ కలిసి కొండ కేసి కదిలారు. కొంత దూరం వెళ్ళాక నగరం కనబడింది. వాళ్ళంకా నగరానికి కొంతదూరంలో ఉండగానే వారి మీదికి బాణాలు వచ్చాయి. అదృష్టంకొద్దీ ఆవి ఎవరికీ తగలలేదు.

“అందరూ అక్కడే కూర్చోండి. లేకపోతే మనం తమ మీదికి యుద్ధానికి వస్తున్నామని వాళ్ళు అపోహపడగలరు,”