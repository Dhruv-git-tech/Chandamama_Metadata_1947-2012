వీరన్నను బడిలో వేశారు, కాని వాడికి చదువు ఆంటలేదు. వాడి మకురుతనం మట్టుకు పృద్ది అయింది. తినటమూ, తిరగ టమూ తప్ప వేరే పని లేకపోవటం చేత వాడు చిన్న ఆంబోతులాగా తయారయాడు. ఊళ్ళో అందరికీ వాడంటే భయం భయంగా ఉండేది. వాడు ఏటి కట్ట మీద అంత దూరాన కనిపిస్తే ఆడపిల్లలు నీరు తీసుకునే ప్రయత్నంకూడా మానేసి వెనక్కు తిరిగి వెళ్లేవాళ్ళు.

రాయన్నకు తన కొడుకు నిజమైన స్వభావం తెలిసివచ్చిన కొద్దీ విచారం కూడా ఎక్కువయింది. మొక్కగా వంగనిది మానై వంగదు. ఇరవైఏళ్ళు పైబడ్డ వీరన్నను ఇప్పుడు సరి అయిన మార్గంలో పెట్టటం తేలిక కాదు. లేకలేక పుట్టిన ఒక్క కొడుకూ తన పరువు తీసేస్తూంటే, విచారించటం తప్ప రాయన్న అంకేమీ చెయ్య లేకపోయాడు.

అయితే తల్లీ తండ్రీ చెయ్యలేకపోయిన పవిని, ఆ గ్రామంలో ఉండే ఒక పేద రైతు కూతురు సాధించింది. ఆ పిల్ల పేరు గౌరి. ఆమె ఎంత అందంగా ఉండేదో అంత తెలివిగలదీ, మాటకారీ కూడానూ. ఆమె వీరన్నను చూసి ఎన్నడూ భయపడి ఎర

గదు. ఆమె అందమూ ధైర్యమూ చూసి వీరన్నకు ఆ పిల్లను పెళ్ళాడాలని మన సయింది. ఆ సంగతి గౌరి తేలికగా పసికట్టింది. వీరన్న తనను పెళ్ళాడతానని అన్నరోజున అతనికి మంచి గుణపాఠం నేర్పటానికి కూడా ఆమె ఒక ఉపాయం ఆలోచించి పెట్టింది.

వీరన్నకు గౌరి పైన మనసుగా ఉన్నదని గౌరి స్నేహితురాళ్ళకు తెలుసు. వేసవి ఆరంభంలో ఒకనాడు ఇంటి ముందు ఆరుగు మీద గౌరీ, స్నేహితురాళ్ళూ కూర్చుని కబుర్లు చెప్పుకుంటూ ఉండగా, వాళ్ళింటి ముందుగా వీరన్న వచ్చాడు.