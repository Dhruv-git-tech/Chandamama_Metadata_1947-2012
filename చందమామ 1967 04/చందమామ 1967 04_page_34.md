కనకవర్ణుడు అనేక కష్టాలుపడి, అనేక అపాయాల నుంచి దైవికంగా తప్పించుకుని వింధ్యారణ్య ప్రాంత మంతా చెడతిరిగాడు. ఏడాది గడిచింది. రత్నప్రభ ఆకస్మాత్తుగా అతని ఎదట ప్రత్యక్షమై, “ఇరుగో నీ భార్యా పుత్రులు. నేనే వీరిని తీసుకుపోయి కాపాడి కుమారస్వామి శాపాన్ని పూర్తి చేశాను,” అన్నది. కనకవర్ణుడు పరమానందం చెంది తన భార్యసూ, కొడుకునూ తీసుకుని తన సగరానికి తిరిగి పచ్చి, సుఖంగా ఉన్నాడు.

బేతాళు డీ కథ చెప్పి, “రాజా, నా కొక సందేహం. కుమారస్వామి రాజును శపించ దలచినప్పుడు పుత్రవియోగం మాత్రమై కలిగించక భార్యావియోగం కూడా ఎందుకు కలిగించాడు? కొడుకును సంపాదించటం విషయంలోనే కద రాజు ఆ స్వామిని మోసం చేసింది? ఈ సందేహానికి సమా ధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “దేవతలు అనర్హులకు వరాలిప్పుగోరు. రాజుకు గల అర్హత తెలుసుకోవాలనే కుమారస్వామి విఘ్నుశ్వరుడి చేత పరీక్షలు పెట్టించాడు. రాజు ఆ పరీక్షలకు స్వశక్తితో తట్టుకోలేదని తెలిశాక, శాపం నెపాస మరికొన్ని పరీక్షలు కల్పించాడు. నిజాని కది శాపం అనే కన్న శిక్ష అనటం సమంజసం. అప్పుడే పుట్టిన కొడుకును దూరం చేస్తే రాజు కది శిక్ష కాదు. రాజు దౌర్భల్యానికి మూలం రాణి. ఆమెతో ఎడబాలే అతనికి నిజమైన శిక్ష. అది శిక్ష అని గ్రహించే రత్నప్రభ దానిని స్వయంగా తానే అమలు చేసింది. కుమారస్వామి అగ్రహానికి కారణభాతురాలు కూడా రత్న ప్రభే గనక ఆమెద్వా రానే శిక్ష అమలు జరగటం సక్రమమైనది,” అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై, మళ్ళీ చెట్టెక్కాడు. (కల్పితం)