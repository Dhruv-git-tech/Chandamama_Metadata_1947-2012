మందమతి

ఒక ఏటి ఒడ్డున ఉండే గ్రామంలో రాయన్న అనే భూస్వామి ఉండేవాడు. ఆయన చాలా పెద్దమనిషి. గ్రామస్థులందరూ ఆయనను గౌరవించేవారు. గ్రామంలో ఏ తగాదా వచ్చినా ఆయనను తీర్పు కోరి, ఆయన చెప్పిన ప్రకారం తగాదా పరిష్కారం చేసు కునేవారు. రాయన్న కూడా ఒకరి జోలికి పోకుండా, తన పరువు నిలబెట్టుకుంటూ, సుఖంగా జీవయాత్ర సాగించాడు.

చాలా కాలంపాటు ఆయనకు ఒకటే కొరత ఉండేది. ఆయనకు బిడ్డలు లేరు. కొంత కాలమయాక ఆయనకు ఒక కొడుకు కలిగాడు. లేకలేక పుట్టిన ఆ కొడుక్కు వీరన్న అని పేరు పెట్టుకుని, అతిగారాబంగా పెంచసాగారు తల్లి దండ్రులు.

ఈ గారాబం బాగా తల కెక్కి వీరన్న చిన్నతనం నుంచి బొత్తిగా అకతాయి ఆయి పోయాడు. ఇంటి వద్ద వాడు ఎంత అల్లగి

చేసినా తల్లీ, తండ్రీ గట్టిగా కోప్పడేవారు కారు. మరీ పాడుపనులు చేస్తే, అలాటి పనులు చెయ్యవద్దని బతిమాలేవారు. లోక మంతా తనను అలాగే చూస్తుందను కున్నాడు వీరన్న. ఆ ఉద్దేశంతో వాడు ఊళ్ళోతన ఈడు పిల్లలందరీ మీదా పెత్తనం చలాయించసాగాడు. ఎవరైనా వాడి పెత్త నాన్ని సహించకపోతే వాళ్ళను పట్టుకుని కొట్టేవాడు. రాయన్న మీది గౌరవం కొద్దీ ఊళ్ళో వాళ్ళు వీరన్న ఆగడాలు సహించే వాళ్ళు. ఆడవాళ్ళు మాత్రం వీరన్న తల్లి వద్దకు వచ్చి, “మీ వాడు మా పిల్లలను బతకనివ్వటం లేదు,” అని ఫిర్యాదులు చేసేవాళ్ళు.

"పిల్లలన్నాక ఒక కుణం కొట్టుకుంటారు మరో కుణం మళ్ళీ ఏకమవుతారు. ఈ భాగ్యా నికి ఫిర్యాదులు చెయ్యాలా?” అనేది వీరన్న తల్లి.