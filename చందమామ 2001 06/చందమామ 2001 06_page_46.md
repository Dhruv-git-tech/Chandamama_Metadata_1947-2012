65. యాదవ నాశనం

మహాభారతం

మర్నాడే సాంబుడికి ముసలం పుట్టింది. ఆ ముసలాన్ని చూర్ణం చేసి, ఆ చూర్ణాన్ని సము ద్రంలో పారేయించమని కృష్ణుడు ఉత్తరు విచ్చాడు. తరవాతఅతను ఎవరూ మద్యం తాగ రాదనీ, తాగిన వాళ్ళను కొరత వేయిస్తాననీ ప్రకటన చేశాడు.

వృష్ణి అంధకులు ఎంత జాగ్రత్తగా ఉన్న ప్పటికీ, దుశ్శకునాలు కనిపించాయి. ఎక్కడ చూసినా ఎలుకలు చెలరేగాయి. యాదవుల లోనే అవలక్షణాలు తల ఎత్తాయి. పెద్దలంటే ఆదరం పోయింది. భార్యాభర్తలు పరస్పరం తిట్టుకోసాగారు. భోజనంలో పురుగులు కనిపించసాగాయి. ఇలాంటి శకునాలే భారత

యుద్ధం జరగబోయే ముందు కూడా కని పించి, ప్రజాక్షయం సూచించాయి. ఇది గుర్తు తెచ్చుకుని కృష్ణుడు, యాదవుల నందరినీ సముద్రతీరానికి తీర్థయాత్రకు బయలుదేర దీశాడు.

తీర్థయాత్రకు సన్మాహాలు జరిగాయి. పెద్ద ఎత్తున మద్యమాంసాలు తయారు చేశారు. ఏనుగుల మీదా, గుర్రాలమీదా, రథాలమీదా యాదవులు, సకుటుంబంగా బయలుదేరి, సముద్ర తీరానికి వచ్చి చేరి, అక్కడ విడుదులు ఏర్పాటు చేసుకున్నారు. అక్కడికి ప్రభాసతీర్థం సమీపంలోనే ఉన్నది.