దైవాంశతో నిండిన నిగూఢ వస్తువు ఉందని లీలగా తోచింది. ఆ వస్తువును తీసుకువచ్చి విగ్రహంలో నిక్షిప్తం చేసి ప్రతిష్ఠించినట్టయితే అది నిజంగానే ప్రతే్యకతను సంతరించుకుంటుందని దేవుడు అనతి ఇచ్చినట్టు కలగన్నాడు.

తెల్లవారాక విజ్ఞులైన ఆస్థాన పండితులను రప్పించి తన కల గురించి చెప్పాడు. “మీరు నాలుగు దిక్కులకూ వెళ్ళి ఆ మహత్తర వస్తు వును కనుగొని తీసుకురండి. మీ రాక కోసం నిరీ క్షిస్తూ ఉంటాను. మీరు విజయవంతంగా తిరిగి వచ్చాకే, ఆలయంలో విగ్రహ ప్రతిష్ఠాపన,” అన్నాడు.

అలా రాజు ఆనతి ప్రకారం బయలుదేరిన పండితులలో విద్యాపతి అనే బ్రాహ్మణ యువ కుడు ఒకడు. ఆయన బయలుదేరే ముందు దైవప్రార్థన చేసి, తోచిన దిక్కుకేసి నడవసాగాడు. చాలాదూరం నడిచాక ఆయన ఒక అడవిని సమీ పించాడు. అడవిలో నడిచి, నడిచి దారి తప్పాడు. సాయంకాలమయింది. ఇక నడవలేక అలసి పోయాడు. పెద్ద బండపై కూర్చోబోతూండగా జారి కిందబడి స్పృహ కోల్పోయాడు. అదృష్ట వశాత్తు ఆ సమయానికి చెలికతెలతో అటుగా వచ్చిన బోయరాజు కూతురు లలిత విద్యాపతిని చూసి, పక్కన సెలయేటి నుంచి నీళ్ళు తెచ్చి, ముఖంపై చల్లి స్పృహతెప్పించి, ఆయన్ను తన ఇంటికి తీసుకువెళ్ళింది.

లలిత తండ్రి బోయరాజు విశ్వావసు సత్య గుణ సంపన్నుడు. విద్యాపతి వినయవిధేయ తలు,పాండిత్యం ఆయన్నెంతగానో ఆకర్షించాయి. విద్యాపతి బలహీనంగాఉండడంతోగూడెంలోనే కొన్నాళ్ళు గడపవలసి వచ్చింది. ఆ సమయంలో లలిత-విద్యాపతుల మధ్య పరస్పర అభిమానం ఏర్పడింది. విశ్వావసు ఆశీస్సులతో పెళ్ళి కూడా చేసుకున్నారు.

విశ్వావసు రోజూ తెల్లవారకముందే లేచి, పువ్వులతో ఎక్కడికో వెళ్ళి,సూర్యోదయమయ్యాక తిరిగి రావడం విద్యాపతి గమనించాడు. దానిని గురించి లలితను అడిగాడు. లలిత చెప్పడానికి

మొదట సంకోచించింది. ఆ తరవాత తన భర్తే కదా అని ఆ రహస్యం బయట పెట్టింది. అడవి లోని ఒక గుహలో పూజనీయమైన విశిష్ట వస్తువు ఏదో ఉందనీ, దానికి తమ పాలక వంశంలో పెద్ద కొడుకు రోజూ పూజ చేయడం ఆచారంగా వస్తున్న దనీ; అక్కడికి వెళ్ళే మార్గం ఆ ఒక్కడికి మాత్రమే తెలుసుననీ చెప్పింది. తరతరాలుగా వస్తూన్న తమ వంశాచారాన్ని తన తండ్రి క్రమం తప్ప కుండా పాటిస్తున్నాడనీ తెలియజేసింది.

తాను వచ్చిన పని సగం పూర్తయినట్టు భావిం చిన విద్యాపతి, తను కూడా ఆ వస్తువును చూడా లని లలితకు చెప్పాడు. లలిత తండ్రికి తన భర్త కోరికను చెప్పి, ఆ అవకాశం కల్పించమని వేడు కున్నది. తండ్రి సరే అన్నాడు గాని, విద్యాపతి కళ్ళకు గుడ్డ కట్టి తీసుకువెళతానన్నాడు.

మరునాడు వేకువ జామున విశ్వావసు, అల్లుడి కళ్ళకు గుడ్డ కట్టి తన వెంటబెట్టుకుని బయలుదేరాడు. అడవిలోని గుహలోకి చేరాక కళ్ళకుకట్టినగుడ్డనువిప్పాడు.విద్యాపతి హృదయం పులకరించింది. చిన్న పేటికలో ఉన్న శిలలాంటి