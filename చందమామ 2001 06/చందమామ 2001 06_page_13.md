ఆ మాట వింటూనే అభిషిక్తుడు, ప్రబో ధుణ్ణి అప్యాయంగా కౌగలించుకుని, “నీ చిత్రకళానైపుణ్యం అనితరసాధ్యం. నువ్వు అపూర్వ చిత్రకారుడివి!” అంటూ ప్రశం సించి, ఎన్నో విలువైన కానుకలతో సాగ నంపాడు.

బేతాళుడు ఈ కథ చెప్పి, “రాజా, ప్రబో ధుడు కుటుంబ పోషణభారం మోయలేక ఎన్నో బాధలకు గురయ్యాడు. చివరకు యువరాజు అభిషిక్తుడి చేత మరణ శిక్ష పొంది, గంధర్వకన్య మణిమాలిక సాయం వల్ల ప్రాణాలతో బయటపడ్డాడు. అలాంటి స్థితిలో, మణిమాలిక వరంకోరుకోమన్నప్పుడు, ఏ అష్టైశ్వర్యాలో కోరుకోక, బండరాళ్ళుగా పడివున్నె రాజభటులకు తిరిగి నిజరూపా లివ్వమని కోరడం, అతడి మనోవైకల్యం కాక మరేమవుతుంది? అలాగే, గంధర్వ కన్యను వివాహమాడగోరిన అభిషిక్తుడికి, ప్రబోధుడి వరం ద్వారా అది సాధ్యమని తెలుసుగదా? అయినా ఆ వరాన్ని ప్రబోధుడు, రాజభటుల మేలుకు ఉపయోగించినప్పుడు, అతడిపై కోపగించక అతడి చిత్రకళను మెచ్చుకుని, విలువైన కానుకలతో సత్కరించడం మతి చాంచల్యంకాదా? ఈ సందేహాలకు సమా

ధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “ప్రబోధుడు, అభిషిక్తుడిస్తానన్న సామంత పదవి మీద ఆశ పడక, మణిమాలికను, రాజభటులను రక్షించమని కోరాడు. అతడు తాను నేర్చిన కళలో రాణించి, కుటుంబపోషణ జరుపు కోవాలన్న ఆలోచనలోవున్న వాడేకాని, వరా లతో ఐశ్వర్యం గడించాలనే ప్రలోభం వున్న వాడు కాడు. అతడిది నిజమైన కళాకారుడి మనస్తత్వం; మనోవైకల్యం కాదు. ఇక అభి షిక్షుడి విషయానికొస్తే-మణిమాలిక, రాజాజ్ఞ నిర్వహించబోయిన భటులను, నరాధము లంటూ బండరాళ్ళుగా మార్చింది. ఇది తెలుసుకున్న అభిషిక్తుడికి, గంధర్వులకూ, మానవులకూ జాతి అంతరమే కాదు; శక్తిలో, ప్రవర్తనలో కూడా ఎంతో భిన్నత్వమున్నదని అర్థమైంది. ఆ కారణంగానే అతడు, ప్రబో ధుడిపై ఆగ్రహించక, ఘన సన్మానం చేసి పంపాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు —(కల్పితం)

[ఆధారం : ఎన్. శివనాగేశ్వరరావు రచన]