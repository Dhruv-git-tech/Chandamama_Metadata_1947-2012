వీరాగ్రేసరుడు

ధరణికోటలో ఒక కులీనుడూ, మహాధని కుడూ అయిన క్షత్రియుడుండేమాడు. ఆయన పేరు శూరవర్మ. ఆయనకు ఒకచక్కని కుమార్తె ఉండేది. ఆమె పేరు మాలిని. మాలిని చాలా అందగత్తె మాత్రమే గాక, అంతులేని ఆస్తికి వారసురాలు కూడా కావటం చేత ఆమెను పెళ్ళాడటానికి అనేకమంది యువకులు విశ్వ ప్రయత్నాలు చేశారు. కాని వారి ప్రయత్నాలేవీ ఫలించలేదు. ఎందుకంటే శూరవర్మ తన కుమార్తెను మహావీరుడికి తప్ప ఇవ్వనని పట్టుబట్టాడు.

ఆ నగరంలోనే ఒక క్షత్రియ యువకు డుండే వాడు. మాలినిలాగే ఆ యువకుడు కూడా చాలా అందగాడు. అతని పేరు కీర్తి సింహుడు. అతని తాతముత్తాతలు రాజ్యాలు ఏలినవాళ్ళే. కాని అతను పేదవాడు. అతని కున్న ఆస్తి అంతా కలిసి ఒక తెల్లగుర్రమూ, ఒక ఖడ్గమూనూ. అతనికి ఎవరూ లేరు. అందుచేత రాజుగారి సేనలోచేరి పాట్టపోసు కుంటున్నాడు.

ఒకనాడు కీర్తిసింహుడు చాలాదూరం ప్రయాణం చేసి వస్తూ నగరం వెలుపల ఉన్న శూరవర్మ భవనం చూసి తన గుర్రాన్ని ఆపాడు. ఎండలో రావటంచేత అతనికి దాహం జాస్తిగా ఉన్నది. ఆ భవనంలో తనకూ, తన గుర్రానికీ నీరు దొరుకుతుందేమోనని అతను ఆశపడి లోపలి ఆవరణలో ప్రవేశించాడు.

భవనం ముందర సుందరమైన చెట్లూ, పూలమొక్కలూ గల విశాలమైన ఉద్యానం ఉన్నది. చెట్ల మధ్య ఒక తామరకొలను వున్నది. ఆ కొలను గట్టు మీద మాలిని కూర్చుని ఉన్నది. ఆమె తలఎత్తి కీర్తిసింహుడి కేసి చూసి, “ఎవరు మీరు? ఏం కావాలి?” అని అడిగింది.

ఆమె అందం చూసి కీర్తిసింహుడు ఒక్క క్షణం విస్మయం చెందాడు. నిజానికి అతని అందం చూసి మాలిని కూడా ఎంతో ఆశ్చర్య పడింది.

“చాలాదూరం నుంచి ఎండలో ప్రయాణం చేసి వస్తున్నాను. నేనూ, నా గుర్రమూ బాగా