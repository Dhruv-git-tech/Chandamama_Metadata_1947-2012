సంచాలకులు
చక్రపాణి. బి.నాగిరెడ్డి
అందరికీ ఆనందం!

గుజరాత్‌లో భయంకర భూకంపం వచ్చి వేలాది మందిని పాట్టన పెట్టుకున్న ప్పుడు — మరణించినవారు ఏ కులానికి, ఏ మతానికి చెందినవారని చూడకుండా మానవజాతి సమస్తం కన్నీరు కార్చింది; చేయతగిన సాయం చేసింది. ప్రేమ, కరుణ మొదలైన మానవతావిలువలు మనిషిలో ఇంకా అడుగంటి పోలేదన డానికి ఇదొక నిలువెత్తు నిదర్శనం! అయితే ఇలాంటి కష్టాలు, కడగండ్లు సంభవించేప్పుడు పెల్లుబీకే ఈ ఉన్నత విలువలు, తక్కిన సమయాలలో కనిపించకుండా పోవడానికి కారణం ఏమిటి? మనిషిలోని కరుడుగట్టిన స్వార్థం, అసూయ, ద్వేషం మొదలైన అవలక్షణాలే!

బాలబాలికలలో ఉన్నత విలువలను పెంపాందించడానికి ఆధునిక విద్యా విధానం దోహదం చేస్తున్నదా అంటే సరిగ్గా సమాధానం చెప్పలేము. ఎందుకంటే ఆధునిక విద్యావిధానంలో మెదడకు మేత కల్పించడానికి చూపే శ్రద్ధ; మనసుకు పరిపక్వత కల్గించడానికి చూపడం లేదు. అభివృద్ధి చెందిన దేశాలలో ఇది కొట్టొచ్చినట్టు కనిపిస్తున్నది. ఏ విద్యకైనా సరే సత్ప్రవర్తన, క్రమశిక్షణ పునాదులు కావాలి. అవి లేకుండా ఎంత సాధించినప్పటికీ ఆటవిక న్యాయం రాజ్య మేలుతూ-మనిషి పాతరాత్రి యుగానికి చెందిన ప్రవృత్తితోనే ఉండిపోవలసివస్తుంది!

మన దేశంలో అప్పుడప్పుడు కొందరు బాలలు సాహస కృత్యాలు చేశారని వింటూ వుంటాం. ఇటీవల ఒక పన్నెండేళ్ళ అమ్మాయి సకాలంలో అధికారులను హెచ్చరించి, బ్యాంకు దోపిడీని అరికట్టి, అక్కడ వాచ్‌మేన్‌గా పనిచేసే తన తండ్రి ప్రాణాలు కాపాడింది. మాయమర్మాలు తెలియని అమాయక హృదయాలు చేసే సాహసకృత్యాలకు ఇదొక మచ్చుతునక!

మనం నివసించే పరిసరాలు, పర్యావరణ పరిశుభ్రంగా ఉంటేనే మనం ఆరోగ్యంగా, ఆనందంగా ఉండగలం. దీనిని గుర్తుచేయడానికే జూన్ నెలలో ప్రపంచ పర్యావరణ దినోత్సవం జరుపుకుంటున్నాం. రేపటి ప్రపంచం పిల్లలదే గనక, పరిశుభ్రత - పచ్చదనం వెల్లివిరిసే వాతావరణం సృష్టించడానికి పెద్దలతో పాటు పిల్లలు కూడా తమ వంతు కృషి చేయాలి. అప్పుడే అందరికీ ఆరోగ్యం - ఆనందం; శాంతీ-సౌఖియం సమకూరుతాయి!