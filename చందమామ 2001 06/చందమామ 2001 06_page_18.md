వాళ్ళు నిన్నూ, నీ బిలగృహాన్నీ ధ్వంస ధూళి చేయగలరు!” అన్నాడు భీకరమైన కంఠ స్వరంతో. “ఒరే, నీ కంచుకంఠం, పౌరుష వాక్కులూ కూడా మెచ్చదగినవే!” అంటూ గురుభల్లూకుడు పెద్దగా నవ్వి, “నేనున్నది బిలగృహం కాదు; బిలదుర్గం! ఆ నువ్వనే నీ అనుచరులు నా బిలదుర్గాన్ని సమీపించే లోపలే, నా భల్లూకభటులు నీ వాళ్ళనందరినీ తోడేళ్ళ గుంపుకు ఆహారంగా వేస్తారు. నాతో బింకాలు పలకకు. నిన్నూ నీ వెంటవున్నవాణ్ణీ ఎలా లొంగదీసి, నా తతిమ్మా బానిసలతో పాటు పాలం పనులు చేయించాలో నాకు తెలుసు,” అన్నాడు గురుభల్లూకుడు.

గురుభల్లూకుడు మాట ముగించేలోపలే, వాడి అనుచరులిద్దరు పరుగు పరుగున వచ్చి, సమరబాహుణ్ణీ చూసి ఆగిపోయారు. గురు భల్లూకుడు వాళ్ళను, “ఏమిటి సంగతి? ఎలాంటి రహస్య విషయాన్ని విన్నా, ఈ బందీలు మనకు చేయగలిగిన హానిలేదు. వీళ్ళను ఇప్పుడే తోడేళ్ళబండ దగ్గరకు పంపు తున్నాను,” అన్నాడు.

“గురు భల్లూకా! ఇది చాలా ముఖ్యమైన సంగతి!” అంటూ ఆ వచ్చిన వాళ్ళు గురు వును సమీపించి, రహస్యంగా ఏదో చెప్పారు.

ఆ మరుక్షణం గురుభల్లూకుడు, సమర బాహును పట్టుకొచ్చిన ఎలుగుబంటు నాయ కుడి కేసి కోపంగా చూస్తూ, “నీ తెలివి తేటలు ఇలా అఘోరిస్తున్నవన్న మాట!” అని ఒక క్షణం ఆగి, “సరే, ఈ బంధితు లిద్దర్శీ తోడేళ్ళబండ దగ్గర వదిలి రండి. ముందు వాళ్ళ చేతికట్లు విప్పి, చెరొక ఈటే ఇవ్వండి,” అన్నాడు.

గురుభల్లూకుడి అజ్ఞ కాగానే, అతడి అనుచరులు సమరబాహుణ్ణీ, అతడి వెంట వున్నవాణ్ణీ అక్కడి నుంచి వెలుపలికి తీసుకు పోయారు.

వాళ్ళు అటువెళ్ళగానే గురుభల్లూకుడు తన అనుచరులతో, “ఆ కొత్తవాళ్ళిద్దరూ మన బిలదుర్గ రహస్యం తెలుసుకునే వుంటారు. వాళ్ళను ప్రాణాలతో పట్టి తెండి,” అని అజ్ఞా పించాడు.

“చిత్తం, గురుభల్లూకా!” అని అతడి అనుచరులు పదీపన్నెండు మంది, సభా మంటపంనుంచి బిలంపైకి వున్న మెట్లకేసి వెళ్ళిపోయారు.

జీవదత్తుడు చెట్టు మీదినుంచి కిందికి దిగుతూ ఖడ్గవర్మతో, “ఖడ్గా, మనం చూడ వలసినదంతా చూశాం. ఆకలి మండుతున్నది. ఇక్కడ ఏకొలనులోనైనా స్పానం చేసి, పళ్ళూ,