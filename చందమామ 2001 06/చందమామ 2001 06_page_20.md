కోసుకు తిని, ఒకచెట్టు కిందసూర్యాస్తమయ కాలంవరకూ విశ్రాంతి తీసుకున్నారు.

సూర్యాస్తమయమైన కొంతసేపటికి అర ణ్యంఅంతా చీకట్లుకమ్మినై.ఖడగజీవదత్తులు, ఎలుగుగొడ్డు మనుషుల బిలంకేసి బయలు దేరి, కొద్దిసేపటికి బిలాన్ని సమీపించారు. బిలంపైన గాని, దిగువనున్న మెట్లవద్దగాని కాపలా వాళ్ళెవరూలేరు.

“ఖడ్గా, పరిస్థితి అర్థమైందిగదా! ఈ ఎలు గ్గొడ్డుగాళ్ళు మనను చాలా తెలివిగా బంధించ బోతున్నామని అనుకుంటున్నారు. మనం కావాలనే, సమరబాహుపరిస్థితి ఎలావుందో తెలుసుకునేందుకు వాళ్ళకు చిక్కబోతున్నా మని ఎరగరు, ఆహా!” అన్నాడు జీవదత్తుడు, బిలం లోపలికున్న మెట్లు దిగుతూ.

ఇద్దరూ కొన్ని మెట్లు దిగి కొంచెం చీకటిగా వున్న మలుపును చేరేంతలో, పదీపన్నెండు మంది ఎలుగొడ్డు వాళ్ళు, చప్పున చీకట్లోంటి బయటికి వస్తూ, ఈటెలెత్తి, “ఆగండి! పారిపో జూశారో, మాఈటెలకు ఎరచేస్తాం,” అన్నారు.

జీవదత్తుడు, వాళ్ళను చూసి నవ్వుతూ, “ఒరే, ఆ ఈటెలకు ఎరగా చేసేముందు, మీ గురుభల్లూకుడి దర్శనం ఇప్పించండి!” అన్నాడు.

ఎలుగొడ్డు వాళ్ళల్లో ఒకడు చిన్న గొంతుతో, “అంత పెద్దగా మాట్లాడకు! గురుభల్లూ కుడు తన ఇష్టదేవత అయిన వృకేశ్వరి పూజలో ఉన్నాడు. మిమ్మల్యి ముందు తోడేళ్ళబండ దగ్గర ఉంచమన్నాడు. అక్కడి నుంచి బతికి రాగలిగితే గురుభల్లూకుడి దర్శనం తప్పక లభిస్తుంది,” అన్నాడు.

“మహా ప్రసాదం! ఆ తోడేళ్ళ బండ ఎక్కడ?” అని అడిగాడు జీవదత్తుడు.

“తొందర పడకండి, అక్కడికే వెళుతున్నాం!” అంటూ ఎలుగొడ్డువాళ్ళు, ఒక సౌరంగంలోకి దారితీశారు. దూరాన ఎక్కడి నుంచో తోడేళ్ళ అరుపులూ, భీతిగొన్న మను షుల కేకలూ, ఆ సౌరంగ మార్గంలో ప్రతి ధ్వనించసాగినై.

“ఖడ్గా, ఆ కేకలు సమరబాహూ అతడి అనుచరుడివై వుంటవి. తోడేళ్ళు వాళ్ళను చంపితినే ప్రయత్నం చేయటంలేదు గదా?” అన్నాడు జీవదత్తుడు.

ఖడగవర్మ ఏదో జవాబివ్వబోయేంతలో, ఎలుగు బంటువాళ్ళల్లో ఒకడు ఈటె రుణి పిస్తూ, “నిశ్శబ్దం! నిశ్శబ్దం! ఒకటి రెండు క్షణాల్లో, ఆ తోడేళ్ళు చేస్తున్నదేమిటో మీకళ్ళ తోనేచూస్తారు!” అన్నాడు. —(ఇంకావుంది)