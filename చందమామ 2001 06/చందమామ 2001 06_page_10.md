ప్రబోధుడు సంతోషంగా అతడి వెంట
నగరంచేరి, రాజభవనంలోకి వెళ్ళాడు.
యువకుడు, అతణ్ణి ఒక మందిరంలో
కూర్చోబెట్టి, లోపలికి వెళ్ళి దుస్తులు
మార్చుకుని వచ్చాడు. రాజలాంఛనాలతో
వున్న అతణ్ణిచూస్తూనే యువరాజు అభి
షిక్షుడని గ్రహించి, ప్రబోధుడు నమస్క
రించి, “క్షమించండి, యువరాజా!
సత్రంలో కలిసినప్పుడు మిమ్మల్ని గుర్తించ
లేకపోయాను,” అన్నాడు.

అభిషిక్షుడు చిన్నగా నవ్వి, “ఎవ్వరూ
గుర్తించకూడదనే, సామాన్య దుస్తులలో రాజ్య
పరిస్థితి ఎలావున్నదీ తెలుసుకునేందుకు
తిరుగుతూంటాను. సరే! నీ చిత్రంలోని
సుందరి అందం నన్నెంతగానో ఆకట్టు
కున్నది. ఆమెనే వివాహమాడాలని నిశ్చ
యించుకున్నాను. ఆ యువతి వివరాలు
చెబితే నీకు పదివేల వరహాలు బహుమతిగా
ఇస్తాను,” అన్నాడు.

“యువరాజా! నేను చిత్రించిన యువతి
సజీవ సుందరికాదు; కేవలం ఊహాసుందరి
మాత్రమే!” అన్నాడు ప్రబోధుడు.

ఆ మాటలకు అభిషిక్షుడు, “ప్రబోధ!
నాకూ చిత్రకళలో అంతో ఇంతో ప్రవేశ
మున్నది. ఏదైనా చిత్రం చూసిన వెంటనే, అది
సజీవ దృశ్యచిత్రణా లేక ఊహాచిత్రణా
అన్నది చెప్పగలను. ఆమె వివరాలు నువ్వు
నాకు చెప్పినట్టు రహాస్యంగా వుంచుతాను.
నిజం చెప్పు!” అన్నాడు.

అభిషిక్షుడి మాటలకు ప్రబోధుడు కల
వరపడుతూ, “నేను చెప్పేది సత్యం. నా
చిత్రం కేవలం ఊహాచిత్రం,” అన్నాడు.

ఆ జవాబుకు కోపగించిన అభిషిక్షుడు,
భటులను పిలిచి, “ఈ మూర్ఖుణ్ణి కొండపైకి
తీసుకుపోయి తల నరికి లోయలో పారే
యండి!” అని ఆజ్ఞాపించాడు.

భటులు, ప్రబోధుడి పెడరెక్కలు విరిచి
కట్టి కొండ పైకి వెళ్ళారు. అతడు తన దుస్థితికి
చింతిస్తూ, “చిత్రకళను నమ్ముకుని ప్రాణం
మీదికి తెచ్చుకున్నాను. నా భార్యాబిడ్డలు
దిక్కులేని వారవుతారు,” అని దుఃఖించాడు.

రాజభటులు, ప్రబోధుడి శిరస్సు ఖండించ
బోతూండగా, అక్కడ ఒక స్త్రీ ప్రత్యక్షమయి,
రాజభటులను వారించి, “ఎందుకితణ్ణి
చంపుతున్నారు?” అని అడిగింది.

“రాజాజ్ఞ!” అని బదులు పలికారు
రాజభటులు.

అంతలో ప్రబోధుడు, ఆ స్త్రీనిచూసి ఆశ్చర్య
పోతూ, “నీ వల్లనే నాకీశిక్ష!” అన్నాడు.