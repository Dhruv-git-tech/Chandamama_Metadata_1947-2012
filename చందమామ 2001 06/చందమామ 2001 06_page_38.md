మూడుముక్కల మంత్రం

వల్లభాపుర గ్రామానికి అల్లంత దూరంలో వున్న పాతకాలపు చింతతోపులోని, చెట్టుమీద మరుగుజ్జు పిశాచం ఒకటి నివాసం ఏర్పరచు కున్నది. దాని పక్కనేవున్న శ్మశానంలోని పిశాచాలు, “ఛీఛీ! నువ్వాట్టి అల్లరిపోతువు. నీ ముఖం చూడడమే రోత. మా బోటివాళ్ళ మధ్య వుండతగవు!” అంటూ సంవత్సరం కిందట తరిమేశాయి.

ఒకనాటి అర్ధరాత్రివేళ, దానికన్నా పాట్టిగా వున్న మరొక మరుగుజ్జు పిశాచం చింత తోపులోకి వచ్చి మరుగుజ్జు పిశాచాన్ని చూసి ఆనందంతో, “ఇవ్వాళ అమావాస్య, ఆది వారం, ఆపైన అర్ధరాత్రి - ఆహాహా!” అంటూ, దాని పక్కన చేరి, “మనిద్దరం కలిసి జట్టుగా వుందాం. నా పేరు పిల్లిపిశాచం, మరి నీ పేరేమిటి?” అని అడిగింది.

తనకు చక్కని తోడు దొరికినందుకు సంతోషంతో పొంగిపోతూ, “నా పేరు పెసర పిశాచం! మనిద్దరం కలిశామంటే ఒకటే సందడి. సరేనా!” అన్నది పెసరపిశాచం. ఆ

రోజు మొదలు పిల్లి-పెసర పిశాచాలు రెండూ, దారేపోయే వాళ్ళను నానా అల్లరీ చేయడం ప్రారంభించాయి.

ఇలావుండగా- ఒకరోజు చీకటి పడేవేళ, ఆరు గూడుబళ్ళు అమిత కోలాహలంగా అటుకేసి వచ్చాయి. బళ్ళల్లో ఒంటి నిండా నగలతో, పట్టుచీరలు ధరించిన చాలా మంది ఆడవాళ్ళున్నారు. పిల్లి-పెసరపిశాచాలకు, ఆ బళ్ళల్లో వున్నది పెళ్ళివారని తెలిసి పోయింది.

“మనం వీళ్ళ వెంట గ్రామంలోని పెళ్ళి వారింటికి వెళ్ళదాం. అక్కడ పెళ్ళివాళ్ళ మధ్య నానాఅల్లరీ, గొడవలూ ప్రారంభించి వినోది ద్దాం,” అన్నది పిల్లిపిశాచం.

“సరిసరి! నేననుకుంటున్నదే నువ్వు చెప్పావు. పదపద, ” అన్నది పెసరపిశాచం.

ఆ తర్వాత రెండూ కలిసి, బళ్ళతోపాటు పెళ్ళివారిల్లు చేరి, గుట్టుచప్పుడు కాకుండా అక్కడ పట్టిమంచాలు వున్న పెద్ద గదిలోని అటకమీద చేరాయి.