స్నేహధర్మం

అనుకోకుండా మంచి సంబంధం రావడంతో, అనంతుడికే మీపాలు పోలేదు. అమ్మాయికి ఆ ఏడు పెళ్ళి చేయడం కష్టమే! ఆర్థికంగా ఇబ్బందుల్లో వున్నాడతను. కారణం, గతరెండేళ్ళుగా వర్షాల్లేవు, పంటల్లేవు! అలా అని మంచి సంబంధాన్ని వదులు కోవడానికీ మనసు రావడంలేదు.

ఆలోచనల్లో అతడుంటే, భార్య కలగజేసుకుని, “ఎందుకంత ఆలోచిస్తారు? మీకు రాజధానీ నగరంలో ఇద్దరు మంచి మిత్రులున్నారు గదా. వారు మంచి స్థితిలో కూడా ఉన్నారు. మీరు అడిగారంటే, వాళ్ళు కాదనే ప్రసక్తి వుండదు. మన అవసరానికి కావలసింది పదివేల వరహాలు. వర్షాలు పడి పంట చేతికిరాగానే, వారివద్ద తీసుకున్నది తిరిగి తీర్చేయవచ్చు,” అన్నది.

భార్య మాటలు అనంతుడికి నచ్చాయి. కాని ఏదో మొహమాటం వెనక్కు లాగింది. సుశాంతుడు, సుమంతుడు, తను బాల్యమిత్రులు. చిన్ననాటి నుంచి ఒకరంటే మరొకరికి ప్రాణం. చదువయ్యాక సుశాంతుడు తండ్రి ఇచ్చి పోయిన వ్యాపారాన్ని నగరంలో కొనసాగిస్తున్నాడు. సుమంతుడు రాజు కొలువులో ఉద్యోగంలో కుదిరి అంచెలంచెలుగా ఎదిగాడు. అయినా, తనెప్పుడూ వారిని ఏదీ కోరింది లేదు. ఇన్నేళ్ళుగా స్నేహం మాత్రం చెక్కుచెదరలేదు.

తటపటాయిస్తున్న అనంతుడితో భార్య, “ఏదో తప్పు చేస్తున్నట్లు భాధపడుతున్నారు మీరు. అవసరానికి అప్పు చేయటం నేరం కాదు. అందులోనూ వారు మీ ఇబ్బందిని, తమ ఇబ్బందిగా భావించే మంచి మనసు గలవారు. అందులో ఎటువంటి సందేహం లేదు!” అన్నది.

ఆ మాటలతో అనంతుడు, స్థిరమైన అభిప్రాయానికి వచ్చాడు. ఆ రోజు మధ్యాహ్నమే బయల్దేరి నగరానికి చేరి, సుమంతుడింటికి వెళ్ళాడు. కొలువు నుంచి వచ్చిన సుమం