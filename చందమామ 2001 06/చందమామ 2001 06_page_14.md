యక్షపర్వతం - 6

## 6

[కొండప్రాంతాన్ని చేరిన ఖడగజీవదత్తులకు, బందిపోటువాళ్ళ వెంటవున్న స్వర్ణాచారి కనిపించాడు. అతడితో కలిసి వాళ్ళు కొండపైకి పోయారు. ఆ సమయంలో ఒక బందిపోటువాడు, వాళ్ళదగ్గరకు పరిగెత్తుకుంటూ వచ్చి, వేటకు పోయిన తమ నాయకుడు సమరబాహుణ్ణి నరమాంస భక్షకులు పట్టుకున్నారని చెప్పి, అతణ్ణి కాపాడమని వేడుకున్నాడు. తరవాత-]

బందిపోటువాడుచెప్పినమాటలు వింటూంటే, ఖడగజీవదత్తులకు ఎక్కడలేని ఆశ్చర్యం కలిగింది. ఇన్ని రోజులుగా వాళ్ళు అరణ్యాల్లో ఎంతో దూరం ప్రయాణించారుగాని, ఎక్కడా వాళ్ళకు నరమాంస భక్షకులు తారస పడ లేదు. జీవదత్తుడు బందిపోటువాడితో, “మీ నాయకుణ్ణి వాళ్ళు కాల్చుకు తింటారో లేక పచ్చి పచ్చిగానే తినేస్తారో, అదంతా తరవాత చూద్దాం. నువ్వు ముందు కాలయాపనచెయ్య కుండా జరిగిందేమిటో చెప్పు,” అన్నాడు.

“అయ్యా, మేం అరణ్యంలోకి వేటకు పోయి, ఒక లేడిని చంపి భుజాన వేసుకుని ఇళ్ళకు తిరిగి వస్తున్నాం. దారిలో ఒకచోట

పులి గాండ్రింపూ, ఒక మనిషి భయంతో కేక పెట్టిన ధ్వనీ వినిపించింది. మేం ముగ్గురం అటుకేసి వెళ్ళాం. ఒకచోట ఆదివాసుడొకడు పులికాళ్ళకింద చచ్చి పడివున్నాడు. పులి గుండెల్లోవాడు గుచ్చిన ఈటెవున్నది. సమీ పంలో ఒకపులిపిల్ల గోలగా అరుస్తూ తిరుగు తున్నది,” అన్నాడు బందిపోటువాడు.

“అది చచ్చినపులి పిల్ల అయివుంటుంది. సరే, తర్వాత ఏం జరిగింది?” అన్నాడు జీవ దత్తుడు.

“మా నాయకుడు ఆ పులిపిల్లను తీసుకు పోయి పెంచుదాం అన్నాడు. నేను నక్కుతూ పోయిదాన్ని పట్టుకున్నాను. ఇంతలో పదీ

“చందమామ”