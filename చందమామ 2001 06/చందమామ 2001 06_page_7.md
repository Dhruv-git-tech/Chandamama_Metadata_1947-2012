# పాఠకుల లేఖలు

ఇటీవలి చందమామలు చూసి 'కథల సంఖ్య బొత్తిగా తగ్గించేశా' రంటూ ప్రజలు గోల పెట్టేస్తున్నారు. చందమామ మునుపటిలా ఏడెనిమిది కథలతో దర్శనం ఇస్తుందని ఆశిస్తున్నాను.

— మాచిరాజు కామేశ్వరరావు, విజయవాడ ఈ మధ్యచందమామలో కథల సంఖ్య బాగా తగ్గిపోయింది. అలనాటి చందమామ ఒరవడికి భిన్నంగా ఈనాడు వెలువడుతున్న చందమామ వెలవెలపోతోంది. చక్కని కథలకు ప్రాధాన్యం కల్పించండి. చందమామ తన పూర్వవైభవాన్ని కలకాలం నిలుపుకోవాలని ఆశిస్తూ,

— వక్కలంక రామారావు, అమలాపురం-533201 నొకు చందమామ అంటే ఎనలేని ఇష్టం. చందమామ మరలా ప్రచురించాక, ఎంతో కొత్తదనం సంతరించుకున్నది. అంశాలన్నీ బాగా నచ్చాయి.

— ఎస్.పంచాక్షరి, నందిగామ - 521185 మా అభిమాన చందమామ తిరిగి వస్తూండటం చాలా ఆనందదాయకం. కానీ కథల విషయంలో చాలా నిరుత్సాహం కలిగిస్తున్నారు. ఏప్రిల్‌లో కేవలం మూడు కథలు వేశారు. పూర్వం అన్ని వర్గాల వారినీ, అంటే పిల్లలనే కాక పెద్దలనూ, ముసలివారినీ, అందరినీ అలరించిన చందమామ ఇప్పుడు కొంచెం నిరుత్సాహం కలిగిస్తోంది (పెద్దలకు). పూర్వంలాగా కథలు పెంచితే బావుంటుంది. చందమామను కేవలం పిల్లలే చదవరని మీకూ తెలుసు.

— శిల్ప, కాకినాడ నేను చందమామను 25సం॥ నుంచి చదువుచున్నాను. ఇటీవల చారిత్రక వీశేషాలు, శీర్షికలు మితిమించి వేస్తున్నారు. అవి తక్కువ చేసి కథలు వేస్తే మంచిది. సీరియల్ యక్ష పర్వతం, చిత్రకథ అజేయుడు గరుడుడు చాలా బాగున్నాయి.

— పి.రాజన్‌బాబు, ఘట్‌కేసర్-501301 నవ సహస్రాబ్ది ఆరంభాన్ని పురస్కరించుకుని 'ప్రత్యేక శీర్షిక' ద్వారా మనదేశంలో గత శతాబ్దంలో జరిగిన ముఖ్య సంఘటనలను తెలియజేయడానికి ప్రయత్నించాము. చందమామలో ఎప్పటిలాగే చక్కని కథలకు ప్రాధాన్యతనిస్తూ, పత్రికను ప్రత్యేక ఒరవడిలో తీసుకురాగలము. పాఠకులైన మీ అభిప్రాయాలను గౌరవిస్తూ, చందమామ పట్ల మీరు చూపుతూన్న అపూర్వ ఆదరాభిమానాలకు కృతజ్ఞతలు తెలియజేస్తున్నాము.

— సంపాదకుడు