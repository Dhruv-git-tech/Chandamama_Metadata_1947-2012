ఈ నెలలో జన్మించిన ప్రముఖులు

పి.సి.మహలానొబిస్

జెనాభా, ప్రజల ఆర్థిక, విద్యా స్థితిగతులు మొదలైన వాటి విషయాలను సేకరించి, లెక్కగట్టి, క్రోడీ కరించి గణాంక వివరాలను తయారు చేయడానికి కొన్ని ఆధునిక విశ్లేషణా విధానాలు రూపొందించ బడి ఉన్నాయి. వాటిలో 'మల్టీవేరియేట్ అనాలిసిస్' 'ఇంటర్ పెనట్రేటింగ్ నెట్వర్క్ ఆఫ్ శాంపుల్స్', 'ఫ్రాక్టల్ గాఫికల్ అనాలిసిస్' మొదలైన విధానాలు ముఖ్యమైనవి. వాటిని రూపొందించిన భారతీయ మేధావి ప్రశాంత చంద్ర మహలానొబిస్.

ప్రపంచ గణాంకరంగంలో భారతదేశానికి సముచిత స్థానం కల్పించిన గణాంక శాస్త్రవేత్త పి.సి.మహలానొబిస్ 1893 జూన్ 29వ తేదీ జన్మించాడు. 1912లో కలకత్తా విశ్వవిద్యాలయం నుంచి బి.ఎస్.సి (ఆనర్స్), కేంబ్రిడ్జ్ విశ్వవిద్యాల యంనుంచి గణితశాస్త్రంలో ఎం.ఏ.డిగ్రీలు సాధించాడు. ఆయనకు ఉపాధ్యాయుడు డబ్ల్యు.హెచ్. మెకాలే అప్పుడే వెలువడిన బయోమెట్రికా, బయో మెట్రిక్ టేబుల్స్ సంకలనాలను అధ్యయనం చేయ మని సలహా ఇచ్చాడు. దాని ద్వారా ఆయనకు గణాంక శాస్త్రంతో పరిచయం ఏర్పడింది. వాటిని చదవడంతో ఆ విషయం పట్ల ఆయనకు ఎంతో ఆసక్తి ఏర్పడింది.

1915లో ఆయన భారతదేశానికి తిరిగివచ్చి, కలకత్తా ప్రెసిడెన్సీ కళాశాలలో భౌతికశాస్త్ర ఉప న్యాసక వృత్తిని చేపట్టాడు. సమయం దొరికినప్పుడట్లా గణాంకాలను అధ్యయనం చేయసాగాడు.

1917లో కలకత్తా విశ్వవిద్యాలయం పరీక్షా విధానంలో మార్పులు తీసుకురావాలని నిర్ణయించి, మహలానొబిస్ సహాయం కోరింది. తన గణాంక పరిజ్ఞానాన్ని ఉపయోగించి మహలానొబిస్-విద్యార్థులనూ, ఉపాధ్యాయులనూ పరీక్ష పత్రాలనూ, అధ్యయనం చేసి కొన్ని సూచనలు చేశాడు. వాటిని ప్రభుత్వం అమలు చేసింది.

అప్పటినుంచి ప్రభుత్వం మానవశాస్త్రం (ఆంధ్రోపాలజీ) ఎపిడెమియోలజీ, డెమొగ్రీఫ్, వాతావరణం మొదలైన విషయాలను గురించి కూడా మహలానొబిస్ను సంప్రదించడం మొదలు పెట్టింది.

1950లో ప్లానింగ్ కమిషన్ ఏర్పాటయినప్పుడు మహలానొబిస్ దాని ఉపాధ్యక్షుడుగా నియమించబడ్డాడు. భారత ప్రధాని అధ్యక్షుడుగా ఉండేవాడు.

భూమిమీద రెండు భౌగోళిక ప్రాంతాల మధ్య దూరాన్ని కొలవడానికి ఆయన ఒక ప్రత్యేక

విధానాన్ని కనుగొన్నాడు. అది 'మహలానొబిస్ డిస్టన్స్' గా పేరుగాంచింది.

1949లో ఆయన భారతజాతీయ ఆదాయ కమిటీ అధ్యక్షుడయ్యాడు. ఆ విధంగా 'నేషనల్ శాంపుల్ సర్వే' జరపడానికి కారకుడయ్యాడు. 1945లో ఆయన 'రాయల్ సాసైట్' సభ్యుడుగా ఎన్నుకోబడ్డాడు. ప్రాఫెసర్ మహలానొబిస్ విజ్ఞాన శాస్త్రానికి చేసిన సేవలకు గుర్తింపుగా 1968లో భారత ప్రభుత్వం ఆయన్ను 'పద్మవిభూషణ్ అవార్డు సత్కరించింది. 1972 జూన్ 28వ తేదీ ఆయన కీర్తీషేషడయ్యాడు.