ఆ సమయంలో లింగయ్య తన ఇంటి
అరుగు మీద కూర్చునివున్నాడు. అతడు శివా
నందుణ్ణి చూస్తూనే రెండు చేతులూ జోడించి
నమస్కరించి, “రండి, స్వామీ! తమ వంటి
యోగులు మా ఇంటికి రావడం మా
అదృష్టం,” అన్నాడు.

శివానందుడు కలవరపడి తనను చూసు
కుంటే, రూపం పాట్టిగా, లావుగా, చిరుబొజ్జె
తోనే వున్నది. లింగయ్య అలా ఎందుకన్నాడో
తెలియక, “నేను యోగినేమిటి, నా
మొహం!” అంటూ వెళ్ళి ఆయన పక్కన
కూర్చున్నాడు. “ఏమో, మిమ్మల్ని చూడగానే
అలా అనిపించింది,” అన్నాడు లింగయ్య.

అంతలో అక్కడికి బుర్రమీసాల వ్యక్తి
ఒకడు వచ్చాడు. ఆరడుగుల ఎత్తున్న అతడు
లింగయ్య వంకగుడ్లురిమి చూస్తూ, “ఇవిగో,
నీ వెయ్యి వరహాలూ తిరిగి తీసుకో. నువ్వు

నాకీ డబ్బిచ్చి సాయం చేసినందుకు, నీ
పెళ్ళాం నన్ను నానామాటలూ అంటున్న
దట! నీ అంత కుళ్ళుబోతునూ, స్వార్థపరుణ్ణీ
నేనెక్కడా చూడలేదు. అసలు నీలాంటివాడికి
బాకీ తీర్చడమే తెలివి తక్కువ. నాడబ్బు నేను
తీసుకు వెళుతున్నాను. ఏం చేస్తావో చేసుకో!”

అంటూ, లింగయ్య పక్కనున్న వరహాల
మూటను తీసుకుని వెళ్ళిపోయాడు.
లింగయ్య ఏమీ అనలేదు.

ఇదంతా చూసిన శివానందుడు, “అత
డన్ని మాటలంటూంటే, మీరొక్క మాట అన
లేదు. అవసరం తనదే అయినప్పటికీ అత
డలా ప్రవర్తించడం, మీరు సహించడం నాకు
చాలా ఆశ్చర్యంగావుంది!” అన్నాడు.

“నాగురించి అంతా ఇలాగే అంటారు.
నాలో ఏదో లోపముందనీ, పదిమందీ నన్ను
గౌరవంగా చూసే నడవడిక అలవర్చుకునేం
దుకు శివానంద యోగిని దర్శించమనీ చాలా
మంది నాకు సలహా ఇచ్చారు. సంసార సాగ
రంలో కొట్టుమిట్టాడుతున్న నా కంత వ్యవధి
ఎక్కడిది? తమరిని చూడగానే, నాకు శివా
నందుడే మా ఇంటికి వచ్చినట్టనిపించింది.
నన్ను స్థితప్రజ్ఞుడిగా చేయగల సామర్థ్యం,
మీకున్నదనిపిస్తున్నది. ఈ రోజుకు మా
ఇంట్లో వుండి, నాప్రవర్తన సరిదిద్దుకునే
మార్గం చెప్పండి,” అన్నాడు లింగయ్య.

శివానందుడా ఇంట్లో ఒకరోజంతా
ఉన్నాడు. లింగయ్య ప్రవర్తన ఆయనకు
చాలా ఆశ్చర్యం కలిగించింది.

భార్య, లింగయ్యను కూర ఏం చేయ
మంటావని అడిగింది. లింగయ్య వంకాయ
కూరచెయ్యమన్నాడు. నీకెప్పుడూ వంకాయ