దుకు పెరటి బావి దగ్గరకు పరిగెత్తాడు. ఆ
సమయంలో, పెళ్ళికొడుకు తన కాబోయే
భార్యను చూపేందుకు, తన ప్రాణస్నేహి
తుణ్ణి వెంటపెట్టుకువచ్చి, పెళ్ళికూతురి
అందానికి తన్మయుడై, వాకిట్లో అలా నిలబడి
పోయాడు. పక్కనవున్న స్నేహితుడు, అతడి
భుజం తడుతూ, “లోపలికి పద. నేలకు
పాదాలంటుకుపోయినట్టు, అలా నిలబడి
పోయావేం?” అన్నాడు.

అదే క్షణంలో, పిల్లిపిశాచం మూడు
ముక్కలమంత్రం చదవడం, పెసరపిశాచం
“అస్తు” అనడం జరిగింది. దాంతో పెళ్ళి
కొడుకు ఎంత గింజుకున్నా ఇటు పాదం
అటు కదపలేక పోయాడు.

పెళ్ళికూతురున్న గదిలో, ఈ వింతలూ,
విపరీతాలూ జరుగుతున్న సంగతి విని, పెళ్ళి
కొచ్చినవాళ్ళు చాలామంది గది ముందు
గుమిగూడారు. వాళ్ళతో పాటు అక్కడి కొచ్చిన
పెళ్ళికూతురు అవ్వ, ఊతకంగ్రను నేలకు
తాటించి, “కడిగిన ముత్యంలాంటి, నామనమ
రాలి పెళ్ళి పైగిట్టని వాళ్ళెవరో మంత్రతంత్రాలు

ప్రయోగించినట్టున్నది! ఇన్ని ఉప్పు గళ్ళూ,
నాలుగు ఎండుమిరపకాయలూ తెండర్రా!”
అంటూ కేక పెట్టింది.

బంధువుల్లో ఒకరు ఆమె అడిగినవి తెచ్చి
ఇచ్చారు. అవ్వ వాటిని అన్ని వైపులకూ విసిరి
వేస్తూ, “అల్లరి చిల్లర పనులు చేయడానికి
గదిలో చేరిన, గాలిధూళి పిశాచాలన్నీ గాడి
దల్లా ఓండ్రపెడుతూ పారిపోవాలి,” అన్నది.

పెళ్ళివారిపాట్లు చూసి ఆనందం పట్ట
లేకుండా వున్న పిల్లిపిశాచం అలవాటుగా
మూడుముక్కలమంత్రం పరించింది. అదే
అలవాటులో పెసరపిశాచం ‘అస్తు’ అనే
సింది. అంతే! పిశాచాలు రెండూ గాడిదల
రూపంలో అటకమీదినుంచి కిందికి దూకి,
ఓండ్రపెడుతూ పెరట్లోకి పరిగెత్తి, గోడదూకి
చింతతోపు కేసి పారిపోయినై.

పిశాచాలు పారిపోగానే పెళ్ళికూతురు
తల్లీ, తండ్రీ ఎప్పటివాళ్ళలాఅయ్యారు. నేలకు
అంటుకుపోయిన పెళ్ళికొడుకు పాదాలకు
పట్టువిడుపయింది. అనుకున్న ముహూర్తా
నికి ఆ ఇంట పెళ్ళి ఘనంగాజరిగిపోయింది.