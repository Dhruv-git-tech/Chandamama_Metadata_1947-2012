“అంతే కావచ్చు! త్వరగా అక్కడికి పోవ
టంమంచిది,” అన్నాడు ఖఢగవర్మ.

ఆవెంటనేవాళ్ళిద్దరూ పాగలేస్తున్న ప్రదేశం
కేసి, పరిగెత్తసాగారు. కొంతసేపటికి వాళ్ళు
అక్కడికి చేరి, కొద్ది దూరంలోవున్న ఒక ఎత్త
యినచెట్టు ఎక్కి ఎలుగుబంటి ముఠా ఏమి
చేస్తున్నదో చూడసాగారు.

పాగలేస్తున్న చోటుకు పక్కనే భూమిలోకి
చొచ్చుకు పోయిన పెద్ద బిలం ఒకటున్నది.
అక్కడ ఎలుగుబంటు వాళ్ళు, తాము అర
ణ్యంలో చంపి తెచ్చిన జంతువులను మంటల్లో
వేసి కాల్చుతున్నారు. కొందరు డప్పలు
వాయిస్తూ, ఎలుగుబంట్లతో ఆటలాడిస్తూ
వినోదిస్తున్నారు.

“జీవా, ఈ అడవిజాతి వాళ్ళ నివాసస్థానం,
ఆ కనబడే బిలంగా వున్నది. బిలంలోకి దిగే
మెట్లు కనిపిస్తున్నవిగదా! ఏదీ, వీళ్ళు బంది

పోటు సమరబాహును కాల్చుకుతింటున్న
సూచనలేవీ కనిపించడంలేదే!” అన్నాడు
ఖఢగవర్మ నవ్వుతూ.

ఖఢగజీవదత్తులు ఇలా మాట్లాడు
కుంటున్న సమయంలో, ఎలుగుబంట్ల
ముఠా నాయకుడొకడు, కళ్ళకు గంతలు
కట్టబడివున్న సమరబాహునూ, అతడి అను
చరుణ్ణీ తీసుకుపోయి, వాళ్ళ గురువు
ముందు నిలబెట్టి, వంగి నమస్కరించి,
“గురుభల్లూకా! ఈ ఇద్దరూ మాకు అర
ణ్యంలో దొరికారు. చూడబోతే ఇద్దరూ నాకు
పౌరుషవంతుల్లాగే కనిపిస్తున్నారు. మాకు
ఒక పట్టాన లొంగలేదు,” అని చెప్పాడు.

గురుభల్లూకుడు సభామంటపంలా
వున్న, ఒక గుండ్రని సమతల ప్రదేశంలో
ఎత్తుగావున్న ఒకరాతి ఆసనం మీద కూర్చుని
వున్నాడు. అతడి ముఖం మాత్రం కనిపించ
కుండా, ఒక ఎలుగుబంటి తల తగిలించు
కున్నాడు. ఆసనానికి రెండు పక్కలా రెండు
భయంకరమైన తోడేళ్ళు నిలబడి, నోళ్ళు
తెరిచి బందీలకేసి చూస్తున్నవి.

ఎలుగుబంటు ముఠా నాయకుడు
చెప్పిన మాటలు విని, గురుభల్లూకుడు
కొంచెంసేపు తలాడిస్తూ పూరుకుని, తరవాత
సమరబాహుకేసి తల ఎత్తి చూస్తూ, “ఒరే,
నీ వేషం చూస్తూంటే, నువ్వేదో పట్నవాసం
వాడిలావున్నావు. అసలు నువ్వీ అరణ్యంలో
ఏం పని పడి వచ్చావు?” అని అడిగాడు
గద్దిస్తున్నట్టు.

ఆవెంటనే సమరబాహు, “నేను సింధు
ఎడారుల నుంచి ఈ ప్రాంతానికి వచ్చాను.
నాకు వందల సంఖ్యలో అనుచరులున్నారు.