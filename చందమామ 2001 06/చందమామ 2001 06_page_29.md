కొందరు ధనం అనీ, కీర్తీ, ప్రతిష్ఠా, పలుకుబడీ
అనీ అనుకుంటూంటారు. నాకు మటుకు
అన్నిటికన్నా స్నేహం గొప్పదనిపిస్తుంది.
కర్ణుడిపట్ల దుర్యోధనుడి స్నేహంలో పూర్తి
స్వార్థం వున్నది. అతణ్ణి తన శత్రువైన అర్జు
నిడికి సాటి అని నమ్మి, అంగరాజుగా
పట్టాభిషేకం చేశాడు. ఇక శ్రీకృష్ణుడు,
కుచేలుడికి చేసిన సాయంలో ఆవగింజంత
అయినా స్వార్థం లేదు. కుచేలుడు తనకు
తానై అడగకుండానే, శ్రీకృష్ణుడు అతడికి
ధనం, గొప్ప భవనాలూ, దాసదాసీ జనా
న్నిచ్చి, తన స్నేహా నికి వన్నె తెచ్చుకున్నాడు!”
అన్నది.

రాధ చప్పట్లు చరిచి, “నాన్నా, అమ్మ
చెప్పింది నిజమా? నా సందేహం తీరి
పోయిందా?” అని అడిగింది.

“నీ సందేహం తీరిపోయిందో లేదో నీకు తెలియాలి? నేను కొన్నేళ్ళుగా కోట్లకు పడగ లెత్తాలనే ఆలోచనల్లో తలమునకలవుతూ, ఈ క్షణం వరకూ అన్ని ధర్మసందేహాలకూ అతీతంగా బతికాను. ఇప్పుడు నాలోనూ ఒక ధర్మసందేహం తలెత్తింది. దానికి జవాబు మీ అమ్మమాటలతో తీరిపోయింది,” అన్నాడు సుశాంతుడు.

ఆ మర్నాడు ఉదయం సుశాంతుడు,
అనంతుడితో ఫలహారం చేస్తూ, “నాసముద్ర
వ్యాపార ప్రయత్నం కొంతకాలం అలా
వుంచినా మునిగిపోయేదేం లేదు. అందుకోస
మని చాలాపెద్దమొత్తమే దాచాను. అందులో
నుంచి పదివేల వరహాలుకాదు, ఇరవైవేల
వరహాలు తీసుకుపో. మీ అమ్మాయి పెళ్ళి
మాత్రం ఎలాంటి లోటూ రాకుండా జరి
పించు,” అన్నాడు.

అనంతుడు తనకు పదివేలు చాలని
చెప్పి, డబ్బు తీసుకుని సుమంతుడి వద్దకు
తిరిగి వచ్చి, జరిగింది చెప్పాడు. అంతా విన్న
సుమంతుడు కాస్త తలవంచుకుని, “సుశాం
తుడి కొచ్చిన ఆలోచన నాకు రాలేదు. నేను
కూడా కొత్త ఇల్లు కట్టే ఆలోచన పై ఏడాదికి
వాయిదా వేసుకునివుంటే, వచ్చే నష్టం ఏమీ
వుండేదికాదు. స్నేహితుడికి తోడ్పడ్డానన్న
తృప్తి ఉండేది!” అన్నాడు.

“సుమంతా! నువ్వు ఇప్పుడన్న ఆ ఒక్క
మాట, సుశాంతుడిచ్చిన పదివేలవరహాలూ
పుచ్చుకునేటప్పుడు కలిగించినంత ఆనందం
కలిగిస్తున్నది. ఇక వెళ్ళి వస్తా!” అంటూ,
అనంతుడు సంతోషంగా తన గ్రామానికి
బయల్దేరాడు.