కదలలేదు. ఆ సర్పానికి వీలయినంత
దూరంగా అందరూ పారిపోయారు.

“దాన్ని చంపటం ఎవరితరం, బాబూ?
అది మామూలు పామా? మహాసర్పం!”
అన్నారు వాళ్ళు.

“ఉండండి.దాని సంగతినేనుచూస్తాను,”
అని శూరవర్మతో అని, కీర్తిసింహుడు కత్తి
దూసి, మహాసర్పాన్ని సమీపించాడు. అది
అతన్ని తోకతో విసురుగా కొట్టటానికి ప్రయ
త్నించింది. కీర్తిసింహుడు పక్కకు దూకి,
దాని తోకను తన కత్తితో నరక యత్నించాడు.
కాని పాము కత్తివేటును నేర్పుగా తప్పించు
కున్నది.

ఆ మహాసర్పానికీ, కీర్తిసింహుడికీ చాలా
సేపు తీవ్రమైన ఘర్షణ జరిగింది. ఆ సర్పం
తనను తోకతో కొట్టటానికీ, శరీరంతో చుట్ట
టానికీ, నోటితో పట్టటానికీ చేసిన ప్రయత్నా
లన్నిటి నుంచీ కీర్తిసింహుడు లాఘవంతో
తప్పించుకున్నాడు. అతని కత్తిదెబ్బలను
పాము కూడా చాలాసేపు తప్పించుకున్నది.
కాని చివరకు కీర్తిసింహుడు సర్పం తోక నరక
గలిగాడు. ఆ తరవాత ఆ సర్పాన్ని బలహీన

పరిచి, దాని తలను తన కత్తితో చితకపాడ
వటం సాధ్యమయింది.

ఈ భయంకరమైన యుద్ధాన్ని చూస్తూన్న
వారందరికీ ముచ్చెమటలు పోశాయి. శూర
వర్మ ముఖాన ఆనందం తాండవించింది.
ఆయన కీర్తిసింహుణ్ణి సమీపించి, భుజం
తట్టి, “బెష్!బెష్! నువ్వు నిజంగా వీరాగ్రేసరు
డివి,” అని తన సేవకుల కేసి తిరిగి, “ఇతన్ని
తీసుకుపోయి చక్కగా తలస్వానం చేయించి,
కొత్తబట్టలు కట్టబెట్టండి. పోయి పురోహితుణ్ణి
పిలుచుకురండి!” అని ఆజ్ఞలు జారీచేశాడు.

తరవాత కీర్తిసింహుడికీ, మాలినికీ వైభ
వంగా వివాహం జరిగింది.

తరవాత కొన్ని రోజులకు కీర్తిసింహుడు ఒక
సంచీ, ఒక చిన్న డబ్బీ తీసుకుని, కొండలలో
కాపరం ఉన్న ముసలిదాని వద్దకు వెళ్ళి, “ఇది
నా బహుమానం! ఇది నీ డబ్బీ!” అన్నాడు.

ముసలిది సంచీ విప్పి అందులో ఉన్న
బంగారం చూసుకున్నది; డబ్బీ మూత తీసి
అందులో వున్న సాలీడు పురుగును చూసు
కున్నది; “వెయ్యేళ్ళు వర్ధిల్లు నాయనా!”
అని కీర్తిసింహుణ్ణి మనసార ఆశీర్వదించింది.