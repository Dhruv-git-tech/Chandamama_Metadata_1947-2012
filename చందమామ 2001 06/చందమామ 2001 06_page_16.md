ఇంపుగా కనబడుతున్నది. కూరపాదులకు నలుగురు అనాగరిక మనుషులు నీళ్ళు తెచ్చి పోస్తున్నారు. దగ్గరలో వున్న చెట్ల నీడలో ఇద్దరు ఎలుగుబంటి చర్మాలు ధరించిన వాళ్ళు, తోడేళ్ళతో కూర్చుని వున్నారు.

ఖడ్గజీవదత్తులు ఇప్పుడు ఏం చేయ టమా, అని ఆలోచించేంతలో, ఎలుగుబంటి వాడొకడు నీళ్ళు పోస్తున్న వాళ్ళ దగ్గరకు పోయి, “ఒరే, బానిసవెధవల్లారా! తొందరగా పని ముగించండి,” అని హెచ్చరించి, ఒక చెట్టుబోదెకు ఆనుకుని కునికి పాట్లు పడ సాగాడు. రెండవవాడు తోడేళ్ళ తలలు నిము రుతూ నిద్రమత్తుతో ఊగ సాగాడు.

“ఆహా, గొప్ప కాపలాభటులు!” అంటూ ఖడ్గజీవదత్తులు కత్తి దూయబోయేంతలో, కూరపాదులకు నీళ్ళు పోస్తున్న బానిసలలో ఒకడు, పొదల వెనకగా నక్కి నడుస్తూ, చెట్టుబోదెకు ఆనుకుని కూర్చుని కునికి పాట్లుపడుతున్నవాడిని సమీపించసాగాడు.

బానిసవాడు ఏం చేయబోతున్నాడా అని ఖడ్గజీవదత్తులు ఆశ్చర్యపడేంతలో, వాడు నీళ్ళకుండలోంచి చప్పనఒకరాయిని బయ టికి తీసి, దానితో కాపలావాడి తల మీద ఒక బాడు బాదాడు. దెబ్బతింటూనే కాపలావాడు ఒక చావుకేక పెట్టి బోర్లాపడి పోయాడు. బానిసవాడు అక్కణ్ణించి పరిగెత్తసాగాడు.

తన తోటి కాపలావాడు పెట్టిన చావుకేక వింటూనే రెండవ కాపలావాడు కళ్ళు తెరిచి, జరిగిందేమిటో గ్రోంచి, తన పెంపుడు తోడే శ్చను ఉసిగొల్పాడు. అవి అరుస్తూ, పారి పోతున్న బానిసవాడి వెంట పడినై. వాటి వెనకగా కాపలావాడు పరిగెత్తసాగాడు.

“జీవా! పారిపోయిన బానిసవాడి వెంట పడిన తోడేళ్ళ అరుపులు ఇంకా వినబడుతున్నవి. పద, అరణ్యంలో మరికాస్తదూరం పోతే, సమరబాహుణ్ణి బంధించి తీసుకు పోతూన్న ఎలుగుబంటి ముఠా కనబడవచ్చు,” అన్నాడు ఖడ్గవర్మ.

వాళ్ళిద్దరూ తోడేళ్ళ అరుపులు వినిపి స్తూన్న వైపుకు బయలుదేరి కొంతదూరం వెళ్ళేసరికి, హఠాత్తుగా డప్పలూ, కొమ్ము బూరలూ ఒక్కసారిగా మోగిన ధ్వని విన బడింది. ఖడ్గజీవదత్తులు, ఆ ధ్వనులు వచ్చిన వైపుకు చూశారు. దూరంగా చెట్ల చాటు నుంచి నల్లని పొగ లేస్తున్నది.

“ఆ పొగకు, ఎలుగుబంటు ముఠా వాళ్ళు, సమరబాహుణ్ణికాల్చుకు తినేందుకు వెలిగించిన మంట కారణం కాదు గదా!” అన్నాడు జీవదత్తుడు.