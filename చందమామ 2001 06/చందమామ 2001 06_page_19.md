ఫలాలు తిని, చీకటి పడిన తరవాత బిలంలో
ప్రవేశించే ఉపాయం ఆలోచిద్దాం,"అన్నాడు.

ఖఢ్గవర్మ మారు మాట్లాడకుండా జీవ
దత్తుడితో పాటు చెట్టు దిగాడు. ఇద్దరూ
త్వరలోనే ఒక పెద్ద కొలనును సమీపించారు.
ఆ కొలను చుట్టూ గుబురు పాదలూ, ఎత్త
యిన వృక్షాలూ ఉన్నవి. అరణ్య మృగాలు
నీటికోసం వచ్చీపోయే దారులు కొన్ని ఖఢ్గ
జీవదత్తులకు కనిపించినై.

“ఖడ్గా, మనం త్వరగా స్నానాలు ముగించి
ఇక్కణ్ణించి దూరంగా పోవడం క్షేమం. ఈ
కొలనును అడవి జంతువులూ, ఎలుగు
బంటుముఠావాళ్ళూ కూడా నీటి కోసం ఉప
యోగించుకుంటున్నట్టున్నది,” అన్నాడు
జీవదత్తుడు.

జీవదత్తుడు ఇలా అంటూండగానే,
దాపులనున్న పాదల్లోంచి నాలుగైదు అడవి

కోళ్ళు గగ్గోలుగా అరుస్తూ బయటికి వచ్చినై.
వాటిని చూస్తూనే ఖఢ్గవర్మ, “అడివికోడి
మాంసం తిని చాలా రోజులైంది!” అంటూ
వాటి కేసి బాణం ఎక్కుపెట్టి వదిలాడు.

బాణం అడవికోళ్ళలో దేనికీ తగలలేదు.
అవి అరుస్తూ ఎగిరిపోయినై. కాని, ఆ మరు
క్షణానే, “గురుభల్లూకా! చస్తిని, చస్తిని!”
అన్న మనిషికేక వినిపించింది.

ఆ కేక వింటూనే ఖఢ్గజీవదత్తులు ఒక
క్షణకాలం నివ్వెర పోయారు. తర్వాత వాళ్ళు
చావుకేక వినబడ్డ పాదలను సమీపించేంతలో,
అక్కడ ఎలుగుబంటి చర్మాలు ధరించిన
వాడొకడు గిలగిల తన్నుకుంటూ కనిపిం
చాడు.

జీవదత్తుడు, వాణ్ణి సమీపించి, “ఒరే,
బాబూ, నువ్వెవడివే తెలుస్తూనే వుంది. మేం
నిన్ను చంపాలని బాణం కొట్టలేదు. ఈ
పాదల్లో ఏం చేస్తున్నావు?” అని అడిగాడు.

గాయపడినవాడు జవాబిచ్చేస్థితిలోలేడు.
వాడు పాదల్లో అటూ ఇటూ పార్లుతూ,
“గురుభల్లూకా! గురుభల్లూకా!” అంటూ
గొణగసాగాడు.

“జీవా, నా అనుమానం – వీడు అడివి
కోళ్ళను పట్టుకునేందుకు పాదల్లో పొంచి
వున్నాడా లేక మన మీద వేగు చేస్తున్నాడా
అని?” అన్నాడు ఖఢ్గవర్మ.

“ఊహ, ప్రశ్నకు జవాబివ్వవలసినవాడి
ఆత్మకాస్తా, గురుభల్లూకుడిలో ఐక్యం అయి
నట్టుంది!” అంటూ జీవదత్తుడు వెనుదిరి
గాడు.

ఆ తర్వాతఇద్దరూ కొలనులో స్నానం చేసి,
ఆ పక్కనే వున్న ఫలవృక్షాలనుంచి పళ్ళు