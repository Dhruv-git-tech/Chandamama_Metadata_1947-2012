ఆశ్చర్యంగా, “అతడు దొంగతనం చేశాడని మీకెలా తెలుసు?” అని అడిగాడు.

“ఏమో! అతణ్ణిచూడగానే నాకది స్ఫురించింది. నిజానికి మిమ్మల్ని చూడగానే నాకు, తమరు శివానందయోగులనీ, ఈ దొంగను పట్టుకునేందుకే నాదగ్గరకు వచ్చారనీ అనిపించింది. మీరు కోరితే, ఈ విషయంలో నేను మీకు సాక్ష్యంగా వుండడానికి అభ్యంతరం లేదు,” అన్నాడు లింగయ్య.

శివానందుడు చప్పున అతడికి నమస్కరించి, “మిమ్మల్ని సరిగా అర్థం చేసుకునేందుకు, నేను చాలా సమయం వృధా చేశాను. నన్ను తమరు శివానందుడిగా గుర్తించిన ప్పుడే, అసలు నిసలు స్థిరప్రజ్ఞులు మీరని గుర్తించవలసింది. సంసారసాగరాన్నీదుతూ కూడా రాగద్వేషాలకూ, దూషణభూషణలకూ, అహానికీ, భావోద్వేగానికీ దూరంగావున్న మీవద్ద, నేను స్థితప్రజ్ఞతను అలవరచుకునే మార్గం అభ్యసించాలి!” అన్నాడు.

ఈ మాటలకు లింగయ్య తల అడ్డంగా ఊపి, “సామాన్య జీవితం గడిపే నేనెక్కడ? సమస్త సుఖాలనూ త్యాగం చేసి యోగ సాధనలో వున్న మీరెక్కడ?”

నలో వున్న మీరెక్కడ? రత్నగుప్తుడు మిమ్మల్ని నానామాటలూ అన్నాడని ఉక్రోషం వచ్చీ, ఒక నిరపరాధి దారుణ శిక్షకు గురయ్యాడన్న మనోవ్యధ వల్లనూ— తాత్కాలికంగా, ఆ శక్తులను కోల్పోయారు తప్పితే, మీరు సామాన్యసుకొరు!” అన్నాడు.

అప్పుడు శివానందుడు, “స్వామీ! ఇప్పుడు నాకు జ్ఞానోదయమయింది. స్థితప్రజ్ఞకు యోగసాధనే అవసరంలేదు. ఇంత కాలంగా, పదిమందిలో యోగిగా గుర్తింపు పొందాలన్న తపన నాకుండిపోయింది. అందువల్లనే నేను స్థితప్రజ్ఞణ్ణి కాలేకపోయాను,” అంటూ ఆయనకు పాదాభివందనం చేశాడు.

తర్వాత శివానందుడు, లింగయ్య సాయంతో రత్నగుప్తుడికి అసలు నేరస్థణ్ణి పట్టిచ్చాడు. బావమరిది అని కూడా చూడ కుండా రత్నగుప్తుడు, నేరస్థణ్ణి కారాగారం పాలుచేశాడు. శివానందుడు కోరినట్లుగా అతడు తన పనివాడికి క్షమాపణలూ చెప్పుకున్నాడు. ఆతర్వాత శివానందుడు యోగా శ్రమాన్ని విడిచి పెట్టి, గుర్తింపులేని స్థితప్రజ్ఞడిగా ఎందరికో మేలు చేశాడు.