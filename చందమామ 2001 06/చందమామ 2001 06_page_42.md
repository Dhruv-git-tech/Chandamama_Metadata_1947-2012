లెందుకు పని చేయలేదో అర్థంకాక, అప్పటి కేమీ చెప్పలేక రత్నగుప్తుడితో, “దొంగ ఎవరో నాకు తెలిసింది. రెండు రోజులు వ్యవధి ఇస్తే ఆ మనిషినీ, డబ్బునూ కూడా నీకు అప్ప జెబుతాను,” అన్నాడు.

ఆ మాటలకు రత్నగుప్తుడు కాస్త తడ బడినా, అంతా జరిగినప్పటి మాట కదా అని, బింకంగానే తిరిగివెళ్ళాడు.

శివానందుడు, యువకుడి వంక చూసి, అసలీ దొంగతనం ఎవరు చేసివుంటారో చెప్పగలడేమోనని అడిగాడు. యువకుడు తట పటాయిస్తూ, “స్వామీ! ఇది బయటి వారి పనికాదు. ఇంటిదొంగల పని. మా యజమాని బావమరిది ఆ ఇంట్లోనే వుంటున్నాడు. వ్యసనపరుడు కావడంవల్ల, ఆయన డబ్బు బాగా ఖర్చు చేస్తాడు. భర్తకు తెలియకుండా అక్క అతడికి రహస్యంగా డబ్బులిస్తూం టుంది. ఇప్పుడాయనకు పెద్ద మొత్తంలో డబ్బుకావలసివచ్చి వుంటుందని, నానమ్మకం. నూరు వరహాల మూటలు నూరింటిని దొంగి లించి, అనుమానం తన మీదకు రాకుండా, నా పక్క బట్టల్లో ఒక మూట దాచి వెళ్ళి వుంటాడు. నా అనుమానానికి రుజువులు లేవుకాబట్టి, ఈ మాటను పైకి అంటే, యజమాని నాప్రాణాలు తీసేస్తాడు,” అని చెప్పాడు.

వాడి పరిస్థితికి జాలిపడిన శివానందుడు, “నువ్వు ఆశ్రమంలోనేవుండి గాయాలకు మందు వేసుకుని విశ్రాంతి తీసుకో. నేను ఊళ్ళోకి వెళ్ళి విషయం విచారించివస్తాను,” అంటూ అక్కణ్ణించి బయలుదేరాడు.

ఆయన కొంత దూరం వెళ్ళాక, ఒక చెట్టు చాటుకుపోయి, “నా రూపం పూర్తిగా మారి

పోవాలి!” అనుకుంటూ కళ్ళు మూసు కున్నాడు. ఆయన తిరిగి కళ్ళు తెరిచే సరికి ఒంటికున్న దుస్తులు మారిపోయాయి. ఆజానుబాహుడిగావుండే ఆయన పాట్టిగా, లావుగా, చిరుబొజ్జతో వున్నాడు.

“నా శక్తులు తిరిగి పనిచేస్తున్నట్టు న్నాయి!” అనుకుంటూ, ఆయన మళ్ళీ కళ్ళు మూసుకుని రత్నగుప్తుడి ఇంట దొంగ తనం గురించి శోధించాడు. కానీ అంతా చీకటి తప్ప ఇంకేమీ కనబడలేదు.

“చిత్రంగావుంది!” అనుకుంటూ శివానందుడు ఊళ్ళోకి వెళ్ళాడు. విచారించగా ఆయనకు, రత్నగుప్తుడి బావమరిది వ్యసన పరుడన్న విషయం రూఢి అయింది. అతడు తరుచుగా లింగయ్య అనే అతడి ఇంటికి వెళుతూంటాడని తెలిసి, శివానందుడు అక్కడికి వెళ్ళాడు.