తెలిసివచ్చిన తప్ప

గ్రామంలో వాళ్ళా, వీళ్ళా గుడ్డలుతికే వృత్తిమాని, రంగయ్య గాడిదలను కొని, ఆమ్మే వ్యాపారంలో సుఖంగా బతికిపోతున్నాడు. ఒకరోజున మోతుబరి రైతు సోమయ్య ఆతణ్ణి పలిచి, “ఒరే, రంగా! షావుకారు సుబ్బయ్య యింటి ఎదురుగా వున్న గౌడ్లచావిడి నీకు ఆదై లేకుండా యిస్తాను, ఆక్కడ చేరి నీ వ్యాపారం హాయిగా సాగించుకో,” అన్నాడు.

సోమయ్యకూ, సుబ్బయ్యకూ పడదు. ఆ నంగతి తెలిసి వుండి, ఉచితంగా పెద్ద గౌడ్ల చావడి వస్తున్నదన్న ఆశతో రంగయ్య తన గాడిదల్ని అందులో చేర్చాడు. అవి పగలు మామూలుగానే వుండి, చీకటి పడినప్పటినుంచి పచ్చిగా ఓండ్రపెట్టి సుబ్బయ్య యింటివాళ్ళ నిర్ద చెడగొట్టుతూండేవి. సుబ్బయ్య, రంగయ్యను పలిచి గాడిదల్ని మరెక్కడికై నా తీసుకు పామ్మన్నాడు. రంగయ్య, ఉచితంగా దొరికిన గౌడ్లచావడి ఎలా వదిలేదన్నాడు మార్గంగా.

ఆ తరవాత కొద్దిరోజులకు విపరీతమైన గాలివానధానికి చావడి కూలి, నాలుగు గాడిదలు చచ్చినై. రంగయ్య లబోదిటోమని, వాటిని ఊరివెలపలికి ఈడ్చించేందుకు చందాలకు బయలుదేరి, సుబ్బయ్య దగ్గిరకు వచ్చాడు.

సుబ్బయ్య ఎంతో సాసుభూతి కనబరస్తూ, రంగయ్యకు నలభై రూపాయిలిచ్చాడు. రంగయ్య ఆశ్చర్యపోయి, “చచ్చిన గాడిదల్ని ఊరిబయటికి లాగించేందుకు, నాలుగు రూపాయలు నరిపోనే, నలభై యిచ్చారేమిటి?” అన్నాడు.

“పర్వాలేదు, ఉంచు! మళ్ళీ కొత్త గాడిదల్ని కొనకుండా వుంటావా? గాలివానరాకుండా వుంటుందా?” అన్నాడు సుబ్బయ్య.

కలవాళ్ళ తగువుల్లో తలదూరిచి నందుకు రంగయ్య లెంపలేసుకుని, చావగా మిగిలిన గాడిదల్ని తోలుకుపోయి, మరొకచోట వ్యాపారం ప్రారంభించాడు. — బీబీజాన