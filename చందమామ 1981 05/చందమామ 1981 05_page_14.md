అక్కడికి వెళ్ళక తప్పదు," అన్నాడు సమర సేనుడు.

ఇందుకు అందరూ అంగీకార సూచ కంగా తలలూపారు. పోతే, ఆ పటాన్ని బట్టి, ఆ చోటుకు దారితీయవలసిన బాధ్యత సమర సేనుడి మీద పడింది. అత డొకసారి దాపులనున్న పల్లె కేసి చూశాడు. పల్లె అంతా తగలబడిపోతున్నది. వ్యాఘ్ర దత్తుడి భటులు కేకలు వేస్తూ, వినోదిస్తు నన్నట్టుగా గంతులు వేస్తున్నారు.

అదిచూసి సమర సేనుడికి విపరీతమైన కోపం వచ్చింది. కాని, తన దగ్గిర వున్న కొద్దిమంది సైనికులతో, వ్యాఘ్రదత్తుడి భటులను ఎదిరించడం ప్రమాధమని అత డికి తోచింది. వెంటనే బయలు దేరి శివదత్తుణ్ణి కలుసుకోవాలి. అతడి ద్వారా తాను తెలుసుకోవలసిన ముఖ్య రహస్యం ఏదో వుండకపోదు....

సమర సేనుడు యిలా ఆలోచించి, పటం కేసి ఒక సారి పరీక్షగా చూసి, సైనికులకు ముందుండి దారి తీశాడు. పటంలో సూచించిన దిక్కుల ననుసరించి, జాగ్రత్తగా వెళ్ళవలసి వున్నది. అంతేకాక, మార్గమధ్యంలో వ్యాఘ్రదత్తుడి భటుల బారి పడకుండా జాగ్రత్తపడాలి.

కొంత దూరం ఆడవిలోంచి నడిచి, అందరూ ఒక కొండ ప్రాంతం చేరుకు

న్నారు. ఆ ప్రదేశమంతా చిన్నా. పెద్ద కొండలతో ఎగుడు దిగుడుగా వున్నది. ఎటుచూసినా కాలిబాటల ఆనవాళ్ళుగాని, జననివాసాలుగాని కనబడలేదు.

సమర సేనుడు ఒక మిట్టప్రదేశం ఎక్కిచుట్టూ కలయచూశాడు. కొండ దిగువున చిన్న. చిన్న కనుమలు మాత్రం కనిపించాయి. ఒకచోట కొంత సమతల ప్రదేశం కానవచ్చింది. ముందు ఆ ప్రదేశాన్ని చేరితే, బహుశా ఆ తరవాత వెళ్ళవలసిన మార్గం తెలియవచ్చునన్న ఆశకలిగింది సమర సేనుడికి. ఏది ఏమైనా తాను పటంలోని గుర్తులను అనుసరించి శివదత్తుణ్ణి చేరడం, కష్టసాధ్యం అనుకున్నాడు.