షరతుపై ముందుగా దానికి తమరు అభయం యిచ్చే పక్కాన దాన్ని తీసుకు వచ్చి మీ ఎదట పెట్టగలను,” అన్నాడు హసన్.

ఖలీఫా అభయం యిచ్చాడు. హసన్ నేరుగా దిలైలా ఇంటికి వెళ్ళాడు. అతనికి జీనాబ్ తలుపు తెరిచింది. “మీ అమ్మను రమ్మను, ఖలీఫా పిలుస్తున్నారు. ఆయన అభయం తెచ్చాను. మీ అమ్మ ఎత్తు కొచ్చిన సామానంతా గుర్రాల మీదికి ఎత్తించు,” అన్నాడు హసన్.

దిలైలా మేడ దిగి వచ్చింది. ఆమె దొంగిలించిన సామానంతా గుర్రాల మీద వేయించారు. దిలైలా ఉన్నవాటిలో మంచి

దుస్తులు ధరించి ఖలీఫా దర్శనం చేసు, కోవటానికి సిద్ధమయింది.

“నీ దగ్గిర వున్న సామానంతా వచ్చిందా ?” అన్నాడు హసన్,

“అహ్మద్, అతని భటుల దుస్తులు తప్ప అంతా ఇచ్చేశాను. నిజం చెపుతున్నాను, ఆ దొంగతనంతో నా కేమీ సంబంధం లేదు,” అన్నది దిలైలా.

“అవును, ఆది మరొకరి పని,” అన్నాడు హసన్ నవ్వుతూ. ఇద్దరూ బయలుదేరి దర్పారుకు వచ్చారు.

ముసలిదాన్ని చూస్తూనే ఖలీఫా ఆగ్రహవేశంతో తన భటులకు ఆమె తల నరకమని ఉత్తరువిచ్చాడు. కాని హసన్ సవినయంగా అభయం మాట జ్ఞాపకం చేసిన మీదట ఖలీఫా, “నీ పేరేమిటి?” అని దిలైలాను అడిగాడు.

“పావురాల టపా నడిపిన అధికారి భార్యను. నా పేరు దిలైలా,” అన్నది దిలైలా.

“నువు చాలా సమర్థురాలివిగా కని పిస్తున్నావు! వీరినందర్నీ ఎందుకు మోసం చేశావు?” అన్నాడు ఖలీఫా.

దిలైలా ఖలీఫా ఘుందు సాప్టాంగపడి, “ఏలినవారు మన్నించాలి. నేను ధనాశ చేత దొంగతనాలు చేయలేదు. చౌర్యంలో ఘటికులైన అహ్మద్, హసన్‌లకు ఏలిన