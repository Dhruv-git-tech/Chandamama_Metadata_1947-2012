అంత త్వరగా పదిలేవికాదని ఆమె అనుకున్నది. ఆ సాయంత్రం మురళికి తమ తోడఁ అంతా తిప్పి చూపించింది. చీకటి పడి ఇల్లు చేరాక, ఒక పెట్టెలో వున్న నగలు అతడికి చూపించి, ''ఇవి, మా అమ్మవి. మా ఇంట్లో యింతకన్న విలువైనవి మరేం లేవు,'' అన్నది.

ఆ రాత్రి మురళికి మరి నిద్రపట్టలేదు. అతని కళ్ళుముందు సుజాత చూపించిన నగలు తళుక్కుమంటున్నాయి. ఆ నగలు ఎత్తుకుపోయి అమ్మి, ఆ డబ్బుతో హాయిగా బతకవచ్చన్న ఆలోచన అతడికి కలిగింది. అలా కాక, బతికినన్నాళ్ళూ ఒకళ్ళకింద నౌకరీ చేస్తూ కష్టపడడం ఎందుకు అనుకున్నాడు.

ఇలా ఒక నిశ్చయానికి వచ్చి మురళి ఒక రాత్రివేళ నగల పెట్టె తీసుకుని, పెరచి దారిన పారిపోయాడు. అతడు కొంతదూరం వెళ్ళి నగల పెట్టెను దగ్గిర వుంచుకోవడం ప్రమాదం అని భావించి, నగలు మాత్రం తీసుకుందామని పెట్టె తెరిచి, ఉలిక్కి పడ్డాడు. నగల మధ్య నల్ల తేలు వున్నది!

తేలు మళ్ళీ ఎక్కడ కుడుతుందో ఆన్న భయంతో అతడు నగల పెట్టెను చప్పున జారవిడిచాడు. నగలతోపాటు కిందపడిన తేలు కదలలేదు. అది బొమ్మ తేలని గ్రహించిన మురళి, దాన్ని పక్కకు తోసి నగలు తీసుకుంటూండగా, వాటి మధ్య ఒక చీటీ కనిపించింది. అది సుజాత రాసి నది: అందులో యిలా వున్నది: