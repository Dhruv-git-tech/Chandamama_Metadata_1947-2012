అందరూ కొండ మీది నుంచి కిందికి దిగారు. ఆ ప్రదేశమంతా పెద్ద, పెద్ద బండ రాళ్ళతో, గజిబిజిగా వున్న ముళ్ళపాదలతో భీకరంగా వున్నది. పటంలో శివదత్తుడు గుర్తు పెట్టిన పాడుబడిన గృహాలు గాని, మార్గం నూచించే గుర్తులు గాని లేవు.

సమరసేనుడూ, సైనికులూ మరికొంత ముందుకు వెళ్ళేసరికి, వాళ్ళకు ఆశ్చర్యంతో పాటు భయం కూడా కలిగించే ఒక దృశ్యం కంటబడింది.

ఎత్తయిన ఒక కొండ అంచునుంచి పెద్ద జలధార ఒకానొక రాక్షసుడి నోట్లో నుంచి, పెద్దధ్వనితో కిందికి పడుతున్నది. కొండరాతిలో, ఆ రాక్షసాకారంతో వున్నతల చక్కగా మలచబడింది. చూసే వాళ్ళకు ఆ జలధార భయంకరమైన రాక్షసుడి తలలో పుట్టి, బయటికి దూకు తున్నట్టు కనబడుతున్నది.

"ఇది చాలా వింతగా వున్నది. ఈ చుటుపక్కల ఎక్కడా మానవ నివాసాలే వున్నట్టు కనిపించటంలేదు. కాని, కొండ రాతిలో ఈ రాక్షసుడి శిరస్సు చెక్కిన వాళ్ళు ఎవరో మానవులే ఆన్నదానికి సందేహం లేదు," అంటూ సమర సేనుడు చాలా ఆశ్చర్యపడ్డాడు.

సైనికులు ఆ భయంకర దృశ్యం చూస్తూ, మౌనంగా పూరుకున్నారు.

పరీక్షగా చూసినప్పడు, ఆ జలపాతానికి వెనక ఒక సౌరంగం వున్నట్టు కనబడుతున్నది. బహుశా, శివదత్తుడు దాని నుంచే పారిపోయి వుండవచ్చునన్న అనుమానం కలిగింది, సమర సేనికి. ఆ వెనక వున్నది చాలా సురక్షితమైన ప్రదేశమూ, ఎవరూ అనుమానించే అవ కాశం లేనిదై వుండవచ్చు.

సమరసేనుడు శివదత్తుడు పంపిన పటం కాయితాన్ని మరొకసారి పరీక్షం చాడు. అందులో ఒకచోట జలపాతం గుర్తు కనిపించింది, దానితో ఆతడికి తను అను మానించినది, నిజమని తెలిసి పోయింది. సైనికులు వెంటరాగా అతడు