కుబేరుడి కొలను

బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు ఆయనకు కుమారుడుగా జన్మించాడు. రాజు అతడికి మహాశాసనుడు ఆని పేరు పెట్టాడు. కొద్ది కాలం తరవాత రాణి మరొక కొడుకును కన్నది. ఆ శిశువుకు సోమదత్తుడని పేరు పెట్టారు.

కొడుకులిద్దరూ పుట్టిన మరి రెండు సంవత్సరాలకు రాణి కాలగతి చెందింది. రాజు మరొక వివాహం చేసుకున్నాడు. కొంతకాలానికి రాణి ఒక కుమారుణ్ణి కన్నది. ఈ వార్తవిని రాజు చాలా సంతోషించి, భార్యతో, ''ఈ శుభసమయంలో ఏదైనా వరంకోరు, యిస్తాను,'' అన్నాడు.

''ఆ వరం అవసరమైనప్పుడు కోరుకుంటాను.'' అన్నది రాణి.

ఈ చిన్నరాణి కొడుకు పేరు ఆదిత్యుడు. అతడు క్రమంగా రాజోచితమైన

విద్యలన్నీ నేర్చుకుంటూ యోవనవంతుడయ్యాడు. రాణి ఒకనాడు రాజుతో, ''ఆనాడు తమరిస్తామన్న వరం యిప్పుడు కోరుతున్నాను. ఆదిత్యుణ్ణి యువరాజుగా ఆభిషేకించండి,'' అన్నది.

ఈ కోరిక వింటూనే రాజు నిశ్చేషుడైపోయి, ''నా మొదటి భార్య కుమారులిద్దరుండగా, ఆదిత్యుడికి యువరాజు పదవి ఎలా యివ్వగలను? నీ కోర్కెన్యాయసమ్మతం కాదు,'' అన్నాడు.

ఈ విధంగా రాజు తన కోర్కెను నిరాకరించినా, రాణి పూరుకోక, వీలయినప్పుడల్లా తన కొడుకును యువరాజును చెయ్యమని పీడించసాగింది. రాజు ఆమెతన మంకుపట్టు వదలదని గ్రహించాడు. అంతేకాక, పెద్దకుమారులిద్దరికీ ఆమెవల్ల ఏదైనా హాని జలగవచ్చన్న శంక కూడా కలిగింది.