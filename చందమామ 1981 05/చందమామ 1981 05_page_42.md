# వ్యర్థమైన వరాలు

ఒక కటిక పేదవాడు, కుటుంబంతో సహా పస్తుండి, ఇంటికి వచ్చిన నన్యానికి తృప్తిగా భోజనం పెట్టాడు. నన్యాని వెళ్ళిపోతూ అతడికి రెండు మంత్రాలు ఉపదేశించి రెండూ, రెండుకోర్కెలు తీరుస్తాయని చెప్పాడు.

పేదవాడు వెంటనే ధనికుడు కావాలనే ఆశతో ఒక మంత్రాన్ని జపించి, తన ఇంటినిండా బంగారం వుండాలని కోరుకున్నాడు. ఆలాగే జరిగింది. కాని, పేదవాడికి ఒక భయం పట్టు కున్నది. ఇంత బంగారం తన దగ్గిర వున్నట్టు తెలిస్తే, రాజుగారు దాన్ని తీసుకుపోవటమే గాక, తనను దొంగకింద జమకట్టి, బందిఖానాలో వేసే ప్రమాదం కూడా వున్నది.

ఇలాంటి ఆలోచన రాగానే పేదవాడు రెండో మంత్రాన్ని జపించి, "ఈ బంగారం నాకు తప్ప, మరెవ్వరికీ కనిపించకూడదు!" అన్నాడు.

వెంటనే మంత్రం ఫలించింది. అతడికి తప్ప మరెవ్వరికీ కనిపించని, ఆ బంగారం ఉపయోగం లేకుండా పోయింది. పేదవాడు, పేదవాడుగానే వుండిపోయాడు. —రాంబుబు