ఆఖరుకు గుర్రమెక్కి ఆహ్మద్ స్వయంగా వచ్చాడు. జీనాబ్ ను వాకిట్లో చూసి, 'ఏయ్ పిల్లా! నా భటులేమైనా కనిపించారా ?' అని అడిగాడు.

“తమరు నగరకొత్తాలు ఆహ్మద్ గారా? అయితే, తమ భటులకు ఈ వీధి చివరి ఎవతో ముసలిది కనిపించిందట. ఆమె కోసం వెళ్ళామని తమతో మనవి చెయ్యామన్నారు! వారు దాన్ని పట్టుకుని వచ్చే లోపుగా హాలులోకి దయచేసి నా ఆతిథ్యం స్వీకరించమని మనవి," అన్నది జీనాబ్.

ఆహ్మద్ పరమానందంతో తాగటానికి ఉపక్రమించి, భంగు ప్రభావం వలన త్వరలోనే మొద్దులాగా పడిపోయాడు. జీనాబ్ అతని బనీను, లోపల వేసుకున్న

చెడ్డీ తప్ప మిగిలిన దుస్తులూ, ఆభర ణాలూ కాజేసింది. మిగిలిన నలభైమంది భటులనూ ఈ విధంగానే దోచి, దుస్తు లన్నిటినీ ఆహ్మద్ గుర్రం మీద వేసుకుని సరాసరి తన ఇంటికి వెళ్ళిపోయింది.

ఆహ్మద్ అతని నలభైమంది భటులూ కూడా రెండు పగళ్ళు, రెండు రాత్రులూ నిద్రపోయి, మూడో నాటి ఉదయం లేచారు. మొదట వారికి తామెక్కడ ఉన్నదీ తెలియలేదు. కాని క్రమంగా స్మృతి కలిగిన కొద్దీ తమకు జరిగిన ఘోరమైన అవమానం కూడా అర్థమై భరించరాని సిగ్గు కలిగింది. దుస్తులు కూడా లేకుండా వీథిలోకి పోవటం ఎట్లాగో ఆహ్మద్ కు తెలియలేదు. కాని వెళ్ళక