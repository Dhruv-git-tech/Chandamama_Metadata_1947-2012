చేశారు. కాని రాజకుమారుడు నానాటికీ క్షణించసాగాడు.

ఆ సమయంలో ఒక బౌద్ధభిక్కువు ఎవరో పంపినట్టుగా రాజభవనం ప్రవేశించాడు. రాజు అతన్ని సాదరంగా ఆహ్వానించి, “మహాత్మా, సాక్షిత్తూ బుద్ధభగవానుడి లాగా సమయానికి వచ్చారు. నా కొడు కును మృత్యుముఖం నుంచి కాపాడండి,” అని వేడుకున్నాడు.

“రాజా, నీ కుమారుడు మరణశయ్య మీద ఉన్నాడనీ, ఆ విచారం మూలఠిగా దివాణంలో అందరూ తమ పనులు ఉపే క్షించి, దేశంలో పరిపాలన స్తంభించి పోయేటట్టు చేశారనీ తెలిసింది. నీ కుమా

రుడు బతకాలని ఎవరు కోరినా బతుకు తాడు. అందుకు సందేహం లేదు,” అన్నాడు బౌద్ధసన్యాసి.

“అదేమిటి, స్వామీ? నా కొడుకు బతకాలని కోరనివాళ్లు ఈదేశంలో ఎవరూ లేరు. అందరమూ వాడి ఆయువే కోరు కుంటున్నాం!” అన్నాడు రాజు.

“కోరుకున్నంతమాత్రాన లాభంలేదు. రాజకుమారుడు బతకాలని కోరుకునేవాళ్లు తమ ఆయువు అతనికి ధారపోసి, అతనికి బదులుగా తాము చావటానికి సిద్ధపడాలి!” అన్నాడు బౌద్ధసన్యాసి.

సన్యాసి ఇలా అనగానే అందరిమీదా నిశ్శబ్దం ఆవరించింది. కాని అందరి మన సులూ అతివేగంగా ఆలోచిస్తున్నాయి.

రాజు ఇలా అనుకున్నాడు:

“ఒకరి ఆయువు ఇంకొకరికి ధార పోయటం అన్నది సాధ్యమా? ఇది నమ్మ దగినదేనా? ఇది నిజమే అయి, మాట వరసకు నా ఆయువు నా కొడుక్కు ధార పోసి, నేను కన్నుమూస్తే, ఈ పసివాడు ఎప్పటికి పెరిగి పెద్దవాడై రాజ్యభారం వహించాలి? అంతదాకా వాడి యోగ క్షేమాలు ఎవరు చూస్తారు? నేను పోయిన మరుక్షణం వాడి చుట్టూ ఎన్ని కుట్రలు ఆరంభంకావు? నా కొడుకు కోసం నేనుచావ టం నిశ్చయంగా నిరర్తకం అవుతుంది!”