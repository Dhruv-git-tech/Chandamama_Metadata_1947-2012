“బొమ్మ తేలు అయినందుకు చాలా సంతోషించి వుంటావు! తేలులా కనిపించి కుట్టకపోతే ఫరవాలేదు; కాని వాన పాములా కనిపించి విషం కక్కితేనే ప్రమాదం. నిన్న నీవు దొంగలా కనిపించి హాని చేయలేదు. ఈ రోజు, ఈ ఇంటికి కాబోయే అల్లుడివయే అవకాశం వుండి, నగలు దొంగిలించుకు పోతున్నావు. నా తండ్రికి నచ్చినా, నీ లాంటి మనిషి భర్త కాకుండా పారిపోతున్నందుకు అనందిస్తున్నాను.”

ఉత్తరం చదివి మురళి దిగాలుపడి పోయాడు. సుజాతను పెళ్ళాడి, హాయిగా ఉద్యోగం చేసుకుంటూ సుఖంగా బతక వలసిన తను, యిలా దొంగలా జీవించ తలచినందుకు ఆసహ్యపడ్డాడు. వెంటనే పోయి, నగలు సుజాతకు యిచ్చి, ఆమెను క్షమాపణకోరి, తన దారిన తాను వెళ్ళి పోదలిచాడు.

మురళి తిరిగి యింటిలోకి వస్తూండగా, మంచినీళ్ళ కోసం వంటగదిలోకి వచ్చిన

సుజాత తండ్రి, అతణ్ణి చూసి అనుమా నంగా, “ఇంత రాత్రివేళ నగలపెట్టె తీసుకుని ఎక్కడికి వెళ్ళావు?” అని ఆడిగాడు.

మురళి జవాబు చెప్పేందుకు తత్తర పడుతూండగా, సుజాత వచ్చి, “నా చేతి గాజులు గుచ్చుకుంటూంటే, వాటిని నగల పెట్టెలో దాద్దామనుకున్నాను. నాన్నా. అయితే, అందులోకి ఎలాచేరిందో—ఒక తేలు చేరింది. దాన్ని చంపిరావడానికే మురళి నగలపెట్టె తీసుకుని బయిటికి వెళ్ళాడు,” అన్నది.

తండ్రి అట్టు వెళ్ళగానే, ఆమె, మురళితో, “అలా దిక్కులు చూస్తావేం? లోపలికరా. తేలును పూర్తిగా చంపేశావా? దేన్నయినా సగం, సగం చంపడం మహా పాపం,” అన్నది నవ్వుతూ.

సుజాత తనలోని దొంగబుద్ధి అనే తేలును. గురించి అడు గుతున్నదని గ్రహించిన మురళి, ఆమె తనను క్షమించి నందుకు ఎంతగానో. సంతోషించాడు.