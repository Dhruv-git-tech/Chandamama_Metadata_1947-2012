గురు, చక్కనిచుక్కలై నిన్ను పూర్ణ చంద్రుణ్ణి కొలిచినట్లు సేవిస్తూంటే చూడా లని తొందరగానే ఉంది, సుమీ!’’ అన్నాడు.

విఘ్నెశ్వరుడు, ''ఓహ్యా! అలాగా, నువ్వు కృష్ణావతారంలో అష్టమహిమలతో వేగుతూ ఆనందిద్దువు గానిలే!'' అన్నాడు.

విష్ణువు మందహాసం చేసి, ''నీ మాటకు తిరుగులేదుకాని, నీకు మాత్రం పదిమంది వధువుల పెళ్ళి తప్పదు!'' అన్నాడు.

'' ఆలాగైతే విఘ్నెశ్వరుడి పెళ్ళికి వెయ్యి విఘ్నాలు అన్న సామెతగా, నేనే విఘ్నాలు కల్పించుకోక తప్పదు!'' అన్నాడు విఘ్నెశ్వరుడు.

'' వెయ్యి కాదు, కోటి విఘ్నాలు వచ్చినా విఘ్నెశ్వరుడి పెళ్ళి అగదు!'' అని బ్రహ్మతో గొంతులు కలిపి అందరూ అన్నారు.

అప్పుడు నారదుడు ముందుకు వచ్చి, ''విజ్ఞానేశ్వరా! వాచాలతలో నన్ను మించావు కాని, పెళ్ళి తప్పించుకోవడం ఎవరితరం! నేను సంసారసాగరం ఈదడం చాతగాకనే కదా మునినై తిరుగుతున్నాను. జ్ఞానేశ్వరా! కళ్యాణం, ఉద్యోగం పురుషక్షణం అని పురుషోత్త ములూ ఆది చేవుళ్ళూ అనిపించుకున్న ప్రముఖులంతా పెళ్ళిళ్ళుచేసుకొని సృష్టి,

స్థితి, లయాది ఉద్యోగాలు చేస్తున్నారు. నీపూ. నేనూ అనగా ఎంత!'' అన్నాడు.

విఘ్నెశ్వరుడు నవ్వి, ''ఓహ్యా! నీకూ పెళ్ళి పచ్చి తగిలే లాగుందే! స్వయంపరానికి కూడా వెళ్ళేవులాగుంది!'' అన్నాడు.

నారదుడు, ''త్రికాలవేదిని నేనేనను కుంటే అనంతకాలవేదివి నీవు. నీతో వాదించటం నా తరమా? మాటకారి తనంలో నీ తర్వాతనే నేను. అందరి జాతకాలూ నీ చేతుల్లోనే ఉన్నాయి. నిన్ను విస్మరించిన ఎలాంటి ఉద్దండ జ్యోతిషపాండిత్వమూ ఫలించదు. మనం ఇద్దరం మేలురకం వాగుడుకాయలం!