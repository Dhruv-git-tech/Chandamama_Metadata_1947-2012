సినిమా లోని ఒక చిన్న గ్రామంలో ఇద్దరు రైతులుండేవారు. ఇద్దరికీ ఒక్కసారే పిల్లలు కలగడంతో ఇద్దరూ కలిసి వాళ్ళకు నామకరణం చెయ్యడానికి ఏర్పాట్లు చేసు కుని, ఫ్రాంకో అనీ, జిరాల్డో అనీ పేర్లు పెట్టాలనుకున్నారు. ఆ విధంగా పిల్లలకి నామకరణం జరిగే సందర్భంలో ఇద్దరు దేవతలు వచ్చి దీవిస్తారన్న నమ్మకం వాళ్ళలో వుండేది. అంచేత, రైతులిద్దరూ భోజనాలబల్ల దగ్గర రెండు కుర్చీలు ఖాళీగా అట్టిపెట్టారు.

వాళ్ళ విందు ఆనందంగా గడిచి పోయి, చివరిశశలో వున్న సమయంలో, ఇద్దరు దేవతలు ప్రత్యక్షమయ్యారు. ఇద్దరు దేవతలలోనూ ఒకామె వృద్ధురాలు. ఆమె చక్కని చిరునవ్వు ముఖంతో ఫ్రాంకో తల్లి దగ్గర కూచున్నది. రెండో ఆమె జిరాల్డో తల్లి పక్కన కూచున్నది.

వృద్ధదేవత ఫ్రాంకో మీద చెయ్యివేసి, "ఈ అబ్బాయి నిత్యమూ హాయిగా వుండేలా ఆశీర్వదిస్తూ ఈ 'వింత వేణువు' ను బహుకరిస్తున్నాను. ఈ వేణువు ఎప్పుడు ఊదినా అతను విచారాన్ని మరిచిపోయి, సంతోషంగా వుంటాడు!" అన్నది.

రెండో దేవత జిరాల్డో తలమీద చెయ్యి వేసి, "నేను జిరాల్డోకి అద్భుతమైన కానుక ఇస్తున్నాను. ఈ కానుకతో ఇతను నిత్యం ఐశ్వర్యవంతుడై వుంటాడు. అత నికి డబ్బు కావలసి వచ్చినప్పుడు, ఈ తోలు సంచిని విప్పి. "రాగి, వెండి, బంగారం" అని అంటే చాలు, సంచిలో మూడు బంగారు నాణాలు దొరుకుతాయి. ఆయితే ఒకటి మాత్రం గుర్తుంచుకోండి. అలా రోజుకు ఒక్కసారే జరుగుతుంది," అని చెప్పింది.