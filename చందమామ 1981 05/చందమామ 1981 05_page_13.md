కొత్తవాడు పల్లె కేసి కొంచెం సేపు చూసి,
‘‘మీ కోసమే శివదత్తుడు నన్నిక్కడ కావలి వుంచాడు. ఇవ్వాళ వేకువజామునే వ్యాఘ్రదత్తుడి భటులు గ్రామాన్ని ముట్ట డించారు. ఆ సంగతి ముందుగానే శివ దత్తుడు వేగుల వల్ల తెలుసుకుని, తన ఆనుచరులతో పారిపోయాడు,'' అన్నాడు.

వాడి మాటలు విన్నాక అందరికీ ప్రాణం తెప్పరిల్లినట్టయింది. కాని, శివ దత్తుడు యిప్పుడెక్కడున్నాడు ? అతణ్ణి కలుసుకోవడం ఎలా ఆన్న ఆలోచన వాళ్ళక్కలిగింది.

‘‘ఈయన సమరసేనుడు. వ్యాఘ్ర దత్తుడి నుంచి విడిపించుకు వస్తున్నాం.

ఈయన సాధ్యమైనంత త్వరలో శివదత్తుణ్ణి కలుసుకోవాలి. ఆయన ఎక్కడ వున్నదీ నీకు తెలుసా ?'' అని అడిగాడు ఒక సైనికుడు.

ఆందుకు ఆ కొత్తవాడు, '' ఆయన ఎక్కడ వుండేదీ నాకు తెలియబరచలేదు. కాని, యీ పటం వున్న కాయితం నా చేతి కిచ్చాడు. ఇందులో ఆయన వుండే స్థలం గుర్తుపెట్టానని చెప్పాడు. దీన్ని మీరు పరిశీలించడం మంచిది. నా కర్ఘంకావడం లేదు,'' అంటూ చుట్టగా చుట్టి వున్న ఒక కాయితాన్ని, దుస్తుల్లో నుంచి తీసి సమర సేనుడి కిచ్చాడు.

సమరసేనుడు ఆ కాయితాన్ని విప్పి, పరీక్షంచి చూశాడు. అందులో కొండల్లో పాడు పడినట్టున్న కొన్ని గృహాలూ, బావులూ, కొలనులూ చిత్రించబడి వున్నవి. ప్రతి చిత్రం కిందా, దాని పేరు కూడా స్పష్టంగా రాసి వున్నది. కాని, శివ దత్తుడు ఎక్కడ దాగి వున్నాడో మాత్రం తెలుసుకునేందుకు, అందులో ఏ విధమైన గుర్తులూ లేవు.

‘‘శివదత్తుడు కొండల్లో పాడు పడి వున్న, ఈ గృహాల కేసి పారిపోయాడు. ప్రమాదంలో చిక్కుకున్న అతడు, యిలాంటి చోటుకు పోవడంలో వున్న అర్థ మేమిటో నాకు తెలియడం లేదు. మనం