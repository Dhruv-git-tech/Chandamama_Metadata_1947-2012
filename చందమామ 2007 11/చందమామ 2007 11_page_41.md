నాకు నచ్చిన కథ-5

ఇంగ్లీష్-ఒరియా భాషలలో రచనలు చేస్తూన్న ప్రొఫెసర్ మనోజ్ దాస్ ఈనాటి ప్రముఖ కథారచయితలలో ఒకరు. పిల్లలకు కథలు చెప్పడంలో ఆయన అందెవేసిన చేయి. చందమామ సంపాదక సలహాదారుగా ఉంటూ చందమామ పాఠకులకోసం ఆయన అసంఖ్యాకమైన రచనలు చేశారు. పద్మశ్రీ వంటి జాతీయ పురస్కారంతో పాటు సాహిత్య అకాడెమీ అవార్డు, మనదేశంలో సృజనాత్మక రచనలకు అందించే అత్యున్నతపురస్కారయైన సర్యతీ సమ్మాన్ మంటి ఎన్నో సత్కారాలు, సన్మానాలు అందుకున్నారు.

వెంటాడిన సంగీతం

మొన్న ఒకసుభాషితం చదివాను. దాన్ని చెప్పిన వారెవరో తెలియదు గాని, అందులోని భావం మాత్రం చాలా గొప్పది: “దేవుడు పక్షులను ప్రేమించాడు; వాటి కోసం చెట్టును సృష్టించాడు. మనిషి పక్షులను ప్రేమించాడు; వాటి కోసం పంజరాన్ని తయారుచేశాడు!”

ఆ సుభాషితం చదవిన వెంటనే ఎప్పుడో విన్న చక్కని కథ ఒకటి నా మనుషులో కదలాడింది. ఆ కథ విని చాలా సంమత్సరాలు గడిచిపోయాయి. గనక, నా భావాలు, ఉద్వేగాలు కలగలిసిపోయి అసలు కథ కాస్తా పలచబడిపోయి ఉండవచ్చు. అయినా స్థూలంగా కథ ఇలా సాగుతుంది:

ఒకానొక్ప్పుడు దూర ప్రాంతాల వ్యాపారానికి వెళ్ళిన ఒక వర్తకుడు బిడారుతో తిరిగి వస్తూ ఒక అడవిని దాటవలసి వచ్చింది. అందమైన లోయ మధ్య ఒక తటాకం సమీపంలో ఆ రాత్రికి ఆగి వెళ్ళవలసి వచ్చింది. అది వెన్నెల రాత్రి. గుడారంలో కూర్చున్న వర్తకుడు తటాకానికి అవల ఉన్న గంభీరమైన కొండలను చూసి, తటాకం చుట్టూవున్న పూలచెట్ల నుంచి వీచే సుగంధపరిమళాలను ఆస్వాదించి, ఎంతగానో

ఆనందించాడు. అయితే, అన్ని అందాలకూ మించి ఆ ప్రశాంతవాతావరణంలో అప్పుడ్పుడు వినిపించిన కొన్ని పక్షుల పాటలు అతణ్ణిముగ్ధుణ్ణి చేశాయి. దాన్ని వింటూ అలాగే నిద్రపోయాడు. రాత్రంతా, ఎన్నడూ కనని అందమైన కలలు కన్నాడు. తెల్లవారకముందే నిద్రలేచి ఆ కలలకు కారణం పక్షుల పాటే కారణమని గ్రహించాడు.

అతడు ఆ వింత పక్షుల పాట వినిపించిన గుబురు చెట్ల కేసి వెళ్ళి చూశాడు. ఒకటి రెండు పక్షులు ఇంకా అప్పుడప్పుడు పాడుతున్నాయి. ఒక పక్షి అప్పుడే గూటి నుంచి వెలుపలికి తొంగి చూస్తున్నది. సూర్యోదయం కాగానే పక్షులన్నీ ఎగిరి వెళ్ళిపోయాయి.

వర్తకుడి వెంట పక్షులుపట్టే వేటగాడొకడు ఉన్నాడు. వర్తకుడి కోరిక ప్రకారం వాడు చెట్టెక్కి పక్షి గూట్లో జిగురు వుంచి కంటికి కనిపించ కుండా వలపన్ని వచ్చాడు. సూర్యాస్తమయం అవుతూండగా పక్షులన్నీ గూళ్ళకు తిరిగి వచ్చాయి. వేటగాడు వలపన్నిన గూటిలోకి కూడా, ఏమాత్రం అనుమానం లేకుండా పక్షి లోపలికి జొరబడింది. వేటగాడు చరచరా