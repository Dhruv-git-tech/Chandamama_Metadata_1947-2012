శ్రద్ధగా పరీక్షించి, “నీ దగ్గరున్న ఏదైనా అద్భుత శక్తితో పుణ్యాత్ములకు ఉపకారం చేసిన మరు క్షణమే, నీకీ జన్మ నుంచి విముక్తి కలుగు తుంది,” అన్నాడు.

“నాకున్న అద్భుతశక్తి ఒకే ఒక మంత్రం మాత్రమే. దానితో పండును మంత్రించి ఇస్తే సంతాన ప్రాప్తి కలుగుతుంది. అయితే, దాన్ని ఒక్కసారి మాత్రమే ఉపయోగించగలను. అయినా, పుణ్యాత్ములకూ, పాపాత్ములకూ భేదం తెలుసుకోలేని జన్మనాది. నువ్వే దాన్ని త్వరగా పుణ్యాత్ములకిచ్చి నా జన్మ విముక్తి కలిగించు,” అని వేడుకున్నాడు రాక్షసుడు.

“దేనికైనా సమయం రావాలి కదా? జన్మ విముక్తికి నువ్వు మరి కొంత కాలం వేచి ఉండకత్పుడు. మంత్రించిన సంతానఫలాన్ని అందుకోగల పూణ్యాత్ములు తారసపడగానే

వచ్చి తీసుకుంటాను,” అని చెప్పి, చలా కుడు అక్కడి నుంచి దివాకరుడు వాళ్ళున్న సత్రానికి వచ్చి, వాళ్ళతో కలిసి తిరుగు ప్రయాణమయ్యాడు.

అ తరవాత అనుకున్న శుభముహూర్తంలో కళావతి, వీరభద్రుల వివాహం ఘనంగా జరిగి పోయింది. కాపురానికి వచ్చిన కళావతి అటు భర్తకు అనుకూలవతిగా ఉంటూ, ఇటు అత్తమామలను కన్నకూతురి కంటే ఎక్కువగా సేవిస్తూ ఇంటా బయటా ఎంతో మంచి పేరు తెచ్చుకున్నది.

త్వరగా మనవణ్ణి ఎత్తుకోవాలన్న ఆశతో- అత్తమామలు కళావతి చేత ఎన్నో నోములు, ప్రతాలు చేయించారు. కాని, పెళ్ళయి మూడేళ్ళయినా కళావతికి పిల్లలు పుట్టలేదు.

దీన్ని అవకాశంగా తీసుకుని రామనాథం అనే బంధువు, తన కూతురు సుభద్రను వీర భద్రుడికి కట్టబెట్టాలన్న దురాశతో, పేరిశాస్త్రిని కలుసుకుని, “నువ్వు శివకాముడి ఇంటికి వెళ్ళి, కళావతికి సంతానయోగం లేదనీ, వీరభద్రుడికి రెండో పెళ్ళి చేయమనీ అతడికి నచ్చజెప్పు. మా సుభద్రను చేసుకుంటే గంపెడు పిల్లలు పుడతారని నమ్మబలుకు. నీ మాట మీద వీరభద్రుడు మా అల్లుడైతే నీకు మంచి బహుమానం ఇస్తాను,” అన్నాడు.

డబ్బుకు ఆశపడ్డ పేరిశాస్త్రి రామనాథం చెప్పినట్టేచేశాడు. శివకాముడాయన మాటకు లోబడి కొడుక్కు రెండో పెళ్ళి చేయాలనుకు న్నాడు. వీరభద్రుడు కూడా అందుకు సుము ఖిత చూపాడు.