పెళ్ళి చేసుకోకపోతే, నువ్వు ఉండవలసింది రాజభవనంలో కాదు; చెరసాలలో. పెళ్ళి చేసుకోనన్నాడని కొడుకును చెరసాలలో పెట్టాడుని ప్రజలు నిందించినా లెక్కచేయను,” అన్నాడు ఆవేశంతో.

అప్పటికీ యువరాజు నోరువిప్పకపోవడంతో రాజు మంత్రిని పిలిపించి, “అడ్డు ప్రశ్నలు వేయకుండా, యువరాజును తీసు కెళ్ళి చెరసాలలో బంధించు. అతడు పెళ్ళికి ఒప్పుకునేంత వరకు అక్కడే ఉంటాడు. ఇది నా ఆజ్ఞ,” అన్నాడు ఆవేశంతో.

యువరాజు మంత్రివెంట నడిచాడు. చెరసాలలో బంధించాక, “రాజుగారి అనతిని తమరు పాటిస్తే, మేము మిమ్మల్ని ఎంతగానో గౌరవించగలం,” అని చెప్పి, బరువెక్కిన మన సుతో అక్కడి నుంచి వెనుదిరిగాడు మంత్రి.

కొంత సేపయ్యాక అక్కడికి వచ్చిన రాజు కాపలాభటులను, “మా రాణులే వచ్చి అడిగినా వాణ్ణి విడిపించకండి. వాడి మీద ఎలాంటి సానుభూతీ, గౌరవ మర్యాదలూ చూపకండి. ఇతర ఖైదీలను చూసుకున్నట్టే చూసుకోండి. ‘పెళ్ళికి సమ్మతమా?’ అని రోజూ అడుండి వాడు ‘సమ్మతు,’ అని చెప్పినప్పుడు నా వద్దకు వచ్చి చెప్పండి. నేనే స్వయంగా వచ్చి వాణ్ణి విడిపిస్తాను,” అని ఆజ్ఞా పించివెళ్ళాడు.

కాపలాభటులు రాజాజ్ఞను తు.చ. తప్పకుండా పాటించసాగారు. రోజూ యువ రాజును, “పెళ్ళికి సమ్మతమా?” అని అడిగే వారు. యువరాజు “కాదు,” అనేవాడు. ఇలా కొన్నాళ్ళు గడిచాయి.

ఒకనాటి అర్ధరాత్రి సమయంలో కాపలా భటులకు ఎవరో మాట్లాడుకోవడం వినిపించింది. కాని రూపాలు కనిపించలేదు. ఆ సంభాషణలను బట్టి, అవి వవిత్ర వనాలను పాలించేదేవరాజు కుటుంబానివని తెలిసింది. యువరాజు చెరసాలలో ఉన్నాడని వారికి తెలియడంతో చూడడానికి వచ్చారు. కాపలా భటులు చెవులు రిక్కించి వినసాగారు:

“యువరాజుకు భార్య కాతగినవారు మానవులలో ఎవరూ లేరు. కాబట్టి ఆయన మన ఇద్దరు కుమార్తెలలో ఒకరిని భార్యగా స్వీకరించడానికి అంగీకరించవచ్చు,” అన్నాడు దేవరాజు.