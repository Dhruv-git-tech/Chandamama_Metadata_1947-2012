సైకిలు కొంచెం ఇస్తారా. ఇప్పుడే వస్తాను," అని అడిగి దుకాణందారు సరేనని తలూపగానే, సైకిలు మీద ఎక్కి వేగంగా పక్క గ్రామం కేసి తన శక్తికొద్దీ వేగంగా సైకిలు తొక్కసాగాడు. "మన దీవులు ఉండాలంటే పగడాలు ఉండి తీరాలి!" అన్న మాటలు అతడి మనసులో మాటి మాటికీ ప్రతిధ్వనించసాగాయి. అవి కొన్ని రోజుల క్రితం పర్యావరణ సంరక్షణా సంస్థ సభ్యుడు చెప్పిన మాటలు. అలా నాలుగు కి.మీ. దూరం వెళ్ళి పక్క గ్రామం చేరుకుని అక్కడున్న టెలిఫోన్ బూత్‌కు వెళ్ళాడు. ఫోన్ ద్వారా పర్యావరణ సంరక్షణా సంస్థ సభ్యుడికి తను చూసిన పగడాల దొంగతనం గురించీ, కారు అనవాళ్ళ గురించీ చెప్పాడు. (అదృష్ట వశాత్తు వాళ్ళ ఫోన్ నంబరు అతడి స్కూల్ బ్యాగ్‌లో కనిపించింది.) తను చేయగలిగింది చేసి, గ్రామానికి తిరిగి వచ్చి, దుకాణందారుకు సైకిలును అప్పగించాడు. ఆ తరవాత యథా ప్రకారం పాఠశాలకు వెళ్ళిపోయాడు.

మరునాడు పాఠశాల జరుగుతూండగా, అలీ తరగతికి ఒకరొకరుగా పలువురు ప్రముఖులు రాసాగారు. పాఠశాల ప్రధానోపాధ్యాయుడు కొందరు పర్యావరణ పరిరక్షణ సంస్థ సభ్యులతోపాటు స్థానిక ప్రభుత్వాధికారినీ, ఇద్దరు పత్రికా విలేకరులనూ వెంటబెట్టుకుని వచ్చాడు. అలీ టెలిఫోన్ కాల్‌ను అందుకున్న సభ్యుడు-అంతకు ముందు రోజు జరిగిన విషయాలన్నిటినీ తరగతిలోని విద్యార్థులకు పూసగుచ్చినట్టు వివరించి, "మన అలీ ఇచ్చిన ఫిర్యాదు, తెలియజేసిన కారు అనవాళ్ళను బట్టి, నిముషాల్లో అన్ని చెక్‌పోస్ట్‌లకూ హెచ్చరి కలు పంపాము. కారుతో సహా ఆ పగడాల దొంగలు ముగ్గురూ పట్టుబడ్డారు. వాళ్ళు ఆ పగడాలను కొల్‌కతాకు పంపి మంచి ధరకు అమ్ముకోవడానికి తీసుకువెళుతున్నారు. మన అలీ కారణంగా ఆ దొంగతనం అరికట్టబడింది. ఎంతో సమయస్ఫూర్తితో, ధైర్యంగా వ్యవహారించిన అలీని అభినందిస్తున్నాను," అన్నాడు.

పిల్లల కరతాళ ధ్వనులతో, తర గతి మారుమోగింది. పత్రికా విలేకరులు వచ్చి తమ సహాధ్యాయిని ఇంటర్వ్యూ చేసి, ఫోటోలు తీస్తుంటే, పిల్లలు మరెంతగానో ఆనందించి మరొకసారి చప్పట్లు కొట్టారు. "ఇది నాకు చాలా సంతోషకర మైన రోజు. అయితే పగడాలకు మరింత గొప్ప రోజు," అనుకున్నాడు అలీ.

-సుజాతా పద్మనాభన్
(యదార్ధసంఘటన ఆధారంగా)