రాజు తిరిగి వెళ్ళిపోతూ, గ్రామస్థుడికి కృత జ్ఞత తెలుపుకుని, “అయ్యా, నేను కాశీనగర వాసిని, మా ఇల్లు కోట ఆవరణలోనే ఉన్నది. నాకొకభార్యా, ఇద్దరు కుమారులూ ఉన్నారు. మీరు కాశీ నగరానికి వచ్చి కుడిచేతి వైపున ఉండే ఉత్తర ద్వారం దగ్గిర కాపలావాణ్ణి, ‘మహాశ్వారోహుడి ఇల్లెక్కడ?’ అని అడిగితే, వాడు మిమ్మల్ని మా ఇంటికి తెస్తాడు. మీరు మీ చిత్తం వచ్చినంతకాలం మా ఇంట అతిథిగా ఉండవచ్చు!” అని చెప్పాడు.

తరవాత రాజు తన బలాలను చేరుకుని, కాశీ నగరానికి తిరిగి వెళ్ళిపోయాడు. ఆయన ఉత్తర ద్వారపాలకుణ్ణి పిలిపించి, వాడితో రహస్యంగా, “ఒరే, ఎవరన్నానీ వద్దకు వచ్చి, ‘మహాశ్వారోహుడి ఇల్లెక్కడ?’ అని అడిగితే ఆ మనిషిని సగౌరవంగా నా దగ్గిరికి తీసు కురా!” అని చెప్పాడు.

ఆ గ్రామస్థుడు వస్తాడని రాజు ఎంతో కాలం ఎదురు చూశాడు. కాని అతను రానే లేదు. అతన్ని ఏవిధంగానైనా రప్పించాలనే ఉద్దేశంతో రాజు తన మంత్రులతో చెప్పి ఆ సరిహద్దు గ్రామం మీద కొత్తపన్నులు వేయించాడు.

అప్పటికీ గ్రామస్థుడు రాజు వద్దకు రాలేదు. మరి కొంతకాలం చూసి రాజు ఆ గ్రామం మీద మరొకకొత్తపన్ను వేయించాడు. ఈ విధంగా రెండు మూడు సార్లు జరిగాక, ఆ గ్రామంలో ఉండే మిగిలిన వాళ్ళు గ్రామ స్థుడి దగ్గిరికి పోయి, “ఈ పన్నులతో చచ్చి పోతున్నాం. కాశీనగరంలో ఎవరో నీ మిత్రుడు న్నాడని చెప్పావు గదా. నువ్వు వెళ్ళి ఆయనను చూసి, పన్నులు ఇచ్చుకోలేక మనం అందరం నానా అగచాట్లూ పడిపోతున్నామని మొర పెట్టి, వీటిని తీసివేయించలేవా?” అన్నారు.

“నా స్నేహితుణ్ణి చూడటం కష్టం కాదు. కాని ఆయన దగ్గిరికి వట్టి చేతులతో ఎలా వెళ్ళేది? ఆయనకొక భార్య ఉన్నదిట, ఇద్దరు కొడుకులున్నారుట. అందరికీ బట్టలు తీసుకు పోవద్దా? ఆయన భార్యకు కానుకగా నగా నట్రా తీసుకుపోవద్దా? వాటన్నిటినీ త్వరలో సిద్ధం చెయ్యండి. అలాగే బయలుదేరి వెళ తాను,” అన్నాడు గ్రామస్థుడు.

మిగిలినవాళ్ళు బట్టలూ, నగలూ సమ కూర్చారు. అవి గ్రామస్థులకు పనికివచ్చే ముతకవస్త్రాలూ, మోటు నగలూనూ. గ్రామ స్థుడు తన భార్యచేతరొట్టెలూ, పిండివంటలూ తయారు చేయించాడు. తాను తీసుకుపోయే