మహీపతి అనే ఉపాధ్యాయుడు కూడా రుచి లోపించడం గమనించి, “ఈ మధ్య వంటలు మునుపటిలా అంత బావుండడం లేదు ఎందుకని?” అని అడిగాడు కేదా రయ్యను.

“అదే నాకూ అంతుబట్టడం లేదు పంతులుగారూ. పంట సరుకులూ అదే చోట కొంటున్నాం. ఎప్పుడూ వంటచేసే సునందుడే ఇప్పుడు కూడా చేస్తున్నాడు,” అన్నాడు కేదా రయ్య విచారంగా.

మహీపతి కొంతసేపు ఆలోచించి, “సునం దుడు నిన్నేదైనా సాయం కోరాడా?” అని అడిగాడు.

కేదారయ్య ఏదో జ్ఞాపకం చేసుకుంటున్నట్టు, “అవును, పంతులుగారూ. సునం దుడు వంద వరహాలు అప్పు అడిగాడు. నేను ఇవ్వలేదు,” అన్నాడు.

“ఎందుకు ఇవ్వలేదు?” అని అడిగాడు మహీపతి.

“ఒకసారి ఇస్తే అదే అలవాటవుతుందని భావించాను,” అన్నాడు కేదారయ్య.

“అలా ఎందుకు అనుకోవాలి? అన్నిటికీ ఒకేసూత్రం పాటిస్తే ఎలా? ఒక్కొక్క వ్యాపారం ఒక్కొక్క విధంగా ఉంటుంది గనక, ఆయా వ్యాపారాలకు తగ్గ సూత్రాలనే పాటించాలి. అతడు ఏ అమరంలో ఉండి అడిగాడో ఏమో! దాని మీది బాధతో చేసే వంట మీద శ్రద్ధ కనబరచలేక పోవచ్చు. నీ దగ్గర పనిచేస్తూ వేరొక చోటికి వెళ్ళి సాయం అర్థించలేడు కదా? ఇంతకూ అతడు అడిగింది అప్పుగానే కదా? వెంటనే వంద వరహాలు ఇచ్చి చూడు. ఫలితం నీకేతెలుస్తుంది. మన దగ్గరపని చేసే వాళ్ళను మంచిగా చూస్తేనే, వాళ్ళ దగ్గరి సుంచి ఆశించిన పనిని రాబట్టగలం,” అని సలహా ఇచ్చాడు మహీపతి.

కేదారయ్య ఆ రోజే సునందుడికి వంద వరహాలు ఇచ్చాడు. ఆ క్షణం నుంచి సునం దుడి ముఖంలో ఆసుదు, పనుల్లో ఉత్సాహం కనిపించాయి. వంటలు అద్భుతంగా ఉన్నాయని భోజనానికి వచ్చినవాళ్ళు మెచ్చుకో సాగారు. వ్యాపారం మునుపటి కన్నా ఎక్కువ అభివృద్ధి చెందింది.