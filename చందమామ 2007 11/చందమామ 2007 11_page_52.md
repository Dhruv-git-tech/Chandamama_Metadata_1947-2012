దానపాత్రుడు

ఒక్పుడు బోధిసత్వుడు కాశీ రాజుగా జన్మించాడు. ఆయన పరిపాలించే కాలంలో సరి హద్దున కొందరు పితూరీ జరిపారు. పితూరీ దార్లను అణచే నిమిత్తమై రాజు కొంత బలాన్ని మెటబెట్టుకుని సరిహద్దు ప్రాంతానికి వెళ్ళాడు. అక్కడ యుద్ధం జరిగింది. ఆ యుద్ధంలో రాజుకు గాయం తగిలింది. ఆయన ఎక్కి ఉన్న గుర్రం కాస్త బెదిరిపోయి, ఆయనతో పాటు యుద్ధరంగం నుంచి పారిపోయింది.

కొద్దిసేపట్లో రాజు గుర్రంతోసహా ఒకసరి హద్దు గ్రామంలోని రచ్చపట్టును చేరుకు న్నాడు. ఆసమయంలో అక్కడ గ్రామంలోని ముప్పై గడపలవారూ చేరి గ్రామవ్యవహా రాలు మాట్లాడుకుంటున్నారు. కత్తీ, డాలూ, కవచమూ ధరించి, యోధుడి వేషంలో రాజు అక్కడ ప్రత్యక్షమయ్యేసరికి, రచ్చపట్టులో చేరినవారంతా భయపడి చెల్లాచెదురుగా

పారిపోయారు. ఒక్క గ్రామస్థుడు మాత్రం అక్కడి నుంచి కదలలేదు. ఆ గ్రామస్థుడు రాజును సమీపించి, “నువ్వు పితూరీదారువా? రాజు పక్షం వాడివా?” అని అడిగాడు.

“అయ్యా, నేను రాజు పక్షమే!” అని రాజు జవాబు చెప్పాడు.

ఈ మాట విని గ్రామస్థుడు, తృప్తిపడ్డట్టు కనబడి, “అయితే, మా ఇంటికి పోదాం, రా!” అని రాజును తన అతిథిగా తీసుకు పోయి, తన భార్యచేత ఆయన కాళ్ళు కడిగించి, భోజనం పెట్టించి, అతిథి మర్యాదలన్నీ చేయించాడు. తరవాత రాజు ఎక్కి వచ్చిన గుర్రానికి నీరు పెట్టి, దాణావేశాడు.

రాజు ఆ గ్రామస్థుడి ఇంట నాలుగు రోజులు అతిథిగా ఉండి తన గాయాలను మాన్పుకున్నాడు. ఈ లోపలే ఆయన సైనికులు పితూరీని అణచి వేయడం జరిగింది.

జాతీక కథ

చందమామ

53

నవంబర్ 2007