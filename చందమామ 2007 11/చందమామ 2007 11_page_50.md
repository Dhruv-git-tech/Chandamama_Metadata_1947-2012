చేనుతడవక పోతుందా? నీవల్లే వాళ్ళందరికీ లాభించిందేమో,” అన్నాడు రామేశం.

కామేశం చిన్నబుచ్చుకుని, “ఈ మాత్రం నాకూ తట్టిందనుకో. కానీ అదేమిటో పున్నమి వచ్చే సరికి నాకీ విషయమే గుర్తురావడం లేదు. నీ జ్ఞాపకశక్తి నాకూ ఉంటే ఎంత బావుణ్ణు,” అని నిట్టూర్చాడు.

ఆరాత్రేకాపలాభటులకు చాలా కాలంగా తప్పించుకు తిరుగుతున్న ఒక దొంగ దొరి కాడు. దోచిన డబ్బు, నగలను చెట్టు తొర్రలో దాస్తున్నాడు. వాటిలో కామేశం పోగొట్టుకున్న నగ కూడా ఉన్నది!

తనతోపాటు ఊళ్ళో చాలామంది నగలు దొరికినా-దీనికి కారణం తనకు రామేశం ఇచ్చిన రాగికాసు కావచ్చునన్న అనుమానం కామేశానికి కలిగింది. అయినా, ఆ తరవాత వచ్చిన పున్నమికి కూడా ఆయన రామేశానికి రాగికాసునివ్వలేదు.

అయితే, ఆ తరవాత వచ్చిన అమావాస్యకు కూడా రామేశం రాగి కాసునిచ్చాడు. కామేశం తడబడి, “నువ్విచ్చే రాగి కాసువల్ల నాకు లాభం కలుగుతోంది. గుర్తుంచుకుని నేను నీకు రాగికాసునివ్వకపోవడం వల్లనే నాకు కలిగిన లాభం నీకు కలగకుండా పోతున్నది. నీ జ్ఞాపకశక్తి నాకు లేకపోవడం చిన్నతనంగా అనిపిస్తున్నది,” అన్నాడు రామేశంతో.

రామేశం నవ్వి, “అప్పిచ్చి నష్టపోయావు. నగపోగొట్టుకున్నావు. నా కలాంటి నష్టాలేమీ లేకపోవడం అదృష్టమే కదా! నేనిచ్చిన రాగి కాసువల్ల నీకా నష్టాలు పూడుకున్నాయి.

నాకేమో నా అదృష్టం గురించి తెలిసింది. కాబట్టి అనవసరంగా చిన్నబుచ్చుకోకు,” అని వెళ్ళిపోయాడు.

ఆ తరవాత కూడా రామేశం వరుసగా ప్రతి అమావాస్యకు కామేశానికి రాగి కాసు ఇస్తూనే ఉన్నాడు. కామేశానికి లాభం కలుగుతూనే ఉన్నది: అయినా ఒక్క పున్నమికీ కామేశం రామేశానికి రాగి కాసునివ్వలేదు.

అలా ఆరు నెలలు గడిచాక రామేశం ఏదో పని మీద ఊరెళ్ళడం వల్ల కామేశానికి ఒక అమావాస్యకు రాగి కాసు ఇవ్వలేకపోయాడు. ఆ మర్నాడు కామేశం పెరట్లో గొయ్యి తవ్వి స్తూంటే ఒకచెక్కపెట్టెనిండా రాళ్ళూరప్పలూ బయటపడ్డాయి. రామేశం తనకు రాగి కాసు ఇచ్చివుంటే ఆరాళ్ళు వజ్రాలుగా మారివుండే వని అనిపించి, ఈసారి పున్నమికి రామేశానికి