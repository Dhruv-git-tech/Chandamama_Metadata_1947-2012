తిప్పుతూ, వాళ్ళ వెనగ్గా నడిచి వెళ్ళ, గుట్ట లలో వున్న ఒక పెద్ద రాతి మీద ఎక్కి, బ్రహ్మ దండి ముఠా దగ్గిరకు రాగానే, వాళ్ళను కొట్ట బోతున్న వాడిలా కొరడా ఝళిపిస్తూ, “ఏయ్, బ్రహ్మదండీ, జితాశక్తీ, పులుగురాయా! ఇక మీరు నా నుంచి పారిపోలేరు. మిమ్మల్నం దర్నీ, ఆ కేశవుడికి అమ్మేస్తాను. అతడి చేతిలో మీకు చిత్రవధ తప్పదు. మీరు చావగానే, ఆ కేశవుడు నిరాటంకంగా రాకాసిలోయకు వెళ్ళి ధనరాసులు తెచ్చుకుంటాడు. నేనూ అతడి వెంట వెళతాను,” అంటూ కొండలు మార్మోగేలా అరవసాగాడు.

గుహకప్పులో వున్న కంత గుండా ఇదంతా చూస్తున్న కేశవుడికీ, జయమల్లుకూ, కోయ గోమాంగ్‌కూ చాలా ఆశ్చర్యం కలిగింది. మహా క్రూరుడైన స్థాలకాయుడు బతికి వుండటమే గాక, వాడు బ్రహ్మదండినీ వాడి అనుచరు లనూ బానిసలుగా పట్టుకున్నాడంటే, వాళ్ళకు నమ్మశక్యం కాకుండా వున్నది.

“కేశవా, ఇందులో ఏదో పెద్ద మోసం వున్నది,” అన్నాడు జయమల్లు. కేశవుడు ఏదో జవాబు చెప్ప బోయేంతలో, స్థాల

కాయుడు కొరడాను రపీ మని ఒకసారి మోగించి, “ఇక మీరంతా వెళ్ళండి, బ్రహ్మ దండీ! జాగర్త, ఆ చీకటి గుడౌ దాటిపోయారో, నా నౌకర్లు మిమ్మల్నందర్నీ నిలువునా కోసే స్తారు,” అంటూ గావు కేక పెట్టాడు. ఆ తరవాత బ్రహ్మదండీ వాళ్ళు వెళ్ళి పోవటం కేశవుడికీ అతడి అనుచరులకూ కనిపించింది. స్థాలకాయుడు మాత్రం ఇంకా రాతి మీదే నిలబడి కొరడాను గాలిలో తిప్పుతూ ఛెళ్ళు చెళ్ళుమనిపిస్తున్నాడు.

“మల్లూ! ఇదే మనకు మంచి అదను. స్థాలకాయుణ్ణి పట్టుకుని అసలు రహస్య మేమిటో తెలుసుకుందాం. ఒకవేళ బ్రహ్మ దండీ, రెక్కల మనుషులూ మన మీదికి దాడి చేయవస్తే, తిరిగి ఇదే కంతకుండా గుహలో ప్రవేశించి కనబడకుండా మాయం కావచ్చు,” అంటూ కేశవుడు కంత నుంచి బయిటికి వచ్చి, నేల మీద పాకుతూ స్థాలకాయుడు నిలబడి వున్న రాతి కేసి బయలుదేరాడు.

జయమల్లూ, కోయగోమాంగ్‌లు కూడా కేశవుడి వెనక చప్పుడు కాకుండా పాకుతూ బయలుదేరారు.
-(ఇంకావుంది)