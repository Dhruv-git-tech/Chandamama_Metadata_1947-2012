మన వారసత్వ ప్రదేశాలు

## మహాబలిపురం

చెన్నయ్ నగరానికి దక్షిణంగా దాదాపు 60 కి.మీ. దూరంలో జగత్ర్పసిద్ధి గాంచిన మహాబలిపురం ఉన్నది. పల్లవరాజుల కాలంలో (క్రీ.శ. 3-9 శతాబ్దాలు) ఇది గొప్ప రేవు పట్టణంగా ఉండేది. ఇక్కడి నుంచి కంబూజ (కంబోడియా) శ్రీవిజయ (మలేసియా, ఇండోనేసియా) చంపా (అన్నమ్) దేశాలతో వర్తక వ్యాపారాలు సాగేవి. కాంచీపురం రాజధానిగా పాలించిన పల్లవులు, మహాబలిపురాన్ని రెండవ రాజధానిగా చేసుకున్నారు. మొదటి నరసింహవర్మ, రెండవ రాజసింహ నరసింహవర్మ కాలాన్ని (క్రీ.శ. 650-750) పల్లవుల స్వర్ణయుగంగా పేర్కొంటారు. ఆ తరవాత తీరనగరం సముద్రంలో మునిగి పోయిందని చెబుతారు. పల్లవుల శిల్పకళా ప్రతిభకు, పోషణకు అద్భుత సాక్ష్యాలుగా ఈనాటికీ గుహాలయాలు, ఏకశిలా రథాలు నిలిచి ఉన్నాయి. అవి ఉభయ నరసింహవర్మల కాలంలోనే నిర్మించబడ్డాయి. శిలలలో ఏర్పరచిన విష్ణు మందిరం, గంగావతరణ ఘట్టం, అర్జునుడి తపస్సు, మహిషాసుర మర్దిని రూపం, మొదలైనవి చూపరులకు ఆనందాశ్చర్యాలు కలిగిస్తాయి. పంచపాండవుల రథాలు, సముద్ర జలాలను ఆనుకుని ఉన్న తీర ఆలయం చాలా ప్రసిద్ధి చెందాయి.

మొదటి నరసింహవర్మ గొప్ప యుద్ధవీరుడు. ఆయన గౌరవార్థమే దీనికి 'మామల్లపురం' అనే పేరు వచ్చింది.

1984వ సంవత్సరంలో ఇక్కడి మొత్తం ఆలయాలు, శిల్పాలుగల ప్రాంతం ప్రపంచ వారసత్వ ప్రదేశంగా ప్రకటించబడింది.

పెన్నా సిమెంట్ వారి
పెన్నా సురక్ష
53 MPa Guaranteed Cement

PENNA CEMENT INDUSTRIES LTD.

Plot No. 703, Sriniketan Colony, Road No.3, Banjara Hills, Hyderabad-500 034, (A.P)
www.pennacements.com, Email: marketing@pennacements.com

Phone: 23353950
23353952
Fax: 040-23353951