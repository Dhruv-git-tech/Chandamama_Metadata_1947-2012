రాగి కాసొకటి ఇవ్వాలనుకున్నాడు కామేశం.
ఈలోగా రామేశం పెరట్లో నుయ్యి తవ్వించ
డానికి పున్నమి నాడు ముహూర్తం పెట్టాడు.
అది కామేశానికి తెలిసి, ఆరోజు తను గనక
రాగి కాసు ఇస్తే, సాధువు వరం ఫలించి రామేశా
నికి నిధి దొరికినాదొరకవచ్చునని అనుమా
నించి కాసు ఇచ్చే ఆలోచనను పక్కనబెట్టాడు.
అందుకని పున్నమి ఘడియలు వెళ్ళి,
పాడ్యమి ఘడియలు వచ్చేదాక ఆగి అప్పుడు
రామేశం ఇంటికి వెళ్ళాడు. రామేశం ఆయన్ను
చూసి, “రా, కామేశం! నువ్వే ఇంకా రాలేదే
మని చూస్తున్నాను,” అన్నాడు.

“నాకు జ్ఞాపకశక్తి తక్కువ కావడం వల్ల
నేను సాధువు చెప్పిన నియమం పాటించలేక
పోయాను. ఇప్పుడు నేను నీకు కాసునివ్వా
లనే వచ్చాను,” అన్నాడు కామేశం గొప్పగా.

“అందుకేనేమో పది అడుగుల్లోనే జల
ఊరుతోంది కామేశం,” అన్నాడు రామేశం.

వాళ్ళేమి మాట్లాడుతున్నదీ అర్థం గాక,
అక్కడివారు ఒకరి ముఖాలోకరు చూసుకో
సాగారు. అప్పుడు రామేశం సాధువు ఇచ్చిన

వరం గురించీ, ఆ తరవాత జరిగిన విశేషాలూ
వివరించి, “పోయిన అమావాస్యకు ఊళ్ళో
లేనుగనక ఇవ్వలేదు. అయితే, వచ్చే అమా
వాస్యకే కాదు. ఇంకెప్పుడూ రాగి కాసివ్వ
కూడదని నిర్ణయించుకున్నాను,” అన్నాడు.

“మంచి వాడనీ, పరోపకారి అనీ ఈయ
నకు పేరు. ఇప్పుడు చూశారు కదా అసలు
రంగు,” అన్నాడు కామేశం హేళనగా.

అప్పుడు రామేశం కూడా నవ్వుతూ, “అలా
అంటావేమిటి కామేశం? నేను రాగికాసులిచ్చి
నంత కాలం మూలబడ్డనీ జ్ఞాపకశక్తి, ఇవ్వడం
మానగానే పని చేస్తోంది. మనిషికి అనుకోని
లాభాలకంటే, జ్ఞాపకశక్తి ముఖ్యం కదా.
అంటే, రాగికాసు ఇవ్వడంకంటే, ఇవ్వక
పోవడం వల్లనే నీకు ఎక్కువ ప్రయోజనం.
నీకు రాగికాసు ఇవ్వడం మానేసి నాపరోపకార
బుద్ధిని మరోసారి రుజువు చేసుకున్నాను,”
అన్నాడు.

ఇది వింటూనే అక్కడ ఉన్న వారందరూ
ఫక్కున నవ్వారు. కామేశం, రామేశం చేతిలో
మరోసారి భంగపడ్డాడు.