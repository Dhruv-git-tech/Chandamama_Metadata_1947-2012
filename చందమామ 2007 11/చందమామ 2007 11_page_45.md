ఉత్తమ ఆయుధం!

అక్బర్ చక్రవర్తి ఒకనాడు ముఖ్య ప్రముఖు లతో కలిసి ఉద్యానవనంలో పచార్లు చేస్తూ గులాబీ తోట అందానికి ముగ్ధుడై, “అహా! భూతలస్వర్గం అంటూ ఉంటే అది ఇదే కదా!” అన్నాడు.

“అవును, ప్రభూ! మీరన్నది అక్షర సత్యం,” అన్నారు వెనక నడుస్తూన్న ప్రముఖులు, ఒక్క బీర్బల్ తప్ప.

అక్బర్ బీర్బల్ కేసి తిరిగి చూశాడు. అతడు దేన్నో అదేపనిగా వెతుకుతూ కనిపించాడు.

“బీర్బల్, భూతలస్వర్గం అంటూ ఉంటే అది ఇదేనని నేను అన్నాను. దాన్ని గురించి నీ అభిప్రాయం చెప్పనే లేదు మరి,” అన్నాడు అక్బర్.

“ఉద్యానవనం చాలా అందంగా ఉన్నది. అందులో సందేహం లేదు. అయినా,” అంటూ అగాడు బీర్బల్.

“అంటే నువ్వు నా అభిప్రాయంతో ఏకీ భవించడం లేదన్న మాట! అయినా, ఏమిటి అయినా...” అన్నాడు అక్బర్ తీవ్రస్వరంతో.

“అందం ఉన్న చోటే ప్రమాదం కూడా పొంచి ఉంటుందంటారు కదా,” అన్నాడు బీర్బల్.

“ప్రమాదమా! గూలాబీ చెట్లకున్న ముళ్ళ గురించి చెబుతున్నావా?” అని అడిగాడు అక్బర్.

“ముళ్ళు, గూలాబీ పూలకు సహజ కవ

చాలు. నేను వాటిని గురించి చెప్పడం లేదు,” అన్నాడు బీర్బల్.

“మరి గడ్డిలో దాగి వుండే పాముల గురించి చెబుతున్నావా?” అని అడిగాడు అక్బర్.

“మనుషుల అడుగుల చప్పుడు వినగానే పాములు పారిపోతాయి. ప్రాణ రక్షణకు మాత్రమే కాటేస్తాయి,” అన్నాడు బీర్బల్.

“మరి ప్రమాదం దేనివల్లో కాస్త స్పష్టంగా చెప్పు,” అన్నాడు అక్బర్.

“శక్తివంతులైన ప్రభువులకు శత్రువులు కూడా లెక్కకు మిక్కిలిగానే ఉంటారు. సమయం చూసి దెబ్బతీయడానికి కాచుకుని ఉంటారు. ముఖ్యంగా ఇరుగు పారుగు రాజులు భయం