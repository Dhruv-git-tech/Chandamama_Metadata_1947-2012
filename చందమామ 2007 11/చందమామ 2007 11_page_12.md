రాకాసిలోయ

27

[కేశవుడూ అతడి అనుచరులూ నిప్పులు కక్కే సింహం గుహ ప్రవేశించారు. వాళ్ళకు రాతిగద, మనిషిపుర్రె కనిపించాయి. సింహం మీదికి రాగా గోమాంగ్ దానిని రాతిగదతో బలంగా కొట్టాడు. అది భయపడిపోయి గుహవిడిచి, రెక్కల మనుషులూ, బ్రహ్మదండి మాంత్రికుడూ వున్న ప్రదేశం కేసి పరిగెత్తసాగింది. బయలు ప్రదేశంలో బ్రహ్మదండి హుం ఫట్ అంటూ అరవసాగాడు. - తరవాత]

బ్రూమదండి పెట్టేకేకలతో, రెక్కలమనుషులు చెల్లాచెదరుగా పారిపోతూ, ప్రాణభీతితో అరిచే అరుపులతో, మైదాన ప్రదేశమంతా దద్దరిల్లి పోయింది. నిప్పులు కక్కే సింహం మాత్రం రెక్కలమనుషుల జోలికి పోక, అల్లంత దూరంలోవున్న అడవి కేసి సూటిగా పరిగెత్తసాగింది.

సింహం బాగా బెదిరిపోయిందనీ, అది తన ప్రాణరక్షణకు అడవి కేసి పారిపోతున్న

దనీ ముందుగా గ్రహించినవాడు, బ్రహ్మదండి మాంత్రికుడు. ఆ వెంటనే అతడు మంత్ర దండాన్ని సింహం కేసి ఝలిపిస్తూ, “జై కాలభైరవా! ఫట్ ఘట్ హుం... సింహాన్ని చెవులు పట్టుకుని, అడవిలోకి లాగెయ్, ఉపాసకుల ఊడల మర్రీ!” అంటూ ఒక పెనుకేకపెట్టి, “హేయ్, జితా, శక్తీ! మీ రెక్కడ? రండి, రండి, భయం లేదు. సింహాన్ని కాననం లోకి తరిమేస్తున్నాను,” అంటూ తన అంగ

'చందమామ'