వాటిని నేర్చుకున్నాడు. క్రమంగా అద్భుతసాహసాలతో ఆ యువకులను ఆకట్టుకుని, వారిని తన అనుచరులుగా మలుచుకున్నాడు.

యువకుడైన శివాజీ హృదయంలో మెల్ల మెల్లగా స్వాతంత్ర్యకాంక్ష మొగ్గ తొడగసాగింది. దేశానికి పరాయి పాలననుంచి విముక్తి కలిగించి సొంత రాజ్యం స్థాపించాలని సంకల్పించాడు. ఒకనాడు తన ముఖ్య అనుచరులతో కలిసి శివాజీ రాయ్ రేశ్వర్ సమీపంలోని ఒక గుహలో వున్న శివాలయానికి వెళ్ళాడు. తమ బొటన వేలును కోసుకుని, శివలింగం మీద రక్తాన్ని బొట్టులు బొట్టులుగా అర్పిస్తూ-మాతృ భూమికి మొగలుల దుష్టపాలన నుంచి విముక్తి కలిగించగలమని ఆ యువకులు ప్రతినబూనారు!

స్వాతంత్ర్యం కోసం ప్రాణాలర్పించడానికి సిద్ధంగా వున్న మావళీ వీరులను శివాజీ కూడ గట్టుకున్నాడు. 1646లో తోర్నా కోటను ముట్టడించి వశపరచుకున్నాడు. ఆ తరవాతపురందర్, రాజ్ గడ్, సింహగడ్, రాయ్ గడ్ అంటూ ఒక్కొక్క కోటగా వశపరచుకుంటూ, అనువైన ప్రాంతాలలో సైనిక బలాలను సమీకరించుకుంటూ విస్తరించసాగాడు. శివాజీ ప్రతాప్ ఘడ్ లో చిన్న మందిరం నిర్మించి ‘భవానీదేవి’ విగ్రహాన్ని ప్రతిష్ఠించాడు.

అంతవరకు నిశ్చింతగా విలాసాలలో మునిగి తేలుతూన్నమొగలు పాలకులు దక్కను పరిస్థితులకు ఉలిక్కిపడి ప్రమాదాన్ని గుర్తించారు. శివాజీని ఎలాగైనా నియంత్రించాలని ఆలోచించారు. ఆయన తండ్రి షాజీని ఖైదీగా పట్టు

కుని, కొడుకు దురాగతాలను కట్టడి చేయమని ఆదేశించారు. అయితే శివాజీ ఎంతో చాకచక్యంతో, ఢిల్లీ నుంచి షాజహాన్ జోక్యం చేసుకునేలా చేసి, తండ్రిని విడిపించుకున్నాడు. తండ్రి ప్రమాదం నుంచి బయట పడ్డాక, శివాజీ మళ్ళీ దాడులను ప్రారంభించాడు. రాజా జావళీ పాలిస్తూన్న ప్రాంతాన్ని వ్యూహాత్మకంగా వశపరచుకున్నాడు. ఆ తరవాత అహ్మదాబాదును వశపరచుకుని, బిజాపూర్ సరిహద్దులకు సైన్యాన్ని పంపాడు.

యువకుడైన శివాజీ పుణే పరిసర ప్రాంతాలకు ఎదురులేని నాయకుడయ్యాడు. ఆయన అపూర్వ ధైర్యానికీ, సాహస కృత్యాలకూ దేశం అబ్బుర పడింది. అదే సమయంలో శత్రువు లైనమొగలు పాలకులు ఆయన్ను తుదముట్టించడానికి సరైన సమయం కోసం ఎదురుచూడ సాగారు.

సహ్యద్రి కొండ మీది ప్రతాప్ ఘడ్ కోట మీదికి ఒకనాడు కింది నుంచి పన్నెండు వేల మంది సైనికులు-తుపాకులు, ఫిరంగులతో రావడం కనిపించింది. దక్కను ప్రాంతాన్ని బాగా ఎరిగిన అఫ్ జల్ ఖాన్ శివాజీని పట్టుకోవాలన్న పట్టుదలతో సేనలకు నాయకత్వం వహించి వస్తున్నాడు.

మైదానంలో కన్నాకొండపైనుంచి శత్రుసేన