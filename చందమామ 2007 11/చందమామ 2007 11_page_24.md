భారత దర్శిని

ఎడ్ల పరుగు పందాలు

‘బుల్ ఫైటింగ్’ స్పెయిన్ జాతీయ క్రీడ. అలాగే ఎడ్ల పరుగు పందాలను ఆదేశంలో అక్కడక్కడా పండుగలుగా జరుపుకుంటారు. మన దేశంలో కూడా కొన్ని ప్రాంతాలలో ఎడ్ల పరుగు పందాలను పోలిన క్రీడలు పండుగ సందర్భాలలో జరుపుకుంటారు. ఈ క్రీడకు సంబంధించి దాదాపు 2000 సంవత్సరాలకు పూర్వమే రచింప బడ్డ కవితలు ఉండడం విశేషం. తమిళనాడు దక్షిణ ప్రాంతంలో దీనిని ‘జల్లిక్కట్టు’ అంటారు. ఆబోతుల కొమ్ములకు ఎర్రని బట్టలను చుట్టి, క్రీడామైదానంలోకి తరుముతారు. ఆబోతులు విజృంభించి అటూ ఇటూ పరుగులుతీస్తాయి. సాహసవీరులైన యువకులు ఆ ఆబోతులను నిలువరించి, వాటి కొమ్ములకు చుట్టిన బట్టలను లాక్కోవడానికి ప్రయత్నిస్తారు.

అలనాటి ఇంద్రప్రస్థం

మహాభారతం చదివిన వారికీ, విన్న వారికీ ఇంద్రప్రస్థం గురించి తెలిసే ఉంటుంది. అది పాండవుల రాజధాని. కురుక్షేత్ర యుద్ధానంతరం ధర్మరాజు-తమ్ములు, భార్యతో మహాప్రస్థానానికి వెళ్ళడానికి నిర్ణయించాడు. రాజ్యం శ్రీ కృష్ణుడి మన వడు అనిరుద్ధుడికీ, ఆయన కుమారుడు వజ్రుడికీ అప్పగించబడింది. వజ్రుడి తరవాత ముప్పై తరాల వాళ్ళు ఇంద్రప్రస్థాన్ని పరిపాలించారు. వారిలో చివరివాడు క్షేమకుడు. ఆ తరవాత ఆయన మంత్రి వైసర్వుడు రాజై, ఆయన తరవాత ఆయన వంశ స్థులు 500 సంవత్సరాలు పాలించారు. ఇంద్రప్రస్థ శిథిలాల మీదే హుమయూన్ పురాణ ఖిలాను నిర్మించాడు.