## కవీ- కీర్తిదేవతా

కీర్తి దేవతను ప్రేమించిన ఒక కవి ఆమెకు అర్పించటానికని పద్యరత్నాలతో మాలలు తయారు చేశాడు. కాని కీర్తిదేవత అతన్ని లక్ష్యపెట్టకుండా, ఇతరులు వేసిన తుచ్ఛమైన మాలలు ధరించి ఉల్లాసంగా సందులూ, గొందులూ తిరగ సాగింది. ఆ మాలలు కొద్దిసేపట్లో వాడిపోయేవి, అధికారం సంపాదించిన అల్పులు ఆమె మెడలో వేసినవి.

కాని కవి తన పద్యరత్నాల మాలను తయారుచేయటం మానలేదు. ఎప్పటికైనా వాటిని స్వీకరించి, వాటిని తన శాశ్వతాలం కారాలుగా ధరించటానికి కీర్తిదేవత వస్తుందని అతని సమ్మకం.

అయితే కీర్తిదేవత అతనికేసి చూడనైనా లేదు.

ఒకనాడు కవి ఆమెను సమీపించి, "నీకోసం శాశ్వతమైన మాలలు తయారుచేశాను. నా దగ్గిరికెందుకు రావు? వాటిని ఎందుకు ధరించవు?" అని అడిగాడు.

"మరో సూరేళ్లకు శ్మశానంలో నిన్ను కలుసుకుంటాను, తొందరపడకు!" అంటూ కీర్తిదేవత నిలవకుండా వెళ్లిపోయింది.