“ఏడిపిస్తే అతన్ని ఉరితీసినా పాపం ఉండదు! బియాట్రిస్ ఎంత మంచిపిల్ల! ఆమె చేసిన ఒక్కతప్పు బెనిడిక్ను ప్రేమించడమే,” అన్నాడు తాన్‌పీడో.

తరవాత వాళ్లు మరొక విషయం మాట్లాడుతూ ముందుకు సాగిపోయారు. వారి సంభాషణ యావత్తూ పొదరింటిలో ఉన్న బెనెడిక్ విన్నాడు. వారి మాటలలో అతనికి గురి కుదిరింది. బియాట్రిస్‌ను తాను ప్రేమించి తీరాలనుకున్నాడు. అదివరకు ఆమెతో విరోధం కట్టినందుకు పశ్చాత్తాప పడ్డాడు. మరికొంచెంసేపటికి బియాట్రిస్ వచ్చి, “నేను పోను మొర్ అంటుంటే

నన్ను పంపారు. భోజనాలకు రావచ్చునని చెప్పమన్నారు!” అన్నది.

“పాపం, నీకెంత శ్రమ ఇచ్చారు, బియాట్రిస్!” అన్నాడు బెనెడిక్. బియాట్రిస్ అత నిలో మార్పు గమనించక తన మొరటు హాస్య ధోరణిలోనే మాట్లాడింది. కాని బెనెడిక్ చెవులకు ఆ పరుషపు మాటలలో ప్రేమ దాగి ఉన్నట్టు ధ్వనించింది.

మగవాళ్ళు బెనెడిక్‌కు పన్నిన ఉచ్చు లాటిదే హీరోకూడా బియాట్రిస్ కోసం పన్నింది. ఉర్సులా, మార్గరెట్ అని హీరోకు ఇద్దరు చెలికత్తెలున్నారు. ఆమె మార్గరెట్‌తో “మన బియాట్రిస్ మన అతిథులతో ఏదో