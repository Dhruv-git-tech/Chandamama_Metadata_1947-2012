తానే!” అన్నది పూర్ణతో. తరవాత ఆమె మేలైన దుస్తులు ధరించి, తనకున్న విలవైన సగలన్నీ పెట్టుకుని, ఒక బంగారు పాత్రలో పరమాన్నం తీసుకుని, తన దాసీలందరూ వెంట రాగా, చెట్టువద్దకు వెళ్లింది. సిద్ధార్థుణ్ణి చూడగానే ఆమె పరమానందం చెందింది. ఆమె పరమాన్నం అతనిముందు పెట్టి, “నా కోరిక సిద్ధించింది; అలాగే మీ కోరిక కూడా సిద్ధించుగాక!” అన్నది.

సిద్ధార్థుడు పరమాన్నం అరగించినాక ఆయన చేతులు కడుక్కోవచూనికి సుగంధ జలం ఇచ్చి సుజాత తన ఇంటికి తిరిగి పోయింది. సిద్ధార్థుడుకూడా అక్కడినుంచి

కదిలి నీరంజర అనే నది వద్దకు వెళ్లాడు; సుప్రతిష్ఠితమనే చోట స్నానంచేశాడు. తర వాత అతను ఆసది ఒడ్డునే ఉన్న ఒక అరణ్యాం ప్రవేశించి పగలల్లా ఒక సాల వృక్షంకింద కూచున్నాడు.

చీకటి పడగానే సిద్ధార్థుడు సాలవృక్షం కిందనుంచి లేచి ఒక రావిచెట్టుకేసి నడవ సాగాడు. దారిలో అతనికి ఒక బ్రాహ్మాడు ఎదురుపడి ఎనిమిది దర్భకట్ట లిచ్చాడు. సిద్ధార్థుడు రావిచెట్టు నాలుగువైపులా చూసి తూర్పువైపునే సమప్రదేశం ఉండటం గమనించాడు. అక్కడ అతను దర్భలు అస నంగా పరుచుకుని వాటిపైన కూచున్నాడు.

సిద్ధార్థుడు బుద్ధత్వం సాధించే ఘడియలు దగ్గిరపడుతూ ఉండటం గుర్తించి మన్మథుడు అతని మనస్సును చలింపజేయ నిశ్చయించాడు. గడిచిన ఆరేళ్లూ మన్మథుడు ఈ పనిమీదనే ఉన్నాడు. కాని అతని ప్రయత్నాలు ఫలించలేదు; అందుచేత ఈసారి విశ్వప్రయత్నం చేద్దామనుకున్నాడు. ఆయన తన పరివారాన్ని వెంటబెట్టుకుని, అనేక వందల ఆయుధాలు తీసుకుని యుద్ధానికి వెళ్లేవాడిలాగా బయలుదేరాడు. మన్మథుడి అనుచరులందరూ భయంకర మైన వన్యమృగాల రూపాలు ధరించారు.