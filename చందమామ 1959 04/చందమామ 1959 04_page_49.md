సపరివారంగా అయోధ్యానగరానికి బయలు
దేరి వచ్చి మహావైభవంగా రాజ్యాభిషేకం
జరుపుకున్నాడు.

ఆరోజే సరిహద్దు దోపిడిదార్లు భారీఎత్తున
దోపిడిలుకూడా చేశారు. అధికారులు వచ్చి
రాజుగారితో, “మహారాజా, కాశీ కోసల సరి
హద్దుపై దోపిడిదార్లు మళ్లీ విజృంభించారు!”
ఆని మనవిచేసుకున్నారు.

“ఇప్పుడు కాశీ కోసల దేశాలమధ్య సరి
హద్దు లేదు. అది మన రాజ్యానికి నడి
బొడ్డు. ఆక్కడ ఉండే దోపిడిదార్ల నందర్పీ
నిర్మూలించండి!” అని రాజు తన సేనా
నాయకుడికి ఉత్తరువిచ్చాడు.

సేనానాయకుడు అయిదువందలమంది
సైనికులతో బయలుదేరి సరిహద్దుకు వెళ్లి
దోపిడిదార్ల వేట ఆరంభించాడు. కొందరు
దోపిడిదార్లు సేనానాయకుడి అభయం పొంది,
లంచాలుకూడా తీసుకుని, మిగిలిన దోపిడి
దార్లను వెతికి పట్టుకోవటానికి బాగా సహాయ
పడ్డారు. తనకు దొరికిన ప్రతి దోపిడిదారునూ
సేనా నాయకుడు ఎప్పటికప్పుడే తల
తీయించేశాడు.

ఈవార్త దుర్మఖుడికి తెలిసింది. అతను
తన కొడుకుతో, “నాయనా, గంగూ!
ప్రపంచం తారుమారు కాబోతున్నది. ఇక
ధర్మమనేది ఉండదు. పరాక్రమవంతులు
భుజబలంతో బతికే రోజులు పోయి, శాస
నాలకు లోబడి బతికే రోజులు వస్తున్నాయి.
బలపరాక్రమాల స్థానంలో పెత్తనం అధి
కారం చలాయించబోతున్నది. నువుమాత్రం
ఎలాంటి పరిస్థితులలోనూ పౌరుషంగా
బతుకుతానని మాట ఇయ్యి!” అన్నాడు.

తండ్రి కొడుకులు ఇంచు డాబామీద
కూచుని మాట్లాడకుంటున్న సమయంలో
దూరాన మనుష్యులు గురాలెక్కి తమ
ఇంటికేసి రావటం కనిపించింది.

“నాన్నా, మన ఇంటిపైకి సైనికులు
వస్తున్నారు,” అన్నాడు గంగు.