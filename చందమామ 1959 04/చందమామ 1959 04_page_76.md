వేగుమూలంగా జబాబల్ ను ఖాలిద్ చిత్తుగా ఒడించాడు. మా రహస్యాన్ని నువు ఖాలిద్ కు చేరవేసి ఉండకపోతే ఈపాటికి సంధి జరిగి మేము మక్కా, మదీనాలపైకి నడుస్తూ ఉండవలిసినవాళ్లం. నువు మాకు చేసిన ద్రోహం ఇంతా అంతా కాదు. అయితే నువు వీరుడివి—ఖాలిద్ లోకూడా నీపాటి శౌర్యం నాకు కనబడలేదు. అందుచేత నీ ప్రాణాన్ని, నీ తండ్రి ప్రాణాన్నికూడా నేను కాపాడతాను; నువుమాత్రం నేను చెప్పినట్టు చేయాలి. సూర్యుడు ఉదయించే సమయాన ఈ కొండ అంచున నిలబడి, ఒక ఈటె పట్టుకుని గుండ్రగా తిప్పతూ, నీ పేరూ, నీ తండ్రి పేరూ గట్టిగా చెప్పి, 'ఇంకొక గంటలో ముప్పై వేలమంది అరబ్బులు గ్రీకు సైన్యంవెంట యుద్ధానికి వస్తున్నారు!' అని కేకపెట్టి, ఆ ఈటెను విసిరి ఒక అరబ్ట్షీవాణ్ణి కొట్టు. గురిగా కొట్టితే ఒకణ్ణి చెంపగలుగుతావు. అలా చేసినట్టయితే నిన్నూ, నీ తండ్రినీ విడిచి పుచ్చుతాను. నీకు మంచి జాగీరు ఇస్తాను. ఇలా చేయ నిరాకరించావా, నిన్నూ నీ తండ్రినీకూడా చిత్రవధ చేస్తాను!” అన్నాడు.

ఈ మాటలు వినేవరకూ కనానా తండ్రి తన కొడుకును గురించి అపోహపడుతూనే

ఉన్నాడు. ఇప్పడాయన తన కొడుకును చూసి గర్వపడుతూ, “కనానా, నా తండ్రి! నిన్నుగురించి అపోహపడానురా! నా ముసలి ప్రాణాన్ని కాపాడేటందుకు జాతిద్రోహం మాత్రం చేయకు! నువు ఎన్నడూ ఈటె చేతబట్టలేదు. ఈ నీచుడి మాట విని అలాటి పని చేయకు,” అన్నాడు.

కనానా తండ్రి మాటలు వినిపించుకోలేదు. అతను మాన్యూల్ నే చూస్తూ, “సూర్యోదయం అయినదా కా వ్యవధి ఇస్తారా? నేను ఆలోచించుకోవాలి!” అన్నాడు. మాన్యూల్ ఇందుకు ఒప్పుకుని తన సైనికులతో, “వీణ్ణి కొండ అంచుకు తీసుకు