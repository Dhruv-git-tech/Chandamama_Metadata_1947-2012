ఈటె చాలా గురిగానే తగిలింది. అది ఖాలిద్ గురం తలలో సూటిగా గుచ్చు కున్నది. గురం అక్కడే చచ్చిపడింది. ఖాలిద్ తాపీగా పడిపోయిన గురం మీది నుంచి లేచి, ఈటెను గురం తలనుంచి ఊడలాగి అది పట్టుకుని తన సైనికులకేసి వెళ్లిపోయాడు.

ఈలోపల లోయలో ఉన్న అరబ్బులు, “ద్రదేహి! నీచుడు!” అని గోలగా కనానాను శాపనార్థాలు పెట్టసాగారు.

మాన్యూల్ చాలా తృప్తిపడ్డాడు. మరి కొంచెంసేపటికి మైదానంమీద చాలా కొద్ది మంది అరబ్బు కాలిబంట్లు మాత్రమే ఉన్నట్టూ, మిగిలిన సైనికులు పారిపోయి నట్టూ తెలియ వచ్చింది. మాన్యూల్ కు ఎక్కడలేని ఆనందమూ కలిగింది.

“మన సైనికులలో ఓపిక ఉన్నవారిని యుద్ధరంగానికి పంపండి. మనం జయించి నట్టే!” అన్నాడు మాన్యూల్.

నాలుగోరోజు యుద్ధం ఆరంభమయింది. కాని దాన్ని యుద్ధం అనటానికి లేదు. బదావీలు ముందు ఆడుగువేయాలన్న ఉత్సాహం కొంచెంకూడా కనబరచలేదు. వారిని వెనకకు తరిమికొట్టే ఓపిక మాన్యూల్ సైనికులకూ లేకపోయింది.

ఒక గంట గడిచింది. అకస్మాత్తుగా మాన్యూల్ సైన్యాల వెనకపార్శవంలో కోలాహలం బయలుదేరింది. పదివేల గుర్రాలపైనా, ఇరవైవేల ఒంటెలపైనా అరబ్బులు వచ్చి మాన్యూల్ సైన్యాల వెనుకభాగాన దెబ్బతీశారు. మాన్యూల్, ఆయన సేనలూ మట్టిపాలు ఆయాయి.

కనానా ఒకే ఒక్కసారి ఈటె పట్టాడు. అదికూడా అరేబియాకోసమూ, అల్లాకోసమూనూ! అరేబియాను ఒంటిగా రక్తించిన ఈ అహింసాయోధుడు పట్టిన ఈటెను ఇప్పటికీ అరబ్బులు పూజిస్తారు.

—(అయిపోయింది)