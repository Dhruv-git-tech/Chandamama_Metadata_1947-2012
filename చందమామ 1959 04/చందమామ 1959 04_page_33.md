ఆ సంగతి తెలియనివారిలాగా డాన్ పీడ్రో, లియొనాటో, క్లాడియోలు సంభాషించు కుంటూ పొదరింటి పక్కగా వచ్చారు.

"చూడు, లియొనాటో, మీ బియాట్రిస్ నిజంగా బెనెడిక్ ను ప్రేమిస్తున్నదంటారా ? ఆ విల్ల ఎవరినీ ప్రేమించేదానిలాగా కని పించదే ?" అన్నాడు డాన్ పీడ్రో.

"నేమా అలాగే అనుకున్నాను. చిత్ర మేమిటంటే, అది తనకు బెనెడిక్ అంటే ఎంతో విరోధం ఉన్నట్టుకూడా పైకి నటిస్తుంది!" అన్నాడు లియొనాటో.

"అదంతా దొంగవేషం! బియాట్రిస్ బెనెడిక్ కోసం తపిస్తున్నదని హీరో నాతో స్వయంగా చెప్పింది.

బెనెడిక్ ఆమెను ప్రేమించని పక్కంలో బియాట్రిస్ ఏమయి పోతుందోనని హీరోకు భయంగాకూడా ఉన్నది," అన్నాడు క్లాడియో.

"బెనెడిక్ మట్టుకు బియాట్రిస్ ను ప్రేమించటం కలలో మాట!" అన్నాడు లియొనాటో.

డాన్ పీడ్రో కొంచెం ఆలోచించినట్టు నటించి, "పోనీ మనం ఈ సంగతి బెనెడిక్ తో చెప్పేస్తే?" అన్నాడు.

"ఇంకా నయం! ఈ సంగతి తెలిస్తే బెనెడిక్ బియాట్రిస్ ను మరింత ఏడి పించుకు తింటాడు," అన్నాడు క్లాడియో.