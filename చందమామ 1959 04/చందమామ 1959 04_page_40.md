సాధింపుమాటలతో వేధించి, క్లాడియోతో కత్తియుద్ధం చెయ్యటానికి ఒప్పించింది.

ఈలోపల లియొనాటో, డాన్ పీడ్రో క్లాడియోల బసకు వెళ్లి, “మీమూలంగా నా కుమార్తె చనిపోయింది. మగవాళ్లయితే నాతో యుద్ధం చెయ్యండి,” అని సవాలు చేశాడు. వారు ఆ వృద్ధుణ్ణి చూసి జాలిపడి, “మీరు పెద్దలు, మాతో ఎందుకు అకార అంగా తగాదాపడతారు?” అన్నారు. సరిగా ఆసమయంలో బెనెడిక్ వచ్చి క్లాడియోను యుద్ధానికి ఆహ్వానించాడు.

“బియాట్రిన్ ఇతన్ని ప్రేరేపించి నట్టుంది!” అని వారు అనుకున్నారు.

ఇంతలో కొందరు భట్టులు బొరాఖియోను బంధీగా చేసి ఆకక్కడికి పట్టుకువచ్చారు. ఎందుచేతనంటే, డాన్ జాన్ ప్రేరేపణతో తానుచేసిన దుర్మార్గంగురించి వాడు ఎవరితోనో చెప్పాడు. ఆ విధంగా నౌకర్లకు నిజం తెలిసిపోయింది.

బొరాఖియో జరిగిన దంతా ఒప్పుకున్నాడు. వాడి మాటలకు వేరే సాక్ష్యం కూడా ఆవసరం లేకపోయింది; ఎందుకంటే, బొరాఖియో పట్టుబడగానే డాన్ జాన్ ఎవరికీ చెప్పకుండా మెస్సీనా విడిచి పారిపోయాడు. ఇదంతా చెప్పులారా విన్న క్లాడియోపడిన మనోవేదన వర్ణనాతీతం.