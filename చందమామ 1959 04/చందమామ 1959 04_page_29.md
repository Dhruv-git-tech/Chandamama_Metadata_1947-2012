కూడా వత్తుగా వున్న చెట్టు ఆకుల చాటున పుండటంపల్ల అతడిమీద ఎండ పొడ పడ లేదు. ఆ కారణంపల్ల సూర్యాస్తమయమై క్రమంగా చీకటి కమ్ముకున్నా, అతడు యింకా మైమరచి నిద్ర పోతూనేవున్నాడు.

హతాత్తుగా ఒక రాత్రివేళ చంద్రవర్మ ఉలిక్కిపడి కళ్లు తెరిచాడు. చుట్టూ కటిక చీకటి. సమీపంలోని సరస్సునుంచి చిన్న చిన్న ధ్వనులు వినిపిస్తున్నవి. గాలితాకిడికి తోటలోని చెట్లకొమ్ములు ఒకదాని కొకటి ఒరుసుకుని కిర్రుకిర్ర మంటూ శద్దిస్తున్నవి. ఎక్కడా మనుష్య సంచారం లేదు.

"బాగా పొద్దు పోయినట్టున్నది. ఇదే మంచి అదను. కొండ ఎక్కి శంఖుడి మంత్రగృహం సంగతేమిటో తేల్చుకుంటాను," అనుకుంటూ చంద్రవర్మ చెట్టు మీదినుంచి దిగి ఒకసారి వెళ్లు విరుచుకుని, ఒరలోని కత్తికేసి ఓ మారు చూసుకుని బయలుదేరాడు.

చంద్రవర్మ చీకటిలో నేలబారుగా వున్న చెట్లకొమ్ములనూ, చిన్నచిన్న పాదలనూ జాగ్రత్తగా తప్పుకుంటూ కొండకేసి కొంత దూరం నడిచాడు. అతడి కళ్లు ఆ గాఢాంధ కారంలో అగ్నిపకి కోసం వెతుకుతున్నవి. తనకు ముందుగా రానున్న ప్రమాదం దాని నుంచే అని అతడికెందుకనే అనుమానంగా వున్నది. ఆ పకిగాని ఈసమయంలో, ఆ చాయల లేకుండాపుంటే, తను సురకితంగా శంఖుడి మంత్రగృహంలో ప్రవేశించగల నన్న సమ్మకం అతడికి కలిగింది.

చంద్రవర్మ కొండ అడుగును సమీపించ బోతున్నంతలో, అతడికి దాపులనే వున్న ఒక ప్రదేశంనుంచి చిన్న మూలుగూ, ఆ వెంటనే, “వర్మా!” అన్న సన్నని పిలుపూ వినిపించినై. చంద్రవర్మ ఆ గొంతు ఎవరిదో చప్పున గ్రహించాడు. అతడు, “కాపాలినీ!” అంటూ ఆ పిలుపు వచ్చిన వైపుకు వేగంగా నడిచాడు.
—(ఇంకా వుంది)