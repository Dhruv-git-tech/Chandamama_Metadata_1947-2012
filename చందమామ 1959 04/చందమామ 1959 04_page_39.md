నువు రహస్య సంభాషణ చేశావని వాళ్లు అన్నది ఏమనిషితో?” అని అడిగాడు.

“నే నెవరిని ఎరగను. ఆ మనిషి ఎవరో వాళ్లకే తెలియాలి,” అన్నది హీరో. ఆమె తన తండ్రితో, “నాన్నా, నేను నిన్నరాత్రి ఎవరితో మాట్లాడిఉన్నా నన్ను ద్వేషించు, విసర్జించు, చిత్రవధ చేయించు!” అన్నది.

“ఏకారణంచేతనో డాన్ పీడ్రో, క్లాడియోలు పారపడ్డారు,” అన్నాడు పురో హితుడు. “మీ అమ్మాయిని మా ఇంట దాస్తాను. ఆమె చనిపోయిందని అందరికీ చెప్పండి. ఆమెను పాతిపెట్టినట్టు ప్రకటించి, సమాధికూడా కట్టించండి.”

“ఆందువల్ల ఏమిటి ప్రయోజనం?” అని లియొనాటో అడిగాడు.

“ఆమె మరణవార్త విన్నమీదట క్లాడియో మనస్సులో ఉండే కారిన్యం కరిగి పోతుంది. అంతేగాక అతని ప్రేమ నిజమైన దైతే అతను తప్పక పశ్చాత్తాపపడతాడు,” అన్నాడు పురోహితుడు. బెనెడిక్ కూడా పురో హితుణ్ణి బలపరిచాడు. అతను హీరో రహిస్యాన్ని దాస్తానన్నాడు. లియొనాటోకు ఏ నిర్ణయంగాని చేసే శక్తి పోయింది. “మీరేం చెయ్యమంటే ఆది చేస్తాను,” అన్నాడు.

లియొనాటోనూ, హీరోనూ వెంటబెట్టు కుని పురోహితుడు తన ఇంటికి వెళ్లాక బెనెడిక్ బియాట్రిస్తో, “మీ సోదరికి చాలా అన్యాయం జరిగిందని నా అంతరాత్మ చెబుతున్నది,” అన్నాడు.

“ఆ అన్యాయానికి ప్రతీకారంచేసే మని షిని నేను పుచ్చులలో పెట్టి పూజించనా?” అన్నది బియాట్రిస్.

“నీకోసం ఏంచెయ్యమన్నా చేస్తాను, చెప్పు!” అన్నాడు బెనెడిక్.

“క్లాడియోను చంపెయ్యి!” అన్నది బియాట్రిస్.

“ఛి, ఛి! చచ్చినా ఆపని చెయ్యను,” అన్నాడు బెనెడిక్. కాని బియాట్రిస్ అతనిని