సరిగానే తోస్తాయి. ఇంతకూ నేనేమి చేయ గలను. ఏమి కానున్నదో ఆది జరిగితీరు తుంది. యుద్ధంలో చావటం క్షేత్రియులకు ధర్మమే కదా!” అని ధృతరాష్ట్రుడు చింతాక్రాంతుడయాడు.

దానికి సంజయుడు, “రాజా, తప్ప నీలో ఉంచుకుని దుర్యోధనుడి పైన ఎందుకు వేస్తాపు? విధిలో నీకు సమ్మకం ఉన్నట్టయితే అనర్థాలు జరిగినా విచారించ కుండా ఉండు!” అని బదులు చెప్పి ఆయనను ఊరడించాడు.

ఈలోపుగా దుర్యోధనుడు కర్ణ శకుని దుశ్శాసనులతో సమాలోచించి, శకుని కొడు కైన ఉలూకుణ్ణి పిలిపించి, “నువు హరణ్వతీతీరాన ఉండే పాండవశిబిరాలకు వెళ్లి ఒక్కొక్కరితోనూ ఈ విధంగా నా తర పున చెప్పు!” అన్నాడు. ఉలూకుడు ధర్మ రాజుతో ఏం చెప్పాలో, కృష్ణుడితో, భీము డితో, అర్జున నకుల సహదేవులతో, ఇతర రాజులతో ఏమేమి చెప్పాలో అంతా వివ రంగా దుర్యోధనుడు చెప్పాడు. ఆమాటలు ఆహంకారపూరితమైనవి, వినేవారికి రోషం తెప్పించటానికి ఉద్దేశించినవి.

ఉలూకుడు పాండవశిబిరాలకు దూతగా బయలుదేరి వెళ్లి ధర్మరాజుతో, “రాజా,

దుర్యోధనుడు మీ అందరికీ చెప్ప మన్న మాటలు చెబుతాను. అవి నా మాటలు కావు గనక దయచేసి నాపై అగ్రహించ వద్దని కోరుతున్నాను!” అంటూ, ఒక్షోక్షరి తోనూ దుర్యోధనుడు అనమన్న నిందా వాక్యాలు అన్నాడు.

ఆ మాటలు వింటుంటే పాండవులకూ, మిగిలిన రాజులకూ మాత్రమే గాక కృష్ణు డికికూడా పట్టరాని అగ్రహం వచ్చింది. అందరి కళ్లూ ఎర్రబడ్డాయి, అనేకమంది పళ్లు పటపటకొరికారు, కొందరు జబ్బలు చరుచుకున్నారు. అందరికీ కౌరవసేనలపై బడి చీల్చి చెండాడాలన్నంత కోపంవచ్చింది.