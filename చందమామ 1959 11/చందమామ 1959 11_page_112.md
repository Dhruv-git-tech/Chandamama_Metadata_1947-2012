## “వలస వెళ్లే రాణి”

భవిష్యత్తులో “రాణి” కాబోయే చీమలకు “పుట్టింట” చాలా సౌకర్యాలుంటాయి. దానికి మిగిలిన చీమలు ప్రత్యేకమైన ఆహారం ఇచ్చి, గారాబంగా పెంచుతాయి. అది బాగా పుష్టిగా ఉండి చాలా ఆహారాన్ని తనలో ఇముడ్చుకుంటుంది. దానికి రెక్కలుంటాయి, వాటిని కదిలించే కండరాలు బాగా పెరిగిఉంటాయి. గర్భధారణ కాగానే రాణి తన “పుట్టింటిని” వదిలి ఎగురుతూ వెళ్లి వేరొకచోట నివాసం ఏర్పరచుకుంటుంది.

ఇలా ఎగిరి వెళ్లినాక దానికి రెక్కలతో పని ఉండదు.

రాణి ఏ చెట్టుబెరడు వెనకనో, రాయికిందనో సందు చూసుకుని అక్కడ తనకూ, తనకు కలగబోయే పిల్లలకూ నివాసం ఏర్పాటు చేసుకుంటుంది. ఒక్కొక్కప్పుడు అది చెట్టుబెరడు నమిలి దానితో కాగితం లాటిది తయారుచేసి దాని చాటున వసతి ఏర్పాటు చేసుకుంటుంది. ఇక రెక్కలతో పనిలేదు గనక వాటిని రాల్చేస్తుంది, లేదా కొరికి పారేస్తుంది. వాటిని కదిలించే కండరాలు దానికి అదనపు ఆహార నిలవగా ఉపయోగిస్తాయి.

తరవాత “రాణి” మొదటి విడత గుడ్లు పెట్టి పిల్లలను చేసి, తన పాట్టలో ఉన్న ఆహారాన్నే వెలికి తెచ్చి వాటికి తినిపిస్తుంది. మొదటి విడత పిల్లలు దుర్భలంగా, గిడస బారి ఉంటాయి. అయినా వాటికి ఆహారం తీసుకురావటం తెలుసును. అవి తమ తల్లికీ, తమకూ, విడతలు విడతలుగా పుట్టుకువచ్చే చెల్లెళ్ళకూ కావలిసిన ఆహా రాన్ని వెతికి పట్టుకొస్తాయి.

ఆనాటినుంచీ పిల్లలు వెతికి తెచ్చే తిండి తింటూ కదలకుండా కూచుని వరసగా పిల్లలను పెట్టటం తప్ప “రాణి”కి మరొక పని ఏమీ లేదు.