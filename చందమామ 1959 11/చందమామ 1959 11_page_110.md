చీమలు

చీమలను చూడని వాళ్లుండరు. మనం నిత్యమూ చూసే చీమలలో చాలా రకాలున్నాయి—ఎర్రచీమలూ, నల్లచీమలూ, రెక్కలచీమలూ, గండుచీమలూ. వీటిలో కూడా చిన్నవీ, పెద్దవీ ఉన్నాయి. నల్లచీమలు కుట్టవు; ఎర్రచీమల్లో చిన్నవీ, పెద్దవీ కుట్టుతాయి, కాని పెద్దవి కుట్టితే దద్దురెక్కి చాలా బాధపెడుతుంది; గండు చీమలు కుట్టవు గాని పీకుతాయి, ఇవి పీకిన చోట రక్తంకూడా వస్తుంది.

ఇంచుమించు ప్రతి దొడ్డిలోనూ చీమల పుట్టలుంటాయి. అవి నేలలో ఉంటాయి. చూడక మనం వాటి పుట్టమీద కాలువేస్తే మనని కుట్టేస్తాయి. అవి మనకు ఇళ్లలో కూడా కనిపిస్తాయి. గోడ కన్నాలలోనూ, నేల పగుళ్లలోనూ అవి ఉండటం మనం చూస్తాం. వాటికి పనికివచ్చే ఆహారం ఎక్కడ ఉన్నాసరే అవి కణాలమీద తూగిడీలుగా

వచ్చి అక్కడికి చేరుతాయి. ఇంతకంటె మనకు చీమలను గురించి వీమీ తెలియదు. కాని వాటిని గురించి తెలుసుకోదగిన అంశాలు ఆనేకం ఉన్నాయి. ఈ విషయాలను ఎందరో పరిశీలకులు గమనించారు.

ఏ ఒక ప్రాంతంలోనైనా కొన్నిరకాల చీమలే ఉంటాయి, కాని ప్రపంచం మొత్తం మీద 8 వేల రకాల చీమలున్నాయి. ఒక్క బెల్జియన్ కాంగోలోని చీమలను గురించి 1139 పేజీల గ్రంధం ఉన్నదట!

చెదలు చీమలు కావు, కాని కొందరు వాటిని తెల్లచీమ లంటారు. శాస్త్రరీత్యా చీమలు కందిరీగల, తేనెటీగల విభాగానికి చెందినవి, చెదలు బొద్దింకల విభాగానికి చెందినవి. అయితే చెదలు తమ జీవిత విధానాలలో చీమల పోలికలు చాలా అలవరుచుకున్నాయి.

'చంద్రమామ'