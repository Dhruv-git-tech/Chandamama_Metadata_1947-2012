బయటపడిపోతుందే! ఏం జేతును!”
ఆన్నాడు దిగులుగా.

“ఆప్పటి మాట అప్పుడు చూసు కుందాం!” అన్నది నక్క.

కొన్ని దినాలు గడిచాక రాజుగారు మంచి ముహూర్తం చూసి అల్లుడివెంట తన కుమా రైను సిబ్బందితోసహా కాపరానికి పంపాడు. నక్క ముందుగా పరిగెత్తి వెళ్లింది. దారిలో దానికొక ఒంటెల బిడారు ఎదురైంది.

నక్క బిడారు యజమానితో, “బాబూ, బందిపోటు తరుముకువస్తున్నది! ఇవాళ నువు బయలుదేరిన వేళ మంచిది కాదు. నీ సౌతంతా వాళ్లు దోచుకుపోతారు!” అన్నది.

బిడారు యజమాని నక్క వచ్చిన దిక్కుగా చూశాడు. గాలిలో దుమ్ము లేస్తూ ఉండటం అతనికి కనిపించింది. అతను కంగారుపడి, “ఏంచెయ్యాను? నా ప్రాణం ఎట్లాగైనా కాపాడు!” అన్నాడు నక్కతో.

“వాళ్ళు వచ్చి ఈ బిడారు ఎవరిదని అడిగితే అంటాక్ మహారాజుదని చెప్పు. వాళ్లు నిన్నేమీ చేయక తమదారిన పోతారు!” అన్నది నక్క.

నక్క ముందుకు వెళ్లిపోయింది. కొద్ది సేపట్లో రాజుగారి సిబ్బంది అటుగా వచ్చింది. రాజకుమారై వెంట ఉన్నవాళ్ళు

బిడారు యజమానిని, “ఈ బిడారు ఎవరిది?” అని అడిగారు.

ఆ మనిషి, “అంటాక్ మహారాజుగారిది!” అన్నాడు. రాజకుమారై వెంట ఉన్నవాళ్ళు సంతోషించారు.

నక్క దారిలో కనిపించిన ఒక గురాల మంద యజమానికీ, ఒక గొర్రెలమందను కాసేవాడికీకూడా ఇలాగే చెప్పింది. రాజకుమారై మనుషులు, “ఈ గురాలమంద ఎవరిది?” “ఈ గొర్రెలమంద ఎవరిది?” అని అడిగితే ఆ మందలవెంట ఉన్న మనుషులు, “అంటాక్ మహారాజుగారిది!” అని జవాబు చెప్పారు.