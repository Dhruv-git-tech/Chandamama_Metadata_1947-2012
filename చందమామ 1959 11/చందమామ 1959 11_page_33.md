రైతుకొడుకు, “ఆమ్మాయి, అంతా కులాసా?” అని అడిగాడు.

“మీరంతా కులాసాయేనా?” అని ఆ అమ్మాయికూడా అడిగింది.

ఇద్దరూ మాట్లాడుకోవటంలో ఆ పిల్ల రైతుకొడుకు పొద్దుటినుంచి భోజనం చెయ్య లేదని తెలుసుకున్నది. ఆమె అతన్ని తన ఇంటికి తీసుకుపోయి జొన్నరొట్టలు పెట్టింది. తరవాత అతన్ని గొర్రెతోలు గురించి అడిగింది.

“మా అయ్య దీన్ని అమ్మి దీని ఖరీదూ, చర్మమూ కూడా తీసుకురమ్మన్నాడు. నాకు సాధ్యంకాలేదు!” అన్నాడు రైతుకొడుకు.

“ఇంతేగద! నేను నీకు చర్మమూ, చర్మంయొక్క ఖరీదూకూడా ఇస్తానుండు!” అంటూ ఆ పిల్ల వాడివద్ద గొర్రెతోలు తీసుకుని దానిమీద ఉన్న బొచ్చంతా కత్తిరించి, తోలూ, బొచ్చుఖరీదూకూడా రైతుకొడుక్కు ఇచ్చేసింది.

రైతుకొడుకు పరమాసందం చెంది ఆ అమ్మాయితో వస్తానని చెప్పి ఇంటికి వచ్చే శాడు. తన కొడుకు తెచ్చిన చర్మమూ, డబ్బులూ చూసి రైతు సంతోషించి, “నీకీ ఉపాయం చెప్పిన మనిషి ఎవడురా?” అని అడిగాడు.

“మగమనిషి కాదు, ఆడమనిషి!” అంటూ వాడు జరిగినదంతా చెప్పాడు.

“ఇదేనా నీతెలివి? అటువంటి అమ్మాయి తటస్థపడితే వెంట తెచ్చుకుని పెళ్లిచేను కోరూ? నీకు తెలివితేటలు లేవని నేను మొదటినుంచి అనుకుంటూనే ఉన్నాను!” అన్నాడు రైతు.

రైతుకొడుకు అప్పటికప్పుడే బయలుదేరి వాగు ఉన్నచేటికి వెళ్లి, ఆ అమ్మాయితో, “నన్ను పెళ్లాడతావా?” అని అడిగాడు. ఆ అమ్మాయి నవ్వి, వాణ్ణి పెళ్లాడటానికి ఒప్పుకుని రైతు ఇంటికి వచ్చేసింది. రైతు వాళ్లిద్దరికీ గౌప్పగా పెళ్లిచేసేశాడు.