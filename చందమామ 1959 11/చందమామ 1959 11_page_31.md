కొడుకును చూడగానే, “అబ్బాయీ, ఆ తోలు ఒకసారి ఇయ్యి, మంచి వినోదం చూపిస్తాను!” అన్నాడు.

రైతుకొడుకు తన చంకలో ఉన్న చర్మాన్ని విప్రవినోదికి ఇచ్చేశాడు. వాడు ఆ తోలు చుట్టను భూమిమీద నిలబెట్టి దానిపైన తన పైబట్ట కప్పి, అందరినీ చప్పట్లు కొట్ట మన్నాడు. అందరూ చప్పట్లు కొట్టినాక వాడు తన పైబట్టను తీసేశాడు. దానికింద ఒక మామిడిమొక్క ఉన్నది. దానికి ఒక మామిడికాయకూడా ఉన్నది.

రైతుకొడుకు మొదట ఆశ్చర్యపడ్డాడు. మళ్లీ తన చర్మాన్ని తనకిచ్చెయ్యమని

విప్రవినోదిని అడుగుదామనుకుంటే వాడు కాస్తా అదృశ్యమయాడు.

రైతుకొడుకు కళ్లనీళ్లపర్యంతమయాడు. వాడు చర్మాన్నీ, దాని ఖరీదునూకూడా తెచ్చి ఇస్తానని తండ్రికి మాట ఇచ్చి ఉన్నాడు. చర్మం ఖరీదు రాకపోగా, చర్మం కూడా పోయింది. వట్టి చేతులతో ఇంటికి పోతే తనకు బుద్ధిలేదని రుజువపుతుంది.

ఈ మనోవేదనకు తోడు వాడికి ఆకలి కూడా వేస్తున్నది. ఎదురుగా ఉన్న మామిడి మొక్కకు కాయ కనిపిస్తున్నది. దాన్ని తిని అయినా ఆకలిబాధ కొంత నివారించు కుందామనుకుని వాడు ఆ కాయను పట్టు