హతం కాసాగారు. వాళ్ళను తప్పకొని ముందుకువచ్చిన సైనికులను, చంద్రవర్మా, ధీరమల్లుడూ తుద ముట్టించుతున్నారు.

పోరాటం యీ విధంగా కొంతసేపు సాగే సరికి, శత్రుసైనికులతోపాటు కొంతమంది చంద్రవర్మ సైనికులుకూడా మరణించటం జరిగింది. శత్రువులు అసంఖ్యాకులు. తమ సైన్యం బహుకొద్ది, సర్పకేతుడు మరికొంత సైన్యాన్ని కనుమద్వారంమిద దాడికి ఉప యోగిస్తే, తాము చిక్కులో పడిపోగలమని చంద్రవర్మా, ధీరమల్లుడూ వూహించారు.

వాళ్ళీద్దరూ మార్గాంతరం ఏమిటా అని ఆలోచిస్తున్నంతలో సర్పకేతుడి కంచు

కంఠం కనుమద్వారందగిర మార్మోగింది. "ఆ చంద్రవర్మా, ధీరమల్లుడీ తలలు తెచ్చినవాడికి. లక్ష వరహాలు యిస్తాను. ఈ పరగణాకంతటికీ సామంతర జును చేస్తాను. ముందుకు దూకండి. 'హేయ్'! ఆంటూ సర్పకేతుడు తన సైనికులను హెచ్చరిస్తున్నాడు.

కన్నుమూసి తెరిచేంతలో కనుమ ముఖ ద్వారం భయంకర యుద్ధరంగంగా మారిపోయింది. సర్పకేతుడు యిస్తానన్న బహుమానాన్ని ఆశించిన శత్రుసైనికులు అన్నిటికీ తెగించి సన్నని కనుమద్వారం గుండా లోపలికి వచ్చేందుకు పోటీలు పడి