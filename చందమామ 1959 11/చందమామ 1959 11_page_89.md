“తొందరపడకండి. ఆయన కసలు పెళ్లి ఆలోచన ఉన్నదీ లేనిదీకూడా నాకు తెలీదు. విచారించివచ్చి చెబుతాను!” అన్నది నక్క.

ఆది అంటాక్ వద్దకు తిరిగివచ్చి, “నీ పంట పండింది. రాజుగారు నీకు పిల్ల నిస్తారట. పెళ్ళికి బయలుదేరు!” అన్నది.

అంటాక్ దిగులుముఖం పెట్టి, “పెళ్ళికి పోవాలంటే ఎంత డబ్బు చేత పట్టుకోవాలి, ఎంత సన్నాహం చెయ్యాలి! నా దగ్గిర చిల్లి గవ్వ లేదే!” అన్నాడు.

“ఉపాయం ఉంటే అన్నీ చెయ్యవచ్చు. నువ్వు కట్టుబట్టలతో కదులు. మిగతాది నేను చూస్తాను!” అన్నది నక్క.

ఇద్దరూ బయలుదేరి ఏటివద్దకు వచ్చారు. అంటాక్ ను మెడలోతు నీటిలో నిలిచి ఉండ మని చెప్పి సక్క ఏరుదాటి, నేరుగా రాజు వద్దకు వెళ్లింది.

“మహారాజా, మా రాజుగారు నలభై ఒంటెలపైన నవరత్నాల రాసులు ఎక్కించి పెళ్లికి తరలి వస్తుండగా ఏరు పొంగి ఒంటెలన్నీ కొట్టుకుపోయాయి. పరివారమంతా ఏటి పాల యారు. మా రాజుగారి బట్టలన్నీ ప్రవాహంలో కొట్టుకుపోయాయి. ఏంచెయ్యాలో నాకు పాలుపోవటం లేదు!” అన్నది నక్క రాజుగారితో.

“పోయినదాని కేంచేస్తాం?” అంటూ రాజుగారు తన కాబోయే అల్లుడికి మంచి దుస్తులూ అవీ తీసుకుని, తన పరివారంతో ఏటివద్దకు వచ్చాడు.

అంటాక్ తన కాబోయే మామగారిచ్చిన రాజోచితమైన దుస్తులు ధరించి ఆయన వెంట వెళ్ళాడు.

అంటాక్ కూ రాజుగారి మూడోకుమార్తెకూ వైభవంగా పెళ్ళి జరిగింది. విందులూ వినో దాలూ ముగిసినాక అంటాక్ కు పెద్ద బెంగ పట్టుకున్నది. ఆతను నక్కతో, “ఇంత వరకు బాగానే జరిగింది. కాని నేను నా భార్యను కాపరానికి తీసుకుపోగానే నిజం