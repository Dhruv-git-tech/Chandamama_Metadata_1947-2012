అతనికి చికికిపోయింది. అంటాక్ దానిని సమీపించి చేతులో వున్న దుడ్డుకరతో బాదపోయాడు.

“నన్ను పదిలిపెట్టావంటే నీకు మేలు చేస్తాను. కావాలంటే రాజు కూతురినే తెచ్చి పెళ్లిచేస్తాను!” అన్నది నక్క.

“నన్ను చూస్తే నీకూ వేళాకోళంగానే ఉందా? పుట్టుదరిద్రుడికి, రాజుగారు కాదు గదా, ఎవరూ విల్లనివ్వరు!” అన్నాడు అంటాక్. కాని నక్కరాజకుమార్తెను తెచ్చి పెళ్లిచేసి తీరుతానని మరీమరీ చెప్పినమీదట అంటాక్ దానిని విడిచిపెట్టాడు.

నక్కనేరుగా ఏటి అవతల ఉండే రాజు గారి ఇంటికి వెళ్ళి రాజుతో, “మహారాజా, మీవద్ద రత్నాలు జల్లించే జల్లెడలున్నాయట! మా రాజుగారు ఒకసారి తెమ్మన్నారు. చాలా తట్టలతో రత్నాలు వచ్చాయి. వాటిని జల్లించి నలిరత్నాలు పారేసి మంచివి ఉంచుకుంటారు,” అన్నది.

రాజు సరేనని నక్కకు రత్నాల జల్లెడ ఇప్పించాడు. నక్క దాన్ని తీసుకుపోయి, దాని కంతలో ఆక్కడక్కడా సన్నని పచ్చలూ, వైడూర్యాలూ, కెంపులూ ఇరికించి జల్లెడను తీసుకుపోయి రాజుగారి కిస్తూ యాదాలాపంగా దానిని నేలకేసి కొట్టింది.

రంగురంగుల రత్నపు నలుసులు కింద పడటం చూసి రాజకుమార్తెలు వాటిని ఏరు కోవటానికి ఎగబడ్డారు.

“రత్నాలు కావాలంటే చెప్పకపోయారా? మా అంటాక్ రాజుగారి నడిగి నాలుగు ఒంటెలమీద పట్టించుకువచ్చి ఉందునే!” అన్నది నక్క.

ఈ అంటాక్ రాజును తన ఆల్లుడుగా చేసుకోవాలని రాజుకు దురాశ పుట్టింది. ఆయన నక్కతో, “రత్నాలమాటకేం గాని, నుపు మధ్యవర్తిగా ఉండి. మీ రాజుగారు మా ముగ్గురు అమ్మాయిలలో ఎవరినన్నా చేసుకునేటట్టు చేద్దూ!” అన్నాడు.