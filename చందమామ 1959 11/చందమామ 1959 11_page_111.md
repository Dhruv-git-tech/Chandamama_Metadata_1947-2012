కొన్నిరకాల చీమలు నౌకలలో ప్రవేశించి
ఇతర దేశాలకు వలసవెళ్లాయి. ఈవిధంగా
ప్రపంచంలోని అన్ని ప్రాంతాలకూ వలస
వెళ్లిన చీమల జాతులున్నాయి.

భూమిపై 30 లక్షల ఏళ్లకితం జీవించిన
చీమలనుకూడా మనం ఈనాడు చూడ
వచ్చు. ఆ కాలంలో ఉండిన దేవదారు
వృణాల బంకలో ఈ చీమలు చిక్కుకు
పోయాయి. ఆ బంక ఇప్పుడు మనకు తృణ
మణి రూపంలో దొరుకుతున్నది. తృణమణి
గాజులాగా ఉంటుంది గనక దాని లోపల
ఉండే చీమను మనం చూడవచ్చు.

వాన కురిసిన మరునటిరోజు మనం దొడ్డి
లోక వెళ్లి వీదైన రాయిని ఎత్తినట్టయితే దాని
కింద అనేక చీమలు కనిపించవచ్చు. అవి
అటూ ఇటూ చెల్లి చెదరుగా పరిగెత్తుతాయి.
ఇవి పనిచేసే చీమలు—“శ్రామికులు”
వీటి మధ్యలో పెద్ద ప్రమాణం గల చీమ
కనిపించినట్టయితే అది “రాణి”. “రాణి”
ఆడచీమ, మిగిలిన చీమలన్నీ దాని
సంతానం. “శ్రామికులు” అభివృద్ధి చెందని
ఆడచీమలు. మగచీమలు చాలా చిన్నవిగా
ఉంటాయి. ఆడచీమలకు గర్భధారణ
జరిగే తరుణంలో తప్ప అవి పుట్టలలో
కనిపించవు.

భూమిపైన ఉండే చీమల సంఖ్యను
మనం ఊహించలేం. ఏ ఇతర జీవరాశి
కూడా అంత సంఖ్యలో లేదని చెప్పవచ్చు.
చీమలలో సాముదాయిక జీవితం ఉన్నది,
వాటికి ఒక “నాగరికత” ఉన్నది, అవి
ఉత్పత్తి చేస్తాయి, యుద్ధాలు చేస్తాయి.
ఒక్కొక్క రకం చీమలకు ఒక్కొక్క వాసన
ఉంటుంది. చీమలు తమ వాసన లేని
ఇతర చీమలతో హౌరాహూరి యుద్ధాలు
చేయగలవు, వాటి “నగరాల” పై దురా
క్రమణ చేయగలవు. అనేక విషయాలలో
వాటి జీవితవిధానం మానవ జీవితాన్ని
స్ఫురింపజేస్తుంది.