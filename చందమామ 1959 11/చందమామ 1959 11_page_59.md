చంద్రుడికి ఉపగ్రహం!

సెప్టెంబరు 12న సోవియెట్ శాస్త్రవేత్తలు ఒక రాకెట్ ను చంద్రుడిలో పడేలాగ ప్రయోగించారు, తిరిగి అక్టోబరు 4న చంద్రుడిచుట్టూ తిరిగివచ్చేలాగ ఒక “ఆకాశస్థావరాన్ని” ప్రయోగించారు గనక చంద్రుడి చుట్టూ ఉపగ్రహాన్ని నెల కొల్పటం ఇప్పుడు మానపులకు సాధ్యమైన పనే. చంద్రుడి చుట్టూ తిరిగే ఉప గ్రహాలు చంద్రుడికి ఎంత దగ్గిరిగానైనా తిరగ వచ్చు. ఎందుకంటే చంద్రుడిలో గాలి లేదుగనక దాని నిరోధంపల్ల ఉపగ్రహం వేగం తగ్గి, అది చంద్రుడి పైన పడిపోయే భయంలేదు.

అయితే చంద్రుడిలో ఉన్న కొండలలో ఎత్తయిన శిఖరాలున్నాయి. అందు చేత కృత్రిమ ఉపగ్రహం ఆ కొండశిఖరాలకంటే ఇంకా ఎత్తుగా తిరుగుతూ చంద్రుడి చుట్టూ ప్రదక్షణ చెయ్యాలి. ఇటువంటి ఉపగ్రహంపల్ల ప్రయోజన మేమిటి? అందులో ఒక టెలిస్కోపు ఉంచి చంద్రుడి పైఖాగాన్ని గమనించే ఏర్పాట్లు చేయవచ్చు.

చంద్రుడిలో అసలు ఏపాటి వాతావరణమైనా ఉన్నదీ లేనిదీ ఉపగ్రహం బయటపెట్టేస్తుంది. ఎందుకంటే చంద్రుడిలో ఎంత పలచని గాలిగాని ఉన్నట్టయితే కృత్రిమ ఉపగ్రహం వేగం కొంచెంకొంచెమే తగ్గిపోతుంది. దాని వేగంలో మార్పునుబట్టి చంద్రుడిలోని వాతావరణం ఎంత దళంగా ఉన్నదీ మనకు తెలుస్తుంది. ఒకవేళ చంద్రుడిలో వాతావరణం బొత్తిగా శూన్యం అయినట్లయితే కృత్రిమ ఉపగ్రహం చంద్రుడిచుట్టూ ఎంత నిక్కచ్చిగా తిరుగుతుందంటే దాని సహాయంతో మనం మన గడియారాలను సరిదిద్దుకోవచ్చు!