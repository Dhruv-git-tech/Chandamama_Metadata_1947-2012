పట్టుకుని తనపైకి వస్తూంటే, ద్రోణుడు బాణవర్ణంతో అతన్ని ముందుకు రానివ్వ కుండా చేశాడు.

ఈ స్థితిలో భీముడు ధృష్టద్యుమ్నుడికి అండగా వచ్చి, అతన్ని వేరొక రథంలో ఎక్కించాడు. ఇది చూసి దుర్యోధనుడు ద్రోణుడికి రకణగా కాలింగుణ్ణి సేనతో సహా భీముడిపైకి పంపాడు.

కలింగరాజు అపారమైన తన సేనతో వచ్చి భీముణ్ణి చుట్టుముట్టాడు. అయనా, ఆయన కొడుకు శక్రదేవుడనేవాడూ భీముడి పైన బాణాలు వేశారు. త్వరలోనే భీముడి రధపు గుర్రాలు కూలిపోయాయి. భీముడు కదలని ఆ రథంనుంచే ఒక ఇనప గద విసిరేసరికి శక్రదేవుడు చచ్చాడు, ఆ దెబ్బకే అతని ధ్వజంకూడా విరిగిపోయింది. ఈ లోపుగా కాలింగుడి రథాలు భీముడిచుట్టూ కమ్ముకున్నాయి. భీముడు ఒక డాలూ, కత్తి తీసుకుని కాలింగుడిపైకి వచ్చాడు. కాలింగుడు భీముడిపైన తీవ్రమైన బాణాలూ, తోమరాలూ విసిరాడు. భీముడు వాటిని తన కత్తితో ఛేదించుతూ, కలింగ రాజు కొడుకైన భానుమంతుడిపైకి లంఘించాడు. భానుమంతుడు ఏనుగుపై ఎక్కి ఉన్నాడు. అతను భీముణ్ణి చూసి గట్టిగా

గర్జించాడు. ఈ గర్జనకు మండిపడి, అంత కంటె భయంకరంగా గర్జించుతూ భీముడు ఏనుగు దంతాలు పట్టుకుని ఒక్క గెంతుతో దానిపై కెక్కి, తన కత్తిదెబ్బలతో భాను మంతుణ్ణి, ఏనుగునూ కూడా చంపేశాడు.

తరవాత భీముడు మృత్యుదేవతలాగా కలింగసేనను పాట్టబెట్టుకోసాగాడు. నేల మీద నడుస్తూ, కత్తితప్ప మరొక ఆయుధం లేకుండా అతను ఏనుగులను పడగొట్టాడు, సైనికులను వేల సంఖ్యలో మట్టుపెట్టాడు. గుర్రాలూ, ఏనుగులూ అతని తాకిడికి చచ్చి పడిపోయాయి. దగ్గిరికి వచ్చిన రథికులను కూడా భీముడు చంపేశాడు. తనపై వచ్చే