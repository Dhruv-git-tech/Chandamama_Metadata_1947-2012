త్రికాలజ్జుడు, “సీజర్, మార్చి 15 వస్తుంది, జాగ్రత్త!” అని హెచ్చరించాడు. ఈ హెచ్చరికను సీజరు లక్ష్యపెట్టక, “పిచ్చివాడు, పోనివ్వండి!” అన్నాడు.

వ్యాయామక్రీడలు జరిగేచోట సీజరుకు మార్క్స్ ఆంటోనియస్ అనే అభిమాని రాజచిహ్నంలాటి కిరీటాన్ని బహూకరించాడు, కాని సీజరు దాన్ని నిరాకరించాడు. ఇలా మూడుసార్లు ఆంటోనియస్ కిరీటాన్ని ఇవ్వటమూ, సీజరు నిరాకరించటమూ చూసి ప్రజలు హర్షధ్వానాలు చేశారు.

ఒకనాటి రాత్రి చీకటిచాటున కుట్రదారు లందరూ బ్రూటస్ ఇంటివద్ద సమావేశమై

జూలియస్ సీజరును బహిరంగంగా హత్య చేయ నిర్ణయించారు. మిగిలినవాళ్లు ప్రమాణాలు చేయాలనుకున్నారుగాని బ్రూటస్ సమ్మతించలేదు. “మనం చెయ్యదలుచు కున్న పనికి దేశకేమమూ, ప్రజాతంత్రాభి మానమూ తగిన ప్రేరణలు కావా? వేరే ప్రమాణాలు దేనికి? ప్రమాణాలకు కట్టు బడకుండా మనం ఈపని చెయ్యలేనిపక్షంలో ఈ ప్రయత్నం మానటమే ఎంతో మేలు,” అన్నాడాయన.

“మార్క్స్ ఆంటోనియస్ కు సీజరుపైన అపారమైన విశ్వాసం. సీజరు మరణించాక అతను శత్రుశేషంగా తయారై మన కు