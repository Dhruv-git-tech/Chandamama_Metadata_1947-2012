శిష్టుడుగా చేర్చుకున్నట్టయితే మీకు సేవ చేసి రుణం తిర్చుకుంటాను!” అన్నాడు జీవకుడు.

ఈ గురువు తన శిష్టులవద్ద సాధారణంగా వెయ్యి మనురణాలు గురుదక్షణ పుచ్చుకుంటాడు. ఆయినప్పటికీ ఆయనకు జీవకుణ్ణి చూస్తే వాడు విద్యాదానం చేయ దగినవాడని అనిపించింది. అందుచేత ఆయన అతన్ని తన శిష్టుడుగా చేసుకుని వైద్యవిద్య చెప్పనారంభించాడు. ఇంకొక రయితే పదహారేళ్ళలోకూడా తెలుసుకోలేని వైద్య రహస్యాలన్నిటినీ జీవకుడు ఏడు సంవత్సరాల కాలంలో నేప్పుకున్నాడు.

ఒకనాడు జీవకుడు తన గురువుతో, “స్వామీ, నేనీ విద్య మీదగిర ఇంకా ఎంత కాలం నేర్చుకోవాలి?” అని అడిగాడు.

గురువు అతనితో, “నీవు నాలుగురోజులు సెలవు తీసుకుని నగరద్వారం వెలపల పదహారుమైళ్ళ దూరంలో ఉండే స్థలమంతా శ్రద్ధగా పరీక్షించు.

అక్కడ నీకు కనిపించే చెట్ల చేమలలో వైవ్యానికి పనికిరానివిగా కనబడిన వేళ్ళనూ, పువ్వులనూ, బెరడునూ, కాయలనూ పట్టాకురా. అతరవాత, నీ చదువు ఎప్పుడు పూర్తి అవుతుందో నేను చెబుతాను,” అన్నాడు.

జీవకుడు అలాగే నాలుగురోజులపాటు తిరిగి చివరకు ఉత్త చేతులతో గురువు వద్దకు వచ్చి, “స్వామీ, వైద్యానికి పనికిరాని ఒక్క వేరుగాని, పువ్వుగాని, బెరడుగాని, కాయగాని నాకు ఎంత వెతికినా కనిపించ లేదు,” అన్నాడు.

“నాయనా, నీ చదువు ముగిసింది. నీ కింక చెప్పగల గురువు ఎవడూ లేడు!” అన్నాడు గురువు జీవకుడితో.

తరవాత ఆయన జీవకుడికి మూడు నాలుగు రోజులకు సరిపోయే గ్రాసం ఇచ్చి, వెంట మనుమలను పంపి అతణ్ణి ఇంటి దాకా సాగనంపించాడు. — (ఇంకా ఉంది)