అయితే “రాణి” చీమలు కొత్త నివాసాలు ఏర్పరచుకోవటంలో కొద్దికొద్ది తేడా లున్నాయి. ఆసియాలోనూ, ఉత్తర ఆఫ్రికా లోనూ ఉండే ఒకరకం చీమలలో “రాణి” కొత్త నివాసం ఏర్పాటు చేయటానికి వచ్చే టప్పడు దాని కాళ్లను నోళ్లతో కరుచుకుని “శ్రామిక” చీమలు కొన్ని వెంట వస్తాయి. కొత్త “గూడెం” తాలూకు పనులన్నీ అవీ చేస్తాయి.

కొన్నిరకాల “రాణి” చీమలు “పని వాళ్ళను” వెంట తెచ్చుకోవు, తమ మొదటి విడత పిల్లలను తాము సంరక్షంచనూ లేవు. అందుచేత అవి ఇంకొక జాతి చీమల పుట్ట పైన దాడిచేస్తాయి. ఈ దాడులు చిత్ర విచి త్రంగా ఉంటాయి. ఒకరకం రాణి చీమ తన జాతికి సన్నిహితమైన మరొక జాతికి చెందిన చీమలపుట్టలో ప్రవేశించి అక్కడ ఉన్న గుడ్లన్నిటినీ పోగుచేసి లాగేసుకుని, అక్కడి చీమలతో పోట్లాడుతుంది. ఆ గుడ్ల

నుంచి వచ్చే చీమలన్నీ తమను తస్కరించిన “రాణి”కి విధేయత కలిగి ఉంటాయి. అవి “రాణి”కీ, దానికి పుట్టే పిల్లలకూకూడా సేవచేస్తాయి. ఇలాటి పుట్టలలో రెండు రకాల చీమలు కలిసి జీవించటం జరుగుతుంది.

“ఫార్మికా” అనే జాతి చీమల “రాణి” చాలా చిన్నది. దీని శరీరంనిండా మందంగా పనుపుపచ్చ నూగు ఉంటుంది. ఇది కొత్త కాపరం పెట్టటానికి బయలుదేరి తనకు సన్నిహితమైన మరొకరకం చీమల పుట్టలో ప్రవేశించి, ఎలాగో అక్కడి “పనివాళ్లను” కూడగట్టుకుంటుంది. ఆపైన ఆ “పనివాళ్లు” తమ సొంత తల్లిని హత్యచేసి ఈ కొత్త రాణికీ, ఆమె సంతానానికీ ఊడిగం చేస్తాయి. కొద్దికాలంలోనే ఆ పుట్టలో ఉండిన పాత రకం చీమలన్నీ చచ్చిపోయి, పుట్ట కొత్త చీమల “ఆస్తి” అవుతుంది.

—(ఇంకా వుంది)