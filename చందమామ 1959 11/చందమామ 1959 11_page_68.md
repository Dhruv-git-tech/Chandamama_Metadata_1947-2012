“అది విలుకాళ్ల ఆచారం,” అని టెల్ గొణిగాడు.

“నిజం చెప్ప! నిన్నేమీ చెయ్యనుకే!”
అన్నాడు గెస్లర్.

విలియమ్ టెల్ గట్టిగా అరిచాడు. “నీకు నిజం కావాలా? అయుతే విను. ఆ రెండో బాణం నీకోసం తీశాను. మొదటి బాణం పండుకు తగలక నా కొడుక్కు తగిలి ఉంటే, మరుకుణం రెండోది నీ గుండెను దూసి ఉండేది. కనిసం రెండవదైనా గురిగా తగిలి ఉండేది!” అన్నాడతను, దిశలు దద్దరిల్లేట్టు. ఈ మాటలలు వింటూనే గవర్నరు గెస్లర్ పాలి పోయాడు.

ఆయన తన భటులతో, “ఈ దుర్మార్గుణ్ణి పడదోసి గొలుసులతో బంధించండి!” అన్నాడు. అతన్ని తీసుకుపోయి తన దుర్గంలో ఉన్న ఖైదులోని చీకటికొట్టులో వేసి చిత్రహింసలు చెయ్యమని ఆయన ఉత్తరువిచ్చాడు.

గవర్నరుగారి బోటు రేవులో సిద్ధంగా ఉన్నది. అది ప్రభుత్వ చిహ్నాలు గల బోటు. దానికి తెడ్డు వేసేవారు పదహారు మంది. టెల్ ను గొలుసులతో బంధించి దోనె కడుపులో పడేశారు. గెస్లర్ సంతోషానికి మితి లేదు; తనకు పక్కలో బల్లెంలాటివాడు బందీ అయాడు!