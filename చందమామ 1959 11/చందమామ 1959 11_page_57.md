మారేడు కట్టెలూ, వెలగ కట్టెలూ, వెదురు కట్టెలూ, దూదీ, చెకుముకి రాయి, ఇనప ముక్కా, తెమ్మాన్నారు! మేం పోవాలి, వెంటనే ఇయ్యు!” అన్నారు.

పెద్ద మోసం జరిగిందని రైతు కోడలు తెలుసుకున్నది. ఆమె రాకీసరాజు కొడుకు లతే, “మీకు కావలిసినవన్నీ ఆ చీకటి గదిలో ఉన్నాయి. మీకు కావలిసినంత పట్టుకెళ్లండి!” అన్నది. వాళ్లు సరేనని చీకటిగదిలో ప్రవేశించారు. వెంటనే రైతు కోడలు చీకటికొట్టు తలుపు మూసి, దానికి కప్పతాళం వేసింది.

ఆమె బయటికి వచ్చి మిగిలిన రాకీసు లతే, “మీ రాజుకొడుకు లిద్దరూ మా చీకటిగదిలో ఉన్నారు. ఎంత వెతికినా తాళంచెవి ఎక్కడున్నదో కనిపించటం లేదు. మా మనుషులిద్దరూ ఇంటికి వచ్చి వెతికితే తప్ప అదికనిపించదని మీ రాజు గారితో చెప్పండి,” అన్నది.

రాకీసులు పడవలో తమ లంకకు బయలుదేరి వెళ్లి రైతు కోడలు అన్నమాటలు తమ రాజుతో చెప్పారు.

రాకీసరాజు పళ్లు పటపట కొరికాడు, కాని ఏమీ చెయ్యలేకపోయాడు. కాకిపిల్ల కాకికి ముద్దు. తన కొడుకులను త్వరగా తెప్పించుకునే ఉద్దేశంతో ఆయన రైతునూ, రైతు కొడుకునూ చెర విడిపించి వెంటనే ప్రయాణం చేయించాడు.

“మేము మీ పని పూర్తిచేసి, బహుమతి పొందిగాని వెళ్లం. మాకేమీ తొందరలేదు!” అన్నాడు రైతు.

రాకీసరాజు వారికి ఇంత బంగారంముద్ద బహుమానంగా ఇచ్చాడు. తరవాత పడవలో రైతునూ, అతడి కొడుకునూ ఇంటికి పంపేసి ఆదే పడవలో తన కొడుకులను తిరిగి తెప్పించుకున్నాడు.

ఆ నాటినుంచి రైతూ, అతని కొడుకూ, కోడలూ సుఖంగా జీవించారు.