కెరీర్ అంటే?

ఈ సంచికలో, మనం బాహ్య లక్ష్యాలను నిర్దేశించుకోవడం అనే ముఖ్య అంశంపై దృష్టిపెడుతున్నాము. లక్ష్యాలు రెండు రకాలు: స్వల్పకాలికం, దీర్ఘకాలికం. స్వల్పకాలిక లక్ష్యాల్లో తక్షణం చేపట్టవలసినవి, దీర్ఘకాలిక లక్ష్యాల్లో ప్రణాళికా బద్దంగా అమలు చేయవలసి ఉంటుంది.

**నిర్దిష్టత:** లక్ష్యం ఎంత నిర్దిష్టంగా ఉంటే దాన్ని సాధించడం అంత సులువుగా ఉంటుంది. ఉదాహరణకు, మంచి మార్కులను సాధించడం అనేది నిర్దిష్ట లక్ష్యం కాదు. మంచి అంటే మీ ఉద్దేశ్యంలో అర్థం ఏమిటి? ఈ పదాన్ని నిర్వచించండి, ఎవరు (ఎవరు పాల్గొన్నారు?), ఏమి (నేను గెలవాలంటే ఏం చేయాలి?), ఎక్కడ (ఏ స్థలంలో), ఏది (అవసరాలు, నిరోధాలు), ఎందుకు (నిర్దిష్ట కారణాలు), ఎప్పుడు (కాల వ్యవధి) వంటి ప్రశ్నలను వేసుకోండి.

**విలువ కట్టదగినది:** మీ లక్ష్యాన్ని వస్తుగతంగా విలువ కట్టుకోవాలి. దీనికోసం మీ రొక ప్రమాణాన్ని నెలకొల్పుకోవాలి. ఉదాహరణకు, చరిత్రను చదవడాన్ని విలువ కట్టలేం - భారతీయ చరిత్రలో రెండు అధ్యాయాలు పూర్తి చేయడం ఒక నికర విలువగా ఉంటుంది.

**సాధించదగినది:** లక్ష్యం అనేది ఒక పరిమితిలోనే ఉండాలి. మిమ్మల్ని మీరు తక్కువ అంచనా వేసుకోవద్దు, అదే సమయంలో లక్ష్యాలు మరీ ఎక్కువగా ఉండకూడదు. ఎందుకంటే అధిక లక్ష్యం అనే తొలి అడ్డంకి వద్దే మనం చేతులెత్తివేసే ప్రమాదముంది.

**తిరిగి మదింపు చేయదగినది:** నిర్దిష్టమైన, విలువ కట్టదగిన, సాధించదగిన లక్ష్యాలు ఉంటేనే సరిపోదు. లక్ష్యాలు సాధించడానికి పథకం రచించుకుని అది నెరవేరుతున్నదీ లేనిదీ చూసేందుకు దాన్ని తిరిగి మదింపుచేయాలి. గడువులోగా లక్ష్యాన్ని సాధించగలమో లేదో తిరిగి అంచనా వేసుకోవాలి.

**కాల వ్యవధి:** భారీ స్థాయిలో ఉండే నిర్దిష్ట లక్ష్యాలను సాధించడానికి ఒక చివరి గడువును విధించుకోవాలి. ఈ చివరి గడువు నిర్దిష్టంగా ఉండాలి. సంవత్సరం, లేదా నెల అని కాకుండా చిట్టచివరి నిమిషం వరకూ ఈ చివరి గడువును నిర్దిష్టంగా విధించుకోవాలి.

ఇప్పుడు కొన్ని స్మార్ట్ గోల్స్ ని నిర్దేశించుకోండి. మీ పథకాన్ని ముదురు రంగులతో చిత్రించి దాన్ని మీరు ప్రతి రోజూ ఉదయం చూడటానికి వీలుండే ప్రదేశంలో అంటించుకోండి. ఇది మీ లక్ష్యాలను మీకు గుర్తు చేస్తూ మిమ్మల్ని ఉత్తేజప రుస్తూ ఉంటుంది. భీరియో!

- సాయి