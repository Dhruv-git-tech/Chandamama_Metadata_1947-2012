“రాజుగారి పట్ల మా హృదయాల్లో ఎనలేని భక్తిగౌరవాలున్నవి. ఆ కారణంగా ఆయన ఏ మారువేషంలో వున్నా, మేము చాలా సునాయాసంగా గుర్తుపట్టగలం,” అన్నాడు వాడు.

ఈసమాధానం విని వీరగుప్తుడు మరింతగా ఆశ్చర్యపోయాడు.

ఈపర్యటనలో ధీరసేనుడు కొన్ని చోట్ల తనకు నచ్చిన వస్తువులు కొనుక్కోవాలని చూశాడు. కాని వర్తకులు ఆయన వద్ద డబ్బు తీసుకోక, “మా రాజుగారికి వీటిని కానుకగా ఇస్తున్నాం. రాజుకూ, ప్రజలకూ మధ్య వ్యాపారం వుండకూడదు,” అన్నారు.

దేశసంచారం ముగిసిన తరవాత వీరగుప్తుడు, ధీరసేనుడితో, “నిజంగానే మీ ప్రజలు గొప్పవారు. నా ప్రజలు వారి నుంచి నేర్చుకోవలసి వున్నది,” అని తన దేశానికి తిరిగి వెళ్లాడు.

ఒకనెల రోజులు గడిచాక ఆయన, తన ప్రజల తీరుతెన్నులెలా వున్నదీ తెలుసు కునేందుకు మారువేషంలో దేశసంచారం ప్రారంభించాడు. ప్రజలెవ్వరూ వీరగుప్తుడిని గుర్తించలేదు. ఒకచోట ఆయన ఒక వస్తువు బేరం చేసి, వ్యాపారి మరీ ఎక్కువ ధరచెబుతున్నాడని భావించి, “నేనీ దేశు రాజునని తెలిస్తే, ఇంత ధరచెబుతావా?” అన్నాడు. ఇలా అన్న తరవాత కూడా వ్యాపారి, రాజును గుర్తుపట్టక, “మహా రాజుగారికైతే ఇంత స్వల్ప ధర చెప్పను. ఇంకా ఎక్కువ చెబుతాను,” అన్నాడు.

వీరగుప్తుడికి ఏమనేందుకూ పాలుపోలేదు. రాజుకూ ప్రజలకూ మధ్య వ్యాపారం ఉండకూడదని చంపకదేశ ప్రజలు చెప్పిన మాటలు ఆయనకు శూలాల్లా తగిలాయి. పైగా తానెవరోస్పష్టం చేసిన్పుటికీ ఆ వ్యాపారి తనను గుర్తుపట్టక పోవడం మరీ బాధించింది.

ఆయన దేశసంచారం ముగించి, నగరానికి తిరిగి వచ్చాడు. తరవాత మంత్రులను సమావేశపరిచి, వాళ్లకు తన అనుభవాలు చెప్పి, “ఇటువంటి ప్రజలున్న దేశానికి రాజును కావడం, నా దురదష్టం. మన ప్రజలు చంపకదేశ ప్రజల్లా మారాలంటే, ఏం చేయాలో మీరే చెప్పండి,” అన్నాడు.

మంత్రులు తమలో తాము చర్చించుకుని, “ప్రభూ, రాజుగా మీరు పొరుగు దేశం వెళ్లి వచ్చారు. ప్రజలనుంచి కూడా కొందరిని ఎన్నిక చేసి, వాళ్లను చంపక