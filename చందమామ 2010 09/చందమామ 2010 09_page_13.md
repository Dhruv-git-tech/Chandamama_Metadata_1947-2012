ఒకరైతుకు ఒకకొడుకు ఉండేవాడు. ఆ
కుర్రవాడు చిన్నవాడుగా ఉండగానే తల్లి
పోయింది. కొంత కాలానికి రైతు కూడా
జబ్బుపడి తన అవసాన కాలం సమీపిం
చిందని గ్రహించి, కొడుకును పిలిచి
బోధచేశాడు.

“నాయనా, నేను పేదవాణ్ణి కావటాన
నీకు ఆస్తిపాస్తులేమీ ఇవ్వలేకపోతున్నాను.
కాని నువు మట్టిని పట్టుకున్నా అది
బంగారం కావాలని మనసారా ఆశీర్వదిస్తు
న్నాను,” అన్నాడు.

కొన్నాళ్ళకు తండ్రి పోయాక కొడుకు
తన తల్లిదండ్రులను భక్తితో స్మరించి,
కష్టపడి పని చేయసాగాడు. అతని కృషి
ఫలించి త్వరలోనే అతనికి ఒక సొంత
ద్రాక్షతోట ఏర్పడింది.

ఆ చుట్టుపక్కల ఉన్న అన్ని తోటల
కన్న అతని ద్రాక్షతోట ఎక్కువ ఫలవం
తమవుతూ వచ్చింది. కొంతకాలం గడిచాక

అతను మరి కొన్ని పళ్ల తోటలు కొన్నాడు.
జాలారి పడవలు కొని చేపల వ్యాపారం
మొదలు పెట్టాడు.

నూనె గానుగలు పెట్టాడు. నూనె
మీదా, చేపల వ్యాపారంలోనూ విపరీతుగా
లాభాలు వచ్చాయి.

త్వరలోనే అతను నగరంలోని పెద్ద
ధనికులలో ఒకడయాడు. అతను ఏది
తలపెట్టినా దానికి రెండింతలుగా కలిసి
వచ్చింది. అతను భోగ భాగ్యాలతో తుల
తూగుతూ, రాజభవనం లాంటి ఇంట్లో
కాపురం చేస్తూ, ఒకసంపన్నుడికుమార్తెను
పెళ్లాడి, ఏ లోటూ లేకుండా హాయిగా
జీవిస్తున్నాడు.

కాని ఒకనాడు అతనికి తన అదృష్టం
గురించి జంకు పుట్టింది. అతడు తన
అప్తమిత్రుడితో, “మిత్రమా, నా శక్తిసామ
ర్థ్యాలకు మించిన అదృష్టం నాకు పట్టు
కున్నది. అందుచేత నాకేమో భయంగా