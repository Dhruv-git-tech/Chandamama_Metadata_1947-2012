వ్యాపారంలో తట్టుకోలేని పోటీ నిద్ర లేకుండా చేస్తోంది. మందుల కోసం, మనశ్శాంతి కోసం తరచూ ఇక్కడికి మస్తూంటాడు,” అన్నాడు ఋషీశ్వరుడు.

“అలాగ!” అంటూ ఆశ్చర్యపోయాడు ప్రతాపుడు.

ఋషీశ్వరుడు ఒకక్షణం ఆగి, “కావా లంటే నిన్ను క్షణాలలో కోటీశ్వరుణ్ణి చేయగలను. ప్రశాంతమైన ఇప్పటి జీవి తమే కావాలో, మనశ్శాంతి లేని కోటీ శ్వరుడి జీవితం కావాలో, నువ్వే నిర్ణయించుకో,” అంటూ ప్రతాపుడి తల మీద చేయిపెట్టాడు. ఆవెంటనే ప్రతాపుడి కళ్ళు మూతలుపడినై.

ప్రతాపుడు బ్రహ్మాండమైన భవనంలో హంసతూలికాతల్పం మీద పడుకుని వున్నాడు. ఇంటినిండా సేవకులు. ఎదుట పళ్ళూ, పంచభక్ష్యపరమాన్నాలూ. కానీ, ప్రతాపుడు ఆయాసంతో ఎటూ కదలలేక పోయాడు. సేవకులను గట్టిగా పిలవడం కూడా సాధ్యపడలేదు. అతి ప్రయత్నం మీదలేచి కూర్చుని, నేల మీద కాలుమోపి ముందుకు అడుగు వేయబోయిన వాడ లాగే పడిపోయాడు. అలా పడిపోయి

నవాడు భార్యనూ, తల్లినీ పిలిస్తే వాళ్ళు, సేవకులను పిలవసాగారు.

ఆవెంటనే ప్రతాపుడు, “వద్దు! వద్దు! నాకీ జీవితంవద్దు!” అని అరుస్తూ కళ్ళు తెరిచాడు. ఎదురుగా ఋషీశ్వరుడు మందహాసం చేస్తూ, అతడికి కనిపించాడు. “నాకళ్ళు తెరిపించారు, స్వామీ! కోటీశ్వ రుడి బాధలు నాకు వద్దు. నన్ను కంటికి రెప్పలా చూసుకునే భార్య, ముత్యాల్లాంటి ఇద్దరు పిల్లలు, నా మీదే ప్రాణాలు పెట్టుకుని బతికే తల్లి. నాకేంలోటు?” అన్నాడు ప్రతాపుడు.

“చాలా సంతోషం, నాయనా! తృప్తి, ఆరోగ్యం, ఆనందం-ఇవి మనిషికి ఎంతో ముఖ్యం. అవి ఉంటే డబ్బుతో పనిలేదు. మరొకసంగతి; మనిషికి అసూయ శాపం వంటిది. నీ మిత్రుడిని చూశాకే అది నీలో తలెత్తింది. అసంతృప్తికి లోనయ్యావు. ఇప్పుడది తొలగి పోయింది. ఇక నీ ఇంట్లో ఆనందం వెల్లివిరుస్తుంది, వెళ్ళిరా!” అని ఆశీర్వదించాడు ఋషీశ్వరుడు.

ప్రతాపుడు ఋషీశ్వరుడి పాదాలకు నుమస్కరించి, సంతోషంగా ఇంటికి తిరుగు ప్రయాణమయ్యాడు.