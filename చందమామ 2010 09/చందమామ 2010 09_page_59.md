పస్తులు పెడుతున్నాను. ఆ ఘోరం
చూడలేక, దీనికంతకూ కారణం అయిన
మీ ఎదటే ఉరిపోసుకుని చావాలని ఇక్క
డికి వచ్చాను,” అన్నాడు.

దానికి ముని మందహాసం చేసి, “నా ఉద్దేశం నిన్ను జీవహింస మానమనేగాని, మస్తులతో చాముని కాదు. ఈ ప్రపంచంలో నువ్వు బతకడానికి వేట ఒకటే మార్గమను కుంటున్నావేమో, అది పారపాటు!” అన్నాడు.

“మరేదైనా మార్గముంటే, మీరే సెల వివ్వండి, స్వామీ!” అని నిర్దయుడు చేతులు జోడించాడు. అప్పుడు ముని, వాడికి ఆశ్రమం దాపుల మేస్తున్న కొన్ని ఆవులను చూపి “వాటిలో మూడు పాడి ఆవులను తోలుకుపో, వాటికి చక్కగా పోషణ చెయ్యి. అవి రోజూ ఇచ్చే పాలను అమ్మితే వచ్చే డబ్బుతో, నీ కుటుంబానికి సరిపడా ఆహారాన్ని సమకూర్చుకోవచ్చు. హాయిగా రోజులు ఎందుకు గడిచిపోవు? వేట ఒక్కటే జీవన మార్గమనే ఆలోచనను వదిలిపెట్టి కొత్త జీవనం మొదలుపెట్టు,”

అన్నాడు. ముని మాటలకు సంతృప్తి చెందిన నిర్దయుడు, మూడు పాడి ఆవులతో గ్రామం చేరాడు.

వేటగాడు పాడి ఆవులతో అరణ్యం నుంచి తిరిగి రావడం చూసి, గ్రామస్థులంతా ఆశ్చర్యపోయారు.

నిర్దయుడు, అడవిలో తనకు ముని సూచించిన జీవనమార్గాన్ని చెప్పి, “ఈ నాటితో నేను జీవహింస మానేస్తున్నాను!” అన్నాడు.

ఇందుకు గ్రామస్థులు ఎంతగానో సంతోషించారు. వాళ్లల్లో కొందరు, వాడికి పశువుల పాక కట్టుకునేందుకు అవసర మైన వెదురు వాసాలు ఇచ్చారు. మరి కొందరు పశుగ్రాసం ఇచ్చారు.

ఈ విధంగా వేటగాడైన నిర్దయుడు పశుపోషకుడిగా మారిపోయాడు. వాడూ, వాడి భార్యాబిడ్డలూ పాడి ఆవుల సంరక్షణలో ఎలాంటి లోటుపాట్లూ జరగ కుండా చూసుకుంటూ, వాటి పాలను దగ్గర ఉన్న పట్టణంలో అమ్మి, వచ్చిన సంపాదనతో హాయిగా జీవించసాగారు.