ఆ పైవాడు ఎవరికి ఎంత రాస్తాడో, అంతే దక్కుతుంది,” అన్నది.

“అలా వేదాంతం చెప్పకు. ఆ నర సింహం కొడుకు గోవిందం నా ఈడువాడే. ఎంతసుఖంగావున్నాడు! పట్నానికీ, మన ఊరుకూ మధ్యవున్న అడవిలోని ఋషీ శ్వరుడిని దర్శించడానికి గుర్రపు బగ్గీలో వెళుతూ, నడిచొస్తున్న నన్ను బగ్గీలో ఎక్కించుకున్నాడు. వాడి భోగాన్ని చూస్తూంటే నా గుండె రగిలిపోతోంది,” అన్నాడు ప్రతాపుడు కోపంగా.

కొడుకు కోపం చూసి జయమ్మమరి మాట్లాడ లేదు. ఆ రాత్రి విమల, “మీరు కూడా వెళ్ళి ఆ ఋషీశ్వరుడిని చూడకూ డదా? ఆయన కనికరిస్తే, మన జీవితాల్లో ఏమైనా మార్పురావచ్చు,” అన్నది భర్తతో.

భార్య సలహా నచ్చిన ప్రతాపుడు ఆ మర్నాటి ఉదయానే ఋషీశ్వరుడి ఆశ్రమానికి వెళ్ళాడు. ఋషీశ్వరుడు, ప్రతాపు

డిని చూస్తూనే, “ఏం నాయనా, అలా విచారంగావున్నావు?” అని అడిగాడు నవ్వుతూ.

ప్రతాపుడు తన పరిస్థితి చెప్పుకుని, “మీ భక్తుడు గోవిందం ఒకప్పుడు మా ఊరివాడే. ఆయన తండ్రి అతడికి లక్షల ఆస్తిపాస్తులు ఇచ్చాడు. మా నాన్న నాకు ఇచ్చింది ఏపాటి! నాకు నా జీవితం మీద రోతపుడుతున్నది,” అన్నాడు ఆవేశంగా.

ఋషీశ్వరుడు చిన్నగా నవ్వి, “జీవితంలో హెచ్చుతగ్గులు సహజం. కాల ప్రవాహంలో మార్పులు అనివార్యం. అయినా, మీ నాన్నగారు ఇచ్చిన తరగని ఐశ్వర్యాన్ని నువ్వు గుర్తించలేక పోతు న్నావు. అదే నీ ఆరోగ్యం! నువ్వు కష్టపడ తావు; కడుపునిండా తింటావు. ఇంట్లో అందరూ నిన్ను అభిమానిస్తారు. దానికి మించిన భాగ్యం లేదు. అయినా, నీలో ఈ అసంతృప్తి, నీ మిత్రుణ్ణి చూశాకేగదా కలిగింది? అంతకు ముందు సుఖంగానే వున్నావు. నిజానికి అతణ్ణి గురించి తెలుసుకుంటే, నీలో ఈ అసంతృప్తి ఉండేది కాదు,” అన్నాడు.

“గోవిందం భోగభాగ్యాలతో హాయిగా వున్నాడు. అతడికేం కొరత?” అని అడి గాడు ప్రతాపుడు.

“అయితే విను! గోవిందంలో ఐశ్వర్యం తెచ్చే అన్ని వ్యాధులూ, ఈ వయసుకే తిష్ఠ వేశాయి. కోట్లువుండి ఏం లాభం! తీపి తినాలంటే చక్కెర వ్యాధి, ఉప్పు తినా లంటే రక్తపు పోటు. నాలుగడుగులు మేయనీయకుండా ఆయాసం. వీటికితోడు