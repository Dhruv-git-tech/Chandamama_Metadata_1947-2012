(రాకాసిబొమ్మ ప్రమాదం నుంచి బయటపడి, శిఖిముఖీ, విక్రమకేసరీ కొండగుహల కేసి
పోయేంతలో, తిమ్మగూడెం పల్లెలో సవరగండుపోతు ధాన్యం దోచుకుంటున్నట్టు, ఆ
పల్లెవాడి ద్వారా వాళ్లకు తెలిసింది. వాళ్లిద్దరూ ఆ పల్లె చేరారు. సవరగండుపోతు శిఖిముఖిని
చూసి మండిపడి, ఈటె తీసుకుని అతడి మీదికి దూకాడు.
తరవాత-)

కొండప్రాంతాన శిఖిముఖి, విక్రమకేసరు
లకు ఎదురైన తిమ్మగూడెంవాడు, వేగంతో
కుంభారమిట్ట పల్లెకు పోయాడు. అతడ
క్కడికి చేరేసరికి, పల్లెవాసులు కాలిపోయిన
తమ గుడిసెలను బావుచేసుకుంటున్నారు.
వాళ్లల్లో ప్రతి ఒక్కడి ముఖంలోనూ కోపం,
దైన్యం కనపడుతున్నది. తిమ్మ గూడెం
వాడు, కొత్తగా కట్టబడుతున్న ఒక గుడిసె
ముందాగి, “శబర మాతకూ జై! నేను
తిమ్మగూడెం శబరుణ్ణి. పల్లె పెద్ద శివాలుడి
ఇల్లెక్కడ? సవర గండుపోతు మా గూడెం
మీద పడి ధాన్యం దోచుకుపోతున్నాడు, మీ
పల్లె నుంచి సహాయం కావాలి,” అన్నాడు.

అతడి మాటలు వింటూనే గుడిశే పని
చేస్తున్న ఒక మధ్యవయసువాడు, చేతిలో
ఉన్న తాళ్లనూ, కర్రలనూ కింద పడేసి,
“చావుకబురు చల్లగా చెబుతున్నావా, ఏం?
తొందరగా పద, రాత్రి ఆ సవర గండుపోతు
ముఠావాళ్లే మా గుడిశెలు తగలబెట్టారు.
వాళ్ల కోసం పల్లె పెద్దకొడుకు శిఖిముఖి
అరణ్యమంతా గాలిస్తున్నాడు. గండుపోతు
మీ పల్లెల్లో ఉన్న సంగతి పల్లెపెద్ద శివాలు
డికి వెంటనే తెలియపరచటం మంచిది,”
అంటూ, గబగబా శివాలుడి ఇంటి కేసి
దారితీశాడు. అతడి వెనకగా తిమ్మగూడెం
వాడు బయలుదేరాడు.