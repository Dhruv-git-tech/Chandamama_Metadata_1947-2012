పొగడటం కుదరదు,” అన్నాడు వాడు చిన్నగా నవ్వుతూ.

“ఒకవేళ, నా దగ్గిర ఉన్నదాంట్లో సగం కాసులు నీకు ఇచ్చాననుకో, అప్పుడు?” అని ప్రశ్నించాడు రాజు కుతూహలంగా.

“అప్పుడు మనం ఇద్దరం సమాను లమైపోతాం కదా. మిమ్మల్ని పొగడవలసిన అవసరం మరిక ఉండదు.” అన్నాడా పేదవాడు.

అదిత్యసేనుడికి వాడి జవాబు చాలా ఆనందం కలిగించింది. తను అక్కడి నుంచి కొంత దూరం వెళితే, ధనాశకొద్దీ వాడు తనను పిలుస్తాడేమో చూడాలను కుని, ఆయన ముందుకు నడిచాడు. అయినా, పేదవాడు ఆయన్నుపిలవలేదు. గత్యంతరం లేక రాజు తిరిగి వాడి దగ్గిరకు వచ్చాడు.

“అయ్యా, తమరేదో నన్ను మళ్లీ ఇంకేదో ప్రశ్నించేందుకు వచ్చినట్టుంది!” అన్నాడు వాడు.

“ప్రశ్నించడానికి కాదు; నీ నుంచి పొగడ్తలు కోరి వచ్చాను. నా దగ్గిర నూరు

బంగారు కాసులున్నమని ముందేచెప్పాను గదా!” అన్నాడు రాజు.

“అవును” అన్నాడు పేదవాడు.

“సరే, ఆ నూరు బంగారు కాసులూ ఇస్తాను. అప్పుడు నన్ను రాజంతవాడివని పొగడగలవు గదా?” అన్నాడు రాజు.

ఆ మాటలకు పేదవాడు, “అయ్యా, మీరన్నట్లు ఆ బంగారు కాసులన్నీ, నావి అయినప్పుడు, ఇక మిమ్మల్ని పొగడ వలసిన అవసరం ఏమున్నది? బహుశా, మీరే అవసరం కొద్దీ అప్పుడు నన్ను పొగడవచ్చు!” అన్నాడు పెద్దగా నవ్వుతూ.

అదిత్యసేనుడు కూడా వాడితో పాటు నవ్వాడు. తర్వాత ఆయన వాడికి నూరు బంగారు కాసులూ ఇవ్వడమే కాక, తానెవరైనదీ చెప్పి, వాణ్ణి తన అంతరంగిక సలహాదారుగా నియమించుకున్నాడు.

ఆ తరువాత అనోటా, ఈనోటా జరిగినది విన్న రాజోద్యోగులు, ఆనాటి నుంచీ రాజును, అయినదానికీకానిదానికీ పొగడడం మానుకున్నారు. రాజుగారి సమస్యకు పరిష్కారం అలా కుదిరింది.