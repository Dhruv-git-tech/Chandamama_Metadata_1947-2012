లేడు శివుడు! కైలాస మందిరానికి వచ్చిన తనను ఆహ్వానించే బాధ్యతను విస్మరించిన శివుడి ప్రవర్తన భృగుమహర్షిని కంపరమెత్తించింది. పరమశివుడి మూర్తికి కాకుండా లింగరూపానికి మాత్రమే అర్చనలు కలి గేలా ఘోరంగా శిశుంచి, అక్కడినుంచి వెళ్లిపోయాడు.

సత్యలో కంలోనూ, కైలాసంలోనూ తనకు జరిగిన అవమానానికి కోపంతో దహించుకుపోతున్న భృగుమహర్షిచివరి గమ్యమైన వైకుంఠం చేరుకున్నాడు. అక్కడా ఆయనకు నిరాదరణే ఎదురైంది. ఆదిశేషుని పానుపు మీద హాయిగా పవలించిన శ్రీమహావిష్ణువు అర్థనిమీలిత నేత్రాలతో, యోగనిద్రలో ఉన్నాడు. లక్ష్మీ దేవి ఆయన పాదాలను వాత్తుతూ కూచుంది. ఆమె కూడా భృగువు రాకను గమనించలేదు.

వేళకాని వేళలో యోగ నిద్రలో ఉన్న

విష్ణువును చూడగానే, భృగుమహర్షికి అరి కాలి మంట నెత్తికెక్కింది. కోపంలో వివ శుడైపోయిన భృగుమహర్షి ఉచితాను చితాలు పూర్తిగా మరిచిపోయాడు. దూకుడుగా ముందుకు వెళ్లి, కాలు పైకెత్తి శ్రీమహావిష్ణువు వక్షస్థలం మీద ఒక్క తాపు తన్నాడు. విష్ణువు దిగ్గున లేచి కూచున్నాడు. శ్రీమహాలక్ష్మి నివ్వెరపాటుతో బొమ్మలా ఉండిపోయింది.

విష్ణువు ఉలిక్కిపడి, యోగనిద్రనుండీ లేచి కూర్చున్నాడు. ఎదురుగా నిప్పులు కక్కుతూ ఊగిపోతున్న భృగుమహర్షిని చూసి పరిస్థితి గ్రహించాడు. శేషశయ్య నుంచి కిందికి దిగి వినయంగా నమస్కరించాడు. భృగు మహర్షికి స్వాగత వచనాలు పలికి, సగౌరవంగా ఉన్నతాసనం మీద ఆయనను ఆసీనుడిని చేశాడు. అనంతరం రెండు చేతులతో ఆయన పాదాలు ఒత్తుతూ ఇలా అన్నాడు.

“మహానుభావా! నాహృదయం వజ్రం కన్నా ఎనిమిది రెట్లు కఠినం! దానిని తాకిన మీ పాదం కందిపోయి ఉంటుంది! ఏదీ చూద్దాం...” అంటూ భృగుమహర్షితో వినయంగా మాట్లాడుతూ శ్రీమహావిష్ణువు ఆయన పాదాలను కడిగాడు. పాదాలను సున్నితంగా తడుముతూ, అరికాల్లో ఉన్న మూడవకంటిని గిల్లివేశాడు.

భృగుమహర్షి అహంకారానికి కారణం ఆయన పాదంలోని మూడవ కన్ను! శ్రీమహావిష్ణువు తెలివిగా ఆ కంటిని గిల్లివేయగానే భృగువు అహంకారం