ఆ ఇద్దరూ శివాలుడి ఇంటిని సమీపించేసరికి, ఇంటిముందున్న పెద్ద మామిడి చెట్టుకింద శివాలుడు కొందరు పల్లెపెద్దలతో మాట్లాడుతున్నాడు. తిమ్మగూడెం వాడు అతడికి దణ్ణం పెట్టి, నాలుగైదు మాటల్లో తను వచ్చినపని చెప్పి, తమ గూడెం కేసి శిఖిముఖీ, మరొక యువకుడూ వెళ్లినట్టు చెప్పాడు.

అంతా విన్న శివాలుడు చప్పున లేచి నిలబడి, “శిఖీ, విక్రమకేసరీ తిమ్మగూడే నికి వెళ్లారన్నమాట. ఇది దుస్సాహసం. ఆ సవరగండుపోతును నేనెరుగుదును, వాడ సలే దుష్టుడు. ఇప్పుడు పరమ దుష్టుడైన శిథిలాలయ పూజారితో వాడునేస్తం కట్టాడు. సరే, వాళ్లిద్దర్నీ మనం సర్వనాశనం చేసి తీరాలి. పల్లెయువకుల్లో ఓ పాతికమంది మెరికల్లాంటి వాళ్లను పిలవండి.” అన్నాడు.

ఆ వెంటనే పల్లె పెద్దల్లో ఒకడు పక్కనున్న గుడిశెలోకి పరుగెత్తిపోయి, ఒక డప్పు తీసు కుని బయటికి వచ్చి దాన్ని బలంగా మోగించసాగాడు. ఒకటి రెండు నిమిషాలు గడ వకముందే, పల్లెలోని యువకులు చాలా మంది ఈటెలు పట్టుకుని అక్కడికి పరిగెత్తుకొచ్చారు. శివాలుడు వాళ్లలో ఓ పాతిక మందిని వేరు చేసి పక్కగా నిలబెట్టి, “ఇదిగో, ఈ తిమ్మగూడెం అతడితో మీరు వెంటనే బయలుదేరిపోండి. దారిలో సవరగండు పోతు ముఠావాళ్లు ఎదురైనా సరే, వాళ్లతో అట్టే జగడం పెట్టుకోక, మీరు సూటిగా తిమ్మగూడేనికే పోవాలి. నేను వెనకగా బయలుదేరివస్తాను,” అన్నాడు.

తిమ్మగూడెంవాడు ముందుండి దారి తీయగా శబరయువకులు అతడి వెంట అరణ్యం కేసి పరుగెత్తారు. తరవాత శివాలుడు ఇంట్లోకి పోయి ఉడుపులూ, అడవి పక్షుల ఈకలతో ఉన్న శిరస్తాణం ధరించి బయిటికి వచ్చాడు.

ఆసరికి ఇంటిముందు చాలామంది పల్లెవాసులు చేరారు. శివాలుడు వాళ్లతో, “నేను తిరిగి వచ్చేవరకూ మీరంతా తగు జాగ్రత్తలో ఉండండి, సవరగండుపోతుకు కావలిసింది తిండిధాన్యం. శిథిలాలయ పూజారికి అవసరం అయినది నా ఇంట్లో ఉన్న తాళపత్ర గ్రంథం. నేను లేని సమయంలో వాడు నా ఇంటి మీదికి దాడి రావచ్చును, జాగ్రత్త!” అని హెచ్చరించాడు.

“వాడు అద్భుతక్తులున్నవాడు. మూడో కన్ను తెరిచి సర్వం భస్మం చేయగలడు,” అన్నాడొకడు జనంలోంచి. ఆ మాట్లాడిన వాడు ఎవడో తెలుసుకునేందుకు శివాలుడు