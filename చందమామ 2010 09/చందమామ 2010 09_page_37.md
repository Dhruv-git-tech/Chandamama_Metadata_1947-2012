“వానలో ఒక ముసలాడు ఆశ్రయం కావాలంటూ మీ ఇంటికి వచ్చాడా..?” అని ప్రశ్నించాడు.

“అవును, వచ్చాడు. ఆశ్రయం ఇచ్చి ఇంత భోజనం పెట్టిన నాకే కత్తి చూపించి, డబ్బు ఇవ్వమని బెదిరించాడు. వాణ్ణి ఈ పక్క గదిలో పెట్టి గడి బిగించాను. సరే, ఇంతకూ ఆ దొంగతో మీకేంపని?” అని అడిగింది సువర్చల.

యువకుడు పెద్దగా నవ్వి, “వాడు దొంగ కాదు; మా ఇంట్లో పనివాడు” అన్నాడు. “మీ ఇంట్లో పనివాడు, మా ఇంటికి దొంగతనానికి వస్తే, వాడు దొంగ కాకమరేం అవుతాడు?” అని ప్రశ్నించింది సువర్చల కోపంగా. సువర్చల కొంత కోపంగా ప్రశ్నించినా, యువకుడు ఇంకా చిరునవ్వుతోనే, “వాడు నిజంగా దొంగ తనానికి రాలేదు. ఇదంతా ఒక చిన్న నాటకం” అని, ఆమెకు సంగతంతా

ఇలా చెప్పాడు: “నా పేరు మోహనరంగం. వారం క్రితం నా స్నేహితుడి ఇంట జరిగిన ఒకవివాహసమయంలో, అక్కడికి వచ్చిన నిన్ను చూశాను. నీ అందం, మాటతీరూ నన్ను ఆకర్షించాయి. అయితే, లక్షాధికా రులకు ఏకైక సంతానం అయిన నాతో, వివాహం ఆడే యోగ్యత నీకున్నదా? అన్న సందేహం కలిగింది. యోగ్యతా పరీక్ష కోసం మీ తండ్రి ఇంటలేని సమయం చూసి, మా ఇంటి పనివాడితో ఈ నాటకం ఆడించాను,” అన్నాడు యువకుడు.

అంతా విని ఆశ్చర్యపడుతున్న సువర్చలతో, “ఈ యోగ్యతా పరీక్షలో నువ్వు నూటికి నూరుపాళ్ళు నెగ్గావు” అన్నాడు ఎంతో సంతోషంగా.

“అదెలా..?” అన్నది సువర్చల.

యువకుడు రంగస్థల నటుడి ధోరణిలో “ముసలివాడిని ఆదరించటం ద్వారా నీ ఉదారత్వం, కత్తి చూపించినా భయపడక పోవడంలో నీ ధైర్యం, వాడిని బంధించటంలో నీ తెలివితేటలూ చక్కగా నిరూపించబడ్డాయి. నా భార్యవు కాదగ్గ యోగ్యత నీకున్నది. నిన్ను పెళ్లాడడానికి నాకెలాంటి అభ్యంతరాలూ లేవు” అన్నాడు.

“పనివాడిచేతఇంత నాటకం ఆడించిన మీరు, స్వయంగానే నాటకాలాడి మరిన్ని లక్షలు గడించవచ్చు” అంటూ సువర్చల పోయి, ముసలివాడున్న గది తలుపు తెరిచింది. వాడు కళ్ళు నలుపుకుంటూ బయటికి వచ్చి, తన యజమానికి కాస్త వెనుకగా నిలబడ్డాడు.