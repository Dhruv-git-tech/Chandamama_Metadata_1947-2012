దృష్టిని ఆకర్షించాడు. ఆ యువకుడు ఆలయ మంటపంలో ఒక మూలగా పద్మాసనం వేసుక్కూర్చుని ధ్యాన నిమ గ్నుడై కనిపించాడు. ఆరోజే కాకుండా వరుసగా నాలుగు రోజులు ఆ యువ కుడు ధ్యానం చేస్తూ ఉండడం ఆయన గమనించాడు. ఐదవ రోజు యువకుడు ధ్యానం ముగించే వరకు ఆయన అక్కడే వుండి, అతడు కళ్ళు తెరిచాక, “నీ పేరేమిటి నాయనా? నువ్వెవరివి? ఏం చేస్తూం టావు?” అని అడిగాడు.

“నేనొక అనాథను. నన్ను సత్తెయ్య అంటారు. నిరంతరం భగవధ్యానం తప్ప మరొకటి ఎరుగను,” అన్నాడా యువకుడు ఎంతో వినయంగా. “మరి ఆహారం మాటే మిటి?” అని అడి గాడు వజ్రనాభుడు.

“భగవధ్యానంలో కూర్చుంటే నాకు ఆకలి దప్పికలుండవు. అయినా, అఖిల

జీవరాసులను కంటికి రెప్పలా కాపాడే ఆ దేవుడు, ఏ ధర్మాత్ముడి ద్వారా అయినా నా ఆకలి చల్లార్చకపోతాడా?” అన్నాడు యువకుడు.

ఆ సమాధానం వజ్రనాభుడికి ఎంత గానో నచ్చింది. “నేను వెతుకుతూన్న యువకుడు ఇతడేనేమో! భగవత్సంకల్పం కూడా అదే నేమో!” అనుకున్నాడు.

ఆయన ఇంటికి వెళ్ళి గుడిదగ్గర చూసిన సత్తెయ్యను గురించి భార్యకు చెప్పాడు. ఆమె చాలా సంతోషించింది. మరికొన్నాళ్ళు ఆ యువకుణ్ణి గమనించి చూడాలనుకున్నారా దంపతులు.

ఆనాటినుంచి వజ్రనాభుడి సేవకులు సత్తెయ్యకు మూడు పూటలూ ఆహారం అందించసాగారు. అతడి చర్యలను గమనించడానికి వజ్రనాభుడు మనుషులను ఏర్పాటుచేశాడు.

కొన్ని రోజులు గడిచాక వజ్రనాభుడు ఏర్పాటు చేసిన మనుషులు, ఆయన వద్దకు వచ్చి, సత్తెయ్య తరచూ ధారలు ధారలుగా కన్నీళ్ళు కారుస్తూ మౌనంగా ఏడుస్తున్నట్టు చెప్పారు. వజ్రనాభుడు ఆ రోజు సాయంకాలం గుడి దగ్గరికి వెళ్ళి సత్తెయ్యతో, “నువ్వు మౌనంగా రోదిస్తు న్నట్టు తెలిసింది. నీకొచ్చిన కష్టం ఏమిటి? నీ సమస్యను చెబితే పరిష్కరించడానికి ప్రయత్నిస్తాను,” అన్నాడు.

సత్తెయ్య లేచి వజ్రనాభుడి పాదాల పైబడి, “అయ్యా, నన్ను క్షమించండి,” అంటూ ఆయన పాదాలను గట్టిగా పట్టు కుని రోదించసాగాడు.