చత్తీస్‌ఘర్ నుండి బాల విలేకరులు

శ్రీయ పాఠకులారా,

ముందే వాగ్దానం చేసినట్లుగా, బాల విలేకరుల నుంచి మరిన్ని కథలను మీకు అందిస్తున్నాము. ఈ సంచికలో “బాల స్వరాజ్” చత్తీస్‌ఘర్ నుంచి వచ్చింది. పిల్లలు తమ రోజువారీ విద్యా కార్యక్రమాల్లో పాల్గొంటూనే క్రమం తప్పకుండా ఫీల్డ్‌కి వెళుతూ తమను నేరుగా ప్రభావితం చేస్తున్న అంశాలపై ఎలా నివేదిస్తున్నారనే కథనాలను మీకు అందించడానికి ఇక్కడి మాయారామ్ సుర్జన్ ఫౌండేషన్, యునిసెఫ్‌తో భాగస్వామ్యంలోకి వచ్చింది.

మా రాబోయే సంచికలలో, యునిసెఫ్ ప్రచురించిన బాలల హక్కుల ఒడంబడిక నుంచి కొన్ని పుటలను జతపర్చబోతున్నాము. దీంతో మీరు మీ హక్కులను తెలుసుకుంటారు. ఎందుకంటే ఇవి మీకు సంబంధించిన హక్కులు. చక్కటి ఆరోగ్యం, నేర్చుకొవడానికి అవకాశాలను పొందడం, అందరి అభిమానాన్ని, గౌరవాన్ని పొందడం వంటి పలు అంశాలలో మీరు ఎదగడానికి ఈ హక్కులు మీకు బాసటగా నిలుస్తాయి.

శ్రీయమైన బాల పాఠకులారా,

ఈ సంచికను మీరు చూసే సమయానికి, మీరు మీ తదుపరి తరగతులలో చదువుతుంటారు. ఈ కొత్త సెషన్‌లో మీకు కొత్త స్నేహితులు పరిచయం అవుతారు. అయితే పలు కారణాల వల్ల బడి వదిలిపెట్టి వెళ్లిన మీ పాత స్నేహితులు కూడా మీ పరిసరాలలో ఉండవచ్చు. పాఠశాల వదిలి వెళ్లిన తర్వాత వారు ఏం చేస్తున్నారో తెలుసుకోవడానికి మీ పాత స్నేహితుల సంక్షేమం గురించి మీరు విచారించాల్సి ఉంది. తప్పనిసరై బడి మానివేసిన మీ స్నేహితుల నిస్సహాయ పరిస్థితిని అర్థం చేసుకోవడానికి ప్రయత్నించండి. వాళ్లు బడి మానివేసినందుకు గల కారణాలను కనుగొనడానికి ప్రయత్నించండి.

ప్రతి బాలుడికి, బాలికకు విద్యా హక్కు ఉంది. మీ ఉజ్వల భవిష్యత్తుకు విద్య తప్పని సరి. బడికి రాని పిల్లలతో, వారి తల్లిదండ్రులతో మీరు మాట్లాడి, పిల్లలు బడి మానకూడదని, చదువు కొనసాగించాలనే విషయాన్ని వారికి అర్థం చేయించాలి. వారు తమ చదువు కొనసాగించడంలో మిత్రులు సాయం చేయగలరేమో ఆలోచించండి. మీరు నచ్చ చెప్పిన తర్వాత కూడా ఏ కారణం వల్లనయినా పిల్లలు బడికి రాలేనట్లయితే సరిసమానమైన పరీక్షను ఇంటివద్ద కూర్చునే వారు రాయవచ్చు, తదుపరి చదువులను కూడా వారు కొనసాగించవచ్చు.

పాఠశాలలకు హాజరు కాలేకపోయిన మీ మిత్రుల గురించి సమాచారాన్ని సేకరించడానికి ప్రయత్నించండి.

మీ దీదీ,
బాల విలేకరుల బృందం, చత్తీస్‌ఘర్