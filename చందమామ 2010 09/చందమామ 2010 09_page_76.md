## యురేకా

### ఎగిరే చేప

ఈ సంచికలో, మీరు అతి సులభంగా చేయగలిగిన, అద్భుతమైన ఎగిరే వస్తువును మీకోసం ఇస్తున్నాము. నేలమీదకు వచ్చే క్రమంలో గిరికీలు కొట్టి గుండ్రంగా తిరుగుతుంది.

### కావలసినవి:

* కాగితపు ముక్క, కత్తెర

### ఎలా చేయాలి?

* 2 సెంటీమీటర్లవెడల్పు, 12 సెంటీమీటర్లపొడవు ఉన్న పాత వార్తాపత్రిక ముక్కను తీసుకోండి. కాగితం ముక్కను పొడవుగా ఉంచండి. కుడి చేతి వైపు కింది భాగంలో చివరినుంచి 1.5 సెంటీమీటర్ల వరకు ముక్కను సరి సగానికి, అడ్డంగా కత్తిరించండి.

* అదేవిధంగా ఎడమ చేతి పై భాగంలో కూడా కత్తిరించండి.

* కత్తిరించిన భాగాలను ఒకదానిలో ఒకటి దూరేలా అమర్చండి. దీంతో అవి పర్సురం అతుక్కుంటాయి. కాగితం చేప ఇప్పుడు సిద్ధంగా ఉంది.

* కాగితం చేపను గాల్లో పైకి విసరండి. అది నేలమీద పడేలోగా గిరిగీలు కొడుతూ, గుండ్రంగా తిరుగుతుంది. వివిధ పరిమాణాలు, రంగులలో ఉండే ఎగిరే చేపలను తయారు చేయడానికి ప్రయత్నించండి. ఎగిరే చేపను ఇంతకంటే సులువుగా, అబ్బురమనిపించే స్థాయిలో మీరు మరోలా చేయలేరు.

**కాన్సెప్ట్:** ఈ బొమ్మ ప్రకృతి అద్భుతాలను ఎన్నిటినో చూపిస్తుంది. రెక్కలున్న గింజలు లేదా యూకలిష్టస్ ఆకులు పైనుంచి కింద పడుతున్నప్పుడు గిరగిరా తిరుగుతూండటం మీరు చూసే ఉంటారు. వాటి రెక్కల కోణమే వాటిని గుండ్రంగా తిరిగేలా చేస్తుంది.

**రచన:** అరవింద గుప్తా (పూణెలోని ఇంటర్ - యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రా ఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)