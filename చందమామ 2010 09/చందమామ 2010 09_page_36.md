ఇంట్లో ఒక్కతేవేనా?” అని అడిగాడు. ఆమె తన తండ్రిపారుగూరు వెళ్ళినవైనం చెప్పి, “మొహమాటపడకు తాతా. రాత్రి భోజనం చేశావా?” అని అడిగింది.

అతడు తలవంచుకుని, చేయలేదన్నట్టు ఆడించాడు. ఆమె అతడికి అప్పటి కప్పుడు తాను తినగా మిగిలిన అన్నం, కూరలూ వడ్డించింది. ముసలివాడు కాస్సేపటిలో తృప్తిగా తిని లేచాడు.

సువర్చల ముందుగదిలోకి పోయి అక్కడ చాపపరిచి పడక తయారు చేస్తుండగా, హాతాత్తుగా ఆమెకేసి ఒక పదునైన కత్తిని చూపిస్తూ, “మర్యాదగా ఇంట్లో ఉన్న నగలూ, డబ్బూ మూటకట్టి ఇవ్వు. ఏదైనా తెగింపు చేయబోయావో నీ ప్రాణానికే ముప్పు” అన్నాడు కఠినంగా.

ఊహించని ఈ పరిణామానికి సువర్చల నిర్ఘాంతపోయి, అంతలోనే తెప్పరిల్లి “ఆశ్రయం ఇచ్చినవాళ్ళకే ద్రోహం తలపెట్టావా..” అన్నది. ముసలివాడు పళ్లుకొరుకుతూ “ఇదొకపెద్ద ఆశ్రయం ఇవ్వడూమా? తలుపు తెరవకపోతే బద్దలుకొట్టి ఉండే వాడిని. ఊసుపోని కబుర్లు చెప్పకుండా ముందు డబ్బూ, నగలూ ఎక్కడున్నాయో చూసి, మూట కట్టుకురా” అన్నాడు.

సువర్చల ఏ మాత్రం భయపడక “భోజనం అయితే పెట్టాను గానీ, డబ్బూ కూడా మూటకట్టి ఇవ్వమంటే ఇవ్వను. అదుగో, ఆ గదిలో ఉన్న పెట్టెలోనివన్నీ మూట గట్టుకుని, నీ దారిన వెళ్ళు” అన్నది. ముసలివాడు వెంటనే ఆమె

చూపిన గదిలోకి వెళ్ళాడు. సువర్చల మెరుపులా వాడివెనకాలేవెళ్ళి, తలుపు లాగి బయట గడి పెట్టేసింది. ముసలి వాడు ఒకటి రెండు క్షణాలాగి గట్టిగా అరుస్తూ తలుపుమీద బాదసాగాడు.

ఆ అర్ధరాత్రివేళ ఈ ముసలి వెధవను పట్టుకునేందుకు ఇరుగు, పారుగులకు నిద్రాభంగం కలిగించటం ఎందుకు? తెల్లవారాకే ఆ పని చేయవచ్చనుకుని సువర్చల తన గదిలోకి వెళ్ళి పడుకుంది.

తెలవారుతుండగా ఎవరో తలుపు కొట్టిన శబ్దమై సువర్చలకు మెలకువ వచ్చింది. తన తండ్రి తిరిగి వచ్చాడను కుంటూ వెళ్ళి తలుపు తెరిచింది. గడప ముందు ఖరీదైన దుస్తులు ధరించి, నాజూ కుగా ఉన్న యువకుడొకడు నిలబడి ఉన్నాడు. సువర్చల అతడిని చూసి, “ఎవరి కోసం వచ్చారు?” అని అడిగింది. దానికి యువకుడు చిరునవ్వు నవ్వుతూ,