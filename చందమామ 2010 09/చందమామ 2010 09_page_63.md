ఉయ్యాల బల్లమీద పెట్టి, తన కోసం వచ్చినవాళ్లతో మాట్లాడేందుకు బయటకు వచ్చాడు.

సిద్ధాంతి భార్య ఆ సమయంలోనే బట్టలుతకడానికి నీలాటి రేవుకు వెళుతూ మరి కొన్ని బట్టలతో పాటు భర్తఉయ్యాల బల్లమీద అప్పుడే పెట్టిన తుండుగుడ్డను కూడా బిందెలో వేసుకున్నది. అయితే ఆమె తుండుగుడ్డలో చుట్టి ఉన్న డబ్బు సంచీని గమనించలేదు.

సిద్ధాంతి భార్య నీలాటి రేవు చేరిన సమయంలో అక్కడ పరంధామయ్య భార్య బట్టలుతుకుతున్నది. ఇద్దరూ కబుర్లాడుతూ పని ముగించుకుని, బట్టలను బిందెల్లో వేసుకుని ఇళ్లకు బయలు దేరారు.

అయితే, ఆ సమయంలో ఒక పారపాటు జరిగిపోయింది. ఇద్దరి బిందెలూ, ఆ మధ్య సంతలో కొన్న రకపువి కావడంతో, పారపాటున ఒకరి బిందెనొకరు తీసుకోవడం జరిగింది.

పరంధామయ్య భార్య ఇంటికి వచ్చి, ఉతికి తెచ్చిన బట్టలు ఆరవేస్తుండగా,

బిందె అడుగున ఆమెకు సంచీ కనిపించింది. ఆశ్చర్యంతో ఆమె సంచీకి ఉన్న ముడిని విప్పి చూసింది. లోపల రూపాయలు.

ఆమె వాటిని చూసి ఆశ్చర్యపోతున్నంతలో, పరంధామయ్య అక్కడికి వచి, “ఏమేవ్, నిన్న సాయంత్రం చందువా పెట్టెలో రూపాయల సంచీ దాచాను. అది కనబడటం లేదు. నువ్వు గానీ తీశావా?” అంటూ భార్య చేతిలోని సంచీ చూసి, “ఇది నువ్వేందుకు తీశావు. దీనికోసం గంటనుంచి వెతుకుతున్నాను,” అని సంచీ తీసుకున్నాడు.

పరంధామయ్య భార్యకు ఆ డబ్బు సంచి తన బిందెలోకి ఎలా వచ్చిందో అర్థం కాలేదు. కాసేపు తికమక పడిన తర్వాత పారపాటున తనే బట్టలతో పాటు దాన్ని తీసుకుపోయానేమో అనుకుని సమాధానపడింది.

ఏది ఏమైనా చివరకు పోయిన సామ్ము పరంధామయ్యకు తిరిగి దక్కింది. ఆ కారణం వల్ల, ఆయన కూతురు పెళ్లి నిర్విఘ్నంగా జరిగిపోయింది.