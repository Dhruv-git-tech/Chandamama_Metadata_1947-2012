పరంధామయ్య అనే ఒకసన్నకారు రైతు,
కూతురు వివాహఖర్చులకు గాను, తన
కున్నరెండెకరాల పాలం అమ్మి, పదివేల
రూపాయలు తెచ్చి ఇంట్లో దాచుకు
న్నాడు. అయితే, అతడు డబ్బు దాచే
సమయంలో పక్క ఊరి నుంచి వచ్చిన
అతడి దూరపు బంధువొకడు అక్కడే
ఉన్నాడు.

కొద్ది సేపటి తరవాత పరంధామయ్య
ఏదో పనిమీద బయటకి వెళ్లాడు. ఆ
సమయంలో అతడి భార్య ఇంటి వెనక
పెరట్లో ఉన్నది. ఇది అవకాశంగా తీసు
కుని, ఆ బంధువు డబ్బు దొంగిలించి,
ఇంటికి వెళ్లిపోయాడు.

ఆ బంధువు పేరు శరభయ్య. అతడికి
పెళ్లికెదిగిన కూతురున్నది. కాబోయే
అల్లుడికి కట్న కానుకలు ఇచ్చే స్థోమత
లేక సతమతమవుతున్నాడు. ఆ కుర్ర
వాడు అదే ఊళ్లో ఉన్న సోమయ్య అనే

అతని కొడుకు. ఆ సంబంధం స్థిరపరు
చుకు వద్దామని, శరభయ్య అప్పటి
కప్పుడే సోమయ్య ఇంటికి బయలుదే
రాడు.

అలా బయలుదేముందు శరభయ్య,
తను దొంగిలించి తెచ్చిన డబ్బును అటక
మీద పాత సామానుల మధ్యగా దాచి
పెట్టాడు.

అయితే, అతడి కొడుకు సుభధ్రయ్య
తండ్రి చిన్న సంచీతో అటక ఎక్కడం
గమనించాడు. తండ్రి బయటకు పోగానే
వాడు అటక ఎక్కి డబ్బు సంచీ తీసుకు
న్నాడు.

వాడికి ఊళ్లో తనలాగే పనిపాటా
లేకుండా అల్లరి చిల్లరిగా తిరిగే నలుగు
రైదుగురు మిత్రులున్నారు. వాడు కొట్టే
సిన డబ్బు సంచీని రొండిన దోపుకుని,
మహదానందంతో వాళ్ల ఇళ్లకు ప్రయాణ
మయ్యాడు.