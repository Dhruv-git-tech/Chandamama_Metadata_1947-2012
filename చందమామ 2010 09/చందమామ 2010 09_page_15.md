కొంతసేపు తరవాత ఆయన, “కైరోకు ఏంపనిమీదపోతున్నావు?” అని మనుష్యు అడిగాడు.

“కైరోలో ఖర్జూరాలు అమ్ముదామని బయలు దేరాను,” అన్నాడు మనవాడు ఒంటెల మీద ఉన్న ఖర్జూరాల తట్టలను చూపిస్తూ.

రాజు ఒక్కసారిగా నిర్ఘాంతపోయి, “కైరోలో ఖర్జూరాలెలా అమ్ముతావు? దగ్గిరలో ఉన్న ఈ ఖర్జూర చెట్ల కేసి ఒకసారి చూడు. ఎలా విరగకాశాయో! ఒక్క చెట్టు కాయలు కోయడానికి పూర్తిగా ఒక్కరోజు చాలదు. ఇలాంటి సమయంలో, నీవు నీ సరుకు తీసుకుపోతే బుట్టకు ఒక రాగి నాణెం పైన రాదు. నువు చాలా నష్టపోతావు,” అన్నాడు.

ఈ మాటలకు రాజు వెంట ఉన్న వారంతా గొల్లున నవ్వారు.

అప్పుడు మనూడు తన కథను రాజుకు వివరంగా చెప్పాడు. తాను నష్టపోవడానికే కైరో రాజ్యంలో కర్జూరను అమ్మడానికి వెళుతున్నానని చెప్పి, “మీరు అంటు

న్నారు గాని నాకు నష్టం రాదేమో అన్న భయం ఉండనే ఉన్నది. మా నాన్న చనిపోతూ నాకు చేసిన దీవెన ఫలితంగా నేనిలా మట్టి పట్టుకుంటేనే అది బంగా రమవుతున్నది,” అంటూ వంగి గుప్పెడు ఇసుక తీశాడు.

అతను చెయ్యి విప్పేసరికి ఇసుక జారిపోయి అతని అరిచేతిలో బంగారు ఉంగరం మిగిలింది.

అప్పటిదాగా తన సైనికులతో తన పెళ్ళి ఉంగరం కోసం గాలిస్తున్న రాజు “అదే నేను పోగొట్టుకున్న ఉంగరం!” అన్నాడు ఆశ్చర్యంగా.

ఆయన మనవాడి అదృష్ట రేఖను మెచ్చుకుని, తన ఉంగరం తేలికగా తనకు దొరికేటట్టు చేసినందుకు గాను అతనికి ఎన్నో విలువగల కానుకలిచ్చి తిప్పి పంపేశాడు.

ఆవిధంగా నష్టం కోసం వెళ్లినవాడు కాస్తా మరింత లాభం చేసుకుని, మన వాడు తన ఇంటికి తిరుగు ప్రయాణం చేశాడు.