అదిత్యసేనుడు అనే రాజు ఆస్థానంలో చాలామంది ఉద్యోగులుండేవారు. వాళ్లు ఏమాత్రం అవకాశం దొరికినా ఆయనను అంతవాడివి, ఇంతవాడివి అంటూ ముఖస్తుతితో, పొగడ్డుతో విసిగిస్తూ ఉండోళ్లు. రాజుకు వాళ్ల పొగడ్డలు నిజాయితీతో అనేవి కాదని తెలుసు. అలా అని వారి మితిమీరిన పొగడ్డలను ఎప్పుడూ అడ్డుకునే ప్రయత్నం చేయలేదు.

ఒకనాటి రాత్రి, భరించలేనంత చలి వేస్తున్నప్పటికీ, అదిత్యసేనుడు రాజ ప్రసాదం వదిలి బయలుదేరాడు. ఎక్కడైనా ముఖస్తుతి పరాయణుడు కానటు వంటి నిజాయితీ పరుడు కనిపిస్తాడేమో చూడాలనిపించిందాయనకు.

రాజు నిండుగా ఒకశాలువా కప్పుకుని వీధి వెంట నడవసాగాడు. కొంత దూరం వెళ్లాక, ఆయనకు ఒకఇంటి అరుగుమీద ముడుచుకు పడుకున్న మనిషి ఒకడు కనిపించాడు. అదిత్యసేనుడు అతడిని సమీపించి, “నీకు చలిపుట్టడం లేదా?” అని అడిగాడు.

అందుకు వాడు, “నేను కప్పుకున్నది చిరుగులపాత. అందువల్ల, చలిగాలి ఒక మైపు చిరిగిన కంతల్లో ప్రవేశించి, మరొకమై కంతల్లో నుంచి బయటకి పోతుంది. కాని, మీరు కప్పుకున్న శాలువాలో చలి గాలి ప్రవేశించిందో- ఇక దానికి బయటకి పోయే అవకాశం ఉండదు. ఆ కారణంగా మీరు చలిని తట్టుకోలేకపోతున్నారు, నేను తట్టుకోగలుగుతున్నాను!” అన్నాడు.

రాజుకు, వాడి హాస్యధోరణి నవ్వు తెప్పించింది. ఆయన వాణ్ణి, “నా దగ్గిర నూరు బంగారు కాసులున్నవి. వాటిల్లో ఇరవై నీకిస్తాను, నన్ను రాజంతటివాడివని పొగడగలవా?” అని అడిగాడు.

“ఇరవై కాసులేనా? అయ్యా, అంత చిన్నమొత్తానికి, మిమ్మల్ని అంత గొప్పగా