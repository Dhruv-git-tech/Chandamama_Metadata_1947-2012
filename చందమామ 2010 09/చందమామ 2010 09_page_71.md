భారత దర్శిని

కుడ్యచిత్రాలలో మహాభారతం!

మహారాష్ట్రలోని అజంతా, ఎల్లోరా గుహా
లయాలు, అక్కడి కుడ్యచిత్రాలు జగ
త్ర్పసిద్ధాలు. ఇక దక్షిణాదికి వస్తే, తమిళ
నాడులోని సిత్తన్నవాసల్, తంజావూరు,
తిరునందిక్కావల్ ఈ మూడు ప్రాంతా
లలో ఇలాంటి కుడ్యచిత్రాలు కనిపి
స్తాయి.

తంజావూరులోని బృహదీశ్వరాల
యంలోని కుడ్యచిత్రాలు తప్ప, మిగిలిన రెండు ప్రాంతాలలోని కుడ్యచిత్రాలు
కాపాడుకోలేనంతగా చెరిగిపోయాయి. తంజావూరు దేవాలయం రెండవ అంతస్తులోని
గోడలు ఈ చిత్రాలతో అలంకరింపబడి ఉన్నాయి. అయితే, భద్రత దృష్ట్యా దాన్ని
కొన్నాళ్ళుగా మూసివేశారు. భారతదేశంలోనే అతిపెద్దదేవాలయంగా పరిగణించబడు
తున్న బృహదీశ్వరాలయాన్ని యునెస్కో ప్రపంచ వారసత్వ ప్రదేశంగా గుర్తించింది.
ఇది 11వ శతాబ్దిలో చోటులు నిర్మించిన శైవాలయం.

తంజావూరులోని 'దక్షిణ మండల సాంస్కృతికకేంద్రం' కుడ్యచిత్రాల పట్ల ప్రజల ఆసక్తిని పెంపొందించడానికి కొన్ని చర్యలు చేపట్టింది. 250 చ. అడుగుల విస్తీర్ణంగల గోడల మీద మహాభారత కథను చిత్రాలుగా చిత్రించాలని నిర్ణయించింది. ఈ కథను వివరించే 21 ఫలకాలు ఉంటాయి. వేదవ్యాసుడు విఘ్నేశ్వరుడికి కథ చెబుతూంటే, విఘ్నేశ్వరుడు లిఖించేట్టు మొదటి చిత్రం ఉంటుంది. ప్రదక్షిణ మార్గం లోపలి గోడమీద కుడ్యస్తంభాలపై నటరాజుని పూజిస్తున్న రాజు చిత్రం, పక్షుల చిత్రాలు, పద్దెనిమిది రోజుల మహాభారత యుద్ధానంతరం దుర్యోధనుడి ఊరుభంగాన్ని చిత్రించేది చివరిచిత్రం.

కేరళకు చెందిన ఒక చిత్రకారుల కుటుంబం ఈ చిత్రాలను చిత్రించడం మరో
విశేషం. ఈ చిత్రాలు చిత్రించడానికి ఉపయోగించే రంగులను రకరకాల ఆకులు,
పువ్వులు, పళ్ళు, కొన్ని రకాల చెట్ల బెరడులు, రాళ్ళ పొడులు మొదలైన వాటి మిశ్రమంతో
తయారు చేస్తారు. తండ్రి గోడలకు 'బేస్ కలర్' వేస్తాడు; కొడుకు రేఖాచిత్రాలను అంటే
లైన్ డ్రాయింగ్స్ గీస్తాడు. తల్లి వాటిని రంగులతో నింపుతుంది.