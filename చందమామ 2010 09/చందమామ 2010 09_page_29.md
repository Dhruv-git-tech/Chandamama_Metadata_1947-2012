గింది. అతను ఎంతో విచారంగా మంచం మీదపడి, ఆమెనే ధ్యానిస్తూ పడుకున్నాడు.

అతను, తనస్థితిని గురించి ఆలోచిస్తూ, “అందం ఉన్న చోట మంచితనం కూడా ఉంటుందంటారు గదా, ఈ అందగత్తి నన్ను ఎందుకిలా బాధిస్తున్నది? రాజ కుమార్తె నా హృదయంలో తిష్టవేసుకుని, దాన్ని ఎందుకు దహిస్తున్నది? దేవుడు నా ప్రాణం తీయదలిస్తే అందుకు మరేదన్నా సాధనం చూడక ఈమెను ఎందుకు ఉప యోగించుకున్నాడు? ప్రపంచంలో ప్రతిదీ క్షణికమేనని బుద్ధుడు చెప్పిన మాట నిజం కాదు. నిజమైతే, రాజకుమార్తె మీద నాకు కలిగిన మోహం పోదే?” అనుకున్నాడు.

ఇలా ఆలోచనలతో సాలెవాడు ఆ రాత్రి అంతా జాగరణ చేశాడు. మర్నాడు అదే వేళకు వడ్డంగి అతన్ని చూడటానికి చక్కగా అలంకరించుకుని వచ్చి తన మిత్రుడు మంచం పై ఝులాగా పడి ఉండటం చూసి “మిత్రూ నీకేమయింది?” అని అడిగాడు.

సాలెవాడు నిట్టూర్పులు విడిచాడే గాని జవాబు చెప్పలేదు. వైద్యం కొంత తెలిసిన వడ్డంగి తన స్నేహితుడి నాడి పరీక్షించి, నుదురు తాకి చూసి, “మిత్రమా, నీది ప్రేమజ్వరం లాగుంది. ఎవతెను ప్రేమిం చావు?” అని అడిగాడు.

సాలెవాడు ఆశ్చర్యంతో లేచి కూర్చుని, “బాధను ప్రేమించిన భార్యతో గాని మిత్రుడితో గాని పంచుకుంటే తగ్గుతుందంటారు,” అంటూ తనలోని బాధను బయటపెట్టాడు. వడ్డంగి అంతా విని, “సుప్రతివర్మ మహారాజు క్షత్రియుడు, నువ్వు వైశ్యుడివి. నీ కన్న గొప్ప కులానికి చెందిన స్త్రీని కోరటానికి నీకు జంకులేదా?” అని అడిగాడు.

“క్షత్రియుడు క్షత్రియ, వైశ్య, శూద్ర కన్యలను వివాహం ఆడవచ్చు. ఆమె రాజుకు వైశ్య భార్య వల్ల పుట్టినదే అయి ఉంటుంది. లేకపోతే నాకు ఆమె పైన ప్రేమ కలిగి ఉండదు. ఇటువంటివాటికి అంతరాత్మే సాక్షి!” అన్నాడు సాలెవాడు.

“ఇప్పుడు ఏం చేయాలి?” అని అడిగాడు వడ్డంగి.

“నాకు చితి సిద్ధం చెయ్యి. నాకు రాజ కుమార్తె లభించడం అసంభవం. ఆమె లభించకపోతే నేను బతకటం అసంభవం. అంతులేని శరీర బాధా, మనోవేదనా అను భవించి నేను చావక తప్పదు.” అన్నాడు సాలెవాడు.

“అదంతా కట్టిపెట్టు. ధనంతోగాని, బుద్ధితోగాని సాధించరానిది ప్రపంచంలో ఏదీ లేదు. లేచి, స్నానం చేసి, భోజనం