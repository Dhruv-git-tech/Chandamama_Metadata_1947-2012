ఒకానొకఅరణ్యసమీపంలోని గ్రామంలో,
ఒకవేటగాడుండేవాడు. అతడు, అరణ్యం
లోని జంతువులను నిర్దయగా వేటాడి
జీవించేవాడు. పక్షికంటిచూపును మించిన
గురితో అతడు వేటకు వెళితే అడవి
జంతువులూ, పక్షులూ వణికిపోయి తమ
ఉనికి కానరాకుండా సద్దుమణిగేవి. వేట
దొరక్కపోతే జంతువుల, పక్షులపిల్లలను
సైతం అతగాడు వదిలేవాడు కాదు. దాంతో
ఆ చుట్టుపక్కల గ్రామాల వాళ్లందరూ
వాణ్ణి నిర్దయుడు అని పిలిచేవారు.

ఒక రోజున వేటలో వాడికి ఏ ఒక్క
జంతువూ దొరకలేదు. వాడు అరణ్య
మంతా గాలించి, ఎలాగో ఒక లేడిపిల్లను
వేటాడగలిగాడు. దాన్ని భుజానేసుకుని
ఇంటికి తిరిగి వస్తున్నాడు.

దారిలో వాడికి ఒక ముని కనిపించి,
“ఇలారా, నాయనా!” అని పిలిచాడు
ఆప్యాయంగా.

నిర్దయుడు మునిని సమీపించి,
“ఏమిటి స్వామీ?” అని అడిగాడు
వినయంగా.

“ఆ గాయాలతో బాధపడుతున్న లేడి
పిల్లను, నేలమీదపడుకోబెట్టు,” అన్నాడు
ముని.

నిర్దయుడు లేడిపిల్లను నేలమీద
పడుకోబెట్టగానే ముని తన కమండ
లంలోని జలాన్ని దానిమీద చల్లాడు.

వెంటనే లేడి పిల్ల మానవభాషలో,
“అయ్యా, దయచేసి నన్ను వదిలిపెట్టు,
లేకలేకకలిగిననా కోసం నా తల్లిదండ్రులు
ఏడ్చి ఏడ్చి ఈసరికి సొమ్మసిల్లి ఉంటారు.
అయినా పుత్రూత్సల్యం ఎలాంటిదో, నీవు
ఎరగంది కాదు గదా! నీ బిడ్డ కనిపించక
పోతే నువ్వు నిద్రపోగలవా? చిన్నపిల్లలను
తల్లిదండ్రుల నుంచి విడదీసి ఇంత కిరాత
కుంగా వ్యమహర్షించడం నీకు న్యాయమా?”
అని నిర్దయుణ్ణి అడిగింది.