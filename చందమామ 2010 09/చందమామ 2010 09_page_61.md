సుభద్రయ్య పట్టరాని ఉత్సాహంతో అలా వీధిన పోతుండగా, రొండిన ఉన్న డబ్బు సంచీ జారి కింద పడిపోయింది. వాడదేం గమనించలేదు. కొంతసమయం గడిచాక, ఆ దారిన బండిలో సరుకులు వేసుకువస్తున్న, ఆ ఊరి షావుకారు బంగారు శెట్టి, దాన్ని చూశాడు.

ఆయన బండి దిగి సంచీని తీసుకుని బండిలో వేసి, తిరిగి బండి ఎక్కాడు. సంచీలో ఏదో డబ్బున్నదన్న అనుమానం ఆయనక్కలిగింది. కాని, అక్కడే దాన్ని విప్పితే, పోగొట్టుకున్న వాళ్లు వెతుకుతూ అటు వచ్చి చూస్తారేమో అన్న అను మానం కలిగిందాయనకు.

అయితే బంగారు శెట్టి దుకాణానికి వెళుతూనే, బండిలో ఉన్న సరుకులు దుకాణంలో సర్దే హడావుడిలో ఆ సంచీ మాట కాస్త మరిచిపోయాడు. కొంత సేవటికి గుర్తుకువచ్చి, దానికోసం వెతికితే

సరుకుల బస్తాల మధ్య ఆ సంచీ కనిపించలేదు.

జరిగిందేమిటంటే, సరుకులు సర్దు తున్న ఆయన పనివాడికి, ఆ సంచీ కని పించింది. వాడు దాన్ని దుస్తుల్లో దాచు కుని పని ముగియగానే ఇంటికి వెళ్లాడు. వాడక్కడసంచీ విప్పి చూశాడు. అందులో ఉన్న డబ్బు చూసి వాడి భార్య మూర్ఛ పోయినంత పని చేసింది.

“ఇంత డబ్బు మన దగ్గిరున్నదని తెలిస్తే, మన ప్రాణాలకే ముప్పు, ఎవడో ఒకడు తెగించి దొంగిలించడానికి ప్రయత్నిస్తాడు. దీన్ని ఇపుడే గుట్టు చప్పుడు కాకుండా, పెరట్లో పాతేద్దాం. పద!” అన్నది వాడి భార్య.

కాని, వాళ్లు అనుకున్నట్లు జరగ లేదు. వాళ్లిద్దరూ పెరట్లో గొయ్యి తీసి డబ్బు పాతి పెట్టడం, పొరుగింట్లో ఉన్న శేషయ్య అనే అతను చూశాడు. అతడికి ఆ సంచీలో ఏదో విలువైన వస్తువున్నదన్న అనుమానం కలిగింది.

పనివాడూ, వాడి భార్యా ఇంట్లోకి వెళ్లి తలుపులు మూసుకోగానే, అతడు పెరటిగోడ దూకి వచ్చి, గొయ్యి మీది మట్టి లాగి, సంచీ తీసుకుని, తిరిగి గోడ మీదుగా తన పెరట్లోకి దిగాడు. కాని ఆదిలోనే అతడికి ఆటంకం ఎదురైంది.

అది మంచి నడిరాత్రి సమయం, శేషయ్య ఇంటికి కన్నం వేయడానికి వచ్చిన దొంగ ఒకడు, శేషయ్య చేసిన దంతా చూశాడు. వాడికి శేషయ్య కూడా