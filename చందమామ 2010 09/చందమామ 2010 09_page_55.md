పట్టాభిషేకానంతరం యుమాజు, తన భార్యను రాజధానికి వెంటబెట్టుకు రావడానికి అడవికి వెళ్ళాడు. అయితే, అక్కడ ఆమెగాని, ఆమె గుడిసె ఆనవాళ్ళుగానికనిపించలేదు. నిరాశతో వెనుదిరిగాడు.

ఒకనాడు యువరాజు భార్య బిడ్డతో, గుహముందు కూర్చుని ఉండగా, ఆకాశంలో ఎగురుతూన్న ఒక గద్దముక్కునుంచి ఒక కోడిపిల్ల జారి ఆమె ఎదుట పడింది. ఆమె దానిని తీసి కాపాడింది. తన బిడ్డతో పాటు ఆహారం పెడుతూ పెంచసాయింది. కోడిపిల్ల, ఎవరూ ఎప్పుడూ ఎక్కడా కనీవినీ ఎరగనంతగా బలిష్ఠమైన కోడి పుంజుగా ఎదిగింది. దాన్ని చూసిన ఇతరపక్షులూ, జంతువులూ ఆ గుహ దరిదాపులకు రావడానికి కూడా జడుసుకునేవి.

అక్కడ నగరంలో కొత్తరాజు మళ్ళీ కోడి పందాలను ప్రారంభించాడు. అయితే,

ఇప్పుడు కోడిపుంజులను రైతుల నుంచి బలవంతంగా అపహరించడంలేదు. పందాలలో గెలిచిన పుంజులకు బహుమతులు ఇస్తామని ప్రకటించాడు.

ఆ ప్రకటన గురించి కట్టెలు కొట్టే వారి ద్వారా అడవిలో పెరుగుతూన్న యువరాజు కుమారుడు కళేరసు చెవిన పడింది. అతనికిప్పుడు వయసు పన్నెండేళ్ళు. తల్లి అనుమతితో కళేరసు తన కోడిపుంజును తీసుకుని రాజధానికి బయలుదేరాడు. అతడు అక్కడికి చేరేసరికే కోడిపందాలు ముమ్మరంగా సాగుతున్నాయి. ఆ రోజు రాజుగారే స్వయంగా శిక్షణ ఇచ్చిన కోడి పుంజు ఇతర పుంజులను ఢీకొని సులభంగా ఓడించింది.

“మహారాజా! నా పుంజు, మీ పుంజును గనక ఓడిస్తే మీరు నాకెలాంటి బహుమతి ఇస్తారు?” అని అడిగాడు కళేరసు, బుట్టలో దాచిన తన కోడిపుంజును చూపకుండా.

రాజుమొదట ఆ కుర్రవాణ్ణి చూడగానే ఏదో తెలియని ఆకర్షణకులోనయ్యాడు. “అయితే, మా కోడిపుంజు నీ పుంజును ఓడిస్తే?” అని అడిగాడు రాజు.

“నేను నా పుంజు ద్వారా బహుమతి సంపాయిద్దామన్న ఆశతో వచ్చిన పేద కుర్రాణ్ణి. మీకేం ఇవ్వగలను? కొన్నాళ్ళు మీకు సేవలందించగలను,” అన్నాడు కళేరసు. ఆ తరవాత బుట్టలోనుంచి కోడి పుంజును వెలుపలికి తీశాడు.

“ఓరి దేవుడా! ఎంత పెద్ద కోడిపుంజు!” అంటూ ఆశ్చర్యపోయారు అక్కడి వారం దరూ.

వెనువెంటనే పందాలు ఆరంభమయ్యాయి. అంతకు క్రితం, మిగతా పుంజు