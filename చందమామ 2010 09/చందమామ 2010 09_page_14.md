ఉన్నది. తేలికగా వచ్చిన లక్ష్మి తేలికగానే పోవచ్చునని సామెత. పెద్దమ్మకు నాపై ఆగ్రహం రావచ్చు. ఆమె సంతృప్తి కోసం కొంత నష్టపోయే పని ఏదన్నా చేద్దామని ఉన్నది. నమ్మకంగా నష్టం వచ్చే మార్గం ఏదన్నా ఉన్నదేమో కాస్త ఆలోచించి చెప్పు,” అన్నాడు.

అతని మిత్రుడు కొంచెం ఆలోచించి,
“ఖర్జూరాలు ఎక్కడినుంచి వస్తాయి?”
అని అడిగాడు.

“కైరో నుంచే గద!” అని జవాబిచ్చాడు మనవాడు.

“ఇకనేం? ఇక్కడ దొరికినంత ఖర్జూరం వీలయినంత హెచ్చు ధరకు కొను, దాన్ని ఒంటెల మీద కైరో నగరానికి తీసుకు పోయి, అక్కడపలికేతక్కువ ధరకు పోటీ పడి అమ్ము. నీకు నమ్మకంగా నష్టం వస్తుంది,” అన్నాడు మిత్రుడు. ఈ సలహా మనవాడికి నచ్చింది.

అతను మర్నాడు నగరంలోని వర్తకుల వద్ద ఎంత ఖర్జూరం ఉంటే అంతా టోకున కొనేశాడు. ధరకూడా మూమూలు కన్నా హెచ్చుగానే ఉన్నది.

తరవాత అతను కొన్ని ఒంటెలను కిరాయికి తీసుకుని, ఖర్జూరాల గంపలు వాటిమీది కెక్కించి, కైరోకు ప్రయాణమై వెళ్లాడు.

చాలా రోజులపాటు ఎడారి మీదుగా ప్రయాణం చేసి అతను పిరమిడ్లు ఉండే ప్రాంతానికి చేరుకుని, వాటిని చూసి ఆశ్చర్యపోతూ నిలబడి ఉన్నాడు.

చందమామ

అదే సమయంలో, ఒక తెల్ల గుర్రం ఎక్కి ఈజిప్టు దేశపు రాజు అటుగా వచ్చాడు. రాజుగారితో పాటు ఆయన పరివారమూ, అనేకమంది సైనికులూ ఉన్నారు. సైనికులందరి చేతుల్లోనూ ఆయుధాలు ఉండడానికి బదులుగా జల్లెడలున్నాయి!

మనవాడు రాజుకు నమస్కారం చేసి,
“ప్రభూ, ఈ సైనికులందరూ జల్లెడలతో వచ్చారు. ఏమిటి విశేషం?” అని మర్యా దగా అడిగాడు.

దానికి రాజు, “ఏం చెప్పమంటావు?
ఈ రోజు ఉదయం నేను ఇటువైపుగా గుర్రం మీద షికారు వచ్చాను. నా పెళ్లి ఉంగరం ఎక్కడో పడిపోయింది. అది నాకు ప్రాణప్రదమైన ఉంగరం. అది దొరికేంత వరకు ఈ ప్రాంతాన గల ఇసుక యావత్తూ జల్లెడ పట్టించ దలిచాను,” అన్నాడు.