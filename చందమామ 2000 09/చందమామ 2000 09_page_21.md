నా ఇంట వున్నారా సరేసరి, లేకపోతే నేను బావిలో దూకిచామటం ముమ్మాటికీ ఖాయం!” అంటూ కరాఖండిగా చెప్పేసింది.

వెంటనే రాజు, అక్కడే వున్న ఇద్దరు భటుల్ని పిలిచి, “ఒరే, ఈ ముసలిదాన్ని కాళ్ళూ చేతులూ కట్టేసి, నోట్లో గుడ్డులు కుక్కి, శ్మశానానికి ముందరవున్న పెద్దదిగుడుబావిలో పడెయ్యండి!” అంటూ ఆజ్ఞాపించాడు.

రాజు అజ్ఞ విని తల్లీ కొడుకూ, ఇద్దరూ తెల్లబోయారు. ముందుగా తేరుకున్న తల్లి, తనను పట్టుకోవటానికి వస్తున్న భటులకు దొరక్కుండా, అటూ ఇటూ పరిగెత్తుతూ, “ఓరి నాయనో ఇదెక్కడి చావురా! దేవుడో, మాయదారి రాజు, నన్ను బావిలో తోసెయ్య మంటున్నాడే మిట్రో, బాబో!” అంటూ కేకలు పెట్టసాగింది.

భటులు, ముసలిదాని వెనక పరిగెత్తి, సులభంగానే దాన్ని అందుకుని, పెడ రెక్కలు విరిచి పట్టుకున్నారు. అప్పుడు రాజు, ముసలిదాన్ని దగ్గరకు తీసుకు రమ్మని, కఠినంగా, “పొగరుబోతుదానా! బావిలో దూకుతానో, బావిలో దూకుతానో, అని గోలపెడుతున్న దాన్ని, బావిలో పడెయ్య మనటం, నా తప్పా? నన్ను మాయదారి రాజు అన్నందుగ్గాను, నిన్ను బావిలో కాదు మొసళ్ళ చెరువులో తోయిస్తాను, చూడు!” అని భటులతో, “ఒరే, దీన్ని తీసుకుపోయి మొసళ్ళ చెరువులో కి విసిరెయ్యండి,” అన్నాడు.

వెంటనే ముసలిది నెత్తీ నోరూ కొట్టుకుంటూ, “పొరబాటయిపోయింది, బాబో, నన్ను చంపకండి మారాజా. నేను బావిలో దూకా దూకను, నా కోడల్ని కొట్టా కొట్టను, బుద్ధిగా వుంటాను! నన్ను నమ్మండి, స్వామీ!” అంటూ గోలపెట్టింది.

రాజు, తల అడ్డంగా ఊపి, “నీలాంటి మదరుబోతుల్ని, అంతసులభుగా నమ్మేందుకు లేదు!” అని, భటులతో, “ఒరే, ప్రస్తు తానికి దీన్ని కారాగారంలో పడెయ్యండి. రోజుకు ఒక పూటే తిండి పెట్టి, రోజూ నాలుగు కొరడా దెబ్బలు కొట్టమని, అక్కడి అధికారికి చెప్పండి! మళ్ళీ బావిమాట ఎత్తిందో, మొసళ్ళ చెరువులో కి విసిరెయ్యండి,” అన్నాడు.

భటులు తలలాడించి, కాళ్ళూ చేతులూ కొట్టుకుంటున్న ముసలిదాన్ని, బలవంతంగా అక్కడి నుంచి లాక్కుపోసాగారు. ఇది చూస్తూనే ముసలమ్మ కొడుకు కళ్ళ నీళ్ళు పెట్టుకుంటూ, “మహారాజా, మా అమ్మను