దొంగ-ఆత్మగౌరవం

కొయకష్టం చేసుకుని బ్రతికే వెంకన్నకు తాగుడు, జూదం అలవాటయ్యాయి. అప్పటి నుంచీ వాడు సంపాదించిన డబ్బంతా చెడు అలవాట్లకే ఖర్చు చేసేవాడు. వాడి భార్యా బిడ్డలు తిండికి లేకమలమల మాడుతున్నారు. అయినా వాడు పట్టించుకోలేదు.

ఇలావుండగా, ఒకరోజున వెంకన్నకు జ్వరం వచ్చింది. ఒంట్లో సత్తువంతా నశించి, మంచు మీది నుంచి కూడా లేవలేకపోయాడు. భార్య గౌరమ్మ, వైద్యుణ్ణి పిలవబోతే, ఆయన డబ్బు కావాలన్నాడు. అప్పు కోసమని ఎమింటికి వెళ్ళినా పాతబాకీలు తీర్చమన్నారు. భర్త ఇంటి ఖర్చులకు డబ్బివ్వకోవడంతో గౌరమ్మ ఇంటి అవసరాలు గడుపుకునేందుకు, చాలా ఇళ్ళల్లో అప్పులు చేసిందిమరి!

ఆ ఊరికి కొత్తగా దయామయుడనే భాగ్యవంతుడు వచ్చాడు. ఆయన ఊళ్ళోని

కొన్ని కొబ్బరితోటలు, ఫలవృక్షాల తోటలు కొన్నాడు. చిన్న చిన్నపరిశ్రమలు పెట్టిచాలా మందికి పని కల్పిస్తున్నాడు. దయాగుణ మున్నవాడని నలుగురూ చెప్పుకుంటున్నారు. గౌరమ్మ తనకు సాయపడగలడేమో అని ఆయనను చూడబోయింది.

“నీ అప్పులు తీరుస్తాను. నీ భర్తకు వైద్యం చేయిస్తాను. తర్వాత అతడు నా దగ్గర పనిచేయాలి. నేను పెట్టే నియమాలకు లోబడివుండాలి. ఇష్టమైతే చెప్పు!” అన్నాడు దయామయుడు.

గౌరమ్మకు వేరే దారేముంది. ఆమె కాయన మాటలు, అమృతంతో సమానంగా తోచాయి. వెంటనే అంగీకరించింది.

దయామయుడు మాటలతో తృప్తిపడక, అప్పటిక్పుడు పత్రాలు తయారు చేయించి, వాటిపై గౌరమ్మ చేప్రాలు తీసుకున్నాడు.

“మసుంధర”