పడుతుంది. అంతేగాని, మనం పనిగట్టుకుని వాళ్ళను ఏప్రశ్నలడిగో, పరీక్షలు పెట్టో వాళ్ళ తెలివితేటల్ని అంచనా వేయడం వీలుకాదు గదా!” అన్నాడు.

వీరసత్వుడు ఒక క్షణం ఆగి, “అవును, నీవన్నది నిజం!” అన్నాడు.

అంతటితో వాళ్ళిద్దరి మధ్యా, ఆడపిల్లల అందచందాలూ, తెలివితేటల్ని గురించిన సంభాషణ ఆగిపోయింది.

మర్నాడు శేషశాయి బయల్దేరిపోతూ, “అన్నట్టు సమయానికి గుర్తుకొచ్చింది! సుగంధపురంలో, నేనెరిగిన బాలకృష్ణుడనే ఆయన వున్నాడు. ఆయనకు పెళ్ళీడు వచ్చిన అందమైన కుమారైవున్నదని విన్నాను. ఒకసారి అక్కడికి వెళ్ళిరా,” అని చెప్పి, బాలకృష్ణుడి

ఇంటిచిరునామా రాసి ఇచ్చాడు. వారం రోజుల తరూత, వీఠుత్వుడు ఆ చిరునామా తీసుకుని సుగంధపురం వెళ్ళి, బాలకృష్ణుడి ఇల్లు మెతుకుతూ, ఒకఇంటిముందు ఆగాడు.

ఆ ఇంటి ముందు అంతా బురదగా వున్నది. ముందురోజు కురిసిన భారీవర్షానికి, ఇంటి ముందు భాగమంతా బురదతో నిండి పోయింది. వీరసత్వుడు గత్యంతరం లేక, ఆ బురదలో నుంచేనడిచి, మెల్లగా ఇంటి గుమ్మం ముందుకు చేరాడు. అతడి కాళ్ళ నిండా బురద బాగా అంటుకున్నది.

తనను చూసి ఇంటిలోపలి నుంచి వచ్చిన, ఒక యువతితో, “అమ్మాయీ, కాస్త నీళ్ళిప్పిస్తే కాళ్ళుకడుక్కుంటాను,” అన్నాడు వీరసత్వుడు.