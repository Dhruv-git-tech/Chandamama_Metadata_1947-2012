తున్నది. ఈ విషయమై ఇంకెన్నడూ నాదగ్గర మాట్లాడవద్దు,” అని ఆమెను మందలించి పంపేశాడు.

రోజూ గౌరమ్మ భోజనం తెచ్చినప్పుడల్లా వెంకన్న గోడుగోడున ఏడుస్తూ, “భార్యను అమ్ముకున్న భర్త గురించి పురాణాల్లో విన్నాం. కానీ నువ్వు నీ స్వార్థం కోసం, జ్వరంతో స్పృహలేని స్థితిలో వున్న భర్తను అమ్ముకుని, మరొక కొత్త పురాణ కథ సృష్టించావు. నన్ను అమ్ముకునే హక్కు నీ కెక్కడిది? ఈ అన్యాయాన్ని గ్రామాధికారికి మొరబెట్టుకుందామన్నా, దారిలేకుండా పోయింది, నాకు!” అంటూండేవాడు.

భర్తకు తనవల్ల అన్యాయం జరిగిందని, గౌరమ్మకూ అనిపించేది. చివరకు ఒక రోజున ఆమె గ్రామాధికారి వద్దకు వెళ్ళి, జరిగిందంతా చెప్పుకుని, తన భర్తకు న్యాయం జరిగేలా చేయమని వేడుకున్నది.

గ్రామాధికారి, గౌరమ్మ చెప్పిందంతా విని ఎంతో ఆశ్చర్యపడి, మెటసేదయామయుడికి కబురుపెట్టి రప్పించి, గౌరమ్మ అతడిపై చేసిన ఆరోపణల గురించి చెప్పాడు.

దయామయుడు ఏమాత్రం తొణ క్కుండా, “నేను అన్నీముందుగానే ఆమెకు చెప్పాను. ఆ ప్రకారం పత్రాలు రాయించు కున్నాను. నావల్ల ఆ కుటుంబానికి మేలే జరుగుతున్నది. నేను వెంకన్న చేత మిగతా వారికంటే తక్కువసేపు పనిచేయించుకుని ఎక్కువ జీతం ఇస్తున్నాను. నావల్ల వెంకన్న తాగుడు మానేశాడు. జూదం మానేశాడు. అన్ని ఖర్చులూ పోను, ఆ కుటుంబానికి కొంత డబ్బుకూడా ఆదా అవుతున్నది. ఇలా కొన్నేళ్ళుజరిగితే గౌరమ్మకాస్తాపాలం కూడా కొనుక్కోవచ్చు,” అన్నాడు.

“మనిషికి డబ్బే ప్రధానం కాదు. అందరూ ఆత్మగౌరవంతో బ్రతకాలనుకుంటారు."