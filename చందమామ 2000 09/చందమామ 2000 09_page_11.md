ధరించాలని ప్రస్నదనీ, కనుక మెంటనే పంపవల సిందిగా, రాజు వీరసేనుడికి ఆదేశం పంపాడు.

ఇది విని కలతపెందిన వీరసేనుడు ఏమి చేయడుమా అని ఆలోచిస్తూండగా, వైభవవర్మ కల్పించుకుని, “ఇందులో అంతగా ఆలోచించ వలసిందేమీ లేదు, నాన్నగారూ! మనకు దైవ కార్యం కంటే ప్రజాక్షేమం ముఖ్యం,” అన్నాడు.

వీరసేనుడు మౌనంగా తల ఊపాడు. మర్నాడు వైభవవర్మ ప్రచండగిరికి బయలు దేరి వెళ్ళి, మణిని స్వయంగా రుద్రకేతుడికి అందజేశాడు.

వారు తిరక్కుండానే ప్రణయపురిలో దేవీ నవరాత్రులుప్రారంభమైనాయి. ఉత్సవాలకు ఒక రోజు ముందుగానే, శ్రీచందనపురం నుంచి రాజూ, రాణీ, జయంతీ ప్రణయపురు చేరుకున్నారు.

దేవీ ఉత్సవాల చివరి రోజున ప్రచండగిరి నుంచి యువరాజు రుద్రకేతుడు వచ్చాడు.

తెల్లవారు జామున వసంతోత్సవాల సంరంభు ఆరంభమయింది. రాజమందిరం ముందు వెండితొట్టెలో పసుపు, కుంకుమ, చందనం కలిపిన వసంతాన్ని వైభవవర్మ బంగారు చెంబుతో ముంచి జయంతి తల మీదపోశాడు. జయంతి చిరుకోపంతో అతడి చేతిలోని చెంబు గుంజుకుని, వసంతాన్ని ముంచి వైభవవర్మ మీద పోయడానికి అతడి వెంటబడింది.

ఇదిచూసిన రుద్రకేతు ఈర్ష్యతో భగ్గు మన్నాడు. ఆలస్యం చేస్తే జయంతి తనకు దక్కదన్న భయం కలిగింది. అతడు చరచరా నడిచి, రాజు చంద్రదత్తుణ్ణి సమీపించి, “మహారాజా! వచ్చే కార్తీక శుద్ధ దశమినాడు, నాకు పట్టాభిషేక మహోత్సవం జరుగుతుంది. అదే సుముహూర్తానికి మీ జయంతిని, నా పట్టమహిషిని చేసుకోవాలని నిశ్చయించు కున్నాను. నేను అల్లుడు కావడం, మీకు అభ్యంతరం కాదనుకుంటాను,” అన్నాడు.

ఈ మాటలు విని చంద్రదత్తుడు నివ్వెర పోయాడు. పక్కనే వున్న రాజు వీరసేనుడు ఈ ఆకస్మిక పరిణామానికి విస్తుపోయాడు. చంద్రదత్తుడు వెంటనే ఏ జవాబూ చెప్ప లేక పూరుకున్నాడు. అతడి మౌనానికి కారణం గ్రహించిన రుద్రకేతుడు కోపంగా, “మీ కుమార్తెకు నాతో వివాహం చెయ్యడం ఇష్టం లేకపోతే చెప్పండి. నేను కోరుకున్నది ఎలా దక్కించుకోవాలో, నాకు బాగా తెలుసు!” అన్నాడు.