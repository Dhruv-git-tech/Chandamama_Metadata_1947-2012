గానుగెద్దు-గంగిరెద్దు

సుందరు అనేవాడు, రామాపురంలో ధనికు డైన చలపతి అనే ఒక వ్యాపారి కొడుకు. చిన్నప్పటినుంచీ, పట్నంలో తనమేనమామ దగ్గరవుండి చదువుకున్నాడు. అయితే, తండ్రి బాగా గారాబం చెయ్యడం, అడిగి నప్పుడల్లా డబ్బు పంపడం మూలాన, సుందరం చెడు స్నేహాలమైపు మొగ్గి, చివరకు ఎలాగో చదువు పూర్తి అయ్యిందనిపించి, రామాపురం తిరిగి వచ్చాడు.

సుందరానికి తాను పట్నంలో చదివి వచ్చానని, బాగా అహంకారం. ఆ అహంకారం అతడి ప్రతి మాటలోనూ కనిపించేది. సహ జంగా వాగుడుకాయ అవడంమలన, వాదనలో తనతెలివితేటలు ప్రదర్శిస్తూ, ఎప్పుడూ తనదే మైమాట కావాలని తాపత్రయపడేవాడు.

ఒకరోజు స్నేహితులతో కలిసి, వీధి వెంట వెళుతున్న సుందరానికి వీరయ్య అనేవాడు

చేతికి కట్టు కట్టుకుని ఎదురుపడ్డాడు. “ఏం, వీరయ్య! చేతికి ఏమిటా కట్టు?” అని అడిగాడు సుందరం.

“కిందపడ్డానండి,” అన్నాడు వీరయ్య.

“అయ్యో, ఎలా పడ్డావు?” అని అడిగాడు సుందరం.

“పరిగెత్తుతూంటే పడ్డానండి,” అన్నాడు వీరయ్య.

“అలాగా! అసలు ఎందుకు అలాపరిగెత్త వలసివచ్చింది?” అని ప్రశ్నించాడు సుందరం.

“వీధికుక్కొకటి వెంటబడింది, చూడక దాని తోక తొక్కానండి,” అన్నాడు వీరయ్య బాధగా.

“ఎందుకు చూడలేదు?” అన్నాడు సుందరం.

“ఏదో పరధ్యానంగా వుండి,” అంటూ వీరయ్య వెళ్ళబోయాడు.