జూన్ నెల స్పజనాత్మక పోటీ!

గంగాపురం రాజోద్యానం తోటమాలి పారుగూరు వెళుతూ మొక్కలకు నీళ్ళుపోసే బాధ్యతను తనతో స్నేహంగా వున్న ఆ తోటలోని కోతులకు అప్పగించాడు. మరునాడు కోతులన్నీ కలిసి చెట్లకు నీళ్ళు పోయడం ప్రారంభించాయి. అయితే, కోతుల పెద్దకు మొక్కలకు చాలినంత నీళ్ళు అందాయా? లేదా? అన్న అనుమానం కలిగింది. కోతులు ఆ సమస్యను ఎలా పరిష్కరించాయి?

జహుమతి పొందిన రచన
స్నేహంవల్ల లాభం!

కోతులపెద్ద అలా ఆలోచిస్తూండగా మిగిలిన కోతులన్నీ నీళ్ళుపోయడం పూర్తిచేసి, కొమ్మలపైకి వెళ్ళి ఎగురుతూ ఆడుకోసాగాయి. కోతులపెద్ద వాటన్నిటినీ దగ్గరికి పిలిచి, తన సందేహాన్ని బయటపెట్టింది. “అవును, నిజమే,” అంటూ కోతులన్నీ తమ అనుమానం ఎలా తీర్చుకోవాలా అని తికమకపడసాగాయి.

అప్పుడు ఒక ముసలికోతి ముందుకువచ్చి, “మన అనుమానం తీరాలంటే ఒకటే మార్గం. నీళ్ళుపోసిన మొక్కల్ని పీకి చూడాలి. అయితే, పీకేసిన మొక్కలు చచ్చిపోతాయి కదా? తోటమాలి వీటిని ఎంతో ప్రేమగా పెంచుతున్నాడు. అందువల్ల మొక్కల్ని పీకేయకూడదు,” అన్నది.

ఆ మాటలతో కోతులపెద్దకు ఒక ఉపాయం తట్టింది. “మిత్రులారా! ఈ వనంలో మంచి పూలమొక్కలతో పాటు కొన్ని కలుపుమొక్కలు కూడా ఉన్నాయి. మనం వాటిని పీకి చూద్దాం. మన అనుమానం తీరిపోతుంది. తోటమాలి పెంచిన మొక్కలకు హాని జరగదు. ఇంకా బావుంటాయి!” అన్నది కోతులపెద్ద.

ఆ మాట వినగానే కోతులన్నీ ఒక్కసారిగా ముందుకు దూకి కలుపుమొక్కలన్నిటినీ పీకి చూశాయి. వాటి వేళ్ళన్నీ తడిసి ఉండడంతో పూలమొక్కల వేళ్ళు కూడా తడిసివుంటాయని తృప్తి చెంది మళ్ళీ చెట్లపైకి వెళ్ళిపోయాయి!

పారుగూరు వెళ్ళిన తోటవాలి వమాడు రోజుల తరవాత తిరిగివచ్చి, కళకళలాడుతూన్న పూలమొక్కలను చూసి సంతోషించాడు. కలుపుమొక్కలన్నీ ఏరేసి తోటంతా శుభ్రంగా ఉండడంతో, మరింత ఆశ్చర్యంతో తోటంతా తిరిగి చూశాడు.

ఆనాటినుంచి తోటమాలి కోతులతో మరింత స్నేహంగా ఉండసాగాడు!

- కె. సాహితి, కడప.