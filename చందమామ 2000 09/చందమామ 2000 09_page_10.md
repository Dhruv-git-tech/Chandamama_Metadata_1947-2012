పురానికి చేరుకున్నారు. రాజు చంద్రదత్తుడు అందరికీ ఘనంగా సత్కారం చేసి, తగు విధంగా విడిది ఏర్పాటు చేశాడు. ఆ సమయంలో రాకుమారి జయంతిని చూసిన రుద్రకేతుడు, పాలరాతి బొమ్మలా వున్న ఇటువంటి అందగత్తె తన పట్టమహిషి అయితే ఎంత బావుండును అనుకున్నాడు.

ఆ తరవాత కొంతసేపటికి రుద్రకేతుడు, అశ్వశాలలోని తెల్లగుర్రాన్ని చూస్తూనే, రాజు చంద్రదత్తుడితో, “ఆహా, గుర్రమంటే ఇలా వుండాలి! ఈ గుర్రం నాకు కావాలి,” అన్నాడు.

అటుగావచ్చిన యువరాణి, ఆ మాటలు విని రుద్రకేతుడితో, “యువరాజా! గుర్రాన్ని తీసుకువెళ్ళండి. దీన్ని చిరుకానుకగా మీకు సమర్పించుకుంటున్నాం,” అన్నది.

ఇది జరిగిన కొన్నాళ్ళకు, నవరాత్రి ఉత్సవాలు వచ్చాయి. రాజు చంద్రదత్తుణ్ణి ఆహ్వానించడానికి ప్రణయపురి యువ రాజు వైభవవర్మ శ్రీచందనుపురానికి వచ్చాడు. అతడు రావడానికి మరొక కారణం రాకుమారి జయంతి. అతడూ, జయంతీ ఒకరినొకరు గాఢంగా ప్రేమించుకున్న సంగతి, ఇరు పక్షాల పెద్దలకూ తెలుసు.

ఆనాటి సాయంకాలం మాటల సందర్భంలో జయంతి, వైభవవర్మకు తన తెల్లగుర్రాన్ని చక్రవర్తి కుమారుడు రుద్రకేతు తీసుకుపోవడం ఎంతో మనస్తాపం కలిగించిందని చెప్పి, “అతడిదురుసుతనం, అహంకారం అంతాయింతా కాదు!” అన్నది.

“ఏంచేస్తాం, అతడు చక్రవర్తి కుమారుడు, మనం సామంతులం! ఇక ఆ గుర్రం సంగతి మరిచిపో,” అన్నాడు వైభవవర్మ.

ఆ మరుసటిరోజు వైభవవర్మ తన రాజ్యానికి తిరిగి వెళ్ళాడు. ఆ సమయంలో పట్టణంలోని అతిపురాతనమైన దేవీ ఆలయానికి మరమ్మతులు జరుగుతున్నవి. పనివాళ్ళు ప్రాకారపు గోడకు పునాదులు తవ్వుతూండగా, నీలం రంగులో మెరిసిపోతున్న ఇంద్రనీల మణి ఒకటి బయటపడింది. ఆ మణిని పాదిగి, అమ్మవారికి నవరాత్రుల సందర్భంగా ఒక కిరీటాన్ని తయారుచేయించాలని, వైభవ వర్మ తండ్రి వీరసేనుడు నిశ్చయించాడు.

అయితే, ఇంద్రనీలమణి దొరికిన వార్తవేగుల ద్వారా విన్న యువరాజు రుద్రకేతుడు, -చక్రవర్తి అయిన తన తండ్రి త్వరలోనే తనను మహారాజును చేసి విశ్రాంతి తీసుకోబోతున్నాడనీ, తనకు జరిగే పట్టాభిషేక సమయంలో, ఆ మణిని తన కిరీటంలో