56. భీముడి విజృంభణ

# మహాభారతం

పాండవులను గురించి ధృతరాష్ట్రుడు అన్నమాటకు సంజయుడు, “రాజా, పాండవుల వద్ద మంత్రాలూ, మాయలూ ఏమీ లేవు. వాళ్ళు యుద్ధంలో తమ శక్తిచూపుతున్నారు. వాళ్ళ ధర్మమే వాళ్ళకు యుద్ధంలో జయం కలిగిస్తున్నది. నీ కొడుకులు చేసిన దుష్కర్మలు విషవృక్షమై వారిని నాశనం చేస్తు న్నాయి. నీకు ఎంతమంది హితం చెప్ప లేదు? నువ్వు మాత్రం విన్నావా? విదురుడూ, భీష్మదోణులూ నేనూ ఎంతో చెప్పాం. నీకవి ఏ మాత్రమూ రుచించలేదు. ఇప్పుడు నువ్వు నన్నడిగినట్టే, శిబిరంలో రాత్రివేళ దుర్యో

ధనుడు భీష్ముణ్ణి కూడా అడిగాడు,” అంటూ జరిగినదంతా తెలిపాడు :

“తాతా! నువ్వూ, ద్రోణుడూ, కృపుడూ, ఇతర మహారథులూ నా కోసం ప్రాణాలొడ్డి పోరుతున్నా కూడా పాండవుల ముందు నిలవలేకుండా ఉన్నారు. అందుకు కారణం ఏమిటి?” అని దుర్యోధనుడు భీష్ముణ్ణి అడిగాడు.

దానికి భీష్ముడు, “నాయనా, నీకు చాలా సార్లు చెప్పాను, మళ్ళా చెబుతున్నాను. పాండవులతో సంధిచేసుకో. నువ్వూ, నీ తమ్ములూ సుఖంగా ఉండండి. కృష్ణుడు