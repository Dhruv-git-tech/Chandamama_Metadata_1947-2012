టందుకు అభిమన్యుడూ, ఉపాండవులూ, శిఖండీ వచ్చారు. శిఖండితో భీష్ముడు యుద్ధం చెయ్యలేదు. ద్రోణుడు శిఖండిని భయం కరంగా ఎదుర్కొనేసరికి, శిఖండి నిలవలేక తప్పకుని వెళ్ళాడు. అప్పుడు పాండవుల వెంట అర్జునుడు వచ్చి భీష్ముడిపై తలపడ్డాడు. ఇద్దరూ పట్టుదలతో యుద్ధం చేశారు. అదే సమయంలో ఉభయపక్షాల వీరులూ విజృం భించి యుద్ధం చేశారు. ఆ యుద్ధంలో సేనలు అపారంగా నష్టమయ్యాయి.

ఈ అయిదోరోజు యుద్ధులో ముఖ్యంగా చెప్పుకోదగిన ఘట్టాలేవంటే : అశ్వతామకూ అర్జునుడికీ జరిగిన యుద్ధంలో అర్జునుడు అశ్వతామ ధరించినకవచాన్ని తనబాణాలతో ఛేదించాడు. దాన్ని అశ్వతామ లక్ష్యపెట్టక సాహాసంతో పోరసాగాడు, కాని అర్జునుడు అశ్వతామ గురుపుత్రుడని అతన్ని వదిలేసి ఇతర శత్రువులను వెతుక్కుంటూ వెళ్లాడు. దుర్యోధనుడికీ, భీముడికీ ఈ రోజు గొప్ప యుద్ధం జరిగింది. అభిమన్యుడు లక్ష్మణ కుమారుడితో చేసిన యుద్ధంలో కృపుడు లక్ష్మణ కుమారుణ్ణి రక్షించి, అవతలికి తీసుకుపోయాడు.

ఆ రోజు సాత్యకి విజృంభించి కౌరవ సేనలను బీభత్సం చేస్తూ ఉండటం చూసి దుర్యోధనుడు అతని పైకి అనేక రథాలను పంపాడు. సాత్యకి అస్త్రాలతో ఆ రథికు లందరినీ నానా తిప్పలూ పెట్టుతూ, ఆ సేనకు నాయకుడైన భూరిశ్రవుడి పైకి వచ్చాడు. భూరిశ్రవుడు గొప్పయోధుడు. ఆయన చేసే యుద్ధానికి తట్టుకోలేక, సాత్యకికి అండగా ఉన్న యోధులందరూ చెల్లాచెదరుగా

పారిపోయారు. అప్పుడు సాత్యకి కొడుకులు వచ్చి భూరిశ్రవుణ్ణి చుట్టుముట్టి, భూరిశ్రవుడి చేతిలో చావుదెబ్బలు తిన్నారు. వారు పడి పోవటం చూసి సాత్యకి కోపోద్రేకంతో భూరి శ్రవుడితో ద్వంద్వయుద్ధం సాగించాడు. ఇద్దరి రథాలూ ధ్వంసమయ్యాయి. వారు కత్తులు తీసుకుని సేలపై నిలబడ్డారు. ఆ సమయంలో భీముడు వచ్చి సాత్యకిని తన రథంలోకి తీసుకున్నాడు. అలాగే భూరిశ్రవుణ్ణి దుర్యోధనుడు తన రథంలో తీసుకు పోయాడు. సూర్యాస్తమయం అయ్యే సమయానికి రెండు పక్షాల సేనలూ అలిసి పోయి, యుద్ధం చాలించి శిబిరాలకు వెళ్ళాయి.

ఆరోజు తెల్లవారగానే యుద్ధం ప్రారంభమయింది. పాండహసేనలు మకువ్వూహమూ, కౌరవసేనలు క్రౌంచవ్యూహమూ ధరించాయి.