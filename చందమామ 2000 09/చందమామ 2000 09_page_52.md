తి - చరిత్ర

“ఆ దృశ్యం వెనక ఉన్న కథేంటి తాతయ్యా?” అని అడిగింది శ్యామల.

“ఆ దృశ్యం గురించి వివరించాలంటే ఆ కథ కూడా చెప్పాలి కదా?” అంటూ దేవనాథుడు ఇలా చెప్పసాగాడు :

అతి ప్రాచీనకాలంలో మృకండుడనే ముని ఉండేవాడు. ఆయనకు చాలాకాలం వరకు సంతానం కలగలేదు. ఆయన తన భార్య మనస్వినితో కలిసి సంతానం కావాలని రోజు శివపూజ చేసేవాడు. శివుణ్ణి ఆరాధిస్తూ నిరంతరం శివధ్యానంతో గడి పేవాడు. ఆయనకు సంతానం లేకపోవడం అన్నది విధి నిర్ణయం. అయినా, కొన్ని నియమ నిబంధనుతో ఆయన కోరిక తీర్చే అవకాశం ఉన్నది. శివుడు ముని మనోసేతాల ముందు ప్రత్యక్షమై, “పూర్ణాయువుతో నూరేళ్ళు జీవించే వివేకహీసుడు సంతానుగా కావాలా? లేదా, పన్నెండేళ్ళు మాత్రమే సజీవుడుగా వుండే విద్యావివేకసంపన్నుడు కుమారుడుగా కావాలా?” అని అడిగాడు.

విద్యావివేకాలను గౌరవించి ఆరాధించే ముని కావడం వల్ల, మృకండుడు రెండవ వరాస్నే కోరుకున్నాడు.

కొన్నాళ్ళకు ఆయనకు కొడుకు పుట్టాడు. బిడ్డకు మార్కండేయుడని నామకరణం చేశారు. మార్కండేయుడు దినదినప్రవర్థ మానంగా పెరిగి అయిదేళ్ళ ప్రాయంలోనే అద్భుతమైన తెలివితేటలను ప్రదర్శించి పెద్దలకు ప్రీతిపాత్రుడయ్యాడు. ఎక్క

డెక్కడి నుంచో మునిశ్రేష్ఠులు వచ్చి బాల మార్కండేయుడి విద్యావివేకాలకూ, వినయ విధేయతలకూ ముగ్ఖలై మనసారా దీవించి వెళ్ళేవారు.

ఎనిమిదేళ్ళ ప్రాయంలోనే వేదమంత్రాలను విడమరచి మునులకు విశదీకరించే మార్కండేయుడి ప్రతిభను చూసి అతని తల్లిదండ్రులు మురిసిపోయేవారు. విజ్ఞాలయిన మునులు తమ బిడ్డను మెచ్చు కోవడం విని అనంద బాష్పాలు రాల్చేవారు.

అయితే, మార్కండేయుడికి పదేళ్ళు నిండేసరికి అతడి తల్లితండ్రుల వదనాలలో విషాదరేఖలు అలుముకోసాగాయి. కొడుకు రూపంలో మురిపిస్తున్న ఈ దివ్యాద్భుతం మరి రెండేళ్ళవరకే పరిమితం అన్న బాధ వారిని వేధించసాగింది.