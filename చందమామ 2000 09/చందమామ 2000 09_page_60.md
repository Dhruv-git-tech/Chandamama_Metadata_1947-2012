ఇంతలో ధర్మరాజు భీమధృష్టద్యుమ్నులు
ఏమైనదీ తెలియక అభిమన్యుడు మొదలైన
పన్నెండు మంది యోధులను పంపాడు.
వారిని చూడగానే భీమ, ధృష్టద్యుమ్నులు
మరింత ఉత్సాహంగా యుద్ధం చెయ్య
సాగారు. అంతలో ధృష్టద్యుమ్నుడికి, తన
తండ్రి ద్రుపదుడు ద్రోణుడి దెబ్బకు
తట్టుకోలేక పారిపోవటం కనిపించింది.
అతను ద్రోణుడితో తలపడి, తన రథాన్నీ,
సారథినీ కోల్పోయి, వేగంగా అభిమన్యుడి
రథం ఎక్కాడు. ద్రోణుడు పాండవసేనలను
అల్లకల్లోలం చేస్తుంటే భీముడూ,
ధృష్టద్యుమ్నుడూ ఏమీ చేయలేకపోయారు.
ద్రోణుడి పరాక్రమాన్ని ఉభయసేనలూ
మెచ్చుకున్నాయి. భీముణ్ణి పట్టుకునే
ఆలోచన దుర్యోధనాదులకు మళ్ళీ వచ్చింది.
కాని, ధర్మరాజు పంపిన అభిమన్యుడు
మొదలైన వారు వాళ్ళను తరిమేశారు.

యుద్ధరంగం దక్షిణ పార్ట్వంలో అర్జునుడు
విజృంభించి అంతులేని శత్రుసేనలను
నిర్మూలించాడు.

సూర్యుడు పడమటికి దిగుతూ ఉండగా
దుర్యోధనుడికి భీముణ్ణి చంపాలని తీవ్రమైన
కోరిక పుట్టింది. అతను భీముణ్ణి ఎదుర్కొని,
భీముడి చేత తన గొడుగూ, ధ్వజమూ విరగ
గొట్టించుకుని, చివరకు చావుదెబ్బలు తిని,
కృపుడి రథంలో విశ్రాంతి తీసుకున్నాడు.
అప్పుడు ధృష్టకేతువూ, అభిమన్యుడూ,
ఉపాండవులూ, కేకయులూ ధృతరాష్ట్రుడి
కొడుకుల మీద యుద్ధం సాగించారు. ఉభయ
పక్షవీరుల మధ్య జరిగిన యుద్ధంలో
దుష్కర్ణుడు అనేవాడు చచ్చాడు.

కొంతసేపటికి సూర్యుడు అస్తమించాడు.
రెండు సేనలూ శాంతించాయి. యుద్ధం
చాలించి దుర్యోధనుడు తమ శిబిరానికి తిరిగి
వెళ్ళాడు. ధర్మరాజు భీముణ్ణీ, ధృష్టద్యుమ్నుణ్ణీ

చందమామ