స్వర్ణసింహాసనం – 10

10

[కౌండిన్యదేశు యువరాజు విజయదత్తుడు, పట్టాభిషేకానికి సంసిద్ధుడై, స్వర్ణసింహాసనం తొలి రెండు మెట్లమీద సాలభంజికల రూపంలో వున్న సత్యశక్తి, ధర్మశక్తి అడిగిన ధర్మసందేహాలకు యుక్తియుక్తంగా సమాధానాలు చెప్పి మెప్పించాడు. మూడవ మెట్టుమీది న్యాయసాలభంజిక విజయదత్తుడి న్యాయ నిర్ణయశక్తిని పరీక్షించడానికి - న్యాయవర్ణన మహారాజును గురించీ ఆయన సమక్షానికి విచారణకు వచ్చిన మూడు తగవులను గురించీ వివరించసాగింది. తరవాత —]

మణికర్ణుడి మాటలకు ఎక్కడా అడ్డుతగల కుండా, అంతా శ్రద్ధగా విన్న న్యాయవర్ణన మహారాజు, అతడు ముగించగానే, రత్న గుప్తుడివైపు తలతిప్పాడు.

వెంటనే రత్నగుప్తుడు లేచి, రాజుకు మళ్ళీ నమస్కరించి, “మహారాజా, తమకు నేను కొత్తవాణ్ణి కాను. గత ముప్పై సంవత్సరాలుగా నేను ఎంత నిజాయితీగా వ్యాపారం చేస్తూ బతుకుతున్నానో, వర్తకులందరితో

బాటు తమకూ తెలుసు! వ్యాపారంలో నేను ఎంత ఆర్జించానో కూడా తమకు తెలియంది కాదు. అటువంటిది, నేను డబ్బు కోసం ఒక విదేశీ కుర్రవాణ్ణి ఎందుకు మోసం చేస్తాను ప్రభూ? నేనతడికి నలభైవేల రూకలూ ఎంచి ఇచ్చి మరీ సరుకు స్వాధీనం చేసుకున్నాను. ఇంతకంటే ఏమి చెప్పటానికీ, నాకు నోరు రావటం లేదు. ఇంత కాలానికి, ఈ విదేశీ కుర్రూడిమోసకారిత్వనం మల్ల, నిండు