ఈ నెలలో జన్మించిన ప్రముఖులు

## డా. సర్వేపల్లి రాధాకృష్ణన్

భారతీయ తత్వశాస్త్ర వైశిష్టాన్ని ఆధునిక ప్రపంచానికి విడమరచి చెప్పిన వారిలో డా. సర్వేపల్లి రాధాకృష్ణన్ ముఖ్యులు. భారతదేశ అధ్యక్షపదవిని అలంకరించి ఆపదవికే గౌరవాన్ని సమకూర్చిన మేధావి, రాజనీతివేత్త ఆయన!

చెన్నయ్ నగరానికి సమీపంలోని తిరుత్తణిలో ఒక సాధారణ కుటుంబంలో 1888 సెప్టెంబర్ 5వ తేదీ జన్మించిన రాధాకృష్ణన్, తిరుపతిలో ప్రాథమిక విద్యనూ, మద్రాసులో ఉన్నతవిద్యనూ పూర్తిచేసి మద్రాసు ప్రెసిడీస్సీ కళాశాలలో తత్వశాస్త్ర ఉపన్యాసకులుగా జీవితాన్ని ప్రారుభించారు. ఆ తరవాత కుక్తా విశ్వవిద్యాలయంలో తత్వశాస్త్ర ఉపన్యాసకులుగానూ; 1936-39 మధ్య ఆక్స్ఫర్ట్ యూనివర్సిటీలో తూర్పుదేశాల మతాచార్యులు (ప్రొఫెసర్ ఆఫ్ ఈస్టర్న్ రిలీజన్స్) గానూ పనిచేశారు. ఆ తరవాత ఆయన 1948లో కాశీ హిందూ విశ్వ విద్యాలయం మైస్టాథాస్స్లర్ పదవిని అలంకరించారు.

అప్పటికే ఆయన ఉత్తమశ్రేణి ఉపన్యాసకులుగా, మేధావిగా పేరుగాంచారు. 1949లో ఐక్యరాజ్యసమితి విద్యాసాంస్కృతిక సంస్థ అధ్యక్షులయ్యారు. అయితే, అప్పుడే స్వతంత్రం పొందిన మన దేశానికి ఇతరదేశాలకు సమర్థాలైన ప్రతినిధులను పయమలసిన అమరు ఏర్పడింది. ఆనాటి ప్రపంచ అగ్రాజ్యాలలో ఒకటైనసోవియట్ యోధాకు భారత రాయబారిగా వెళ్ళారు. అప్పుడా దేశం స్టాలిన్ పాలనలో ఉన్నది. స్టాలిన్ దృష్టిని ఆకర్షించి ఆకట్టుకోవడం అంత సులభం కాదు. అటువంటి స్టాలిన్, రాధాకృష్ణన్ పాండిత్యాన్నీ, రాజనీతిజ్ఞతనూ మెచ్చుకున్నారు. దాని ఫలితంగా భారత్-సోవియట్ రష్యాల మధ్య సంబంధ బాంధవ్యాలు మరింత చేరువయ్యాయి!

ఆ తరవాత రాధాకృష్ణన్ భారత ఉపరాష్ట్రపతి అయ్యారు. 1962లో భారత రిపబ్లిక్ రాష్ట్రపతి పదవీ బాధ్యతలను చేపట్టి, 1967లో పదవీవిరమణ

చందమామ

చేసేంతువరకు వాటినెంతో సమర్థవంతంగా, హుందాగా నిర్వహించారు.

ఆయన ఆంగ్లంలో ఎన్నో గ్రంథాలు రచించారు. అవన్నీ కూడా ప్రపంచవ్యాప్తంగా మేధావుల ప్రశంసలను అందుకున్నాయి. ఆయన రచనలలో 'భారతీయ తత్వశాస్త్రం' మరింత ప్రసిద్ధిపొందింది. ఆయన అంటారు : దేవుడు ప్రపంచాన్ని ఎప్పుడో సృష్టించాడని చెప్పడం అంత సరికాదు. ఎందుకంటే ఆయన ఇప్పుడూ, ఎప్పుడూ సృష్టిస్తూనే ఉన్నాడు. ఆ విధంగా చూస్తే చరిత్ర భగవత్ సంకల్పకావ్యం! దైవసాక్షాత్కారం! ఐహిక మాధ్యమంలో ప్రకాశించే దివ్యకృత్యం!

ఉన్నత పదవులెన్నో ఆయన్ను వెతుక్కుంటూ వచ్చాయి. చేపట్టిన ప్రతి పదవికీ గౌరవం చేకూర్చిన డా.రాధాకృష్ణన్ 1975వ సం॥ లో కీర్తోషులయ్యారు. ఆదర్శ ఉపాధ్యాయుడుగా, రాజనీతివేత్తగా దేశానికి అమూల్యమైన సేవలందించిన రాధాకృష్ణన్ జన్మదినమైన సెప్టెంబర్ 5ను మనదేశంలో ఉపాధ్యాయుల దినంగా జరుపుకుంటున్నాము.

సెప్టెంబర్ 2000