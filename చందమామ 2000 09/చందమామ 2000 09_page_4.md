సంచాలకులు
చక్రపాణి. బి.నాగిరెడ్డి
॥ ఒలింపిక్ స్ఫూర్తి!

నవసహస్రాబ్దిలో జరుగనున్న తొలి ఒలింపిక్ క్రీడలను వీక్షించడానికి ప్రపంచం
ఉత్సాహంగా ఆయత్తమవుతోంది!

క్రీడలు, ఆటలు, పందాలు అన్నవి మానవ సమాజం అంత ప్రాచీనమైనవి.
మహాభారతం వంటి పురాతన గ్రంథాలలో సైతం రకరకాల క్రీడల ప్రస్తావన ఉన్నది.
ఇక చారిత్రకదృష్టితో పరిశీలించినట్టయితే, గ్రీసుదేశంలోని ఏఫెన్స్ నగరంలో
క్రీ.పూ. 776వ సం॥ లోనే ప్రప్రథమంగా పెద్ద ఎత్తున క్రీడలు జరిగాయని
తెలియవస్తున్నది. క్రీ.పూ. 776 నుంచి క్రీ.శ. 217 వ సం॥ మధ్య కాలంలో
ఒలింపిక్ విజేతలుగా వచ్చిన క్రీడాకారుల (ఆ కాలంలో స్త్రీలను క్రీడలలో అను
మతించేవారుకారు గనక క్రీడాకారిణులు లేరు) జాబితాను క్రీ.శ. 221వ సం॥లో
జూలియస్ అఫ్రికానస్ తయారుచేశాడు!

జీయస్ ఆలయం ఒలింపియా పేరు మీదుగా ఏర్పాటయిన ఒలింపిక్ క్రీడలు
పవిత్రకృత్యాలుగా ప్రారంభమయ్యాయి. మానవశరీరం-శక్తి దైవప్రసాదితాలు. వాటి
ద్వారా సాధించే ఉత్తమ విన్యాసాలను ప్రదర్శించడం దైమానికి కానుకగా సమర్పించడం
వంటిదన్న భావం ఉండేది. విజేతలకు ఆలివ్ ప్రత్రగుచ్ఛాలనే బహుమతులుగా
ఇచ్చేవారు! విజేతలను ప్రజలు అభిమానించేవారేగాని, వారిపట్ల నిర్ఘేతుకమైన
వెర్రివ్యామోహం పెంచుకునేవారు కారు. అప్పటి క్రీడాకారుల స్ఫూర్తిని గురించి
చెబుతూ 20వ శతాబ్దానికి చెందిన గ్రాంట్‌లాండ్‌రైస్ అనే కవి, “మీరు గెలిచారా?
ఓడారా? అన్నది కాదు. ఆటను ఎలా ఆడారు అన్నదే న్యాయనిర్ణేత లెక్కలోకి
తీసుకుంటాడు,” అన్నాడు. దేవుడే ఆ న్యాయనిర్ణేత!

చాలా సంవత్సరాలు కృషిచేసి ఫ్రాన్స్‌కు చెందిన బేరోన్ డీ క్యూబ్టీస్ 1896లో
ఒలింపిక్ క్రీడలను పునఃప్రారంభించినప్పుడు ప్రపంచవ్యాప్తంగా క్రీడలపట్ల
ఆనందోత్సాహాలు వెల్లివిరిశాయి. క్రీడల గురించీ, క్రీడాస్ఫూర్తిని గురించీ ప్రజలు
మాట్లాడుకోసాగారు. పోటీలలో పాల్గొనే క్రీడాకారులు చేసే ప్రమాణంలోనే ఇది
ప్రస్ఫుటమవుతున్నది : “మేము నిజాయితీగా క్రీడలలో పాల్గొంటాము.
క్రీడాకారుడి నిజమైన స్ఫూర్తితో, క్రీడల కీర్తి పెంపాందడానికి దోహదం చేసేలా
క్రీడలలో పాల్గొంటాము.”