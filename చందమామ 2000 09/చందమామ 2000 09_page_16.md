“ఎందుకు పనిచేయదు. ముప్పాద్దులా గానుగను ఆడిస్తూ తిరుగుతుంటుందిగా!” అన్నాడు భైరవయ్య.

“ నువ్వు లోపల ఏదో పనిలో వున్నా వనుకో, అప్పుడు తిరుగుతుందని ఏం నమ్మకం? అట్టే నిలబడి పోవచ్చు గదా!” అన్నాడు సుందరం.

భైరవయ్య, సుందరం కేసీ తిరిగి, “అందుకే ఎద్దుమెడలో ఒక గంట కట్టాను. నేను లోపల ఏ పనిచేసుకుంటున్నా, ఆ గంట చుప్పుడును బట్టి, ఎద్దు తిరుగుతున్నదీ లేనిదీ తెలిసి పోతుంది,” అన్నాడు.

“ అది తిరగకుండా, ఒక చోట నిలబడి ఊరేకే తలవూపుతూండవచ్చు కదా! అప్పుడు అది చేస్తున్న మోసం, నీకెలా తెలుస్తుంది?” అని అడిగాడు సుందరం.

ఆ ప్రశ్నతో భైరవయ్యకు ఒళ్ళు మండి పోయింది. సుందరం కేసీ తీవ్రంగా చూస్తూ, “అది నన్ను మోసగించడానికి పట్టంలో అడ్డమైన చదువులూ చదివి వచ్చిందా ఏమన్నానా?” అన్నాడు.

భైరవయ్య జవాబుకు సుందరం మిత్రు లందరూ గొల్లున నవ్వారు. సుందరానికి తలకొట్టేసినట్లయింది. అతడి నోట మాట పెగలలేదు.

అప్పుడు భైరవయ్య, “చూడు, సుందరం! ఇంత తిని, ఏ పనీ చేయకుండా వీధుల వెంట గాలికి తిరిగేవాణ్ణి, ఎందుకలా గాను గెద్దులాగానో, గంగెరెద్దులాగానో తిరుగుతావని కోప్పడతారు. కానీ అదెంత తప్పో తెలుసా? ఎందుకంటే, గానుగెద్దు కష్టపడి గానుగ తిప్పి నూనె తీస్తుంది. గంగిరెద్దు ఊరూరూ తిరుగుతూ, తన ఆట చూపిస్తూ అందరినీ అనందురిచి - తనను నమ్ముకున్న యజమానిని పోషిస్తుంది. అటువంటి ఎద్దులతో, గాలికి తిరిగే సోమరివెధవను పోల్చడం, ఎంతో అన్యాయం కదా!” అన్నాడు.

సుందరు మారుమాట్లాడకుండా, తల వంచుకుని అక్కడినుంచి వెళ్ళిపోయాడు. ఆనాటినుంచీ అతడు, తండ్రితోపాటు వ్యాపారు చూసుకుంటూ, కొద్ది కాలంలోనే తన తెలివి తేటలతో వ్యాపారాన్ని అభివృద్ధి చేశాడు.