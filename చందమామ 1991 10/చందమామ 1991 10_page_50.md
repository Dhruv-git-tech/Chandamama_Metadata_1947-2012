వాళ్ళు నిన్ను అడ్డగించారని కోపం పెట్టు కోకు. నువ్వా యువరాజువు! ఈ మధు వనం మీద నీకు ఎంత అధికారమైనా ఉన్నది. మాదే పారపాటు! కిమించు, మీరంతా ఇక్కడికి విచ్చేశారని సుగ్రీవుడు ఎంతో సంతోషించాడు. మిమ్మల్నిందరినీ వెంటనే పంపమని చెప్పాడు.'' అన్నాడు.

అంగదుడు వానరులతో, 'మనం ఇక్కడికి వచ్చిన వార్త రాముడికి తెలిసినట్టున్నది. మనం ఇక వెళ్ళకపోవటం మంచిదికాదు. అందరూ మధువు తాగి సేడదేరారు గనక, ఇక్కడ మన కింకేం పని?'' అన్నాడు.

వానరులు బయలుదేరటానికి సిద్ధం గానే ఉన్నారు. అంగదుడు ఆజ్ఞాపించక పోయినా, అతని మాట వారికి ఆజ్ఞే. అంగదుడు అకాశంలోకి లేవగానే వానరులంతా లేచారు. వాళ్ళు మేఘాల లాగా గర్జిస్తూ సుగ్రీవుడి వద్దకు బయలు దేరారు.

ఈసమయంలో సుగ్రీవుడు రాముడితో, 'వానరులు సీతను చూసి వచ్చారన టానికి సందేహం ఏమీ లేదు. నేను పెట్టిన గడువు దాటిపోయిన ఇంత కాలానికి వాళ్ళు తిరిగి రానేరారు. అంగదుడు పని పూర్తిచెయ్యకుండా నన్ను చూడ లేడు; మొదలు, మధువనంలో అలా ప్రవర్తించడు. సీతసమాచారం తెలిసిందే అనుకోవచ్చు. ఇక నీ దుఃఖం తీరినట్టే!'' అన్నాడు.

అదేసమయంలో వానరులు అకాశంలో ఎగురుతూ చేసే సింహనాదాలు విన వచ్చాయి. మరి కొద్దికిణాలు గడిచేసరికి వానరులందరూ సుగ్రీవుడి ముందు వాలారు.

హనుమంతుడు రాముడికి సాప్షాంగ నమస్కారం చేసి, 'చూశాను సీతను! ఆమె కిమంగా ఉన్నది.'' అన్నాడు. రాముడు అతనికేసి ఎంతో అప్పాయంగా చూశాడు.