అచ్చయ్య అనే వాడికి చిన్నతనంలోనే తల్లి పొయింది. తండ్రి వాణ్ణి ముద్దుగా పెంచాడు. అచ్చయ్యకూడా అల్లరిచిల్లరగా వుండక, తండ్రి చెప్పిన మాటే వింటూ బుద్ధిమంతుడనిపించుకున్నాడు. అయితే వాడికి వ్యవహారజ్ఞానం బొత్తిగా లేదు. స్వంతంగా ఏ పని చేయలేక అన్నిటికీ తనమీదనే అధారపడిన కొడుకు గురించి తండ్రికి బెంగగా వుండేది. అవసానదశలో ఆయన కొడుకును దగ్గిరకు పిలిచి, “నాయనా! నీకు అన్ని పనులూ వచ్చు. దురలవాట్లులేవు. నలుగురితో మంచిగా వున్నావంటే చాలు. నీకేలోటూ వుండదు,” అని చెప్పి కన్నుమూశాడు.

ఈ మాటలు అచ్చయ్య తలకెక్కాయి.

ఒక రోజున వాడు, రామశాస్త్రి అనే హండితుడికి రాజసన్మానం జరిగిందని తెలిసి, పనిగట్టుకుని ఆయన ఇంటికి వెళ్ళి, “అయ్యా! తమరు మహా పండి తులు. రాజసన్మానానికి తగినవారు. మీకు జరిగిన సన్మానానికి, నాకెంతో సంతోషంగా వుంది,” అన్నాడు.

మంచివాళ్ళు ఎదుటివారి అదృష్టానికి సంతోషించాలని వాడి ఉద్దేశ్యం!

అయితే రామశాస్త్రి వాడికేసి కళ్ళెర్ర చేసి చూసి, “పాండిత్యం గురించి నీకేంతెలుసు? నేను రాజసన్మానానికి తగిన వాడినో, కాదో నిర్ణయించే అర్హత నీకుందా? ఇంకెప్పుడూ నీకంటే గొప్ప వాళ్ళ దగ్గర ఇలా అలోచించకుండా మాట్లాడకు,” అన్నాడు.

అచ్చయ్యచిన్నబుచ్చుకుని అక్షణ్ణించి వచ్చేస్తూంటే, దారిలో వాడికి గ్రామాధికారి కనిపించాడు. ఆయన చుట్టూ గ్రామ పెద్దలున్నారు. అంతకు ముందు రోజు గ్రామాధికారి ఏదో తగాదా విషయంలో

“పనుంధర”