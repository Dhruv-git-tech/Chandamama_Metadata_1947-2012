ఎక్కువగా వుంది. అందుకే నువ్వు నలుగురి మధ్య నవ్వుల పాలయ్యావు," అన్నాడు.

"స్వామీ, నా కోరికలో తప్పందా ?" అని అడిగాడు అచ్చయ్య.

"నీ కోరికలో తప్పలేదు. కానీ ఎదుటి వాడిలో వున్న మంచితనాన్ని గుర్తించక, లేని చెడ్డత నాన్ని ఊహించుకునేవారే ఎక్కువ. అది లోకం తీరు," అన్నాడు సాధువు.

"కానీ మా నాన్న నన్ను నలుగురితోనూ మంచిగా వుండమని చెప్పి, చనిపోయాడు. అడి నాకు సాధ్యం కాదా ?" అన్నాడు అచ్చయ్య.

"ఎందుకు సాధ్యం కాదు? నువ్వు మంచివాడి వనిపించుకోవడం కోసం, ఎవరినీ పాగడనక్కర్లేదు, పనిగట్టుకుని ఎవరిమీదాజాలిపడనక్కర్లేదు," అన్నాడు సాధువు.

"మరేం చెయ్యాలి?" అని అడిగాడు అచ్చయ్య.

"అందరితోనూ మంచిగా వుండు, అంతే!" అన్నాడు సాధువు.

"అదెలాగోనాకు తెలియదు, స్వామీ!" అన్నాడు అచ్చయ్య.

"నీ కెవరినైనా మెచ్చుకోవాలనిపిస్తే మెచ్చుకో. ఎవరిమీదైనా జాలికలిగితే జాలిపడు. అంతేగాని, కేవలం మంచి వాడనిపించుకునేందుకు మాత్రం, ఆ పనులు చెయ్యకు. అడిగినవాళ్ళకు చేత నైన సాయం చెయ్యి. నిన్ను తెట్టిన వాళ్ళను కమించు. అకారణంగా నువ్వెవరినీ తిట్టకు. నువ్వు మంచిగా వున్నంతకాలం, నీ గురించి ఎవరేమనుకున్నా బాధపడకు. అర్థమయిందా ?" అన్నాడు సాధువు.

దానితో అచ్చయ్యకు జ్ఞానోదయ మయింది. స్వతహాగా మంచి వాడు కావడంవల్ల, వాడు సాధువు చెప్పినట్లే నడుచుకుని, ఊళ్ళో అందరిచేతా మంచి వాడనిపించుకుని కలకాలం సుఖంగా జీవించాడు.