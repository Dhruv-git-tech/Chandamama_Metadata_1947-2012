ఈ తీర్పు విని కామయ్య నిర్ఘాంత పొయాడు. న్యాయాధికారి మరొక అర్ధణా ఇప్పిస్తాడనుకుంటే తననే ఒక అణా సోమయ్య కిమ్మంటున్నాడు!

"అయ్యా, ఇదేం న్యాయం? మా మా రొట్టెల సంఖ్యను బట్టి చూసినా నాకు రెండణాలు రావాలికదా? నన్ను అణా మాత్రమే తీసుకోమంటారే?" అన్నాడు లోధి అయిన కామయ్య.

"అవును నేను చెప్పినదే న్యాయం. అది ఎలా న్యాయమో చెబుతాను. ఐదు రొట్టెలను ముగ్గురు ఎలా పంచుకున్నారు?" అని అడిగాడు న్యాయాధికారి.

"చిత్తం! ఒక్కొక్క రొట్టెసూ మూడేసి భాగాలు చేశాం. పదిహేను భాగాలనూ ముగ్గురమూ మూడయిదులుగా తిన్నాం," అన్నాడు కామయ్య.

"నీ రొట్టెలను భాగించగా ఎన్నిముక్కలయాయి?" అన్నాడు న్యాయాధికారి.

"చిత్తం! అరండి," అన్నాడు కామయ్య.

"అందులో అయిదు నీవే తిన్నావు. ఒకటి మాత్రం రామయ్య ఇచ్చావు. సోమయ్య తెచ్చిన మూడు రొట్టెలూ తొమ్మిది రొట్టెల యాయి. అందులో అయిదు మాత్రం తాను తిని నాలుగింటిని రామయ్య ఇచ్చాడు.

"రామయ్య తాను తిన్న అయిదు ముక్కలకూ అయిదణాలు ఇచ్చాడు. అతడు తిన్న అయిదు ముక్కలలో ఒక ముక్క మాత్రం నీది, నాలుగు ముక్కలు సోమయ్యవి. కాబట్టి రామయ్య ఇచ్చిన అయిదణాలలో నాలుగు సోమయ్యకు చెందుతాయి, ఒకటి మాత్రమే నీకు చెందుతుంది," అని న్యాయాధికారి వివరించాడు.

సోమయ్య తనిచ్చిన రెండణాలలో ఒకటి తిరిగి ఇచ్చేసి కామయ్య తన పేరా శను నిందించుకుంటూ, తన దారిన తాను వెళ్ళాడు. న్యాయాధికారి కుశాగ్రబుద్దిని మెచ్చుకుంటూ సోమయ్య కూడా తన ప్రయాణం సాగించాడు.