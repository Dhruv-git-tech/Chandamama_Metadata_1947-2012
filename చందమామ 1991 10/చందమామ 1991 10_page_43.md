మొదటివాడికే చెందుతుంది," అన్నాడు మంత్రి.

ఆ వెంటనే అస్థాన విదూషకుడైన ధరహాసుడు లేచి నిలబడి, "ప్రభూ! మహామంత్రిగారి అభిప్రాయంతో నేను సగం మాత్రమే ఏకభవిస్తున్నాను. ఎందుకంటే—ఒక కాసును దానం చేసిన పుణ్యం మొదటి వాడికే లభిస్తుంది. అయితే, దానితోపాటు రెండవవాడికి ఒక కాసును ఎగవేసిన పాపం కూడా మొదటి వాడికి చుట్టుకుంటుంది," అన్నాడు.

ఇది విని సర్వోత్తముడు నవ్వి. మంత్రి సుమేధుడి వంక చూశాడు.

సుమేధుడు చిన్నగా నవ్వి, "మొదటి వాడు బుద్ధిపూర్వకంగా కాసు ఎగవేయ లేదు. తాను తిరిగి ఇస్తానన్నా, రెండవ వాడు అందుకు ఒప్పుకోలేదు. అందువల్ల, మొదటివాడికి కాసును ఎగవేసిన పాపం విమాత్రం చుట్టుకోదు," అన్నాడు.

ధరహాసుడు మళ్ళీ లేచి నిలబడి, "మరయితే, ఇందులో రెండవ వాడికి లభించేదేమిటి? అతడిది ఒక కాసు ఖర్చయింది. దానిని మొదటివాడికి దానం చేసినట్లా? అలా అయితే, అతడికి ఆ కాసును మొదటివాడికి దానం చేసిన పుణ్యం అయినా లభిస్తుంది కదా!" అన్నాడు.

"లభించదు! ఎందుకంటే, దానం ఇస్తున్నానన్న అభిప్రాయం రెండవ వాడిలో, దానం తీసుకుంటున్నానన్న ఉద్దేశ్యం మొదటివాడిలో, లేదు. ఈ జరిగినదా నిలో రెండవవాడు నిమిత్త మాత్రుడు మాత్రమే. కాసు తిరిగి తీసు కోవడానికి, అతడు నిరాకరించాడు కాబట్టి. ఆ ఒక్క కాసుకు అతడిదే బాధ్యత. దానం చెయ్యాలనే మంచి గుణం మనిషిలో లేనప్పుడు, అతడికి ధానఫలందక్కే ప్రసక్తిలేదు!" అన్నాడు సుమేధుడు.

ఈ సమాధానానికి సర్వోత్తముడు తృప్తిగా తలాడించి, సుమేధుణ్ణి ఘనంగా సత్కరించాడు.