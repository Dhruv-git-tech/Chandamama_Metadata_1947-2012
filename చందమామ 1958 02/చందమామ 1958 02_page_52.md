ఇదంతా జరిగాక అలాదీన్ తల్లి ముందుకు వచ్చి, రాజుగారికి ప్రణామం చేసి, “మహారాజా, మీ సేపకుడు అలాదీన్ రాజకుమార్తెకు పంపిన కట్నం స్వీకరించండి. రాజకుమార్తెకు తగిన కట్నం తమరు కోరనేలేదని మావాడు తమతో మనవి చెయ్యమన్నాడు. కాని తమరు ప్రస్తుతానికి ఈ స్వల్పకానుక స్వీకరించి నట్టయితే ముందుముందు దీన్ని మించే కానుకలు వస్తాయన్నాడు,” అన్నది.

రాజుగారికి మతిపోయింది. ఆయన సింహాసనంమీద చేరగిలబడి, నోటమాటలేక రత్నరాసులకేసీ, బానిసలకేసీ బిత్తరపోయి

చూస్తూ, అలాదీన్ తల్లి అన్న మాటలు కూడా సరిగా వినలేకపోయాడు. చిట్టచివర కాయన మంత్రికేసి తిరిగి, “మంత్రి, ఈ సంపదముందు మనసంపద దివిటీముందు దీపంగదా ! మనమాట మననోట ఉండగానే ఇలాటి కట్నం పంపినవాణ్ణి గురించి ఏమను కోవాలి ! ఈ వైభవం ముందు అమ్మాయి ఎంత ?” అన్నాడు.

రాజుగారి మాటలకు ఎదురు చెప్పే ధైర్యం మంత్రికి లేదు. అయినా ఆయన, “అలా అనకండి, మహారాజా. ఈ రత్నరాసు లెంత విలవైనవయినా అమ్మాయి గారి విలప ఇంకా హెచ్చు,” అన్నాడు.