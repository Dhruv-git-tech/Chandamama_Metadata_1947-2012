దాగారు. వారుణి మాత్రం నిర్భయంగా పున్నచోటనే నిలబడింది.

రూపథరుడు అంతదూరాన ఆగి విన యంగా, “సుందరీ, నీవు మనిషివో, దేవతవో, నాకు తెలియదు. నీ ఎల్తూ, అందమూ చూస్తే దేవతలాగున్నావు. ఒకవేళ నీవు మనిషివే అయితే నిన్నుకన్న తల్లిదండ్రుల మహాభాగ్యం విమని చెప్పాలి! నీ తోబుట్టువు లెంత అదృష్టవంతులు! నిన్ను చేపట్ట బోయేవాడు ఇంకా ఎంత అదృష్టవంతుడు! నేను అనేక దేశాలు తిరిగాను గాని నీవంటి అందగత్తెను ఎక్కడా చూడలేదు. ఇప్పుడు నేను చాలా దీనస్థితిలో ఉన్నాను. ఇరవై రోజులు సముద్రంమీద పడరానిపాట్లు పడి నిన్ననే ఈ తీరాన వచ్చిపడ్డాను. నాకీ దేశం కొత్త. నన్ను కాపాడితే నువే కాపాడాలి. నన్నూ నాస్థితినీ చూసి కనికరించి నాకు కట్టుకునేటందుకు తగిన వస్త్రం ఒకటి ఇప్పించు, మీ ఊరికి దారి చెప్పు. కరు ణించి ఈ సహాయం చేస్తివా నీ పుణ్యం ఊరికేపొదు!” అన్నాడు.

“అయ్యా, నీవు తెలివిగల వాడివిలాగే కనిపిస్తున్నావు. సుఖమన్నది దేవతలు ప్రసాదించ పలిసిందే. కాని నీ విప్పుడు మా దేశంలో ఉన్నావు గనక నీకు అన్నవస్త్రాలకు

లోటుండదని నేను హామీ ఇస్తున్నాను. మా ఊరికి దారికూడా చెబుతాను. ఇది పైయా సియా దేశం, మహామేధి ఈ దేశానికి రాజు. నేనాయన కుమార్తెను,” అన్నది వారుణి.

తరవాత ఆమె తన దాసీలను పిలిచి, “ఎందుకలా బెదురుగొడ్లలాగా పారిపోతారు. ఈయన మిమ్మల్ని తినేస్తాడా? పాపం, ఈయన ఇల్లూ వాకిలీ లేనివాడు. ఈయనకు తినటానికేమైనా ఇవ్వండి, నదిలో స్నానం చేయించండి,” అన్నది.

దాసీలు రూపథరుడికి స్నానాల రేవు చూపించి, స్నానం అనంతరం పంటికి మర్దనచేసుకునే తెలమూ, కటుకోవటానికి