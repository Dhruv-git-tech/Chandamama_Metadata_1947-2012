మరి కొంతదూరం వెళ్లాక ఒకచోట భార్యా భర్తలు ఒకరినొకరు తిట్టుకుంటున్నారు. ఒకరినొకరు “నిన్ను పిశాచం మింగా!” అని తిట్టుకోవటం విని, వడ్డీవ్యాపారి పిశాచం కేసి తిరిగి, “ఇది ఇంకా మంచి అవకాశం! ఒక్కదెబ్బతో ఇద్దరిని మింగవచ్చు!” అన్నాడు నవ్వుతూ.

పిశాచం తల అడ్డంగా తిప్పి, “అవి తిట్లే గాని నిజమైన శాపనార్థాలు గావు. మన దారిన మనం పోదాం పద!” అన్నది.

వారు మరి కొంతదూరం నడిచి పేదరాలి ఇల్లు చేరుకున్నారు. వడ్డీవ్యాపారి ఇంటి తలుపు తట్టాడు. పేదరాలు వచ్చి తలుపు తీసి, వడ్డీవ్యాపారిని చూసి “ఏం నాయనా?” అని పలకరించింది.

“మరేం లేదు, పిన్నీ, నీ బాకీ అసలు ఫాయిదాలు చేరి గొలుసువడ్డి లెక్కన నూరు రూపాయలయిరిది. ఈ ఇల్లేమో నాకు తాకట్టు పెడితివి. ఈ రెండేళ్లలోనూ ఒక్క

దమ్మిడీ చెల్లువెయ్యకపోతివి. నువుమాత్రం ఎక్కణ్ణుంచి తెస్తావులే! ఇంటి ధరకూ బాకీకి సరిపొతుంది. అందుచేత నువు ఇవాళే ఇల్లు ఖాళీచేసి నాకు స్వాధీనం చేసి బాకీ చెల్లు వేసుకో. ఈ మాట చెప్పి పోదా మని వచ్చాసు,” అన్నాడు వడ్డీవ్యాపారి.

పేదరాలికి మండిపోయింది. “నీకడుపు కాలా! నిన్ను పిచాచం మింగా! నలభై అయిదు రూపాయలు చేతిలో పెట్టి ఇల్లు కాజేస్తాపటా? ఉండు నీసంగతి చెబుతా,” అంటూ లోపలికి వెళ్ళింది.

ఆవిడ వెనక్కు తిరిగిన మరుకుణం పిశాచం వడ్డీవ్యాపారిని గుటుక్కుస మింగి తన దారిన తాను వెళ్ళిపోయింది. పేదరాలు వడ్డీవ్యాపారికి దేహశుద్ది చెయ్యటానికని చీపురుకట్ట తీసుకువచ్చేసరికి బయట ఎవరూ లేరు. వీధివీధంతా నిర్మానుష్యంగా ఉంది. “ఇంతలోనే ఏమైపోయాడబ్బా?” అనుకుంటూ పేదరాలు తలుపు వేసుకుస్నది.