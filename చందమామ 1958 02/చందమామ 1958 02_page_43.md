“ మీవాడికి ప్రపంచజ్ఞానం తక్కువ కావచ్చుగాని బుద్ధిబలంలో పయసు మళ్లిన వారికి ఏమీ తీసిపొడులెండి!” అన్నాడు కోజియా హుసేన్.

వారా విధంగా కాస్సేపు మాట్లాడుకున్నాక కోజియా హుసేన్ లేచి, వెళ్లివస్తానన్నాడు. అలీబాబా ఆదుర్దాగా, “అదేమిటి? మీరీ పూట నాతో కూచుని భోజనం చెయ్యాలి. మీరు మాకు ఆప్తులు. మాది పేదభోజనమే అయినా అదే మీక్కూడా పెట్టకుండా పోనివ్వను,” అన్నాడు.

“ నేను ఉప్పువేసిన పదార్థాలు ముట్టను. అందుచేత సన్ను నిర్బంధించక వెళ్ల

నివ్వండి!” అన్నాడు కోజియా హుసేన్. “ నాకుకూడా ఉప్పు సయించదు. మీకు కావలి సినట్టుగానే భోజనం పెట్టిస్తాను. ఉండండి!” అంటూ అలీబాబా వెళ్లి మోర్టియానాతో, “ మోర్టియానా, మన కొక అతిథి వచ్చాడు. అతను ఉప్పు తినడు. అందుచేత అతనికోసం వెంటనే చప్పిడి భోజనం తయారుచెయ్యి!” అన్నాడు.

మోర్టియానా ముఖం చిట్లించి, “ ఎవరీ వింతమనిషి? ఈ చప్పిడివంట పూర్తి అయేలోగా మీ భోజనం చప్పగా చల్లారి పోతుంది,” అన్నది. అందుకు అలీబాబా నవ్వుతూ, “ కోప్పడకు, మోర్టియానా, అతను