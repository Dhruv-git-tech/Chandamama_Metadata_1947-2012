మీద కూచోబెట్టాడు. రూపధరుడికోసం ఆ యువకుడు తన ఆసనాన్ని ఖాళీచేసి వేరే ఇంకొక చోట కూచున్నాడు. తర వాత అందరూ కలిసి భోజనాలు చేశారు.

భోజనాలు అయాక మహామేధి మహా రాజు లేచి నిలబడి పెద్దలతో ఇలా అన్నాడు:

“ మీరంతా భోజనాలు చేశారు. ఈ పూటకు ఎవరిమానాన వారు విశ్రాంతి తీసుకుని నిద్రపాండి. రేపు ఉదయం పెంద లాడే మనమంతా సమావేశమై మన అతి ధికి వినోదాలు చేకూర్చి తరువాత ఆయన ప్రయాణం సంగతి చూదాం. ఆయన స్వదేశం ఎంతదూరాన ఉన్నా సరే ఆక్కడి కాయన సుఖంగా, కేమంగా చేరే ఏర్పాట్లు చేయటం మన విధి. మనం మంచి ఏర్పాట్లు చేసినప్పటికీ ఆయన కష్టాలు పడాలని రాసి పెట్టి ఉంటే తప్పేది లేదు. ఒక వేళ ఈయన మానవరూపంలో అవతరించిన దేవతే అయినాకూడా ఆది మనకు కొత్త సంగతి కాదు. దేవతలు అప్పుడప్పుడూ నర రూపంలో మనని చూడవచ్చి మనతో పాటు విందు వినోదాలలో పాల్గొనటం అనా దిగా వస్తున్నదే!”

ఈ మాటలు వినగానే రూపధరుడు, “ మహారాజా, మీరలాటి అపోహ పడకండి.

నేను దేవతను కాను, మానవుణ్ణే, అందులోనూ అష్టకష్టాలకు గురిఅయిన మానవుణ్ణే. బహుశా నేను భరించిన బాధలు ఇంకొకరెవరూ భరించి ఉండరు. అందుచేతయింతటితోనైనా నా కష్టాలను గట్టెక్కించటానికి తమరు సాయపడండి. నాకు మిగిలి ఉన్న కోరిక ఏమంటే నా దేశాన్నీ, నా వారినీ ఒక్కసారి కళ్ళచూసి మరణించాలని!” అన్నాడు.

ఈ మాటలు విని అందరూ రూపధరుడి పైన సానుభూతి ప్రకటించారు. అందరూ అక్కడినుంచి వెళ్ళాక రూపధరుడూ, రాజూ, రాణీ మాత్రం మిగిలారు.