సనుకొంచు నచటనే - అధి వసియించె.
ఆ పుర రాజేంద్రు - సనుగు కుమారి
రూప యౌపన గుణా-రూఢ చంద్రవతి
ఒక ఉత్సవమ్మున - నూరెల్ల జూచు
టకు బయల్దేరెను - సకియలతోడ
తిరుగుచు నొకచోట - తరుణు, రూపసిని
వరకుమారుని జూచి - వలచె నా కన్నె.
చెలి బిల్చి వానిని - చేత జూపించి
వలచితి కొనిరమ్ము - వాని నంచడిగె.
సకి వాని చెంతకు - చయ్యన సరిగి
సకలమ్ము జెప్పి ఆ-జ్ఞా పింపుడనియె.
“ వలచెను కన్నియ - వరుడవు నీవు;
చెలి నీవు రాకున్న - బలియగు ” ననియె.
“ సరివత్తు గాని మీ-సఖి యుండు నంతి
పురమందు నే నెట్లు - తరలి రాగలను ”
ఆని యువకుండన్న - “ నందులకేమి ?
ముని మాపుకాగనే - మోకు దించెదను
దానిని బట్టుక - తరుణి సౌధమ్ము
లోనికి రావలె - నేనుందు నచట ”
ఆని చెలికత్తె చె-ప్పిన రాచకొడుకు
తను వత్తునని దాని - ననిపె ఊకొట్టి.
రాతిరైనది గాని - రాజపుత్రకుడు
గోతిలో పడుటకు - కోరుకో లేదు.
వడి రాజసౌధమ్ము-వంకకే చనక
గడపదాటక వాడు - గడపె నారాత్రి.
మతి మస వర్తక-మాన్యసుతుండు
తిరుగుచు రాచకూ-తురి మిద్దెనుండి

మ్రోకువేలుట చూచి - మొనసి పై కెక్కె
ఏ కారణమ్ము యో-చించగా లేక.
చెలికత్తె తోడ్కొని - సేవలు చేసి
లలన వద్దకు చేర్చె - కల దెఱుంగకయ.
నిజముగా తనుగోరు - నీటుకా డనుచు
గుజగుజ వోయెడు - గుండెలతోడ
రాజపుత్రిక వాని - రతనాల శయ్య
పైజేర్చి తనియించి - పలుకగ సాగె.
“ మీకోసమై నేను - మిగుల నాశించి
శోకమ్ము పాలైతి - రాకుమారుండ
నిను దప్ప నింకొక్క - జను పెండ్లియాడ
నను ప్రియమ్ములదన్ను - నను పల్కరింపు”
అన్నంత వాడేమొ - అలవాటుకొలది
అన్నాడు: “ప్రాప్తమై-య్యది అదే వచ్చు”