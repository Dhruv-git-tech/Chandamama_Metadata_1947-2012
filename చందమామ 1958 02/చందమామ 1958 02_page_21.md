రాజపురోహితుడు మహాజనకుణ్ణి పరీ కీంచి అతని శరీరం పైన రాజలకుణాలుండటం గమనించి, విదేహదేశానికి అతనిని రాజుగా ప్రకటించాడు. అతనికి పట్టాభిషేకం జరిగింది. తరవాత మహాజనకుడు సీవలీ దేవిని పెళ్ళాడి, సుఖంగా రాజ్యం చేయ సాగాడు. వారికి దీర్ఘాయుపు అని ఒక కుమారుడుకూడా కలిగాడు.

కొంతకాలం గడిచింది. ఒకరోజు మహాజనకుడికి తోటలు చూడాలని వేడుక కలిగింది. ఆయన తన ఏనుగునెక్కి తోటలు చూడటానికి బయలుదేరాడు. తోటలోకి ప్రవేశిస్తూనే ఆయన రెండు అందమైన గున్న మామిడిచెట్లను చూశాడు. అవి గుబురుగా, నవనవలాడుతూ ఉన్నాయి. వాటిలో ఒక చెట్టునిండా పళ్లున్నాయి. రెండవచెట్టుమీద ఒక్కపండుకూడా లేదు. పళ్ళున్న చెట్టునుంచి ఒకపండు కోయించుకొని తిని, అది చాలా రుచిగా ఉండటంచేత రాజుగారు,

తిరిగి వచ్చేటప్పుడు మరికొన్ని పళ్ళు తిందా మని తన మనసులో అనుకున్నాడు.

ఆయన ముందుకు సాగి వెళ్లగానే రాజుగారి పరివారంలోవారంతా అత్రంగా మామిడి పళ్లు కోసుకుని తిన్నారు. కొందరు తొందరలో కొమ్మలుకూడా విరిచారు. ఎంతో అందంగా ఉండిన గున్నమామిడి కొద్ది కణాలలో భీభత్సంగా అయిపోయింది.

రాజుగారు తోటలన్నీ కలియతిరిగి, తిరిగి వస్తూ పాడుపడిపోయిన మామిడిపళ్ళచెట్టును చూసి నిర్ఘాంతపోయాడు. దాని పక్కనే ఉన్న గౌడ్డుమామిడిచెట్టు ఎప్పటి లాగే సవనవలాడుతూ ఉంది.

“ ఇది నాకొక గుణపాతం. రాజ్యవైభవ మంతా ఈ పళ్ళచెట్టులాటిది, సన్యాసం గౌడ్డుచెట్టులాటిది. దీనిజోలికి ఎవరూ రారు. ఈ వైభవమంతా విడిచిపెట్టి నేను సన్యాసం పుచ్చుకుంటాను!” అనుకున్నాడు మహాజనకుడు. [ ముగింపు వచ్చే సంచికలో ]