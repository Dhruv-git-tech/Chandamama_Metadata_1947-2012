# అన్నదమ్ములు

ఒక గ్రామంలో ఒక పేదవాడుండేవాడు. అతనికి పిల్లలు లేరు. అతనికి ఉన్న ఆస్తి అంతా కలిసి ఒక ఇల్లూ, ఒక ఆడగురమూ, ఒక ఆడకుక్కా మాత్రమే.

ప్రతిరోజూ తెల్లవారుతూనే పేదవాడు తన గుర్రాన్ని తీసుకుని దూరంగాపున్న అడవికి పోయి, కట్టెలు కొట్టి సాయంత్రాని కల్లా తిరిగి ఇల్లు చేరుకునేవాడు.

ఒకనాడతను అడవినుంచి కట్టెలతో తిరిగి వస్తుండగా ఒకచోట ఒక చిన్న మామిడి చెట్టు కనిపించింది. దానిమీద రెండే పళ్లున్నాయి. అతను వాటిని కోసి ఇంటికి తెచ్చాడు. అతని భార్య ఆ పళ్లను పిండి రసం ఒక గిన్నెలో పోసి, తొక్కలను గుర్రానికి పెట్టి, టెంకలను దొడ్లో గిరవాటు వేసింది. మామిడిపండ్ల రసాన్ని భార్యా భర్త లిద్దరూ తాగాక, ఇంటికుక్క వచ్చి గిన్నెను నాకింది.

దీని ఫలితంగా ఆడకుక్క రెండు పిల్లల్ని పెట్టింది. గుర్రం రెండు పిల్లలను ఈనింది, కట్టెలు కొట్టేవాడి భార్యకు ఇద్దరు అంద మైన కపలపిల్లలు కలిగారు, దొడ్లో మామిడి టెంకలు పడినచోట రెండు బంగారు కత్తులు మొలిచాయి.

పేదవాడి కుమార్లిద్దరూ పెరిగి పెద్ద వారయారు. ఒక నాడు పెద్దకుమారుడు తండ్రితో, “నాన్నా, మనం కష్టాలు తప్ప సుఖాలన్నవి ఎరగం. అందుచేత నేను దేశాలు తిరిగి ధనం సంపాదించుకు తిరిగి వస్తాను,” అన్నాడు.

తమకు రెండు కళ్లూలాగున్న కొడుకు లిద్దరిలో ఒకడు దూరం కావటం తల్లి దండ్రులకు ఏమాత్రమూ ఇష్టంలేదు. కాని వాళ్లుకూడా కట్టెలు కొట్టి జీవించవలిసి వస్తుందని వారు చాలా విచారించారు. అదీ గాక పిల్లలిద్దరూ అచ్చగా ఒకటిగానే

టి. మోహనరావు