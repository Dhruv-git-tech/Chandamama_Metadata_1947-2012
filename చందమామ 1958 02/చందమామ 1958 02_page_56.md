మిత్రసంప్రదా

సన్యాసు లిద్దఁ - చయ్యన త్రవ్వి
అన్యాయముగ నిధి - నట తిలకించి
తీసుక పోయిరి - తిన్నగా వారు
వాసి వన్నెయు లేక - వఱలె నా బిలము
ధననిధి పోవ నా - దర్పమ్ము తయిగె
ధనము పోవగ బల-మ్మును పోయె నాకు
చూతమ టంచు నా - చుట్టాల గలిసి
ఆ తాపసి మఠమ్ము - నటు చొచ్చి పోతి
ఎంతగా ఎగిరిన - ఏమి లాభమ్ము
సుంతైన గుంజను - సోకనే లేను.
అప్పుడా సన్యాసి - అనె మిత్రుతోడ
“చప్పుడు కేమిలే - చచ్చె నీ యెల్క
కోఱలు దీసిన - కోడె నాగేల ?
సారమ్ము లేనట్టి - సామజ మేల ?
విత్తమ్ము లేనట్టి - వీఱడి యట్లె
సత్తె” మియ్యది యనె - సన్యాసివాడు.
అపుడు నా మనసున - నావిరి పుట్టె
కపురమ్ముపలె లిబ్బి - కఱగియే పోయె.

పేదవానికి గల - పెద్ద గుణాలు
ఏదారి గసబడ - వెవ్వారికైన
అన్ని భూతమ్ములు - నట్టులే యున్న
క్రస్నన రవిలేక - కనబడు నెట్లు ?
తలపులు పేదల - తలలోన వుట్టి
తలలోననే అంత-ముల సందు చుండు.
అని తలపోయుచు - నా లిబ్బి జూచి
చనలేని తావున - పని యేటికనుచు
బిలమును చేరి నే - విలపించు చుంటి
కల బలమెల్ల శ-త్రుల జేరిపోయె.
ధనమున్ననే గాని - మనలే నటంచు
మనసున తలపోసి - మతియొకసారి
చరచర పోయి ఆ-సన్యాసి దత్తిసి
అర కన్నుగానున్న - అద నను కొంటి
ఆతని తలక్రింద - నా ధన పేటి
యే తలగడయగు - టేర్పడ జూచి
మెలమెల్ల పెట్టెను - తొలవంగ దలచి
పలు కోఱలకు కొంత - పని వెట్టికొంటి.