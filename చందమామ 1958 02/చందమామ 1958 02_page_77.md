లలో ఏదో మహిమ ఉండాలి. వాటిని చేతపట్టుకున్నవారు గుహలోకి వెళ్ళినా రాయి కారనుకుంటాను!” అన్నాడతను తమ్ముడితో.

తమ్ముడికికూడా ఇది నమ్మదగినదిగా తోచింది. ఇద్దరూ కలిసి ఆ ఆకులు పోగుచేసి పట్టుకుని గుహకు బయలుదేరారు.

వారు గుహలోకి ప్రవేశించినా రాళ్లు కాలేదు. అంతేకాదు, ఆ ఆకులు తగిలించే సరికి ప్రతి రాతివిగ్రహమూ మనిషిరూపం పొందసాగింది. ఈ విధంగా అన్నదమ్ము లిద్దరూ అక్కడ శిలలైపోయిన వారినంద రినీ బతికించి గుహబయటికి పంపారు.

తరవాత చిన్నవాడు ముసలిదాన్ని పట్టుకుని జరజరా బయటికీడ్చి తన కత్తితో చంపబోయాడు. అన్న అతనికి అడ్డుపడి, “తమ్ముడూ, దానికి తగిన శిక్ష చంపటం కాదు. సరిఅయిన శిక్ష నేను చేస్తాను చూడు!” అంటూ ముసలిదాని చేతిలో ఉన్న

ఆకులు లాగేసి బలవంతంగా గుహలోకి తోశాడు. గుహలో పడిపోతూనే ముసలిది రాయి అయిపోయింది.

తరవాత అన్నదమ్ము లిద్దరూ కలిసి, తాము బతికించిన వారిని వెంటబెట్టుకుని సగరానికి వెళ్లారు. రాజుగారు ఇద్దరూ అల్లుళ్ళను చూసి. నిర్ణాంతపోయాడు. మిగిలినవారు కూడా తమ కళ్లను తాము నమ్మలేకపోయారు.

గుహనుంచి బతికివచ్చిన వారందరూ పురుషులేగాని, వారిలో ఒక రాజువెంట ఆయన కుమార్తెకూడా ఉస్నది. ఆ పిల్లను చిన్నవాడు పెళ్లాడాడు. తరవాత అన్నదమ్ములిద్దరూ ఆ నగరంలోనే ఉండి తమ తలిదండ్రులను పిలిపించుకున్నారు.

పెద్దవాడు కాలక్రమాన ఆ నగరానికి రాజయాడు. అతను తన తమ్ముణ్ణి మంత్రిగా చేసుకున్నాడు. వారు చాలా కాలం సుఖంగా జీవించారు.