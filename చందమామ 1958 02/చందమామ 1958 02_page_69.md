రాణీ రూపధరుడికేసి తిరిగి అతను ధరించిన దుస్తులు తాను కుట్టినవేనని గుర్తించి, “నాయనా, నిన్ను మొట్టమొదటి ప్రశ్న నేనే అడుగుతాను. నువ్వేవరు ? ఎక్కడినుంచి వస్తున్నావు ? నీకీదుస్తులు ఎవరిచ్చారు ? నువు సముద్రంమీద కొట్టుకు వచ్చానని చెప్పావు కాదూ ?” అన్నది.

తాను సమ్మోహిని చెరనుండి బయట పడినది లగాయతు ఈ దేశపు తీరాన వచ్చి పడేవరకూ జరిగిన కథ యావత్తూ రూపధరుడు వివరించి చెప్పాడు. తరవాత వారుణి రాపటమూ, తను ఆమెకు తన దీనావస్థగురించి చెప్పుకోవటమూ, ఆమె తనకు తిండీ బట్టా ఇవ్వటమూకూడా దాచకుండా అతను వారితో చెప్పేశాడు.

అంతా విని మహామేధి, “అయ్యా, నా కూతురు చాలా పారపాటు చేసింది. ఆమె మిమ్మల్ని తనవెంట తీసుకుని వచ్చి ఉండ వలిసింది!” అన్నాడు.

“మహారాజా, ఆమెను నిందించకండి. ఆమె సన్ను తనవెంట రమ్మనే అస్నది. కాని మనుషులకు వెరిచి నేనే జంకాను,’ అన్నాడు రూపధరుడు.

“మీరు మా అమ్మాయిని పెళ్ళాడి ఇక్కడే ఉండిపోతానన్నా నేను అభ్యంతరం చెప్పి ఉండను. మీరు సంకోచించి ఉండ వలిసిన అవసరం లేదు. ఈ రాత్రికి నిద్ర పొండి. రేపు మీ ప్రయాణం ఏర్పాట్లన్నీ చేసి మీరు కేమంగా స్వదేశం పోయేలాగు చూస్తాను. నా ఓడలను మించిన ఓడలు గాని, మా నావికులను మించిన నావికులు గాని మీకు ప్రపంచంలో ఎక్కడా దొరకరు,” అన్నాడు రాజు.

వారీవిధంగా మాట్లాడుకుంటూ ఉన్న సమయంలో రాణి రూపధరుడికి పక్కవేయించింది. రూపధరుడు తాను పడిన కష్టాలన్నీ మరిచి ఆ పక్కమీద పడుకుని సుఖంగా నిద్రపోయాడు. —(ఇంకా వుంది)