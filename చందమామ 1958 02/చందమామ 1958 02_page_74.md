అన్నకేదో అపాయం జరిగిందని గ్రహించి వాడు తల్లిదండ్రులతో ఒక చిన్న ప్రయాణం చేసి మళ్లీ వస్తానని చెప్పి, రెండోకత్తి తీసు కుని, రెండో గుర్రమెక్కి, రెండో కుక్కను వెంటబెట్టుకుని బయలుదేరాడు.

అతను వెళ్ళివెళ్ళి తన అన్నచేరిన సగ రానికే చేరుకున్నాడు. అతను వీధివెంట వస్తూంటే జనం, “అదుగో, రాజుగారి అల్లుడుగారు! మళ్లీ వచ్చేస్తున్నారు!” అని కేకలు పెట్టసాగారు. అదేమనిషి, అదేకత్తి, అదేగుర్రం, అదేకుక్క! అందుచేత నగరం లోని వారందరూ చిన్నవాణ్టిచూసి పెద్ద వాడని భ్రమపడ్డారు.

ఇదంతా గమనించిన రెండోవాడు, తన అన్న ఈ నగరమే చేరి రాజుగారి అల్లుడు కూడా అయాడని గ్రహించాడు.

తన అల్లుడు మాయమైన రోజునుంచి రాజుగారు తన అల్లుడికోసం వెతికిస్తూనే ఉన్నాడు. అందుచేత రాజభటులు చిన్న వాణ్ణి చుట్టుముట్టి, “మహారాజా, తమకోసం అందరూ బెంగబెట్టుకుని వున్నారు! దయ చెయ్యండి!” అంటూ చిన్నవాణ్ణి రాజ భవనానికి తీసుకువెళ్లారు.

“ఇన్నాళ్లు ఏమైపోయావోయ్? మేమంతా నీక్కి మంగురించి ఎంత భయపడ్డామో తెలుసా?” అన్నాడు రాజుగారు.