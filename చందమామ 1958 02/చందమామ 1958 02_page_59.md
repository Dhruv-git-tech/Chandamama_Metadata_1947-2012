# తిట్టూ-శాపనార్థాలూ

ఒక గ్రామంలో ఒక వడ్డీవ్యాపారి ఉండే వాడు. వాడు పరమపాపిస్టివాడు. అందు చేత వాడికి దేవతలు కనిపించకపోయినా పిశాచాలు తప్పక కనిపిస్తూండేవి.

పిశాచాలను చూస్తే మంచివాళ్లు దడుచు కుంటారు, కాని పాపిస్టివాళ్లకు పిశాచాల భయం ఉండదు.

ఈ వడ్డీవ్యాపారి ఆ గ్రామంలో ఉన్న ఒక పేదరాలికి అప్ప ఇచ్చాడు. ఆ పేద రాలు ఆరుగురు పిల్లల తల్లి. అకస్మాత్తుగా భర్త పోయాడు. పిల్లలకు ఇంత గంజికూడా కాచిపోయలేని స్థితిలో ఆవిడ రెండేళ్లక్రితం వడ్డీవ్యాపారిదగ్గిర ముప్పై రూపాయలు అప్పుచేసి తన ఇల్లు తాకట్టుపెట్టింది. మరుసటి ఏడు ఆమె పాతబాకీ చెల్లు వేయలేకపోగా మరొక పదిహేను రూపాయలు అప్పుచేసింది. వడ్డీవ్యాపారి ఆ బాకీలకు వడ్డీ కట్టి, వడ్డీలకు మళ్లీ వడ్డీలు కట్టి, అంతా కలిసి

నూరు రూపాయలకు లెక్కతేల్చాడు. పేద రాలుండే ఇల్లు నూరు రూపాయలకన్న ఎక్కువ ఖరీదే ఉంటుంది. అయినా ఆ ఇల్లు ఖాళీచేయించి స్వాధీనం చేసుకుందా మని వడ్డీవ్యాపారికి దుర్పుద్ది పుట్టి ఒకనాటి ఉదయం వీథిలోకి అడుగుపెట్టాడు.

సరిగా ఆ సమయానికే ఒక పిశాచం తన ఇంటిముందుగా పోతూ వడ్డీ వ్యాపారికి కనబడింది.

“ ఏమిటి గిరాకీ ? ఇవాళ మా ఊళ్ళో ఎవరికన్నా మూడిందా ఏం ?” అన్నాడు వడ్డీవ్యాపారి పిశాచంతో.

పిశాచం నవ్వి, “ మీ ఊరు వచ్చి చాలా కాలమయింది. ఏమన్నా ఆహారం దొరుకు తుందేమోనని బయలుదేరి పచ్చాను. నువు ఎంతదాకా ?” అని అడిగింది.

పేదరాలి ఇల్లు స్వాధీనం చేసుకో బోతున్నానని వడ్డీవ్యాపారి, తానుపెట్టిన అప్పు