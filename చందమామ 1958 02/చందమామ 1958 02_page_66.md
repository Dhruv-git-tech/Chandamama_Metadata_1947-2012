సగరం వెలపల ఒక తోట వున్నది. అందులో
విశ్రాంతి తీసుకో. నేను ఇల్లు చేరటానికి
కొంత వ్యవధి ఇచ్చి, అప్పుడు బయలుదేరి
నేరుగా మా ఇంటికి వచ్చెయ్యి. మా ఇల్లు
కనుక్కోవటం ఏమీ కష్టంకాదు, పసి
పిల్లలను అడిగినా చెబుతారు. మా ఇల్లు
చేరుకున్నాక ఎక్కడా ఆగకుండా నేరుగా
లోపలికి రా. అక్కడ నీకు మా నాన్నా,
అమ్మా కనిపిస్తారు. నీవు సంకోచించకుండా
మా అమ్మను సమీపించి, ఊపాయంగా
ఆవిడతో ప్రసంగించి ఆతిధ్యం కోరు. నీ
ధోరణి ఆవిడకు నచ్చిందంటే నీ పని సాను
కూలమైనట్టే. మా రాజభవనంలో ఆవిడ
మాటకు ఏనాడూ తిరుగులేదు. నీ అదృష్టం
బాపుండి ఆవిడ అనుగ్రహిస్తే నీకు ఎంత
సహాయమైనా లభిస్తుంది.”

తరవాత వారుణి బండీ ఎక్కి కంచర
గా డిదెలను అదిలించింది. అందరూ
బయలుదేరారు. వారు తోటను చేరగానే
రూపథరుడు అక్కడ దిగబడిపోయాడు.
మిగిలినవారు ముందుకు సాగారు. అప్పటికి
సూర్యాస్తమానమయింది. రూపథరుడు తన
ఇష్టదేవత అయిన బుద్ధిమతిని చాలాసేపు
ధ్యానించి తానుకూడా రాజభవనానికి
బయలుదేరాడు.

ఈ లోపుగా రాజకుమార్తె వారుణి ఇల్లు
చేరుకున్నది. అమె అన్నలు అయిదుగురూ
వచ్చి ఉతికిన బట్టలను లోపలికి తీసుకు
పోయారు. అప్పుడే పాయిలు రాజేసి పంట
ప్రారంభించినట్టు వారుణి తెలుసుకున్నది.

రూపథరుడు నగరంలో ప్రవేశించాడు.
కాని చీకటిలో అతన్ని ఎవరూ గమనించ
లేదు, పలకరించలేదు. అతనికి ఒక చిన్న
పిల్ల నీటికుండతోసహా ఎదురయింది. రూప
ధరుడు ఆమెను పలకరించి, “చూడమ్మా,
నేను పరదేశిని. నాకు మహామేధి మహా
రాజుగారి ఇంటికి దారి చూపగలవా ?”
అని అడిగాడు.