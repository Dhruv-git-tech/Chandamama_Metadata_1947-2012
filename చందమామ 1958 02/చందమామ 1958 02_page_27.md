పింగళుడు యిలాంటి వూహలతో, అనుమా నాలతో పుక్కిరిబిక్కిరవుతూండగా ఒంటెల పటాలం అక్కడికి రానేవచ్చింది. గంభీరమైన పెద్ద గొంతుతో నాయకుడు ఆజ్ఞాపించగానే, పటాలంలోని ప్రతిఒక్కరూ తమతమ వాహనాలను దిగి, పింగళుణ్ణి చుట్టుముట్టారు. నివ్వెరపోయి, నోట మాట రాక తడబడుతున్న పింగళుణ్ణి, వాళ్ళ నాయకుడు కొంచెంసేపు నిలువెల్లా పరీక్షగా చూసి, “నువ్వు రాబందు అనుచరవర్గం లోనివాడివా?” అని ప్రశ్నిస్తూ, చనిపోయిన వ్యక్తిష్ఠిత్గిర పంగి, పరీక్షగా చూసి, చప్పున తన అనుచరులకేసి. తిరిగి, “ఈ చనిపోయిన

వాడు మనవాడే! మిగతా కోట కాపలా దళం ఏమయినట్టు? బహుశా, కోట రాబందు పశం కాలేదుగదా?” అంటూ విస్తుపోయాడు.

ఈలోపల పటాలంలోని ఒకడు పింగళుడి వీపుమీద తన యీటెను ఆనించి, “నిజం చెప్పు, మీ నాయకుడు రాబందు ఎక్కడ?” అంటూ గద్దించి అడిగాడు.

పింగళుడికి ఆ ప్రశ్న ఏమీ ఆర్థంకాలేదు. బహుశా ఆ రాబందు అనబడేవాడు ఏదో దొంగల ముఠాకు నాయకుడై పుంటాడు. అలా అయితే, వీళ్లు ఎవరు?

“నేను ఎవరి అనుచరుణ్ణి కాదు. మహాసముద్రంమీద తుఫానులో చికికి నేనున్న ఓడ భగ్నంకాగా, దేవుడి కృపవలన ప్రాణాలతో యీ తీరం చేరాను. ఇక్కడ, ఈ మృతుణ్ణి రాబందులు పీక్కుతినభోవటం చూసి యిక్కడికి వచ్చాను. ఇది ఏ దేశమో, యీ ఎడారి పేరేమిటోకూడా నాకు తెలియదు,” అన్నాడు పింగళుడు. ఒంటెల పటాలం నాయకుడు, పింగళుడికేసి మరో సారి పరీశీలసగా చూసి, “నువ్వు చెప్పేది నిజమయితే, నీకు వచ్చిన భయమేమీలేదు. కాని, ఒకవేళ అబద్ధం అయితేమాత్రం నిన్ను ముక్కలుముక్కలుగా నరికించి, ఆ ఎగురుతున్న రాబందులకు ఆహారంగా