ఆస్వాస్థ్యతగా ఉన్నది. వారు మీకు స్వయంగా స్వాగతం చెప్పటానికి మిమ్మల్ని దగ్గిరికి రప్పించుకుంటున్నారు, అంటే," అన్నాడు ముసలివాడు.

“మరి రాజకుమారుడెక్కడ?” అని షమ్స్ అడిగింది.

“వారు రాజుగారి వెంట ఉన్నారు. త్వరలోనే ఊరేగింపుతో వస్తారు,” అన్నాడు ముసలివాడు.

“నా దగ్గిరికి పంపటానికి ఆయనకు నీ అంత వికారితప్ప మరెవరూ దొరక లేదా?” అని రాజకుమారై కోపంగా ముసలి వాణ్ణి అడిగింది.

“ఆమ్మా, నాకన్న వికారమైన మనిషి రాజభవనంలో లేనిమాట నిజమే. కాని మీరు నా అనాకారితనం చూసి నా శక్తులను సందేహించ వద్దు. వాటిని గురించి ఎప్పటి కైనా మీకు తెలుస్తుంది. నేను అనాకారివాణ్ణి కనకనే రాజకుమారుడు నన్ను పంపి ఉండ వచ్చు కూడా. నిజానికి రాజభవనంలో అందం తక్కువ కాని వారు ఎందరో ఉన్నారు.

వారిని పంపటం రాజకుమారుడికి ఇష్టం కాకపోయి ఉండవచ్చు,” అన్నాడు పర్షియావిజ్ఞాని.

రాజకుమారై ఈ మాటలను నమ్మి. ముసలివాడి చెయ్యి పట్టుకు ని లేచి, “బాబూ, నన్ను ఎలా తీసుకుపోతారు?” అని అడిగింది.

“మీరు పచ్చిన గుర్రం ఉస్నది గద?” అన్నాడు ముసలివాడు.

“గుర్రమైతే వున్నది. కాని, దాన్ని ఎలా నడపాలో నాకు తెలీదు గదా,” అన్నది రాజకుమారై.

“దాన్ని నేను నడుపుతాను,” అని ముసలివాడు గుర్రం మీద ఎక్కి కూర్చుని, రాజకుమారైను తన వెనక ఎక్కించుకుని, ఆమెను తన కేసి దృఢంగా బంధించి, మీట తీప్పాడు.

గుర్రం శరవేగంతో ఆకాశంలోకి లేచింది. త్వరలోనే నగరమూ, తోటలూ కనుచూపు మేరలో లేకుండాపోయాయి.

—(ముగింపు పై సంచికలో)