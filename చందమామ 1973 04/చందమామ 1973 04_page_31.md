కొడుకులూ, కోడళ్ళు అక్కడికిచేరి మిగతా
కూలీలందరితో పాటు కూలిపనులు చెయ్యా
సాగారు.

దేవాలయం కట్టించే పుణ్యాత్ముడి భార్య
పేదసాదలకు దానధర్మాలు చేస్తున్న సంగతి
విని ధర్మపాలుడి కోడళ్ళు ఆయిదుగురూ
ధర్మపాలుడి ఇంటికి వెళ్లారు. సులక్షణ
వారిని కిటికీలో నుంచి చూసి, తన కోడళ్ళ
లాగున్నారని తోచి, వారి పేర్లు, వారు
వచ్చిన పనీ తెలుసుకు రమ్మని దాసీ దాన్ని
పంపింది.

దాసీది తిరిగి వచ్చి చెప్పిన సమాధా
నాన్నిబట్టి ఆమె ఊహ నిజమయింది. తన
కొడుకులూ, కోడళ్ళు ఇలాంటి హీనస్థితికి
ఎలా వచ్చారో ఆమె ఊహించ లేక
పోయింది. కాని తన కోడళ్ళకు సరి
అయిన గుణపాఠం నేర్పటానికి ఇది మంచి
అవకాశం అని ఆమె అనుకున్నది. ఆమె
తన పెట్టె అడుగు నుంచి ఒక వెండి ఉసిరి
కాయా, ఒక రాగి ఉసిరికాయా, ఒక
ఇనుము ఉసిరికాయా తీసి, పిండితో ఒక

ఉసిరికాయా చేసి, వాటన్నిటిని తీసుకుని
బయటికి వచ్చింది. కోడళ్ళు తమ అత్తను
గుర్తించనే లేదు.

ఆమె పెద్ద కోడలికి వెండి ఉసిరికాయా,
రెండో కోడలికి రాగిదీ, మూడో కోడలికి
ఇనుముదీ, నాలుగో కోడలికి పిండిదీ ఇచ్చి,
ఆయిదో కోడలితో, "అమ్మా, సీ కివ్వటానికి
ఏమీ లేదు," అన్నది.

వెంటనే తోడి కోడళ్ళు ఒకరి మొహాలు
ఒకరు చూసుకుని, తరవాత సులక్షణ వేసి
చూసి, "అత్తా!" అంటూ ఆమె కాళ్ళ
మీద పడి ఏడ్చారు. సులక్షణ వారి నంద
రినీ ఎత్తి కొగలించుకుని, వారికి పట్టిన
దుర్ధశకు విచారించింది.

తరవాత ధర్మపాలుడు తన కొడుకులను
కూడా పిలి పించి, వాళ్ళకు చక్కగా
స్నానాలు చేయించి, బట్టలు పెట్టి, తన
దగ్గిరే ఉంచుకున్నాడు. వాళ్ళు మంచి గుణ
పాఠం నేర్చుకుని, తాము కూడా శ్రమపడి
ఆర్జిస్తూ, దానధర్మాలు చేస్తూ సుఖంగా
జీవించారు.