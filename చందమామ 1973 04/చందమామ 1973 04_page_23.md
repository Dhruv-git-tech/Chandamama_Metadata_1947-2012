నిప్పులో దూక టానికి కూడా సిద్ధంగా ఉండేవారు.

ఇది చూసి పారుగు రాజు, దేవరాజు అనేవాడు, ఏ మాత్రమూ సహించలేక పోయాడు. దేవరాజు ఏలే దేశంలో దేవ రాజును గురించి చెప్పుకునే వారులేరు, కాని విక్రమవర్మను గురించి చెప్పుకునే వారు చాలామంది ఉన్నారు. దేవరాజు పాలనలో అన్నీ ఈతి బాధలే. అతను విక్రమపురాన్ని యుద్ధంలో జయించ లేడు. విక్రమపురంలో అరాజకం పెచ్చరిల్లితేనే గాని యుద్ధంలో అది ఓడిపోదు.

అధుకని దేవరాజు బాగా ఆలోచించి ఒక ఎత్తువేశాడు.

రెండు రాజ్యాలకూ మధ్య ఉండే అర ణ్యాలలో ఆటవికుల ముఠాలు అనేకం ఉండేవి. ఆ ముఠాలవాళ్ళు అరణ్యం మీదనే అన్నిటికీ ఆధారపడి, ప్రశాంతంగా జీవిన్నూ ఉండేవారు. దేవరాజు అర ణ్యంలో నివసించే ముఠాల నాయకులను రహస్యంగా రప్పించి, “అరణ్యమృగాల కన్న హీనంగా బతుకుతున్నారు మీరు. మిమ్మల్ని చూస్తే జాలివేస్తున్నది. ఆవతల విక్రమపురం భూలోక స్వర్గం లాగున్నది. అక్కడి సంపదను కొల్లగొట్టితే మిమ్మల్ని అడ్డేదెవరు? అంతగా విక్రమవర్మ మీ మీదికి దళాలను పంపితే మా సరిహద్దులోకి పారి పోయి రండి. నేను మీకు అశ్రయం ఇస్తాను. మీ పరాక్రమాన్ని వినియోగించి మీరు మరింత సుఖంగా బతకాలన్నదే నా కోరిక,” అన్నాడు.

దేవరాజు ఇచ్చిన భరవసాతో అరణ్య వాసులు దొంగల ముఠాలుగా తయారై విక్రమపురాన్ని దోచటం ప్రారంభించారు.

ఈ దొంగతనాలు ఒక ఉద్యమంగా సాగుతున్నాయని గ్రహించి విక్రమవర్మ దొంగలను పట్టే పని ప్రజలందరీదీ అని ప్రకటించాడు. ప్రజలు ముఠాలుగా ఏర్పడి గస్తీలు కాసి, అనేక మంది దొంగలను పట్టుకున్నారు. రాజు అందరు దొంగలనూ దేశ శత్రువులుగా ప్రకటించి ఉరితీయించాడు.