వాడు లోపలికి వెళ్ళి, “అయ్యగారూ, వజ్రాలు కొనటానికి ఎవరో ధనికులు దూర దేశం నుంచి వచ్చారు. పెద్ద బేరంలాగుందె. త్వరగా రండి,” అన్నాడు.

“శెట్టి ఈ మాట వింటూనే భోజనం ముగించి, చెయ్యి కడుక్కుని వచ్చి, “నువు వాళ్ళను కూర్చోబెట్టి, మన ఊరి చెరువులో నీళ్ళు ఏ మాత్రం ఉన్నదీచూసిరా, వెళ్ళు.” అని గోవిందుడితో అన్నాడు.

“అలాగే, బాబూ!” అంటూ గోవిందుడు పెద్దమనుమలు చూస్తూండగానే బయటికి వెళ్ళిపోయాడు.

అదే సమయమనుకుని, పెద్దమనుమల్లాగా వచ్చిన దొంగలిద్దరూ లోపల జారపడి, శెట్టిని కాళ్ళూ, చేతులూ బంధించి, పెట్టె తెరిచి, అందులో ఉన్న వ జ్రాల న్నీ సంచుల్లో నింపుకుని, “గోవిందా! గోవిందా!” అని కేకలు పెడుతున్న శెట్టి నోట గుడ్డలు కుక్కి, బయటికి జారుకున్నారు.

గోవిందుడు ఆ టేదూరం వెళ్ళలేదు. వాడు దొంగల కోసం కొద్ది దూరంలో కాపు

వేసి ఉండి, వాళ్ళు కనిపించగానే, “పని పూర్తి అయిందా?” అని అడిగాడు.

“అయింది, అయింది! ఇదుగో నీ వాటా!” అన్నారు దొంగలు.

“దొంగ వెధవల్లారా! వాటా తీసుకునే టందుకు నేను మీవంటి వాణ్ణి అనుకున్నారా?” అంటూ గోవిందుడు సంచులు పట్టుకున్న వాణ్ణి మొహం పగిలేటట్టు కొట్టాడు. వాడు కిందపడి నెత్తురుకక్కాడు.

గోవిందుడు సంచులు రెండూ తీసుకుని శెట్టి ఇంటికి వచ్చాడు.

శెట్టి వాణ్ణి చూస్తూనే బావురు మని, “వచ్చావా, గోవిందా? నా సొత్తంతా దోచు కున్నారు,” అంటూ మొత్తుకున్నాడు.

“వాళ్ళకు నేను తగిన బుద్ది చెప్పాను. మీ సరుకంతా ఉన్నదో లేదో చూసుకోండి,” అంటూ గోవిందుడు సంచులను శెట్టి ముందు పడేసి, శెట్టి కట్లు విప్పాడు.

శెట్టి తన వజ్రాలన్నీ తిరిగి దొరికినట్టు తెలిసి, “నువు ఇంత విశ్వాసపాత్రుడివని తెలీక నీకు ద్రోహం చేశానురా!” అన్నాడు.