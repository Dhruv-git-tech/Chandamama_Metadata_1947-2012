"నన్ను విడిచిపోతే నా గతి ఏమవుతుం
దనుకున్నావు?" అని రాజకుమార్తె అతనితో
అన్నది.

"నీకు నేనంటే అంత ప్రేమ ఉన్నది
గనక, నేను చెప్పినట్టు చేస్తావా?" అని
కమర్ ఆమెను అడిగాడు.

"నువు ఏం చెయ్యమంటే అది చేస్తాను,"
అన్నది రాజకుమార్తె.

"నాకు తగని ఆకలిగా ఉన్నది. తిన
టమూ, తాగటమూ అయినాక మాట్లాడు
కుందాం," అన్నాడు కమర్.

రాజకుమార్తె తన దాసీలను పంపి ఆహార
పానీయాలు తెప్పించింది. వాళ్ళద్దరూ
భోజనం చేసి కబుర్లాడుతూండగానే తెల్ల
వార వచ్చింది. కొజ్జావాడు లేవకముందే
వెళ్ళిపోదామని కమర్ లేచాడు.

"ఎక్కడికి పోతున్నావు?" అన్నది రాజ
కుమార్తె షమ్స్.

"మా దేశానికి. నేను వారానికొకసారి
వచ్చి నిన్ను చూస్తాను," అన్నాడు కమర్.

రాజకుమార్తె ఏడుస్తూ, "నీకు పుణ్యం
ఉంటుంది, నన్ను నీ వెంట నీ యిష్టం
వచ్చిన చోటికి తీసుకుపో. నేను మాత్రం
నీ వియోగం భరించలేను. ఒంటరిగా పదిలి
పోకు," అన్నది.

కమర్ సంతోషంతో, "నిజంగా నా వెంట
వచ్చేస్తావా? అయితే పద!" అంటూ

ఆ మెను చెయ్యిపట్టి లేవదీశాడు. రాజ
కుమార్తె ఒక పెట్టె తెరిచి, అందులోనుంచి
వెలలేని తన ఆభరణాలన్నిటినీ తీసి
ధరించి, అతని వెంట బయలుదేరింది.
ఆమె దాసీ లేవరూ ఆమెను అడ్డటానికి సాహ
సించలేదు.

కమర్ ఆమెతో కూడా పై మిద్దె మీదికి
ఎక్కి వెళ్ళి, గుర్రం మీద ఎక్కి కూచుని,
ఆమెను తన వెనక ఎక్కించుకుని, ఇద్దరి
శరీరాలనూ గట్టిగా కలియగట్టి, గుర్రంతో
సహా ఆకాశంలోకి లేచాడు. అది చూసిన
దాసీలు కెవ్వున అరిచారు. ఆ అరుపులకు
రాజూ, రాణీ నిద్ర లేచి, మిద్దె మీదికి
వచ్చారు.