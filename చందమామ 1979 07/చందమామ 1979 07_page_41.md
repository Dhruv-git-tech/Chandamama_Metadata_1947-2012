సైనికులలో ఒకడు విడిదిలో ఏదో వస్తువు మరచిపోయి, మళ్ళీ వెనక్కి వెళ్ళాడు. అక్కడ ఒక అద్భుతమైన దృశ్యం అతని కంటబడింది — విరూఢవుడు కూర్చుని వదలిన స్థలాన్ని ఒక దాసీది పాలతో కడిగి శుద్ధి చేస్తూ, గౌణుగుతున్నది.

సైనికుడు ఆమె నుండి అసలు విషయం తెలుసుకొన్నాడు. ఈ మాట తోటి సైనికులతో చెప్పాడు. కల్లోలం ప్రారంభమయింది. పోయి పోయి, ఈ సంగతి విరూఢవుని చెవిని పడింది. అతనికి విపరీతమైన కోపం వచ్చింది. "నేను కూర్చున్న ఆ స్థలాన్ని పాలతో కడిగి శుద్ధి చేశారు శాక్యులు. ఇది చాలదు. నేను రాజునై, ఆ స్థలాన్ని శాక్యుల కంతరక్తంతో శుద్ధి చేస్తాను. అప్పుడు కాని అది పవిత్రం కాదు...." అని, ప్రతిజ్ఞచేశాడు.

విరూఢవుడు కోసలరాజ్యం చేరుకో గానే ఈ మాయ అంతా ప్రసేనజిత్తుకు తెలిసింది. అతనూ ఉగ్రుడయ్యాడు.

కాని, తనకు గురుదేవుడైన బుద్ధభగ వానునికి అపచారం చేసినట్టు అవుతుందనే వుద్దేశ్యంతో శాక్యులకు హాని చేయ వద్దన్నాడు కొడుకుతో.

అయితే, విరూఢవుడు తండ్రికి ఎదురు తిరిగాడు. కోసలరాజ్య సింహాసనం అలంకరించాడు. తను రాజు కాగానే ముందు శాక్యకు లాన్ని నాశనం చేయాలని సంకల్పించుకొన్నాడు. తల్లి ఐన వాసవ క్షత్రియ కళ్ళనీళ్ళతో బతిమలాడింది వద్దని. కాని, అతని మనసు మారలేదు.

పెద్ద సైన్యంతో తరలివెళ్లి, శాక్యులను ఎదిరించాడు. వారు ఈ దాడికి నిలవలేక పోయారు. ఏ కోశానా దయ, జాలి అనేది లేకుండా, విరూఢవుడు శాక్యులందరిని సరికివేసి, రక్తం ప్రవహింప జేశాడు.

ఆ నెత్తురుతో తను శాక్యరాజ్యంలో ఇదివరకు కూర్చున్న స్థలాన్ని కడిగి వేశాడు. ఈ విధంగా విరూఢవుడు తన పగ తీర్చుకొన్నాడు. శాక్యకులం, శాక్యరాజ్యం సర్వనాశనమయినై.