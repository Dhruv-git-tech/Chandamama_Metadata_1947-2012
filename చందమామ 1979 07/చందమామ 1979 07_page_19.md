కొడుకును కని చనిపోయింది. దాయాడులు వాసుదేవుడి ఆస్తిని కాజేసి, బికారిని చేశారు. తరవాత కొద్దికాలానికే అతను వ్యాధిగ్రస్తుడై, చనిపోబోతూ తన కొడుకైన రవీంద్రుణ్ణి పద్మనాభుడికి అప్పుగిస్తూ, వాడి యోగక్షేమాలు చూడమని కోరాడు.

పద్మనాభుడు తన మిత్రుడికి ఇచ్చిన మాట నిలబెట్టుకుని, రవీంద్రుణ్ణి తన కొడుకైన శేఖరుడితో సమంగా చూసి, పెంచాడు. శేఖరుడూ, రవీంద్రుడూ ఒక తల్లి బిడ్డలలాగా పెరిగి, తమ గ్రామంలో చదువులు పూర్తి చేశారు.

తరవాత పద్మనాభుడు వారిద్దరినీ ఉన్నత విద్యకోసం రాజధానికి పంపించి,

వారి ఖర్చుల నిమిత్తం ప్రతి నెలా డబ్బు తన కొడుకైన శేఖరుడికి అందజేస్తూ వచ్చాడు.

అయితే ఇంటి వాతావరణం నుంచి బయటపడి నగరం చేరగానే శేఖరుడి స్వభావం మారిపోయింది. అతనికి చదువు మీద ధ్యాసతగి వినోదాల మీదా, విలాసాల మీదా హెచ్చింది. అతను తండ్రి పంపే డబ్బు చాలావరకు తాగుడూ, జూదమూ లాటి వాటికోసం ఖర్చు చెయ్యి సాగాడు. రవీంద్రుడు మాత్రం చదువు మీదనే శ్రద్ధ ఉంచి, శేఖరుడి ప్రవర్తనను సరిదిద్దబోయాడు. కాని లాభం లేక పోయింది. శేఖరుణ్ణి గురించి పద్మనాభుడికి తెలియబరుచుదామనుకున్నాడు గాని,