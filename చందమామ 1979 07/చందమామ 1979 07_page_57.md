సుదర్శనుడు అయోధ్యకు చేరేలోపునే వార్తలు చేరాయి. అందుచేత మంత్రులు మంగళ వాద్యాలతో సహా ఎదురువచ్చి, సుదర్శనుణ్ణీ, అతని భార్యనూ నగరం లోకి తీసుకుపొయారు.

సుదర్శనుడు తన సవతి తల్లి వద్దకు పొయి, కొడుకు చచ్చి ఏడుస్తున్న లీలా వతికి నమస్కరించి, ఓదార్చి, '‘అమ్మా, నీ తండ్రినీ, నీ కొడుకునూ చంపినది నేను కాదు, మహాశక్తి! నీపాదాల సాక్షిగా చెబుతున్నాను. ఎవరో చేసిన కర్మకు నువ్వెందుకు బాధపడాలి? నన్ను నీకొడుకు లాగే చూసుకో. మనోరమ కన్న నాకు ఎక్కువకా. నేను ఎలాటి భేద బుద్దీ చూపను. నీకు ఎల్లప్పుడూ మాతృసేవలు చేస్తాను. నేను పసివాణ్ణి అయి ఉండగా నీ తండ్రి దురుద్దేశంతో నన్ను రాజ్య భ్రష్టుణ్ణిచేస్తే, అది నా ప్రారబ్దం అనుకున్నాను గాని, దుఃఖించలేదు. సీ తండ్రి నా తాతను చంపేస్తే, నా తల్లి పుట్టెడు దుఃఖంతో నన్ను తీసుకుని అడవి దారిన

పొతుంటే, మమ్మల్ని దొంగలు దోచారు. తర వాత గంగాతీరాన ఋష్యాశ్రమంలో తల దాచుకున్నాం, వాళ్ళ అనుగ్రహం వల్ల ఇవాళ ఈ స్థితికి వచ్చాం. ఇప్పటికి కూడా నాకు ఎవరి మీదా ద్వేషం లేదు '‘అన్నాడు.

అతని మాటలు విని లీలావతి సిగ్గు పడుతూ, '‘నేను వద్దంటున్నా వినకుండా నా తండ్రి నీకు ద్రోహం చేసి, తాను చాపటమేగాక, నా కొడుకును కూడా చంపాడు. నీ తల్లి నా ఆక్క. నువు నా కొడుకువు! నేను విచారించవలసిన పనేమిటి? నా వాళ్ళు చావటానికి కారణం నువు కాదని నాకు తెలియదా?'' అన్నది.

తరవాత సుదర్శనుడు తన మంత్రుల చేత ఒక బంగారు సింహాసనం తయారు చేయించి, దాని మీద జగదంబను యథా విధిగా స్థాపించి, రోజూ పూజిస్తూ ఉండ మని హెచ్చరించి, తాను పట్టాభిషేకం చేసుకుని, సుఖంగా చాలా కాలం రాజ్యం చేశాడు.