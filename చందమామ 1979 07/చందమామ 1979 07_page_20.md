అలా చేస్తే శేఖరుడు తన మీద అలిగి, ఇప్పుడు చేస్తున్న కాస్తా పాటి ధన సహాయం కూడా చెయ్యడేమోనని భయపడ్డాడు.

ఒకసారి శేఖరుడూ, రవీంద్రుడూ తమ ఊరికి తిరిగి వచ్చారు. పద్మనాథుడు వారి చదువు గురించి అడిగితే, శేఖరుడు తమ చదువు బాగా సాగుతున్నదని తండ్రికి చెప్పాడు.

రవీంద్రుడు అప్పుడైనా శేఖరుడిలో మార్పు గురించి పద్మనాథుడికి తెలియనివ్వలేదు.

కుర్రవాళ్లిద్దరూ నగరానికి తిరిగి వెళ్ళే ముందు రోజు పద్మనాథుడి డబ్బు పోయింది. పద్మనాథుడు అందరినీ పిలిచి అడిగితే శేఖరుడు, 'రవీంద్రు డేమైనా తీశాడేమో?' అన్నాడు.

పద్మనాథుడు రవీంద్రుణ్ణి శంకించలేకపోయాడు. ఆ కుర్రవాడు కొడుకు కన్న ఎక్కువగా మసులుతున్నాడు. అయినా పద్మనాథుడు రవీంద్రుణ్ణి కూడా అడిగాడు. రవీంద్రుడు నిర్ఘాంతపోయాడు. ఎందుకంటే, ఆ డబ్బు శేఖరుడు తీసినట్టు అతనికి తెలుసు. శేఖరుడు డబ్బు తీయటమే గాక, తండ్రి ఎదట రవీంద్రుడితో, 'డబ్బు అంతగా అవసరమైతే నాన్నగారిని అడగలేక పోయూవా? దొంగ తనం దేనికీ?' అన్నాడు.

తాను డబ్బు తీసిన సంగతి శేఖరుడు తండ్రికి చెప్పలేదనీ, అతను