దానికి మిగిలిన ఇద్దరూ, ''మొదట రాగి డబ్బు దొరికింది. ఇప్పుడు వెండి దొరికింది. ఈసారి బంగారం దొరుకుతుంది కనక ముందుకు పోదాం,'' అన్నారు.

''నాకీ వెండి చాలు. ఇక నేను ముందుకు రాను,'' అని మితలోభి అయిదు వేల వెండి నాణాలు తీసుకుని, ఇంటికి తిరిగి వెళ్లిపోయాడు.

మిగిలిన ఇద్దరూ ముందుకు సాగారు. మర్మాడు అతి లోభి వద్ద ఉన్న వత్తి మండి, కింద రాలిపోయింది. ఆక్కడ తవ్వగా బంగారు కాసుల నిధి కనబడింది.

''మనం వీటిని మోయ గలిగిన మట్టుకు తీసుకుని, ఇంటికి తిరిగి

పోదాం,'' అన్నాడు అతిలోభి పరమ సంతోషంతో.

దానికి అత్యంత లోభి, ''ఓరిమూడుడా! మొదట రాగి, తరవాత వెండి, ఇప్పుడు బంగారం! ఈసారి దొరికే నిధిలో వజ్ర వైడూర్యాది నవరత్నాలూ ఉంటాయి. వాటిలో ఒక్కటి చాలు, జీవితాంతం దారిద్ర్యం లేకుండా బతక టానికి! అలాటప్పుడు మొయ్యగలిగినన్ని రత్నాలు తీసుకున్నామో, రాజ్యాలకు రాజ్యాలే కొనెయ్యవచ్చు. నువు మొయ్య గల బంగారమంతా కలిపి ఒక్క వజ్రం విలువ చెయ్యదు. ఈ ముష్టి బంగారం మోసుకుపోకపోతేనేం?'' అన్నాడు.

దానికి అతిలోభి, ''మిత్రమా, నాకు బంగారం చాలు. మనం బయలుదేరింది దారిద్ర్యం నుంచి విముక్తి పొందటానికే గాని, రాజ్యాలు కొనెయ్యటానికి కాదు. మనం జన్మలో ఎన్నడూ తాకి కూడా ఎరగమే, అలాటి దాన్ని ముష్టి బంగారం అంటున్నావా? నా ప్రాణానికి ఇది ఎంతో విలువైనది. దీనితో నేను యావజ్ఞీవం ధనవంతుడుగా ఉండి, దారిద్ర్యాన్ని జయించగలను. అంతకుమించి నేనేమీ కోరను. అత్యాశపనికి రాదు,'' అన్నాడు.

దానికి అత్యంత లోభి, ''ఇంకా నయం. ఆశకొద్దీ ఆర్జన! ఈ మాట నేను