చందామర్హులు ఎంత చెప్పినా ప్రహ్లాదుడు వినిపించుకో లేదు.

ఒకసారి హరణ్యకశిపుడు తన కొడుకు చదువు ఎంతవరకు వచ్చినదీ పరీక్షించగోరి, ప్రహ్లాదుణ్ణి రప్పించి, తన తొడమీద కూర్చోబెట్టుకుని, ముద్దు చేసి, ఏదన్నాపద్యం చదవమన్నాడు.

వెంటనే ప్రహ్లాదుడు విష్ణు సంకీర్తన చేశాడు.

“ విష్ణువు దేవతలకు దేవుడు మనకు విరోధి. ఇప్పుడు మూడు లోకాలకూ నేనే అధిపతిని. అందుచేత నువు విష్ణు వును ఏ మాత్రం కీర్తించన వసరం లేదు,” అని ప్రహ్లాదుడితో చెప్పాడు హరణ్యకశిపుడు.

ఆయినా ప్రహ్లాదుడు తన విష్ణుభక్తిని విడవలేదు. తండ్రిగాని, గురువులుగాని అతని బుద్ది మార్చలేకపోయారు. ప్రహ్లాదుడు తన వంశానికి కళంకమని నిశ్చయించి, హరణ్యకశిపుడు వాణ్ణి చంపించటానికి చాలా ప్రయత్నాలు చేశాడు.

కొండల మీది నుంచి కిందికి తోయించాడు; పాముల చేత కరిపించాడు; ఏనుగులచేత తొక్కించాడు. కాని ప్రయోజనం లేకపోయింది. హరణ్యకశిపుడు నయానా, భయానా చేసిన ప్రయత్నాలన్నీ వృధా అయిపోయాయి. ప్రహ్లాదుడు చావలేదు, హరిసంకీర్తన చేయటం మాననూ లేదు.

ప్రహ్లాదుడు చూస్తూండగా ఆ హరి ఆనేవాణ్ణి చంపి, తన గొప్పతనం నిరూపించుకుందామని హరణ్యకశిపుడు తన కొడుకును, “హరి ఎక్కడ ఉంటాడు?” అని అడిగాడు.

“ అంతటా ఉంటాడు,” అన్నాడు ప్రహ్లాదుడు.

“ ఈ స్తంభంలో ఉంటాడా? ” అంటూ హరణ్యకశిపుడు తన గదతో స్తంభాన్ని పగలగొట్టాడు. అందులో నరసింహమూర్తి కనిపించి, బ్రహ్మ ఇచ్చిన వరాలకు విఘాతం కలగకుండా హరణ్యకశిపుణ్ణి చీర్చి చంపాడు.