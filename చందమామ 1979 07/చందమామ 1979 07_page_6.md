మిత్రులు నలుగురూ చెప్పిన దానికి సంతోషించి భైరవానందుడు వారు నలుగు రికీ నాలుగు మంత్రపు వత్తులు తయారు చేసి ఇస్తూ, 'హిమాలయాలకు వెళ్లండి. ఆ ప్రాంతంలో ఎక్కడ వత్తి పూర్తిగా కాలిపోయి, పడిపోతుందో ఆక్కడ తప్పక నిధి ఉంటుంది. దాన్ని తవ్వీ తీసుకోండి. ప్రకృతినియమాలు ఉల్లంఘించ వద్దు. మీ దారిద్ర్యం తీరేపాటి ధనం దొరకగానే ఇళ్ళకు తిరిగి పొండి," అన్నాడు.

ఆ నలుగురు ఆయనకు ధన్యవాదాలు చెప్పి, హిమాలయ ప్రాంతానికి బయలు దేరి వెళ్ళారు. వాళ్లు హిమాలయపు తొలి మెట్లు దాటుతూండగా అల్పలోభిచేతిలోని వత్తి మండి. రాలి పోయింది. వాడు ఆక్కడ తవ్వేసరికి రాగినాణాల నిక్షేపం దొరికింది.

వాడు సంతోషించి, 'మనం మోయ గలిగినన్నె నాణాలు తీసుకుని ఇంటికి పోదాం,' ' అన్నాడు.

'ఓరి పిచ్చివాడా! ఈ పనికిమార్శిన రాగి మన దారిద్ర్యాన్ని ఏంతీర్చుతుంది? ముందుకు పోదాం పద,' ' అన్నారు మిగి లిన ముగ్గురూ.

'మీరు వెళ్ళండి. నేను రాను. నాకు ఈ రాగి డబ్బు చాలు,' ' అంటూ అల్ప లోభి మూడు వేల రాగి డబ్బులు మూట గట్టుకుని, ఇంటికి తిరిగిపోయాడు.

మర్నాడు మితలోభి వత్తి మండి, నేల మీద పడిపోయింది. వాడు ఆక్కడ తవ్వే సరికి వెండి నాణాల నిక్షేపం కనిపించింది.

వాడు పరమానందంతో, 'మనం మొయ్యగలిగినంత డబ్బు తీసుకుని ఇంటికి పోదాం పదండి,' ' అన్నాడు.