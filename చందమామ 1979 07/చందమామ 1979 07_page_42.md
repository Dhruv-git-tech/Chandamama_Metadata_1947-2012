గుణపాఠం

సుబ్బయ్య అనే షావుకారు వద్ద ఊళ్ళో వాళ్ళెవరూ పని చేసేవాళ్ళు కారు. ఎందుకంటే ఏదో పంక పెట్టి, అతను పనివాడి జీతం ఎగగొట్టేవాడు.

ఒకసారి పొరుగూరి భీముడు సుబ్బయ్య వద్ద జీతానికి కుదిరాడు. తాను చెప్పినదంతా చెయ్యకపోతే జీతం ఇయ్యనని సుబ్బయ్య ముందే భీముడితో చెప్పాడు. సుబ్బయ్య చెప్పిన ప్రతి పనీ భీముడు చేశాడు. నెల గడిచింది. భీముడు జీతం అడిగాడు.

“ఈ ఒక్క పనీ చెయ్యి, జీతం ఇస్తాను,” అంటూ సుబ్బయ్య రెండు గాజుగ్లాసులు భీముడికి ఇచ్చి, చిన్న గ్లాసులో పెద్దది పెట్టమన్నాడు. జీతం ఎగగొట్టే ఎత్తని భీముడు గ్రహించి, పెద్ద గ్లాసును చితకగొట్టి చిన్న గ్లాసులో ముక్కలన్నీ పోసి యజమానికి చూపి, జీతం ఇయ్యమన్నాడు.

సుబ్బయ్య జీతం ఇయ్యకపోగా, భీముణ్ణి పగిలిన గ్లాసు ఖరీదు ఇయ్యమన్నాడు. భీముడు న్యాయాధికారి వద్దకుపోయి సుబ్బయ్య మీద ఫిర్యాదు చేశాడు.

“నువు పెద్ద గ్లాసును పగలగొట్టకుండా చిన్న గ్లాసులో పెట్టమనలేదు. మవు చెప్పిన పని చెయ్యాలంటే భీముడు చేసినది తప్ప మరో మార్గం లేదు,” అని న్యాయాధికారి భీముడికి జీతం ఇప్పించాడు.
—చి. నరోజ