శక్తి కలది కాకపోయినా, యీ కత్తి నా రక్తణకు చాలు," అన్నాడు.

"మరి నా దినభత్యం, నౌకరీ సంగ తేమిటి? ఇక్కడున్న దొంగ నాగమల్లు లాగా నేను, దారులు కొట్టుకు బతికేంత నీచుణ్ణి కాదుగదా?" అన్నాడు తలారి భల్లూకుడు.

అతడు మాట ముగించే లోపలే దొంగ నాగమల్లు కోపంతో పెద్దగా రంకె పెట్టి. నడుం నుంచి వేళ్ళాడుతున్న కత్తిని కింద పడవేసి. "ఒరే, ఎలుగుబంటి తలా, మనిషి శరీరపు సంకరజాతి వెధవా, నేను నీచుణ్ణా? మందిమార్పలం, సైన్యాల సహాయంతో ఏ చచ్చు వెధవైనా రాజ్యాలు

పాలించవచ్చు. ఒంటరిగా ఆడవి దారులు కొట్టి బతకటానికి నిజమైన శౌర్యం, ప్రతాపం కావాలి. నా కత్తి పారేశాను, నీ మంత్రపు గొడ్డలి కిందపెట్టి, నాతో మల్ల యుద్ధానికిరా," అంటూ జబ్బులు చరచ సాగాడు.

భల్లూక మాంత్రికుడు కళ్ళెర్ర చేసి అందరికేసీ ఓమారు చూసి, కాళీవర్మతో, "కాళీ! ఈ బుద్ధిహీనులకు తామెంత ప్రమాదకర స్థితిలో వున్నదీ అర్థమైనట్టు లేదు. అందర్నీ పట్టి శిరశ్చేదాలు చేసేందుకు ఒక వైపున జితకేతుడి మంత్రి పథకాలు వేస్తున్నాడు. ఇక కోటలో రాజు దుర్ముఖుడు జయించినా లేక సామంతుడు జయించినా, మనకు మేలుకన్న కడే ఎక్కువ కలిగే ప్రమాదం వున్నది. మర్కటదుష్టుడు వాళ్ళను మన మీదికి రెచ్చగొట్టక మానడు," అన్నాడు.

కాళీవర్మ కోపంగా కత్తి పైకెత్తి, "మాంత్రిక గురువు చెప్పింది, విన్నారా? ఇక్కడ మీ అందరికీ నాయకు డెవరో తెలుసుకున్నారా?" అన్నాడు.

ఒక్క రాక్షసుడు ఉగ్రదండుడు తప్ప మిగతా వాళ్ళందరూ, "కాళీవర్మకూ, జై!" అంటూ కేక పెట్టారు.

కాళీవర్మ తృప్తిగా తలాడించి, రాక్షసుడు ఉగ్రదండుణ్ణి సమీపించబోయేం