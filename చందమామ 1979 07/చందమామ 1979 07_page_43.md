అనందుడు ఏ బాధ్యతా లేకుండా గాలికి తిరుగుతూండడం చూసి ఒకనాడు తండ్రి నానా తిట్లూ తిట్టాడు. ఆ రాత్రే ఆనందుడు కొంత డబ్బు కాజేసి. ఇంటి నుంచి పారి పోయాడు. వాడు ఊళ్ళ వెంట తిరు గుతూ, కొంత కాలానికి కాశీపట్నం చేరు కున్నాడు.

కాశీపట్నం వింతలు చూస్తూ తిరుగుతూండగా, ఒక చోట బాట పక్కనే బిచాడా పరుచుకున్న మాంత్రికుడు ఒకడు కనిపించాడు. ఆనందుడు తనకేసి వింతగా చూడడం గమనించి ఆ మాంత్రికుడు, చిరునవ్వుతో పలకరించి, '' బాబు గారు దక్షిణదేశం నుంచి వచ్చినట్టున్నారు. మంత్ర విద్యలు చూస్తారా ? '' ఆంటూ ఒక చిన్న విద్య చూపాడు.

ఆనందుడు ఆ శ్చర్యపోయి, నోరు తెరిచి, కళ్లు వెళ్ళబెట్టాడు.

'' తమరు నాకు అయిదు రూపాయ లిచ్చినట్టయితే ఈ విద్య తమరికి చెప్పేస్తాను.'' అన్నాడు మాంత్రికుడు.

ఆనందుడికి ఆ విద్య నేర్చుకుంటే అందరూ తనను ప్రయోజకుడుగా గుర్తిస్తా రనిపించింది. అతను మాంత్రికుడికి అయిదు రూపాయ లిచ్చి ఆ కటుకు తెలుసుకు న్నాడు. ఇటువంటి విద్య చేతిలో ఊంటే, ఇతరులచేత పందెం కాయించి డబ్బు కూడా చేసుకోవచ్చునని ఆనందుడికి తోచింది.

ఆతను మర్నాడు అదే దారిన వస్తూ మాంత్రికుడు తన చుట్టూ చేరినవారికి మరో విద్య చేసి చూపుతూండడం చూశాడు. అందరూ వెళ్ళిపోయాక. ఆనందుడు మాంత్రికుడికి పది రూపాయ లిచ్చి. ఈ కొత్త విద్య కూడా నేర్చు కున్నాడు.