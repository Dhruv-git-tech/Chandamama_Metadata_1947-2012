ఆ రోజున మహానామ భోజనానికి కూర్చున్నాడు. కొంచెం ఎడంగా దూతలు కూర్చున్నారు. మహానాముడు ఒక దాసిని పిలిచి, ''అమ్మాయిని తీసుకురా, నాతో పాటు భోజనం చేస్తుంది,'' అన్నాడు. నిమి షంలో వాసవ వచ్చి, తండ్రితో పాటు ఆయన కంచం ముందే కూర్చుంది. మహానాముడు ఒక ముద్ద నోటిలో పెట్టుకున్నాడు. వాసవక్షత్రియ కూడా ఆయన కంచంలో చెయ్యి పెట్టింది. రెండో ముద్ద తీయబోతున్నాడు.

ఇంతలో ఒక భటుడు వచ్చి ఒక ఉత్తరం చూపించి, ''ప్రభూ! అవంతి రాజుగారు ఈ ఉత్తరం పంపారు. ఉన్న పాటున సమాధానం తెమ్మన్నారు,'' అని చెప్పాడు.

మహానాముడి కుడిచెయ్యి కంచంలోనే వుంది. ఎడం చేతితో ఉత్తరం తీసి చదువుతూ, ''నువ్వు తింటూ వుండు అమ్మా.'' అన్నాడు. వాసవ తింటూవుంది, అతను అతి శ్రద్ధతో ఉత్తరం చదువుతూనేవున్నాడు. కూతురి భోజనం కాగానే, తండ్రి కూతురూ లేచి చేతులు కడుక్కున్నారు.

కోసలరాజు దూతలు ఇందులో ఉన్న కటుకు తెలుసుకోలేకపోయారు. వాసవ ఆ మహానాముడి స్వంత కూతురే అని కలవారని దూతలకు తెలుసునును. ఇప్పుడు వారు ఇలా సులభంగా వప్పుకోవటంతోనే వాళ్ళకు సందేహం కలిగింది. ''ఈ కన్య శాక్యకన్య ఐవుండదు. తమను మోస గిస్తున్నారు,'' అని దూతలు అనుమా నించారు.

''సరే, మీతోపాటు ఒక కంచంలో భోజనం చేసే అమ్మాయి అయితేనే మెము తీసుకు వెళతాం. లేకపోతే లేదు,'' అని దూతలు పరీక్ష పెట్టారు. శాక్యులకు మళ్లీ చిక్కు వచ్చింది. మళ్ళీ ఆలోచించారు. కోసలరాజు దూతలను ఏదో విధంగా మోసంచేసి పంపాలి అని నిశ్చయించుకొని వారు వ్యూహం పన్నారు.