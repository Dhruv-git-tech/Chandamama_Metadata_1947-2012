జనానికి చూపుతూ, అలా చేసిన వారికి నూరు రూపాయ లిస్తాననీ, చేస్తానని వచ్చి చెయ్యలేనివారు తనకు అయిదు రూపాయ లియ్యాలనీ అన్నాడు. మరుసటి రోజున ఎవడో బిచ్చగాడు వచ్చి, ఆ విద్య చేసి నూరు రూపాయలూ గెలుచు కున్నాడు.

ఆనందుడికి ఏడుపు వచ్చింది. డబ్బు పోవటం అటుంచి, ఊళ్లోవాళ్ళ ముందు తన కీర్తి నీరు గారిపోతున్నది. అతను తప్ప చేయలేడనుకున్న విద్యలు ముసలి వాళ్ళూ, బిచ్చగాళ్ళూ సునాయాసంగా చేసేస్తున్నారు. అతను ఏ ప్రయోజనం కోరి, డబ్బుపోసి కాశీపట్టంలో ఈమంత్రి విద్యలు నేర్చుకున్నాడో ఆ ప్రయోజనానికే ప్రమాదం ఏర్పడింది.

ఆనందుడు లేచి, బిచ్చగాడి వెంట చాలా దూరం పోయి, ఊరి బయటవాణ్టి కలునుకుని, ''చూడు, బాబూ! నువు ఈ విద్యను కాశీలో నేర్చుకున్నావా?'' అని అడిగాడు.

''ఈ ముష్టి విద్యకు కాశీ వెళ్లాలా?'' అని బిచ్చగాడు అడిగాడు.

ఆనందుడికి ఆ కంఠ ధ్వని గుర్తు వచ్చింది. తనకు కాశీలో విద్యలు నేర్పిన మాంత్రికుడే ఈ బిచ్చగాడు. నిన్నటి గడ్డంవాడు కూడా వీడేనేమో!

''ఎవరు నువు? నిజం చెప్పు!'' అని ఆనందుడు వాడి కంఠం పట్టుకున్నాడు.

వాడు ఆనందుడి పట్టు విడిపించుకుని, ''నేను కూటికి లేని స్థితిలో, ముష్టి ఎత్తు కునే సాధనంగా ఈ విద్యలు నేర్చు కున్నాను. కాని నీ వంటి ధనవంతుడికి ఈ విద్యలు ఎలా ఉపయోగపడతాయో చూడాలని, నీ వెనకనే వచ్చాను. నీ తండ్రి బోలెడంత సంపాదించి పెట్టాడు గనక, దానితో వ్యాపారం చేసుకుంటూ బతక్క. నీ కదేందుర్పుద్ది?'' అన్నాడు మాంత్రికుడు కోపంగా

ఆ మాటతో ఆనందుడికి బుద్ది వచ్చి, వాడు తండ్రి వ్యాపారంలో తల దూర్చి. గౌరవంగా బతకటం నేర్చుకున్నాడు.