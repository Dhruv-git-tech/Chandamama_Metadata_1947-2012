డనుకోను. చూడండి, అలా దూరంగా గుర్రం మీద కూర్చుని ఎలా వణికిపోతున్నాడో," అన్నాడు.

భల్లూకమాంత్రికుడు నిరుత్సాహంగా ఒకసారి మూసి వున్న కోటద్వారాలకేసిచూసి, "నా గురువును చిక్కులపాలు చేసిన తాంత్రికుడి శిఘ్యుడైన ఈ మాయామర్కటుడు, చాటుగా నన్ను వెన్నంటి వస్తున్నాడని తెలియక మంత్రదండాన్ని పొగొట్టుకున్నాను. వాడి సంగతి తెలిసి వుంటే, మంత్రదండాన్ని ఆ నది ఒడ్డున చెట్టుకు ఆనించి, నదిలో స్నానానికి దిగి వుండేవాణ్ణి కాదు," అన్నాడు.

తలారిభల్లూకుడు గండ్రగొడ్డలిని అడ్డంగా రెండు అరచేతుల మీదా పెట్టుకుని మాంత్రికుడి ముందుకు వచ్చి, "మాంత్రికప్రభో! ఆ మంత్రదండం పోయిందని విచారించకండి. ఈ గండ్రగొడ్డలీ మంత్రప్రభావం కలదే గదా? దీని ధాటికి ఉగ్రదండు డంతటి రాక్షసుడే హడ లెత్తిపోయాడు. ఇది తీసుకుని నన్ను వెంటనే మామూలు మనిషిని చెయ్యండి," అన్నాడు.

"నువ్వు సమర్పించుకోవలసిన రాజు దుర్ముఖుడి తల మాటేమిటి? కోటలో యీ పాటికి ఆ తల సామంతుడు సూర్యభూపతి కత్తి దెబ్బలకు చిన్నాభిన్నమై

వుంటుంది," అన్నాడు రాక్షసుడు ఉగ్రదండుడు.

రాజు దుర్ముఖుడి పేరు వింటూనే భల్లూకమాంత్రికుడు అదిరిపడి, "తలారి భల్లూకా, ఆ రాజు యింకా బతికే వున్నాడా? సామంతు సూర్యభూపతి' ఎవరు? కోట లోపల యుద్ధం ఎవరెవరి మధ్య జరుగుతున్నది?" ఆని అడిగాడు.

తలారిభల్లూకుడు కొద్ది మాటల్లో, తాను రాజు దుర్ముఖుడి వెంటబడి అరణ్యానికి పోయినప్పటి నుంచి, ఆ క్షణం వరకూ జరిగిందంతా చెప్పి, "మాంత్రికప్రభో, ఆ రాజు మనం అనుకున్నంత దుర్మార్గుడు కాదు. తరవాత మీ యిష్టం!