జల వేధకులు వీరదాసుతో, "ఈ ప్రాంతాల ఇంకెక్కడా నీరు పడే ఆవ కాశం కనిపించటంలేదు, కాని రాజుగారి శిలా విగ్రహం ఉన్న చోట తవ్వితే నీరు పడుతుంది," అన్నారు.

వీరదాసు రాజు వద్దకు వెళ్లి జలవేధుల సూచనను విన్నవించి, విగ్రహం ఉన్న చోట బావి తవ్వటానికి అనుమతి వేడుకున్నాడు.

ధర్మవీరుడు ఆ మాట విని మండిపడి, "ఈ మాట చెప్పడానికి నీ కెంతదైర్యం!" అని, వీరదాసును పదవినుంచి తొలగించి, జలవేధులను పదిమందినీ కారాగారంలో పెట్టించాడు.

తరవాత ధర్మవీరుడు ఒక ఉద్యోగి ద్వారా విక్రమపురికి లోగడకన్న రెట్టింపు నీరు బళ్ళమీద పంపవలసిందిగా ఆజ్ఞలు జారీచేశాడు.

కొంతకాలం గడిచాక రాజు, తన పట్ల విక్రమపురి ప్రజలు ఎలాటి అభిప్రాయంతో ఉన్నారో తెలుసుకునేటందుకు, మారు

వేషంలో వెళ్ళాడు. శిలావిగ్రహం మట్టి కొట్టుకుని ఉన్నది. దానిచుట్టూ ఉన్న ఆవరణనిండా పిచ్చిమొక్కలు మొలిచి ఉన్నాయి. గ్రామస్థులు తన విగ్రహాన్ని అశ్రద్ధ చేస్తున్నారు. వారికి తన మీద భక్తి పూర్తిగా పోయింది. వారికి తనకన్న కూడా నీరు ముఖ్యం. ఈ మాట వీర దాసుకు బాగా తెలుసు!

ధర్మవీరుడికి జ్ఞానోదయ మయింది. ఈసారి ఆయన జలవేధులను కారాగార విముక్తులను చేసి, విక్రమపురికి పంపి, తన విగ్రహం ఉన్న చోట పెద్ద బావి తవ్వించాడు. వీరదాసును తిరిగి గ్రామాధి కారిగా నియమించాడు. రాజు తిరిగి మారువేషంలో ఆ గ్రామాన్ని చూడవచ్చే సరికి, బావి సమీపంలోనే చక్కని పూల తోట మధ్య తన విగ్రహం, పాలరాతిది, కనబడింది.

విక్రమపురి గ్రామస్థులే చందాలు వేసు కుని దాన్ని తయారు చేయించి, ప్రతి ష్ఠించుకున్నారు.