తలో మంత్రి జీవగుప్తుడి దగ్గిరనుంచి ఒక ఆశ్వికుడు కత్తిని తలకిందులుగా పట్టుకుని, వేగంగా వాళ్ళ దగ్గిరకు వచ్చి గుర్రాన్ని ఆపి, ''జితకేత మహారాజుగారి మంత్రి జీవగుప్తుల నుంచి ఒక ముఖ్య సందేశం తెచ్చాను,'' అన్నాడు.

''ఓహోఁ, అందుకా కత్తిని తలకిందులుగా పట్టుకున్నది! మంచిది, ఏమిటా సందేశం?'' అన్నాడు కాళీవర్మ.

''ఇక్కడ పున్న నగర ప్రధాన తలారిని వెంటనే తన సమకానికి రావలసిందిగా మంత్రిగారు ఆజ్ఞాపిస్తున్నారు. వచ్చే టప్పుడు రాజుగారివల్ల శిరశ్చేద శిక్షపాంది, తప్పించుకు తిరుగుతున్న కాళీవర్మ అనే నేరస్థుణ్ణి వెంట బంధించి

తీసుకురమన్నారు,'' అన్నాడు మంత్రి జీవగుప్తుడి ఆశ్వసైనికుడు.

ఆ మాటలకు భల్లూక మాంత్రికుడు చిన్నగా నవ్వి, ''ఏం, తలారి భల్లూకా, మంత్రిగారి ఆజ్ఞ విన్నావా? ఏం చేయ బోతున్నావు?'' అని అడిగాడు.

తలారి భల్లూకుడు ఏమి చేయటానికి తోచనివాడిలా రెండు, మూడు క్షణాల పాటు తల పంచుకు పూరుకుని, తరవాత తల ఎత్తి, ''కాళీవర్మ దొరా, ఏమిటి మీ ఆజ్ఞ? ఈ భల్లూకం తలతో నేను చంద్రశిలానగరం పోవటం అంటే, అక్కడ వీధి పిల్లలచేత రాళ్ళ దెబ్బలు తిని ప్రాణాలు పోగొట్టుకోవటమే అవు తుంది.'' అన్నాడు.