సుప్రసిద్ధ
మత
గ్రంథాలు

R. Kesavan.

## పవిత్ర బైబిలు

క్రైస్తవుల పవిత్ర గ్రంథమైన బైబిలు – పాత నిబంధనలు (ఓల్డ్ టెస్టామెంట్) కొత్త నిబంధనలు (న్యూ టెస్టామెంట్) అనే రెండు భాగాలు కలిగి ఉన్నది. పాత నిబంధనలు మానవజాతి ప్రాచీన చరిత్రను వివరిస్తుంది. జూడాయిజం అనే పురాతన మతాన్ని అవలంబించిన హిబ్రూ భాష మాట్లాడే యూదులు విశ్వసించిన చరిత్ర ఇది. దీనిని క్రైస్తవులు కూడా చరిత్రగా అంగీకరిస్తారు; ఇందు లోని కథలనూ, సూక్తులనూ పవిత్రంగా భావిస్తారు.

కొత్త నిబంధనలు ఏసుక్రీస్తు బోధనలను 'అపోజల్స్' అనే అయన ప్రత్యక్ష శిష్యులు చేసిన మహత్కార్యాలనూ, సేవలనూ వివరిస్తుంది.

సృష్ట్యాదిని గురించి పాత నిబంధనలు ఇలా చెబుతుంది: దేవుడు స్వర్గాన్నీ, భూమినీ సృష్టించ డానికి ప్రారంభించినప్పుడు భూమి, నిర్దిష్ట ఆకార రహితంగానూ, అస్తవ్యస్తమైన ముద్దగానూ, నల్లటి ఆవిరులు చిమ్ముతూ ఉండేది. దైవశక్తి దానిని ఆవరించింది.

రాజులను గురించి, మహనీయులైన వ్యక్తులను గురించీ పాత నిబంధనలు ఎన్నో గాథలను తెలియజేస్తుంది. ఈజిప్టులో బానిసలుగా పట్టుబడిన యూదుల బాధలను, కడగండ్లను వాళ్ళు ఇజ్రాయెల్‌కు తిరిగి రావడానికి పడిన తపన, వేదన; ఆఖరికి మోసస్ వాళ్ళను అక్కడికి తీసుకు వెళ్ళిన సంఘటన పాతనిబంధనలలో వివరించబడింది.

పాత నిబంధనలలో మరెన్నో అనుభవ గాథలు, నీతి కథలు ఉన్నాయి. ఉదాహరణకు సుప్రసిద్ధ మయిన 'దుబారా తనయుడి కథ' కూడా అందులోనిదే. దుబారా ఖర్చులకు మరిగిన