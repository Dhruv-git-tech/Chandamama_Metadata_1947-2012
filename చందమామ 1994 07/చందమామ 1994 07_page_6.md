చందమామ

సంస్థాపకుడు : 'చక్రపాణి'

సంచాలకుడు : వాగిరెడ్డి

విద్యారంగంలో విప్పవం!

చైనాలో పిల్లలను బడికి పంపకపోతే తల్లిదండ్రులకు జరిమానా విధి స్త్రారని ఈమధ్య చందమామ కబుర్లలో కూడా చదువుకున్నాం. ఇటీవల మన రాష్ట్ర ప్రభుత్వాలు కొన్ని ఆదే పద్ధతిని అనుసరించడానికి ఆలోచిస్తు న్నట్టు వార్తలు వెలువడ్డాయి.

మన రాజ్యాంగ శాసనం ప్రకారం, ఉచిత నిర్బంధ విద్య పేరుకు అమలులో వున్నప్పటికీ, వివిధ కారణాల వల్ల దానిని అమలుపరచ డానికి సాధ్యం కావడం లేదు. పేదరికం దీనికి ముఖ్యమైన అవరోధం. పిల్లలు తమతోనే వుండి ఇంటా బయటా కష్టపడితే తప్ప పూట గడ వని తల్లిదండ్రుల దుస్థితి ఒకవైపు; దగ్గర్లో బడులు లేకపోవడం మరొక వైపు; ఉన్నా అక్కడ కూర్చుని చదవడానికి తగిన వసతులతో కూడిన ఆసక్తికరమైన వాతావరణం లేకపోవడం — ఇలా ఎన్నో కారణాలు చెప్పు వచ్చు.

ఇటీవల మన కేంద్ర, రాష్ట్ర ప్రభుత్వాలు పిల్లలు బడికి రాలేకపోవడానికి గల కారణాలనూ, బాలకార్మికుల దుస్థితినీ పరిశీలించి, కొన్ని పరిష్కార మార్గాలు కూడా కనుగొన్నాయి. ఉన్నత పాఠశాల స్థాయి వరకు ఉచిత నిర్బంధ విద్యను అమలు చేయాలని కూడా కొన్ని రాష్ట్ర ప్రభుత్వాలు నిర్ణయించాయి. పాఠశాల వేళల్లో కూడా మార్పులు తీసుకు రావాలనీ, పేద పిల్లలు నివసించే ప్రాంతాలలో వాళ్ళకు అనుకూలమయిన సమయాలను పాటించాలనీ కొందరు నిపుణులు, విద్యావేత్తలు సూచించడం ఆలోచించతగ్గ విషయం. వీరి సూచనలను పాటించి సక్రమంగా అమలుపరచినట్టయితే ప్రాథమిక స్థాయి విద్యారంగంలో విప్పవం వస్తుందనడంలో సందేహం లేదు!

సంపుటి : 95

జూలై '94

సంచిక : 1

విడిప్రతి : 4.00

సంవత్సర చందా : 48.00