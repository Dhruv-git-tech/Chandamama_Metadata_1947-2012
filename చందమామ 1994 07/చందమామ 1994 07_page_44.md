ఎద్దు గదా! ఆ కొండలూ గుట్టలకేసి ఎందుకు తోలుకు పోతున్నావు?” అని అడిగాడు.

దానికి పాలేరు, “అయ్యా, ఎద్దు బాగా ముసలిదై పోయింది గదా! పాలం పనులకు బొత్తిగా పనికిరావడం లేదు. మేత దండగ, కొండ ప్రాంతానికి తరిమెయ్యి. అక్కడ బతి కిన్నాళ్ళు బతుకుతుంది, తర్వాత చస్తుంది, అన్నాడు యజమాని,” అని చెప్పాడు.

ఆ జవాబుకు సోమన్న నొచ్చుకుని, “ఒరే, వయసులో వుండగా అది మనకు చేసిన సేవ మరచిపోకూడదు. రాత్రి తెల్లవారేలోగా దాన్ని ఆ కొండల్లో ఏ నక్కోచిరుతపులో తినేస్తుంది. దాన్ని నా పశువుల పాకలో కట్టేసి, మిగతా వాటితో పాటు మేత వేస్తాను. నీ యజమాని ఏమన్నాఅంటే నే చెబుతాను. వెనక్కు తోలు

కొచ్చి, నా పశువులపాకలో కట్టెయ్యి,” అన్నాడు. పాలేరు, తన యజమాని ఏమంటాడో అని భయపడుతూనే, సోమన్న మాట కాదనలేక బండితో పాటే వెనగ్గా ముసలి ఎద్దును తోలు కొచ్చి సోమన్న పశువుల పాకలో కట్టేశాడు.

సోమన్న బండిని దిగుతూండగానే, అప్పటి వరకూ ఇంటిముందు అరుగు మీద కూర్చుని వున్న ఒక ముసలాయన లేచి ముందుకు వస్తూ, “ఒరేయ్, సోమన్నా! నా కొడుకులు ఎలాంటివాళ్ళో నీకు కొంత తెలుసు కదా! నిన్న వాళ్ళిద్దరూ ఏకమై, నన్ను ఇంట్లోంచి గెంటేశారు. నేను నీ ఇంటికొచ్చాను. నువ్వు పామ్మనవనే దైర్యం వుందిరా!” అన్నాడు.

సోమన్న ఆ ముసలాయన చేతులు రెండూ పట్టుకుని, “అదేంటి బాబాయ్! మా