అంత దుఃఖిలోనూ ఆమె, భర్తను శాంత
పరచడానికి చాలా ప్రయత్నించింది. “ఏమండీ,
పెళ్ళి రేపుగదా? ఇప్పుడు ఉతికి ఆరేస్తాను.
రాత్రికి బాగా ఆరిపోతాయి. ఉదయానే కాస్త
ముందుగా పెళ్ళికి బయలుదేరి వెళుదురు
గాని,” అని చెప్పింది.

అయినా వెంకటయ్య శాంతించక, “ఇక
నువ్వు నాకేం చెప్పక్కర్లేదు. బట్టలు ఉతకక్క
ర్లేదు. ఈ మాసిన బట్టలతోనే పెళ్ళికి వెళ్ళి
అవమానపడివస్తాను. అప్పుడు నువ్వు సంతో
షిద్దువుగాని,” అంటూ అప్పుడే విసురుగా
బయలుదేరి వెళ్ళాడు.

వెంకటయ్య వెళ్ళిపోగానే, పారుగింటి
అమ్మలక్క లిద్దరు సీతమ్మ దగ్గరకు వచ్చి,
“అయ్యో, సీతమ్మా! నీకెన్నెన్ని కష్టాలు. లోకం
లోమరే ఆడమనిషయినా ఇన్నికష్టాలుపడుతూ
బతికుండగలదా! నీ మొగుణ్ణి చూస్తూంటే
దుర్వాసమునిలా వున్నాడు. ఇలాంటి కోపిష్ఠి
మొగుడితో నువ్వేలా కాపరం చేయగలుగుతు
న్నావు? మేమయితే ఈ పాటికి ఏనుయ్యో,
గొయ్యోచూసుకునే వాళ్ళం,” అంటూ ఓదార్పు
మాటలతో పాటు రెచ్చగొట్టే మాటలు కూడా
చెప్పి వెళ్ళిపోయారు.

అమ్మలక్కలన్న మాటలు, నూటికి నూరు
పాళ్ళూ నిజమేననిపించాయి సీతమ్మకు. ఇక
భర్తతో వేగడం తనవల్ల కాదనుకున్నది. ఆత్మ
హత్యచేసుకోవడం ఒక్కటే మార్గంలా తోచిం
దామెకు. ఆ సంగతి భర్తకు ఒక ఉత్తరం

రాసి, మంచం మీద పెట్టి ఇంటి నుంచి
బయలుదేరింది.

వెంకటయ్య ఆ మర్నాటి సాయంత్రం
పెళ్ళి నుంచి తిరిగొచ్చాడు. ఇంట్లో భార్య
రాసి పెట్టి పోయిన ఉత్తరం కనబడిందతడికి.
దాన్ని చదివిన వెంకటయ్యకు ముచ్చెమటలు
పోశాయి. పరుగులాంటి నడకతో ఊరంతా
తిరిగాడు. ఎక్కడా భార్యతాలూకు శవం కన
బడలేదు.

చివరకు వెంకటయ్య భయంభయంగా,
ఆమె పుట్టింటికెళ్ళాడు. వాకిట్లో సీతమ్మ తండ్రి
పరంధామయ్య కూర్చుని వున్నాడు. వెంక
టయ్య ఆయన చేతిలో భార్య రాసిన ఉత్తరం
పెట్టి బావురుమన్నాడు.