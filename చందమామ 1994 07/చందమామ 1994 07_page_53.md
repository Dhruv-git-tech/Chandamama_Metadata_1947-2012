లేక, ఆమెతో రహస్యంగా కాపురం చేస్తూ,
ఆమె ద్వారా ద్రుహ్యుడు, అనుడు, పూరుడు
అనే కొడుకులను కన్నాడు.

శర్మిష్ఠ పిల్లల తల్లి అయిన మాట దేవ
యానికి తెలియవచ్చింది. ఆమె శర్మిష్ఠను
చూడబోయి, “నీవు ఉత్తమశీలవనీ, నీతిపరు
రాలివనీ, గొప్ప వంశంలో పుట్టినదానవనీ
అంటున్నారే, పెళ్ళి కాకుండానే నీకీ పిల్లలు
ఎలా కలిగారు?” అని అడిగింది.

శర్మిష్ఠ సిగ్గుతో తల వంచుకుని, “నేను
ఋతుస్నానం చేసిన తరుణంలో ఒక మహా
ముని వచ్చి నాకు పుత్రదానం చేశాడు,”
అన్నది.

“ఎవరా ముని? ఏం పేరు? ఏం కులం?”
అని దేవయాని మళ్ళీ అడిగింది.

“ఆ మహానుభావుడి దివ్యతేజస్సు చూస్తూ
నాకు ఆ వివరాలు అడగ బుద్ధి కాలేదు,”
అన్నది శర్మిష్ఠ.

దేవయాని తృప్తిపడింది.

మరొకసారి యయాతీ, దేవయానీ కలిసి
శర్మిష్ఠ ఉండేచోటికి విహారంగా వచ్చారు.

అప్పుడు దేవయాని నిజం తెలుసుకున్నది.
శర్మిష్ఠ బిడ్డలలో యయాతి పోలికలున్నాయి.
“మీ తండ్రి ఎవరు? నిజం చెప్పండి,” అని
ఆమె ఆ పిల్లల నడిగితే వాళ్ళు యయాతిని
చూపారు.

వెంటనే దేవయాని శర్మిష్ఠ పైన విరు
చుకుపడుతూ, “ఓసి రాకాసీ, నాకే ద్రోహం
తలపెట్టావా?” అన్నది.

శర్మిష్ఠ ఏమాత్రం తొణకకుండా, “నేను
అధర్మం చెయ్యలేదు. ఈ రాజును నువ్వు
వరించినట్టే నేను వరించాను. నువ్వు నాకన్నా
పెద్దదానవు, బ్రాహ్మణ స్త్రీవి. అందుకని నిన్ను
గౌరవిస్తాను. కాని ఈయన రాజర్షి, అందుకే,
ఒక ఋషికి పిల్లలను కన్నానని నీతో
చెప్పాను,” అన్నది.

దేవయాని యయాతితో, “నాకు ద్రోహం
చేశావు. నేను నీవద్ద ఉండను,” అని, తిన్నగా
తన తండ్రి వద్దకు వెళ్ళి, జరిగినదంతా
చెప్పింది.

శుక్రుడు ఆగ్రహం చెంది యయాతిని,
ముసలివాడవు కమ్మని శపించాడు.