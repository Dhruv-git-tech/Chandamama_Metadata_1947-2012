దప్పికతో బావి సమీపించి లోపలికి తొంగి
చూశాడు. దేవయాని కనిపించింది. “ఎవరు
నువ్వు? బావిలో కెలావచ్చావు?” అని యయాతి
అడిగాడు.

“నేను దానవగురువైన శుక్రాచార్యుల కుమార్తెను. నా పేరు దేవయాని. కారణాంత రంచేత నేను బావిలో పడ్డాను. నన్ను బయటికి తియ్యి,” అంటూ దేవయాని తన చేతిని పైకి చాచింది.

యయాతి తన కుడి చేత్తో ఆమె కుడి చెయ్యి అందుకుని, ఆమెను పైకి లాగి, తన దారిన తాను వెళ్ళాడు.

ఈలోపల ఘూర్షిక అనే దాసీది దేవయా నిని వెతుక్కుంటూ అటు వచ్చింది. దేవయాని

దానితో, “ఒసే, నేనిక వృషపర్వుడి నగరులో
అడుగుపెట్టను. శర్మిష్ఠ నాకు చేసిన ఘోర
అపచారం గురించి నా తండ్రికి చెప్పు, పో,”
అన్నది.

కబురందగానే శుక్రుడు దేవయాని వద్దకు పరిగెత్తుకుంటూ వచ్చి, “శర్మిష్ఠకు నువ్వేం అపకారం చేశావు, తల్లీ?” అని అడిగా, అత్రంగా.

దేవయాని తండ్రితో జరిగినదంతా చెప్పి, శర్మిష్ఠ ఆయనను అన్న మాటలు కూడా చెప్పింది. అంతా విని శుక్రుడు, “అమ్మా, నువ్వు తప్ప నాకెవరున్నారు? నువ్వు రాకపోతే వృషపర్వుడి నగరానికి నేనూ వెళ్ళను,” అన్నాడు.

ఇంతలో సంగతంతా తెలుసుకుని వృషపర్వుడు స్వయంగా బయలుదేరి వచ్చి, “మీరి ద్దరూ ఈ వనంలో ఉన్నారేమిటి? నగరానికి పోదాం పదండి,” అన్నాడు.

“మీ వరస నాకేమీ బాగాలేదు. మీఘాళ్ళు నా శిష్యుడైన కచుణ్ణి మాటిమాటికీ చంపారు. ఇప్పుడేమో నీ కూతురు నా కూతుర్షి నూతి లోకి తోసి, చంపాలని చూసింది. నాకు మీ సేవ వద్దు,” అన్నాడు శుక్రుడు కోపంగా.

వృషపర్వుడు కాళ్ళావేళ్ళా పడ్డాడు. దేవ యానిని ఒప్పించమనీ, ఆమె ఇష్టమే తన ఇష్టమనీ శుక్రుడు చెప్పాడు. శర్మిష్ఠా, ఆమె దాసీజనమూ తనకు దాసీలుగా ఉండేటట్ట యితే తాను నగరుకు వస్తానన్నది దేవయాని.