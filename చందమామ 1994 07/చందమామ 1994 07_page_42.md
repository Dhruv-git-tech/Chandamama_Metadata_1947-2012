మంచి కుటుంబం

విశ్రాంతిపురం అనే గ్రామంలో, సోమన్న అనే రైతు వుండేవాడు. ఆయనకు తాతల కాలం నుంచి సంక్రమించిన పాలం వున్నది. కొడుకు భూషణం ఆయనకు వ్యవసాయపనుల్లో సాయపడుతూండేవాడు. గ్రామంలో సోమన్న కంటే ఆస్తిపరులైన రైతులు చాలామంది వున్నారు. అయినా మంచితనం, పరోపకార బుద్ధీ కారణంగా సోమన్నను గ్రామంలో అందరూ చాలా గౌరవించి, ఆయన సలహాల కోసం వస్తూండేవాళ్ళు.

ఒకసారి సోమన్న పనిమీద పట్నం వెళ్ళాడు. పట్టణానికి ఆయన వుండే గ్రామానికి మధ్య ఒక నది వున్నది. పట్నం వెళ్ళాలంటే పడవ మీద నది దాటాలి. ఎప్పుడైనా నదిలో వరద ఉధృతంగా వున్నప్పుడు పడవ నదికి ఏదో ఒక ఒడ్డున వుండిపోయేది.

సోమన్న వెళ్ళిన పని ముగించుకుని, తిరిగి తన గ్రామానికి ప్రయాణమయ్యేంతలో

నదికి హఠాత్తుగా వరద వచ్చింది. ఆ వరద వారం, పది రోజులకుగాని తగ్గదని తెలుసు కున్న సోమన్న, చుట్టుదారిన తన గ్రామం చేరేందుకు కిరాయి ఎద్దుబండి తోలే గవరయ్య దగ్గరకు వెళ్ళాడు.

గవరయ్య సంగతి తెలుసుకుని బండిని సిద్ధం చేస్తున్నంతలో, విలువైన దుస్తులు ధరించి సంపన్నుడిలా వున్న ఒక యాబైఏళ్ళ వ్యక్తి అక్కడికి వచ్చి, గవరయ్యతో, “ఏం, గవరయ్యా! నీ కోసం మా పనివాణ్ణి పంపాను, నువ్విక్కడున్నావా? అమ్మాయి పెళ్ళి సంబం ధంకోసం విశ్రాంతిపురం వెళ్ళాలి. ఈ రోజు చాలా మంచిదని పురోహితుడు చెప్పాడు,” అన్నాడు.

అంతగా బేరాలు లేని సమయంలో, ఒకే సారి ఇద్దరు ప్రయాణీకులు దొరికినందుకు గవరయ్య సంతోషిస్తూ, “అయ్యా, కనకయ్య గారూ, రండి!” అని సోమన్నను చూపిస్తూ, “వీరూ