నాన్న ఒకటి, నువ్వాకటినా. నా ఇంట్లో వుండు.
మానాన్నేబతికివచ్చాడనుకుంటాను,"అన్నాడు.

తర్వాత సోమన్న బండిలో కూర్చుని వున్న కనకయ్యతో, "అయ్యా! కాస్త మంచి తీర్థంవుచ్చుకుని శ్రమ తీర్చుకున్నాక, రాజన్న గారింటికి వెళుదురుగాని," అన్నాడు ఎంతో మర్యాదగా.

కనకయ్య బండి దిగాడు. ఇంతలో పాలం నుంచి వచ్చిన సోమన్న కొడుకు, తండ్రిని చూసి సంతోషంగా, "నదికి వరద రావడంతో పడవలు నిలిచిపోయి, పట్నంలో ఎంతగా ఇబ్బంది పడిపోతున్నావో అని భయపడ్డాను. సరే, ఇంతకీ చిన్నతాత ఏమంటాడు? నువ్వా చ్చేదాక ఇంట్లోకి రానని అరుగుమీద కూర్చు న్నాడు. తమ్ముళ్ళు సుందరం, భగవంతం కన్నతండ్రి అన్న కనికరం లేకుండా చిన్న తాతయ్యనిలా ఇంట్లోంచి తరిమెయ్యడం చూస్తూంటే, వాళ్ళ మనషులా, పిశాచాలా అన్న అనుమానం కలుగుతున్నది!" అన్నాడు.

అంతా జాగ్రత్తగా గమనిస్తున్న కనకయ్య, సోమన్న ఇచ్చిన మంచినీళ్ళు తాగి, అరుగు

మీద కొంతసేపు కూర్చుని సేదతీరి, గవరయ్యతో, "గవరయ్యా! ఆ రాజన్నగారిది ఇల్లు కాదనీ, పెద్ద మేడ అనీ పట్నంలో చెప్పగా విన్నాను. నేనక్కడికి వెళ్ళదలుచుకో లేదు, వెంటనే పట్నం తీసుకుపో!" అంటూ దూరంగా వీధిలోకి నడిచాడు.

గవరయ్య పరుగు పరుగునా ఆయన్ని సమీపించి, "అదేంటి బాబూ అలా వెళుతు న్నారు! పెళ్ళికొడుకును చూడరా?" అని అడిగాడు ఆశ్చర్యంగా.

"పెళ్ళికొడుకును చూడడం అయిపోయిందిలే!" అంటూ కనకయ్య బండి ఎక్కి పట్నం దారిలో గవరయ్యతో, "మనసులో దయా, జాలీ అనేది ఏమాత్రం లేని మనుషుల మధ్య, మా అమ్మాయి ఎలా బతగ్గలదు? ముసలి తనం వచ్చాక, అది ఎద్దయినా, మనిషయినా కొందరి దృష్టిలో అదొక శాపం. ఆస్తిపాస్తుల్లో నాతో సరితూగలేకపోయినా, సోమన్న గారి కుటుంబం యావత్తూ దయా, జాలీ, కనికరం వున్నవాళ్ళు. మా అమ్మాయి అలాంటివాళ్ళ మధ్యే సుఖపడగలదు!" అన్నాడు.