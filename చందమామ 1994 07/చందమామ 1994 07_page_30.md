మనదేశపు చెట్లు:

కొబ్బరి చెట్టు

కొబ్బరి చెట్టును కల్పవృక్షం అని చెబుతారు. విఘ్ఘవు అవతారాలలో ఒకడయిన పరశురాముడు, దుష్ట శిక్షణ చేసిన తరవాత, గోకర్ణం అనే కొండ శిఖరంపై నుంచి తన గండ్ర గొడ్డలిని సముద్రంలోకి విసిరినప్పుడు, గొడ్డలిపడిన చోట కొంత భూభాగం జలం నుంచి పైకి లేచిందట. పరశు రాముడు స్వర్గం నుంచి కొబ్బరి మొక్కను తెచ్చి, అక్కడ నాటాడట. గోకర్ణం నుంచి కన్యాకుమారి వరకు విస్తరించిన అ ప్రాంతం ఉత్తరోత్తరా కొబ్బరి చెట్లకు ప్రసిద్ధిగాంచిన కేరళ ప్రాంతంగా రూపొందిందని ఒక పురాణ కథ చెబుతుంది. కేరళ అంటే కొబ్బరిచెట్ల భూమి అని కూడా ఒక అర్థం ఉన్నది.

హిందువులు కొబ్బరికాయను చాలా పవిత్రంగా భావిస్తారు. పూజలు, పురస్కారాలు, శుభకార్యాలు కొబ్బరికాయలు లేకుండా జరగవు.

సముద్ర తీర ప్రాంతాలలో కొబ్బరి చెట్లు బాగా పెరుగుతాయి. అందుకే సముద్రతీర ప్రాంత ప్రజల జీవితాలలోనూ, పండుగలూ, పబ్బాలలోనూ, కొబ్బరికాయ ప్రధాన పాత్ర వహిస్తున్నది. ఉదాహరణకు మహారాష్ట్రలో వర్షాకాలం ముగిసేప్పుడు 'నారియల్ దివన్' అనే పండుగ జరుపుకుని వరుణదేవుడికి కృతజ్ఞతతో కొబ్బరికాయలు కొడతారు.

కొమ్మలు లేకుండా 18 నుంచి 25 మీటర్ల ఎత్తు వరకు ఎదిగే కొబ్బరిచెట్టుకు పెద్దపెద్ద సన్నటి ఆకులు ఉంటాయి. రెండువైపులా రేకులు గల ఆకులు ఒక్కొక్కటి దాదాపు 2.5 మీటర్ల పాడవు వుంటుంది. మధ్య కాండం చుట్టూ ఆకులు ఈకెల్లా వస్తాయి. ఆకులు మొదట లేత పనువు రంగుతో ముడుచుకుని వుంటాయి. పెద్దవై విచ్చుకున్నాక ముదురు ఆకుపచ్చరంగుతో వుంటాయి. ఆకుల మొదళ్ళలో పనుపుచ్చటి పూలు పూచి, గెలలు గెలలుగా కాయలు కాస్తాయి.

కొబ్బరి బోండాం, కాయల ఉపయోగం గురించి కొత్తగా చెప్పనవసరం లేదు. మొదట లేతగా వుండే కొబ్బరి ముదిరి గట్టిపడుతుంది. కొబ్బరి నుంచి నూనె తీస్తారు. కొబ్బరి ఆకు, ఈనె, పీచు, టెంక, అంటూ కొబ్బరి చెట్టులో ప్రతి భాగం ఉపయోగపడుతుంది. కాబట్టి, దీనికి వ్యాపార రీత్యా విలువ ఎక్కువ. దీనిని కల్పవృక్షం అనడానికి ఇది కూడా ఒక కారణం.