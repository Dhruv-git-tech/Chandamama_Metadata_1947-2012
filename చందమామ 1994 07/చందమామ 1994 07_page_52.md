వృషపర్వుడు సరేనన్నాడు. శర్మిష్ఠ దేవయానికి దాసిగా వచ్చింది; దేవయాని సూటిపోటి మాటలన్నీ సహించింది. ఎందుకంటే శుక్రా చార్యులు మూలంగా దానవలోకం ఎంతో మేలు పొందింది.

ఒకనాడు దేవయాని శర్మిష్ఠనూ, మిగిలిన దాసీలనూ వెంటబెట్టుకుని, పూర్వం వెళ్ళిన చోటికే వెళ్ళింది. మళ్ళీ యయాతి వేటాడుతూ అటుగా వచ్చాడు; శర్మిష్ఠనూ, దేవయానిని చూసి, “మీరెవరు?” అని అడిగాడు.

దేవయాని అతని పేరూ, కులమూ తెలుసు కుని, “ఇంతకు పూర్వం నాకు చెయ్యి ఇచ్చి సూతిలో నుంచి నువ్వే కదా పైకి లాగావు. ఆ రోజు మనకు పాణిగ్రహణం జరిగింది. అది మొదలు నిన్నే నా భర్తగా భావిస్తున్నాను,” అన్నది.

బ్రాహ్మణుడి కూతుర్పి ఎలా పెళ్ళాడటమా అని యయాతి జంకాడు. కాని శుక్రుడు వారిద్దరి పెళ్ళినీ ఆమోదించాడు. ఇద్దరికీ వైభవంగా పెళ్ళి అయింది. శుక్రుడూ, దానవ ప్రముఖులు యయాతికి ఘనంగా కట్నాలు ఇచ్చారు. దేవయాని శర్మిష్ఠనూ, మరి రెండు వేలమంది దాసీలనూ వెంటబెట్టుకుని కాపు రానికి వచ్చింది. శర్మిష్ఠా, దాసీలూ ఉండ టానికి అశోకవనానికి సమీపంగా ఒక పెద్ద భవనాన్ని యయాతి ఏర్పాటుచేశాడు.

దేవయాని యయాతికి యదుడూ, తుర్వ సుడూ అనే కొడుకులను కన్నది.

కొంతకాలం గడిచాక శర్మిష్ఠ తన స్థితి తలుచుకుని విచారించింది. ఇంత కాలమైనా తనకు పెళ్ళి కాలేదు. దేవయాని అప్పుడే పిల్లల తల్లి కూడా అయింది. “దేవయాని వరించినట్టుగానే నేను కూడా యయాతిని ఎందుకు వరించ రాదు?” అని శర్మిష్ఠ అను కున్నది.

ఒకనాడు యయాతి అశోకవనంకేసి రాగా, శర్మిష్ఠ ఆయనను కలుసుకుని, “రాజా, నా యజమానురాలికి భర్త వైన నువ్వు నాకూ భర్తవే. నన్ను భార్యగా పరిగ్రహించు. ఇందులో అధర్మం లేదు,” అన్నది.

శుక్రుడేమంటాడోనని యయాతి భయపడ్డాడు. అయినా ఆమె కోరికను నిరాకరించ