అందుకు గృహస్థ, “స్వామీ! నాకోక కొర గాని కొడుకున్నాడు. వాడి పేరు విద్యాధరుడు. చదువుకోరా అంటే, మహావీరుడినౌతానం టాడు. పోనీ వీరుడౌతాడా అంటే — పిల్లిని చూస్తే భయం. కత్తిని పట్టాలంటే వణుకు. చీకటిలో బెదురు. దయ్యాల కథలు వింటే చాలు జడుసుకుంటాడు. మహావీరుడినన్న కీర్తి తెచ్చుకోవాలన్న కోర్కె మాత్రముంది. వాడినెలా బాగుచెయ్యాలో తెలియడం లేదు. మీరు సాయపడగలరా?” అని అడిగాడు.

“నీ కొడుకును నావెంట పంపు. వాణ్ణి గొప్పవాణ్ణి చేసి నీ వద్దకు పంపుతాను,” అన్నాడు ఋషి.

గృహస్థ సంతోషంగా అంగీకరించాడు. ఋషి విద్యాధరుణ్ణి వెంటబెట్టుకుని రాజధానికి బయల్దేరాక, ఆయన వాడితో, “నేను చెప్పినట్లు చేస్తే నీకు ఏ శ్రమా లేకుండా మహావీరుడన్న కీర్తి వస్తుంది. అయితే కొద్ది క్షణాలసేపు ధైర్యంగా కత్తి పట్టుకోవాలి. కద నుడనే వాడితో యుద్ధం చేయాలి. నీ ఒంటికి గాయం కాదు, నీకు దెబ్బలు తగలవు. ఈ యుద్ధం కూడా ఒక్కసారి మాత్రం చేస్తే చాలు. మళ్ళీ జీవితంలో నువ్వు కత్తి పట్టుకో నవ సరం లేదు!” అన్నాడు.

“ఒక్కసారికే అయితే ఎలాగో అలాగున ప్రయత్నిస్తాను. ఆ తర్వాత మాత్రం నావల్ల కాదు,” అన్నాడు విద్యాధరుడు చిన్నగా వణుకుతూ.

ఋషి, విద్యాధరుడిని వెంటబెట్టుకుని అన్నరోజుకు రాజసభకు వెళ్ళి, రాజు రణ ధీరుడితో, “రాజా! దుర్భరారణ్యానికి సమీప గ్రామంలో ఒక శమీవృక్షమున్నది. ఇదివరలో దేశం సర్వనాశనం కాగా మిగిలిన వారిలో కొందరు తపస్సు చేసి, దేశానికి వెయ్యేళ్ళ ప్రమాదం తగ్గించే శక్తులు కొన్ని సంపాదించి, వాటిని శవాకారంలో శమీవృక్షంపై వుంచారు. తాము విశాచాలై ఆ శక్తులను కాపలా కాస్తు న్నారు. ఆ శక్తులను సంపాదించగల మహావీరుడు యువరాజు కదనుడేనని భావించాను. కానీ, అహంకారంతో నన్నే అవమానించిన వాడికది సాధ్యం కాదు. అందుకే దేశమంతా వెదికి వెదికి, ఈ వీరుణ్ణి తీసుకొచ్చాను.