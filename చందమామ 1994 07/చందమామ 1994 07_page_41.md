ఉద్యోగాలు చేయడం అవమానంగా భావించి, మొట్టమొదటి సారిగా ఈ రోజే దొంగతనానికి బయలుదేరాను. అయితే, రక్తకభటుల్ని చూడగానే, ఏ నేరం చేయకపోయినా, మన సులో అవరాధ భావం వుండడం వల్లనేమో-పరిగెత్తి మీ ఇంట్లో దూరాను. అక్క క్షమించాలి – తన దొంగతిండి బయటపడకుండా వుండేందుకు, దొంగను చుట్టంగా పరిచయం చేసింది. ఆ దొంగను ఇంట్లో వుండమనడమే కాకుండా, రక్తకభటులతో కూడా మీరు అబ్ధంచెప్పేలా చేసింది. అక్క తను చేసిన చిన్న దొంగ పనికి ఇన్ని అవస్థలు పడవలసి వచ్చింది. ఇక నిజమైన దొంగ పట్టుబడ కుండా తిరగాలంటే, ఎన్ని ప్రమాదాలు ఎదుర్కోవాలో, ఎన్ని నేరాలు చేయాలో అని భయం వేసింది, నాకు. దొంగ బతుకులో మనశ్శాంతి అనేది వుండదని అర్థమయింది. కష్టపడి ఏ కొద్దిగా సంపాదించుకున్నా గౌర వంగా, తృప్తిగా బతకవచ్చన్న సత్యం తెలిసి వచ్చింది. నాలో మార్పు తెచ్చిన అక్కలో మార్పు రావాలనే, ఈ ఉత్తరం!

సావిత్రి ఉత్తరం చదివి కళ్ళు తుడుచు కుంటూ, “మీకు తెలియకుండా ఇన్నాళ్ళూ ఎంత అవివేకంగా ప్రవర్తించానండి! నన్ను క్షమిస్తారుగా?” అన్నది.

“క్షమించడమా! ఎందుకు?” అంటూ విశలు, సావిత్రి చేతిలోని ఉత్తరం తీసుకుని, “ఇందులో క్షమించవలసిందేమీ లేదు. నీ పుట్టింటి అలవాటే ఇక్కడా కొనసాగించావు. నీ నగలూ, చీరలూ అన్నీ వసారా గదిలో దాచాను. పొద్దున నీకంటే ముందే లేవడం వల్ల, నీ దొంగచుట్టం రాసిపోయిన ఉత్తరం నాకంటబడింది. నువ్వు వచ్చిన రోజునే నీ తిండిపుష్ఠి సంగతి, ఆవకాయజాడీలు అటక మీదపెడుతూ, ఐదారులోటాల బియ్యం నువ్వు వండబోవడం చూసి గ్రహించాను. ఇంక దాప రికమెందుకు? నువ్వు వండుకు తినే వంట కాలు, మధ్యమధ్య నాకూ రుచి చూపిస్తూ వుంటే, సంతోషిస్తాను,” అన్నాడు.

జరిగినదానికి భర్త తనను తప్ప పట్టక పోగా, ఎంతో ప్రేమాభిమానాలు చూపినందుకు సావిత్రి వరమానందం చెందింది.