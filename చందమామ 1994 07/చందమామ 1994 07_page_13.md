విద్యాధరుడనే పేరుగల ఇతడిప్పుడు కదను డితో తలపడితే - నెగ్గినవాడు దుర్భరారణ్యా నికి ప్రయాణం కాగలడు. దేశానికి ప్రమాదం తప్పించగలడు. పోటీకి ఏర్పాటు చేయించు,” అని చెప్పాడు.

కదనుడు ముందుకు వచ్చాడు. ఋషి ఆదేశం ప్రకారం ఇద్దరికీ ముఖానికి నల్లటి ముసుగులు తొడగబడ్డాయి. కనులు కనిపించడానికి ముసుగులో రెండు రంధ్రాలున్నాయి. ఇద్దరూ ఒకే రకం దుస్తులు ధరించారు.

పోటీ ప్రారంభమైన కొద్ది క్షణాల్లోనే ముగిసి పోయింది. వాళ్ళల్లో ఒకడు కత్తిని జారవిడిచి నేలకూలాడు. అందరూ యువరాజు కదనుడే నెగ్గాడని భావించారు. కానీ ముసుగు తీయ

గానే గెలిచినవాడు విద్యాధరుడని అర్థమ యింది.

అందరూ ఆశ్చర్యపడ్డారు. ఆ వెంటనే విద్యాధరుడి పేరిట జయజయధ్వానాలు మిన్నుముట్టాయి.

అప్పుడు ఋషి వారిద్దరినీ ఏకాంతానికి తీసుకువెళ్ళి, “నా మహిమ వల్ల మీ ఇద్దరి రూపాలూ తారుమారయ్యాయి. కదనుడు, విద్యాధరుడయ్యాడు; విద్యాధరుడు, కదనుడ య్యాడు. ఈ రహస్యం మీరు చెప్పాలన్నా బయటకు చెప్పలేరు. విద్యాధరుడు, కదను డుగా వుండాలనుకున్నంత కాలం కదనుడు, విద్యాధరుడి రూపంలోనే వుండక తప్పదు. ఆ రూపంలోనే కదనుడు శమీవృక్షం నుంచి శక్తులను సాధించి కంచు ఢక్కనూ, విషసర్పాన్నీ, రాక్షసుణ్ణీ శాశ్వతంగా నాశనం చేయ వలసి-వుంటుంది,” అని చెప్పాడు.

కదనుడి రూపంలో వున్న విద్యాధరుడు రాజాంతఃపురంలో స్థిరపడ్డాడు - రాజు వాడిని పిలిచి, “ఈ ప్రపంచంలో ప్రతి మహావీరుడూ అపజయాన్ని కూడా చవిచూసి వున్నాడు. నీ ఓటమికి బాధపడకు. మళ్ళీ కత్తిని చేతపట్టి, ధనుర్భాణాలు సంధించు. నీ పరాక్రమాన్ని లోకానికి నిరూపించు. ఒకడి చేతిలో ఓడావని ఇప్పుడు గతంలో నీచేత ఓడిన మంత్రి కుమారుడు, సేనాధిపతి కుమారుడు నీమీద కాలు దువ్వుతున్నారు. అందర్నీ ఓడించి నీ పేరు నిలబెట్టుకో!” అని ప్రోత్సహించాడు.