"శత్రువుకు విజయం ధార పోసి, ప్రాణాలమీది తీపితోపారిపోయి వచ్చారా? శౌర్యపరాక్రమాలు పారిపోయి రావ టానికా? ఒకప్పుడు మీ మీద అధారపడి లోకాలు జయిస్తినేనా కెంత అవమానం తెచ్చిపెట్టారు! పదండి, మీ వెనకనే రథ గజతురగపదాతులనూ, యోధులనూ పంపుతున్నాను. శత్రువు హతమూరి తీరాలి," అంటూ బాణుడు కాలకేయు లనే రాకసులను అనిరుద్ధుడి పైకి పంపాడు. వాళ్ళు భూమ్యాకాశాలు అక్రమించి అతడి పైకి యుద్ధానికి వచ్చారు.

రాకసులు తన మీదికి యుద్ధానికి వస్తూ ఉండటం గమనించి అనిరుద్ధుడు ఒక కత్తి, డాలూ తీసుకుని రాకసుల పైకి వెళ్ళి. తన కత్తితో శత్రుబలాలను ఊచకోత కొయ్య నారంభించాడు. తాను ఒంటరి అయి ఉండి కూడా, అనేక వేల సంఖ్యగల రాకసులతో తలపడి అనిరుద్ధుడు మెరుపు లాగా యుద్ధం చేస్తుంటే నారదుడికి అ యుద్ధం అద్భు

తంగా కనిపించింది. ఆయన ఎందరో మేటివీరులు, పోరాడుతూండగా చూశాడు. అనిరుద్ధుడి లాగా శత్రువులకు దిగ్భ్రమ కలిగించే లాగా యుద్ధం చేసినవాడు ఒక్కడూ లేడు.

బాణుడు పంపిన రాకసులు కొందరు చచ్చారు. కంగారులో ఒకరి నొకరు తొక్కుకున్నారు. కొందరు పారిపోసాగారు. అనిరుద్ధుడు పెడబొబ్బలు పెడుతూ వాళ్ళను తరిమికొట్టాడు.

అనిరుద్ధుడి చేత చావుదెబ్బలు తిని పారిపోయి వచ్చిన తన యోధులను చూసేసరికి బాణుడికి ఏదో సంకోచం లాటిది బయలుదేరింది. తన చేతి దెబ్బ తిని, ప్రాణాలతో విడిచి పెట్టబడిన ఇంద్రాదులు ఇప్పటికీ తన పేరు చెబితే వణికిపొతారు. అటువంటిది ఒక అనామ కుడు తన బలాలను ఎదిరించి జయించాడు! అది చూసి బాణుడు తానే అనిరుద్ధుడితో యుద్ధం చెయ్యటానికి బయలుదేరాడు.