ఢిల్లీమహానగరం

మహాభారతంలో పాండవులు పరిపాలించిన ఇంద్రప్రస్థపురంగా వర్ణించబడిన స్థలానికి కాస్త అటూ ఇటూగా, ఈనాటి భారతరాజధానీనగరం ఢిల్లీ ఉన్నది. ఇవాళకూడా ఢిల్లీనగరంలో ఒకప్రాంతం ఇంద్రపట్ గా పిలువబడుతున్నది!

భారతకాలం నుంచి, ఈనాటి వరకు ఢిల్లీ ఏడుసార్లు నిర్మించబడినట్టు చెబుతారు. ఏడవసారిగా దీనిని షాజహాన్ చక్రవర్తి పునర్నిర్మించాడు. దేశస్వాతంత్ర్యానంతరం కొత్త ఢిల్లీ మరింత వేగంగా అభివృద్ధిచెందుతున్నది. అందువల్ల, ఈనాటి ఢిల్లీనగరాన్ని ఎనిమిదవ ఢిల్లీ అని చెప్పినా తప్పుకాదు. అయినప్పటికీ, ప్రస్తుత ఢిల్లీనగరంలో, వెను కటి ఏడు నగరాలశోభ అక్కడక్కడసాకౌత్కరిస్తూనే ఉన్నది.

పదకొండవ శతాబ్దంలో అనంగపాలు డనే రాజు ఈ నగరాన్ని అందాల నగరంగా తీర్చిదిద్దాడు. ఆయన నివసించిన లాల్ కోట శిథిలాలు, కుతుబ్ మీనార్ సమీపంలో ఉన్నవి. ఢిల్లీనిపరిపాలించిన కట్టకడపటి హైందవరాజు పృధ్వీరాజ్ చౌహాన్. కన్నతండ్రి జయచంద్రుడి

అభీష్టానికి విరుద్ధంగా, కనూష్ యువ రాణి సంయుక్త, పృధ్వీరాజును వివాహమాడింది. అగ్రహం చెందిన జయచంద్రుడు, మహమ్మదు ఘోరీతో చేతులు కలిపి, ఢిల్లీనగరాన్ని ముట్టడించాడు. పృధ్వీరాజు యుద్ధంలో మరణించాడు. రాణి సంయుక్త 1192 వ సం॥ ప్రాణత్యాగం చేసింది. మరు సంవత్సరమే మహమ్మద్ ఘోరీ జయచంద్రుణ్ణి ఘోరంగా హతమార్చాడు.

ఢిల్లీని ఎందరో మహోన్నతంగా పరిపాలించారు. అదేవిధంగా ఎందరెందరో అనగరంపైదండెత్తి దారుణంగా దోచున్నారు. అందరికన్నా, పర్షియా నుంచినాదిర్జా, 1738 వ సం॥ దండెత్తి వచ్చి, మయూరసింహాసనంతోపాటు అనేక ధన రాసులను కొల్లగొట్టుకు ని పొయాడు. అంతేకాదు, 30,000 మంది అమాయక ప్రజలను దారుణంగా చంపాడు!

బ్రహ్మండమైన భవనాలతో, 62 లక్షలకు మించిన జనాభాగల అందమైన ఢిల్లీనగరం ఎంతో శుభ్రంగా వుంటుంది. నగర పరిసర గ్రామాలు కొన్ని కేంద్రపాలిత ప్రాంతాలుగా ఉంటున్నాయి.