## దాచిపెట్టిన వీలునామా

### [గత సంచిక తరువాయి]

ఏళ్ళు దొర్లిపోయాయి. షాన్-మా పద్నాలు గెళ్ళవాడయ్యాడు. ఒకనాడు వాడు తన తల్లితో, "అమ్మా, నాకు సిల్కుబట్టలు కుట్టించు," అన్నాడు. డబ్బు లేదన్నది తల్లి. "మా నాన్న రాజపతినిధి. ఉన్నది ఇద్దరమే కొడుకులం. అన్నకు అంత డబ్బుంటేనాకు కొత్తబట్టలకుడబ్బెందుకు లేకపొవాలి? నీ దగ్గిర లేకపొతే అన్న నడుగుతాను," అన్నాడు.

తల్లి అలా ఎన్నడూ చెయ్యవద్దన్నది. అందుకని వాడు ఒకనాడు తల్లికి తెలియ కుండా అన్నవద్దకు వెళ్ళి, "నాన్న చాలా గొప్పవాడు. నేను వేసుకునే నాసిరకం బట్టలు చూసి అందరూ సవ్వుతున్నారు. అన్నా, నాకు కొంత సిల్కు ఇప్పించు, కొత్తబట్టలు కుట్టించుకుంటాను," అన్నాడు.

"కొత్తబట్టలు కావాలంటే మీ అమ్మ నడుగు!" అన్నాడు షాన్-చీ.

"ఆస్తి చూస్తున్నది నువే కద, మా అమ్మ కాదే!" అన్నాడు షాన్-మా.

"వెధవా, నువు బట్టలడగవచ్చావా ? భాగం అడగవచ్చావా ? ఆస్తి నాదీ, నా పిల్లలదీనూ! మధ్యనువ్వెవడివి?" అంటూ తమ్ముడి నెత్తిన గట్టిగా మొట్టాడు షాన్-చీ.

నెత్తి బొప్పికట్టి, ఏడుస్తూ కురవాడు తల్లి దగ్గిరికి పొయి జరిగిన సంగతి చెప్పాడు.

"వెళ్ళవద్దంటిని కదా, నీకు జరగవలసిందే!" అంటూనే తల్లి తన కొడుకు తల నిమిరి, తన కన్నీళ్ళతో తడిపింది. తరవాత ఆమె షాన్-చీకి క్షమాపణ చెప్పిరమ్మని దాసీని పంపుతూ, "తెలియక కురవెధవ అన్న మాటలకు కోపం తెచ్చుకోవద్దు," అని చెప్పి పంపించింది.