కృష్ణావతారం

ఉష్ణచూపులు అనిరుద్ధుడి పటం మీద లగ్నమైపొవటమూ, అమెకు కలిగిన గగుర్చాటూ గమనించి చిత్రరేఖచిరునవ్వు నవ్వుతూ "నీకు కలలో కనిపించినవాడెవడో తెలిసిపొయిందిలే. అతను ఎక్కడ ఏ స్థితిలో ఉన్నాసరే, నేను వెళ్ళి అతన్ని తీసుకువచ్చి నీకు అప్పగిస్తాను. ఆ తరవాత నీయిష్టం," అన్నది.

ఉష్ణచిత్రరేఖను చూసి, "నీ నేర్పు ఎలాటిదోగాని, నువు రచించిన ఈ చిత్తరువు చూస్తూంటే, కలలో ఇతన్ని చూసి నప్పుడు కలిగిన భావాలన్నీ మళ్ళీ కలిగాయి. ఇతనిది ఏ వంశం? పేరేమిటి? ఎలాటివాడు? ఏం చేస్తూ ఉంటాడు? దయవుంచి కాస్త చెబుదూ!" అన్నది.

దానికి చిత్రరేఖ, "ద్వారకా నగరాన్ని ఏలే కృష్ణుణ్ణి గురించి నువు వినే ఉంటావు. శివుడి కంటిమంటకు ఆహుతి అయిన మన్నథుడే కృష్ణుడికి ప్రద్యుమ్ము డనే కొడుకుగా పుట్టాడని చెబుతారు. ఇతను ఆ ప్రద్యుమ్ముడి కొడుకు. పేరు అనిరుద్ధుడు. అతని శౌర్యం జగత్ప్రసిద్ధమయినది. అతన్ని భర్తగా పొందగలిగితే నీ అదృష్టాన్ని పొగడటం ఆదిశేషుడికి కూడా సాధ్యం కాదు. మన ఈ శోణపురం లాగే ద్వారకానగరం కూడా పరులకు చౌరరానిది. అయినప్పటికీ, నీకు సంతోషం కలగగలందులకు, నేను ఏదో ఒక ఉపాయం చేసి అక్కడికి పొతాను. నీ ప్రియుణ్ణి తప్పక తీసుకువస్తాను," అన్నది.