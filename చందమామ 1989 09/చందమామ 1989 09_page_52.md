# వైజ్యుడికిర్చి!

రామాపురంలో రంగదాసనే వైద్యుడుండే వాడు. ఆయన అక్కడ కొంత కాల మున్నాక, అక్కణ్ణించి పట్టానికి మకాం మార్చేశాడు. పట్టంలో వైద్యుడుగా ఆయనకాట్టే పేరు రాలేదు. డబ్బు కూడా రాకపొవడంవల్ల, ఆయన వైద్యం మానేసి చిన్న వ్యాపారం ప్రారంభించాడు. వ్యాపారంలో ఆయనకు బాగా కలిసివచ్చింది. కొద్ది కాలంలోనే వ్యాపారిగా స్థిరపడ్డాడాయన.

అలా కొన్నేళ్ళు గడిచాయి.

ఒక రోజున పని మీద రంగదాసు పొరుగూరు బయల్దేరాడు. ఊరి పాలిమేర చేరుకున్నాక, ఆయనను కొందరు దొంగలు దోచి కట్టుబట్టలు కూడా లాక్కుని వెళ్ళిపోయాతు. ఆయన కట్టుకునేందుకు తమ దగ్గిరున్న మాసినబట్టలు వదిలారువాళ్ళు.

చేసేదిలేక రంగదాసు, దొంగలు వదిలిన మాసినబట్టలు కట్టుకుని ఊళ్ళోకి వెళ్ళాడు. ఆ ఊళ్ళో ఆయననెరిగున్న వాళ్ళెవరూ లేరు. ఊళ్ళో వచ్చిన పని కావడానికీ, తిరిగి వెళ్ళడానికీ ఆయనకు కొంత డబ్బు కావాలి. కానీ ఆయన వేషం చూసి ఎవరూ పెద్ద వ్యాపారి అని నమ్మడం లేదు.

చివరకు రంగదాసు ఒక వ్యాపారి దగ్గిరకు వెళ్ళి, "అయ్యా, యీ ఊళ్ళో కొత్తరకం బియ్యం దొరుకుతుందని నేను పట్టం నుంచి వచ్చాను. అనుకోకుండా దొంగలు, నామీదపడి నాకీగతి పట్టించారు. పట్టంలో నేను మంచి పేరున్న వ్యాపారిని. ఇక్కడ బియ్యం కొనుగోలులో నాకు సాయపడి, నాతోపాటు పట్టంరండి. మీ సాయానికి రెట్టింపు ప్రతిఫలం యివ్వగలను," అన్నాడు.