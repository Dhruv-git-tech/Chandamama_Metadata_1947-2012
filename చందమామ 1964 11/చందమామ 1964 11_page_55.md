పూలు పూయించేవాడు

ఒక గ్రామంలో ఒక ముసలివాడూ, అతని భార్యా ఉండేవాళ్ళు. వాళ్ళు చాలా పేద వాళ్ళు. ఏడాది పాడుగునా ముసలివాడు ఎంతో శ్రమపడితే గాని వారికి గడిచేది కాదు. ఎందుచేతనంటే వాళ్ళకు పిల్లలు లేరు. వారొక కుక్కను పెంచుతూ, దాన్నే ఎంతో ప్రేమగా చూసుకునేవారు.

ఒకరోజు సాయంకాలం ముసలివాడు తన పని ముగించి, సూర్యాస్తమయం వేళ అడివి కేసి షికారుగా బయలుదేరాడు. అతని వెంట అతని భార్యా, కుక్కాకూడా బయలుదేరారు. వారు చెట్ల మధ్యగా కాలి బాటను పట్టి పోతూండగా ఒక చోట కుక్క ఆగి, నేల వాసన చూసి, గట్టిగా రెండుసార్లు అరిచి, కాళ్ళతో మట్టి తవ్వసాగింది.

భార్యా భర్త లిద్దరూ సమీపానికి వచ్చి చూసే సరికి కుక్క తవ్విన గుంటలో కొన్ని

బంగారు నాణాలు కనిపించాయి. వాళ్ళు ఆ గుంటను తమ చేతులతో పెద్దది చేసే సరికి మరి కొన్ని బంగారు నాణాలు దొరి కాయి. మట్టి వదులుగానే ఉండటంచేత వాళ్ళు త్వరలోనే ఆక్కడ పాతి ఉన్న బంగారు నాణాలన్నీ తీసుకుని, గుడ్డలో మూట గట్టుకుని, తమ దారిద్ర్యాన్ని ఒక్క సారిగా తీర్చిన తమ కుక్కను మెచ్చు కుంటూ ఇంటికి తిరిగి వచ్చేశారు.

బంగారం దొరికిన తరవాత ముసలివాడు గ్రామంలోని బీదవాళ్ళ ఇళ్ళన్నిటికీ వెళ్ళటమూ, వారికి అవసరమైన ధన సహాయం చెయ్యటమూ చేస్తూ వచ్చాడు. అతను వెళ్ళిన చోటికల్లా కుక్క కూడా వెళ్ళేది.

ముసలివాడు తన దగ్గిర ఉన్న డబ్బుతో బీద రైతుల పాలాలు కొని, వారికి మంచి వెల ఇచ్చి, ఆ పాలాలను వారినే చేసుకో

కె. రామారావు