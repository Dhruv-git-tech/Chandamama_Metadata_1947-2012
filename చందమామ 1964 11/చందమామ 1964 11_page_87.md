# అమాయకుడి అదృష్టం

ఒక గ్రామంలో సుబ్బన్న ఆనే కురాడుండే వాడు. వాడికి తల్లీ, తండ్రీ లేక పోవటంచేత వాణ్ణి వాడి బామ్మ పెంచుతూ వచ్చింది. ఆవిడకు మనవడంటే చాలా గారాబం. ఊళ్ళో పిల్లలు దుష్టులనీ, వాళ్ళ సావాసం చేస్తే తన మనవడు చెడిపోతాడనీ అనుకుని ఆవిడ వాణ్ణి ఎవరితోనూ స్నేహం చెయ్య నిచ్చింది కాదు. ఆ కారణంచేత వాడు బొత్తిగా ప్రపంచ జ్ఞానం ఏమీ లేకుండా పెరగసాగాడు.

ఒక రోజు సుబ్బన్న బామ్మ చేసి ఇచ్చిన గారెలు తీసుకుని, ఊరి బయట ఉన్న మర్రి చెట్టు కిందికి వెళ్ళి కూర్చుని, అక్కడ వాటిని తినసాగాడు. వాణ్ణి చూసి నాలుగు కుక్కలు తోకలాడించుకుంటూ వాడి దగ్గిరి కొచ్చాయి. సుబ్బన్న వాటికి తలా ఒక గారె తుంపూ వేశాడు. తరవాత అవి వాడి మీద

ఎంతో స్నేహం చూపి, వాణ్ణె పట్టుకుని వేళ్ళాడాయి. చీకటి పడిన దాకా వాడు ఆ కుక్కలతో ఆడుకుని ఇంటికి వెళ్ళాడు.

అది మొదలు రోజూ వాడు మర్రి చెట్టు కిందికి వెళ్ళి కూర్చునేవాడు. ఆ కుక్కలు తోకలాడిస్తూ వచ్చే వి. తాను తినటానికి తెచ్చుకున్న దానిలో నుంచి వాడు వాటికి కూడా కొంచెం వేసేవాడు. ఈ విధంగా ఆ కుక్కలకు వాడిపై స్నేహమూ, విశ్వాసమూ పెరిగి పోయాయి. వాడు ఆ కుక్కలకు రంగడూ, లింగడూ, రాముడూ, భీముడూ అని పేర్లు పెట్టి, ఆ పేర్లతో పిలిచే వాడు.

సుబ్బన్న రోజూ ఎక్కడికో వెళ్ళి చీకటి పడ్డాక వస్తూండటం గమనించి బామ్మ, “రోజూ ఎక్కడికిరా వెళతావు?” అని అడిగింది.