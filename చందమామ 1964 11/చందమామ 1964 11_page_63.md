నగరంలో ఉన్న తన యింటికి వారిని తీసుకు పోయి, వారి కక్కడే శాశ్వతంగా బన ఏర్పాటు చేశాడు.

2

ఏళ్ళు గడిచాయి. గోవిందస్వామి పెద్ద కొడుకు ఇతర విద్యలతోబాటు సాము విద్యలో ఉత్తీర్ణుడై, యౌవనవంతుడయాడు. అతని బలం ఆసాధారణమైనది.

ఒకసారి ఉత్సవం వచ్చింది. కాశీ రాజైన ప్రతాపముకుటుడు నానా దేశాల నుంచి మల్లులను పిలిపించి, వారి మధ్య యుద్ధాలు ఏర్పాటు చేయించాడు. దక్షిణ దేశం నుంచి వచ్చిన మల్లు డొకడు మిగిలిన మల్లుల నందరినీ ఓడించాడు. ఆప్పుడు సముద్ర దత్తుడు రాజుతో తన ఇంట ఒక బలాధ్యుడైన కురవా డున్నాడనీ, వాడీ దక్షిణ దేశపు మల్లుణ్ణి ఓడించగలడనీ చెప్పాడు. రాజు ఆశోకదత్తుణ్ణి పిలిపించి, దక్షిణదేశపు మల్లుడితో యుద్ధం ఏర్పాటు చేయించాడు. ఆశోకదత్తుడా మల్లుణ్ణి ఓడించాడు. ప్రేక్షకులు గగ్గోలుగా హర్షధ్వానాలు చేశారు.

రాజు ఆశోకదత్తుణ్ణీ, అతని పరాక్రమాన్ని మెచ్చుకుని, అతనికి రత్నాల రాశి బహూకరించి, తన అంగరక్షకుడుగా నియమించాడు.

కొంత కాలం గడిచింది. ఒక నాటి రాత్రి రాజు సపరివారంగా ఎక్కడికో వెళ్ళి శ్మశానం పక్కనున్న దారి వెంట తిరిగి వస్తూండగా, “దాహం, దాహం!” అని ఎవరో కొరతపడిన మనిషి ఆక్రోశించటం వినపడింది.

రాజు జాలిపడి, “ఎవరైనా ఆ మనిషికి నీరివ్వండి,” అన్నాడు. కాని ఆ వేళప్పుడు శ్మశానంలో ప్రవేశించే ధైర్యం ఎవరికుంటుంది? ఆశోకదత్తుడే అందుకు సిద్ధపడ్డాడు. అతను నీటితో శ్మశానంలోకి ప్రవేశించగానే రాజు సపరివారంగా నగరానికి బయలుదేరి వెళ్ళిపోయాడు.