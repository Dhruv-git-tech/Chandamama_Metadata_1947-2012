గానూ పడలేదు. వారిలో చాలా మందికి జవాహర్ను చూసిన గుర్తు కూడా లేదు.

కేంబ్రిజ్ లో భారతీయ విద్యార్థులకు మజ్జీన్ అనే ప్రత్యేక సంస్థ ఉండేది. జవాహర్ అక్కడి సమావేశాలకు తరుచు వెళ్ళేవాడు. అక్కడ ప్రతి వారమూ ఏవో చర్చలు జరిగేవి. తరుచు ఈ చర్చలు భారత రాజకీయ సమస్యలకు సంబంధించి ఉండేవి. జవాహర్కు అసలే బిడియం; దానికి తగ్గట్టుగా మజ్జీన్ చర్చలలో విషయం కన్న. ఉపన్యసించే విధానం ఆతి ముఖ్యంగా ఉండేది. అందుచేత ఆ చర్చలు జవాహర్కు ఆగ్రహం కలిగించేవి. ఇలాటి కారణాల పల్లనే అతను తన కాలేజీ డిబేటింగ్ సొసైటీలో కూడా సామాన్యంగా మాట్లాడే వాడు కాడు. ఏ విద్యార్ధిగాని ఒక టరమ్లో ఒక్కసారైనా మాట్లాడకపోతే జరిమానా ఇచ్చుకోవాలన్న నియమం ఉండేది. జవాహర్ సాధారణంగా ఆ జరిమానా ఇచ్చేస్తూ ఉండేవాడు.

కేంబ్రిజ్ విశ్వవిద్యాలయం సందర్శించ టానికి భారతదేశం నుంచి అనేక మంది ప్రముఖులు వస్తూండేవారు. వారిలో రాజ కీయ నాయకులు కూడా ఉండేవారు. ఒక సారి బెంగాలు నుంచి బివిన్ చంద్రపాల్

వచ్చాడు. ఆయన, వినేవాళ్ళు ఒకరిద్దరే అయినప్పటికీ, దద్దరిల్లే గంభీరోపన్యాసాలు చేసేవాడు. ఆయన పన్నెండు మంది భారతీయ విద్యార్థుల సమకంలో ఒక చిన్న గదిలో చేసిన ఉపన్యాసం విని జవాహర్ ఆ హోరు భరించలేకపోయాడు; మాటలు కొంచెంకూడా అర్థంకాలేదు.

జవాహర్, లాలా లజపత్రాయ్ ఉపన్యాసాలు, గోపాలకృష్ణ గోఖలే ఉపన్యాసాలూ కూడా విన్నాడు. గోఖలే భారతీయ అగ్ర నాయక శ్రేణికి చెందినవాడు. మితవాదిగా తిలక్కు పూర్తిగా వ్యతిరేకి అయినప్పటికీ దూరదృష్టి గల రాజకీయవేత్త. దురదృష్టి