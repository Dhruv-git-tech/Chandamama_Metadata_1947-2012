“చలి మంట కాదు. నీ దిక్కుమాలిన కుందిని కాల్చి బూడిద చేస్తున్నాను. నా దగ్గిర ఉన్న నాలుగు గింజలూ అందులో వేసి దంచితే పిండి రాకపోగా గులకరాళ్ళు వచ్చాయి!” అన్నాడు దుష్టుడు.

ముసలివాడికి దుర్భరమైన వేదన కలిగింది. ఆ దుష్టుడు తనకే గాక, గ్రామంలోని పేదలందరికీ తిండి లేకుండా చేశాడు. తన కుక్కకు మరొక సారి ద్రోహం చేశాడు. అతను కుంది కాలిన బూడిద కొంత తన బట్టలో కట్టుకుని అంటికి వెళ్ళాడు. తన కుక్క జ్ఞాపకం నిమిత్తం అతను కొద్ది బూడిదను నేరేడుచెట్టు మొదట్లో కుక్కను

పాతిన చోట చల్లాడు. వెంటనే ఆ చెట్టుకు పూత పడింది.

ఈ సంగతి ముసలావిడ గమనించి భర్తతో చెప్పింది. నేరేడుచెట్టు పుయ్య టానికి కారణం బూడిదే అయి ఉంటుందనుకుని, ముసలివాడు కొద్ది బూడిద తీసుకుని తన దొడ్లే ఉన్న మల్లెలు మొదలైన పూల మొక్కల మీద చల్లాడు. అది నడి శీతాకాలమైనప్పటికీ ఆ మొక్కలన్నీ విరగ బూశాయి. ఈ సంగతి ఊరంతా పాక్షిపోయింది. దొడ్లలో పూల మొక్కలున్న వారందరూ ముసలివాడి సహాయంతో తమ మొక్కలకు పూలు పూయించుకున్నారు.