చెప్పులను లాక్కోగలవాడు అంత మర్యాదగా మాట్లాడటం వెటకారం గాక మరేమిటి?

ఆమె తన పైబట్టను తీసి చేతిలో పట్టు కుంటూ, “అయ్యా, నా అంతట నేను తాళపుచెపు లివ్వకపోతే, మీ రెలా తీసు కుంటారు?” అన్నది.

“మర్యాదగా అవ్వకపోతే నిన్ను స్పృశించవలసి వస్తుంది,” అన్నాడు ఉస్మాన్‌ఖాన్

“తీసుకోండి,” అంటూ ఆమె తన పైబట్టను తోటలోకి విసిరింది. ఉస్మాన్ ఖాన్ చెయ్యి చాచి బట్టను అందుకుని, దాని కొంగు నుంచి తాళపు చెప్పలగుత్తిని తీసి, తన మొలలో దోపుకుని, ఆ పైబట్ట తోనే విమలను గట్టిగా బంధించి, మెట్ల మీదుగా కిందికి దిగి వెళ్ళిపోయాడు.

విమల గట్టిగా అరిచి కేకలు పెట్టింది, కాని వాటిని విన్నవారు లేరు. కిందికి వెళ్ళిన ఉస్మాన్‌ఖాన్ మొదట విమల గదిలోకి వెళ్ళాడు. తాళపుచెపుల సహాయంతో రహస్యద్వారం తెరిచాడు. తెరిచిన ద్వారం కుండా ఒక్కొక్కరుగా అనేక మంది సైనికులు లోపలికి వచ్చారు. చివర కతను, “ఇంక చాలు. మిగిలిన వాళ్ళు బయటనే ఉండండి. నేను సంకేతం ఇవ్వగానే కోటను

ఆక్రమించండి. ఈ మాట తాజ్‌ఖాన్‌కు చెప్పాలి,” అన్నాడు.

ఉస్మాన్ వెంట సైనికులు లోపల ప్రవేశించారు. అతనొక సైనికుణ్ణి మిద్దె పైకి తీసుకుపోయి, విమలను అతనికి చూపి, “ఈమె చాలా చాతుర్యం గలది. ఈమె నే మాత్రమూ నమ్మపద్దు, రహీమ్‌శేఖ్. నిన్నీమెకు కాపలా ఉంచుతున్నాను. ఈమె పారిపోవటానికి గాని, కేకలు పెట్టటానికి గాని యత్నించిందో నరికెయ్యి, ఆడదని ఏమీ చూడవద్దు. తెలిసిందా?” అన్నాడు.

“జోహుకుమ్,” అని రహీమ్‌శేఖ్ విమలకు కాపలా ఉండిపోయాడు.