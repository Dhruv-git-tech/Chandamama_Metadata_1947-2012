నిచ్చాడు. ఇందువల్ల వాళ్ళకు చాలా సహాయమయింది.

ఈ ముసలి దంపతుల పారుగున ఒక దుష్టు డుండేవాడు. అతను నీచుడూ, క్రూరుడూ కావటం చేత ఊళ్ళో ఎవరూ అతనితో స్నేహంగా ఉండేవాళ్ళు కారు.

ఒకనాడు ముసలివా డింట లేని సమయంలో వాడు ముసలిదాన్ని చూడ వచ్చి, ఇచ్చకాల కబుర్లేవో చెబుతూ, కుక్కను దువ్వతూ, “మీరు కుక్కను ఇప్పుడు షికార్లకు తిప్పటంలేదు. దీన్ని నేను షికారుకు తీసుకుపోయి తెచ్చి ఇస్తాను, నా వెంట పంపుతారా?” అన్నాడు.

ముసలావిడ ఈ మాటల కెంతో సంతో షించి కుక్కనా దుష్టుడి కిచ్చింది. ముసలి వాడు ఇంటికి వచ్చి జరిగినది విని, తాను కూడా సంతోషించాడు. అయితే రాత్రి పొద్దు పోయినాకూడా పారుగువాడు కుక్కను తెచ్చి అప్పగించక పోయేసరికి భార్యా భర్తలు ఆందోళన చెందారు.

చివరకు ముసలివాడు పారుగింటికి వెళ్ళి తలుపు తట్టాడు.

“ఎవరది? వేళా పాళా లేదూ?” అని రుసరుస లాడుతూ దుష్టుడు తలుపు తెరిచి ముసలి వాణ్ణి చూసి, “కుక్క కోసం వచ్చావా? కుక్కలేదు, గిక్కలేదు. అది చచ్చింది,” అన్నాడు.

“చచ్చిందా?” అన్నాడు ముసలివాడు కంగారుగా.

“అవును, చచ్చింది. నీ కుక్కను నేను మోజుపడి తీసుకు పోలేదు. నాకూడా నిధి చూపిస్తుందేమో సనుకున్నాను. ఎంతో సేపు దాన్ని తిప్పగా, తిప్పగా ఒక చోట కాళ్ళతో మట్టి గీరింది. ఎంతో ఆశతో నేను కూడా మట్టి తవ్వి చూతునుగదా, కంకరరాళ్ళూ బొగ్గులూ దొరికాయి. నీ వెధవ కుక్కను ఆక్కడే చంపి, ఆ గోతిలోనే పడేసి చక్కా వచ్చాను,” అన్నాడు దుష్టుడు.