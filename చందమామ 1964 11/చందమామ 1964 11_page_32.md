ఆఫ్ఘానుల దుష్చర్యలు మితిమీరటం చేత అతను కాలింజరు రాజా వద్ద కొంత పరిహారం పుచ్చుకుని వచ్చెయ్యవలిసి వచ్చింది. దౌరా వద్ద అతను ఆఫ్ఘానుల పై ఘన విజయం సాధించి, జౌన్పుర్ నుంచి సుల్తాన్ మహ్మోద్ లోడీని తరిమివేశాడు. ఆఫ్ఘాన్ యోధుడైన షేర్ ఖాన్ అధీనంలో ఉన్న చునార్ను హుమాయూన్ ముట్టడించాడు; అయితే అక్కడి తిరుగుబాటును నిర్మూలించకుండానే, షేర్ ఖాన్ నామ మాత్రపు లొంగుబాటును ఆమోదించి ముట్టడి ఎత్తి వేశాడు. ఆ కారణంగా, హుమాయూన్ పశ్చిమాన గుజరాతు పాలకుడైన బహాదుర్ షాతో తలపడుతున్న సమయంలో షేర్ ఖాన్ తన శక్తులను బాగా పెంచుకో గలిగాడు.

హుమాయూన్ బహాదుర్ షా పైకి ఎత్తి వెళ్ళటానికి తగినంత కారణం ఉన్నది. అతని ప్రబల శత్రువులైన అనేకమంది ఆఫ్ఘాన్ శరణార్థులను బహాదుర్ షా చేర దీశాడు.

మేవాడ్ సామాజ్యం కీణస్థితిలో ఉండటం ఆసరా చూసుకుని తన రాజ్యాన్ని విస్తృతం చేసుకున్నాడు. హుమాయూన్ ఆఫ్ఘానుల పై తాను సాధించిన విజయాన్ని గాలికి వదిలేసి, 1534 లో మాల్వ వద్దకు చేరే సమయానికి, మాల్వను ఆదివరకే తన రాజ్యంలో కలుపుకున్న బహాదుర్ షా చితోడ్ దుర్గాన్ని ముట్టడించాడు.

బహాదుర్ షాతో సతమత మవుతున్న మేవాడ్ రాణి కర్ణావతి తన శత్రువును ప్రతిఘటించటానికి హుమాయూన్ సహాయం అర్ధించింది. హుమాయూన్ ఆమె ప్రార్ధనను తోసి పుచ్చటమేగాక, స్వప్రయోజనందృష్ట్యా అయినా వెంటనే బహాదుర్ షాను ప్రతిఘటించాడు కాడు; బహాదుర్ షా తుర్కి ఇంజనీర్ల సహాయంతోనూ, పాశ్చాత్యుల ఫిరంగులతోనూ రాజపుత్రులను ఓడించి, చితోడ్ దుర్గాన్ని మట్టుపెడుతుంటే మొగలు చక్రవర్తి చూస్తూ ఊరుకున్నాడు!