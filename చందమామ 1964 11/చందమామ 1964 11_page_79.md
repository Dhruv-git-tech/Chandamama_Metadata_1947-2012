పైనే విరక్తి చెంది ఉన్న జక్కన్న
ఆ యుద్ధంలో చావుకు వెరవకుండా పోరాడి
తీవ్రంగా గాయపడి చాలా రోజులు మంచ
ములో ఉండి చికిత్స పొందాడు.

ఈ లోపల శాంతకు తల్లి దండ్రులు
పెళ్ళి చేసేసి, ఆమె బాధ్యత వదిలించు
కోవటానికి విశ్వప్రయత్నాలు చేశారు. కాని
ఆవి ఫలించలేదు. సంబంధాలు రాలేదు.
ఆమెకూ, జక్కన్నకూ మధ్య ప్రేమ
ఉండిన సంగతి ఎవరికీ తెలియదని వాళ్ళు
అనుకున్నారే గాని అది అదివరకే ఊరం
తటికీ తెలిసిపోయింది. అందుచేత శాంతను
పెళ్ళాడటాని కెవరూ వచ్చారు కారు.
“నా కడుపు చెడ పుట్టింది. దీన్నెవ్వరూ
పెళ్ళాడరు!” అని తండ్రి కూతుర్ని తిట్టు
కున్నాడు. వ్యవహారం ఇంతదాకా వచ్చాక
తన కూతుర్ని ఆ జక్కన్నకే ఇచ్చి చేద్దా
మన్నా అతని జాడ తెలియలేదు. కష్టపడి
విచారిస్తే అతను ఏనాడో యుద్ధంలో చచ్చి
పోయాడని ఎవరో అన్నారు.

ఆ దుర్వార్త వినగానే శాంత ఆత్మహత్య
చేసుకోవటానికి నిశ్చయించు కున్నది. ఆమె
ఒక నాటి అపరాష్ట్రంవేళ, తండ్రి ఇంట లేక,
తల్లి ఏదో పనిలో ఉన్న సమయంలో ఇంటి
నుంచి బయలుదేరి నడవసాగింది. సూర్యా

స్తమయం వేళకు ఆమె ఒక నిర్ణయిన ప్రదేశంలో
ఉన్న ఒక పెద్ద చెరువు వద్దకు వచ్చి,
అందులో పడబోయింది.

కాని ఆమెను ఎవరో వెనక్కు తోసి
నట్టయింది. “అయ్యో!” అంటూ ఆమె
చతీకిలబడి, చుట్టూ చూసింది. అయితే
ఎవరూ కనిపించలేదు. ఆమె మళ్ళీ లేచి
చెరువుకేసి పరిగెత్తబోయింది. మళ్ళీ ఎవరో
వెనక నుంచి లాగి నట్టయింది. ఆమె మళ్ళీ
చతీకిలబడి చుట్టూ చూసింది. ఎక్కడా
ఎవరూ కనిపించలేదు. మూడోసారి కూడా
అలాగే జరిగేసరికి, “అయ్యో, నన్ను
చావనీ!” అని గట్టిగా అరిచింది.