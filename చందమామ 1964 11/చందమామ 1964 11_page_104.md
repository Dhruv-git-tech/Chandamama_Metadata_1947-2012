యజ్ఞాలు, దానాలు, హోమాలు కట్టి పెట్టమని బ్రాహ్మణులను ఆదేశించాడు. ధర్మాలన్నిటినీ నిషేధిస్తూ చాటింపులు వేయించాడు. వేనుడి దుష్పరిపాలనలో ఒక వంక రాజు వల్లా, మరొక వంక దొంగల వల్లా ప్రజలకు పీడకలిగి, కట్టెను రెండు చివరలా ముట్టించి నట్టయింది.

వేనుణ్ణి రాజుగా చెయ్యటంలో తాము చేసిన పారపాటు మునులకు తెలిసి వచ్చింది. వారు వేనుడి వద్దకు వెళ్ళి సౌమ్యంగానే, “రాజా, మా విజ్ఞాపన ఒకటి విను. అందువల్ల నీకు ఆయురైశ్వర్యాలు, కీర్తీ పెరుగుతాయి. ప్రజాకేమానికి ధర్మం అవసరం. దాన్ని నిలబెట్టిన వాడికి ఇహమూ, పరమూ కూడా ఉంటాయి. ధర్మం నశించిననాడు రాజు ఐశ్వర్యం నశిస్తుంది. ప్రజా కేమమే గదా రాజు ఐశ్వర్యానికి మూలం! దుష్టులైన మంత్రుల నుంచి, తస్కరుల నుంచి ప్రజలను రాజు కాపాడాలి. ప్రజలు

తమ తమ వర్షాశ్రమాలకు తగిన రీతిగా యజ్ఞపురుషుడైన భగవంతుణ్ణి ఆరాధించటం ధర్మం. యజ్ఞాల ద్వారా దేవతలు తృప్తులై ప్రజల కామ్యాలు తీరుస్తారు. ఆలాటప్పుడు యజ్ఞాలను నిషేధించటం తగని పని,” అని హితం చెప్పారు.

అంతా విని వేనుడు మునులతో, “అయ్యో, మీరెంత మూర్ఛులు! సమస్తాన్ని ఇవ్వగలిగి, ఈశ్వరరూపడనైన సన్ను కాదని ఎవరినో కొలుస్తామంటా రేమిటి? యజ్ఞ పురుమడంటున్నారే, ఎవడు వాడు? త్రిమూర్తులూ, దిక్పాలకులూ మొదలుగా గల దేవతలందరూ రాజు దేహంలోనే ఉంటారు గద! అందు చేతమీరు మీ బలులు నాకే అర్పించండి. ధర్మ మనే పేరుతో నాకు ఆధర్మం బోధించకండి,” అన్నాడు.

వేనుడు మారడని నిశ్చయించుకుని మునులు అతన్ని చంపేసి, తమ దారిన తాము వెళ్ళిపోయారు.