ఆ రాత్రి ముసలిదంపతు లిద్దరూ తమ
ప్రియమైన కుక్క కోసం శోకించారు.
మర్నాడు ఉదయం ముసలివాడు బయటికి
వెళ్ళి, కుక్క కళేబరాన్ని తెచ్చి, తమ
దొడ్లే ఉన్న నేరేడుచెట్టు మొదట్లో గొయి్య
తవ్వి, దాన్ని అందులో పూడ్చి పెట్టాడు.

కొద్ది నెలలు గడిచాయి. తమ దొడ్లో
ఉన్న నేరేడుచెట్టు విపరీతంగా పెరిగి
పోవటం ముసలి దంపతులు గమనించారు.
దాని మాసు మూడింతలు లావయింది. దాని
కొమ్మ ఒకటి ఇంటి మీదికి పెరిగింది. గట్టి
గాలి కొట్టితే ఆ కొమ్మ విరిగి ఇంటి పైన
పడుతుందని వాళ్ళకు భయంవేసింది.

ముసలివాడు ఆ కొమ్మను కొట్టేసి, దాని
నుంచి ఒక కుంది తయారు చేశాడు. అది
పిండి దంచుకోవటానికి పనికి వస్తుందని
భార్యా భర్త లనుకున్నారు.

ఆ యేడు వరిపంట సరిగా పండలేదు.
ప్రజలు ధాన్యానికి కటకట పడుతున్నారు.
ముసలివాడు ఎప్పటిలాగే గ్రామంలోని
పేదలకు ధన సహాయం చేస్తున్నాడు గాని
వారి ఆకలి బాధను తగ్గించటం అతడి వల్ల
కావటం లేదు. తమ కున్న బియ్యంలో
చాలా భాగం ఊళ్ళో పంచటం చేత ఆ దంప
తులకే బియ్యం కొరత వచ్చింది. ఉన్న
దాన్ని చాలా పాదుపుగా వాడుకుంటున్నారు.