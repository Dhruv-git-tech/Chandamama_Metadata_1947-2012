“నన్ను అక్కడికి తీసుకుపో, నాన్నా చలి కాచుకుంటాను,” అన్నాడు కొడుకు.

“అక్కడ పిశాచా లుంటాయిరా!” అన్నాడు తండ్రి.

“పిశాచాలు నన్నేం చేస్తాయిలే, నాన్నా. తీసుకుపో,” అన్నాడు విజయదత్తుడు.

చేసేది లేక గోవిందస్వామి కుర్రవాణ్ణి చితి దగ్గిరికి తీసుకుపోయాడు. త్వరలోనే కుర్రవాడికి చలిబాధ తీరింది.

వాడు తండ్రికి మంటల మధ్య గుండ్రగా కనిపించేది చూపుతూ, “అదేమిటి, నాన్నా?” అని అడిగాడు. “అది మనిషి పుర్రె,” అన్నాడు తండ్రి.

విజయదత్తుడు సాహసంతో మండే కట్టె నొకటి తీసి దానితో మండే పుర్రె మీద ఒక్క దెబ్బ వేశాడు. అది పగిలి దానిలో నుంచి ఏదో ద్రవం చిమ్మి కుర్రవాడి ముఖాన పడింది.

వెంటనే కుర్రాడి రూపం మారిపోయి ఒక భయంకర రాకసాకారం వచ్చింది. జుట్టు పైకి లేచి ఉన్నది, చేతిలో కత్తి ఉన్నది, నోటిలో కోరలున్నాయి. ఆ రాకసుడు కత్తి ఎత్తి గోవిందస్వామిని సరక పోయేటంతలో, “కపాలస్ఫోటా, చంపకు, చంపకు! ఆయన నీ తండ్రి. ఇలా వచ్చెయ్యి!” అనే కేక వినిపించింది. మరు కేణం ఆ రాకసు డంతర్జాన మయాడు.

గోవిందస్వామి, “అయ్యో, తండ్రీ! విజయదత్తా! ఏమైపోయావురా?” అని ఏడుస్తూ చెట్టు కిందికి తిరిగి వెళ్ళి, తెల్ల వారగానే తన భార్యకూ, పెద్ద కొడుక్కూ జరిగిన సంగతంతా చెప్పాడు. అందరూ విజయదత్తుడి కోసం ఒక శోకం పెట్టారు.

ఈ వార్త మిగిలిన బాటసారులకు కూడా తెలిసింది. వాళ్ళు గోవిందస్వామి కుటుంబాన్ని పరామర్శించారు. వారిలో సముద్ర దత్తుడనే వర్తకు డౌకడున్నాడు. ఆయన గోవిందస్వామి కుటుంబాన్ని ఆదుకుని, కాశీ