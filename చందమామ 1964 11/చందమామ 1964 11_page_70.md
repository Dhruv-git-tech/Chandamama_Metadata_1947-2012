“మహారాజా, అనుజ్ఞ ఇవ్వండి, మరొక బంగారు తామర తీసుకువస్తాను,” అన్నాడు ఆశోకదత్తుడు.

రాజుకు గుండె గుభేలుమన్నది. “ఇంకా నయం! నా కింకో బంగారు తామర వద్దనే వద్దు,” అన్నాడాయన.

కాని ఆశోకదత్తుడు వదిలిపెట్టలేదు. అతనికి మరో తామర తీసుకు రావాలని మహా ఉత్సాహంగా ఉన్నది. అతనా ఉత్సాహాన్ని ఎలానో అణచుకున్నాడు.

రోజులు గడిచాయి. తిరిగి బహుళ చతు ర్దశి వచ్చింది. రాత్రి అయింది. అంతటా నల్లని కారు చీకట్లు కమ్మాయి.

అర్ధ రాత్రివేళ రాజకుమార్తె నిద్రలో ముఖిగి ఉన్న సమయంలో ఆశోకదత్తుడు చల్లగా ఇంటి నుంచి బయలుదేరి శ్మశా నానికి వెళ్ళాడు.

అదే మర్రి చెట్టు కింద రాకీసి అత్త వేచి ఉన్నది. అతన్ని చూస్తూనే ఆమె లేచి, తన మాయా ప్రభావం చేత అతన్ని తన వెంట బెట్టుకుని, హిమాలయ శిఖరాన ఉన్న తన నగరానికి తీసుకుపోయింది. అతను ఏమి పని మీద వచ్చాడో కూడా ఆమె ఆడిగి తెలుసుకోలేదు.

రాకీసి కూతురు మాత్రం తన భర్త వచ్చినందుకు చాలా సంతోషించింది. ఆశోక దత్తు డక్కడ కొన్ని రోజులు తన రెండో భార్యతో సుఖంగా గడిపి, తన అత్తతో, “నా కింకో బంగారు తామర పుష్పం కావాలి,” అన్నాడు.

“నా దగ్గిర మరొకటి ఎక్కడిది, నాయనా? ఉన్నదే ఒక్కటి. దాన్ని నీ కిచ్చే శాను. నా భర్త మీది అభిమానం కొద్దీ మా రాజైన కపాలస్ఫోటుడు ఆ ఒకటే ఇచ్చాడు. మా రాజుగారి కొక సరస్సున్నది. దాని నిండా ఇలాటి బంగారు తామర లున్నాయి. కాని వాటి నెవరూ తాకరాదు,” అన్నది అత్త.