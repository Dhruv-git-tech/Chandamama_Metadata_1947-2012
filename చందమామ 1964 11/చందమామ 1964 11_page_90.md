“ఏం పావలా? ఎపరి నడుగుతున్నావు?”
ఆన్నాడు దర్జీవాడు ఆశ్చర్యంగా.

“నిన్నే ఆడుగుతున్నాను. నిన్న పావలా మినప్పప్పిచ్చి మిగిలిన పావలా చిల్లర లేదంటివే!” అన్నాడు సుబ్బన్న.

“పోరా, పిచ్చివాడా?” అంటూ దర్జీ వాడు సుబ్బన్నను ఆంగడి నుంచి తరిమాడు.

“నా పావలా ఎగ్గొట్టాలని ఎన్ని దొంగ వేపాలు వేస్తున్నావ్! నిన్న మీసాలు లేకుండా మినప్పప్పు అమ్మావు, ఇవాళ్ల మీసాలు పెంచి బట్టలు కత్తిరిస్తున్నావు. నా పావలాతో ఏం బాగుపడతావో నేనూ చూస్తాను,” అన్నాడు సుబ్బన్న.

వాడు అటూ ఇటూ చూసేసరికి కొట్టు బయట కత్తిరించిన గుడ్డ ముక్కల కుప్ప కనిపించింది. సుబ్బన్న ఆ గుడ్డ ముక్కల కుప్పను తన పై బట్టలో మూట కట్టుకుని ఇంటికి పోయాడు.

మనవడు విప్పే మూటను చూసి బామ్మ చాలా ఆశ్చర్యపడి, “అదంతా ఏమిటిరా?” అని అడిగింది.

“కొట్టువాడు పెద్ద మోసం చేశాడు. పావలా ఇయ్యలేదు. ఆందుకని వాడి కొట్టు నుంచి ఇవి తెచ్చాను,” అంటూ సుబ్బన్న మూటలోని గుడ్డ పేలికలను కింద కుమ్మ రించాడు. ఏదో కంగున మోగింది. తీసి చూస్తే రూపాయి బిళ్ళ!

“చూశావురా, సుబ్బడూ? దేవుడు లేడూ? వాడు మన పావలా తినేద్దామని చూస్తే వాడి రూపాయి మనకు వచ్చేసింది,” అన్నది బామ్మ.

ఆవిడ అట్లు వేసి, అందులో పది సుబ్బన్న కిచ్చి, “ఇవి తీసుకుపోయి అమ్ము. ఇందులో రెండు నువు తిని మిగిలిన ఎనిమిదీ, అట్టు అర్థణా చొప్పున అమ్ము. నాలుగణాలు వస్తాయి,” అన్నది.

సుబ్బన్న అట్లను ఒక బుట్టలో పెట్టుకుని మర్రి చెట్టు కిందికి వెళ్ళి కూర్చున్నాడు.

చంద్రమామ