ఎరగరు. ఒకొక్కక్కసారి ఆదీ దొరక్క ఇన్ని మంచి నీళ్ళు తాగి పడుకునే వాళ్ళు.

చండాలుడి భార్య చాలా ఉత్తమురాలు.
కోపిష్ఠి మొగుడు తనను తన్నినా, పిల్లలను తన్నినా ఏమి మాట్లాడేది కాదు. ఎంతెంత కష్టాలు వచ్చినా భూదేవిలా సహించేది. ఆమెది జాలి గుండె. తన కష్టాలను లక్ష్యం చెయ్యని మనిషి. ఎవరికే మాత్రం కష్టం కలిగినా ఎంతో బాధ పడేది.

ఒక రోజు మధ్యాహ్నం వేళ ఆమె కడవ తీసుకుని నీళ్ళ కోసం దిగుడు బావి దగ్గిరికి వెళ్ళింది. ఆక్కడ దాహంతో తపన పడుతున్న ఒక ఆవు ఆమెకు కనిపించింది.

దిగుడు బావి చాలా లోతు. ఆవు ఆందులోకి దిగి నీళ్ళు తాగలేదు. ఆమె బావిలోకి దిగి, కడవతో నీళ్ళు తెచ్చి ఆవు ముందుంచింది. కాని కడవ మూతి చిన్నది కావటం చేత ఆవు నీరు తాగలేక పోయింది. ఆందు చేత ఆమె కడవ పై భాగాన్ని రాతితో పగల గొట్టి, కింది భాగాన్ని బోలెలాగా తయారు చేసింది. అప్పుడావు నీరు తాగ గలిగింది. ఆమె ఆ బోలెతో బావి నుంచి చాలా సార్లు నీరు తెచ్చి ఆవు చేత తాగించింది. చివరకు దాహం తీరి ఆవు వెళ్ళి, పోయింది.

కడవతో నీళ్ళ కోసం వెళ్ళిన మనిషి ఉత్త చేతులతో తిరిగి వచ్చేసరికి ఆమె