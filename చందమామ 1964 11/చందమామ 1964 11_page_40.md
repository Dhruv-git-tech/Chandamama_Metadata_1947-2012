CHITRA

“ నా పరిచయం వల్ల నీకేం లాభం? ”
అని అత నడిగాడు.

“ నీవు దుర్గంలోకి ఎలా ప్రవేశించావు ? ”
దొంగలను కొరతవేస్తారని వినలేదా ? ”
అన్నది విమల.

“ సుందరీ, నేను దొంగను కాను. ”
“ దుర్గంలోకి ఎలా జొరబడ్డావు ? ”
“ నీ దయవల్లనే. నీవు రహస్యద్వారం తెరుచుకుని తోటలోకి వెళ్ళేటప్పుడు నా అదృష్టం కొద్దీ దాన్ని తెరిచి ఉంచి వెళ్ళావు. ఆ సమయంలో నేను లోన ప్రవేశించాను. ఇప్పుడు మిద్దె మీద నిన్ను అనుసరించి వస్తున్నాను. ”

“ ఇంతకూ నీ వెవరు ? ”
“ పఠానును. ఈ దానుడి పేరు ఉస్మాన్ ఖాన్...గుర్తు రాలేదా ? ఇంకా వివరంగా చెప్పాలా? కతలూఖాన్యొక్క సేనాపతిని,” అన్నాడా పఠాను.

విమల నిలువునా కంపించి పోయింది. యువరాజు కీ సమాచారం ఎలా అందజేయాలా అని గిలగిలాడింది; అందుకు మార్గమే కనిపించలేదు. అందుచేత చివరకామె ఆ పఠానువాణ్ణి సాధ్యమైనంత సేపు ఆక్కడి, నుండి కదలకుండా చెయ్యటం మంచిదని నిశ్చయించుకున్నది. ఇంతలో ఎవడైనా దుర్గానికి చెందిన సైనికు డటుగా వచ్చి, పరిస్థితి గ్రహించి. ప్రతిక్రియ కొరకు ప్రయత్నించవచ్చు. ఆమె ఉస్మాన్ఖానును మాటలలోకి దింపింది.

ఆమె తన నెలాగైనా మిద్దెపైనే నిలిపి ఉంచటానికి తన చాతుర్యమంతా వినియో గిస్తున్నదని ఉస్మాన్ఖాన్ చివరకు గ్రహించి, “ నీ పైబట్ట కొంగున కట్టి ఉన్న తాళపు చెవులగుత్తి మర్యాదగా నా కిచ్చెయ్యి. నీ వంటి పై చెయ్యివేసి నీ మానానికి కళంకం కలిగించటం నా కష్టంలేదు,” అన్నాడు.

తన ఆట కట్టయిపోయినట్టు విమల తెలుసుకున్నది. బలాత్కారంగా తాళపు