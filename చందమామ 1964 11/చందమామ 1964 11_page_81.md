చచ్చి పోతారు!” అని హెచ్చరించి తన దారిన వెళ్ళిపోయాడు.

పాపన్నకు దయ్యాల భయంలేదు. శాంత నడిగితే “చావటానికే సిద్ధమైనదాన్ని నాకేం భయం?” అన్నది.

“నిన్ను చెరుపులో పడకుండా ఆపినది ఈ ఇంటి దయ్యమే అయి ఉంటుంది. అది మంచి దయ్యమే అయి ఉండాలి,” అన్నాడు పాపన్న. వాళ్ళిద్దరూ తేలికగా భోజనం చేసి ఇంటి ముందు పసారాలో చెరొకపక్కా నడుములు వాల్చి, పడుకుని నిద్రపోయారు.

అర్ధ రాత్రివేళ ఎవరో మాట్లాడిన అలికిడి అయి పాపన్నా, శాంతా కూడా కళ్ళు తెరిచి

చూశారు. ఒక తెల్లటి ఆకారం గాలిలో తేలి ఉండటం వారిద్దరికీ కనిపించింది. దాన్ని చూసి శాంత కెవ్వున అరిచింది.

“భయపడకు, తల్లి. నేను నీ కేమీ అపకారం చెయ్యను,” అన్నదా ఆకారం.

పాపన్న లేచి కూర్చుని, “ఎవరయ్యా నీవూ? నీకేం కావాలి?” అని అడిగాడు.

“నా కొక్క ఉపకారం చెయ్యాలి, నాయనా. నేనీ యింటి యజమాని అయిన గోపన్నను. ఇప్పుడు పిశాచంగా ఉన్నాను. ఈ అమ్మాయి నా మనవడి భార్య. ఈ భర్తను తెచ్చి, ఇద్దరినీ ఈ ఇంట కాపరం పెట్టాలి. అంతదాకా నాకీ పిశాచపు బ్రతుకు