చీకటి రాత్రి. కాలే శవాల వెలుతురే వెలుతురు. ఆశోకదత్తుడు ఆ చీకటిలో తడువుకుంటూ ముందుకు పోతూ, “ఎవరు నీ రడిగింది?” అని గట్టిగా అడిగాడు. “నేనే,” అని జవాబు వచ్చింది. ఆశోక దత్తుడా ధ్వని వినిపించిన దిక్కుగా వెళ్ళి, ఎదట కొరత వేసిన ఒక మగవాణ్టీ, కింద పడి పారలుతూ ఏడ్చే ఒక అందమైన స్త్రీనీ చూశాడు. ఆమె అపూర్వమైన అభరణాలం కారాలు చేసుకుని ఉన్నది.

“అమ్మా, ఎవరు నీవు? ఎందు కిక్కడ పడి ఏడుస్తున్నావు?” అని అడిగాడు ఆశోకదత్తుడు.

“నాయనా, నేనీ మనిషి భార్యను. నా భర్త ప్రాణంపోతే అతనితోబాటు చితిలో పడి కాలిపోదామని చూస్తున్నాను. ఎంతకూ చావకుండా ఉన్నాడు. దాహం, దాహ మంటాడు. నీళ్ళు తెచ్చానుగాని, కొర్రు మరీ ఎత్తుగా ఉండటం చేత నోటికి అందించలేక పోయాను,” అన్నదా స్త్రీ.

“ఐదుగో, నీరు తెచ్చాను. నా వీపు మీద ఎక్కి ఈ నీరు నీ భర్త నోటికి అందించు,” అంటూ ఆశోకదత్తు డామెకు తాను తెచ్చిన నీరిచ్చి, వంగున్నాడు. ఆ స్త్రీ అతని వీపు పైన ఎక్కింది.

కొద్దిసేపటికి తనమీదా, నేలమీదా రక్తపు చుక్కలు రాలటం చూసి ఆశోకదత్తుడు తల ఎత్తి చూసేసరికి, ఆ స్త్రీ కత్తితో ఆ కొర్రు మీది మనిషి మాంసం కోస్తూ ఉండటం కనబడింది.

ఇదేదో పిశాచి అనుకుని, అతను ఆమెను నేలకువేసి కొట్టి చంపే ప్రయత్నంలో ఆమె పాదాన్ని పట్టుకున్నాడు. అంతలోనే ఆమె ఆకాశం కేసి దూసుకుపోయి అదృశ్యమయింది. ఆశోకదత్తుడి చేతికి ఆమె కాలి నూపురం మాత్రం చిక్కింది.

తనకు జరిగిన విచిత్రమైన అనుభవానికి ఆశ్చర్యపడుతూ, తనకు దొరికిన నూపురాన్ని