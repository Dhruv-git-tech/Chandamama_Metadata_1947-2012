తీసుకుని అతను ఇంటికి వెళ్ళిపోయి,
మర్నాడుదయం స్నానం చేసి, రాజుగారి
వద్దకు వెళ్ళి, ఆ నూపురాన్ని చూపి, జరిగిన
దంతా చెప్పాడు.

రాజుకు ఆశోకదత్తుడి పైన అదివరకే
ఉన్న సదభిప్రాయం మరింత అయింది.
ఆయన అంతఃపురానికి వెళ్ళి, నూపురాన్ని
రాణీకి ఇచ్చి, అది ఎలా వచ్చిందీ చెప్పాడు.
ఇద్దరూ కలిసి ఆశోకదత్తుణ్ణి తెగ మెచ్చు
కున్నారు. చివరకు రాజు, “ఈ ఆశోక
దత్తుడు యువకుడు, మంచి కులంలో
పుట్టినవాడు, అపార పరాక్రమ సంపన్నుడు,
అందగాడు. మన అమ్మాయి అనంగలేఖకు

ఇంతకన్న మంచి భర్త దొరుకుతాడంటావా?”
అన్నాడు. అప్పుడు రాణి అసలు సంగతి
బయటపెట్టింది. రాజకుమార్తె అనంగలేఖ
చాలా కాలంగా ఆశోకదత్తుణ్ణి ప్రేమించి,
బాధపడి, చివరకు తల్లికి చెప్పింది. అది
మొదలు రాణి ఈ సంగతి తన భర్తకు చెప్పే
అవకాశం కోసం చూస్తున్నది. ఇంతలో
రాజు ఆ మాట కాస్తా తన నోటనే అనేశాడు.

రాజుగారు ఈ సంగతి తెలిసి తృప్తిపడి,
ఆశోకదత్తుడికి తన కుమార్తె నిచ్చి పెళ్ళి
చేసేశాడు.

3

ఒకనాడు రాణీ తన భర్తకు ఆశోకదత్తుడు
తెచ్చిన నూపురాన్ని చూపి, “ఇది ఒకటి
ఉంటే నిరుపయోగంగా ఉన్నది. దీనికి జత
చేయించండి,” అన్నది.

రాజు కంసాలులను పిలిపించి, వారికా
నూపురం చూపి, దానికి జతగా మరొకటి
చేయమని పురమాయించాడు. వారా నూపు
రాన్ని పరీక్షించి, “మహారాజా, ఈ పని
తనం ఈ లోకానికి సంబంధించినది కాదు.
ఇందులో ఆ మర్చిన మణులు కూడా
ఇక్కడ దొరికేవి కావు. ఇది ఎక్కడ
దొరికిందో అక్కడే దీని జత కూడా దొరక
వచ్చు. వెతికించండి,” అన్నారు.