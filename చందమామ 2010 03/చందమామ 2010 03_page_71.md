## చందమామ కబుర్లు

### నీటి అడుగున అరుదైన కారు

కొర్రచరిత్రలో అరుదైన బ్రౌస్కా బుగట్టి కారును స్విట్జర్లండ్‌లోని ఓ సరస్సు అడుగు భాగంలో ఈ మధ్యే కనుగొన్నారు. గత 73 ఏళ్లుగా ఇది నీటి అడుగున ఉండిపోయింది. 1936లో ఈ కారు యజమాని దిగుమతి పన్ను చెల్లించక పోవడంతో ఆగ్రహించిన ఓ స్విస్ అధికారి ఏకంగా కారునే నీటముంచేశాడు. పన్ను చెల్లింపు మొత్తం కంటే కారు విలువ తక్కువ. దాన్ని ధ్వంసం చేయడం మినహా ఆ కస్టమ్స్ అధికారికి మరో మార్గం లేకపోయింది. ఇటలీ సరిహద్దులోని మగియోర్ సరస్సుకు కారును తీసుకెళ్లి నీటి అడుగున ముంచేశారు. 73 ఏళ్ళ పాటు నీటి అడుగున ఉన్న నమూనా కారు టైర్లలో గాలి కూడా అలాగే ఉండటమే విశేషం.

### పిల్లల బోధనలో రోబోట్ చేప

జపాన్ సముద్ర జీవశాస్త్రజ్ఞుడు, విద్యావేత్త మసమిచి హయాషి విద్యపై సరికొత్త భావనను వృద్ధి చేశారు. దాని పేరు రోబోట్ ఫిష్. రీసైకిల్ చేసిన వస్తువులతో వంద కృత్రిమ చేపల బోట్లను దీని కోసం రూపొందించారు.

చేపల ఈతశైలులను వాటిని పోలిన రోబోట్లు అనుకరించి చూపుతాయి. దీని కోసం హయాషి 5 అడుగుల పొడవైన తాబేలును చరిత్రపూర్వ యుగానికి చెందిన ప్రత్యేక చేప ఆకారంలాగా మార్చారు. ఈ ఫిష్ బోట్లు రిమోట్ కంట్రోల్ ద్వారా నడుస్తాయి. కొన్ని సందర్భాలలో హయాషి రోబోట్ చేపల తయారీలో కొత్తపుంతలు తొక్కారు. వీటిలో కొన్ని పెద్ద చేప తరహా రోబోట్లు వాటి నోళ్లను తెరిచి మూయడమే కాకుండా కృత్రిమంగా భుజిస్తాయి కూడా.

ఇది విజ్ఞానంలో వింత మలుపే కదూ!

VENKI

VENKI