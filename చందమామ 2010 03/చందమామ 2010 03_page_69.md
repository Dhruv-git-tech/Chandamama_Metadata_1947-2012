పులి తన తలను ఊపింది. నా హయాంలో ప్రయత్నించాను. నాకు కొందరు మంచి మనుషులు తెలుసు. ఒక్క కుంచెతో జాతి మొత్తాన్ని తుడిచి పెట్టడం అన్యాయం అని నేను భావించాను.

“అతడు పట్టుబడి బందీగా వచ్చాడు!” గాల్లో బుస్సున ఓ స్వరం దూసుకొచ్చింది.

“అవును నేను వెళ్లాను. అయితే ఏంటీ?” పులి నిదానంగా చెప్పింది. “నా కోరల బలాన్ని చూడ దలిచి నట్లయితే ముందుకు రండి మరి.”

“మానవులపై ఆధారపడి వచ్చిన జీవరూపాలకు మాట్లాడే హక్కులేదు!” మొసలి తేల్చి చెప్పింది. “స్వేచ్ఛగా ఉండటం వాటికి తెలీదు. అటవీ జీవితం తెలీదు.”

“మాకు తెలీదా?” ఈసారి ఎద్దు అందుకుంది. మొసలి స్వరం చల్లబడింది.

“ఆడవిఎద్దు మానవులతోటే కలిసి జీవించాలని శపధం చేసింది.” పులి చెప్పింది.

“అందుకని నేను వంగి నమస్కరించాలా?” ఎద్దు సకిలించింది.

“లేదు లేదు. నేనలా అనలేదు. అయితే నీవు మానవులపై ఆధారపడ్డ విషయాన్ని వ్యతిరేకించడం తెలివితక్కువ పని...”

“ఆపు” అడవి ఎద్దు రంకె వేసింది. “వాళ్ల ఆటలో నేనో పావునా! నేనతడికి రుణపడి ఉన్నానని నీవు చెప్పలేదూ!”

ఎద్దు పట్ల పులి విచారంగా చూసింది. తర్వాత తన తలను నెమ్మదిగా ఊపుతూ, ఆమోదించబడింది. బహుశా పులిమర్చిపోయి వుంటుంది.” మొసలి గొణిగింది.

“యుద్ధమండలిలో దాన్ని ఆమోదించారు. మనం సాధారణ ప్రాణులం..” పులి ఆగింది. అయితే అక్కడ చేరిన అశేష జంతుసమూ హంలో ఏ ఒక్కటీ పులి సాధారణ జంతువుగా తనను తాను అభివర్ణించుకోవడాన్ని ఆమోదిస్తున్నట్లులేదు... “మనకు దాంట్లో ఏ పాత్రాలేదు. పులి కొనసాగించింది.”

ఒంటినిండా ఊలు కలిగిన మహా ఏనుగుఉన్నట్లుండి అందుకుంది. “అయితే దాన్ని వెనక్కు తీసుకునేలా నువ్వు గట్టిగానే ప్రయత్నించావు. మండలికి నువ్వు రావడం నేను మర్చిపోలేదు.”