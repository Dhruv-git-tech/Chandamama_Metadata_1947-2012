శరీరం చిన్నాభిన్నమై అంత ఎత్తున గాలిలోకి లేచిపోయింది.

అందరూ కాలశంబరుడికి జయజయ ధ్యానాలు చేశారు. మాంత్రికుడు, మహాకలి గదను కుంభీరుడికి ఇస్తూ, “కుంభీరా! నువ్వు దండకారణ్యానికి రాజువు. పాతాళ దుర్గం ఇంకా ఏమైనా మిగిలి ఉంటే దానికి అధిపతివి,” అన్నాడు. కొండ మీది సరోవర జలం కింది పాతాళదుర్గం మీదికి ప్రవహించ కుండా ఆపవలసిందిగా ప్రార్థిస్తున్నాను.” అన్నాడు కుంభీరుడు, మాంత్రికుడికి నమస్కరిస్తూ, “ఆ పని ఈ రాత్రే చేస్తాను. తిరిగి బండరాయిని యధాస్థానంలో పెడితే ప్రవాహం కట్టుబడి పోతుంది. భయపడకు,” అన్నాడు కాలశంబరుడు.

ఆ సాయంకాలం మంత్రి గంగాధరుడి పరివారం, కుంభీరుడి అనుచరులూ విందు వినోదాలతో హాయిగా గడిపేశారు. గంగాధరుడు రెండు రోజులపాటు మాంత్రికుడికి, కుంభీరుడికీ అతిధిగా వుండి శశికాంతుడూ, కాంతిసేనా, పరివారు మెంటరాగా కుంతలదేశానికి బయలు దేరాడు. అందరూ ప్రయాణం

అయి పోయేటప్పుడు కుంభీరుడు, విరూ పుణ్ణి పక్కకు పిలిచి, “భామాసింగి జాగ్రత్త. అది మహాకలి మీద వొహపడి ఆఖరు క్షణంలో పాతాళదుర్గం వదలనని మొండి కెత్తింది. నోరు మూసి బలవంతంగా భుజాన వేసుకుని బయటకు లాక్కొచ్చాను. దాన్ని భిల్లనాయకుడు పులిందుడికి ఒప్పచెప్పక పోయావో, నీకూ అతడికి బతికున్నన్నాళ్లు పోరు తప్పదు,” అని సలహా ఇచ్చాడు.

“అది వాడి పదో పడచుపెళ్లాం. ఎలా అయినా సరే, అతగాడికి ఒప్పచెప్పుతాను. ఈ జరిగిపోయిన గలాభాలో, నా నల్లగరుడుడు దారి తప్పి ఎటో ఎగిరిపోయాడు,” అన్నాడు విరూపుడు విచారంగా. “దాన్ని ఈ కొండల్లో ఎక్కడున్నా వెతికి పట్టుకుని, నీకు పంపుతాను సరేనా?” అంటూ కుంభీరుడు, విరూ పుడి నడుం పట్టుకుని గిరగిరా తిప్పి కింద దించాడు. “అహ్యా, శాంభవీ! నువ్వు రాక్షసుడి మన్నమాటే మరిచాను సుమా!” అంటూ విరూ పుడు పెద్దగా నవ్వి, చాలా దూరం ముందుకు పోయిన తనవాళ్లను కలుసుకునేందుకు పరిగెత్తాడు.

- అయిపోయింది.