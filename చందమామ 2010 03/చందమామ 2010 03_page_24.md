# మిత్రభేదం-4

## దంతిలుడి కథ

దమనకం సంజీవకానికి దంతిలుడి కథ ఇలా చెప్పింది:

వర్ధమాన నగరంలో దంతిలుడు అనే ఒక గోప్ప వర్తకుడుండేవాడు. ఆయన నగర పాలకుడిగా ఉండి, నగరానికి సంబంధించిన విషయాలన్నీ చూసేవాడు.

ఆయన రాజుగారి సొంత ఖర్చు వెచ్చాలు కూడా చూసేవాడు. మెడమీది కత్తి లాంటి రాచరికపు వ్యయాలను పకడ్బందీగా నిర్వహిస్తూ, ఆయన అటు రాజుగారినీ, ఇటు ప్రజలనూ కూడా సంతోషపెట్టి, అందరి గౌరవమన్ననలనూ పొందుతూ వచ్చాడు.

రాజుకు హితుడైన వాణ్ణి ప్రజలు ద్వేషిస్తా రనీ, రాజక్షేమానికీ, ప్రజాక్షేమానికీ వైరుధ్యం ఉండటం చేత ఉభయులనూ తృప్తిపర చటం చాలా అరుదనీ చెబుతారు. కాని

దంతిలుడు అలాటి అరుదైన మనిషి.

ఒకప్పుడు దంతిలుడు తన కుమార్తె వివాహం జరిపాడు. దానికి ఆయన పౌరులనూ, రాజోద్యోగులనూ ఆహ్వానించి, విందు భోజనాలు పెట్టి, విలువైన బట్టలు పెట్టి పంపేశాడు.

వివాహం పూర్తి అయాక ఆయన వధూ వరులను ఆశీర్వదించటానికి రాజునూ, ఆయన భార్యలనూ ఆహ్వానించాడు. వారు ఆహ్వానం అందుకున్నారు.

ముందుగా దివాణం నుంచి అనేక మంది ఉద్యోగులూ, నౌకర్లూ దంతిలుడి ఇంటికి వచ్చారు. వారిలో రాజుగారి ఇంట కసువు ఊడ్చేవాడు గోరభుడు అనేవాడు కూడా ఉన్నాడు.

గోరభుడు ఆస్థాన గౌరవమర్యాదలు పాటించక, రాజపురోహితుడి కొరకు ఏర్పాటు