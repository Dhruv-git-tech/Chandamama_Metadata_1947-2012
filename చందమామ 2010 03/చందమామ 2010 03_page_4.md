## సెలవులకు స్వాగతం పలుకుదాం

ప్రియ మిత్రులారా,
రోజులు క్షణాల్లాగా గడిచిపోయాయి కదూ! పరీక్షలు. మరోవైపు మనల్ని సంతోషపెట్టడానికి సెలవులు సిద్ధంగా ఉన్నాయి. హోలీని జరుపుకోనున్నందున మనం మార్చ్ నెలను రంగుల విరిజల్లులతో మొదలు పెడతాము. ఓ రకంగా ఈ పండుగ భారతదేశానికే ప్రాతినిధ్యం వహిస్తుంది. అత్యంత వైవిధ్యపూరిత మైన జాతులు, మతాలతో కూడిన విశిష్ట దేశం కదా మనది.

ఈ నెలలోనే 16న ఉగాదిని, 24న శ్రీరామ జయంతిని, 30వ తేదీన హనుమాన్ జయంతిని జరుపుకుంటాము. రామాయణం మన దేశ పరిస్థితులకు ఈ నాటికీ వర్ధిస్తుంది. ఈరోజు కూడా ఆ గ్రంధం నుంచి మనం ఎన్నో నేర్చుకోవచ్చు. మనం ఈ నెలలోనే పలు అంతర్జాతీయ దినాలను కూడా జరుపుకుంటాము. అంతర్జాతీయ మహిళా హక్కుల దినం, అంతర్జాతీయ శాంతి దినం, అంతర్జాతీయ జాతి వివక్ష నిర్మూలనా దినం, ప్రపంచ జలదినం, ప్రపంచ వాతావరణ దినం, ప్రపంచ క్షయ నిర్మూలనా దినం, ప్రపంచ నాటకరంగ దినం.. ఇలా ఎన్నో.. ఎన్నెన్నో..

గతంలోనే వాగ్దానం చేసినట్లుగా, మేం ఆర్ట్ బుక్‌ను విడుదల చేయబోతున్నాము. వివిధ కాలాల్లో మన మేటి చిత్రకారులు గీసిన పలు చిత్రాల కలయికతో ఇది రూపొందుతోంది. అలాగే జానపద కథల పుస్తకం కూడా వేయబోతున్నాం. మీ ఊపిరి మరికాస్త బిగపట్టండి మరి.. సెలవులకోసమే ఓ వార్షిక సంచిక తెస్తున్నాం. దీనికోసం ముందే ఆర్డర్ చేసి ప్రత్యేక రాయితీ పొందవచ్చు.

సెలవులు సమీపిస్తున్నందున, మా చందాదారులను మరింతగా సంతోషపెట్టాలని భావిస్తున్నాం. ఈ నెలలో చందా కట్టినవారు చందమామ నుంచి ప్రత్యేక బహుమతిని పొందుతారు. మీరు ఇప్పటికే చందాదారులై ఉండి మరో సంచికకు అదనంగా చందా కట్టాలని అనుకుంటే మీరు ప్రత్యేక రాయితీ, బహుమతిని పొందుతారు. ఆశ్చర్యంగా ఉందా? అయితే వెంటనే కలం తీసుకుని చందా పత్రాన్ని పూరించడం మొదలు పెట్టండి!

పత్రికపై, మేం ప్రచురించబోతున్న పుస్తకాలపై మీరు పంపే అభిప్రాయాలను మేము తప్పక పరిగణనలోకి తీసుకుంటాము. ఈలోగా ఈ నెల కథల నిధి మిమ్మల్ని మరింత ఆనందంలో ముంచెత్తనుంది...

- సంపాదకుడు