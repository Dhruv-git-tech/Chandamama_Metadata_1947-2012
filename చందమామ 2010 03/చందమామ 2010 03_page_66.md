“ఇప్పటికే అతడు మనలో ఒకరిపై రాజు లాగా కూర్చున్నాడు చూడండి” నిస్సందేహంగా ఆ స్వరం నైలునది మొసలిదే.

బలవంతంగా కళ్లు తెరిచి చూశాను. దిగ్గ్రాం తితో చైనా ఏనుగుపైనుంచి దిగాను. ఎలాంటి దుస్థితిని ఎదుర్కోవడానికయినా నేను సిద్ధ పడిపోయాను. నా మెదడులో రేగిన తొలి భావం ఏదంటే ఒక్కసారిగా అరిచేశాను “వావ్!”

నాముందు, విస్తరించిన మహా జీవితం, వైవిధ్యపూరితమైన, అనంతమైన, సజీవమైన జీవితం.. అదొక దివ్యమైన క్షణం. జంతు సామ్రాజ్యంతో పరిచయం.. నాలో ఓ మహదా నుభూతి. మానవులకు, జంతువులకు మధ్య ఏర్పడిన దూరం అనేక సంవత్సరాలుగా నన్ను తొలుస్తూ వచ్చింది. మానవుల ఆధిక్యత, వైభవోజ్వల నాగరికత, ఇవన్నీ మృదు సర్పాల లాగా జారిపోయాయి. నేనో జంతువును. ఇవి నాకు సంబంధించినవి. నేనూ వారిలో ఒకరిని.

నా ముఖంలో ప్రతిఫలించిన సంతోషాను భూతి నా ముందు ఉన్న జంతుప్రపంచాన్ని చూడగానే కరిగిపోయింది.

వాడికొమ్ములు కలిగిన అతి పెద్ద జంతువు (ఇదొక చరిత్ర పూర్వయుగపు మహా వృషభం కాబోలు) ఆ సమూహంలోంచి ముందుకొచ్చింది. అది మయూరి పక్కన నిశ్శబ్దంగా నిలబడింది. దాని పొడవాటి ముక్కురంధ్రాలను పరికించాను. ఇక్కడ శక్తి గురించి తెలి సిన ప్రాణి ఉంది. తన కాలంలో అది తన పాదాన్ని పై కప్పమీద ఆనించడం ద్వారా ఓ పెద్ద ఇల్లునే కూలదోసి ఉంటుంది. దాని పట్ల గౌరవసూచకంగా తల కిందికి వంచాలన్న అనుభూతి.

“ముందు నువ్వే వెళ్లాలనుకుంటున్నావా?” మయూరి ఆ వృషభరాజాన్ని అడిగింది. దాని అర్థమేమిటో నాకు బోధపడలేదు. వెళ్లు అంటే తన వాడి కొమ్ములను నాలో దింపాలనా అర్థం? అయితే అది మంచి వార్తకాదు. అది ఏమాత్రం మంచి వార్త కాదు.

“మయూరీ” చెప్పాను. భయంకరమైన నిశ్శబ్దం అలుముకుంది. ఆమె మెల్లగా నా వైపు తిరిగింది. ఆమె కళ్లు మెరుస్తున్నాయి. నన్ను మాట్లాడొద్దని ఆమె ముందే నన్ను హెచ్చరించింది. అయినా మాట్లాడినందుకు ఆమె నన్నో పిచ్చివాడిగా భావిస్తున్నట్లు ఆమె ముఖకవళికలు చెబుతున్నాయి.

నైలు మొసలి తన కోరలు తెరిచి ఏదో చెప్ప బోయింది... మయూరితో మాట్లాడినందుకు నిస్సందేహంగా అది నన్ను అభిశంసించదలి