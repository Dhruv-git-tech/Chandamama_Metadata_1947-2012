వైపుకు వెళ్లి చూసేంతలో, మహాకలి సారంగ మార్గానికి అడ్డుగా ఉన్న రాళ్లను ఏనుగుతో పడదోయించి బయిటికి వచ్చేశాడు. అతడి వెనకగా, అంగరక్షకులెక్కి ఉన్న ఏనుగూ బయటపడింది. మరుక్షణంలో సారంగ మార్గాన్నుంచి నీరు పెద్ద శబ్దం చేస్తూ వేగంగా బయిటికి ప్రవహించసాగింది.

కుంభీరుడూ, అతడి బంధువర్గం పట్టు కుని వున్న పులులూ, సింహాలూ ఆ నీటిని చూసి బెదిరిపోయినై, వాళ్లు వాటిని అదుపు చేయబోయేంతలో మహాకలి వాళ్లను చూసి “కుంభీరా! నువ్విక్కడ ఏం చేస్తున్నావ్? ద్రోహీ, నువ్వే గదా సారంగమార్గానికి రాళ్లు అడ్డం పెట్టించింది?” అంటూ అరిచి ఏను గును అతడి మీదికి దూకించాడు.

కుంభీరుడు యిలాంటి ప్రమాదం రాను న్నదని ముందే ఊహించి ఉండటంతో, చప్పున తన దగ్గిరున్న సింహాన్ని మహాకలి ఎక్కివున్న ఏనుగు మీదికి ఉసిగొలిపి దూరంగా పరిగెత్తి, రాహువంశానికీ, జై! అంటూ తన చేతుల్లో ఉన్న శూలాన్ని మహాకలికి గురిచేసి ఏనుగు డొక్కకు విసిరాడు. దానితో అది బెదిరిపోయి, మహాకలి ఆపాలని ప్రయత్నించినా ఆగకుండా, ఘీంకరిస్తూ అరణ్యం కేసి పరిగెత్తసాగింది. మహాకలి అంగరక్షకులు తమ నాయకుణ్ణి అనుసరించారు. కుంభీ రుడు తన అనుచరులను హెచ్చరించి, సింహాన్ని తీసుకుని మహాకలి వెంటబడ్డాడు. కాని, యీలోపలే శశికాంతుడు, మహాకలి దారిని అడ్డగిస్తూ, అతడి మీద బాణాలు

ప్రయోగించసాగాడు.

కాలశంబర మాంత్రికుడు, శాంభవీ! అంటూ పెద్దగా అరిచి, “ఆ దుర్మార్గుడికి అడ్డుతగలండి, నేనొస్తున్నాను!” అంటూ సారంగం మీది నుంచి కుప్పించి దూకుతూ కిందికి దిగి, మహాకలి కేసి పరిగెత్తాడు. ధూమకుడూ, సోమకుడూ, భద్రుడూ కూడా మాంత్రికుడి వెంట పరిగెత్తారు. సారంగ ద్వారం నుంచి ప్రవాహం వెంట బయిటికి కొట్టుకువచ్చిన కొందరు రాక్షసులను, కుంభీ రుడి అనుచరులు తేలికగా చంపేశారు. వాళ్లు నీటపడి ఈది ఈది సగం చచ్చివుం డటంతో వాళ్లు అంతగా ప్రతిఘటించలేక పోయారు. పులులూ, సింహాలూ వాళ్లమీదికి దూకి, కంఠాలను గావుపట్టు పట్టినై.

పరిస్థితి విషమించిందని గుర్తించిన