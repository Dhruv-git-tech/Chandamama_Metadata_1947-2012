మించిన దుఃఖి నాకు ఉండబోదు.

అందుచేత, లక్ష్మణా, రేపు తెల్లవారు జామున సీతను రథం మీద తమసానదీ తీరాన, వాల్మీకి ఆశ్రమప్రాంతంలో అరణ్యంలో వదిలిపెట్టిరా.

నా మాటకు ఎదురు చెప్పకు, సీతను గురించి ఏమీ అనకు. అంటే నాపైన ఒట్టే! సీత ఋషుల ఆశ్రమాలను చూడాలని కోరింది. ఆ కోరిక తీరుతుంది,” అన్నాడు. రాముడు.

ఈ మాటలు చెప్పి అతను బాధగా నిట్టూ ర్చులు విడుస్తూ అంతఃపురంలోకి వెళ్లిపోయాడు. ఆ రాత్రంతా రాముడు అంతఃపురం లో నిద్రలేని రాత్రి గడిపాడు.

మర్నాడు తెల్లవారుతూనే లక్ష్మణుడు

సుమంత్రుడి వద్దకు వెళ్లాడు. అతని వాలకం దీనంగా ఉన్నది. నోరెండిపోతున్నది. అతను సుమంత్రుడితో, “సీతను మునుల ఆశ్రమా లకు తీసుకుపామ్మని రాముడి ఆజ్ఞ అయింది. నేనూ, సీతా ఇప్పుడే బయలుదేరుతున్నాం. వెంటనే రథం సిద్ధం చెయ్యి. సీత కోసం రాజ భవనం నుంచి మెత్తని ఆసనం తెచ్చి రథంలో అమర్చు,” అన్నాడు.

సుమంత్రుడు రథాన్ని ఆయత్తం చేసి తేగానే లక్ష్మణుడు సీత వద్దకు వెళ్లి, “అమ్మా ఆశ్రమాలు చూడాలని ఉన్నట్లు రాజుగారితో అన్నావుట. రాజుగారి ఆజ్ఞ అయింది. గంగా తీరాన గల ఆశ్రమాలకు పోదాం. బయలు దేరు. మా అన్న ఆజ్ఞప్రకారం నేను కూడా నీవెంట వస్తున్నాను,” అన్నాడు.

సీత ఈ మాటలకు పరమానందం చెంది, వెలగల బట్టలూ, రత్నాలూ, ఆభరణాలూ మునిపత్తుల కోసం తీసుకుని లక్ష్మణుడి వెంట రథం మీద బయలుదేరింది. రథం వేగంగా పోతుంటే సీతకు దుశ్శకునాలు కని పించాయి.

ఆసంగతి లక్ష్మణుడితో చెప్పి, “అత్తలూ వాళ్లూ క్షేమంగా ఉన్నారు కద!” అన్నది. లోపల గుండె గుబగుబ లాడుతున్నప్పటికీ, లక్ష్మణుడు పైకి నవ్వుతూ, “వారంతా క్షేమం గానే ఉన్నారు,” అన్నాడు.

రాత్రి అయేసరికి రథం గోమతీ తీర్థం చేరింది. ఆ రాత్రి అక్కడ గడిపి, తెల్లవారి బయలుదేరి, మధ్యాహ్నానికల్లా గంగాతీరా నికి చేరుకున్నారు.