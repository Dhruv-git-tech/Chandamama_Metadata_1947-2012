ఆ మనిషి ఎందుకు ఆగిపాయ్యాడు ?'' అని అడిగాడు.

''అది వాడి ఇష్టం! ఆగిపోవాలను కున్నాడు; ఆగిపాయ్యాడు, అంతే !'' అన్నాడు ధరహాసుడు.

నికుంభుడి ముఖం వెలవెలపోయింది. సభలో వున్నవాళ్ళందరూ హర్షధ్వానాలు చేశారు. రాజు ప్రశంసాపూర్వకంగా ధర హాసుడి కేసి చూశాడు.

తల పంకిస్తూ నేలచూపులు చూస్తున్న నికుంభుడితో, ధరహాసుడు, ''మీరు గొప్ప పండితులు కావచ్చునేమోగాని, జ్ఞాన సంపన్నులు మాత్రం కాదు. జ్ఞానానికి అంతన్నది లేదు గదా! అయినా జ్ఞాన వంతుల మనుకునే కొందరు—ఎవరైనా ఒక వ్యక్తిపిడికిటినిండా ఇసుక పట్టుకుని, ఇందులో ఎంత ఇసుక వున్నదని అడిగితే, లెక్కపెట్టడం కష్టమని చెబుతారేగాని, అందులో పిడికెడు ఇసుక వున్నదని మాత్రం సూటిగా చెప్పరు. మీరు అలాంటి వారి కోవకు చెందినవారే,'' అన్నాడు.

ఇది వింటూనే నికుంభుడు, రాజుతో గానీ, ధరహాసుడితోగానీ ఒక్క మాట మాట్లాడకుండా సభలో నుంచి మౌనంగా వెళ్ళిపోయాడు.

రాజు సర్వోత్తముడు, ధరహాసుణ్ణి దగ్గిరకు పిలిచి వివరాలు అడిగాడు.

ధరహాసుడు వినయంగా, ''ప్రభూ, మాది సమీపంలో వున్న మృణాళినీ నదీ తీరంలోని చిన్న అగ్రహారం. మా తండ్రికి మేము ముగ్గురం కొడుకులం. మేము గొప్ప పండితులం కాదుగాని, మాది పండిత కుటుంబమే,'' అంటూ దూరంగా వున్న తనసోదరులను చూపుతూ, ''మాతమ్ముడి పేరు మందహాసుడు, మా అన్న పేరు అట్టహాసుడు. మేం ముగ్గురం తమ కొలువులో ఏదైనా ఉద్యోగం దొరుకు తుందేమో అని వచ్చాము,'' అన్నాడు.

సర్వోత్తముడు, ధరహాసుణ్ణి ఘనంగా సత్కరించి, అతడితోపాటు అతడి అన్నకూ, తమ్ముడికి కూడా, ఆస్థానంలో తగిన ఉద్యోగాలు యిచ్చాడు.