కోడలుగా స్వీకరించరని ధర్మసేనుడు నమ్ముతున్నాడు. తమరు సంపదాయాన్ని పదిలి అర్హతనుబట్టి నా కుమార్తెను, మీ కోడలుగా స్వీకరించగలరా ?'' అని అడిగాడు మంత్రి.

ఈ మాటలతో చంద్రసేనుడికి కోపం వచ్చింది. ఆయన దాన్ని అణుచుకునేందుకు ప్రయత్నెస్తూ, ''మీ కుమార్తె అర్హతను నిర్ణయించవలసింది, మీరు కాదు; నేను!'' అన్నాడు.

దీనికి మంత్రి మళ్ళీ నవ్వు ఊరు కున్నాడు. కారణం చెప్పుమని రాజు మరీ మరీ బలవంతపెట్టగా, ''ప్రభూ, తనకే స్త్రీ భార్యకావాలో నిర్ణయించే స్వతంత్రం

పురుషుడికుండాలి. ధర్మసేనుడు త్రిపుర సుందరిని తన భార్య కావాలనుకుంటున్నాడు. అది కాదనే అర్హత మీకంటే నాకే ఎక్కువ. ఎందుకంటే రాజకుమారులలో రాజు కాగల అర్హత ఎవరికున్నదో తేల్చలేక, తమరా బాధ్యతను నాకప్పగిస్తున్నారు. రాజును నిర్ణయించగలవాడికి రాణిని నిర్ణయించగల అర్హత వుండదంటారా ?'' అన్నాడు మంత్రి.

చంద్రసేనుడు కాసేపాలో చించి, ''మీరు చెప్పింది సబబుగానే వున్నది. ధర్మసేనుడు, త్రిపురనుందరిని ప్రేమించి వుంటే వారి వివాహం నేనే జరిపిస్తాను. తమరిక ఏ సందేహమూలేకుండా రాజకుమారులలో రాజ్యార్హత ఎవరికున్నదో నిర్ణయించే ప్రయత్నానికి పూనుకోండి,'' అన్నాడు.

దీనికి కూడా మంత్రి నవ్వి ఊరు కున్నాడు.

''ఇప్పటికీ మీకు నాచిత్తశుద్ధి మీద నమ్మకం కుదరలేదా ? ఎందుకలా నవ్వుతారు ?'' అని అడిగాడు రాజు చంద్రసేనుడు.

''ప్రభూ, ధర్మసేనుడు నా అల్లుడయ్యాక, రాజ్యార్హత వేరే ఎవరికో ఉన్నదని నేను నిర్ణయిస్తానని మీరు నమ్ముతున్నారా ?'' అన్నాడు మంత్రి.