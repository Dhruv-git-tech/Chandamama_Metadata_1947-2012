“అవును! ముమ్మాటికీ. మీరు మామీద యుద్ధం ప్రకటించలేదుగా?”

“అరాజకదేశం మీద యుద్ధం ప్రకటించే దేమిటి?”

“మా దేశానికి ప్రజలే రాజులు. మాది ప్రజారాజ్యం.”

“ప్రజారాజ్యం ఒక రాజ్యం కాదు. అది నిలబడదు.”

“మేము మా రాజ్యాన్ని నిలబెట్టు కుంటాము. నా చేతులు విప్పించండి. నేను మీతో మాట్లాడాలి,” అన్నాడు విక్రముడు.

రాజమార్తాండుడు అతని చేతులు విప్పించి, తన పక్కనే కూర్చోబెట్టు కున్నాడు.

“నేను మీ దేశంలోని ప్రజలను క్షణంలో నాశనం చేస్తాను. నీవంటి పిరికిపందలు నాకు లక్ష్యంలేదు. మీకొక రాజు ఏర్పడేదాకా మీదొక రాజ్యమని నేను గుర్తించను,” అన్నాడు రాజమార్తాండుడు.

“మాదేశంలో నావంటి యువకులూ, నన్ను మించినవారూ ఎంతోమంది ఉన్నారు. వారు మా రాజ్యాన్ని తమ ప్రాణాలతో కాపాడుతారు. వారి సాహసం ఎటువంటిదో మీకు మచ్చు చూపిస్తాను,” అంటూ విక్రముడు తన ఎడమచేతిని గథిమని మంటలలోకి చాచాడు.

క్షణంలో అతని చెయ్యి కాలసాగింది. అయినా, విక్రముడు తనచేతిని వెనక్కు తీయలేదు. కాలుతూన్న చేతికేసి చూస్తూ విక్రముడు ఇలా అన్నాడు:

“మేము సాహసాలం. చిత్రహింసలు చేసినా మీరు మమ్మల్ని జయించలేరు. మేము మా ప్రజారాజ్యాన్ని కాపాడడానికి ఎంత త్యాగమైనా చేస్తాం!”

విక్రముడి సాహసానికీ, నిశ్చలత్వానికీ రాజమార్తాండుడు చాలా అచ్చెరువందాడు. వెంటనే విక్రముణ్ణి విడిచిపుచ్చి రాజమార్తాండుడు మరునాడే గుడా రాలెత్తి తన సేనలతో సహా రాజధానికి మరలి పోయాడు.