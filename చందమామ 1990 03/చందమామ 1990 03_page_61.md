లన్న సంప్రదాయం పాటిస్తూనే, మీరు సంప్రదాయం పాటించని ఆదర్శవాదినను కుంటున్నారు. మీరు మీ బిడ్డలలో ఒకరు రాజు కావాలనుకున్నట్లే, నేను నా అల్లుడే రాజుకావాలనుకుంటే తప్పుపడుతున్నారు. నవ్వుకోక నేను చేయగలిగినదేముంది?’’ అన్నాడు మంత్రి.

రాజుకు తన ఆలోచనలోని లోపం ఇప్పుడు అర్థమైంది. అయన సంప్రదాన్ని విడిచిపెట్టే ఆలోచన మాను కుని, ‘‘ధర్మసేనుడికి నిజంగానే రాజ్యార్హత ఉన్నదని తమరు భావిస్తున్నారా?’’ అని ప్రశ్నించాడు.

‘‘ప్రభూ, సమర్థుడైన మంత్రి, శక్తి మంతులైన పరివారం, నమ్మకస్థులైన సేవకులు, అనుకూలవతి అయిన భార్య, అభిమానించే ప్రజలు వుంటే, ఏరాజైనా రాజ్యాన్నేలడానికి అర్హుడే! అందులోనూ సంప్రదాయం ప్రకారం ధర్మసేనుడే రాజ్యార్హత కలిగినవాడు,’’ అన్నాడు మంత్రి.

చంద్రసేనుడు మారుమాట్లాడకుండా మంత్రి చెప్పినదానికి అంగీకరించాడు. అప్పుడు మంత్రి నవ్వి. ‘‘ఎందుకు నవ్వా వని అడక్కండి! మీకు వియ్యంకుడిని కాబోయే నేను, మీరంటే భయపడ నష్టరంలేదు. రాజొక్కడు స్వార్థపరు డైతేనే రాజరికం రాజాంతఃపురం విడిచి పోవడంలేదు. ఇప్పుడు రాజు, మంత్రుల స్వార్థం కలిస్తే పూర్వీకు లేర్పరచిన మగధ సంప్రదాయాలు చిరస్థాయిగా నిలిచి పోతాయి,’’ అన్నాడు.

దీనికి చంద్రసేనుడు కూడా నవ్వి. ‘‘రాజనీతికంటే, మంత్రినీతి గొప్పదని తమరు చక్కగా ఋజువుచేశారు. రాజనీతి నా బిడ్డను రాజును చేస్తే, మంత్రినీతి మీ బిడ్డను ఈ రాజ్యానికి రాణిని చేస్తున్నది. మీవంటి సర్వ సమర్థుడి ఆల్లుడైన ధర్మసేనుడికి, రాజ్యంలో ఎదురుంటుందనుకోను,’’ అని వెంటనే ధర్మసేనుడి వివాహానికి, రాజ్యాధిషేకానికి ఏర్పాట్లు చేశాడు.