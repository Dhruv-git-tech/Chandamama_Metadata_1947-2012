నిర్ణారణ అవుతుంది. అలా జరగడం నీ ఆక్క కిష్టముండదు. అందుకే మళ్ళీ ఈ ఇంట్లో అడుగు పెట్టదు," అన్నాడు కోదండపాణి.

"నువ్వు నా కోపం తగ్గించడానికి అబద్ధం చెబుతున్నావు. నేను నిజంగా అందగత్తెను కాదు," అన్నది దయ్యం వగలుపోతూ.

"నేనబద్దాలు చెబితే అది నీ సంతోషం కోసమేగదా ! అయినా, నేను అందమైన వాళ్ళనే తప్ప అడ్డమైనవాళ్లను సంతోష పెట్టను," అన్నాడు కోదండపాణి లేని కోపం నటిస్తూ.

వెంటనే పిల్లదయ్యం, "నువ్వు నిజమే చెబుతూం టే, నన్ను పెళ్ళి చేసు కుంటావా ?" అని అడిగింది.

"నేను మనిషిని: నువ్వు దయ్యానివి. మన పెళ్ళి ఎలా సాధ్యం?" అన్నాడు కోదండపాణి భయంగా.

"నేను కావాలను కున్నప్పుడల్లా మనిషిగా మారగలను. ఒక మనిషిని పెళ్ళి చేసుకోవాలని కోరిక," అన్నది పిల్లదయ్యం.

ఈలోగా పెద్దదయ్యం కోదండపాణి వద్దకు వచ్చి, "అమ్మాయికి సర్ది చెప్పావా? దాని కోపం తగ్గిందా?" అన్నది.

"నాన్నా! నన్నియన పెళ్ళి చేసు కునేందుకు ఒప్పుకున్నాడు," అన్నది పిల్లదయ్యం.

ఆ మాటలకు తండ్రి దయ్యం, తల్లి దయ్యం రెండూ కూడా ఆనందం పట్టలేక కీచు మంటూ అరిచి గంతులు వేయ సాగాయి.

"మీ గంతులాపండి! పెళ్ళంటే ఊం అనగానే అయిపోదు. నాకు కట్టం కావాలి," అన్నాడు కోదండపాణి.

"అడగవయ్యా అడుగు. నా పిల్లలిద్దరికి పెళ్ళి చేయాలన్న కోరికతోనే కదా నేనిక్కడున్నది! నీకేం కావాలో అడుగు, తెచ్చిస్తాను," అన్నది పెద్దదయ్యం.