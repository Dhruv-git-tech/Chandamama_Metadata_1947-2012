కట్టండి,” అని ఒక తైలవర్ణ చిత్రం అందించాడు.

చిత్రం వైపు దృష్టి సారించిన శ్రీచంద్రుడు కణకాలంని శ్చేష్టుడయ్యాడు. ఆ తైలవర్ణచిత్రంలో ఒక తల్లి, బిడ్డను ఎత్తుకొని ముద్దాడుతున్నది. ఆ బాలుడు బోసినవ్వులు కురిపిస్తున్నాడు. ఆదృశ్యాన్ని చిత్రకారుడు చిత్రించిన తీరు అత్యధ్భుతంగా వున్నది.

ఆయన శివదత్తుణ్ణి, “నా అంచనాతప్పక పొతే, ఇది ఊహాచిత్రం కాదు, సజీవ మూర్తులచిత్రం! అవునా?” అని అడిగాడు.

“మీ ఊహ సరైనదే! ఈ చిత్రంలోని మాతృ మూర్తి, నా తల్లి. ఆ పసిబిడ్డను నేనే! ఆ రోజుల్లో ఈ చిత్రాన్ని గీసిన చిత్రకారుడి ప్రతిభను మెచ్చి, మా తండ్రి అతడికి, నూరు ఎకరాలు మాన్యంగా ఇచ్చాడు. అటువంటిది ఓడలు, బళ్లయి, నేనీచిత్రాన్ని అమ్మవలసి వచ్చింది,” అంటూ శివదత్తుడు విచారపడ్డాడు.

“విచారపడకు. ఈ చిత్రాన్ని నేను ప్రాణప్రదంగా చూసుకుంటాను, ఇక దీని ఖరీదు కట్టమంటావా? అది అసాధ్యం. నిన్ను నా ధనాగారానికి తీసుకుపోతాను, నీకెంత ధనం కావాలో అంత తీసుకో,” అని శ్రీచంద్రుడు, శివదత్తుణ్ణి తన ధనా గారానికి తీసుకుపోయాడు.

శివదత్తుడు, శ్రీచంద్రుడి ధనాగారం నుంచి వంద వరహాలు తీసుకొని, “నాకి సొమ్ము చాలు. దీన్ని పెట్టుబడిగా పెట్టి. ఏదైనా వ్యాపారం చేస్తాను. ఆపైన దైవ మున్నాడు,” అన్నాడు.

శ్రీచంద్రుడు ఆశ్చర్యపోయి, “అంత అద్భుతమైన చిత్రానికి, ఇంత కొద్ది సొమ్ముతో సంతృప్తిపడతావేం? కనీసం లక్ష వరహాలైనా తీసుకో,” అన్నాడు.

ఇందుకు శివదత్తుడు ఒప్పుకోక, అక్కడినుంచి వెళ్ళిపోయాడు.

శ్రీచంద్రుడు తాను కొన్న వర్ణచిత్రాన్ని రాజు జయద్రధుడికి చూపించాడు. ఆ చిత్రం రాజును ముగ్ధుణ్ణి చేసింది. ఆయన