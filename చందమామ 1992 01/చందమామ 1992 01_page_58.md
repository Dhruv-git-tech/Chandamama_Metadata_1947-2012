తల్లికొడుకు లిద్దరూ మాత్రం, ముఖాలు చూసుకుని చిన్నగా నవ్వుకున్నారు.

కొద్ది కేణాలు గడిచాక శాస్త్రి, '‘అయితే మీ అమ్మాయిగారు, నీకీ ప్రశ్నలు నేర్పి పంపిందా ?'’ అని ప్రశ్నించాడు.

మల్లిఖార్జునుడు కేణం తట పటా యించి, '‘లేదు. బాబూ! మా అమ్మాయి గారు, నాకు కేవలం ఆలోచించడం మాత్రమే నేర్పారు. ఆలోచిస్తుంటే అన్ని మనకే తెలుస్తాయట. మీరు వస్తున్నారని తెలియగానే, నేను సంబరపడుతూంటే— ఈ సంబంధం కుది రేది కాదు లేదా, అన్నారు అమ్మాయిగారు. అందుకని, నేనే మొదటి రెండు ప్రశ్నలూ ఆలోచించి, మూడో ప్రశ్న ద్వారా, నా ఆలోచన మీకు చెప్పేశాను, అంతే! ఇందులో మా అమ్మాయిగారి ప్రమేయం ఏమీలేదు,'' అన్నాడు.

బండి ఇంటిని సమీపించగానే, రామ శర్మ ఎదురువచ్చి, అందర్నీ సాదరంగా ఆహ్వానించి లోపలికి తీసుకు వెళ్ళాడు.

తండ్రి పిలిచిన మీదట, శారద వచ్చి, వినయంగా శాస్త్రి దంపతు లిద్దరికీ నమస్కరించి వెళ్ళింది.

భోజనాలై విశ్రాంతిగా కూర్చున్న సమయంలో, రామశర్మ, '‘బావా! అమ్మాయిని పిలవమంటావా ?'’ అని అడిగాడు.

‘‘దేనికి ?'' అర్థం కానట్టు ప్రశ్నించాడు గౌరీనాథశాస్త్రి.

‘‘అమ్మాయి విద్యాకౌశలాన్ని పరీక్షిస్తా నన్నావు గదా !'' అన్నాడు రామశర్మ.

దానికి గౌరీనాథశాస్త్రి నవ్వుతూ, '‘నీ కూతురు తరపున ఆమె శిఘ్యడు, మూడే మూడు ప్రశ్నలతో నన్ను ఓడించాడయ్యా! అంతేకాదు, నాకు ఆలోచించడం కూడా నేర్పాడు. బాగా ఆలోచించి చెబుతున్నాను, నీ కూతురు నాకు పరిపూర్ణంగా నచ్చింది. ఇక నువ్వు లగ్నం పెట్టించడమే తరువాయి !'' అన్నాడు.

శాస్త్రి మాటలకు రామశర్మతోబాటు, అందరి ముఖాలూ ఆశ్చర్యానందాలతో కలకల్లాడాయి.