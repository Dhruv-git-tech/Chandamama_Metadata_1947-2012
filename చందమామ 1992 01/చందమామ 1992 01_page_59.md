తెల్ల ఏనుగు!

పూర్వం బర్మాదేశంలోని, ఒక చిన్న రాజ్యాన్ని హౌలాంగ్ అనే రాజు పాలిస్తుండేవాడు. దానిరాజధానినగరంలో క్వాంగ్‌యూ అనేవాడు, ఎంత మాసిన బట్టలనైనా సరే శుభ్రంగా ఉతికి చలప చెయ్యడంలో చాలా ప్రసిద్ధికెక్కాడు.

ఒకనాటి ఉదయంవేళ క్వాంగ్‌యూ దగ్గిరకు, మట్టిపాత్రలు చేయడంలో మంచి నేర్పరి అయిన కుమ్మరివాడౌకడు వచ్చి, 'రాజుగారు నాకోసం కబురంపారు. రాణీ గారికి ఒంట్లో బాగోలేదట. ఆమె సేవించే మందులు తయారు చేయడానికి, ప్రత్యేక మైనమట్టితోఒకపాత్రచేయాలి,"అన్నాడు.

'అదృష్టవంతుడివి! రాజుదర్శనం మాటలా?' అన్నాడు క్వాంగ్‌యూ.

'అది నిజమే. కాని, ఆయన్ని దర్శించేందుకు కాస్తశుభ్రంగా వున్నదుస్తులతో వెళ్ళాలిగదా! ఇదుగో, ఈసంచీలో మాసిన

బట్టలు తెచ్చాను. వాటిని రేపు ఉదయాని కల్లా బాగా ఉతికి ఇవ్వాలి," అన్నాడు.

ఆ మధ్యాహ్నం క్వాంగ్‌యూ వాటిని శుభ్రపరిచేందుకు వేడినిళ్ళలో ఉడక బెట్టేసరికి, నీలం రంగులో వున్న ఆ బట్టల రంగు వెలిసిపోయి తెల్లగా అయినై.

మర్నాడు కుమ్మరి వచ్చి, జరిగింది చూసి క్వాంగ్‌యూతో పోట్లాటకు దిగి, తనకు జరిగిన సప్టాన్ని గురించి రాజుకు ఫిర్యాదు చేస్తానంటూ, అతనికి డబ్బు లివ్వకుండా వెళ్ళిపోయాడు.

కుమ్మరి రాజప్రాసాదంలోకి వెళ్ళే సరికి, రాజు, 'ఆహాఁ, ఏం తెలుపు! బట్టల్ని మల్లెపూవంత తెలుపుగా ఉతికిన వాడెవడు?' అని కుమ్మరిని అడిగాడు.

వాడు రాజుతో, 'ప్రభూ! మన నగరం లోనే క్వాంగ్‌యూ అనే బట్టలుతికేవాడున్నాడు. వాడు దేన్నయినాసరే, ఆఖరుకు