పుట్టుమచ్చ

చిత్రసేనుడనే రాజుకు పుట్టుమచ్చలశాస్త్రం మీద నమ్మకం జాస్తి. రాజుగారి ఈ బలహీతను పసిగట్టి అందులో అరాకోరా ప్రవేశం గల వారందరూ ఆయన వద్దకు వచ్చి, ఏవో నాలుగు మాటలు చెప్పి డబ్బు పుచ్చుకు పోతూండేవాళ్ళు. ఆయన మంత్రి నువర్దుడికి, ఈ పరిస్థితి చాలా బాధ కలిగించేది. రాజుగారిని ఈ పిచ్చి నుంచి ఎలా విముత్తుణ్ణి చెయ్యాలా అని ఆలోచిస్తూ, తగిన అవకాశం కోసం ఎదురు చూడసాగాడు.

ఒక రోజు పారుగు రాజ్యం నుంచి, పుట్టుమచ్చలశాస్త్రంలో మహాపండితుడినంటూ శివ గుప్తుడనే అతడు వచ్చాడు. చిత్రసేనుడు, అతణ్ణి తన శరీరం మీది పుట్టుమచ్చలను పరిశీలించ మన్నాడు.

శివగుప్తుడు నంచిలో నుంచి భూతద్దం తీసి ఒక్కొక్కమచ్చనే పరీక్షా, ఫలితాలను చెప్పసాగాడు. చివరకు మణికట్టు మీది పుట్టుమచ్చను చూసి, “ఏమి మచ్చ, ప్రభూ! ఇది కందిగింజంత వుండబట్టి తమరు మహారాజులయ్యారు. ఇదే చింతగింజంత పరిమాణంలో వుండవుంటే—తమరు చక్రవర్తులయ్యేవారు!” అన్నాడు.

మంత్రి మౌనంగా పక్కనే వున్న కావలిభటుణ్ణి దగ్గిరకు రమ్మని సైగచేశాడు. దగ్గరకు రాగానే వాడి కుడిచేతిని చాపమన్నాడు. వాడి మణికట్టు మీద చింతగింజ పరిమాణంలో పుట్టుమచ్చ వున్నది.

ఇది చూసి శివగుప్తుడి ముఖం పాలిపోయింది. అనాటితో రాజు చిత్రసేనుడికి పుట్టుమచ్చల పిచ్చి వదిలిపోయింది.
—ఆర్. పట్టాచిరామరాజు