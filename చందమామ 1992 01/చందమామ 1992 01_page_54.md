“ఆయన ధోరణి చూస్తూంటే, ఇదివరకటి పంతాన్ని, చాలావరకు మర్చిపోయారనే అనిపిస్తున్నది, అన్నయ్యా! మంచి రోజు చూసుకుని, నువ్వు మా ఇంటికి రా! నీ కూతుర్మి మాధవుడికి చేసుకోమని, ఆయన్నడుగు. ఆ పైన భగవంతుడి దయ,” అన్నది.

కొద్ది రోజులు గడిచాయి. మంచి రోజు చూసుకుని చెల్లెలి ఇంటికి బయలుదేరాడు రామశర్మ. ఈలోపలే, సుభద్ర తన భర్తతో—పెళ్ళిలో మాధవుణ్ణి చూసిన దగ్గిర నుంచి, తన అల్లుడుగా చేసుకో వాలని రామశర్మ ఉర్రూతలూగుతున్నాడనీ, మంచి రోజు చూసుకుని తమ ఇంటికి వస్తాడనీ చెప్పింది.

ఈ మాట విన్న గౌరీనాథశాస్త్రి, మరింత గర్వంతో పొంగిపోతూ, “పిల్ల నాకు పూర్తిగా నచ్చనీ, చూద్దాం!” అన్నాడు భార్యతో నిర్లక్ష్యంగా.

ఆ తర్వాత వారం రోజులకు, తన ఇంటికి వచ్చిన బావమరిది రామశర్మతో కూడా అదే నిర్లక్ష్యధోరణిలో, “ఇంతకూ నీ కూతురు ఏమైనా చదువుకున్నదా?” అని ప్రశ్నించాడు, కాస్త వెటకారంగా గౌరీనాథశాస్త్రి.

రామశర్మ కోపాన్ని అణచుకుంటూ, “నా కూతురు విద్య గురించి, నేను చెప్పుకోవడం తగదుకానీ, శారద సార్థక్యం నామధేయు రాలు, బావా!” అని సామ్యంగా జవాబిచ్చాడు.