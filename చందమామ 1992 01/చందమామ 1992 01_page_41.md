పూర్వం సౌర త్రిపూర్ణ అనే చిన్న గ్రామంలో రామసింహుడు అనే షాపుకారు ఉండేవాడు. అతనికి డబ్బు ఖర్చు పెట్టట మంటే చాలా అయిష్టం.

ఒకనాడు అతడు ఏదో పని మీద పారు గూరికి పోతూండగా దారిలో ఒక ఖర్చూరపు చెట్టు కనబడింది. దానినిండా గుత్తులు గుత్తులుగా ఖర్చూరపు పళ్ళున్నాయి. రామ సింహుడికి చిన్నప్పటి నుంచీ ఖర్చూరపు పళ్ళంటే చాలా ఇష్టం. ఇప్పుడు వాటిని చూస్తూంటే అతనికి నోరూరింది. అతనికి చెట్టు ఎక్కటం రాదు. కాని, చూస్తూ చూస్తూఖర్చూరపు పళ్ళను వదిలి ముందుకు సాగిపోవటానికి మనస్కరించక, అతను ఎలాగో కష్టపడి చెట్టు ఎకాడు.

రామసింహుడు తిన్నన్ని పళ్ళు తిని, మరికొన్ని జేబులో వేసుకుని, చెట్టు దిగి వద్దామనికిందికి చూసేసరికి, నేల ఎక్కడో పాతాళంలో ఉన్నట్టు కనబడి, కళ్ళు తిరిగి, కింద పడిపోతాననిభయం పుట్టింది. ఆ భయంలో అతను భగవంతుణ్ణి తలుచు కుని, ''స్యామీ, నేను శేమంగా కిందికి దిగితే వెయి్య మందికి సంతర్పణ చేయి స్తాను,'' అని మొక్కుకున్నాడు.

అలా మొక్కుకున్న మీదట ధైర్యం వచ్చి అతను చెట్టు దిగ నారంభించాడు. కొంత దిగినాక కిందికి చూస్తే ప్రమాదం కొంతతక్కువగా ఉన్నట్టుతోంది. అందు చేత రామసింహుడు, ''వెయి్య మందికి కాకపోయినా అయిదువందల మందికి సంతర్పణ చెయ్యకతప్పదు. ఇది దేవుడి వీషయం,'' అనుకున్నాడు.

ఇంకా కొంచెం దిగినాక అతనికి అయిదు వందల మందికి సంతర్పణ చెయ్యటం చాలా అనవసరమని తోచింది; ఒక వంద మందికి చేస్తే చాలుననిపించింది.