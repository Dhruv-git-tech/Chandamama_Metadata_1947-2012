గురుకులం నుంచి, ఎందరు విద్యార్థులు యోగ్యతాపత్రాలు తీసుకున్నారు ?'' అని ప్రశ్నించాడు.

''ఏమని చెప్పేది, మహారాజా ! కిందటి సంవత్సరం వరకూ, ఏడాదికి ఒకరిద్దరి కంటే ఉత్తిర్ణులయ్యేవారు కాదు. కాని, ఈ ఏడాదిపది హేనుమందిదాకా యోగ్యతా పత్రానికి అర్హులయ్యారు. అయితే, అలా అర్హులైనవారిలో చాలామంది సామాన్యమైన తెలివితేటలు గల వాళ్ళు కావడం, నాకు ఆశ్చర్యం కలిగిస్తున్నది.'' అన్నాడు మాధవానందుడు.

''మహాకవి శ్రీముఖుడి కావ్యాలలో తప్పులు పట్టగలవాళ్ళు. సామాన్యమైన తెలివిగలవాళ్ళని మీరనడం, వింతగా వున్నది !'' అన్నాడు రాజు వివేకవర్మ ఆశ్చర్యంగా.

అప్పటివరకూ మౌనంగా వున్న మంత్రి ధీనిధి కల్పించుకుని, ''జందులో వింత ఏమిలేదు, మహారాజా! మాధవానందుల గురుకులం నుంచి వచ్చినవారికి, మీరు ఆస్థానంలో ఎక్కువ ప్రాముఖ్యతనిస్తు న్నారు. ఆందువల్ల, వేరే ఎవరైనా మహాపండితుడు, శ్రీముఖుడి కావ్యాలలోనిలోపాలను ఎంచి సిద్ధంగా వుంచుకుని, ఈ గురుకులంలో విద్యపూర్తిచేసినవారికి, వాటిని ఎంతో కొంత ధరకు అమ్ముతూండ వచ్చు గదా !'' అన్నాడు.

మంత్రి లౌకిక కబుద్ధికి వివేకవర్మ ఆశ్చర్యపోయాడు.