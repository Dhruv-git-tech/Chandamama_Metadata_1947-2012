వాకిప్పుడిక ఏ కోరికలూ లేవు!”అంటూ పిల్ల దయ్యం కోదండపాణిని మెచ్చుకున్నది.

“ఇప్పుడిక నీకు ఏ కోరికలూ లేక పోతే, ఇంకా ఇలా దయ్యమై పడివుండడ మెందుకు ?” అన్నాడు కోదండపాణి.

అంతే! పిల్లదయ్యం అక్కణ్ణించి మాయమయింది. దాని ఆత్మ స్వర్గానికి పోయుండాలి!

కోదండపాణి అ రాత్రంతా అక్కడ నుఖంగా నిద్రపోయాడు. తెల్లవారుతూనే శ్రీమంతుడింటికిపోయి జరిగింది చెప్పాడు.

శ్రీమంతుడు వాణ్ణి మెచ్చుకుని, “అన్ని విధాలా ప్రయోజకుడి వైన నిన్ను, నా అల్లుడుగా చేసుకోవాలనుంది. నీకు నా కూతుర్చిచ్చి పెళ్ళిచేసి, ఆ మేడను కట్టింగా ఇస్తాను. అయితే, ఒక్కగానొక్క కూతురు, దాన్ని వదిలి మేం వుండలేం. మమ్మల్ని కూడా ఆ మేడలో వుండ నివ్వాలి,” అన్నాడు.

శ్రీమంతుడి కూతురు తార చాలా అందంగా వుండడంతో, కోదండపాణి

పెళ్ళికి వెంటనే ఒప్పుకుంటూ, “మీ అమ్మాయిని పెళ్ళాడడానికి, నాకెలాంటి అభ్యంతరమూలేదు. కానీ ఇల్లరికపుటల్లు డనిపించుకోవడం, నాకు సుత రామూ గిట్టదు. అలా కాకుంటే నేను, ఆ దయ్యం చిన్న కూతుర్షే పెళ్ళాడి వుండేవాణ్ణి. దాని ఆకారం వికారం అయినా, బుద్ది కడిగిన ముత్యం లాంటిది. ఇక కట్టం మాటకొస్తే—ఈ కట్టాలూ కానుకలంటే, ఆసలే నాకు సరిపడదు. నాకు ఉద్యోగ మంటూ వున్నది. ఆ వచ్చే జీతంతో నేనూ, మీ కుమార్తే హాయిగా బతగ్గలం,” అన్నాడు.

ఆ జవాబుతో శ్రీమంతుడిక చేసేదిలేక, “అయితే, ఒక పని చెయ్యి. ఆ మేడకు దయ్యాలకొంప అన్న పేరొచ్చింది గనక, ఎవరూ దానిలోకి అద్దెకు రారు. నువ్వూ, నీ భార్య ఆందులో వుండండి!” అన్నాడు.

ఇందుకు కోదండపాణి ఒప్పుకున్నాడు. తర్వాత శ్రీమంతుడి కూతురుతో కోదండపాణి పెళ్ళి ఘనంగా జరిగిపోయింది.