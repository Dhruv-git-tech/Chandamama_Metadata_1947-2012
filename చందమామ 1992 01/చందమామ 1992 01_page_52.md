మూడు ప్రశ్నలు

పూర్వం చందనదేశంలోని, మణిగిరి అనే కొండపక్కగా, శారదానదితాలూకు పాయ ఒకటి ప్రపహిస్తూండేది. దానికి రెండు, మూడు క్రోసులదూరంలోని గౌరీపురమనే పల్లెలో, రామశర్మ అనే పండితుడుండే వాడు. ఆయన మంచి పండితుడే కాక, ఆశుకవి కూడా.

రామశర్మ చెల్లెలైన సుభద్ర భర్త గౌరీ నాథశాస్త్రి, చందదేశపు రాజాస్థాన పండితుడు. అతడు కూడా మంచి పండితుడే అయినప్పటికీ, గొప్ప అహంకారి. ఆయన ఒకసారి, రామశర్మ కూతురి బాలసారె సందర్భంగా, భార్యతోపాటు గౌరీపురం వచ్చాడు.

ఆయన రామశర్మతో పిచ్చాపాటి మాట్లాడుతూ, ''రాజధానికి రారాదటయ్యా! నేనున్నాను గదా, గౌరీనాథశాస్త్రి బావమరిదని చెబితేచాలు, రాజు కళ్ళు

మూసుకుని నిన్ను అస్థాన పండితుణ్ణి చేస్తాడు,'' అంటూ పెద్దగా నవ్వాడు.

రామశర్మకు ఉన్న పాలాన్ని వ్యవసాయం చేసుకుంటూ బ్రతకడమే ఇష్టం. అందువల్ల ఆయన గౌరీనాథశాస్త్రితో, ''నాకు అస్థానపదవులూ ఆవీ ఏవీ వద్దులే, బావా! సత్కవులైన వాళ్ళు, పాలందున్నుకుని బ్రతకడం గౌరవప్రదమే, అన్నారుగదా మహాకవులు,'' అన్నాడు చిన్నగా నవ్వుతూ.

ఆ మాట గౌరీనాథశాస్త్రికి చురుకుక్కు మన్నది. అప్పటికాయన మౌనంగా వూరు కున్నా, తర్వాత బాపమరిది తనను అవ మానించాడన్న బాధ ఆయన ను పట్టి పీడించసాగింది. ఆనాటి నుంచి, ఆయన భార్య సుభద్రను పుట్టింటికి పంపక పోవడమే కాక, తను కూడా అత్తవారింటి వైపు చూడడమే మానుకున్నాడు.