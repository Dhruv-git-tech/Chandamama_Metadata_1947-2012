“అలాగే, ప్రభూ!” అంటూ కుమ్మరి బయలుదేరి, ఆ రాత్రికిరాత్రే రాజ్యసరిహద్దులు దాటి పారిపోయాడు.

ఇది విని రాజు కోపం పట్టలేక ఒర నుంచి కత్తిదూసి, క్వాంగ్ యూ ను, “నువ్వూ, ద్రోహం తల పెట్టలేదు గదా?” అని గద్దించాడు.

క్వాంగ్ యూ రాజుకు వంగి, వంగి దణ్ణాలు పెట్టి, “ప్రభూ! ఏ ను గును, నా ఇంటికి పంపండి. రేపిపాటికి ఏనుగునాదా లేక ఐరావతమా? అని తమరు భ్రమపడగలరు,” అన్నాడు.

ఆ రాత్రి క్వాంగ్ యూ తన ఇంటి వద్దమావటివాడు వదిలిపోయిన నల్ల ఏనుగుకు, ఒక నిచ్చెన ఆనించి, దాని మీద నిలబడి, సున్నంతో గోడలకు వెల్లవేసినట్టు, దానికి ఆరగా ఆరగా ఐదారుసార్లు సున్నం నీళ్ళతో వెల్లవేశాడు.

తెల్లవారి రాజు, ఆ ఏనుగును చూసి పరమానందభరితుడై, “ఆహాఁ, తెల్ల ఏనుగు కావాలన్న కోర్కే ఈనాటికి తీరింది!” అని క్వాంగ్ యూను మెచ్చు కుని, వాడికి లక్ష బంగారు కాసులూ, ఒక పంచక ళ్యాణి గురిస్తే బహుకరించాడు.

క్వాంగ్ యూ వాటితో ఇంటికి తిరిగి వస్తూనే, మూటాముల్లే సర్దుకుని గుర్రం మీద బయలుదేరి, సూర్యాస్తమయ మవుతూండగా రాజ్యసరిహద్దులు దాటి, ఒక చిన్న నదీప్రాంతాన్ని చేరాడు.

అక్కడ చిరిగిపోయిన బట్టలతో, ఒకడు నదిలో గాలం వేసి చేపలు పడుతూ కనిపించాడు. క్వాంగ్ యూ వాడి కేసి చూసి గుర్తించి, “ఓహూ, నన్ను సాధించబోయి కుమ్మరివి, జాలరివయ్యావన్నమాట!” అన్నాడు.

కుమ్మరి, క్వాంగ్ యూను చూసి తెల్ల బోతూ, “ఇక్కడి కెందుకొచ్చినట్టు? ఈ గుర్రమేమిటి?” అని అడిగాడు.

అప్పుడు క్వాంగ్ యూ, వాడికి జరిగిన దంతా చెప్పి, “పద, నది దాటి మరొక రాజ్యం చేరి, ఎవరివృత్తులు వాళ్ళం చేసు కుంటూ మిత్రుల్లా బతుకుదాం!” అన్నాడు.