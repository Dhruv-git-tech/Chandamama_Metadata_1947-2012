నాటినుండీ ఆ పర్వతంమీదనే నివసిస్తు
న్నట్లు వివరించాడు శ్వేతవరాహుడు. ఆ
పర్వతం శేషాద్రి, గరుడాద్రి, వేంకటాద్రి,
నారాయణాద్రి, వృషాద్రి, వృషభాద్రి,
అంజనాద్రి అనే సప్తగిరుల సముదాయ
మనీ, అదంతా తనసామ్రాజ్యమనీ చెప్పాడు.

తాను భూలోకంలో వేంకటాచలంమీద
శ్రీనివాసుడు అనే పేరుతో ఉంటున్నట్లు
శ్రీమహావిష్ణువు, శ్వేతవరాహుడితో చెప్పాడు.
“శ్వేతవరాహదేవా.. నువ్వు ఎవరోకాదు, నా
అంశావతారానివే. కలియుగం పూర్తయ్యే
దాకా నేను వేంకటాద్రిమీదనే ఉండాలను
కుంటున్నాను. నూరు అడుగుల స్థలం
నాకు దానంచేయి” అన్నాడు.

“ప్రతిఫలంగా ధనం లేకుండా స్థలం
ఇవ్వను” అని తేల్చి చెప్పాడు శ్వేతురాహుడు.

“ప్రతిఫలంగా ధనాన్ని మించిన ఐశ్వర్యాన్ని ఇస్తాను. భవిష్యత్తులో ఈ పర్వతం మహాక్షేత్రం అవుతుంది. భక్తులు నా దర్శనం కోసం తండోపతండాలుగా ఇక్కడికి వస్తారు. నన్ను దర్శించుకునేందుకు ముందు విధిగా నిన్ను దర్శించి, నీకు క్షీరాభిషేకం చేసి, నైవేద్యం అర్పించే విధంగా నిర్ణయిస్తు న్నాను” అన్నాడు శ్రీనివాసుడు.

శ్వేతవరాహుడు సంతోషంతో అంగీకరిం

చాడు. శ్రీనివాసుడు కోరిన విధంగా పుష్కరిణీ తీరంలో నూరు అడుగుల స్థలాన్ని ధారాదత్తం చేశాడు. తన అనుమతితో, తన సామ్రాజ్యంలో నివసిస్తున్న వకుళమాలిక అనే స్త్రీని శ్రీనివాసుడికి వంటకత్తెగా నియమిస్తానన్నాడు శ్వేతవరాహుడు. ఆయన భోజనం కోసం ప్రతిరోజూ శ్యామధాన్యాన్నీ, తేనెనూ ఇస్తానన్నాడు.

శ్వేత వరాహుడు శ్రీనివాసుడికి వకుళమాతను పరిచయం చేశాడు. శ్రీనివాసుడిని చూడగానే వకుళమాలికను ఏదో తెలియని అనందం ఆవరించింది. శ్రీనివాసుడి దివ్యమంగళస్వరూం ఆమెకు పారవశ్యం కలిగించింది. “సపర్యలు చేస్తూ, చక్కగా వండి పెడుతూ శ్రీనివాసుడిని కన్నబిడ్డలా చూసు కుంటానంది.

వకుళమాలిక వాత్సల్యంతో చేసే ఉపచారాలు శ్రీనివాసుడి మానసిక వేదనను, గాయంమూలంగా కలిగే బాధనూ దూరం చేస్తున్నాయి. వకుళమాలిక క్రమం తప్పకుండా శ్రీనివాసుడి గాయానికి మేడిపాలతో వైద్యం చేయసాగింది. ఆమె చేతిచలవతో గాయం త్వరగా మానిపోయింది. పర్వతంమీద విహరిస్తూ, శ్రీనివాసుడు హాయిగా కాలం వెళ్ళదీస్తున్నాడు.