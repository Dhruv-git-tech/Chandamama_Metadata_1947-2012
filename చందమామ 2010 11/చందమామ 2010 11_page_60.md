చైనా జానపద కథ
యువాన్షియావో
ఇల్లు చేరిన కథ

చాలా సంవత్సరాలకు పూర్వం పూడీ అనే చక్రవర్తి చైనాదేశాన్ని పాలించేవాడు. ఆయన రాజ భవనంలో యువాన్ షియావో అనే పరిచారిక ఉండేది. సంవత్సరం పొడవునా ఒక్క రోజు కూడా విశ్రాంతి లేకుండా ఆమె పనిచేస్తూ ఉండేది.

ఆమెకు తన కుటుంబం వారిని చూసి రావాలనే కోరికకలిగింది. అయినా ఎవరూ ఆమె కోరికను పట్టించుకోలేదు. ఆ కాలంలో సేవకులు ఎవరూ రాజ భవనం వదిలి వెళ్ళకూడదనే నియమం ఉండేది. ఆ కఠిన నిబంధనను తప్పకుండా రాజో ద్యోగులు అమలు పరిచేవారు.

యువాన్షియావోకు రాజభవనంలో డాంగ్ ఫ్యాంగ్ అనే స్నేహితుడు ఉండే వాడు. ఆయన రాజు కొలువులో ఒక మంత్రి. ఆమె ఆయనకు ప్రతి రోజూ చందు రొట్టెలు, చేసి ఇచ్చేది. ఆ రొట్టె లంటే ఆయనకు ఎంతో ఇష్టం.

ఒకనాడు యువాన్ షియావో, కుటుంబాన్ని చూసి రావాలన్న తన కోరి కను డాంగ్ ఫ్యాంగ్ కు తెలి యజేసింది. ఆయన ఆమెకు ఎలాగైనా సాయ

పడాలని నిర్ణయించుకున్నాడు. ఆయన చాలా తెలివైనవాడు కాబట్టి, మంచి ఉపాయాన్ని ఆలోచించాడు.

మంత్రి కావడంవల్ల, చక్రవర్తి ఆయన మాట వింటాడు. పథకం మేరకు ఆయన చక్రవర్తిని రాజసభ ముగిసిన తర్వాత కలుసుకుని, “కొత్తసంవత్సరం వేడుకల చివరి రోజు, అంటేచాంద్రమానం మొదటి నెల పదిహేనవ తేదీ – మన నగరాన్ని నాశనం చేయమని స్వర్గాధిపతి, అగ్ని దేవుణ్ణి ఆజ్ఞాపించాడట!” అన్నాడు.

చక్రవర్తి కలవరపాటుతో “ఈ చిక్కు సమస్యకు తరుణోపాయం ఏమిటి” అని అడిగాడు.

“అగ్నిదేవుడి ఆగ్రహం నుంచి నగ రాన్ని కాపాడుకోవడానికి మనం రాజ్యం లోని ప్రజలందరి సాయం పొందాలి. వారిలో ప్రతిఒక్కరూ వాళ్ళ వాళ్ళకుటుం