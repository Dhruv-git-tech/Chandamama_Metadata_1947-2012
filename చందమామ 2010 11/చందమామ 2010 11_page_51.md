వేళల్లో కరకరలాడే చెగోడీలు, జంతికలు, కజ్జికాయలు, అరిసెలు చేసి పెట్టేది. మామయ్య పిల్లలిద్దరినీ తనతో పాలం తీసుకు వెళ్లి వాళ్లతో బోలెడు కబుర్లు చెప్పేవాడు. చింటూ, చిన్నారి ఆ పాల మంతా తిరుగుతూ తర్వాతతోటలోకి వెళ్లి చెట్లెక్కుతూ ఆడుకునేవారు. పక్షుల కిలాకిలారావాలకు పులకరించిపోయే వారు. అమ్మమ్మరాత్రి అయ్యేసరికి ఇద్దరినీ తన మంచంమీద చెరోపక్క పడుకో బెట్టుకుని ఎన్నో నీతికథలు చెప్పేది. అలా వాళ్లు సెలవులను ఎంతో ఆనం దంగా గడుపుతున్నారు.

ఒకరోజు మధ్యాహ్నం అమ్మమ్మ చింటూ, చిన్నారిలను దగ్గరగా పిలిచి ఇలా అంది. “మీ ఇద్దరికీ ఒక రూపాయి బిళ్ల ఇస్తాను. నాలుగు వీధులవతల రాములవారి గుడికి ఎదురుగా కిరాణా కొట్టు ఉంది. ఇవాళ సాయంత్రం

మనింట్లో పూజకు అగరొత్తులు కావాలి. తెచ్చిపెట్టండి.” చింటూ, చిన్నారి ఉత్సాహంగా రూపాయి బిళ్ల పట్టుకుని పరు గులు తీశారు. కిరాణా కొట్టుకు చేరే లోగా, ఆ వీధి చివర వాళ్లకి ఒక ముసలి వ్యక్తిరోడ్డుమీద పడిపోయి ఉండటం కని పించింది. ఇద్దరూ దగ్గరికి వెళ్లి చూశారు. అతనికి బాగా గడ్డం పెరిగి ఉంది.

“తాతా లే ఏమయింది. అయ్యో పాపం! ఇలా రోడ్డుమీద ఎందుకు పడి పోయావు?” అంటూ చిన్నారి అతడిని బాగా కుదిపింది. అతను కళ్లు తెరిచి చూశాడు. అతని కళ్లు బాగా లోతుకు పోయి ఉన్నాయి. చిన్నారి గబగబా గుడి లోకి వెళ్లి అక్కడి నుంచి ఒక ఖాళీ కొబ్బరి చిప్ప నిండా మంచినీళ్లు తీసుకువచ్చి ఆ తాతకి పట్టించింది.

“నేను పారుగూరి వాడిని పాపా! రాత్రంతా భోజనం లేదు. పైగా నడిచి రావడంతో కళ్లు తిరిగి పడిపోయాను. ఇంకా బోలెడు దూరం నడిస్తే గాని నేను వెళ్లవలసిన ఊరు రాదు. మీ ఇద్దరూ నాకు చెయ్యి సాయం అందిస్తే లేచి వెళ్లిపోతాను,” అన్నాడు.

చింటూకి చిన్నారికి ఆ వ్యక్తిమీద ఎంతో జాలి కలిగింది.

“ఉండు తాతా! ఇలా పక్కగా కూర్చో. ఇప్పుడే వస్తాను” అంటూ చింటూ దగ్గర్లో ఉన్న కిరాణా కొట్టుకి వెళ్లి చేతిలోని రూపాయి బిళ్లను కొట్టువాడికి ఇచ్చి ఒక రొట్టెను కొనుక్కు వచ్చి తినిపించాడు.