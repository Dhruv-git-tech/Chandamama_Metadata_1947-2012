పూర్వం తూర్పుకనుమ ప్రాంతంలో
కప్పలపాలెం అనే గ్రామం, దాని సరసనే
ఒక కొండ ఉండేవి. కొండ కారణంగా
వానలు బాగా కురవడం, చెరువులన్నీ
ఏడాది పొడుగునా నీటితో నిండడం జరి
గేది. కొండకు ఉత్తరాన ఉన్న పెద్దచెరువులో
మండూకసేనుడనే కప్ప ఉండేది. దానికి
చిన్నతనంనుంచీ కొత్త విషయాలు తెలుసు
కోవాలనే కుతూహలం ఉండేది. అది
సమయం దొరికినప్పుడల్లా ఆకాశంలో
ఎగిరే పక్షులను చూసి అసూయపడుతూ
ఉండేది. “నేనుకూడా వాటిలాగా ఎగర
గలిగితే ఎంత బాగుండును? అవి తాము
చూసిన ప్రాంతాలన్నిటి గురించీ ఎన్నెన్ని
వింతలూ, విషయాలూ చెపుతాయో గదా.
కనీసం కొండ అవతల ఏముందోకూడా
నిన్నమొన్నటిదాకా నాకు తెలియదు.”

ఈ పద్ధతిలో అస్తమానం మథనపడే
మండూకసేనుణ్ణి పెద్దచెరువులోని తక్కిన
జలచరాలు ఆటపట్టిస్తూ ఉండేవి. కొండకు
అవతలి పక్క చిన్నచెరువు అనేదొకటి

ఉందనీ, అందులో తాబేళ్ళు కూడా
ఉంటాయనీ పక్షులు చెప్పుకోగా విన్న
మండూకసేనుడికి ప్రపంచమంతా కాక
పోయినా కనీసం చిన్నచెరువునైనా చూసి
రావాలనే కోరిక బలంగా కలిగింది. దీన్ని
గురించి అది కొందరు స్నేహితులకు చెప్పి
నప్పుడు వాళ్ళంతా గేలిచెయ్యడం తప్ప
మరేమీ జరగలేదు.

“నువ్వెక్కడికి వెళతావు? నువ్వొక చిన్న
కప్పవు. మహాఅయితే రెండు గంతులేస్తే
ఒక అడుగు దూరం పోగలవేమో. కొండను
దాటడం అంటే మాటలా? పగటికలలు
వూని బుద్ధిగా చెరువులోనే హాయిగా
ఉండు. పిచ్చివేషాలు వేశావంటే కొండ
మీదున్న ఏ నక్కకో ఆహారమైపోతావు. రోగం
కాస్తా కుదురుతుంది.” అన్నారు వాళ్ళు.

వాళ్ళు నిరుత్సాహ పరుస్తున్నకొద్దీ
మండూకసేనుడికి కొండ అవతలికి వెళ్ళి
రావాలనే కోరిక మరింత బలపడుతూ
వచ్చింది. మండూకసేనుడికి తన ప్రయాణం
గురించిన ఆలోచనలు మొదలయాయి.