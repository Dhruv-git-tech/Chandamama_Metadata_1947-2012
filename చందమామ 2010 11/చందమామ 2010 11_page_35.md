అతడు పక్కనున్న గదిలోకి పోయి, ఒక పెట్టెతెరిచి ఉంటడం చూసి, “ఐదు వందల రూపాయలూ, వెండి వస్తువులూ అంతా దొంగల పాలయ్యింది!” అంటూ కళ్లనీళ్లతో బయటకి వచ్చాడు.

కొమరయ్య, అతడికి ఆదిత్యను చూసి, జరిగిందంతా చెప్పాడు. చలపతి అంతా విని, “ఇందులో మీ పారబాటేమీ లేదు. అంతా నా ప్రారబ్దం!” అన్నాడు.

ఇది జరిగిన నాటి నుంచి, కొమరయ్య తప్పంతా తనదే అన్నట్లుగా బాధపడుతూ, తరచూ భార్యతో, “నా అజాగ్రత్త వల్లనే, డబ్బూ, వెండి వస్తువుల విలువా కలిపి, దాదాపు రెండు వేల రూపాయల చలపతి ఆస్తి దొంగపాలయింది. అతడికి ఏదో కొంత ఇస్తే తప్ప, నాకు మనశ్శాంతి ఉండదు!” అంటూండేవాడు. ఇటువంటిసమయంలో, కొమరయ్యకు దూరపు బంధువైన జనా ర్ధనం అనే అతను ఆ ఊరికి రక్షక భట్టుల అధికారిగా వచ్చాడు. ఆ వచ్చిన రోజు

రాత్రే, అతడు కొమరయ్య పిలవగా, అత డింటికి భోజనానికి రావడం జరిగింది. కొమరయ్య మాటల సందర్భంలో, చలపతి ఇంట జరిగిన దొంగతనం గురించి అతడికి చెప్పాడు.

జనార్ధనం అంతా విని, “ఇంతకూ, ఆ ఆదిత్య అనే అతను నమ్మదగిన వాడేనా?” అని అడిగాడు.

“అతను కొత్తగా, చలపతి ఇంటి దాపుల ఉన్న ఇంట్లోకి అద్దెకు వచ్చాడు. అతడి మంచి చెడ్డల గురించి, నాకేం తెలియదు.” అన్నాడు కొమరయ్య.

జనార్ధనం ఒకటి, రెండు క్షణాలు ఆలోచిస్తూ ఊరుకుని, “దొంగ ఆదిత్యను తాడుతో స్తంభానికి కట్టివేశాడు గదా! దాని ముడి ముందు వైపున ఉన్నదా లేక వెనక వైపు ఉన్నదా?” అని ప్రశ్నించాడు.

కొమరయ్యవెంటనే “నాకు బాగా గుర్తు! తాడు ముడి సరిగ్గా ఆదిత్య పాట్టమీద ఉన్నది,” అన్నాడు.