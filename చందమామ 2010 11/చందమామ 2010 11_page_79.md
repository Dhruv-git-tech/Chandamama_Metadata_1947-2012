80 రాయల వారి తప్పిదం

1

ఒకరోజు, కృష్ణదేవరాయలకు క్షురకర్మచేయడానికి రాజ మంగలి ఆస్థానానికి వెళ్లినప్పుడు, రాజు నిద్ర పోతున్నాడు. రాజుకు నిద్రాభంగం కలగకుండా మంగలి మెత్తగా తన పని కానిచ్చేశాడు.

2

రాయల వారికి మెలకువ రాగానే, తనకు నిద్రలోనే క్షురకర్మచేసిన మంగలి నైపుణ్యం చూసి ఆనందించాడు. మంగలి ఏది కోరుకున్నా ఇస్తా నని చెప్పాడు.

3

“మహారాజా, చాలా కాలం నుండి మంత్రి కావాలని అనుకుంటున్నాను” అని చెప్పాడు మంగలి. “సరే నిన్ను మంత్రిని చేస్తాను” అన్నాడు రాయలు.

4

ఆస్థానంలోని వారు ఈ విషయం విని ఆశ్చర్యపోయారు. చదువూ సంధ్యా లేని వాడు మంత్రిగా ఎలా పనిచేయగలడు అని వారు సందేహించి ఈ విషయంలో జోక్యం చేసుకోవలిసిందిగా తెనాలి రామలింగని కోరారు.

5

మరునాడు, కోటలోని కొలనులో తెనాలి రామలింగడు చిన్న గోధుమరంగులో ఉన్న కుక్కకు స్నానంచేయిస్తూ ఉండటం చూసి రాయలు దిగ్గ్భాంతి చెందాడు. “ఏమిటీ మతిమాలిన పని” అంటూ రామలింగడిని ప్రశ్నించాడు.

6

“ఈ కుక్కను తెల్లగా మార్చాలనుకుంటున్నాను ప్రభూ,” అని తెనాలి సమాధానమిస్తూ కుక్కను మరింత గట్టిగా తోమడం మొదలెట్టాడు.