మూటను ముసలివాడికిస్తూ, “తాతా, ఇందులో జీడిపప్పులున్నవి. ఇవి తిన్నా వంటే ఆకలి కొంత తీరుతుంది. తిని, నీళ్లు తాగు,” అన్నాడు.

ముసలివాడి కళ్లు నీళ్లతో నిండాయి. వాడు, రంగరాజుతో, “బాబూ, జీడిపప్పు చాలా ఖరీదని విన్నాను. అప్పుడప్పుడూ తినాలన్న కోరికతో, మీరు చాలా ఖర్చు చేసి ఇంత జీడిపప్పు కొని ఉంటారు. వాటిని నేను తీసుకోవడం ధర్మం కాదు. వద్దు బాబూ!” అన్నాడు.

“ఫర్వాలేదు, తాతా! ఆకలితో ఉన్న నీకు, ఏదో కొంత ఆకలి తీర్చానన్న సంతృప్తి నాకు కలిగించు. కోరికల్ని అదుపులో పెట్టుకుంటేనే, మనిషి జన్మసార్థకత అని, ఈ బాబుగారు ఇంతకుముందే నాకు చెప్పారు,” అని పద్మనాభుణ్ణి చూపించాడు రంగరాజు.

ముసలివాడు, రంగరాజుకు దణ్ణం పెట్టి, “బాబూ, నాపళ్లు ఇంకా గట్టిగానే ఉన్నాయి. ఎప్పుడో ఏదో కొద్దిగా ఇన్ని జీడి పప్పులు తినడం తప్ప, ఇంత జీడిపప్పు తినడం, నా జన్మలో ఇంతవరకూ జరగ లేదు, మీమేలు మర్చిపోలేను.” అంటూ సంతోషంగా మూటవిప్పి అందులోని జీడిపప్పులు తింటూ వెళ్లిపోయాడు.

ఆకలితో అలమటిస్తూ వచ్చిన వాడి ముఖంలో కనిపించిన సంతోషం చూసి, పద్మనాభుడు ఆలోచనలో పడ్డాడు. తాను చేసే రకరకాల దానధర్మాలక్నా, రంగరాజు చేసిన దానం ఎంతో ఉత్తమమైనదిగా ఆయనకు కనిపించింది.

రంగరాజు తన కోరికను చంపుకుని, ఆకలిగొన్న వాడి బాధ తీర్చాడు. కాని, నేనాపని చేయలేకపోయాను. పరులకు నీతులు చెప్పడం కంటే మనం వాటిని