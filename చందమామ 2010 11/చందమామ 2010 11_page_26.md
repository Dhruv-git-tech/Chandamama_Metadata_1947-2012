సాలెవాడు మాత్రం రాజకుమార్తెకు మాట
ఇచ్చిన మరుక్షణం నుంచీ విచారంలో
మునిగిపోయాడు. తాను ఏం చెయ్యాలి?
గరుడవాహనం మీద తాను ఎటైనా పారి
పోవచ్చు. కాని తన ప్రియురాలు తనకు
దక్కదు. విక్రమసేనుడు తన మామను
చంపి, సుదర్శనను ఎత్తుకు పోయి పెళ్లి
చేసుకుంటాడు. తాను యుద్ధం చేస్తే తన
చావు తప్పదు. ప్రియురాలి ఎడబాటు వల్ల
కూడా తనకు చావే కలుగుతుంది. ఎలాగూ
చావు తప్పనప్పుడు ధైర్యంగా చావటమే
వివేకం. తాను నారాయణమూర్తి వేషంలో
యుద్ధానికి పోతే శత్రువు భ్రమపడి, బెదిరి
పారిపోనూ వచ్చు.

సాలెవాడు ఇలా నిర్ణయించుకునేసరికి
అసలు వైకుంఠంలో గరుత్మంతుడు శ్రీమ
న్నారాయణ మూర్తి వారితో భూలోకంలో
జరిగినదంతా చెప్పి, “దేవా, నీ రూపం
ధరించి తిరుగుతున్న ఈ సాలెవాడు
యుద్ధంలో చస్తే, ఇక మీకు పూజా పున
స్కారాలుండవు. మీలో ప్రజలకు విశ్వాసం

పోతుంది. మరి ఏం చేస్తారో ఆలోచిం
చండి,” అన్నాడు.

దానికి నారాయణమూర్తివారు, “పక్షి
రాజా, అక్రమంగా కప్పాలు వసూలు
చేస్తున్నందుకు విక్రమసేనుడు చావాలి. పై
పెచ్చు, వాడు నా భక్తులైన రాజు వంశాన్ని
నిర్మూలించ జూస్తున్నాడు. నేను సాలెవాణ్ణి
ఆవహించి, వాడి చక్రంలో ప్రవేశిస్తాను,”
అన్నాడు.

తెల్లవారు ఝామునే సాలెవాడు రాజ
కుమార్తె సహాయంతో యుద్ధసన్నద్ధుడై
నాడు. రాజు కూడా తన సైన్యంతో సహా
యుద్ధం చెయ్యడానికి నగరం వెలువ
డ్డాడు. రెండు సేనలూ యుద్ధానికి తలప
డ్డాయి. సాలెవాడు తన గరుడవాహనం మీద
ఆకాశం మీదుగా ఎగురుతూ యుద్ధరం
గానికి వెళ్లి, సేనలకు ఎగువగా గాలికి
నిలిచి, శంఖం పూరించాడు.

శంఖనాదం విని పైకి చూసి, శత్రు
సేనలు, విష్ణుమూర్తే తమతో యుద్ధానికి
వచ్చాడనుకుని బెదిరిపోయాయి. చాలా