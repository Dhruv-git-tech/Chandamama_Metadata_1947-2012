కొండ దాటనవసరంకూడా లేదు. కొండ శిఖరానికి చేరుకోగలిగితే చాలు. అవతలే ముందో స్పష్టంగా చూడవచ్చు.

విచిత్రమేమిటంటే అదే సమయానికి దక్షిణదిక్కులో కొండ అవతలున్న చిన్న చెరువులో నివసించే భేకవర్మ అనే మరొక కప్పకుకూడా ఇటువంటి కోరికే కలిగింది. పెద్దచెరువును గురించిన సమాచారం పక్షుల పిచ్చాపాటీద్వారా తెలుసుకున్న భేకవర్మకు అందులో పెరిగే తామరపువ్వులను చూడా లనే కుతూహలం పెరగసాగింది. అదీకాక పెద్దచెరువులో తాబేళ్ళనేవి ఉండవట. తిండి కోసం వాటితో పోటీపడే బాధకూడా ఉండదు. పైగా పెద్దచెరువు మన చిన్న చెరువుకు రెండింతలుంటుందట కూడానూ. అక్కడికి ఒక్కసారైనా వెళ్ళిరావలిసిందే. ఈ ప్రయాణం గురించి ఆలోచించడంతో భేక వర్మకు కంటిమీద కునుకు లేకుండా పోయింది. స్నేహితులు ఎంత నిరుత్సాహ పరిచినప్పటికీ ఒకవెన్నెల రాత్రివేళ భేకవర్మ కొండ దాటేందుకు ప్రయాణం కట్టనే కట్టింది.

సరిగొ అదే సమయానికి అటువేపు నుంచి మండూకసేనుడి ప్రయాణంకూడా మొదలయింది. తాముండే చెరువులో మునకలేస్తూ, ఒడ్డున కాస్తంతమేర గంతు లేసి వచ్చే కప్పలకు మైలున్నర దూరం ప్రయాణించడమంటే మాటలుకాదు. చీకటిలో ఈ కప్పలు రెండూ తలొకవేపు నుంచీ చెంగుచెంగున గెంతుకుంటూ కొండ సమీపానికి చేరుకున్నాయి. అంతకంతకూ పెరిగే చలికి తట్టుకుంటూ కప్పలు రెండూ ఒకే సమయానికి శిఖరాన్ని చేరుకున్నాయి.

తక్కిన విశేషాలు గమనించే లోపల అవి ఒకదాన్నోకటి చూసి ఆశ్చర్యపడ్డాయి.

భేకవర్మ ముందుగా “అన్నా, తమ రెవరు? ఈ సమయంలో ఈ కొండమీది కెందుకొచ్చారు?” అని ప్రశ్నించింది. అవి రెండూ ఒకదాన్ని గురించి మరొకటి తెలు సుకున్నాయి. “మా స్నేహితులెంత చెప్పినా చిన్నచెరువును చూడాలనే కోరికను చంపు కోలేక ఇలా వచ్చాను” అని మండూక సేనుడు చెప్పడం భేకవర్మకు చాలా ఆనందం కలిగించింది.

భేకవర్మ “చాలా సంతోషం అన్నా, అయితే ఇకనేను సెలవు తీసుకుంటాను. పెద్దచెరువులోని తామరపువ్వులను చూడా లని ఎన్ని కలలు కన్నానో. ఇంకా మనం కొండ దిగి చాలాదూరం పోవాలికదా” అనగానే మండూకసేనుడు “తమ్ముడూ, ఇప్పటికే ఇన్ని గెంతులు గెంతి ఇంత దూరం వచ్చాం. ఒకపని చేద్దాం. ఈ శిఖరాన్నుంచే మీ చిన్న చెరువును నేను చూస్తాను, మా