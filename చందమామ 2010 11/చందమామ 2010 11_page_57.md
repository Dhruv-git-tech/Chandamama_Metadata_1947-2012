అప్పుడప్పుడే తెల్లవారుతోంది. అంబాపురం బాలబాలికలు అప్పటికే రాజంపేటకేసి నడిచి వెళుతున్నారు.

రాజంపేటలో రాజశేఖరంకి బాణాసంచా తయారుచేసే ఫ్యాక్టరీ ఉంది. అయితే, తను మాత్రం లండన్‌లో ఉంటూ మరికొన్ని వ్యాపారాలు చూసుకుంటున్నాడు. ఫ్యాక్టరీ నిర్వహణా బాధ్యతలు చంద్రమోహన్ అనే మేనే జర్ చూసుకుంటున్నాడు. పెద్దలకయితే ఎక్కువ కూలీ ఇవ్వాలి కాబట్టి, ఫ్యాక్టరీలో పిల్లలకే ఎక్కువ ఉద్యోగాలు.

ఆ ఫ్యాక్టరీలోనే అంబాపురానికి చెందిన - మోహన్, కృష్ణ, సీత, జాన్సన్, అఫ్సర్ అనే ఐదుగురు పిల్లలు ఉదయం నుంచి, సాయం కాలం వరకు పని చేస్తారు. వాళ్ళందరూ ఏడేళ్ళ నుంచి పదకొండేళ్ళ లోపు వాళ్ళు. రెక్కల కష్టం మీదే ఆధారపడ్డ ఆ పిల్లల తల్లిదండ్రు లకు-తమ పిల్లల్ని కూడా పనులకు పంపితే

తప్ప రెండు పూటలా గంజి కూడా దొరకని దుస్థితి. రాజంపేట అంబాపురానికి దూరంలో ఉండడం వల్ల, పిల్లలు సూర్యోదయానికి ముందే బయలుదేరారు. ఆ పిల్లల్లో అఫ్సర్ ఎప్పటిలాగే ఏదో ఆలోచిస్తూ నడుస్తున్నాడు. అనారోగ్యంతో బాధపడుతూన్న తన తల్లికీ, నాలుగేళ్ళ తమ్ముడికీ ఏదైనా దీపావళి కానుక ఇవ్వాలి. యేడాది క్రితం రోడ్డు ప్రమాదంలో తన తండ్రి మరణించినప్పటినుంచి తాము అనుభవిస్తూన్న కష్టాలు అన్నీ ఇన్నీ కావు.

మోహన్, కృష్ణ ఏదో పాట పోటీపడి బిగ్గ రగా పాడుకుంటూ నడుస్తున్నారు. సీత దారిలో దొరికిన జామ కాయలు తింటూ నడుస్తోంది. జాన్సన్ రకరకాల పక్షుల కూతలను అనుక రించడానికి ప్రయత్నిస్తూ నడుస్తున్నాడు.

మొత్తంమీద సమయానికి వాళ్ళు ఫ్యాక్టరీని చేరుకున్నారు. వాళ్ళలాగే చుట్టుపక్కల గ్రామాల నుంచి యాభై, అరవైమంది పిల్లలు