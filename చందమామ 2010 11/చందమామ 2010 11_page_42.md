“తలపాగా!” అన్నాడు సభికుడు.

అదే వస్తాన్ని గుణనిధి, భుజం మీద వేసుకుని, అదే సభికుణ్ణి, “ఇదేమిటి?” అని ప్రశ్నించాడు.

“ఉత్తరీయం!” అన్నాడు సభికుడు.

గుణనిధి, ఆ వస్తాన్ని చేతితో పట్టు కుని, “ఇదేమిటి?” అని ప్రశ్నించాడు.

“తుండుగుడ్డ!” అన్నాడా సభికుడు.

అప్పుడు గుణనిధి, రాజుతో, “చూశారా, మహారాజా! నిజానికి నా చేతిలో ఉన్నది వస్త్రం. కాని, అది స్థానం మారినప్పుడ్లలా దానికి తగినట్లుగా తన పేరు మార్చు కుంటూ పోయింది. మరింత సుబోధకం కావాలంటే మరొకనిదర్శనం చూపిస్తాను చూడండి,” అని సభలో నుంచి బయ టకు పోయి, ఒక కొయ్య ముక్కను పట్టు కుని తిరిగి వచ్చాడు.

అతడు, ఆ కొయ్య ముక్కను, సభలో ఒక సభికుడి ముందు పెట్టి, కాలితో తన్న మన్నాడు. సభికుడు అలాగే చేశాడు. తర్వాత గుణనిధి, ఆ కొయ్య ముక్కను అక్కడే ఉన్న ఆస్థాన శిల్పి చేత, దేవుడి

విగ్రహంలా చెక్కించాడు. ఆ పని ముగి శాక, అతడు, అదే సభికుడి ముందు ఆ కొయ్య విగ్రహాన్ని పెట్టి, మరొకసారి కాలితో తన్నమన్నాడు. కాని, సభికుడు వణికిపోతూ, లెంపలు వాయించుకుని, భక్తితో ఆ విగ్రహానికి నమస్కరించి అక్కడి నుండి దూరంగా వెళ్లిపోయాడు.

గుణనిధి, రాజుతో, “గమనించారా, మహారాజా! దేవుడు లేనిచోటంటూ ఉండదంటారు. అంటే, కొయ్యముక్కలో కూడా దేవుడున్నట్టే గదా, కాని, ఆ కొయ్య ముక్క దేవుడి రూపం ధరించిన తర్వాత మాత్రమే, దాన్ని ఎమైనా దేవుడిగా గుర్తించి పూజిస్తారు. అలాగే, రాజలాంఛనాలతో ఉన్న మిమ్మల్ని మహారాజుగా గుర్తించి గౌరవించే ప్రజలే, సామాన్యుడిలాగా ఉన్న మిమ్మల్ని గుర్తించలేక ఒక్కోసారి అగౌరవపరచవచ్చు!” కూడా అన్నాడు.

గుణనిధి మాటలు అర్థం చేసుకున్న జయసింహుడు, తృప్తిగా చిరునవ్వు నవ్వాడు. ఆయన మనసులోని దిగులు, ఆ క్షణంలోనే మటుమాయమైంది.