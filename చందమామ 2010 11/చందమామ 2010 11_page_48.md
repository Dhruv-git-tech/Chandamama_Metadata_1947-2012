మీద ఇలాంటి మోటు సరసమే ఆడాను.
నా కూతురు నాగుమల్లితో పోలిస్తే, నీ కొడుకు శిఖిముఖి ఎంతో మేదకుడుగా కనిపిస్తాడు. మీరంతా మా గూడేనికి వచ్చి రాత్రికి నేనిచ్చే విందుభోజనం తినాలి. ఈ లోపల, ఆ పూజారి కుక్క ఎక్కడ ఉన్నదీ తెలిసినా తెలియొచ్చు,” అన్నాడు.

ఈ ఆహ్వానం అంగీకరించటమా, మాన టమా అన్నట్లు శివాలుడు, తన కొడుకు కేసి, విక్రమకేసరి కేసి చూశాడు. వాళ్లిద్దరూ ఏ భావం కనబరచలేదు. కాని, ఆ ఇద్దరి కళ్లూ గండుపోతు మీదే ఉన్నవి. అతడు మరేదైనా కుతంత్రం పన్నుతున్నాడేమో అన్న అనుమానం వాళ్లను పీడిస్తున్నది.

శివాలుడి ఆలోచన గ్రహించిన వాడిలా సవరగండుపోతు తలాడిస్తూ, “ఒక కుల పెద్ద విందుకు ఆహ్వానిస్తే, మరొక కులపెద్ద రాననటం నేనింతవరకూ చూడలేదు. విన లేదు,” అన్నాడు.

“సరే, గండుపోతూ అలాగే వస్తాం. కాని, ఇక్కడ ఉన్న మా పల్లెవాళ్లందరూ మాత్రం మీ గూడేనికి వచ్చే అవకాశం లేదు. నేనూ, శిఖిముఖీ, విక్రమకేసరీ, మరి నలుగురై దుగురు మా వాళ్లూ మీ గూడేనికి వస్తాం. మిగిలిన వాళ్లంతా చీకటి పడే లోపల మా పల్లెకు పోవటం అవసరం. ఆ శిథిలాలయ పూజారి పల్లెమీద మరెలాంటి ఘోరానికి పూనుకుంటాడో ఊహించలేం కదా,” అన్నాడు.

“అదీ నిజమే. ఆ కాట్లకుక్కను పట్టు కుని చిత్రవధ చేసేవరకూ నాకు మన శ్శాంతి ఉండదు. ఊ.., బయలుదేర దామా?” అన్నాడు గండుపోతు.

శివాలుడు తన అనుచరుల్లో నలుగు రైదుగురిని మాత్రం తన వెంట ఉంచు కుని తతిమ్మావాళ్లను కుంభారమిట్టపల్లెకు పోయి, రాత్రల్లా తగు జాగ్రత్తలో ఉండ మని హైచ్చరించాడు. ఆ తరవాత గండు పోతు అనుచరులు తమ నాయకుడికి డోలీ ఒకటి తయారు చేసి, అందులో అతణ్ణి కూర్చోపెట్టి, దాన్ని అటిద్దరూ, ఇటిద్దరూ భుజాలకు ఎత్తుకుని తమ గూడెం కేసి బయలు దేరారు. శివాలుడూ, శిఖిముఖీ, విక్రమకేసరీ దాన్ని అనుసరించి ప్రయాణ మయ్యారు.

దాదాపు ఓ గంట ప్రయాణం తరవాత అందరూ సవరపల్లెకు చేరేసరికి, పల్లె మధ్యలో ఉన్న గండుపోతు ఇంటి ముందరపల్లెవాసులంతా గుమికూడి నవ్వుతూ, కేరింతలు కొడుతూ గంతులు వేయటం వాళ్లక్కనిపించింది. శివాలుడు పల్లెవాసుల ఉత్సాహం చూసి, శిథిలాలయ పూజారిని వాళ్లు పట్టుకొచ్చారేమో అనుకున్నాడు. కాని,