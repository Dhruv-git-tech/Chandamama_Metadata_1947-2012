శిఖిముఖి ఇలా ఆలోచించి, ఎర్రగడును ఎలుగుబంటి మీదికి ఉసికొలుపుతూ, “కేసరీ, మీరు ఎలుగును పట్టుకోండి గండుపోతు ముఠావాళ్లు అన్నట్టు అది పూజారి అయినా కావచ్చు. అయినా కాక పోయినా వాళ్లకు మనం కోపం తెప్పించబడం ఎందుకు? నేను ఈలోపల గుహలోకి పోయి, ఆ దుర్మార్గుడు చీకట్లో ఎక్కడైనా నక్కి ఉన్నాడేమో చూస్తాను,” అని చెప్పి గుహ లోకి వెళ్లాడు.

గుహలో జాగ్రత్తగా పరీక్షించిన మీదట శిఖిముఖికి, శిధిలాలయ పూజారి అందులో కొన్నాళ్లపాటు ఉన్న గుర్తులు కనిపించేనై. గుహలో ఒక మూలగా పులిచర్మం ఒకటి పరిచి ఉన్నది.

మరోమూల వంట చేసుకునేందుకు సిద్ధంగా ఉంచిన పాయ్యి, కొన్ని పాత్రలూ కనిపించినై. పాయ్యి పక్కనే చమురుతో బాగా తడిపి ఉన్న రెండు దివిటీలు బండ రాళ్లకు ఆనించబడి ఉన్నవి.

ఇవి తప్పిస్తే పూజారి గుహ నుంచి పారి పోయేందుకు మరే రహస్య ద్వారం ఉన్న సూచనలూ శిఖిముఖికి కనిపించలేదు. కారణమేదైనా గావచ్చు. అతడు ఇప్పటికి చాలా గంటల క్రితమే గుహ వదిలిపో యాడు. తప్పించుకునే ప్రయత్నంలో ఎలుగ్గొడ్డును మహా తెలివిగా ఇందుకు ఉపయోగించుకున్నాడు.

దొరికినట్లే దొరికి తప్పించుకున్న శిథిలా లయ పూజారి జిత్తులమారి తనానికి శిఖి ముఖి అబ్బురపడుతూండగా గుహబయటి నుంచి విక్రమ కేసరి పిలుపు వినిపించింది. శిఖిముఖి వెంటనే బయిటికి వచ్చాడు.

ఎలుగ్గొడ్డును ఎత్తైత్తరాళ్లమధ్యకు తరిమి సవరలు దాని మెడకు తాడు తగిలించేం దుకు తీవ్రంగా ప్రయత్నిస్తున్నారు. మరో వైపున ఎర్రగండు రాళ్లమధ్య ఉన్న ఒకే ఒక ఇరుకు దారినుంచి అది బయిటికి పారిపో కుండా, అక్కడ నిలబడి దిక్కులదిరేలా పెద్దగా మొరుగుతున్నది.

విక్రమకేసరి, శిఖిముఖి దగ్గిరకొచ్చి చిన్నగా “శిఖీ! ఈ నల్లమొద్దు శిథిలాలయ పూజారి కానే కాదని నాకూ తెలుసు, కాని సవరల మూఢవిశ్వాసాన్ని తృణీకరిస్తే మనకు కొన్ని అనవసర చిక్కులు ఎదురయ్యే ప్రమాదం ఉన్నది. పైగా వీళ్లు తమ నాయ కుడైన గండుపోతుతో, ఎలుగుబంటుగా మారిన పూజారిని మనమే చేజేతులా జారవిడిచామని చెప్పి తీరుతారు. అతడికి పూజారి మంత్రశక్తుల్లో పూర్తి విశ్వాసం ఉన్నట్లు కనబడుతుంది,” అన్నాడు.

“ఆ దుర్మార్గుడి వల్ల చిక్కుల్లో పడింత రువాత గండుపోతుకు అతడి మీద నమ్మకం