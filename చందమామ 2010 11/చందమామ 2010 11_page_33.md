కొమరయ్యా, చలపతీ అనే వాళ్లు బాల్య స్నేహితులు, వాళ్లు చిన్నతనంలోనే తమ గ్రామం వదలి, కోటగిరి అనే పెద్ద ఊరు చేరారు. అక్కడ కొమరయ్య కొబ్బరికాయల దుకాణం పెట్టాడు. చలపతి ఒక షావుకారి వద్ద గుమాస్తాగా చేరాడు. ఒకూటి మధ్యాహ్నం వేళ చలపతి కొమరయ్య దుకాణానికి వచ్చి, “కొమరయ్యా, నీ నుంచి ఒక సాయం కావాలి,” అన్నాడు.

“ఏమిటది?” అడిగాడు కొమరయ్య.

“మరేం లేదు. నా భార్య ఆడపిల్లను ప్రసవించినట్టు కబురు వచ్చింది. పిల్లను చూసేందుకు, మా అత్తవారి గ్రామం బయలుదేరాను. అయితే, అంతలో మరొక వార్త. మన గ్రామం వైపు ఉన్న ఏరు పొంగిందట. నన్ను చూసేందుకు వస్తున్న మా అమ్మా, నాన్నా ఇక్కడికి ఎప్పుడు చేరతారో తెలియదు. ఒకవేళ, వాళ్లు చీకటిపడి వస్తే, ఇంటికి తాళం వేసే ఉంటుంది గనక కష్టపడిపోతారు. ఈ రాత్రికి, మా ఇంట్లో పడుకో, నేను సూర్యోదయం వేళకు వచ్చే

స్తాను,” అంటూ చలపతి, కొమరయ్యకు తన ఇంటి తాళం చెవి ఇచ్చాడు.

“నువ్వు ఇంటి గురించి ఏమీ బెంగ పడకు. ఈ రాత్రి కొంచెం ముందుగానే భోజనం చేసి, మీ ఇంటికి వెళ్లి పడుకుంటాను,” అన్నాడు కొమరయ్య. చలపతి వెళ్లిపోయాడు. కొమరయ్య, ఆ రాత్రి ఇల్లు చేరేసరికి, అతడి భార్య మంచంలో ముసుగు పెట్టుకని మూలుగుతున్నది. ఆమెకు విప రీతమైన జ్వరం!

కొమరయ్య వెంటనే వెళ్లి, వైద్యుణ్ణి తీసుకు వచ్చాడు. ఆయన ఏదో మాత్రలు ఇచ్చి, తెల్లవారేలోపల రోగిచేత, మూడు సార్లు మింగించమన్నాడు. కొమరయ్యకు చలపతి ఇంటి విషయం గుర్తుకు వచ్చింది. అయితే, భార్యను ఒంటరిగా వదిలివెళ్లే పరిస్థితి కాదు! ఇప్పుడేం చేయాలి? అని ఆలోచిస్తున్న కొమరయ్యకు, చలపతి ఇంటికి ఎదురుగా ఉన్న ఇంట్లోకి, కొత్తగా అద్దెకు వచ్చిన ఆదిత్య అనే యువకుడు గుర్తుకు వచ్చాడు. అతను బ్రహ్మచారి.

25 ఏళ్లనాటి చందమామ కథ