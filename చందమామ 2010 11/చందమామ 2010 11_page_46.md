పోయి, ద్వేషభావం కలిగిందని నేననుకుంటున్నాను. ఏమైనా, కొండ కింద నుండి పూజారి గుహను కాపలా కాస్తున్న వాళ్లకు, వాడు బయటికి పోయిన సంగతి గాని, ఈ ఎలుగుబంటి లోపల ఉన్న విషయం గాని తెలియదు.

అందువల్ల మనం దీన్ని పట్టుకుపోయి, మా అయ్యకూ, గండుపోతుకూ చూపటం మంచిది. ఆ తరవాత అరణ్యంలో పూజారి గాడి వేట మళ్ళీ ప్రారంభిద్దాం,” అన్నాడు శిఖిముఖి.

శిఖిముఖి ఎలుగుబంటు ఉన్న చోటుకు పోయి, రాళ్లమీది నుంచి దాని కేసు చూశాడు. అది పెద్దగా గోండ్రిస్తూ పారిపోయేందుకు ప్రయత్నిస్తున్నది.

శిఖిముఖి చుట్టూ కలియ చూసి, అల్లంత దూరంలో ఉన్న పాదల మీది అడివితీగల్ని కోసుకు వచ్చి, వాటిని తాడుగా పేని, ఉచ్చు వేసి దానిని ఎలుగుబంటి మెడ మీదికి గురిగా విసిరాడు.

అది ఎలుగుబంటి మెడకు తగులుకో గానే ఉచ్చు గొంతుకు బిగిసేలా రెండు చేతులతో బలంగా లాగాడు. ఎలుగు బంటు మరింత పెద్దగా గోండ్రిస్తూ చేతులతో తాడును తెంచేందుకు ప్రయత్నించింది. శిఖిముఖి హెచ్చరించగానే, విక్రమ కేసరితో పాటు, ఇద్దరు సవరులు అతడి చేతిలో ఉన్న తాడును గట్టిగా పైకి గుంజారు.

ఎలుగుబంటి ఆ గుంజుడు వేగానికి ఒకటి రెండడుగులు నేల మీది నుంచి పైకి లేచింది. శిఖిముఖి అదే అదునుగా దాని మూతికి ఒక అడివితీగను గట్టిగా రెండు చుట్లు చుట్టి ముడివేసేశాడు.

చందమామ

శిఖిముఖీ, విక్రమకేసరీ కలిసి ఎలుగు బంటును రాళ్లమధ్య నుంచి బయటకి లాగి, దాని మెడకు బిగిసి ఉన్న తాడును సవరలకు ఇచ్చి, “ఇక తిమ్మగూడేనికి పదండి, ఇది అడవిగొడ్డో, లేకశిథిలాలయ పూజారో మీ నాయకుడు సవరగండే తేలు స్తాడు,” అని చెప్పారు.

వాళ్లు ఎలుగుబంటితో గూడేన్ని చేరే సరికి, అక్కడ స్త్రీలూ, పిల్లలూ గుంపు లుగా పొగై, “పూజారి ఎలుగు! పూజారి ఎలుగు!” అని కేకలు పెడుతూ, వాళ్లతో పాటు శివాలుడూ, సవర గండుపోతూ ఉన్న గ్రామచావడికి వచ్చారు.

శివాలుడు ఈ గందరగోళం ఏమిటా అని చావడిలోంచి బయటికి వచ్చి, తన కొడుకునూ, ఎలుగుబంటునూ చూస్తూనే, “ఏమిటిది? ఆ దుర్మార్గుడు పూజారి గుహలో లేడా?” అని ప్రశ్నించాడు.

“పూజారి గుహలో నుంచి ఎప్పుడో పారి పోయాడు. ఆ సంగతి కాపలావాళ్లకు తెలి