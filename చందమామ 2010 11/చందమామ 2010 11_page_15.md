కాసింత దయ కూడా చూపలేదు. కాగా గుడ్డివాడికి అతడు పెద్దగా సహాయం చేసింది లేదు. అతడికి వంట చేసి పెట్టడంలో సహాయం చేశాడు. అలాగే, బిక్షగాడి గుడిసెలో ఉన్న అనాథలకు కాస్తంత అండగా నిలిచి మాట సాయం, చేత సాయం మాత్రమే చేశాడు. అంత మాత్రా నికే దేవుడు కరుణించి గుప్తధనం అత డికి చెందేలా చేయాలని నిర్ణయించాడు. ఇది వింతగా లేదా?

ఎన్ని గొప్ప పనులు చేసినప్పటికీ ధర్మపాలుడికి లభ్యం కాని గుప్తధనం ఒక గుడ్డివాడికి కాస్తంతసహాయం చేయగానే ప్రాప్తించడానికి కారణం ఏమిటో తెలిసి చెప్పకపోయావో నీ తల పగిలిపోతుంది, జాగ్రత్త,” అన్నాడు.

దానికి విక్రమార్కుడు, “మొదట్లో ధర్మపాలుడు చేసిన పనులన్నీ దురాశతో గుప్తధనం కోసం చేసినవే. దురాశతో స్వలాభంకోసం చేసిన పని ఎంత గొప్ప పని అయినా, దానధర్మమయినా, దేవుని సేవే అయినా ఫలితం ఇవ్వదు.

ధర్మపాలుడు పేదవాడైపోగానే, అతడు

సన్యాసి మాటల్లో విశ్వాసం కోల్పోయాడు. గుప్తనిధి దక్కుతుందనే ఆశలు కూడా వదులుకున్నాడు. నిజంగా పేదరికంలో ఉన్నవారి బాధలను అతడు అప్పుడు మాత్రమే గ్రహించాడు. ఎలాంటి లాభా పేక్షలేకుండా వారికి నిస్వార్థంగా సహాయం చేయడం ప్రారంభించాడు.

ఏమీ ఆశించకుండా ప్రేమతో అనాథలకు అతడు చేసిన చేతి సాయమే అన్ని టికంటే మించి విలువైనదిగా దేవుడి దృష్టికి అనిపించింది. దేవుడి పేరుతో ధర్మపాలుడు చేసిన అన్ని సహాయాలూ అతడు అనాథలకు చేసిన నిజమైన, అవసరమైన సహాయం ముందు తేలి పోయాయి.

ధర్మపాలుడు గుడ్డివాడికి చేసిన సహాయం మానవసేవ! మానవ సేవే మాధవసేవ కదూ! అందుకేదైవానుగ్రహం కలిగి గుప్తధనం ప్రాప్తించింది!,”

రాజుకు ఈ విధంగా మౌన భంగం కలగగానే బేతాళుడు శవంతో సహా మాయమై తిరిగి చెట్టెక్కాడు.

- కోలార్ క్షృష్ణ అయ్యర్

T నవంబర్ 2010

16

చందమామ