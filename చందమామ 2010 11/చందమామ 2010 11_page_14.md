రోజు చేస్తూ వచ్చాడు. కొన్నాళ్ల తర్వాత గుడ్డివాడు ధర్మపాలుడితో మాట్లాడుతూ. “అయ్యా! వీలుపడితే ఒక రోజు నా గుడిసె వద్దకు రండి. నాకంటే దరిద్రులైన వారు ఎంతోమంది అక్కడ ఉన్నారు. నాకు మీరు సహాయం చేస్తున్నట్లే వారికీ మీకు తోచిన సహాయం చేయవచ్చు” అన్నాడు.

“సహాయం చేయడానికి నా వద్ద ఏమీ లేదే. నేను వారికేమి సాయం చేయ గలను.” నిరాశగా అన్నాడు ధర్మపాలుడు. బిక్షగాడు మాట్లాడుతూ, “మీరు సాయం చేయవచ్చు! మీరు వారికి చేతిసాయం చేయవచ్చు. మంచి మాటలతో వారికి స్వాంతన చేకూర్చవచ్చు” అన్నాడు. ధర్మపాలుడు అందుకు సమ్మతించాడు. నిరాశ్రయులైన ఆ దరిద్ర నారాయణులకు సేవచేయడంలో అతడికి చాలా సంతోషం కలిగింది.

ఒక రోజు గుడ్డి భిక్షకుడు ధర్మపాలు నితో “అయ్యా మీరు ఒకప్పుడు చాలా గొప్ప ధనవంతులు. మీకీ దుస్థితి ఎలా వచ్చింది,” అని అడిగాడు. ధర్మపాలుడు జరిగిందంతా చెప్పాడు. గుడ్డివాడు, “అయ్యా మీరు ఇంకో విధంగా అను కోకపోతే, నేనొక విషయం చెబుతాను. గుప్తధనం దక్కకపోవడం వల్లనే మీకీ గతి పట్టింది. నేను ఆ పామును చంపి మీకా ధనం దక్కేటట్టు చేసి మీ రుణం తీర్చు కుంటాను, పాములను పట్టే ఉపాయం నాకు తెలుసు,” అన్నాడు.

ధర్మపాలుడు సంతోషించి, “సరే” అన్నాడు. గుడ్డివాడు లోపలికి వెళ్లి గుప్త ధన పాత్రను తీయబోయాడు. ఆశ్చర్యం! ఏ పామూ రాలేదు!! ధర్మపాలుడు ఆ గుడ్డివాడికి చాలా ధనం ఇచ్చి, “ఇక మీదట నీవూ బిక్షాటన మాని హాయిగా జీవితం గడుపు,” అని చెప్పి పంపాడు. గుప్తధనంతో ధర్మపాలుడూ అతడి భార్యా సుఖంగా మునుపటి లాగే బీదలకు, సాధువులకు సహాయాలు చేస్తూ కాలం గడిపారు.

బేతాళుడు ఈ కథ చెప్పి, “రాజా, ధర్మపాలుడు ఎన్నో గొప్ప పనులు చేశాడు. ఆలయానికి, దేవుడికి సంబంధించిన పనులు స్వంత ధనంతో పూర్తి కావించాడు. గుడి కోసం తన ఆస్తి మొత్తాన్ని ధారపోశాడు. అయినా దేవుడు తనపట్ల