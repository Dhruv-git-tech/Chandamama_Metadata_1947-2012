మంది పడిపోయారు. కొందరు మూర్ఛపోయారు. కొందరు వెర్రిగా ఆకాశం కేసిచూస్తూ ఉండిపోయారు. ఆసమయంలో సాలెవాడు తన చక్రాన్ని విక్రమసేనుడిపై విసిరాడు. అది విక్రమసేనుణ్ణి రెండుగా నరికి, సాలెవాడి చేతికి తిరిగి వచ్చింది. అతని సామంతులందరూ సాలెవాడిముందు సాప్టాంగపడి, శరణు వేడారు.

“ఇకనుంచీ మీరు సుప్రతివర్మకు లోబడి ఉండండి.” అన్నాడు సాలెవాడు. అందరూ అందుకు ఒప్పుకున్నారు. విక్రమసేనుడి బలాలన్నీ సుప్రతివర్మ పరం అయాయి. అనంతరం సాలెవాడు శాశ్వతంగా రాజకు మార్తెతో సమస్త సుఖాలూ అనుభవించాడు.

దమనకం చెప్పిన కథ విని కరటకం, “సరే నీకంత నమ్మకం ఉన్నది గనక పింగ శకం వద్దకు వెళ్లి, నీ యుక్తి పారుతుందేమో చూడు, విజయీభవ!” అన్నది.

దమనకం పింగళకం వద్దకు వెళ్లి వంగి

నమస్కరించి, పింగళకం అనుమతితో కూర్చున్నది.

“నన్ను ఇంతకాలం చూడవచ్చావు కావేం?” అని పింగళకం అడిగింది.

“ఏలినవారి క్షేమ భద్రతల దృష్ట్యాం ఒక అతి ముఖ్య విషయం మనవి చేయటానికి ఇలా వచ్చాను. ఒక్కొక్కసారి, యజమానికి రుచించని మాటలు కూడా భృత్యులు మనసు విప్పి చెప్పవలసి ఉంటుంది. రుచించని సత్యాలు చెప్పే ధైర్యం విశ్వాసపాత్రులైన భృత్యులకే ఉంటుంది,” అన్నది దమనకం.

“ఏమిటి నువు చెప్పదలిచిన సంగతి?” అని పింగళకం ఆసక్తితో అడిగింది.

“మహారాజా, ఏలిన వారి ఆదరానికి పాత్రమైన సంజీవకం రాజద్రోహానికి ఒడి గట్టాడు. తమరిని చంపి, సింహాసనం చేజి క్కించుకునే ఎత్తుగడలను చాలా మందికి తెలిపాడు. ఇవాళే ఈ కుట్ర అమలు జరు గుతుందట. అనువంశికంగా తమ కొలువు చేస్తున్న నా విధి గనక, తమర్ని హెచ్చరించటానికి వచ్చాను,” అన్నది దమనకం.

ఈ వార్తవిని పింగళకం అదిరి పోయింది. అది గమనించి దమనకం, “మహారాజా, కదిలిన పంటిని పెరికెయ్యాలి. వ్యాధిని అంకురంలోనే తుంచెయ్యాలి. శత్రువుగా తయారైన వాణ్ణి నాశనం చెయ్యాలి. పరిపాలన యావత్తూ ఈ ఎద్దుకు అప్పగించి, తమరు పెద్ద చిక్కులో పడ్డారు,” అన్నది.

“కాని, సంజీవకం ఉన్నట్టుండి నాకెందుకు ద్రోహం తలపెట్టాలి? నేను అతనికి అసంతృప్తి కలిగించడానికి ఏమీ చెయ్యలేదే?” అని పింగళకం అడిగింది.