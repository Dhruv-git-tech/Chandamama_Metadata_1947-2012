లేవు. వారిలో మళ్ళీ నిరాశ అలముకుంది. అయితే ఈసారి సమస్యకు ఉపాయం భేకవర్మకే తట్టింది. “అన్నా, మనమిద్దరం ఎదురెదురుగా భుజాలు పట్టుకుని నిలు చుందాం. అప్పుడు ఒకరి భుజంమీది నుంచి మరొకురం అవతలేముందో చూసేద్దాం. ఏమంటావు?” అన్నది.

ఇలా చేద్దామని నిశ్చయించుకున్న కప్పలు రెండూ కష్టపడి మొనదేరిన శిల అంచుకు చేరుకుని, కాలుజారి కిందపడి పోకుండా ఒకదాన్నోకటి పట్టుకుని నిలు చున్నాయి. అయితే కప్పలకు కళ్ళు ఎక్కడుంటాయంటే నిలబడిన ఏ కప్పకయినా కళ్ళు వెనక ఉన్న దృశ్యాన్నే చూడగలవు. ఇది అర్థం కాకపోవడంతో వాటికి ఏం జరుగుతోందో తెలియలేదు.

అవి నిలబడి ఉన్నప్పుడు ఎన్నడూ, దేన్నీ చూడలేదు. చిన్న చెరువువేపుకు ముఖం పెట్టి నిలుచున్న మండూకసేను డికి తాను జీవితమంతా నివసించిన పెద్ద చెరువూ, పెద్దచెరువుకేసి చూస్తున్నానను కున్న భేకవర్మకు తన స్వస్థలమైన చిన్న చెరువూ కనబడ్డాయి. కాలు జారుతుందనే భయంకొద్దీ అవి తొందరగా కిందికి దిగి

రావలసివచ్చింది.

భేకవర్మనిరుత్సాహంతో “అన్నా, మరేమీ అనుకోకు. నీవుండేది పెద్దచెరువంటే అదేదో పెద్దదిగా ఉంటుందనుకున్నాను. సరిగ్గా మా చెరువంతే ఉంది. దాని ఒడ్డునకూడా తాబేళ్ళవంటివి తిరుగుతున్నట్టున్నాయి. పక్షులు చెప్పినవన్నీ అతిశయోక్తుల్లా అని పిస్తున్నాయి” అన్నది. మండూకసేనుడు నిరాశగా “నాకూ అలాగే అనిపిస్తోంది. మీ చెరువు అంత చిన్నదేమీ కాదనుకుంటాను. తామరపువ్వులు కూడా కనబడటం లేదు. ఈ మాత్రందానికి కొండ దిగివెళ్ళడం కూడా అనవసరమే” అన్నది.

ఈ విధంగా నిరుత్సాహపడ్డ కప్పలు రెండూ వెనుదిరిగి ఇంటిమార్గం పట్టాయి. భేకవర్మఈపాటి విశేషం చూడటానికి ఇంత శ్రమపడడం అనవసరమే అనుకున్నది. మరోవైపున మండూకసేనుడు కూడా, వృథా ప్రయాస మానుకోమని స్నేహితులు చెప్పిన సలహా సరైనదేనన్నమాట అనుకుంటూ కొండ దిగింది. నిలబడినప్పుడు తమకు ఉండేదల్లా వెనకచూపేనని వాటికి తెలియదు.

(జపాన్ జానపద కథ అధారం)

చందమామ

33

నవంబర్ 2010 T