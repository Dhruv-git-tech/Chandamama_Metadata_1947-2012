కాస్తంత నీరసంగా అన్పించడంతో రహా
దారి పక్కనున్న ఓ మర్రిచెట్టు నీడ కింద
నడుము వాల్చాడు, మరల కళ్లు తెరిచి
చూసే సరికి చుట్టూ దట్టమైన చీకటి
ఆవరించి ఉంది.

అసలేచీకటిని చూసి భయపడుతున్న
రంగడికి గాలికి ఊగుతున్న మర్రి ఊడలు
మరింత భయాన్ని కలుగజేశాయి. వాడు
ఎక్కడ లేని ధైర్యం కూడగట్టుకుని ఇంటి
వైపుకు పరుగుపెడదామని అనుకుం
టూండగా, మర్రి చెట్టు కదిలిపోయేలా
ఓ బలమైన ఈదురుగాలి వీచింది. ఆ
గాలి ధాటికి కళ్లు మూసుకున్న రంగడు
కళ్లు తెరవగానే అతని ముందు ఒక
దెయ్యం ప్రత్యక్షమైంది. ఆ దెయ్యాన్ని
చూసిన రంగడు భయంతో గజగజ వణికి
పోయాడు. “ఓరీ పిల్లమనిషీ! నా మర్రి
చెట్టు నీడలో విశ్రమించడానికి నీకెంత
ధైర్యం? అని ఆ దెయ్య రంగడిని గద్దిం

చింది. తనని చూసిన వెంటనే ప్రాణాలు
తీసేస్తానని అనకుండా, మామూలు
ప్రశ్నలు అడుగుతున్న దెయ్యాన్ని చూసిన
రంగడి మనసులో మెల్లగా ధైర్యం ప్రవేశిం
చింది.

దెయ్యం మాటల ద్వారా దాని పేరు
కోణంగి అని తెలుసుకున్న రంగడు, “ఏం
చెయ్యమంటారు కోణంగి గారూ! మా
ఇంట్లో ఓ ముసలి అవ్వ ఉంది. పనీపాటా
చేయడం లేదని పాద్దస్తమానం నన్ను
తిడుతూనే ఉంటుంది. నాకేమో ఒళ్లొంచి
పని చేయాలనిపించదు. నిన్నట్నుంచి మా
అవ్వ తిట్టిన తిట్లకి విసిగిపోయి ఎటైనా
వెళ్లిపోదామని పట్నం బయలు దేరాను,”
అంటూ తన బాధని కోణంగి దెయ్యానికి
చెప్పుకున్నాడు.

రంగడి మాటల్ని సాలోచనగా విన్న
దెయ్యం, “నేను మనిషిగా ఉన్నప్పుడు
చేసిన కొన్ని తప్పిదాలు నాకు ఈ దెయ్యం
రూపాన్ని తెచ్చిపెట్టాయి. కాబట్టి బుద్ధిగా
వెళ్లి పండు ముసల్ది అయిన మీ అవ్వకి
పనుల్లో సాయపడు, వెళ్లు,” అని వాడిని
మందలించింది.

కోణంగి మాటలకు అడ్డుపడుతూ,
“ఆ ఏం మనిషి జన్మ!? ఎక్కడికైనా
హాయిగా ఎగిరివెళ్తూ, పనీపాటా లేకుండా
గడుపుతుంటారు మీరు. పని చేస్తేనే తిండి
దొరుకుతుందన్న బాధ మీకు లేదు కదా!’
అని నిట్టూర్చాడు. ఈలోపు కక్కడు,
లప్పడు, చిప్పడు అనే దెయ్యాలు కూడ
అక్కడికి రావడంతో వాదన వేడి అందు