వెంబడించాడు. ఆవు ఎత్తైన పుట్టమీదికి ఎక్కి పాదుగులోంచి పాలను పుట్టరంధం లోకి వదలసాగింది.

పాలను పుట్టపాలు చేస్తున్న ఆవుమీద కోపంతో ఊగిపోయాడు గోపాలకుడు. చేతపట్టుకున్న గండ్రగొడ్డలితో ఆవు తల నరికే ప్రయత్నం చేశాడు. వెంటనే పుట్టలో ఉన్న విష్ణువు వెలికివచ్చి గొడ్డలిదెబ్బ ఆవుకు తగలకుండా తన తలను అడ్డుపెట్టాడు. గోపాలకుడి గండ్రగొడ్డలి దెబ్బ ఆయన తలకు తగిలింది. పెద్ద గాయమై, రక్తం కారసాగింది.

హాతాత్తుగా పుట్టలోనుంచి ప్రత్యక్షమైన దివ్యపురుషుడినీ, తన గొడ్డలి చేసిన గాయం నుంచి కారుతూ కాలువపట్టిన నెత్తురునూ చూసి భీతిల్లిన గోపాలకుడు మరణించి, కిందపడిపోయాడు. విష్ణువు పుట్టలోపలికి వెళ్ళిపోయాడు.

జరిగిన దానిని గమనించిన ఆవు వెను దిరిగి, మందలోకి వెళ్ళకుండా, చోళరాజు మందిరానికి వెళ్ళింది. ఆయనముందు కన్నీళ్ళు కారుస్తూ, నేలమీదపడి దుఃఖంతో అటూ, ఇటూ దొర్లసాగింది. ఆవు చేష్టలు చూసి, చోళరాజు నివ్వెరపోయాడు. మందను వదలి ఆవు ఒంటరిగా ఎందుకు తిరిగి వచ్చిందో ఆయనకు అర్థంకాలేదు. వెంటనే ఒక చారుణ్ని పిలిపించాడు.

ఆవును లేపి, తోలుకెళ్ళి మందలో కలిపి, గోపాలకుడిని హెచ్చరించి రమ్మని ఆజ్ఞా పించాడు. ఆయన మాటలు అర్థం చేసు కున్నట్లు ఆవు పొర్లడం మాని, లేచి నిలబ డింది. ఒకసారి చారుడివైపు చూసి, మంది రంలోంచి అవతలకి అడుగులు వేసింది.

ముందు నడుస్తున్న ఆవు చారుడిని వేంకటాద్రి మీద ఉన్నపుట్ట దగ్గరికి చేర్చింది. చారుడు అక్కడ గోపాలకుడి శూన్నీ, కాలువ కట్టిన రక్తాన్నీ చూసి నిర్ఘాంతపోయాడు. ఆవును మందవైపు మళ్ళించి, తాను ఇంటి దారిపట్టాడు. మరణించిన గోపాలకుడి గురించీ, రక్త ప్రవాహం గురించీ రాజుకు విన్నవించాడు.

ఆశ్చర్యపోయిన చోళరాజు గోపాలకుడు ఎందుకు మరణించాడో తెలుసుకోవాలను కున్నాడు. వెంటనే పల్లకీమీద వేంకటాద్రి పుష్కరిణి ప్రాంతం చేరుకున్నాడు.

గోపాలకుడి శవాన్నీ, రక్తాన్నీ చూసి చోళ రాజు కోపావేశంతో ఒళ్లు మరిచిపోయాడు. “ఈ దారుణానికి కారకులు ఎవరు, ఎవ రైనాసరే శిక్షించి తీరుతాన”ని అంటూ అరి చాడు. ఆ అరుపులు విని విష్ణువు పుట్టలో నుంచి వెలుపలికి వచ్చాడు. “గోమాతను చంపబోయిన గోపాలకుడి గొడ్డలిదెబ్బ, నాతలకు తగిలి గాయమైంది. గోపాల