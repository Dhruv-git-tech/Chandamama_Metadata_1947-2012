ఆ ముసలి వ్యక్తి బాగా తేరుకున్నాడు.
వాళ్లిద్దరి తలల మీదా చెయ్యి పెట్టి “భగ
వంతుడు మిమ్మల్ని చల్లగా చూస్తాడు.
మీకు మంచి బహుమతి కూడా ఇస్తాడు.
మీరిద్దరూ నా ప్రాణం కాపాడారు. ఇంక
వెళ్లిస్తాను పాపా, బాబూ!” అంటూ దీవించి
మెల్లగా నడుచుకుంటూ వెళ్లిపోయాడు.
అతడు వెళ్లిపోయాక చింటూకి, చిన్నారికి
అమ్మమ్మతమకి రూపాయి బిళ్లఇచ్చి అగ
రొత్తులు తెమ్మన్న సంగతి గుర్తుకొచ్చింది.

“అన్నయ్యా ఇప్పుడెలా? రూపాయి బిళ్ల ఖర్చయిపోయింది. ఇంటికి వెళ్లి అమ్మమ్మకి ఏం చెప్పాలి?” అంది చిన్నారి.

“పోయిందని చెబుదాంలే,” అన్నాడు చింటూ. వాడికి మామయ్య తిడతాడేమో నని భయం. “అలా చెప్పడం తప్పు కదూ,” అంది చిన్నారి.

“తప్పేలే, కానీ ఏం చేస్తాం?... సరే ముందు ఇంటికెళ్దాం పద,” అంటూ ఇద్దరూ నీరసంగా కాళ్లీడ్చుకుంటూ ఇంటికి చేరారు.

ఉత్సాహంగా పరిగెత్తుకెళ్లిన పిల్లలి
ద్దరూ నీరసంగా ఏడుపు ముఖాలు

పెట్టుకుని వచ్చేసరికి అమ్మమ్మకి అను
మానమొచ్చింది. ఎక్కడైనా పడిపోయి
దెబ్బలు తగిలించుకున్నారేమోనని.

“ఏమయిందర్రా. అలా ముఖాలు వేలాడేసుకు వచ్చారు. అగరొత్తులు ఏవీ?” అని అడిగింది అమ్మమ్మ.

“మరేమో... రూపాయిబిళ్ల.. ఖర్చు పెట్టేశాం.. అగరొత్తులు తేలేదని దేవుడికి కోపం వస్తుందేమో అమ్మమ్మా!” అంటూ ఏడుపు లంకించుకున్నారు పిల్లలిద్దరూ.

అమ్మమ్మ వాళ్లని బాగా బుజ్జగించి
“పోనీ లెండర్రా పిల్లలూ... ఈ రూపాయి
బిళ్ల ఒక మనిషి ప్రాణం కాపాడింది కదా!
అందుకని దేవుడు మిమ్మల్ని దీవిస్తాడు
తప్ప కోపగించడు,” అంది.

“అంతేకాదర్రా! దేవుడు మీకు మంచి బహుమతి కూడా పంపించాడు తెలుసా! కిరాణా కొట్టువాడు మీరు చేసిన మంచి పనిని ఊరందరికీ చెప్పి ఎంతో మెచ్చు కుంటూంటే నాకెంతో గర్వంగా అనిపించింది. ఇదిగో మీ బహుమతి,” అంటూ మామయ్య నవ్వుతూ వాళ్లిద్దరికీ చెరొక చాక్లెట్ ఇచ్చాడు.