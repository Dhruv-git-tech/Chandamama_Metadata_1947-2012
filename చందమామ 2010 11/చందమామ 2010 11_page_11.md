ఒక రోజు ధర్మపాలుని ఇంటికి ఒక సన్యాసి వచ్చి బిక్షం అడిగాడు. యధా ప్రకారం ధర్మపాలుడు అతడిని కసిరికొట్టి వెళ్ళిపొమ్మన్నాడు. ఆ సన్యాసి వెళ్లిపోతూ, “నీ ఖర్మ అలా ఉంది! నీ ఇంట్లో మీ పెద్దలు దాచిన ధనరాశి, నీలో మంచి గుణం లేనందున నీకు దక్కలేదు,” అంటూ వెళ్లిపోయాడు.

ఆ మాటలు విన్న ధర్మపాలుడు ఎక్కడలేని దురాశ పుట్టింది. అతను ఆ సన్యాసిని వెంబడించి క్షమాపణ కోరి బ్రతి మాలి తన ఇంటికి పిలుచుకుని వచ్చి సత్కరించాడు. తన ముత్తాతలు దాచిన గుప్త ధనం ఆ చూకి చెప్పమని కాళ్లూ చేతులూ పట్టుకుని బ్రతిమాలాడు.

సన్యాసి ఆ గుప్త ధనరాశి ఉన్న చోటు చూపించి, “ఈ గుప్త ధనరాశి నీకు లభిం చాలంటే నీవు కనీసం ఒక మంచి పని చేయాలి. లేకపోతే ఆ ధనరాశి నీ స్పర్శ పడగానే సర్పంగా మారుతుంది జాగ్రత్త!” అని చెప్పి వెళ్లిపోయాడు. వెళ్లుతూ తన ఆశ్రమ ఆచూకి చెప్పాడు.

ధర్మపాలుడికి ఏ మంచి పని చెయ్యాలో తోచలేదు. భార్యను సలహా అడిగాడు. ఆమె “మీరెన్నడూ దేవాలయానికి వెళ్ళి దేవుడికి దండం పెట్టిన పాపాన పోలేదు. ఆ పని చేయండి,” అని సలహా ఇచ్చింది.

మరుసటి రోజే ధర్మపాలుడు తెల్లవారక ముందే లేచి స్నానం చేసి దేవాలయానికి వెళ్లి వచ్చాడు. కొబ్బరి కాయ కూడా కొట్టాడు. గుప్త ధనం తప్పక తనను చేరే టట్టు ప్రసాదించమని దేవుడిని కోరాడు.

తర్వాత అతడు ఇంటి తలుపులు మూసి సన్యాసి చూపిన చోట తవ్వాడు. కాస్సేపయ్యాక అక్కడ కొన్ని పాత్రలు వాటినిండుగా బంగారు నాణేలు, ఆభర ణాలు కనిపించాయి. వాటి విలువ తనకున్న ఆస్తి కంటే ఎన్నో రెట్లు అధికం అని అంచనా వేశాడు. సంతోషంతో అతడి మనసు కుబకుబలాడింది. ఒక పాత్రను ఎత్తబోయాడు. అయితే అతడి చేయి ఒక పాత్రను తాకగానే ఒక పెద్ద నాగసర్పం ఎక్కడి నుండో వచ్చి పాత్ర పైన కూర్చుంది. ధర్మపాలుడు పాత్రను ఆ గుంతలోకే వదిలి పెట్టాడు. దాంతో పాము మాయమై పోయింది.

ధర్మపాలుడు వెంటనే సన్యాసి వద్దకు వెళ్లి జరిగిన సంగతి చెప్పాడు. అప్పుడు సన్యాసి, “ధర్మపాలా నీవు చేసిన మంచి