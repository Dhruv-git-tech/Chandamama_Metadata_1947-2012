కొమరయ్య, వెంటనే అతడి దగ్గిరకు వెళ్లి, సంగతి వివరంగా చెప్పి, “నీకు ఇబ్బంది కలిగిస్తున్నాను. ఈ రాత్రికి చలపతి ఇంట్లో పడుకోగలవా?” అని అడిగాడు.

అందుకు ఆదిత్య నవ్వి, “ఇరుగూ పొరుగూ అన్నాక, ఈ మాత్రం సహాయ పడక పోతే ఎలా!” అంటూ కొమరయ్య నుంచి చలపతి ఇంటి తాళం చెవి తీసుకు న్నాడు.

మర్నాటి సూర్యోదయం వేళకు కొమ రయ్య భార్యకు జ్వరం తగ్గింది. ఆదిత్య నుంచి తాళం చెవి తీసుకుందామని, కొమ రయ్య, చలపతి ఇంటికి వెళ్లాడు. అతను తలుపు తట్టేసరికి, దగ్గిరగా వేసి ఉన్న తలుపులు తెరుచుకున్నవి. లోపలి దృశ్యం చూసి నిర్ఘాంతపోయాడు కొమరయ్య.

ఆదిత్య ఒక స్తంభానికి కట్టివేయబడి ఉన్నాడు. ఇల్లంతా చిందరవందరగా ఉన్నది. కొమరయ్య, ఆదిత్య నోట్లో కుక్కి ఉన్న గుడ్డలు తీసి కట్లు విప్పాడు. ఆదిత్య ఒంట్లో

ఏ మాత్రం సత్తువ లేని వాడిలా నేలమీద చతికిలాబడిపోయాడు.

కొమరయ్య, అతణ్ణి, “ఏం జరిగింది?” అని అడిగాడు.

దానికి ఆదిత్య, “ఒక రాత్రివేళ, తలుపు తట్టిన శబ్దం అయితే, చలపతి గారి తల్లి దండ్రులు వచ్చారేమో అని, తలుపు గడి తీశాను. చేత కత్తితో దొంగ ఒకడు లోపలికి వస్తూనే, కత్తిని నా గుండెలకు ఆనించి, స్తంభం దగ్గిరకు నడిపించి, నన్ను తాడుతో దానికి బిగించాడు. తర్వాత నేను అరవ బోయేసరికి, నోట్లో గుడ్డలు కుక్కాడు. నేను భయంతో, ఊపిరాడకా, అలా సొమ్మ సిల్లిపోయాను,” అని చెప్పాడు.

ఇది విన్న కొమరయ్యకు నోట మాట రాలేదు. దొంగఏం ఎత్తుకుపోయి ఉంటాడో అని, అతడు చూస్తుండగా, చలపతి లోప లకు వస్తూనే, “ఏం జరిగింది కొమరయ్య?” అని అడిగాడు.

కొమరయ్య జవాబు చెప్పబోయేంతలో