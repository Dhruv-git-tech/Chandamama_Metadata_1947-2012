“దుర్మార్గుడికి కారణాలు కావాలా మహారాజా? అతను మొదటి నుంచీ ద్రోహ బుద్ధి తోనే ఉన్నాడని అనుమానం. తమరూ, ఈ ఎద్దూ లాంటి బలశాలులు ఇద్దరికీ, ఈ అరణ్యంలో తావు లేదు. అతను కపటంగా తమ అనుగ్రహం సంపాదించి, పెట్టిన చేతినే కరిచే ఉద్దేశంలో ఉన్నాడు. మీరు కృత ఘ్నుడి కథ వినలేదా?” అన్నది దమనకం.

“ఏమిటా కథ?” అని పింగళకం అడిగింది. దమనకం ఇలా చెప్పింది:

కృతఘ్నుడి కథ

యజ్ఞదత్తుడనే పనికిమాలిన దరిద్రుడికి గంపెడు పిల్లలు. ఒక రోజల్లా ఇంటిల్లిపాదీ పస్తులున్న మీదట యజ్ఞదత్తుడి భార్యకు కోపం వచ్చి, “పనికిమాలిన కటికవాడా, నీ పిల్లలు ఆకలికి చూడడం కనబడటం లేదా? ఏమీ పట్టనట్టు చేతులు కట్టుకుని కూర్చున్నావేం? ఎటైనా వెళ్లి ఏమైనా సంపాదించి మరీ తిరిగిరా,” అన్నది.

ఈ మాటకు నొచ్చుకుని ఆ బ్రాహ్మడు ఇంటినుంచి బయలు దేరాడు. చాలా దూరం వెళ్లగా, ఒక అడవి వచ్చింది. అత నికి దాహం వేసి, నీటి కోసం వెతక సాగాడు. కీకారణ్యం మధ్య ఒక లోతైన గుంట కని పించింది. దాని చుట్టూ గడ్డి ఏపుగా పెరిగి

ఉన్నది గాని, అందులో నీరు లేదు. యజ్ఞ దత్తుడు అందులోకి తొంగి చూసే సరికి అతనికి ఒక పులీ, ఒక కోతీ, ఒక పామూ, ఒక మనిషీ కనిపించారు. గుంటలో ఉన్న వాళ్లు అతన్ని చూశారు.

పులి యజ్ఞదత్తుడితో, “మహాత్మా, ప్రాణ రక్షణను మించిన పుణ్యం లేదు. అందు చేత నన్ను బయటకి తీసి నా వారిని కలు సుకునేటట్టు చెయ్యి,” అన్నది.

“నీ పేరు చెబితేనే ప్రాణులకు భయం కదా, నేను నిన్ను గుంటలోపలి నుంచి ఎలా పైకి తీయను?” అన్నాడు యజ్ఞదత్తుడు.

“అయ్యా ఏ పాపానికైనా ప్రాయశ్చిత్తం ఉన్నది గాని, కృతఘ్నతకు పరిహారం లేదు. నా గురించి నువు భయపడవలసిన పని లేదు. ప్రాణాపాయ స్థితిలో ఉన్న నన్ను జాలి దలిచి పైకి తియ్యి.” అన్నది పులి.

ప్రాణ రక్షణ యత్నంలో ప్రాణం పోయినా పుణ్యమే గదా అనుకుని ఆ బ్రాహ్మడు, వనలతలను బలమైన మోకుగా చేసి, దాని సహాయంతో పులిని పైకి లాగాడు.

“అయ్యా నన్ను కూడా పైకి లాగు,” అని కోతి బతిమిలాడింది. పాము కూడా అలాగే కోరింది. బ్రాహ్మడు ఆ రెంటినీ గుంట నుంచి పైకి లాగాడు.