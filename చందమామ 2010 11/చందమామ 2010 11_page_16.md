కృష్ణాపురం గ్రామంలో అందరూ కష్ట జీవులే. అయితే ఊరందరిదీ ఒక దారి అయితే, ఉలిపిరి కట్టెది ఒకదారి అయినట్లు, ఆ ఊర్లో రంగడికి చదువు సంధ్యలు అబ్బకపోవడంతోపాటూ, ఏ పని చేయ కుండా గాలికబుర్లు చెప్పుకుంటూ పాద్దు పుచ్చడం అలవాటయింది. అందులోనూ వాడి తల్లిదండ్రులు చిన్నతనంలోనే చని పోవడం వల్ల పండు ముసలిదైన రంగడి అవ్వ వాడి బాగోగులను చూస్తుండేది. అవ్వకి చూపు కూడ మందగించడంతో రంగడి జులాయితనం పెట్రేగిపోయింది.

రోజూ అవ్వ కన్నుగప్పి ఇంట్లో ఉన్న ఏదో ఒక వస్తువుని తీసుకెళ్లి అమ్ముకుని జల్సా ఖర్చులు చేయడం నేర్చుకున్నాడు. రంగడి జులాయితనం సహించలేని అవ్వ, ఓ రోజు వాడిని ఇంట్లోకి చేరనివ్వకుండా నానా శాపనార్థాలు పెట్టింది. ఆ రోజంతా అవ్వ తనను ఇంట్లోకి రానివ్వకపోవడంతో రంగడు ఆ రాత్రి ఆరుబయటే నిద్రపోయాడు.

మరుసటిరోజు ఉదయం బాగా ఎండ వచ్చేంతవరకు గుర్రుపెట్టి నిద్రపోతున్న రంగడిని చూసిన అవ్వ మరలా తిట్టడం మొదలెట్టింది.

ఇక మీదట తనను తిడితే ఇల్లు విడిచి పోతానని రంగడు బెదిరించిన్పుటికీ అవ్వ తిట్టడం మానలేదు. కాసేపు అవ్వ తిట్టను భరించిన రంగడు ఇల్లు విడిచి వెళ్లిపోతు న్నానంటూ చివాల్సు లేచి బయలుదేరాడు. అప్పుడప్పుడు రంగడు ఇలా ఇల్లు విడిచి వెళ్లిపోతాననడం మామూలే కాబట్టి, అవ్వ వాడి మాటలను లెక్కచేయలేదు.

ఊరి పాలిమేర దాటిన రంగడు మధ్యాహ్న సమయానికి ఓ చిట్టడవిలోకి ప్రవేశించాడు. అంతకు ముందు రోజు నుంచి భోజనం చేయకపోవడం వల్ల ఊరి పాలిమేరకి వచ్చేసరికి శోషవచ్చింది.