తీరా దగ్గిరకు పోయి చూస్తే, గండుపోతు
కూతురు నాగమల్లి గుహ దగ్గిర దొరికిన
ఎలుగుబంటు చేత రకరకాల ఆటలు
ఆడిస్తున్నది.

“ఇప్పటికిప్పుడు పట్టుకున్న ఆ క్రూర మృగాన్ని ఇంతలోనే నీ కూతురు ఎలా మచ్చిక చేయగలిగింది, గండుపోతూ?” అంటూ శివాలుడు ఆశ్చర్యపోయాడు.

“సాహసమే సవరమహాలక్ష్మి అన్నారు పెద్దలు. నా కూతురు సాహసంలో, ధైర్యంలో నాకు సమానురాలు, మీ శిఖిముఖి దానికి ఉజ్జీ అవునా కాదా అన్న సంశయం నన్ను బాధిస్తూనే ఉన్నది. ఇలా అన్నానని ఏమీ అనుకోకు, శివాలూ!” అన్నాడు గండు పోతు, కూతురు కేసీ ఆప్యాయంగా చూస్తూ.

నాగుమల్లి, తండ్రిని చూస్తూనే ఎలుగు బంటు మెడకు కట్టి ఉన్న తాడును వదిలి, “అయ్యా, నడవలేనంతగా గాయపడ్డావా? ఏదో చిన్న దెబ్బ తగిలిందని చెప్పారే, మన వాళ్లు,” అంటూ తండ్రిని కావిలించుకుని కన్నీళ్లు పెట్టుకున్నది.

“తగిలిన గాయం చిన్నదేనమ్మా, కాని, ఎడం కాలి కీలేదో కాస్త...” అని గండు పోతు నవ్వుతూ శిఖిముఖి కేసి చేయి చూపి, “అంత సవరగండుపోతును డోలీ ఎక్కిం

చిందెవరో తెలుసా? ఆ కోడెకారు శిఖి
ముఖి, పైకి చూడ్డానికి అలా కనబడుతు
న్నాడు గాని ఎంత తెగువ! ఎంత గుండె
బలం.” అన్నాడు.

నాగుమల్లి చప్పనతల తిప్పి, శిఖిముఖి కేసి చూసింది. క్షణంలో ఆమె కన్నీళ్లు మాయమయినై. కోపంతో ఆమె కళ్లు ఎర్ర బడినై, ముక్కుపుటాలు అదిరినై. ఏదో అనబోయినదల్లా ఆగి చప్పున తలపక్కకు తిప్పుకున్నది. ఇదంతా గమనిస్తున్న విక్రమకేసరి, శిఖిముఖితో రహస్యంగా, “శిఖీ! మనకు విందు చేయటంలో గండుపోతు ఎత్తుగడ ఏమిటా అనే ఇంతవరకూ మనం ఆలోచీస్తున్నాం. అతడు మహా చేయగలిగితే ఆహారంలో విషం కలిపించగలడు. కాని కూతురు నాగుమల్లి నీ మీద పగపట్టి నట్లున్నది, జాగ్రత్త!” అన్నాడు.

శిఖిముఖి ఏదో అనబోయేంతలో ఎలు గుబంటు గోండ్రిస్తూ, అక్కడ చేరిన గుంపు మీద పడి, పంజాలతో అందిన వాణ్ణి అంది నట్లు కొట్టి రక్కసాగింది. గుంపులో హాహా కారాలు బయలుదేరినై. నాగుమల్లి, శిఖి ముఖీ “తప్పుకోండి, తప్పుకోండి” అని పెద్దగా కేకలు పెడుతూ ఎలుగొడ్డు కేసి పరిగెత్తారు. (ఇంకా ఉంది)