ఆ జవాబుకు జనార్ధనం నవ్వి, “ఇకనేం, దొంగ ఆదిత్యే! వాడు తనను తాను స్తంభా నికి కట్టుకున్నాడు గనకే, తాడు ముడి ముందు ఉన్నది. దొంగ అయితే, వాడి చేతికి అందకుండా వెనక ముడి వేస్తాడు. ఇంకో సంగతేమిటంటే, దొంగ అయిన వాడెవ్వడూ, ఒక మనిషిని స్తంభానికి కట్టి, ఇంటి తలుపులు దగ్గిరకు వేసి పోడు. బయటినుంచి గొళ్లెం పెడతాడు,” అని చెప్పాడు.

“అంతా బాగానే ఉన్నది. మరి, ఆదిత్య దొంగ అని రుజువు చేయడం ఎలా?” అని అడిగాడు కొమరయ్య.

జనార్ధనం, అతడికి ఏం చేయాలో చెప్పి వెళ్లిపోయాడు. మర్నాడు కొమరయ్య, ఆదిత్యను కలుసుకుని, “చలపతి, తన ఇంట జరిగిన దొంగతనం గురించి, లోగడ కచేరీలో ఫిర్యాదు చేశాడు. రాత్రి గస్తి తిరుగుతున్న రక్షకభటులకు, దొంగ ఒకడు దొరికాడు. కాని, వాడు పిచ్చివాడిలా ప్రవర్తి స్తున్నాడట. ఇది నటనేమో అని వాళ్ల అను మానం. నువ్వు కచేరీకి వచ్చి, వాణ్ణి చూసి గుర్తు పట్టాలి,” అన్నాడు.

కొమరయ్యతో కచేరీకి వెళ్లిన ఆదిత్య, అక్కడ పిచ్చి చూపులు చూస్తున్న మనిషిని

చూస్తూనే, “వీడే, ఆ రాత్రి కత్తి చూపి నన్ను స్తంభానికి కట్టి, చలపతి గారిల్లు దోచు కున్న దొంగ, ఎలాగైతేనేం, దొంగ దొరి కాడు!” అన్నాడు.

ఆ వెంటనే, పిచ్చివాడిలా నటిస్తున్న జనార్ధనం, ఒక్క దూకున వచ్చి, ఆదిత్య మెడ వడిసి పట్టుకుని, “దొంగ దొరికిన మాట నిజం. అయితే ఆ దొంగవు నువ్వే! తేళ్లూ, జెర్రులూ పాకే చీకటి కొట్లో వేయ మన్నావా? లేక నిజం ఒప్పుకుని దొంగి లించిన సామ్ముతెచ్చి ఇస్తావా?” అన్నాడు.

ఆదిత్య నిలువెల్లా వణికిపోతూ, నేరం ఒప్పుకున్నాడు. ఒక రక్షక భటుడు వెంట రాగా, ఇంటికిపోయి దొంగిలించిన సామ్ముతో కచేరీకి తిరిగి వచ్చాడు. అయితే, వెండి వస్తువులన్నీ అలాగే ఉన్నవి. కాని, ఐదు వందల రూపాయల నగదులో వంద రూపాయలు ఖర్చయిపోయినై.

జనార్ధనం అతణ్ణి కటకటాలకు వెనుక ఉన్న గదిలో ఉంచమని రక్షకభటులకు చెప్పి, చలపతికి కబురు చేశాడు.

చలపతి పోయిన సామ్ము దొరికినం దుకు చాలా సంతోషించి, “ఇదంతా, మా అబ్బాయి పుట్టిన వేళా విశేషం!” అన్నాడు.

- మాచిరాజు కామేశ్వరరావు