సంవత్సరాది రోజున శుభ్రం చేస్తే ఇంటికి అశుభం అనీ, తాము ఊడ్చే చెత్తతో పాటు తమ అదృష్టం కూడా దాంతోపాటు వెళ్ళి పోతుందనీ కొందరు భావిస్తారు.

ఆరోజు అందరూ పిండివంటలు చేసు కుని తింటారు. ముఖ్యంగా ఎనిమిది రకాల కూరలతో 'అష్టనిధి భోజనం' చేస్తారు. పిల్లలు పెద్దల నుంచి డబ్బున్న ఎర్రటి కవర్లు నజరానాగా పుచ్చుకుంటారు.

సాయంకాలం అందమైన లాంతర్లు వెలిగించి దుష్టశక్తులను భయపెట్టి, నూతన సంవత్సరాన్ని ఆహ్వానించడానికి బాణాసంచా పేలుస్తారు. ఈ కార్యక్రమాలలో ప్రజలు ఉత్సాహంతో పాల్గొంటారు.

మనదేశంలో కొన్ని ప్రాంతాలలో దీపావళి రోజున చేసే విధంగా కొందరు చైనా వ్యాపారులు కొత్త లెక్కలు కూడా ప్రారంభిస్తారు.

కొత్త సంవత్సరం పదిహేనవ రోజు లాంతర్లు ఉత్సవం జరుపుకుంటారు. కొత్త సంవత్సరంలో వచ్చే తొలి పౌర్ణమి అయిన ఆనాటి రాత్రి ఆకాశంలో ఎగిరే దేవతలు కనిపిస్తారని, వారు కనిపించడం కుటుంబానికి క్షేమకరమని కొందరి విశ్వాసం.

అందుకోసం వారిని లాంతర్లతో పెతుకు తారట! ఆ రాత్రి బియ్యంతో తయారు చేసే యువాన్‌షియావో (పౌర్ణమిని గుర్తు చేసే) చందురొట్టెలు చేసి తింటారు.

ఈ సందర్భంగా కొన్ని దేవాలయాలలో 'డ్రాగన్ నృత్యం' కూడా ఏర్పాటు చేస్తారు. మెరిసే కళ్ళతో, రంగురంగుల అలంకారాలతో, వింతవింత వాద్యాల ఘోషతో వందఅడుగుల పాడవు డ్రాగన్‌ను వీధులగుండా నాట్యం చేయిస్తూ ఊరే గింపుగా తీసుకు వెళతారు. దీంతో నూతన సంవత్సర వేడుకలు సమాప్తమవుతాయి!