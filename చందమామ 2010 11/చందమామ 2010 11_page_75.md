భారత ధర్మిని
దీపావళి పండుగ సంబరాలు

దీపావళి పండుగను దేశంలోని వివిధ ప్రాంతాల్లో విభిన్న పద్ధతులలో జరుపుకుంటారు. వాటిలో కొన్ని:

శ్రీరాముడు పద్నాలుగేళ్ల వనవాసం ముగించి, రావణ సంహారం చేసి సీతాలక్ష్మణ సమేతంగా అయోధ్యకు తిరిగి వచ్చిన సందర్భంగా నగర ప్రజలు ఇంటింటా దీపాలు వెలిగించి శ్రీరాముడికి సాదర స్వాగతం పలికారు. అదే దీపావళి అయిందని రామా యణం చెబుతుంది.

ఉత్తర భారతదేశంలోని కొన్ని ప్రాంతాలలో దీపావళిని అయిదు రోజులు జరుపుకుంటారు. దీపావళి తొలి రోజును ధన్ తెరాజ్ అని పిలుస్తారు. ఆ రోజున దేవతల వైద్యుడు ధన్వంతరిని పూజిస్తారు. కొన్ని చోట్ల, ఈ రోజును ధన్ త్రయోదశి అని కూడా పిలుస్తారు. ఈ రోజున తమ ఇళ్లలో దీపాలు వెలిగించేవారు మరణభయం లేకుండా ఉంటారని నమ్మకం. కొందరు ఇల్లంతా చిన్న చిన్న దీపాలు వెలిగిస్తారు. వీటిని 'యమ దీపాలు' అని పిలుస్తారు.

పండుగ రెండో రోజున నరక చతుర్దశిని జరుపుకుంటారు. పురాణాల ప్రకారం నరకాసురుడిని కృష్ణుడు ఈ రోజునే హతమార్చాడు. కొంతమంది ఈ రోజును 'రూప చతుర్దశి' అని పిలుస్తారు.

మూడవ రోజు అమావాస్య. ఇది దీపావళి పండుగకు సంబంధించి ముఖ్యమైన దినం. ఆ రోజు లక్ష్మీదేవిని కొలుస్తారు. లక్ష్మీదేవికి స్వాగతం చెప్పడానికి ఇంటిని శుభ్రపర్చి అలంకరిస్తారు.

ఒకసారి కృష్ణుడు గోకుల వాసులను ఇంద్రపూజకు బదులుగా గోవర్ధనగిరిని కొలువ మని సూచిస్తాడు. వర్షకారకుడైన ఇంద్రుడు కృష్ణుడి సలహా తెలిసి మండిపడి గోకులాన్ని ముంచెత్తాలని భారీ వర్షాలు కురిపిస్తాడు. బాల కృష్ణుడు గోవర్ధనగిరిని తన చిటికెన వేలుతో ఎత్తి గొడుగులాగా పట్టి గోపాలకులను కాపాడతాడు. అప్పటినుంచి గోవర్ధన గిరిని పూజంచే అచారం ఏర్పడింది.

దీపావళి అయిదవరోజున భాయ్దూజ్ జరుపుకుంటారు. యమధర్మరాజు ఒకప్పుడు తన సోదరి ఇంటికి వెళ్లినప్పుడు ఆమె సంతోషంతో అతని నుదుట తిలకం దిద్ది నమస్కరించింది. యముడు ఆమెకు అవూర్వమైన కానుకలు ఇచ్చాడు. అన్నాచెల్లెళ్ల అనురాగం కలకాలం వర్ధిల్లింది. అందుకని ఈ రోజున అన్నలూ, తమ్ముళ్లూ, తమ అక్కాచెల్లెళ్ల ఇళ్లకు వెళ్లి కానుకలు ఇచ్చి ప్రేమానురాగాలను పరస్పరం పంచుకుంటారు.