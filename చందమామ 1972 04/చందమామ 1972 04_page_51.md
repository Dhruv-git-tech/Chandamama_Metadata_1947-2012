లేచి నిలబడి, తన భార్యను పేరు పెట్టి పిల్లుస్తూ చెరువు కేసి పరిగెత్తాడు. అతనికి మతి చెడిపొతుందో, దయ్యమే పడుతుందో అని ఊళ్ళోవాళ్ళు భయపడ్డారు.

మారీచ భార్య శవాన్ని శ్మశానానికి తీసుకు పోయి డహనం చెయ్యటం చాలా కష్ట సాధ్యమయింది. “నా పెళ్ళిం చచ్చి పొలేదు. తగలెయ్యకండి!” అని మారీచ వెర్రిగా కేకలు పెట్టాడు, జుట్టు పీక్కున్నాడు. అందరూ అతన్ని చూసి జాలి పడ్డారు. కాని అతని మతి పూర్తిగా చలించి పోయింది.

మారీచకు పూర్తిగా పిచ్చి అవతారం వచ్చేసింది. ఏ అడది ఎదురైనా తన భార్యే నేమోనని మొహంలో మొహం పెట్టి చూసి

వాడు; మగవాళ్ళను చూసి, “నువ్వేనా నా పెళ్ళాన్ని చెరువుకు లాక్కుపోయింది? నిజం చెప్పు!” అని అరిచేవాడు. అతనికి ఎదురు పడటం ఊళ్ళోవాళ్ళకు భయమయింది. అతను వీధిలో వస్తున్నట్టు తెలిస్తే అందరూ తలుపులు మూసుకునే వారు. మారీచ ఏనాడో తాను కూడా దయ్యమై ఊరిని వేధిస్తాడేమోనని కూడా కొందరికి భయంగా ఉండేది.

భూతవైద్యుల చేత మారీచకు చికిత్స చేయిస్తే మంచిదని కొందరు అన్నారు. కాని మరికొందరు, అందువల్ల మరింత ప్రమాదం కొని తెచ్చుకోవటం అవుతుందనీ, చెరువులో ఉన్న దయ్యాలన్నీ ఊరి మీద పడవచ్చు ననీ అన్నారు.