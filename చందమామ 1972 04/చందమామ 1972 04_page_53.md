" మాకూ చావుంటుంది. నువు నీ భార్య కోసం ఏడిచి కృశించినట్టే, నీ భార్య కూడా కృశించి చచ్చిపోయింది. మేమంతా ఇవాళే బేతాళుడి అజ్జ మీద ఈ చెరువు విడిచి మరొక చోటికి పోతున్నాం. మాలో నీ భార్య లేదు, కావలిస్తే చూసుకో!" అన్నాయి దయ్యాలు.

"అయితే, చచ్చిపోయిన నాభార్య ఏమయింది? దాచకుండా నిజం చెప్పండి," అని మారీచ అడిగాడు.

"ఈచెరువులోనే చేపరూపం ధరించి నీ భార్య తిరుగుతున్నది. మేమే అమెను పోల్చలేము. నువు ఆమె మాట మరిచి పోవచ్చు," అంటూ దయ్యాలు వెళ్ళిపోయాయి.

"ఏరూపంలో ఉన్నా నాభార్యను పోల్చగలను," అన్నాడు మారీచ.

మర్నాడు అతను ఊళ్ళోకి వెళ్ళి ఒక పల తెచ్చి, చెరువులో చేపలను పట్టి, ఒక్కొక్క చేపనే పరీక్షించి పక్కన పెట్టనారంభించాడు. ఇది చూసి గ్రామస్థులు

చేపలను కొంటామని వచ్చారు. కాని మారీచ వాళ్ళ మాటలు వినిపించుకోలేదు. అతను చేపలను పరీక్షించటంలో నిమగ్నుడయాడు.

ఊళ్ళో వాళ్ళు తమకు కావలసిన చేపలను తీసుకుని, డబ్బులు ఆక్కడ పడేసి వెళ్ళిపోసాగారు. సాయంత్రం అయే సరికి అతను పట్టిన చేపల కుప్పపోయి డబ్బుల కుప్ప మిగిలింది.

మారీచకు తన భార్య దొరుకుతుందన్న ఆశపోలేదు. అతను రోజూ చెరువులో పల వేసి చేపలుపట్టి ప్రతి ఒక్క చేపనూ పరీక్షిస్తూ జీవితం గడిపాడు. భార్య తిరిగి దొరుకుతుందన్న ఆశీలిక జీవితం మీది విరక్తిని పోగొట్టి, మామూలు మనిషిగా మార్చింది.

మారీచ మారాడనీ, తిరిగి ప్రపంచంలో పడ్డాడనీ గ్రామస్థులు అనుకున్నారు. చెరువులో ఉండిన దయ్యాలను వెళ్ళగొట్టాడన్న కీర్తి కూడా అతనికే దక్కింది. ఆ చెరువుకు దయ్యాలచెరువు అన్న పేరు క్రమంగా పోయింది.