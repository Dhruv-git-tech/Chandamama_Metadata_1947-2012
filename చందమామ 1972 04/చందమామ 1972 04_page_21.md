" ఇది రాజకుమార్ అపహరణ కాదుగదా!
రాకుమార్, యక్తుడు చెప్పినది నిజమా?"'
అంటూ జీవదత్తుడు పెద్దగా కేకపెట్టాడు.

జీవదత్తుడి ప్రశ్నకు జవాబుగా యక్తుడు
బిగ్గరగా నవ్వాడు. రాతిరథం జీయేమంటూ
చేగంగా కదిలి చూస్తూండగానే ఆకాశంలో
ఆంతర్ధాసమైపోయింది.

"జీవా! మనం పడిన శ్రమ అంతా వృధా!" అన్నాడు ఖండవర్మ నిరాశగా.

" మన శ్రమ ఏమీ వృధా కాలేదు. మనం
మహా వీరులం ఆని రుజువు చేసేందుకు
వింధ్యపర్వతాలకు బయలుదేరాం. దారిలో
ఎదురైన అన్ని ప్రమాదాలనూ మన బాహు
బలంతో జయించి మహా వీరులం అనిపించు
కున్నాం. ఎందుకు విచారం?" అన్నాడు
జీవదత్తుడు.

" నువ్వన్నది నిజం! మనం యీ అరణ్య
పురంలోనే కొన్నాళ్ళు విశ్రాంతి తీసుకుని,
యీ చుట్టుపక్కల ఏదైనా ఒక రాజ్యాన్ని
స్థాపించటం ఎలా వుంటుంది?" అన్నాడు
ఖండవర్మ.

"మహా దివ్యంగా వుంటుంది. మన
నివాసం ప్రస్తుతానికి యీ అరణ్యాపురమే !
రాజ్యస్థాపనా విషయం నిదానంగా ఆలో
చిద్దాం," అన్నాడు జీవదత్తుడు.

"మహా శూరులారా! ఆ స్థాపించబోయే
రాజ్య ప్రధానసగర నిర్మాణం నాకు పద
లండి. వాస్తుశాస్త్రంలో నేను మయు డంతటి
వాణ్ణి," అన్నాడు స్వర్ణాచారి.

" నిజం మహాశూరులారా ! మీరు కత్తితో
జయించలేనిదాన్ని, నేను మాయోపాయంతో
సాధించగలను. నేను ఆ విద్యలో శకునికి
సాటివాణ్ణి," అన్నాడు విఘ్ఘిశ్వరపూజారి.

" మీ శక్తి సామర్థ్యాల్లో నాకు గట్టి విశ్వా
సమే వున్నది. ఖండగా, రాత్రి చాలా పాద్దు
పోయినట్టుంది. ఈ వెన్నెల్లో హాయిగా
నిద్రిద్దాం," అంటూ జీవదత్తుడు, చదునుగా
వున్న ఒక చోటు చూసుకుని పడుకున్నాడు.

అతడితో పాటు ఖండవర్మా, విఘ్ఘిశ్వర
పూజారీ, స్వర్ణాచారీ కూడా చదునైన చోట్లు
చూసుకుని పడుకుని, సుఖంగా నిద్ర
పోయారు.
— (అయిపోయింది)