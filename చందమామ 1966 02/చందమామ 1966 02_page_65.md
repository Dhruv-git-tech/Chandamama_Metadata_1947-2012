వైద్యుడు రోగిని పరిశీలించి, “రోగం చాలా ముదిరింది. రోజూ పరిశీలేస్తూ మందివ్వాలి. ఎవరీ మనిషి?” అన్నాడు.

“నాకు తెలీదండి, ఎవరో అనాథలా గున్నాడు. మీరు చికిత్స చెయ్యండి. నేను రోజూ బండిలో తెస్తాను. మందు ఖర్చుకూడా ఇచ్చుకుంటాను,” అన్నాడు పాపన్న.

కనకయ్యకు మర్నాటికి గాని పూర్తిగా స్పృహ రాలేదు. ఒళ్ళు తెలియగానే ఆయన, “మీ రెవరు? నే నెక్కడ ఉన్నాను?” అని పాపన్నను అడిగాడు.

“కేమమైన చోటనే ఉన్నావు. నీ కేమీ భయం లేదు. నువ్వేవరు? నీ పేరేమిటి?” అని పాపన్న అడిగాడు.

“నా పేరుతో ఏం పనిలెండి. ఎవడో దిక్కులేని వాణ్ణి. నా మూట ఏదీ?” అన్నాడు కనకయ్య.

“నీ మూట భద్రంగానే ఉంది. వారం రోజులపాటు కుదురుగా ఉండి మందు

తీసుకుంటే ఆ తరవాత నువు స్వేచ్ఛగా నీ యిష్టం వచ్చినట్టు తిరగవచ్చు,” అన్నాడు పాపన్న. కనకయ్య పారిపోతాడని ఆనుమానం తగిలి, అలాటి పని జరగ కుండా కట్టు దిట్టాలు చేశాడు.

అక్కడ కనకయ్య కుటుంబానికి కనకయ్య ఏమైపోయింది తెలియరాలేదు. వాళ్ళు ఆరాలు తీయగాతీయగా చివరకు పాపన్న ఆంట్లో కనకయ్య దొరికాడు. తాను అనాథుడు కాడనీ, పెద్ద భూస్వామి అనీ పాపన్నకు తెలిసిపోయే సరికి కనకయ్యకు చచ్చే అవమానమయింది. తాను వ్యాధి తీవ్రతలో మతి చెడి ఏం మాట్లాడినదీ తనకే తెలియదని చెప్పుకుని, కనకయ్య తన మందు ఖర్చే గాక, పాపన్నకు కొంత బహుమానం కూడా ఇచ్చి, తన ఊరికి తిరిగి వెళ్ళాడు. కొన్ని వారాలపాటు వైద్యం చేయించుకున్నాక కనకయ్య గుండె నొప్పి తగ్గిపోయింది.