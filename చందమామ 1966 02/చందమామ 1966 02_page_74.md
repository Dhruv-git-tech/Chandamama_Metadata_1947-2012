# వునుపుఁ

కొవేరీ తీరంలోని ఒక ఆగ్రహరంలో వేద పండితుడైన ఒక ధనిక బ్రాహ్మణుడు ఉండే వాడు. అతడికి ఎంతో కాలంగా సంతానం లేకుండా వుండి, బాగా వయసు మళ్ళాక, ఒక ఆడపిల్ల పుట్టింది. లేకలేక పుట్టిన ఆ పిల్లకు శారద అని నామకరణం చేసి, అల్లారుముద్దుగా పెంచసాగాడు.

కొంతకాలం గడిచింది. శారదకు యుక్త వయసు వచ్చింది. ఆప్పడామె తండ్రి అయిన వేదపండితుడు, కుమార్తెను వివాహ మాడగల యోగ్యుడైన యువకుడి కోసం, ఎన్నో గ్రామాలు గాలించి, చివరకు ఒక గ్రామంలో వేదాధ్యయనం చేసి సంస్కార వంతుడైన ఒక బ్రాహ్మణ యువకుడికి ఆమెనిచ్చి పెళ్ళి చేశాడు. అయితే పెళ్ళి రోజునే పాము కరిచి పెళ్ళికొడుకు మరణంచాడు. శారదకు పెళ్ళి ముహూర్తమే వైధవ్య ముహూర్త మయింది. ఆమె తన

నగలన్నీ తీసేసి, పుట్టెడు దిగులుతో జీవితం గడపసాగింది.

ఇలా ఉండగా ధ్రువుడనే ఒక ముసలి బ్రాహ్మణుడు శారద ఇంటికి వచ్చాడు. శారద ఆయన పాదాలకు వందనం చేసింది. పుట్టు గుడ్డి అయిన ఆ ముసలి బ్రాహ్మణుడు, శారద వితంతువని తెలి యక, “దీర్ఘ సుమంగలీ భవ,” అని దీవించాడు.

“స్వామీ, ఇదేమి ఆశీర్వచనం? నేను పెళ్ళి నాడే విధవరాలి నయాను,” అని శారద వాపోయింది.

“తల్లి, నేను జాత్యంధుణ్ణి. అందుచేత తెలుసుకోలేక పోయాను. అయినా నా నోట వచ్చిన ఆశీర్వచనం వృథా పోకూడదు. నీ చేత ఉమామహేశ్వర ప్రతం చేయిస్తాను. నా ఆశీర్వాదం నిజమై, నువు సుమంగలివి కాగలవు,” అని ధ్రువుడు చెప్పాడు.