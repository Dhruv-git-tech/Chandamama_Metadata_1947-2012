“రాజా, నేను రాజ్యరమను. నా పై దృష్టి లేనివారికి ఆ పాముతలలు బంగారపు తామరలుగా కనిపిస్తాయి. ఆ తలలు కల వాడు రాకుసభుజంగుడు. ఆతడు నన్నిక్కడి నుంచి కదలచివ్వడు. నన్నెవరైనా తాకి నట్టయితే ఇద్దరికీ ప్రమాదం కలిగిస్తాడు. వాడు నశించనిదే నేను నీకు దక్కను,” అన్నదా స్త్రి. కీర్తిప్రతాపుడు వెంటనే ఒర నుంచి కత్తి దూశాడు.

“రాజా, తొందరపడకు. వాడు ఎవరి వల్లా, ఏ ఆయుధం చేతా చావడు. వాడికి ఒకే విధంగా చావున్నది. నన్ను నిజంగా ప్రేమించిన వాడి హృదయ రక్తం వాడి తలల మీద చిలకరిస్తే వాడు చేస్తాడు,” అన్నది రాజ్యరమ.

“అలా ఆయితే నా హృదయ రక్తం వాడి తలల పైన చిలుకు,” అంటూ కీర్తి ప్రతాపుడు తన కత్తితో తన గుండెను చీల్చుకుని పడిపోయాడు.

తెరిగి అతనికి స్పృహ తెలిసేసరికి ప్రభాత తూర్యనాదాలు వినిపించాయి. అతను కళ్ళు తెరిచి, తాను తన శయనా గారంలోనే ఉండటమూ, రాజ్యరమ పక్కనే కూర్చుని, చల్లగా తన నుదురు నిమురుతూండటమూ కనిపించింది. అతని శయ్య చుట్టూ బంగారు తామరులు ధగ ధగా మెరుస్తున్నాయి.

“ఇదంతా కలా? నిజమా?” అన్నాడు కీర్తిప్రతాపుడు.

“కలలో నిజం,” అన్నది రాజ్యరమ.

అటు తరవాత కీర్తిప్రతాపుడు రాజ్య రమతో సుఖిసంతోషాలతో ముణిగితేలుతూ, బంగారు తామరలతో ప్రజల కే లోటూ లేకుండా పాలించాడు.

కరాళకంఠి కూడా తన గయ్యాలి బుద్ది మాని, తన భర్త కిళిందకుడితో అను కూలంగా ఉంటూ ఎంతో కాలం సుఖి జీవనం గడిపింది.