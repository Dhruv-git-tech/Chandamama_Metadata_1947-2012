వాడు పున్నయ్య చేతిలో రెండు రూపాయలు పెట్టాడు.

చిలుక జోస్యంలో నమ్మకం కుదిరి పున్నయ్య ముందుకు సాగాడు. కొంత దూరం వెళ్ళే సరికి అతని కొక మనిషి విచిత్రమైన భంగిమలో కనిపించాడు. ఆ మనిషి నడ్డినొప్పితో మెలితిరిగి చాలా బాధలో ఉన్నాడు. ఆ మనిషి ముఖం అవ తలిపక్క తిరిగి ఉన్నది.

పున్నయ్య వెనక నుంచి ఆ మనిషిని సమీపించి, చిలుక జోన్యుడు చెప్పిన ప్రకారం, కాలు చాచి ఆ మనిషి, నడ్డి మీద బలం కొద్దీ తన్నాడు.

ఆ తాపుకు ఆ మనిషి అంతెత్తు ఎగిరిపడి, “ఎవడ్డా నువూ?” అంటూ భికరంగా పున్నయ్య మీదికి వచ్చాడు.

పున్నయ్య భయపడి, “అదృష్టం కలిసి రావాలి!” అని గావుకేక పెట్టాడు. అతన్ని చావగొట్టటానికి చెయ్యి ఎత్తిన ఆ మనిషి ముఖాన కోపం పోయి, అశ్చర్యం వచ్చింది. తన నడ్డినొప్పి కాస్తా తీసేసినట్టు పోయిందని అతను తెలుసుకున్నాడు.

“అయ్యా, ఈ నడ్డి నొప్పితో యమ యాతన పడుతున్నాను. ఎన్ని మందులకూ లొంగలేదు. నీ తన్నుతో పోయింది. చూడు, నిటారుగా నిలబడ గలిగాను. నిన్ను నిజంగా