# నేమూ కథ

## 20

జవాహర్ తన అనుచరులతో జైతో చేర గానే ఆక్కడి బ్రిటిషు పరిపాలకుడు వారి కొక ఉత్తరువు అందజేశాడు. ఆ ఉత్తరువు ప్రకారం జవాహరూ, అతని అనుచరులూ నాభాసంస్థానం ప్రవేశించరాదు, ఒక వేళ ప్రవేశిస్తే వెంటనే వెళ్ళిపోవాలి.

వారికి ఆ నోటీసులు నాభాలోనే అందజేయబడ్డాయి గనక ప్రవేశించరాదన్న మాటకు అర్థం లేదు. తిరుగు బండి ఎప్పుడున్నదో తెలియదు గనగ వెంటనే వెళ్ళిపోవటం కూడా సాధ్యమయేది కాదు. జవాహరు తనకు నోటీ సందించిన పోలీసు అధికారితో ఆ మాటే చెప్పి, తాము జత్తా వెంట రాలేదనీ, నాభా శాసనాలను ఉల్లంఘించే ఉద్దేశ మేదీ లేదనీ అన్నాడు. వెంటనే పోలీసు అధికారి వారు ముగ్గురినీ అరెస్టు చేసి, లాకప్‌లో ఉంచాడు.

పగలల్లా వారు లాకప్‌లో ఉన్నారు. సాయంకాలం పోలీసులు వారిని రైలు స్టేషనుకు సడిపించుకు పోయారు. సంతానం ఎడమ చేతికీ, జవాహరుకుడీ చేతికీ కలిపి ఒక బేడీ వేశారు. దానికి తగిలించిన గౌలు

నును ఒక పోలీసు పట్టుకుని ముందు సడిచాడు. గిద్వానీ కూడా చేతులకు బేడీ తగిలించుకుని జవాహరూ సంతానంల వెనకగా వచ్చాడు. ఈ విధంగా ఆ ముగ్గురినీ— జవాహరు ఉద్దేశంలో కుక్కలను తీసుకు పోయినట్టు—జైతో వీధుల కుండా సడిపించారు. ఆ రాత్రి వారు మూడో తరగతి రైలు పెట్టెల సమ్మర్థం లోనూ, నాభా నగరం లాకప్‌లోనూ గడిపారు. మర్నాడు పూర్వాహ్నం నాభా జైలులోకి ప్రవేశించిన దాకా వారికి బేడీలు వదలలేదు.

నాభా జైలులో వారిని ఉంచిన కొట్టు చాలా అశుభ్రమూ, ఆనారోగ్యమూ అయి