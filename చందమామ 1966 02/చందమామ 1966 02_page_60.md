లోభి-వ్యాధి

పాపన్న ఉండే గ్రామానికి ఒక ఆమడ దూరంలో ఉన్న ఊళ్ళో కనకయ్య ఆనే భూస్వామి ఉండేవాడు. కట్టుకుపోయినంత డబ్బుండి కూడా ఆ కనకయ్య పరమలోభి. కానీ ఖర్చు చెయ్యాలంటే ప్రాణం మీదికి వచ్చేది. ఆటువంటి వాడికి కాస్తా గుండె నొప్పి ప్రారంభమయింది.

గుండెనొప్పి చాలా చెడ్డ జబ్బు. దానికి చికిత్స జరగకపోతే ప్రమాదం. చికిత్స చేయించాలంటే డబ్బు ఖర్చవుతుంది. అందుచేత కనకయ్య మొదట్లో ఆదే పోతుందని తాత్సారం చేశాడు. ఆ నొప్పి కూడా నిలకడగా ఉండక, వస్తూ పోతూ ఉండేది. అది పోయినప్పుడు ఇక రాదనుకునేవాడు కనకయ్య. కాని అది తిరిగి వచ్చేది. అప్పుడు కనకయ్య, “ఛి, ఈ దిక్కు మాలిన నొప్పి వైద్యం చేస్తేగాని నయ మయేటట్టు లేదు,” అనుకునేవాడు.

కనకయ్య ఇంట్లో వెంక డనేవాడు పని చేస్తూండేవాడు. వెంకడు జీతానికి కుదిరిన నౌకరుకాడు, కనకయ్యకు ఋణపడి, బాకీ తీర్చలేక, పనిచేసి ఋణం చెల్ల బెట్టుతున్నవాడు. కనకయ్య వెంకణ్ణి పిలిచి, “గుండె నొప్పికి వైద్యం చేసేవాళ్ళెవరన్నా ఉన్నారేమో నీకు తెలుసా?” అని అడిగాడు.

“మా పల్లెలో ఒకడికి గుండె నొప్పి వస్తుందండి. వాడు భస్మాల వైద్యుడి దగ్గిర మందు తీసుకుంటున్నాడు. ఆ భస్మాల వైద్యు డెక్కడుంటాడో కనుక్కుని చెబుతాను,” అన్నాడు వెంకడు.

“మళ్ళీ కనుక్కోవటం దేనికి లే? మీ పల్లెలో వాణ్ణే అడిగి బేడాకో, పావలాకో ఆ మందే పట్టుకురా,” అన్నాడు కనకయ్య. వెంకడు తనకు బాకీ ఉన్నవాడు గనక వాడి చేతిలో కనకయ్య డబ్బులు పెట్టలేదు. వెంకడు తన పల్లెలో ఉండేవాణ్ణి బతిమాలి,