“చిన్నవాళ్ళయినా పెద్ద పనులు చెయ్యగలరు,” అన్నాడు లాల్ బహాదుర్శాస్త్రి. దానికి ఆయన జీవి తమే నిదర్శనం. ఆయన సైజుకు చిన్నవాడు కావటమే గాక, పెద్ద పేరు ప్రఖ్యాతులు సంపాదించినవాడు కాడు. ఆయన పేరు దేశ మంతటా మారు మోగలేదు. గొప్ప వక్త కాడు. నిరాడం బరుడు, కార్యవాది, నియమశీలి, దీక్షా పరుడు. ఆయన విలువ ఆయన సన్ని హితులకు మటుకు బాగా తెలుసు.

అందుచేతనే, జవాహర్ లాల్ నెహ్రూ లాటి జగద్విఖ్యాతిగల వ్యక్తి స్థానంలో ఆయన అనుయాయులు ఆయనను ప్రధానిగా నిలబెట్టారు.

1964 జూను ఆరంభంలో లాల్ బహాదుర్శాస్త్రి భారత ప్రధాని అయి నప్పుడు అనేకమంది ఉద్దేశం ఆయనకు ఘనత కట్టబెట్టారని. కాని 1964 నెలల కొద్ది కాలంలో ఆయన తనకు స్వతహాగా ఘనత ఉన్నదని లోకానికి చాటి చెప్పాడు. మన దేశం అత్యంత విస్తృతమైన దేశాలలో ఒకటి. దీనికి శతకోటి సమస్యలు. వీటి వల్ల ఏర్పడిన భారం సామాన్యులకు ఆర్ధమయేది కాదు. ఆ భారాన్ని విజయవంతంగా మొయ్యటమే గాక, శాస్త్రి ఈ అల్ప

కాలంలోనే తన పేరు భారతచరిత్రలో చిరస్థాయిగా ఉండేటట్టు చేసుకున్నాడు. ఆయన ఆకశ్మీక మరణం ప్రపంచ దేశాలన్నీటికీ దుర్వార్తే అయింది.

లాల్ బహాదుర్ 1904 అక్టోబరు 2న వారాణసి సమీపంలో ఉన్న మొగల్ సరాయిలో జన్మించాడు. తండ్రి శారదాప్రసాద్ పేద బడి పంతులు. ఆయన ఆలహాబాదులో రివిన్యూ ఆఫీసు గుమాస్తా పదవికి మారి, లాల్ బహాదుర్ ఏణ్ణర్థం వయసు వాడై ఉండగా పరమపదించాడు. ఆయన భార్య తన పిల్లలతో సహా పుట్టింటికి వచ్చేసింది. (ఆమె ఇంకా జీవించే ఉన్నది.)

లాల్ బహాదుర్ మాతామహుడు హజారిలాల్ పెద్ద ఆవిభక్త కుటుంబానికి పెద్ద. ఆరవ తరగతి పూర్తి చేసి లాల్ బహాదుర్ తన పదవ వీట హైస్కూలు చదువుకు గాను వారాణసికి వచ్చి తన మేనమామ అయిన రఘునాథ్ప్రసాద్ ఇంట చేరాడు. వారాణసి మునినిపాలిటీలో హెడ్ గుమాస్తాగా ఉంటూ ఉండిన రఘునాథ్ప్రసాద్ దృఢమైన వియమశిలాలు గలవాడు. ఆయన ప్రభావం లాల్ బహాదుర్ పైన బాగా ఉండేది.