నిజమవుతుంది. భక్తిశ్రద్ధలతో పార్వతీదేవిని స్మరిస్తూ, కాగలదానికి వేచివుండు,” అని చెప్పి ధ్రువుడు వెళ్ళిపోయాడు.

అది జరిగిన తరవాత శారదకు రోజూ కలలో ఒక బ్రాహ్మణ యువకుడు కని పించి, ఆమెతో ఉంటూ వచ్చాడు. కొంత కాలానికి ఆమె గర్భవతి అయింది. ఈ సంగతి బయటపడగానే ఊళ్ళోవాళ్ళు అగ్రహించి, “అది కులట, పతితురాలు. దీని ముక్కూ, చెవులూ కొయ్యాలి,” అని ఆర్భాటం చేశారు.

అప్పుడు ఆకాశం నుంచి, “ఈమె మహా పతివ్రత. “ఈమెను నిందించే, వారి తలలు బద్దలైపోతాయి,” అనే మాటలు విని పించాయి. దానితో వాళ్ళు బెదిరిపోయి, ఆమెను నిందించటం మానారు. శారద కూడా ఎంతో సిగ్గుపడి, తాను కలలో ఎవరి తోనో సంసారం చేస్తున్న సంగతీ, దాని ఫలితంగా గర్భవతి అయిన సంగతీ అంద

రికీ చెప్పింది. సకాలంలో ఆమె ఒక మగ పిల్లవాణ్ణి కన్నది.

కొంత కాలం గడిచింది. శారద తన కుమారుణ్ణి వెంటబెట్టుకుని గోకర్ష క్షేత్రానికి వెళ్ళింది. ఆక్కడికి నానాదేశాల వారు వచ్చారు. వారిలో పాండ్యదేశం నుంచి వచ్చిన ఒక బ్రాహ్మణుడు శారదను చూసి, ఆమె తన స్వప్న పత్తి అని గుర్తించి ఆమెను సమీపించి పలకరించాడు. శారద అతణ్ణి చూస్తూనే అతడు తన స్వప్న భర్త అని గుర్తించింది.

ఇద్దరూ మాట్లాడుకోవటంలో ఒకరి సంగతి ఒకరికి తెలిసిపోయింది. శారద ధ్రువుడి ఆశీర్వచనం సంగతీ, పార్వతీదేవి అనుగ్రహించిన వరం సంగతీ అతడితో చెప్పింది. ఆ బ్రాహ్మణుడు ఎంతో సంతో షించి శారదను తన దేశానికి తీసుకుపోయి ఆమెను తన భార్యగానూ, ఆమె కొడుకును తన కొడుకుగానూ ఏలుకున్నాడు.