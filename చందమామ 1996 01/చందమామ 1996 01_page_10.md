ఈరోజుంటుంది, రేపు పోతుంది. ప్రతి కీర్తికి వెనుక అపకీర్తి వుంటుంది. అయితే నేను రాజును కావాలని ఎందుకనుకున్నానంటే— ఎవరైనా ముఖం మీద పొగుడుతూంటే ఎంతో బాగుంటుంది. రాజు మీద ఎందరో కవులు కావ్యాలల్లి చెబుతారు. రాజు కాబట్టే వాళ్ళా కావ్యాలల్లుతారు. సామాన్యుడికా అదృష్టం లేదుకదా!” అన్నాడు పేదవాడు.

వాడి మాటలకు రాజు నవ్వి, “అంతేకదా! అలాంటదృష్టం కలగాలని నీకు దీవెన ఇస్తు న్నాను. నాదీవెన తప్పక ఫలిస్తుంది,” అన్నాడు.

పేదవాడు పెద్దగానవ్వి, “ముందు నువ్వు జాగ్రత్తగా దారి చూసుకుని నడు. ఎదుటి వాళ్ళను దీవించినంత ఫలం,” అని అక్కణ్ణించి కదిలాడు. రాజువాడిననుసరించి వెళ్ళాడు. ఆ పేదవాడికొక పూరిగుడిసె వుంది. అందులో ఒక్కడూ వుంటున్నాడు.

మర్నాడు రాజు పంపగా ఒకకవి, ఆ పేద వాడింటికి వెళ్ళాడు. ఆయన్ని చూసి పేదవాడా శ్చర్యపడి, “అయ్యా, తమరు నా ఇంటికి వచ్చారు. విశేషమేమిటి?” అని అడిగాడు.

“నీ మీద కావ్యం రాయాలని వచ్చాను,” అన్నాడు కవి.

“నా మీద కావ్యం రాస్తారా, నాలో ఏం విశేషముంది?” అన్నాడు పేదవాడు అశ్చర్యా నందాలతో.

“నీ గురించి చెప్పు, విశేషాలు నేను పట్టుకుంటాను,” అన్నాడు కవి.

పేదవాడు పుట్టగానే తండ్రిపోయాడు. పదేళ్ళు వచ్చేసరికి తల్లిపోయింది. వాడి నెవరింట వుంచుకుంటే వారికి నష్టం జరుగుతున్నదని, చివరకు కొందరు పెద్దమనుషులు, వాడికి ఈ పూరి గుడిసె కట్టించి ఇచ్చారు. వాడు అడవికి వెళ్ళిపుల్లలేరుకు తెచ్చి అమ్ముకుంటాడు. ఆ డబ్బుతో ఏ రోజు తిండి ఆ రోజుకొనుక్కుని తింటాడు.

“రోజూ అడవికి వెళతావా! అయితే అక్కడ సాహసకార్యాలేమైనా చేశావా?” అని అడిగాడు కవి.

“ఒకే ఒక్కసారి నక్క కనిపించింది. పారిపోయి వచ్చాను. ఆ తర్వాత రెండు రోజులు అడవికి వెళ్ళలేదు. కానీ రోజులెలా గడు