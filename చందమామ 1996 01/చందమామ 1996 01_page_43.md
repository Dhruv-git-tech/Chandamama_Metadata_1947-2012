రామయ్య తన భార్యతో, “కొంప మునిగిందే!”
అంటూ ధర్మయ్య అన్న మాటలు చెప్పి,
“రేపు రాత్రి నేను ఏ మొహం పెట్టుకుని
ధర్మయ్య వెంట ఆ మర్రిచెట్టు దగ్గరకు
వెళ్ళను? నా దొంగతనం బయటపదిపోదూ?”
అన్నాడు.

“ఈ భాగ్యానికే భయపడతారేమండి? నా
నగలన్నీ తాకట్టుపెట్టి ఓ నూరు వరహాలు
పట్టుకొచ్చి మర్రిచెట్టు కింద పాతి పెట్టండి.
అవి చూసుకుని ధర్మయ్య ధైర్యంగా తన
వెయ్యి వరహాలు కూడా పాతిపెడతాడు.
ఆయన అట్లా రామేశ్వరానికి ప్రయాణమై
పోగానే మనం మొత్తమంతా తవ్వి తెచ్చు
కుందాం,” అన్నది బంగారమ్మ.

రామయ్య తన భార్యకు గల సూక్ష్మబుద్ధిని
మెచ్చుకుని, అమె నగలన్నీ తీసుకుపోయి
తాకట్టుపెట్టి నూరు వరహాలు తెచ్చి, వాటిని
తీసుకుపోయి, ఆ రాత్రి మర్రిచెట్టుకింద పాత
చోట పాతిపెట్టి ఇంటికి తిరిగి వచ్చాడు.

మర్నాడు రాత్రి రామయ్య ధర్మయ్య కోసం
చాలాసేపు ఎదురుచూశాడు. కాని ధర్మయ్య

జాడ లేదు. అర్ధరాత్రి అయింది. రామయ్య
ధర్మయ్య ఇంటికి వెళ్ళి తలుపు తట్టేసరికి,
మంచినిద్రలో వున్న ధర్మయ్య కళ్ళు నులుపు
కుంటూ లేచివచ్చి, “ఏం, రామయ్య? అర్థ
రాత్రి వేశ వచ్చావు?” అని అడిగాడు.

“ఈ రాత్రికి మర్రిచెట్టు కిందికి పోదా
మంటివిగా?” అన్నాడు రామయ్య.

“ఓ అదా? నీకు తెల్లవారి చెబుదామను
కుంటున్నాను, రామయ్య. నేను ప్రస్తుతానికి
రామేశ్వరం ప్రయాణం మానుకున్నాను. అందు
చేత సాయంకాలం అలా వెళ్ళి, మనం పాతే
సిన డబ్బు కాస్తా తెచ్చేసుకున్నాను,” అన్నాడు
ధర్మయ్య.

చేసేదిలేక రామయ్య ఇంటికి తిరిగి
వచ్చి, జరిగినదంతా భార్యకు చెప్పాడు.

“అయ్యో, ఎంత మోసం! రెండు వందల
వరహాల నగలు తాకట్టులో ఇరకబెట్టితిమే,
వాటిని ఎట్లా విడిపించుకోవటం?” అని బంగా
రమ్మ ఏడిచింది. అమెతోబాటు రామయ్య
ఏడిచాడు. కాని ఏం చేస్తారు? తేలు కుట్టిన
దొంగలు! కిక్కురుమనటానికి లేదు.