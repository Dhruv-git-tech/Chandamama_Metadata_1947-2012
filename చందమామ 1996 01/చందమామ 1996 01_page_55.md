రాక్షసుడిబేరం

సీతాపురమనే గ్రామంలో వీరయ్యఅనే పేదవాడున్నాడు. వాడికి భార్య, ముగ్గురు కొడుకులు, ఇద్దరు కూతుళ్ళున్నారు. పెద్దకొడుకు సోమయ్యతప్ప, మిగతా అందరూ కష్టపడి పనిచేసి ఎంతో కొంతడబ్బుసంపాయిస్తున్నారు. అయినా వాళ్ళకు పూట గడవడం కష్టంగా వుంటున్నది.

సోమయ్య పరమ సోమరి. వాడు ఏ పనీ చేయడు సరికదా, ముగ్గురు మనుషులతిండి తింటాడు. మనిషి బాగా కొవ్వు పట్టిలావెక్కాడు. ఎక్కువగా నిద్రపోతూంటాడు. ఒంట్లో ఏమాత్రం నలత చేసినా పెద్ద గోలప్రారంభిస్తాడు. వైద్యుణ్ణి పిలవడం తప్పనిసరి. ఇంట్లో వాళ్ళు సంపాదించేది చాలావరకూ వాడి తిండికీ, మందులకూ ఖర్చయేది.

ఒకరోజున చంద్రనాథుడనే పట్టువాసపుమనిషి సీతాపురం వచ్చాడు. అయనకు వీరయ్యతో దూరపు చుట్టరికం వున్నది. వీరయ్య పరిస్థితి చూసి అయన, “ఇక్కడ

ఎన్నాళ్చిలా రెక్కలు ముక్కలు చేసుకుంటావు? ఇదే పనికి పట్టంలో బోలెడు డబ్బు సంపాదించవచ్చు. సుఖంగా బ్రతకవచ్చు,” అని చెప్పాడు.

ఈ మాటలు ఆసరా చేసుకుని, రెండు రోజుల తర్వాత వీరయ్య కుటుంబం పట్నానికి ప్రయాణమయింది. కొంతదూరం వెళ్ళాక అడవిదారి వచ్చింది. అడవిలో కొంత దూరం నడిచేసరికి చీకటి పడింది. వాళ్ళు ఒక పెద్ద చెట్టు కింద బస చేసి, తమవెంట తెచ్చు కున్న ఆహారం తిందామని మూటలు విప్పారు.

సోమయ్యకు నడక అలవాటు లేదు కదా-వాడు బాగాఅలిసిపోయాడు. ఆకలి దహించి వేస్తున్నది. వీరయ్య ఇలా మూటలు విప్పగానే వాడు ఆవురావురుమంటూ మొత్తం అందరితిండీ తినేసి పడుకుని, గుర్రు పెట్టి నిద్రపోసాగాడు.

రాయవరపు అదినారాయణరావు