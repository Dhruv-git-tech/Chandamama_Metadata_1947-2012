జనకుడు

ఒక రాజ్యానికి రాజుగా ఉండి, తపోమహిమను గుర్తించి -- రాజ్యసింహాసనాన్ని త్యజించి, తపస్సు చేసి రాజర్షి అయినవాడు విశ్వామిత్రుడు. ఆయన అరిషద్వర్గాలను జయించి ఉత్తరోత్తరా బ్రహ్మర్షి అనిపించుకున్నాడు.

మిథిలాధిపతి అయిన జనకుడు రాజుగా ఉంటూ జ్ఞాన వైరాగ్యాలు కలిగి గృహస్థాశ్రమంలోనే ఆధ్యాత్మిక సాధన కొనసాగించాడు. ఆయన అధ్యాత్మిక సాధనకు రాజ్యాధికారం అంతరాయం కలిగించలేదు. రాజు అనే అహంకారం ఆయనలో లేకపోవడమే అందుకు కారణం. పరిపాలనా బాధ్యతలను ఆయన దైవ సమర్పణా భావంతో, ఒక యజ్ఞంలాగా నిర్వర్తించాడు. అందుకే ఆయన కర్మయోగిగా, రాజర్షిగా కీర్తిగాంచాడు.

వార్మీకి రామాయణంలో రాజర్షి జనకుడు ఒక ఉదాత్తమైన పాత్ర. ఆయన యజ్ఞం చేయ తలపెట్టి, భూమిని దున్నుతూండగా, నాగేటి చాలు నుంచి బంగారు పేటికలో దివ్యతేజస్సులో ఒక అడ శిశువు దారికింది. ఆ దిధ్ధకు సీత అని నామకరణం చేసి, పెంచి పెద్దచేసి శివధనుస్సును విరిచిన శ్రీరాముడికిచ్చి వివాహం చేసిన కథ జగద్విదితం.

జనక మహారాజు తరచూ సభ చేసి, విజ్ఞలైన పండితులతో ధర్మవిచారం, వేదాంత శాస్త్రచర్చలు జరిపేవాడు. కుల గురువైన యజ్ఞవల్య మునితో ఆయన జరిపిన సంభాషణ తాత్విక లోకంలో ప్రసిద్ధి గాంచింది. అందులోని కొన్ని ప్రశ్నేత్తరాలు ఇక్కడ చూద్దాం:

జనకుడు : “మహాత్మా! మనిషిని నడిపించే వెలుగు ఏది?”

యాజ్ఞవల్యుడు : “సూర్యుడు, మహారాజా!”

జనకుడు : “అలాగా! మరి, సూర్యుడు అస్తమించాక?”

యాజ్ఞవల్యుడు : “చంద్రుడు వెలుగునిస్తాడు.”

జనకుడు : “సూర్యుడు, చంద్రుడూ లేనప్పుడు?”

యాజ్ఞవల్యుడు : “అగ్ని వెలుగు నిస్తుంది.”

జనకుడు : “అగ్ని కూడా లేనప్పుడు?”

యాజ్ఞవల్యుడు : “అటువంటప్పుడు వాక్కు వెలుగు చూపుతుంది.”

జనకుడు : “వాక్కు కూడా కరువైనప్పుడు ఏది వెలుగు చూపుతుంది?”

యాజ్ఞవల్యుడు : “అటువంటి సమయాలలో వెలుగు నిచ్చేది ఆత్మ!”