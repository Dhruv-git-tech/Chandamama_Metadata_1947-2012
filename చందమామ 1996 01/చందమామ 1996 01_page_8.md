## వార్తలు - విషయం:

# పోలియో రహిత ప్రపంచం

పసిపిల్లలకు వచ్చే పోలియో, వాళ్ళను జీవితాంతం వికలాంగులుగా చేసే భయంకరమైన వ్యాధి. ఆ వ్యాధి సోకిన పిల్లల తల్లిదండ్రులకు కలిగే బాధ చెప్పనలవి కానిది. అనారోగ్య పరిసరాలలోని వ్యాధి క్రములు శరీరంలోకి ప్రవేశించడం వల్ల వెన్నెముకలో వాపు ఏర్పడుతుంది. అది నాడీమండలాన్ని దెబ్బ తీసి, కండరాలను అదుపు చేసే శక్తిని కోల్పోయేలాగా చేస్తుంది. ఆవ్యాధిగ్రస్తులయిన పిల్లలు కాళ్ళు చేతు లను సక్రమంగా ఉపమోగించుకోలేకపోతారు. ఈ వ్యాధిపల్లఒక్కసారిదెబ్బతిన్నట్టయితే నయం చేయడం సాధారణంగా సాధ్యం కాదని చెబుతారు. అందువల్ల ఆ వ్యాధి రాకుండా జాగ్రత్తపడడం ఒక్కటే మార్గం!

1954వ సం॥లో అమెరికాకు చెందిన జోనాస్ ఎడ్యర్డ్ సాక్ అనే సుప్రసిద్ధ మైక్రో బయోలజిస్ట్ - పోలియో నిరోధక టీకాను కనుగొన్నాడు. దీనిని సూచి ద్వారా, నిర్ణీత వయోపరిమితి లోగా పిల్లలకు ఇవ్వాలి. ఈ టీకాలద్వారా చాలామంది పిల్లలు పోలియో వాత పడకుండా తప్పించుకున్నారు. దీని ద్వారా ప్రపంచం నుంచి పోలియోను నిర్మూలించ వచ్చని గ్రహించారు. అయితే, ఈ 'సాక్ వ్యాక్సిన్' ఏ కొందరికి మాత్రమే లభించి లక్షలాది మందికి అందుబాటులో లేకుండా పోయింది.

కొన్ని సంవత్సరాల తర్వాత, అమెరికాకు చెందిన ఆల్పర్ట్ ట్రూస్ శాబిన్ అనే మరొక మైక్రోబయోలజిస్ట్ పోలియో డ్రాప్సను కనుగొన్నాడు. 'శాబిన్ వ్యాక్సిన్' అనే చుక్క మందు పలువురికి అందుబాటులోకి వచ్చింది. వివిధ దేశాల ప్రభుత్వాలు, ఈ వ్యాక్సిన్ ను తెప్పించి ఆయా దేశాలలోని పిల్లలకు వేయడం ప్రారంభించాయి. ఈ మందును పిల్లలకు నోట్లో రెండు చుక్కలు వేస్తే చాలు. అయితే, అది మూడేళ్ళవయసు లోపలే వేయాలి. అది కూడా ఒక పద్ధతి ప్రకారం నిర్ణీత సమయాలలో వేయడం చాలా ముఖ్యం.

రెండు దశాబ్దాలకు పూర్వం అప్పటి మహమ్మారిగా భావించిన మశుచిని నిర్మూలించడానికి ఇటువంటి

ప్రయత్నమే చేసే విజయం సాధించారు. 1995వసం॥ నాటికి దాదాపు 145 దేశాలు తమను పోలియో రహిత దేశాలుగా ప్రకటించుకున్నాయి. భారతదేశం, ఇంచుమించు 70 దేశాలతోపాటు, ఇంకా పోలియోను నిర్మూలించడానికి పొరాడుతున్నది.

ప్రపంచం మొత్తం మీద ఉన్న పోలియో వ్యాధి గ్రస్తులలో సగం మందికిపైగా మనదేశంలోనే ఉన్నారు. కాబట్టి, ఈ విషయంలో ప్రపంచం దృష్టి మనదేశం మీదే ఉన్నది. మన ప్రభుత్వం కూడా ఈ పరిస్థితిని గుర్తించి, ఎలాగైనా పోలియోను నిర్మూలించాలన్న ఉద్దేశంతో డిసెంబర్ 9, జనవరి 20 ఈ రెండు రోజులను జాతీయ పోలియో నిరోధకదినాలుగా ప్రకటించింది. అ రెండు రోజులలో మూడేళ్ళలోపు పిల్ల లను సమీపంలో ఏర్పాటు చేసే ఆరోగ్య శిబిరాలకు తీసుకుపోయి, ఉచితంగా రెండు పోలియో చుక్కలు వేయించమని తల్లిదండ్రులను కోరింది. అలా పోలియో చుక్కలు ఇవ్వవలసిన పిల్లలు మన దేశంలో దాదాపు 750 లక్షల మంది ఉన్నారు. గత డిసెంబర్ 9వ తేదీ కొన్ని వేల మందికి తప్ప అందరికీ పోలియో చుక్కలు వేయడం జరిగింది. ఈ జనవరి 20వ తేదీ మరొక్కసారి రెండు చుక్కలు వేయించాలి. డిసెంబర్ 9వ తేదీ వేయించని పిల్ల లకు కూడా ఆ రోజు తప్పకుండా వేయించాలి.

ప్రభుత్వ సంస్థలతోపాటు, మరికొన్ని ప్రభుత్వేతర సంస్థలు కూడా ఈ కార్యక్రమం విజయవంతం కావడానికి తమవంతు సహాయ సహకారాలు అందజేస్తున్నాయి. ఈ కార్యక్రమాలను ఇదే ఉత్సాహంతో మరొ మూడేళ్ళు కొనసాగించినట్టయితే, మన దేశాన్ని పోలియో రహిత దేశంగా చేయవచ్చు నని భావిస్తున్నారు.

ఈ విషయం గురించి మీరు కూడా మీ స్నేహితులకూ, తల్లిదండ్రులకూ, ఇరుగుపారుగువారికీ తెలియజేయండి. ప్రపంచంనుంచి పోలియో వ్యాధిని నిర్మూలించడానికి సహకరించండి!