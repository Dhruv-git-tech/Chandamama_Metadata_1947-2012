ఇటువంటి పరిస్థితుల్లో ఒక పార్లమీ నాటి రాత్రి కీర్తిమతి చంద్రధరులిద్దరూ, నిండు వెన్నెల్లో నదీ విహారం చేస్తూండగా, ఆ సమయంలో ఆకాశ మార్గాన పొతూన్న చిత్రలేఖ అనే గంధర్వ కన్య వారిని చూడటం తట స్థించింది.

ఈ చిత్రలేఖ, విద్యున్నయుడనే గంధర్వ రాజు కుమార్తె. అసమాన సౌందర్యరాశిగా గంధర్వ లోకంలో ఖ్యాతికెక్కిన స్త్రీ. గంధ ర్యుల్లో తనకు తగిన సుందరుడైన వరుడెవరూ లేడంటూ తోసిపుచ్చిన చిత్రలేఖ, రాజసం ఉట్టిపడుతున్న చంద్రధరుణ్ణి చూసి, ఒక్క సారిగా మోహపరవశురాలైంది. వెంటనే ఆమె అదృశ్యరూపంలో వారి వెంటనే వుండి, వారు రాజదంపతులనీ, సంతానం లేక బాధపడు తున్నారనీ గ్రహించింది.

అప్పటిక మౌనంగా తిరిగివెళ్ళిన చిత్రలేఖ, ఆ తర్వాత ఒకనాడు చంద్రధరుడు ఉద్యానంలో ఏకాంతంగా వుండగా అతడి ముందు ప్రత్యక్షమై, తన గురించి చెప్పి, తనను పెళ్ళి చేసుకోమని ప్రార్థించింది.

ఊహించని ఈ సంఘటనకు అశ్చర్య పోయిన చంద్రధరుడు, మృదువుగా చిత్రలేఖ కోరికను తిరస్కరించాడు.

అయినప్పటికీ తన పట్టువీడని చిత్రలేఖ, కీర్తిమతిని ఏకాంతంగా కలుసుకుని, తన కోరికా, చంద్రధరుడి నిరాకరణా అంతా వివరంగా చెప్పి, “చంద్రధరుడికి నీ మీద

చాలా అభిమానం వున్నది. ఆ కారణంగానే అతడు, తనకు దీత్రిన సౌందర్యరాశి, అందునా గంధర్వ స్త్రీ వచ్చి, వివాహమాడమని తనకు తానుగా కోరినా, నిరాకరించి, నీతోటిదే లోక మని సరిపెట్టుకుంటున్నాడు! సౌందర్యం సంగతి ఏమైనా నీ కారణంగా అతడిని కూడా నిస్సంతుగా వుండమనటం, నీకు మాత్రం న్యాయంగా వున్నదా?” అని ప్రశ్నించింది.

చిత్రలేఖ మాటలకు కీర్తిమతి మనసులో చాలా బాధపడినా, పైకి మాత్రం ఏమీ చలిం చక, “అదంతా సరే, ఇంతకూ నువ్వు నా దగ్గరికొచ్చి, ఇదంతా ఎందుకు చెబుతు న్నట్టు?” అంటూ ఆమెను ఎదురు ప్రశ్నిం చింది.