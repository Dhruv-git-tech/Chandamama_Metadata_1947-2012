తెప్పమీద దాటమని నువ్వు నాకు సలహా ఇయ్యవు. బాగా నిర్మించిన నొకలకే దిక్కు లేదు. అందుచేత నువ్వు పూర్తి సమ్మతితో సహాయపడి పంపుతున్నావని నాకు సమ్మకం కలిగితే తప్ప నేను వెళ్లను,” అన్నాడతను.

“నీ బుద్ధి వక్రబుద్ధి. అందుకే నీకంత అనుమానం కలిగింది. కావలిస్తే ప్రమాణం చేస్తాను. నీకు సహాయపడాలనే నా ఉద్దేశం. నాది రాతి గుండె అనుకున్నావా? నిన్ను చూస్తే నాకు చాలా జాలిగా ఉంది,” అన్నది సమ్మోహిని.

ఆమె అతన్ని తన గుహకు తీసుకువెళ్లి సమస్తమైన భోజనపదార్థాలూ వద్దించి భోజనంపెట్టింది. తరవాత ఆమె అతనితో, “నీకు ఇంటికి వెళ్ళాలని ఉండటం మంచిదేగాని, దారిలో ఎన్ని కష్టాలున్నాయో తెలిస్తే నువ్వు నన్ను విడిచివెళ్లవు. ముసలితనమూ, చావూ లేకుండా ఇక్కడే ఉండిపొతావు,” అన్నది.

దానికి రూపధరుడు, “ఇంటికి వెళ్ళాలని ఎంతో కాలంగా ఎదురుచూస్తున్నాను. ఇప్పటికే ఆ ప్రయత్నంలో అష్టకష్టాలూ పడ్డాను. ఒక వేళ దారిలో నా తెప్ప మునిగిపోతే నేను పడిన కష్టాలకు మరొకటి జత అవుతుంది. అంతకన్న ఏమున్నది? నేను చాలా ఓర్పుగల మనిషిని!” అన్నాడు.

మర్నాడు తెల్లవారుతూనే సమ్మోహిని రూప ధరుడికి రెండువేపులా పదును గల ఒక కంచుగొడ్డలీ, బాడితా ఇచ్చి, తనవెంట అతన్ని ఆ దీవి చివరకు తీసుకుపోయింది. అక్కడ

చాలా ఎత్తయిన చెట్లు గల తోపు ఒకటి ఉన్నది. రూపధరుడు ఇరవై చెట్లు నరికి, బాడితతో సాపుచేసి చిన్నపడవ నిర్మించాడు. దానికి ఒక చుక్కానీ, తెరచాప స్తంభమూ అమర్చాడు. తెరచాపగా ఉపయోగించటానికి పనికివచ్చే వస్త్రాన్ని సమ్మోహిని ఇచ్చింది. తెప్పపడవను రూపధరుడు సముద్రం మీదికి చేర్చాడు.

ఇదంతా నాలుగురోజులు పట్టింది. అయి దవరోజు సమ్మోహిని రూపధరుడిచేత స్పానం చేయించి, ప్రయాణానికి అవసరమైన అహార పదార్థాలూ, తిత్తుల నిండా మంచినీరూ, పానీ యంపోసి ఇచ్చింది. రూపధరుడు తన తెప్ప మీదికి ఎక్కిచుక్కాని పట్టుకుని కూచున్నాడు.