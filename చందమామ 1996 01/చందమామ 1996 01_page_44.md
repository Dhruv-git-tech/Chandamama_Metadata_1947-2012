ఇష్టమోభ్యాంతరికతి

అగ్నిహోత్రుడు తనపాట్లు చెప్పగా విని బ్రహ్మ ఒక్కక్షణం ఆలోచించి, “నర నారాయణులు కృష్ణార్జునులుగా భూమి మీద అవతరించి ఉన్నారు. వారు ఖాండవ వన ప్రాంతానికి వస్తారు. ఆసమయం కనిపెట్టి వారి సహాయం కోరు. వారు నీకు సహాయవడినట్టయితే, ఇంద్రుడు కాడు గదా, దేవతలందరూ అడ్డు పడినా, నీ పని నిరాటంకంగా సాగుతుంది,” అని చెప్పాడు.

అందుచేత అగ్ని ఈనాడు కృష్ణార్జునుల సహాయం కోరవచ్చాడు.

అగ్నిహోత్రుడు తన సహాయం కోరటం విని అర్జునుడు, “అగ్నిహోత్రుడా, ఇంద్రాది దేవతలతో యుద్ధం చెయ్యటానికి తగిన అస్త్రాలన్నీ నాకు తెలుసు. అయితే, నాకిప్పుడు మంచి ధనుస్సూ, మంచి గుర్రాలను పూన్చిన దృఢమైన రథమూ లేవు. నాకూ, కృష్ణుడికి తగిన ఆయుధాలూ, మమ్మల్నిద్దరినీ మోయ

గల రథమూ సంపాదించావంటే నీ కోరిక తీరుస్తాను,” అన్నాడు.

అగ్నిహోత్రుడు వరుణుణ్ణి తలుచుకు న్నాడు. వరుణుడు ప్రత్యక్షమయ్యాడు. అగ్ని వరుణుడితో, “మహానుభావా, చంద్రుడు నీ కిచ్చిన గాండీవ మనే ధనుస్సూ, అక్షయతూ ణీరాలూ, కపిధ్యజం గల రథమూ, చిత్రాయు ధమూ నీ వద్ద ఉన్నాయిగదా, వాటితో నా కిప్పుడు అవసరం కలిగింది, బదులియ్య,” అన్నాడు.

వరుణుడు అగ్నిహోత్రుడికి అతను కోరి నవియిచ్చి, అంతర్ధానమయ్యాడు. అగ్నిహోత్రుడు కృష్ణార్జునులకు వాటిని ఇచ్చాడు. చిత్రాన్ని కృష్ణుడు తీసుకున్నాడు. గాండీవాన్నీ, అక్షయతూణీరాలనూ అర్జునుడు తీసుకు న్నాడు. గాండీవం సామాన్యమైన విల్లు కాదు. అది లక్ష ఆయుధాలకు సమానం. ఆ రథాన్నీ, అక్షయతూణీరాలనూ పూర్వం