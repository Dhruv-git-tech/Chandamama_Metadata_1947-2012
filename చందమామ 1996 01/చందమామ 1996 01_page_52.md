చందమామ
అనుబంధం-87

మనదేశపు
చెట్లు

మద్దిచెట్లు

పాండవ మధ్యముడైన అర్జునుడు తన తండ్రి ఇంద్రుడి లాగే తెల్లగా ఉండేవాడు. అందుకే అతనికా పేరు వచ్చిందని చెబుతారు. మద్ది చెట్టు కలప తెల్లగా ఉండడం వల్ల దానిని కొన్ని ప్రాంతాలలో అర్జున వృక్షం అని కూడా పిలుస్తారు. తమిళంలో దీనిని వెళ్ళమరుదు అనీ, కన్నడంలో అరాజనామనీ, మలయాళంలో స్వర్ణాక్కం అనీ, అస్సామీలో సోనారూ అనీ, బెంగాలీలో సాండాల్ బండార్లేట్ అనీ అంటారు.

అస్సాం, బెంగాల్, కేరళ, దక్షిణ కర్ణాటక ప్రాంతాలలో ఈ చెట్లు విరివిగా కనిపిస్తాయి. ఇవి ముఖ్యంగా నదీ తీరాలలో, నేల తడిగా ఉన్నప్రాంతాలలో బాగా పెరుగుతాయి. కొన్ని సంస్కృత గ్రంథాలు ఈ చెట్లను నదీ సర్జలని పేర్కొంటాయి.

లాటిన్ భాషలో వీటిని 'టెర్మినాలియా అర్జునా' అని అంటారు. వీటి పువ్వులు లేత పనుపు రంగులో ఉంటాయి; కొమ్మలచివర పూస్తాయి.

ఈ చెట్లు మార్చ్-జూన్ నెలలలో పూతకు వస్తాయి. కాంతివంతమైన పచ్చ అకులు ఒకదానికొకటి ఎదురెదురుగా ఉంటాయి. శితాకాలంలో అకులు రాలడానికి ముందు

ముదురు రాగి రంగుకు మారతాయి. అప్పుడు ఈ చెట్లు చూడడానికి ఎంతో ఆకర్షణీయంగా ఉంటాయి. అకులు రాలుస్తాయి కాని, ఈ మద్ది చెట్లు ఎప్పుడు కాని మోడుగా కనిపించవు.

దీని కలప తేలికగా ఉన్నా, చాలా దృఢ మైనది. ఇంటి తలుపులకు, కిటీకీలకు, వ్యవసాయపు పనిముట్లు తయారుచేయడానికి దీనిని ఉపయోగిస్తారు.