భర్తతో వెళుతున్నాను. అయనను నాకు అనుగుణంగా మార్పుకోగలను. లేదా నేనే అయన అడుగు జాడలలో నడుస్తాను. మేము అన్యోన్యంగా వుండగలమని మీకు మాట ఇస్తున్నాను. కలవరపడకండి," అన్నది తండ్రితో.

వసంతుడు, వినీల కర్పూరదేశం చేరుకు న్నారు. అక్కడ వినీల తమ ఇంటిని చూసి చిన్నబుచ్చుకుని, "ఇది మహారాణి నివసించ తగ్గ ఇల్లేనా? ఇంతకంటే పెద్ద భవనం మీకు దారకలేదా?" అని భర్తను అడిగింది.

దీనికి వసంతుడు నవ్వి, "దేశాన్నేలేది పురుషుడైతే మహారాజు. స్త్రీ అయితే మహా రాణి. నువ్వు మహారాణివి కాదు. మహా రాజు భార్యవు. అ విషయం మరిచిపోకు.

నేను మహారాజును. నేనుండే భవనానికి నెలనెలా అద్దెకట్టాలి. పరిచారికలకూ, కాపలా భటులకూ జీతాలిచ్చుకోవాలి. నా నెలజీతంతో ఇంతకంటే పెద్ద ఇంటిని, నేను భరించలేను," అన్నాడు.

వినీలకా మాటలు రుచించలేదు. కానీ, అందగాడైన భర్త మీది ప్రేమతో అన్నీ సహిం చింది. ఆ ఇంట్లో ఒక పరిచారకుడు, పరిచారిక, కాపలాభటుడు — ఈ ముగ్గురి సాయం తోనే అన్నింటికీ సర్దుకుంటూ, అమె రోజులు గడపసాగింది. ఒకనాడామె వసంతుడితో, "మీరు లేనప్పుడు నాకుచాలా విసుగ్గా వుంటు న్నది. ఆటపాటలు లేవు. చెలికత్తెలు లేరు. ఏ విలాసాలూ లేవు. సమయం చాలా చప్పగా గడిచిపోతున్నది," అంటూ మొరపెట్టుకున్నది.