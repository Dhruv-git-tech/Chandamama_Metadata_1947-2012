చామంతికి అహంభావం జాస్తి. ఆమె తన
అత్తమంగమ్మనుపురుగుకన్నహీనంగాచూసేది.
ఆమెకు ఇంత ముద్ద పెట్టడం ఊరికి ఉప
కారం, ఏదోగొప్పధర్మకార్యం అన్నట్టుగా భావిం
చేది. అత్త ఏంచేసినా అపచారంగానే తోచేది
ఆమెకు.

గుడికి వెళ్ళివచ్చిన అత్తమీద, “కోడలు తొందరగా గుటుక్కుమనాలని మొక్కులు మొక్కి వస్తున్నావా?” అంటూ విరుచుకుపడేది.

అలా అని ఆమె ఎటూ వెళ్ళక, ఇంటెడు
పనీ చేసి వీధి అరుగుమీద కూర్చుంటే, “ఏమిటి,
వచ్చేపొయే వాళ్ళను లెక్క పెడుతున్నావా?
కడుపునిండా మెక్కిపిడిరాయిలా కూర్చుంటే,
తిన్నది అరగొద్దూ?” అంటూ కసిరేది.

ఏదైనా ఒక పూట, అత్త మరొక ముద్ద
అన్నం పెట్టమంటే, “ఏమిటేమిటీ, ఇంకా
కావాలా? సరే, కడుపు పగిలేలా మెక్కు.
పోయే లోపల కొడుకు ఇల్లు గుల్లచేయొద్దా,

మరి!” అంటూ గుప్పెడన్నం అత్త కంచంలో
విసిరికొట్టేది.

అయితే, అత్త మారు అడగని రోజు,
“నీరసంతో కళ్ళు తిరిగివడి, మహారాణీలా
మంచం ఎక్కితే ఊడిగం చేయడానికి, నీ
దాసీ లెవరూ లేరిక్కడ!” అంటూ గిన్నెలో
వున్న అన్నమంతా, అత్త ముందున్న కంచంలో
గుమ్మరించేది.

కోడలి అఘాయిత్యానికి మంగమ్మ, తనలో
తాను బాధపడుతూండేది. చామంతి భర్త
చలమయ్య తెలివిగలవాడే గాని ఆమెవద్ద
మాత్రం నోట్లో నాలుక లేని మనిషి. పెళ్ళాం
లెమ్మంటే లేస్తాడు, కూర్చోమంటే కూర్చుం
టాడు. తల్లి దీనస్థితికి జాలిపడుతూ — అంతా
చూసే చూడనట్లు ఊరుకునేవాడు. ఇందుకొక
కారణం — అంతగా అస్తిపాస్తులు లేని చల
మయ్యకు కూతురునిచ్చి, అతడి చేత పూలే
వ్యాపారం పెట్టించింది, చామంతి తండ్రే!