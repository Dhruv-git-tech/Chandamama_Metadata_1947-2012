చేతిలో కనిపిస్తున్నవి. ఒక పని చెయ్యగలవా?”
అని అడిగాడు.

“చెప్పండి, స్వామీ!” అన్నది కీర్తిమతి.

“ఈ దేశానికి ఉత్తర దిక్కున విద్రుమ పర్వత పంక్తి వున్నదని, నీకు తెలుసు గదా! ఆ పంక్తికి సరిగ్గా మధ్య భాగంలో ఒక చిన్న కనుమ వున్నది. ఆ కనుమ గుండా అవతలి వైపుకు వెళితే, వ్యామకేశమహర్షి అశ్రమం వస్తుంది. ఆయన మహానుభావుడు. నువ్వూ, నీ భర్తా సరిగ్గా చైత్ర శుద్ధ పాడ్యమినాటి ఉదయానికల్లా, ఆయన దగ్గరకు వెళ్ళి శరత్కారుడు చెప్పగా వచ్చామని చెప్పండి. ఆ తర్వాత చేయవలసినదేమిటో ఆయనే వివరిస్తాడు,” అన్నాడు.

అ మాటలతో మళ్ళీ ఆశచిగురించిన కీర్తిమతి, “అలాగే స్వామీ! తప్పకుండా వెళతాం,” అని సాధువుకు నమస్కరించి, సెలవు తీసుకుని తిరిగి వచ్చింది.

అ రాత్రే అంతా వివరంగా భర్తకు చెప్పిన కీర్తిమతి, “ఇదే ఆఖరి అవకాశంగా, నా అదృష్టాన్ని పరీక్షించుకోవాలని ఆశపడుతున్నాను. నాకోసం మీరు కూడా కాస్త శ్రమపడితే...” అంటూ, ఇక మాట్లాడను మాటలు రాక, మౌనంగా వూరుకున్నది.

భార్య ఉద్యేగాన్ని గమనించిన చంద్రధరుడు, “కీర్తీ, భార్యాభర్తలమైన మనం, సుఖంతో బాటు దుఃఖాన్నీ, సాఖ్యంతో బాటు శ్రమనూ సమంగా పంచుకున్ననాడే, జీవితం

ఒడిదుడుకులు లేకుండా సవ్యంగా సాగుతుంది. కోరిక మనది; ఇద్దరం శ్రమించి వెళదాం, సరేనా?” అన్నాడు.

తర్వాత, సాధువు చెప్పిన విధంగా, కీర్తిమతీ, చంద్రధరులిద్దరూ బయలుదేరి, చైత్ర శుద్ధ పాడ్యమి నాటి ఉదయానికల్లా వ్యామకేశ మహర్షి అశ్రమం చేరారు. వృద్ధుడూ, కరుణామయుడూ అయిన వ్యామకేశ మహర్షి రాజదంపతులను ఎంతో ఆప్యాయంగా పలకరించి, కుశల ప్రశ్నలు వేశాడు.

అప్పుడు చంద్రధరుడు, తమ సంతాన లేమి గురించి చెప్పి, కీర్తిమతికి ఆలయంలో శరత్కారుడు కనిపించిన వైనం అంతా వివరంగా చెప్పాడు.