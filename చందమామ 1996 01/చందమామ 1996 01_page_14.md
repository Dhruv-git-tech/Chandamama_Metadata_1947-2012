బందిపోటు రాజు

ఒకానాకప్పుడు, వింధ్య పర్వత ప్రాంతాల్లో చాలా చిన్న చిన్న రాజ్యాలుండేవి. అందులో, అలకనంద అనే దానికి అమరసింహుడు రాజు. అతడి తండ్రి, అమరసింహుడు ఇరవై ఏళ్ళ వయసువాడై వుండగా కాలధర్మంచెం దాడు. అతడికి పారుగున వున్న చిన్న రాజ్యాలను జయించి చక్రవర్తిననిపించుకోవాలనే కోర్కె వుండేది. అయితే, అందుకు తనకున్న అతి స్వల్పమైన సైనికబలం చాలదు.

అమరసింహుడి ఆలోచనలనెరిగిన మంత్రి ధర్మపాలుడు, అతడికి రాజ్యవిస్తరణ కాంక్ష కూడదనీ, వివాహమాడి, ఉన్నరాజ్యాన్ని ప్రజా నుకూలంగా పాలిస్తూ, ప్రజల చేత మెప్పు పొందమనీ హితబోధ చేస్తూండేవాడు.

కానీ, అమరసింహుడికి మంత్రి హిత బోధలు నచ్చేవి కావు. అతడు మంత్రితో, “మంత్రివర్యా! మీరలా చూస్తూండండి! అతి స్వల్ప కాలంలోనే నేను అంతులేని ధనం

ఆర్టించి, దానితో పెద్ద సైన్యాన్ని తయారుచేసి, మనపారుగున వున్నచిన్నాచితుకు రాజ్యాలను జయిస్తాను. ఆ తర్వాత, ఏ మహారాజో నన్ను తన కుమార్తెను భార్యగా స్వీకరించమని ప్రార్థించకపోడు!” అనేవాడు.

అమరసింహుడు, అంతులేని ధనార్జనకు ఇది తిరుగులేని పథకం అనుకుంటూ, ఒక ఆలోచన చేశాడు. దానిప్రకారం అతడు తన కున్న కొద్దిమంది సైనికులను చిన్న చిన్న ముఠాలుగా విభజించి, రాజ్యపు సరిహద్దుల్లో వున్న పారుగు రాజ్యాల గ్రామాల మీద పడి దోచుకు రమ్మన్నాడు.

ఈ జరుగుతున్న బందిపోట్లు గురించి, సరిహద్దు గ్రామాల ప్రజలు తమ తమ రాజులకు విన్నవించి, బందిపోట్లు అలకనంద రాజ్య ప్రాంతం నుంచి వస్తున్నట్లు చెప్పారు. వాళ్ళు బందిపోట్లను అరికట్టేందుకు తగు ప్రయత్నాలు చేస్తామని ప్రజలకు చెప్పి. పంపేశారు.