శ్రమ తెలియకుండా, విను," అంటూ ఇలా చెప్పుసాగాడు:

కుందనదేశపురాజు చంద్రధరుడు. ఆయన
పట్టపురాణి కీర్తిమతి, ఆయనకు స్వయాన
మేనమామ కూతురు. కీర్తిమతి చిన్న పిల్లగా
వుండగానే, చంద్రధరుడి తల్లి, తన కోడలిని
చేసుకుంటానని అన్నగారికి మాట ఇచ్చి,
అమెను తనతో బాటు తెచ్చుకుని, చంద్ర
ధరుడి కంటే గారాబంగా చూసింది.

అలా బాల్యం నుంచి కలిసి మెలిసి పెరి
గిన కీర్తిమతి, చంద్రధరుల మధ్య పరస్పరాను
రాగం మొలకెత్తి, వయసుతో బాటు వృద్ధి
చెందింది. అయితే, తీరా వివాహ ప్రస్తావన
వచ్చేసరికి కీర్తిమతే ఒకింత వెనక్కు తగ్గింది.

దానికి కారణం వారిద్దరి రూపాల్లోని స్పష్టమైన
తేడా! చంద్రధరుడిది చూపరులకు అద్భుతం
అనిపించే సమ్మోహన రూపం. కీర్తిమతి అలా
కాక, అతి సాధారణ రూపవంతురాలు.

చంద్రధరుడి లాంటి అద్భుత రూపం
గల వ్యక్తి కీర్తిమతిని పెళ్ళాడబోవడం చూసి,
చెలికత్తెలు, “తల్లి చేసిన వాగ్దానం కోసం,
చంద్రధరుడు ఇప్పుడు కీర్తిమతిని వివాహ
మాడినా, తర్వాత ఏ గంధర్వకన్య లాంటి
రాకుమారినో వివాహమాడకపోడు!” అంటూ
చెవులు కొరుక్కునేవారు.

అటువంటి సంభాషణలు ఒకటి, రెండు
సార్లు చెవినపడి కీర్తిమతి, చాలా బాధ పడి,
చివరకు చంద్రధరుడితో ఒకనాడు, తను
అతడికి తగినదాన్ని కాననీ, తగిన సాందర్య
వతిని చూసి వివాహం చేసుకోమనీ చెప్పింది.

దానికి చంద్రధరుడు చిరునవ్వు నవ్వి,
“కీర్తి! వివేకం లేని ఎవరో మూర్ఖులు, మని
ద్దరి గురించీ అసందర్భంగా చర్చించుకోవడం,
నువ్వు విని వుంటావు. వాళ్ళకు తగిన సమా
ధానం కాలాన్నే చెప్పనీ!” అన్నాడు.

ఆ మాటలతో సర్వ సంకోచాలూ మట్టు
మాయం కాగా, కొన్నాళ్ళ తర్వాత కీర్తిమతి,
చంద్రధరుణ్ణి వివాహమాడి అనందంగా
జీవించసాగింది. అయితే, వివాహమై సంవత్సృ
రాలు గడుస్తున్నాసంతానం కలగకపోవడంతో,
కీర్తిమతిలో క్రమంగా అసంతృప్తిచోటు చేసుకో
సాగింది.