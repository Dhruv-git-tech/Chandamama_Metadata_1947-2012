చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

నూతన శతాబ్దం వచ్చేలోగా!

ఈనాటి నూతన సంవత్సరంతో పాటు, రానున్న నూతన శతాబ్దం గురించి కొంత ఆలోచిద్దాం. మరాక నాలుగేళ్ళలో ప్రపంచం ఇరవైయవ శతాబ్దానికి వీడ్కోలు చెప్పి, ఇరవైఒకటవ శతాబ్దానికి స్వాగతం పలుకు తుంది. నూతన శతాబ్దం సరికొత్త సంపదలనూ, శాంతినీ తీసుకురాగలదని ప్రపంచ ప్రజలు ఎదురుచూస్తున్నారు.

వెనక్కు వెళుతూన్న ఇరవైయవ శతాబ్దం రెండు ప్రపంచ యుద్ధాలను చూసింది. ప్రపంచ దేశాలన్నీ కూడా ఈ యుద్ధాలలో ప్రత్యక్షంగానో, పరోక్షంగానో పాల్గొని కష్టనష్టాలు అనుభవించాయి. మన దేశం రెండు యుద్ధాలలోనూ బ్రిటిష్ పక్షం వహించి, సైనికులను పంపింది.

ఇరవైయవ శతాబ్దారంభం నుంచే మనదేశంలో పరాయి పాలన పట్ల వ్యతిరేకత బయలుదేరి, జాతీయ స్వాతంత్ర్యోద్యమంగా రూపు దాల్చింది. గాంధీజ నాయకత్వంలో సాగిన జాతీయ పోరాటం ఫలితంగా స్వాతంత్ర్యం సిద్ధించింది.

మనకు స్వాతంత్ర్యం సిద్ధించి దాదాపు అర్ధ శతాబ్దం కానున్నది. ప్రపంచంలోనే అతి పెద్ద ప్రజాస్వామ్య దేశంగా మన దేశానికి పేరు న్నది. అయినప్పటికీ మన దేశ జనాభాలో మూడో వంతు ప్రజలు ఇంకా పేదరికంతో బోధపడుతున్నారు. సగానికి పైగా నిరక్షరాస్యులుగానే కాలం వెళ్ళబుచ్చుతున్నారు. కనీసం వచ్చే శతాబ్దంలోనైనా మన దేశం నుంచి ఈ రుగ్మతలను రూపుమాపాలి. రానున్న నాలుగు సంవత్సరాలలో పేదరికాన్ని, నిరక్షరాస్యతను నిర్మూలించడమే ప్రధాన లక్ష్యంగా మన నూతన సంవత్సర నిర్ణయాలు తీసుకోవాలి.

చంద్రమామ పాఠకులందరికీ నూతన సంవత్సర శుభాకాంక్షలు అందజేస్తున్నాము.

సంవుటి : 98

జనవరి '96

సంచిక : 1

విడిప్రతి : 5.00

సంవత్సర చందా : 60.00