ఆ విషయం. భార్యా భర్తలిద్దరూ రహస్యాలోచన చేశారు. రాజు కావాలన్న కాంక ఎంత తీవ్రంగా ఉన్నప్పటికీ రాజుగారిని చంపటానికి మాక్‌బెత్ జంకాడు. రాజుగారు దగ్గిర బంధువు, పరమ సాత్వికుడు, మంచి వాడు, మాక్‌బెత్‌ను ఎంతో అభిమానంతో చూసేవాడు.

మాక్‌బెత్ భార్యమాత్రం ఏమాత్రమూ వెనకాడలేదు. ఆమె ఈ హత్య జరిగే తీరాలన్నది. తన భర్తరాజు కావాలన్న నిశ్చయంతప్ప ఆమె మనస్సులో మరొకటి లేదు. తన భర్తకు బాగా నూరిపోసి ఆమె అతనిచేత రాజును హత్య చేయటానికి ఒప్పించింది.

ఆ రోజు ప్రయాణంచేసి ఉండటంచేత రాజుగారు మాక్‌బెత్ ఇంట భోజనం చెయ్యగానే వెళ్లి పడుకుని నిద్రపోయాడు. ఆయన అంగరకీకులకు మాక్‌బెత్ భార్య పానీయాలలో మత్తుమందు కలిపి ఇచ్చింది. రాజుగారితోబాటు వాళ్లుకూడా వెంటనే గురకపెట్టి నిద్రపోయారు.

సరిగా అర్ధరాత్రివేళ మాక్‌బెత్ రాజుగారి పడకగదికి వెళ్లి, ఆయన అంగరకీకుల కత్తులతో రాజుగారిని హత్య చేసి, ఆ కత్తులను తిరిగి వారి పక్కనే ఉంచి తన భార్య వద్దకు వచ్చి, “పని పూర్తిచేశాను!” ఆన్నాడు. అతని మతి మతిలో లేదు. ఒక గౌప్ప పని సాధించిన ఆనందం అతనికి కొంచెంకూడా కలగలేదు.

రాజుగారు తెల్లవారుజామునే లేపమని తన అనుచరులతో చెప్పి ఉన్నాడు. వాళ్లు వచ్చి తలుపు తట్టారు. మాక్‌బెత్, అతని భార్యా అప్పుడే నిద్రలేచినవారిలాగు వెళ్లి తలుపు తెరిచారు. శయ్యాగారంలో ఆయన అనుచరులకు రాజుగారి కళేబరం కనిపించింది. నెత్తురు కత్తులు పక్కన పెట్టుకుని నిద్రపోయే రాజుగారి అంగరకీ కులే హత్యచేసినట్టు భావించినవాడిలాగు మాక్‌బెత్ వారిద్దరినీ అప్పుడే చంపేశాడు.