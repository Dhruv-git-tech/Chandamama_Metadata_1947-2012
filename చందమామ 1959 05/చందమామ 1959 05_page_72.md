వేసుకుంటే ఈ విమానాలు 850 మైళ్ల దూరానికి వెళ్లి తిరిగిరాగలవు. “లిటిల్ అమెరికా” నుంచి దక్షిణధృవానికి అంత దూరంకూడా లేదు.

“ఫిలిపైన్ సీ” అనే విమానవాహక నౌక ఈ విమానాలను తెచ్చి స్కాట్ దీవివద్ద లంగరు దించింది. ఆ నౌక లిటిల్ అమెరికాను చేరాలంటే 600 మైళ్ల మంచు సముద్రాన్ని దాటి రావాలి. ఆది సాధ్యం కాదు. అందుచేత విమానాలను స్కాట్ దీవినుంచి లిటిల్ అమెరికాకు గాలిలో తెచ్చారు. ఇది జనవరి 29 న జరిగింది.

దక్షిణ ధృవప్రాంత మంతటా విమానాలలో పర్యటించి ఫొటోలు తీసుకునే కార్యక్రమమంతా రెండు వారాలు మాత్రమేపట్టింది.

ప్రతి విమానంలోనూ అయిదేసి కామెరాలున్నాయి. అందుట్లో ఒకటి విమానానికి భూమికీ ఉండే దూరాన్ని రాడార్ ప్రతిధ్వనుల సహాయంతో ఎప్పటికప్పుడు కొలుస్తుంది. మూడు కామెరాలు విమానం కింద ఉండే భూభాగాన్ని ఫొటోతీస్తాయి. అదే సమయంలో అయిదపకామెరా గడియారాన్నీ, విమానంలో గల రకరకాల మానాలనూ ఫొటోతీస్తుంది.

భూభాగాన్ని ఫొటోతీసే కామెరాలలో మధ్య ఉండేది విమానానికి నేరుగా దిగువ నున్న భాగాన్ని ఫొటోతీస్తుంది. మిగిలిన రెండు కామెరాలూ ఈ కామెరాకు ఆటూ ఇటూ అమర్చి ఉండి, 30 డిగ్రీలు ఏట వాలుగా భూమిని ఫొటోతీస్తాయి. ఈ మూడు కామెరాల సహాయంతో ఒక్క విమానయాన కాలంలో ఒక లక్ష చదరపుమైళ్ల భూభాగాన్ని ఫొటోతీసే అవకాశం ఉన్నది.

పైన చెప్పిన రెండు వారాల కాలంలోనూ ఈ విమానాలు 29 యానాలు చేశాయి. ఇందులో 17 పూర్తిగా విజయవంత మయాయి, మరి 3 కొంతవరకు మాత్రమే