మరొక దయ్యం, “అడది ప్రసవించిన విమనిషివల్లా నీకు కీడు రాదు. అందుచేత నువు నిశ్చింతగా ఉండు, నీయిష్టంవచ్చిన ఘోరాలు ధైర్యంగా చెయ్యి,” అన్నది.

“అయితే మాక్‌డఫ్ నన్నేమీచెయ్యలేదు. అయినా శత్రుశేషం ఉంచను; వాణ్ణి హత మార్చుతాను!” అనుకున్నాడు మాక్‌బెత్.

మూడవ దయ్యం కనిపించి, “మాక్‌బెత్, బర్నామ్‌అడవి కదలి డన్సినేస్‌కొండకు వచ్చే దాకా నీకు అపజయం ఉండదు!” అన్నది.

ఈ మాటలు విన్నాక మాక్‌బెత్‌కు శాంతి కలిగింది. తనకు ఎవరూ హాని చెయ్యలేరనీ, తనను చంపలేరనీ అతను నమ్మాడు.

“అయితే ఒక్క విషయం చెప్పండి, నా రాజ్యాన్ని ముందుముందు బాంకో సంతతి వారు ఏలుతారా ?” అని అతను దయ్యాలను అడిగాడు. ఈ ప్రశ్నకు సమాధానంగా ఎనిమిదిమంది రాజుల రూపాలు అతని పక్కగా నడిచి వెళ్లినట్టు కనిపించింది. వారి వెనకగా బాంకో అత్మ వచ్చింది. ముందు వెళ్లిన ఎనిమిదిమందీ బాంకో సంతతివారని మాక్‌బెత్ గ్రహించాడు.

ఇంటికి తెరిగి రాగానే మాక్‌బెత్ ఒక దుర్వార్త విన్నాడు. ఫైఫ్‌ప్రభువైన మాక్‌డఫ్ పారిపోయి ఇంగ్లాండులో ఉంటున్న మాల్ కోమెను చేరుకున్నట్టు తెలిసింది. మాక్ బెత్‌ను తొలగించి మాల్‌కోమెను స్కాట్ లాండ్ రాజుగా ప్రతిష్ఠించటానికి మాక్‌డఫ్ ప్రయత్నాలు సాగిస్తున్నాడట.

మాక్‌బెత్ ఈ వార్త విని కోపావేశంలో మాక్‌డఫ్ భార్యనూ, కుమారుణ్ణీ, అతని బంధువర్గాన్ని క్రూరంగా చంపించేశాడు. అతని హత్యాకాండ నానాటికీ మితిమీర సాగింది. సామంతులలో కొందరు ఇది చూసి సహించలేక పారిపోయి మాక్‌డఫ్ పోగుచేనుకుని వస్తున్న సేనలో చేరిపోయారు. మిగిలిన సామంతులు ప్రాణాలకు వెరిచి కుక్కిన పేనులలాగా మాక్‌బెత్ వెంట