మీద కనిపించింది. ఎవరికి కనిపించని ఆ బాంకోతో మాక్‌బెత్, “నేను నిన్నేమీ చెయ్య లేదు. నన్ను చూసి తల ఆడించకు!” అని కేకలుపెట్టాడు. అందరూ నిర్ఘాంతపోయి, “ఏమిటి, మహారాజా?” అని అడిగారు.

“నా భర్తకు ఒక్కొక్కసారి ఇలాటి వికారం కలుగుతూ ఉంటుంది. ప్రశ్నలతో ఆయనను రెచ్చగొట్టకండి. దయచేసి ఈ పూటకు మీరంతా వెళ్లిపొండి. ఆయనే తిరిగి మామూలు మనిషి అవుతారు,” అంటూ మాక్‌బెత్ భార్య అందరినీ పంపేసింది.

రెండు హత్యలు చేసినా మాక్‌బెత్‌కు మనశ్శాంతి చేకూరలేదు. బాంకో కొడుకు

తప్పించుకుని పోనేపోయాడు. ఇంకా తనకు శక్తువు లెవరున్నారో తెలియదు. అందుచేత తన భవిష్యత్తు తెలుసుకునేటందుకుగాను మాక్‌బెత్ ముసలమ్మలు తనకు కనిపించిన చోటికి వెళ్లాడు. ముసలమ్మలు ముగ్గురూ కనిపించారు.

“నాకు కొన్నాళ్లుగా తీరని సందేహాలున్నాయి, వాటిని మీరు తీర్చాలి,” అన్నాడు మాక్‌బెత్ వారితో.

ముసలమ్మలు దయ్యాలను ఆవాహన చేశారు. ఒక దయ్యం ప్రత్యక్షమై, “ఫైఫ్ ప్రభువైన మాక్‌డఫ్ గురించి హెచ్చరికగా ఉండు!” అన్నది.