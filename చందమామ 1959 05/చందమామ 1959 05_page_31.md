ఈ పేద ప్రజలతో బాటు కొద్దిమంది సంపన్నులుకూడా ఉండేవారు.

ప్రతాపవర్మ తండ్రి పూర్వాచారపరా యణుడు, కులాభిమానం హెచ్చుగా కల వాడు. ప్రతాపుడు ఆయన కు రెండవ కుమారుడు. ఆయన పెద్ద కుమారుడు రెండు మూడేళ్లపాటు దేశసంచారం చేసి రావటానికి వెళ్లాడు; అతనికి హేమ అని అయిదేళ్ల కుమార్తె ఉండేది.

ప్రతాపుడి తండ్రి ఇంట అనేకమంది బానిసలుండేవారు. వారంతా కొండజాతి వారే. ఆ బానిసలలో ఒక స్త్రీని ప్రతాపుడు ప్రేమించాడు. ఆమెను పెళ్లాడే ఉద్దేశంతో

ప్రతాపుడు తండ్రి అనుమతి కోరాడు. తండ్రి ఈమాట విని మండిపడ్డాడు. "నువు కొండ జాతిదాన్ని పెళ్లాడి నాకు కోడలుగా తీసుకు రావటానికి నేను ఎంతమాత్రమూ ఒప్పను. అలాటి కులహీనమైన పనిచేస్తే నిన్ను బహిష్కరిస్తాను!" అన్నాడాయన.

ఎన్నడూ తండ్రితో గట్టిగా మాట్లాడని ప్రతాపుడు ఈసారి ఆయనతో పోట్లాడి ఇంటి నుంచి వెళ్లిపోయి, తాను ప్రేమించిన స్త్రీని పెళ్లాడి కొండలలో వసించసాగాడు.

"వీడు ఈనాటినుంచి నా కొడుకు కాడు. వీడు ఇక్కడికి పస్తే పరాయి వాడల్లె చూడండి," అని ప్రతాపుడి తండ్రి తన ఇంటి నౌకర్లకు ఉత్తరువిచ్చాడు.

కొండజాతిదాన్ని చేసుకున్న ప్రతాపుడు విమాత్రమూ సుఖపడలేదు. రాచరికంలో పుట్టిపెరిగిన అతనికి కొండజాతివాళ్ల జీవితం జీవించటం చాలా కష్టమయింది. అతని ఆచారాలు వేరు, అతని భార్య ఆచారాలు వేరు. ఆమె ఇప్పుడు తనవారి మధ్య ఉంటున్న కారణంచేత ప్రతాపుడి ఆచారాలనూ, మర్యాదలనూ అవహేళనగా చూడ సాగింది. ఈ జీవితం నుంచి తప్పించు కునేటందుకుగాను ప్రతాపుడు సైన్యంలో యోధుడుగా చేరాడు.

## చంద్రమామ