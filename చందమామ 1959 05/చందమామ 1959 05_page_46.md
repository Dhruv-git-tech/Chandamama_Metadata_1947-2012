రాజధానం

పూర్వం డంకన్ అనే రాజు స్కాట్ లాండ్ దేశాన్ని పాలిస్తూ ఉండేవాడు. ఆయనకింద ఉన్న సామంతులలో గ్లామిన్ కు ప్రభువైన మాక్ బెత్ ఒకడు. ఇతను రాజుగారికి దగ్గిర బంధువే గాక అనేక యుద్ధాలలో సాటిలేని పరాక్రమం చూపి రాజుగారి అభిమానం సంపాదించుకున్నవాడు.

రాజుగారి కింద సామంతుగా ఉండిన మరొక సామంతు కాడర్ ప్రభువు. ఇతను పైకి ఎంతో రాజభక్తి నటించుతూ రాజ ప్రోహం తలపెట్టి కుట్ర చేశాడు. ఈ కుట్ర ఫలితంగా నార్వేదేశం నుంచి సేనలు భారీ ఎత్తున స్కాట్ లాండ్ పైకి దండెత్తి వచ్చాయి.

ఈ సేనలను ఎదుర్కొనటానికి మాక్ బెత్ తమ సేనలతో బయలుదేరాడు. అతని వెంట బాంకో అనే సేనానికూడా ఉన్నాడు. నార్వేసేనలకూ స్కాట్ సేనలకూ తీవ్రమైన యుద్ధం జరిగింది. చిట్టచివరకు మాక్ బెత్

పరాక్రమంవల్ల, యుద్ధభూమి నుంచి శత్రు సేనలు చెదిరి పారిపోయాయి.

ఈలోపుగా కాడర్ ప్రభువు చేసిన కుట్ర బయటపడింది. ఆయన తన నేరం ఒప్పుకున్నాక, ఆయనను ఉరితీశారు. ఇదే సమయానికి, మాక్ బెత్ యుద్ధభూమినుంచి విజయుడై తిరిగి వస్తున్న వార్త తెలియ వచ్చింది. రాజుగారు ఆనందభరితుడై, “మాక్ బెత్ ను కాడర్ కుకూడా ప్రభువుగా చేస్తాను,” అని ప్రకటించాడు.

యుద్ధభూమినుంచి బాంకోతోసహా తిరిగి వస్తున్న మాక్ బెత్ కు ఈసంగతి తెలియదు. వారిద్దరూ ఒక బీడు దాటి వస్తూండగా అకస్మాత్తుగా వారి ఎదట ముగ్గురు ముసలమ్మలు ప్రత్యక్షమయారు. వారిలో ఒకతె, “గ్లామిన్ ప్రభువుకు జయం!” అని మాక్ బెత్ ను సంబోధించింది. రెండవది, “కాడర్ ప్రభువుకు జయం!” అన్నది. మాక్ బెత్