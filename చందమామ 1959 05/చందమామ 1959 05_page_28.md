తెగి, గుట్టలు గుట్టలుగా కిందవడసాగినై. ఆ ఊడ లన్నిటిని ఒకచోట చేర్చి, వాటిని ఒక దాని కొకటి ముడివేసి కొద్ది సేపటిలోనే చాలా పొడవైన మోకులా తయారుచేశాడు చంద్రవర్మ. ఆలా తయారైన మోకుకొసను భుజాన వేనుకుని చకచకా కొండ ఎక్కి, దాని తూర్పువైపు ఆంచున వున్న అడుగు చదరం గల రాతికి దానిని ముడివేశాడు. మాంత్రికుడైన శంఖుడు ప్రతిరోజూ సూర్యోదయానికి కొంచెం ముందుగా ఆ రాతిమీదనే నిలబడి, అన్ని దిక్కులకూ తిరుగుతూ మంతోచ్చారణ చేస్తాడు.

తన పని ముగియగానే చంద్రవర్మ కొండ దిగి కాపాలిని వున్న గుహదగిరకు వచ్చాడు. అతణ్ణి గుహముందు చూస్తూనే కాపాలిని బయటికి వచ్చి, “వర్మా! పని విజయ వంతంగా నెరవేర్చావా?” అని అడిగింది.

“అప్పుడే విజయం సంగతి ఎలా చెప్ప గలను? ఊడ ఒక చివరికొసను ఆ రాతికి బిగించాను. రెండవ కొస కొండ దిగుప వున్నధి. కాని, సన్నోక సందేహం బాధిస్తున్నది. మనం ఆ రాతిని తూర్పు దిక్కుకు గుంజినప్పుడుగదా, అది శంఖుణ్ణి ఆగాధంలోకి యీడ్చి ముక్కలు ముక్కలు చేసేది?” అని అడిగాడు.

“అదా నీ అనుమానం!” అంటూ కాపాలిని చిరునవ్వు నవ్వి, “సరే, శంఖుడు ఆ రాతిమీదకు ఎక్కగానే నువ్వు గుంజ వలసిన ఊడకొస ఎక్కడున్నదో నాకు చూపించు. నీ అనుమానాలన్నీ నివారణ చేస్తాను,” అన్నది.

చంద్రవర్మ, కాపాలిని వెంటరాగా కొండ పార్శ్వానికి వెళ్లి, ఆక్కడ వున్న ఊడకొసను ఆమెకు చూపించాడు. కాపాలిని దానిని తాకి, తరవాత తూర్పువైపున వున్న కొండ ఆంచు కేసి చూస్తూ, “వర్మా! శంఖుడు మంతోచ్చారణ చేసేందుకు ఎక్కి నిలబడే ఆ రాతిని ఏమాత్రం పక్కకు కదిలించినా, అది