తప్పించుకుపోయిన కోడి

ఒకనాడు ఒక నక్క రహస్యంగా ఒక కాపు అవరణలో జొరబడి ఒక కోడి పుంజును నోటకరుచుకుని పారిపోసాగింది.

ఈ సంగతి చూసి కాపు నలుగురినీ కేకపెట్టాడు. అందరూ కలిసి నక్కను తరమసాగారు.

ఈలోపల కోడిపుంజు తన ప్రాణాలు కాపాడుకోవటానికి ఒక ఉపాయం ఆలోచించింది. అది నక్కతో, “నక్కబావా, వాళ్లు మూర్ఛులు! నిన్ను తరుము తున్నారేగాని ఎన్నటికీ పట్టుకోలేరు!” అన్నది.

ఈ మాటలు విని నక్క చాలా గర్వపడింది. కోడిపుంజు మళ్లీ ఇలా అన్నది: “వాళ్లు వెంటబడి వస్తుంటే నాకే నామోషిగా ఉన్నది. నుపు వెనక్కు తిరిగి, ‘మీరంతా వెళ్లిపొండి! ఇది నా పుంజు!’ అని చెప్పెయ్యరాదూ ?”

నక్కకు ఈ సలహా నచ్చింది. అది తన నోట ఉన్న పుంజును విడిచిపెట్టి, తనను తరుముకు వచ్చేవాళ్లతో కోడిపుంజు చెప్పినట్టే చెప్పింది.

ఈలోపల కోడిపుంజు తప్పించుకుని పారిపోయింది.