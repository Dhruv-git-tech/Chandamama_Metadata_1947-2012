# అమూల్యమైన ఆస్తి

పూర్వం విక్రమసేనుడనే రాజు అమరావతి నగరానికి రాజుగా ఉండేవాడు. ఆయనకు తన చుట్టూ ఉండే అధికారుల పైన కొంచెం కూడా ఆదరం ఉండేదికాదు. ఎందుకంటే వారు ఎంతసేపూ, “తమరు ఇంద్రులు, చంద్రులు! తమ పరిపాలనలో ప్రజలు స్వర్గసుఖాలు అనుభవిస్తున్నారు!” అని ఇచ్చకాలు పలుకుతూ ఉండేవారు. ఈ ధోరణ ఆయనకు నచ్చేదికాదు.

అందుచేత విక్రమసేనుడు అప్పుడప్పుడూ మారువేషం ధరించి మామూలు మనిషిలాగు పల్లెటూళ్లవెంట తిరుగుతూ, సామాన్య ప్రజలు ఎలా జీవిస్తున్నారో, వారి కష్టసుఖాలేమిటో స్వయంగా తెలుసుకుంటూ ఉండేవాడు. ఆయనకు తాను తినే రాజు భోజనంకంటె గుడి సెల్లోవాళ్లు తినే సామాన్యపు భోజనమే రుచికరంగా ఉన్నట్టు కూడా తోచేది.

ఒకనాడు విక్రమసేనుడు మారువేషంలో ఒక ఆడవిమధ్యగా వెళుతూండగా ఎవరో వేణువు ఊదటం వినిపించింది. రాజు ఆ పాట వచ్చిన దిక్కుగా వెళ్లి ఒక గౌరైల కాపరిని చూశాడు. వాడికి పదహారేళ్లుంటాయి. చింకిబట్టలు ధరించినా మనిషి అందంగా ఉన్నాడు. వాడి అందచందాలు చూసి రాజు ఆశ్చర్యపడి, తనలాగే వాడు కూడా మారువేషంలో ఉన్న ఏ రాజకుమా రుడో అనుకున్నాడు. కాని ఆయన ఆ కుర్ర వాడితో సంభాషించి వాడి తల్లిదండ్రులు చాలా పేదవారని తెలుసుకున్నాడు.

ఆ గౌరైలకాపరి పేరు సాంబుడు. వాడు రాజుగారె ప్రశ్నలకు సూటిగా సమాధానా లిచ్చాడు. వాడికి కపటంగా మాట్లాడటం ఏమాత్రం చేతకాదు. వాడి మాటలలో అమాయికత్వమూ, మంచితనమూ ఉట్టి పడుతున్నాయి.