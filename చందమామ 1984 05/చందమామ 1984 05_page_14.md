ఉచ్ఛుబిగుసుకున్నది. వెంటనేపింగళుడు తన చేతగల తాడును గట్టిగా గుంజుతూ వెనక్కు పరిగెత్తాడు.

సరంగు పెద్దగా ఓండ్రపెట్టి, మానులా దభిమని ముందుకు పడిపోయాడు. కాని, అతడు తన చేతికత్తితో తాడును కోసిందుకు ప్రయత్నించాడు. అది గమనించిన పింగళుడు వెనక్కు తిరిగి తన అనుచరులను కేకవేశాడు. వెంటనే యిద్దరు బానిసలు పరిగెత్తుతూ వచ్చి. సరంగు కిందపడి వుండటం చూస్తూనే అతడి మీదికి వురికి. తమ కత్తులతో తూట్లుపడేలా పొడిచారు.

సరంగు మరణంతోగాని పింగళుడికి చుట్టూ ఏమి జరుగుతున్నది చూసే అవ

కాశం కలగలేదు. అతడు ఒక బానిస వద్ద నుంచి కత్తి తీసుకుని, ఓడలో ఒక మూల జరుగుతున్న పొరాటం కేసి పరిగెత్తాడు. అతడు ఆ ప్రాంతానికి చేరేసరికి, కొద్దిగా మిగిలి వున్న సరంగు అనుచరులు కూడా చంపబడటమో, గాయపడి ఖైదిలుగా దొరకటమో జరిగిపోయింది.

ఈ లోపల శక్తు ఓడలోని సైనికులు కోలాహలంగా అరుస్తూ, పింగళుడున్న ఓడను సమీపిస్తున్నారు. వాళ్ళు విధి విరామం లేకుండా ఓడమీదికి బాణాలు వదలటం మాత్రం మానలేదు. తమ శక్తు ఓడలో ఏదో కలహం ప్రారంభమయిందనీ, యిదే అదనుగా తాము దాన్ని వశపరుచుకోవచ్చుననీ వాళ్ళు భావించారు.