"స్వామీ, ఇంకొక కలలో కొందరు మనుషులు అమూల్యమైన మలయ చందనాన్ని వీధి వెంట అమ్ముతూ డబ్బులు పుచ్చుకుంటూండటం చూశాను," అన్నాడు మహారాజు.

"భవిష్యత్తులో కొందరు నీచులు పవిత్రమైన ధర్మటోధలు ప్రజల కిచ్చి, అతితుచ్చుమైన ఐహికసుఖాలను దానికి ప్రతిఫలంగా పుచ్చుకుంటారు," అన్నాడు బుద్దుడు.

"ఇంకా, నా కలలలో నీళ్ళ మీద బరువైన రాళ్ళు తేలి కొట్టుకుపొతూండటం చూశాను. ఒక రాజహంసల గుంపు ఒక కాకి వెనక నడుస్తూ ఉండటం చూశాను. మేకలు పులులను తరిమి చంపి తింటూ ఉంటే, తోడేళ్ళు సయితం భయంతో కంపించటం చూశాను. ఇవన్నీ అరిష్ట దాయకాలు కావా, స్వామీ?'' అని మహారాజు అడిగాడు.

"ఈ కలలు నీకుగాని, నీ కాలానికి గాని సంబంధించినవి కానేకావు. వాటిని

గురించి నీకు ఎలాటి విచారమూ వద్దు. ఇవన్నీ భవిష్యత్తుకు సంబంధించినవి. భవిష్యత్తులో ధర్మం నశించి, పాపం పెరగటం వల్ల ఎంత మహిమగలవాళ్ళు సయితం నీచులైన రాజుల అనాదరానికి గురి అయి కాలప్రవాహంలో నీవు చూసిన రాళ్ళలాగా కొట్టుకుపొతారు. పరమ నీచులు పదవులకు రావటంవల్ల రాజహంసల వంటి యోగ్యులు సయితం వారి అడుగుజాడలలోనే నడవవలసిన వారవు తారు. అధములకు అధికార బలం లభించేసరికి సత్వసంపన్నులు కూడా వారిని చూసి భయపడవలసి వస్తుంది. అంతే కాదు, అధములు వారిని నిర్మూలించటం కూడా జరుగుతుంది," అన్నాడు బుద్దుడు.

బింబిసార మహారాజుకు సందేహం తీరిపోయింది. అయన భయాలు తొలగిపోయాయి. అయన యజ్ఞాలు చేయించే అలోచన కట్టిపెట్టి, బుద్ధభగవానుడికి భిక్ష పెట్టి పంపేశాడు.