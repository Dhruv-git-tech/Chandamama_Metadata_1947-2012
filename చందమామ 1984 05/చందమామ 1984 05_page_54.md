బాణా సురుడు అనిరుద్ధుణ్ణి నాగ పాశంతో బంధించి చెరలో పెట్టాడు. మనవడి కోసం కృష్ణుడు యుద్ధానికి వచ్చాడు. శివుడు బాణుడి కోసం కృష్ణుడితో యుద్ధంచేసి ఓడిపోయాడు.

కృష్ణుడు బాణాసురుడి వెయ్యి చేతులలో రెండు మిగిల్చి, మిగతా వాటిని నరికాడు. బాణాసురుడు శరణాగతుడై కృష్ణుడితో వియ్యమందాడు. ఉషానిరుద్ధుల కళ్యాణం జరిగింది. దక్షిణంలోని అసురులకూ, ఉత్తరంలోని రాజులకూ సంబంధ బాంధవ్యాలు ఏర్పడి సమైక్యత వర్ణిల్లింది.

కృష్ణుడు పాండవులకు అండగా నిలబడ్డాడు. బలరాముడికి సమ్మతం కాకపోయినా కృష్ణుడు చెల్లెలైన సుభద్రకు అర్జునుడితో వివాహం జరిగేలాగ సహాయం చేశాడు.

బావమరదులైన కృష్ణార్జునులు ఖాండవ దహనం జరుగుతున్నప్పుడు అవనంలో ఉన్న రాక్షస మహాశిల్పి మయుడిని కాపాడారు. మయుడు పాండవులకు గౌప్ప సభను నిర్మించుతానన్నాడు. ఆగ్నిదేవుడు కృష్ణుడికి సుదర్శనచక్రాన్ని. పాంచజన్య శంఖాన్ని, అర్జునుడికి గాండివ ధనుస్సునూ, అక్షయ తూణీరాల్చి, దేవ దత్త శంఖాన్ని సమర్పించాడు.

ధర్మరాజు రాజసూయ యాగం తల పెట్టాడు. జరాసంధుణ్ణి అంతం చేయ వలసిన సమయం వచ్చింది.

కృష్ణుడు, భీమార్జునులు మారువేషాలతో గిరివజపురం చేరి, అతి ధులుగా జరాసంధుడి మందిరానికి వెళ్ళారు.

జరాసంధుడు, బకాసురుడు, దుర్యోధనుడు, కిచకుడు, భీముడు సమబలులు. వీరిలో ఒకడి చేతనే మిగిలిన నలుగురూ చంపబడతారనే సంగతికృష్ణుడికి తెలుసు. అదివరకే భీముడు బకాసురుణ్ణి చంపాడు కనుక. భీముడే జరాసంధుణ్ణి చంపాలి. జరాసంధుడు అస్త్రశస్త్రాలతో చావడు. అతని శరీరాన్ని రెండుగా చీల్చి చంపాలి