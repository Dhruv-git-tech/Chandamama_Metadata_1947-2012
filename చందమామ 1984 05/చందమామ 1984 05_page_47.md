అయన వెంట పెద్ద దుడ్డుక్రరతో నౌకరూ కనిపించారు.

జమీందారు, గోవిందుడి కేసి కోపంగా చూస్తూ, ''ఇంటికి వెళ్ళమని, నీకు ముప్పై బంగారుకాసు లిచ్చాను. అయినా, కన్నుతల్లి చావుకు కారణం అయావు. నిలాంటివాడి నీడ చూడడం కూడా మహాపాంటి!'' అని తన నౌకరు కేసి తల తిప్పాడు.

జమీందారు నౌకరు, ఇల్లంతా వెతికి, చివరకు గోవిందు బట్టలపెట్టెలో నుంచి బంగారు కాసులున్న రెండు మూటలూ బయిటికి తీసి, యజమాని వెనకగా, ఇంటి నుంచి బయిటికి వెళ్ళిపోయాడు.

ఆ సరికి జరిగిందేమిటో రాజారాంకు అర్థమైపోయింది. అతడు పళ్ళు కొరుకుతూ గోవిందు కేసి చూసి, ''నాటకం లోని సంభాషణలు నిజం అనుకుని జమీందారు, నీకు అంత బంగారం యిచ్చాడన్నమాట! నాతో ఆ సంగతి మాటవరసకైనా అనలేదు. నీ స్వార్థమే

నిన్ను దెబ్బతీసింది. నిలాంటి దురాశాపరుడికి, నా నాటక సమాజంలో చోటు లేదు. మరేనాడూ అటుకేసి రాకు!'' అంటూ వెళ్ళిపోయాడు.

గోవిందుకు ఎక్కడలేని పశ్చాత్తాపం కలిగింది. తను కన్నుతల్లినే కాక, దయా ధర్మగుణాలుకల ముసలిజమీందారును కూడా మోసగించాడు. ఉన్న గ్రామంలో ఏదో వ్యాపారం పెట్టుకుంటానంటే తల్లి, చేతులకున్న రెండు బంగారు గాజుల్లో ఒకటి యిచ్చింది. అది తీసుకుని పట్టం చేరి, నాటకాల పిచ్చికొద్దీ యిక్కడ కాలం గడిపేస్తున్నాడు.

తను ఇంటికి తిరిగి వెళితే, తల్లి చాలా అనందిస్తుంది. ఇంటిపట్టునే వుండి, ఏదైనా వ్యాపారం చేసుకుంటూ, ముసలి తనంలో తల్లికి ఏ కష్టం రాకుండా చూసు కోవాలనుకున్నాడు, గోవిందు.

ఇలా నిర్ణయించుకున్న గోవిందు, మర్మాడు సూర్యోదయంతోనే తన గ్రామా నికి ప్రయాణం కట్టాడు.