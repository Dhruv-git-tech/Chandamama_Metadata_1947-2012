## మనిషి – కర్తవ్యం

రవివర్మ అనే యువకుడు రాజుగారిని కలుసుకుని తనకు ఏదైనా పని యిప్పించమని కోరాడు. ఆ కుర్రవాడు నజ్జనుడులాగా ఉన్నట్టు కనబడటం వల్ల రాజు మంత్రిని పలిచి, అతనికి తగిన పని యిప్పించమన్నాడు. మంత్రి రవివర్మకు తన కార్యాలయంలో ఏదో పని ఇప్పించాడు.

రవివర్మకు అప్పగించిన పని చురుకుగా సాగక, రోజులు గడిచిన కొద్దీ పని పేరుకు పోతూ వుండటం మంత్రి గమనించి కారణం అరా తీయగా, రవివర్మ గొప్ప దైవభక్తుడనీ, రాత్రించవళ్ళు దేవాలయంలోనే ఉంటాడనీ తేలింది. మంత్రి అతన్ని పలిచి, పని శ్రద్ధగా చెయ్యినందుకు చివాట్లు పెట్టాడు.

“ అయ్యా, నాకు జన్మను ప్రసాదించిన భగవంతుడికి నా కృతజ్ఞత తెలుపుకునేటందుకు అహౌరాత్రాలు చాలటం లేదు,” అన్నాడు రవివర్మ.

“ అలాగా? అయితే నీకు ఉద్యోగం ఇచ్చిన రాజుగారికి కూడా నీ కృతజ్ఞత తెలుపుకుంటూ ఉండు!” అన్నాడు మంత్రి.

అది భావ్యంగా తేచి, రవివర్మ రోజూ రాజుగారిని దర్శించి, ఉద్యోగం ఇచ్చినందుకు కృతజ్ఞత చెప్పుకోసాగాడు. నాలుగు రోజులు చూసి రాజు చిరాకుపడి అతన్ని ఉద్యోగం నుంచి తొలగించాడు.

రవివర్మ మంత్రిని కలుసుకుని, “ తమ సలహా ప్రకారం చేస్తే ఉన్న ఉద్యోగం కాస్తా పోయింది,” అన్నాడు.

“ పోదామరి? రాజుగారు నీకు ఉద్యోగం ఇచ్చినది పని చెయ్యటానికి! దేవుడు నీకు జన్మ ఇచ్చింది నీ కర్తవ్యం నెరవేర్చడానికి! అంతే గాని నువు రాజు గారినీ, దేవుణ్ణి పొగడ దానికి కాదు,” అని మంత్రి బాగా చివాట్లు పెట్టి, తెరిగి ఉద్యోగం ఇచ్చాడు. ఈసారి రవివర్మ తన ఉద్యోగాన్ని శ్రద్ధగా చేసుకున్నాడు. — “ వాటికీ”