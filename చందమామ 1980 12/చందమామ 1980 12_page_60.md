రత్తయ్య బీదవాడు. అతని కూతురికి పెళ్ళి నిశ్చయమయింది. అతను కడుపు కట్టుకుని ఎలాగో కూడబెట్టిన డబ్బు తీసుకుని బస్తీకి వెళ్ళి బంగారు నగల దుకాణాలన్నీ తిరిగి, వజ్రాలశెట్టి దుకాణంలో ఒక నగ ఇతర చోట్లకన్న చాలా చవకగా దొరికితే కొన్నాడు.

అతను తన చింకి బట్టల చాటున ఆ నగను దాచుకుని, తన గ్రామానికి పోతుంటే, దారిలో ముగ్గురు మనుములు కర్రలతో అతన్ని అటకాయించి, 'నీ దగ్గిర ఉన్నదంతా బయట పెట్టు. లేక పోతే బుర్ర బద్దలు కొట్టేస్తాం!' అన్నారు.

రత్తయ్య ఆశ్చర్యపోయి, 'నా లాటి పేదవాడి దగ్గిర ఏముంటుంది, బాబులూ? నన్ను పదలండి!' అన్నాడు.

రత్తయ్యను పలకరించినవాడే, కర్రను అతని భుజం మీద ఆనించి, 'నీ బట్టల

చాటున దాచిన నగ పైకి తియ్య!' అన్నాడు.

రత్తయ్యకు చెమటలు పట్టాయి. తన కష్టార్జితమంతా ఆ నగలో ఉన్నది! దాని సంగతి వీళ్ళకు తెలిసిపోయింది!

అతను దేవుడా అంటూ వాళ్ళకు నగ ఇచ్చుకున్నాడు. దొంగలు దాన్ని తీసుకుని వెళ్ళిపోయారు.

నగ పోయింది గాని రత్తయ్య బుర్ర చురుకుగా పని చేస్తున్నది. తన చింకి బట్టల చాటున బంగారు నగ ఉన్నట్టు వాళ్ళకు ఎలా తెలిసింది? తనను పలక రించిన వాణ్ణి వజ్రాలశెట్టి దుకాణంలో చూసినట్టు రత్తయ్యకు స్పురించింది.

ఇది స్ఫురణకు రావడమే తరవాయి, రత్తయ్య తిరిగి బస్తీకి వచ్చాడు. అతను వజ్రాలశెట్టి దుకాణం సమీపిస్తూనే, తనను దోచిన ముగ్గురూ దుకాణం