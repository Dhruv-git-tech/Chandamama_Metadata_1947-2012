వాళ్ళలా కనబడుతున్నారు. నేను చేయ గల సహాయం చేస్తాను. కాని, ముందుగా ఆ నావ గురించిన రహస్యం తెలుసుకో వాలని వున్నది," అని అడిగాడు.

చతుర్భేతుడు వెంటనే జవాబివ్వక, కొంచెంసేపు తటపటాయించి, "ఆ నావా, ధనరాసులూ, ఆ నాగకన్య కథ—అంతా చెప్పాలంటే చాలా వున్నది. అంతా వినేందుకు నీకు కుతూహలం కూడా లేకపోవచ్చు. కొద్దిలో చెపుతాను విను: బహుశా, నీవు శమనద్వీపం సంగతి విని వుండవు. ఒకవేళ వినివున్నా, మీరు పిలిచే పేరు మరొకటి కావచ్చు. ఆ శమనద్వీపాన్ని శాక్తేయుడు అన్న రాజు పాలిస్తూండేవాడు. శాక్తేయుడం టే నే నీకు తెలిసి వుండాలి— అతడు చండికా భక్తుడు. మంత్రతంత్ర విద్యల్లో అతడికి, అతడే సాటి.

ఒకసారి రాజధానీ నగరంలో దేవీ నపరాత్రి ఉత్సవాలు జరుగుతున్నవి. శాక్తేయుడే స్వయంగా పూజ చేస్తున్నాడు.

ఉన్నట్టుండి జనకోలాహలం మధ్యలో చండీదేవి, భక్తులారా! మీ భక్తికి మెచ్చాను. కాని ఒర్థి పూజలతో నాకు తృప్తి కలగడం లేదు. నాకు అపూర్వ మైన ఒక చక్కని దేవాలయం కట్టండి, 'అంటూ హుంకరించింది.

"తల్లి! నీకు గొప్పదేవాలయంతో పాటు, ఆ కాశాన్నం టే గోపురం కట్టిస్తాను," అన్నాడు శాక్తేయుడు మోకరిల్లి.

ఆ వెంటనే చండీదేవి మరింత పెద్దగా హుంకరించి, "నా దేవాలయం, గోపు రాలూ మామూలు రాతితో, మట్టితో కదితే నాకు తృప్తి కలగదు. అంతా వెండి, బంగారాలతో కట్టించు, ఆప్పుడే నాకు తృప్తి!" అన్నది.

శాక్తేయుడు నిలువునా పణికిపోసాగాడు. చండీదేవి ఆజ్ఞ శిరసావహించక తప్పదు. కాని, అంత పెద్ద దేవాలయా నికీ, గోపురాలకూ సరిపోయే వెండి, బంగారాలను సంపాయించటం ఎలా? —(ఇంకా వుంది)