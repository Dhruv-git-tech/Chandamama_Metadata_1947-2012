రంగరాజుకు పాతికేళ్లు వస్తున్నా బాధ్యతలు తెలియవు. తండ్రి వాడికి ఏ బాధ్యతా అప్పగించకుండా పెంచి పెద్ద చేశాడు. దానికి తోడు వాడికి చదువైనా అంతగా అబ్బలేదు. వాడు తిని తిరుగుతూ, స్నేహితులతో పోచుకోలు కబుర్లు చెబుతూ కాలం గడిపాడు. వాళ్ళకు చెప్పుకోదగిన ఆస్తిపాస్తులు కూడా లేవు.

అయినా వాడికి పిల్ల నియ్యటానికి ఎంతోమంది ఆరాటపడ్డారు. ఎందుకంటే వాడు చాలా అందంగా ఉండేవాడు.

“నీ అందానికి తోడు ఏదన్నా ఉద్యోగం చూసుకున్నావంటే, అప్పరస లాటి అమ్మాయి వస్తుంది,” అనే వాళ్ళు వాణ్ణి ఎరిగిన వాళ్ళు.

“మా నాన్న సంపాదనతో ఇంకో మనిషిని పోషించలేక పోతామా ?” అనే వాడు రంగరాజు; పని చెయ్యటం మాట

వింటే వాడికి తేళ్ళూ, జెర్రులూ పాకి నట్టుండేది.

ఇలా ఉండగా, ఒకనాడు, రంగరాజు స్నేహితుడు పారుగూళ్లో ఏదో సంబంధం ఉన్నదని తెలిసి, చూసి వచ్చి తన అనుభవం ఇలా చెప్పాడు:

“పిల్ల అప్సరస! కట్టుకు పోయినంత ఆస్తికి వారసురాలు! కాని, పిల్ల తల్లిదుర్గమ్మ, తన కూతురి అందానికి నేను తగనని నా మొహానే అనేసింది. నువు వెళ్ళి చూడు. ఆ పిల్లను చేసుకో గలిగితే నీకు ఉద్యోగం అక్కర్లేదు. హాయిగా ఇల్లరికం ఉండిపోవచ్చు!”

రంగరాజుకు ఈ ఆలోచన బ్రహ్మాండంగా నచ్చింది. మర్నాడు వాడు, తండ్రికి కూడా చెప్పకుండా పారుగూరు వెళ్లాడు.

దుర్గమ్మ ఇల్లు తేలికగానే దొరికింది. రంగరాజు తలుపు తట్టగానే దుర్గమ్మ