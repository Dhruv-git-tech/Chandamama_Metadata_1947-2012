చారకులు అవి తేగానే, గరికపోచలను రుబ్బించి, మజ్జిగలో కలిపి, కోటలోని కుక్కల చేత దాన్ని తాగింపచేశాడు.

ఒకటి, రెండు క్షణాలు గడిచేంతలో కోటలోని కుక్కలు వాంతి చేసుకోవడం ప్రారంభించినై. అవి తిన్న తోలుముక్కలు యింకా పూర్తిగా జీర్ణం కానివి బయట పడసాగినై.

ఇది చూసి ఆశ్చర్యపోతున్న రాజుతో, బోధిసత్వుడు, 'మహారాజా, మీ పరిచారకులు, కుక్కలకు సరిగా ఆహారం పెట్టనందువల్ల, అవి ఆకలికి తాళలేక, పోయి, మీ విహార రధపు తోలుసామాను లను కొరికి తిన్నవి. ఇది వాస్తవం!' 'అన్నాడు.

రాజు పరమానంద భరితుడై, 'ఈయన శునకరూపంలో వున్న బోధిసత్వుడు తప్ప, వేరెవ్వరూ కాదు,' 'అని సభలోని వారికి చెప్పి, తన శ్వేత ఛత్రాన్ని యిచ్చి. బోధిసత్వుణ్ణి భక్తితో పూజించాడు.

బోధిసత్వుడు, రాజుకు ధర్మబోధ చేసి రుద్రభూమిలో వున్న తన పరివారాన్ని కలుసుకునేందుకు వెళ్ళాడు.

రాజు కోటలోని కుక్కల పోషణ చూసే సేవకులను పిలిపించి, విచారించగా, వాళ్లు ధనం కొంత అపహరిస్తూ, కుక్కలకు సరిగా తిండిపెట్టటం లేదని తెలిసింది. ఆయన వాళ్ళను తగువిధంగా శిక్షించి, కొత్తవాళ్ళకు కుక్కల పోషణ భారం యిచ్చాడు.

రాజు అనాటినుంచి కోటలో వుండే కుక్కలకే గాక, రాజ్యంలోని కుక్కలన్నెటికీ, తగిన ఆహారం పెట్టడానికి కావలసిన సదుపాయాలన్నీ చేశాడు.

ఆ తరవాత రాజు, బోధిసత్వుడి బోధలువింటూ, తన జీవితంలో అనేక మంచి కార్యాలు చేశాడు.

బోధిసత్వుడు ఈ విధంగా చాలా సంవత్సరాలపాటు లో కానికి ధర్మోప దెశాలు చేసి, ఎంతోమందికి తరుణో ప్రాయం చూపాడు.