కుంటారు గాని, నీలాటి అమాయకుడిక, పేదవాడికీ ఇయ్యటానికి ముందుకు పస్తారా?'' అన్నాడు రామశాస్త్రి.

రాక్షనుడు బాగా లోకువైపోయి, రామశాస్త్రిని బతిమిలాడసాగాడు.

రామశాస్త్రి వాడిచేత చాలాసేపు బతిమారించుకుని, ''అది అంత తేలిక కాదయ్యా! డబ్బు ఖర్చు చాలా ఉంటుంది. నీ ఇల్లు ఈ మర్రిచెట్టే నంటే ఎవరు పిల్లనిస్తారు?'' అన్నాడు.

'' డబ్బు కోసం వెనకాడకు. పిల్లను వెతకటానికి అయే ఖర్చూ. నీకు బహుమతి కూడా ఇచ్చే భారం నాది! పెళ్ళి అయాక ఈ మర్రిచెట్టు వదిలి, పెద్దభవనంలోకే పొతాను!'' అని బ్రహ్మరాక్షనుడు బంగారు కాసులున్న కుండ తెచ్చి రామశాస్త్రికి ఇచ్చాడు.

రామశాస్త్రి సరేనన్నట్టు తల ఆడించి, ''కాని ఒక షరతు, నేను పిల్లను మాట్లాడేదాకా నువ్వు ఎవ్వరికీ కనబడకు. పెళ్ళికొడుకు కాపరం చెట్టుమీద అని

తెలిస్తే పచ్చే సంబంధాలు వెనక్కు పొతాయి. నిన్ను చూసిన జనం నువు జలహీనుడివని ప్రచారం చేసినా ఎవరూ పిల్లనియ్యటానికి రారు! ఎంతో మేటి మనుషులుండగా పిల్లను తీసుకుపోయి బక్క బ్రహ్మరాక్షనుడి కియ్యటం పరువు తక్కువ అంటారు!'' అన్నాడు.

బ్రహ్మరాక్షనుడికి రామశాస్త్రి మాట నచ్చింది. తాను పెళ్ళి అయేదాకా ఎవరికంటా పడనని రామశాస్త్రికి వాడు మాట ఇచ్చాడు. వాణ్ణి అటు తరవాత ఆ చెట్టు మీద ఎవరూ చూడలేదు. ఆ చెట్టు మీద ఒకప్పుడు బ్రహ్మరాక్షనుడు ఉండేవాడని ముసలివాళ్ళు చెబితే పడుచు వాళ్ళు, ''మీ వన్నీ మూఢనమ్మకాలు!'' అనే వాళ్ళు.

రామశాస్త్రి బ్రహ్మరాక్షనుడు ఇచ్చిన బంగారంతో ఇంటికి, తిరిగి వెళ్ళి, అప్పులన్నీ తీర్చి, ఆల్లుళ్ళ గొంతెమ్మ కోరికలన్నీ తీర్చి, మిగిలిన డబ్బుతో హాయిగా బతికాడు.