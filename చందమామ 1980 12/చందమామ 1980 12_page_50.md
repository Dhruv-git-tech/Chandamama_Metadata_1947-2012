పొంచి విన్నారు. వాళ్ళకు వినిపించేలాగే భార్యాభర్తలు ఇలా మాట్లాడుకున్నారు.

“గౌరికి పనిచెయ్యడం ఇష్టమేనుట, కాని నాకు సాయం చెయ్యడమే ఇష్టం లేదుట! మా ఇద్దరికీ ఒకరంటే ఒకరికి ప్రాణమని తెలీక, గౌరిమీద నాకు నేరాలు చెబుతున్నది మంగమ్మ! నేను నమ్ము తాననుకున్నదేమో!” అన్నది లక్ష్మి.

“సుబ్బన్న గురించి ఆవిడ నాకూ అలాగే చెప్పింది. నేను నమ్మలేదు,” అన్నాడు రామన్న.

“గౌరికి నా మాటకన్నా తనమాటమీదే గురి ఎక్కువట! మంగమ్మ చెబితే, గౌరి నన్ను చీపురుకట్టతో కొట్టమన్నా కొట్టుతుందిట! మంగమ్మ ఇలా అన్నట్టు గౌరికి తెలిస్తే, మంగమ్మనే చీపురుకట్టతో కొట్ట డానికి పోతుంది!” అన్నది లక్ష్మి.

“తాను చెబితే నా తమ్ముడు నన్ను జుట్టు పట్టుకుని వీధిలోకి ఈడుస్తాడన్నది, మంగమ్మ. ఈ మాట ఏనాడయినా వాడి చెవిన పడిందో వాడు, తననే జుట్టు పట్టు

కుని వీధిలోకి ఈడ్చుకు వస్తాడు!” అన్నాడు రామన్న.

ఇలా భార్యాభర్తలు చాలా సేపు మాట్లాడు కున్నారు. కొంతసేపు అయాక్షరాజు వాళ్ళు ఇవతలికి వచ్చి చూస్తే, గౌరీ, సుబ్బన్నా లేరు. వీధిలో ఏదో కలకలం అయింది.

భార్యాభర్తలు వీధిలోకి చూసి ఆశ్చర్యపోయారు. ఆప్పటికే చాలామంది పోగై ఆ దృశ్యాన్ని చూసి వినోదిస్తున్నారు.

సుబ్బన్న మంగమ్మను జుట్టు పట్టుకుని వీధిలోకి ఈడ్చుకు వచ్చాడు. గౌరి ఆమె వీపు మీద చీపురు తిరగేస్తున్నది.

రామన్న చటుక్కున వెళ్ళి గౌరినీ, సుబ్బన్ననూ చెరౌక చేత్తోనూ ఇంట్లోకి లాక్కువచ్చాడు.

మర్నాడే మంగమ్మా, ఆమె భర్తా తమ ఇల్లు అమ్ముకుని, ఖాళీ చేసి వెళ్ళి పోయారు. ఎందుకంటే, కలిసి మెలిసి ఆప్యాయంగా ఉండే కుటుంబానికి ఎదు రుగా మంగమ్మలు ఉండలేరు.