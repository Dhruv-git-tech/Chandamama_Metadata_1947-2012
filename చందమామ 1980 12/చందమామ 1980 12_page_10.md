పడ్డాడు. కాని దుర్గమ్మ అలాటిదేమీ అనకపోగా, ''ఇది విన్నావా, అల్లుడూ ? మునసబుగారి రెండో అల్లుడు నెలకు పది హేను రోజులు అత్తవారిలట్లోనే తిష్ఠ వేసి, గేదెలా మేస్తాడట! నేనైతేనా తన్ని తరి మేస్తాను!'' అన్నది, మాటల సందర్భంలో.

రంగరాజుకు తల తిరిగి నట్టయింది. అత్తకు తనను ఇల్లరికం ఉంచుకునే ఆలోచన ఏకోశానా ఉన్నట్టులేదు!

వాడు రెండు రోజులు ఆగి తెలివిగా దుర్గమ్మతో, ''ఈ పెద్ద తనంలో మీరు ఒంటరిగా ఎలా ఉంటారు ? మాతోపాటు వచ్చేయండి,'' అన్నాడు.

''అదేం మాట ? ఎవరు ఎక్కడ ఉండాలో అక్కడే ఉండాలి. గట్టిగా యాభై నిండలేదు, ఆప్పడే వయను ఏం ముంచు కొచ్చింది ? రేపు మంచిరోజు. మీరు బయలుదేరండి!'' అన్నది దుర్గమ్మ ప్రయాణ సన్నాహాలు ఆరంభిస్తూ.

విధిలేక, రంగరాజు రాణీని తీసుకుని ఇంటికి పచ్చేశాడు. ఇన్నాళ్ళూ ఒంటరి వాడు గనక ఏచీకూ, చింతా లేకుండా బతికేశాడు. ఇప్పుడు రాణి అతనికి నెత్తి మీద బరువుగా తొచ్చసాగిచి. తన భార్య ఖర్చులకు కూడా తండ్రిని డబ్బు అడగా లంటే రంగరాజుకు సిన్గుగా ఉంటున్నది.

కొంత డబ్బు తన దగ్గిర ఉండడం అవ సరం. అత్తగారి దగ్గిర నుంచి ఏదో విధంగా కొంత డబ్బు రాబట్టాలి!

''ఏదైనా వ్యాపారం చేస్తాను. మీ ఆమ్మను అడిగి అయిదు వేలు పట్టుకురా,'' అన్నాడు వాడు రాణీతో.

రాణీ విరగబడి నవ్వి, ''ఇసక పిండితే నూనె బొట్లు రాలుతాయేమోగాని, మా ఆమ్మచేతినుంచి పైసా మాత్రం రాలదు!'' అన్నది.

అయినా ఆశ చావక రంగరాజు, వ్యాపారం చెయ్యటానికి తనకు అయిదు వేలు కావాలని ఎవరి ద్వారానే తన అత్తకు కబుతు పెట్టాడు.