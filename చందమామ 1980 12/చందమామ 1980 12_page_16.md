భావించకు. ధనరాసులున్న నావను నాగ కన్య ఒకతె కాపలా కాస్తూండటం నిజమే గదా ?'' అని అడిగాడు.

‘‘ఇందులో అబద్ధం ఏమి లేదు. కావాలంటే, నా వెంట రండి, మీకు ఆ నావనూ, నాగకన్యనూ కూడా చూపించ గలను. ఆ ప్రదేశం యిక్కడికి ఎంతో దూరాన లేదు, చాలా దగ్గిర, '' అన్నాడు చతుర్చేత్తుడు.

చతుర్చేత్తుడు దారి తీయగా, సమర సేనుడూ, సైనికులూ అతడి వెనక నడి చారు. కొద్ది సేపట్లో వాళ్ళు ఎత్తయిన ఒక కొండప్రాంతం చేరారు. ఆక్కడి నుంచి చూస్తే, ప్రశాంతంగా వున్న సముద్రం కనబడుతున్నది.

‘‘ అదుగో, నావ కనబడుతున్నదా ?'' అని చతుర్చేత్తుడు తన చూపుడు వేలిని సముద్రం కేసి ఎత్తి సమర సేనుణ్ణి ప్రశ్నించాడు.

సమర సేనుడూ, సైనికులూ అటుకేసి చూశారు. వాళ్ళకు నావ స్పష్టంగా కనబడుతున్నది. అది సముద్రంలో సగ భాగం మునిగిపోయి, చిరిగిపోయిన తెర చాపలతో, అలలతో పాటు తేలియాడు తున్నది. కాని, ఆ ధనరాసులున్న నావను కాపలా కాస్తున్న నాగ కన్య మాత్రం వాళ్ళకు కనిపించలేదు.

‘‘ఆ నాగకన్యకనబడదేం ?'' అంటూ సమర సేనుడు ఆశ్చర్యంగా చతుర్చేత్తుణ్ణి ప్రశ్నించాడు.

ఆ ప్రశ్నకు చతుర్చేత్తుడు చిన్నగా నవ్వి, '' సమర సేనా, ఆ నాగకన్య కూడా నీ కళ్ళకు గోచరిస్తే, యిక మా మంత్రతంత్రాలు గడ్డిపోచకు కొరగావు. ఆ నాగ కన్యను నేనూ, ఏకాక్షమాత్రమే చూడ గలం. ఏకాక్ష ధనం మీది ఆశతో ఆమె మీద పగబట్టివున్నాడు: నేనేమో ఆమెను వరించివున్నాను,'' అన్నాడు.

సమర సేనుడికి తరవాత ఏమి అడి గేందుకూ పాలుపోలేదు. లోగడ తాను ఆ ధనరాసుల సంగతి విన్నప్పుడు వాటిని