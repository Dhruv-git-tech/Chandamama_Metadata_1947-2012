పెట్టుకునే ప్రయత్నంలో ఉంటే,
రత్తయ్య మళ్ళీ ఇలా అన్నాడు :

“ అంతేకాదు, శెట్టిగారూ! వాళ్ళు దోచిన నగలను ఇంకెక్కడో ఆమ్మి, వాటికి బదులు మాయ నగలను చేయించే ఆలోచనలో ఉన్నారు.”

“ఏమో, నువు చెప్పే మనుషులను గురించి నా కేమీ తెలీదు. నువు వెళ్ళు వచ్చు!” అని శెట్టి రత్తయ్యను పంపేసి, దొంగల కోసం ఎదురు చూడసాగాడు.

కొంత సేపటికి దొంగలు రైతు వద్ద కాజేసిన గిల్టు నగతో వచ్చి, దాన్ని శెట్టికి ఇచ్చారు. శెట్టి దాన్ని చూసి, రత్తయ్య చెప్పినట్టు అది మాయ నగే అని తెలుసు కున్నాడు.

శెట్టికి ఒళ్ళు మండు కొచ్చింది.

“అసలు నగ ఎక్కడ?” అని అతను దొంగలను అడిగాడు.

దొంగలు మొహాలు చూసుకున్నారు.

“ ఇంతకు ముందు ఇంకోడి దగ్గిర రవ్వల హారం కాజేశారు. అది ఏదీ?

దాన్ని కూడా నాకే ఇస్తే డబ్బు ఇయ్యక పోయానా ?” అన్నాడు శెట్టి

“ రవ్వల హా రమా?” అంటూ దొంగలు నిర్ఘాంత పోయారు.

అదే సమయంలో రత్తయ్య న్యాయాధికారినీ, రక్షకభటులనూ వెంట బెట్టుకుని వచ్చాడు. అప్పటి దాకా వీధిలో వాళ్ళకోసం ఎదురు చూస్తున్న రైతు కూడా దుకాణంలోకి వచ్చాడు.

దొంగలు దొరికి పోయారు. రత్తయ్య రైతు నగ రైతుకు ఇచ్చేశాడు. రైతు న్యాయాధికారితో ఆ ముగ్గురు దొంగలూ తన వద్ద గిల్టు నగ దొంగిలించిన వైనం చెప్పాడు. ఆగిల్టు నగ ఇంకా శెట్టి చేతిలోనే ఉన్నది!

రత్తయ్యకు అతని నగ తిరిగి రావటమే గాక, దొంగలను పట్టి ఇచ్చి నందుకు బహుమానంగా, దాని ధర కూడా తిరిగి వచ్చింది.

దొంగలనూ, శెట్టినీ రక్షకభటులు పట్టుకుపోయారు.