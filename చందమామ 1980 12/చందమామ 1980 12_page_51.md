తెలివైన మంత్రి

విజయపురిలో సంగన్న అనే గజదొంగ పరసగా దొంగతనాలూ, హత్యలూ చేస్తూ, రాజభటులకు పట్టుబడకుండా తప్పించుకుంటూ వచ్చాడు. అందుచేత రాజు వాణ్ణి పట్టిన వాళ్ళకు వంద బంగారు మొహరీలు ఇస్త్రానని చాటింపు వేశాడు.

ఒకరోజు రామయ్య అనే రైతు చికటితో పాలానికి పోతుండగా, ఊరికేసి వస్తున్న ఇద్దరు ప్రయాణీకులను ఎవడో దొంగ ఆటకాయించి, దోచుకోవటం అతని కంటపడింది. వాడే గజ దొంగ సింగన్న అయి ఉంటాడనుకుని రామయ్య ఒక చెట్టు చాటున దాగి, దొంగ ఆటుగా రాగానే తన భుజం మీద ఉన్న పగ్గం విసిరి దొంగను పట్టుకుని బంధించి, వాణ్ణి లాక్కుని రాజుగారి వద్దకు బయలుదేరాడు.

రామయ్యకు కామయ్య అనే మరో రైతు ఎదురై, విషయం ఏమిటని అడిగితే, తాను గజదొంగను పట్టాననీ, రాజుగారు తనకు వంద బంగారు మొహరీలు ఇస్త్రాడనీ చెప్పాడు రామయ్య. వెంటనే కామయ్య రామయ్య నెత్తిన తన చేతికర్రతో బలంగా కొట్టి స్పృహ తప్పించి, దొంగను తీసుకుని రాజుగారి దగ్గిరికి తానే బయలుదేరాడు.

కామయ్యకు రాజసభలో ప్రవేశం దారికే లోపల రామయ్యకు స్పృహ వచ్చి, రాజసభకు చేరాడు. దొంగను ఇద్దరూ నేనంటే నేను పట్టుకున్నాననటం చూసి రాజు మంత్రికేసి చూశాడు. మంత్రి దొంగను దగ్గిరకు రప్పించుకుని, “వీడు దొంగకాదు, మహారాజా! మన ఆస్థాన జ్యోతిష్కుడి కొడుకు!” అన్నాడు

వెంటనే కామయ్య, దొంగను పట్టుకున్నది తాను కాదనీ, రామయ్యేననీ అన్నాడు. రాజు కామయ్యకు ఇరవై కొరడా దెబ్బలూ, రామయ్యకు నూరు మొహరీలూ మంజూరు చేశాడు.

—జి. వెంకట సూర్యసరసింహరెడ్డి