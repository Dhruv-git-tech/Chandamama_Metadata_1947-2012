మిగిలిపోయింది. అనుగ్రహించి జీవి తానికి అక్కరకు వచ్చే విద్య నేర్పండి," అని వేడుకున్నాడు.

కమ్మరి కొలిమి ముందు నుంచి లేచి, '‘అట్లా కూచుని తిత్తి వెయ్యి," అన్నాడు. జ్ఞానప్రియుడు తిత్తి వెయ్యసాగాడు. ఆ రోజు గడిచింది. ఆ వారం గడిచింది. ఆ నెల గడిచింది, ఆ సంవత్సరం కూడా గడిచింది. జ్ఞానప్రియుడు రోజూ తిత్తి వేస్తూనే ఉన్నాడు. కమ్మరి అతనితో ఎమీ మాట్లాడనే లేదు. '‘నేనెందుకు వచ్చానో ఆయనకు 'తెలుసుకదా ! మళ్ళీ జ్ఞాపకం చెయ్యడం దేనికి ?'' అని జ్ఞానప్రియుడు ఊరు కున్నాడు.

కాని తాను వచ్చి సంవత్సరం నిండినా గురువుగారు తన సంగతి ఎత్తకపోవటం గురించి జ్ఞానప్రియుడు భిన్నుడై తిత్తి వెయ్యటం ఆపి, ఒకనాడు, కమ్మరితో, '‘స్వామీ, నా చదువు—'’ అన్నాడు.

‘‘తిత్తి వెయ్యి!'' అన్నాడు కమ్మరి. అంతే, గురువు అంతకంటె ఇంకేమీ

అనలేదు. జ్ఞానప్రియుడు కూడా మళ్ళీ అ ప్రసక్తి ఎత్తలేదు.

ఈ విధంగా అయిదేళ్ళు గడిచాయి.

ఒకనాడు ఉదయం జ్ఞానప్రియుడు కొలిమి వద్దకు వచ్చి కూచుని తిత్తి చేత పట్టుకుంటూండగా కమ్మరి వచ్చి అతని భుజం మీద చెయ్యి వేశాడు. జ్ఞానప్రియుడు లేచి నిలబడి నమస్కారం చేసి, '‘ఏమిటి, గురువుగా రూ?'' అన్నాడు.

‘‘నాయనా, నీ చదువు పూర్తి అయింది. నువ్విక ఇంటికి పోయి, పెళ్ళాడి, సుఖంగా సంసారం ఈదగలవు. అన్ని విద్యలనూ మించిన సహనం సంపాదించుకున్నావు !'' అన్నాడు కమ్మరి.

జ్ఞానప్రియుడు పరమానంద భరితుడై తన గురువు వద్ద సెలవు పుచ్చుకుని ఇంటికి వెళ్ళిపోయి, గృహస్థధర్మం స్వీకరించి కలకాలం సుఖంగా జీవించి, గొప్ప జ్ఞాని అనిపించుకున్నాడు.