పూర్వం జ్ఞానప్రియు డనే యువకుడు చిన్నతనం నుంచి కాశీలో ఉండి, గొప్ప గురువులకు శుభూష చేసి సకల విద్యలూ ఆభ్యసించాడు. అతని పాండి త్యాన్నీ, శాస్త్రపరిజ్ఞానాన్నీ ప్రతివారూ మెచ్చుకున్నవారే.

కాని జ్ఞానప్రియుడికి ఒక విధమైన అసంతృప్తి పట్టుకున్నది. 'ఇన్ని విద్యలు నేర్చుకున్నాను గాని, జీవయాత్ర సుఖంగా సాగించటానికి ఇందులో ఒక్కటీ పనికి రాదు. నా చదువులో ఏదో లోటున్నది. అది పూర్తిచేస్తే గాని సంసారసాగరంలో అడుగు పెట్టను," అనుకున్నాడతను.

జ్ఞానప్రియుడు ఎందరో పండితుల దగ్గిరికి వెళ్ళాడు. తాను చదివిన విద్యలన్నీ వారికి చెప్పి, 'నా విద్య పూర్తి కావటానికి నే నింకేం చదవాలో దయ చేసి చెప్పండి!' అని అడిగాడు.

వారు అంతా విని, 'నీ చదువంతా ముగిసింది,' 'అన్నారు.

ఒక్క వృద్ధుడు మటుకు, 'నాయనా, నీ చదువింకా కొద్దిగా దిగబడి వున్నది. కాని నీకా విద్య నేర్పగలవాడు, ఒక్కడే ఉన్నాడు. అతను కమ్మరిపని చేసు కుంటూ ఫలాని గ్రామంలో ఉంటాడు. అతనికి శుభూష చేస్తివా, నీ చదువు పూర్తి అవుతుంది,' 'అని చెప్పాడు.

జ్ఞానప్రియుడికి వృద్ధుడి మాటల యందు గురి కుదిరింది. తన చదువు పూర్తి అవుతుందిగదా అన్న అనందం కూడా కలిగింది. ఆయన చెప్పిన ప్రకారం ఆ కమ్మరిని వెతుక్కుంటూ, ఆయన వుండే గ్రామానికి వెళ్ళాడు. కొలిమి తిత్తి వేస్తున్న కమ్మరి ముందు సాప్టాంగపడి, 'సకల విద్యలూ పూర్తి చేశాను. కాని నా చదువు ఇంకా కొంచెం