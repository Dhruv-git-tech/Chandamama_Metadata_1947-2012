వశపరుచుకుని, కుండలినీద్వీపం చేర్చాలనుకున్నాడు. కాని, అది యిప్పుడు తనకు సాధ్యమయేపని కాదని తెలుస్తూనే వున్నది. ఇందులో మరొక చిక్కు, రాజ ద్రోహి కుభాండుడు కూడా వాటికోసమే ప్రయత్నిస్తున్నాడు. వీటికితోడు ఏకాక్షమాంత్రికుడి బెడద వుండనే వున్నది. అన్నిటికన్న, ఏ మంత్రశక్తి సహాయం లేకుండా, ఆ నాగకన్య కాపలా తప్పించుకుని, నావను చేరటం అసంభవం!

సమరసే నుడు యిలా ఆలోచిస్తున్నంతలో, అది గ్రహించిన వాడిలా చతుర్భేత్తుడు బిగ్గరగా నవ్వి, 'సమరసేనా, నీ మనసులోని తర్కవితరాక్రలు నాకూ తెలుస్తూనేవున్నవి. ఈ క్షణంలో నాకూ ఒక ఆలోచన వచ్చింది. నీవు ఆ నావలోని ధనరాసుల మీద ఒక కన్ను వేసి వుంచావని, నే నెప్పడో గ్రహించాను. ఆ ధనం విషయంలో మాత్రం నేను, నీకు పోటీదారును కాను. నీపై పోటీకి వచ్చేవాడు, ఆ ఏకాక్షగాడే! కనక, మనం యిద్దరం ఏకమైతే, ఏమైనా సాధించగలమా అని ఆలోచిస్తున్నాను," అన్నాడు.

చతుర్భేత్తుడు యిలా ఆనేసరికి సమరసేనుడికి ఎంతో ఉత్సాహం కలిగింది. ఈ భయంకర ద్వీపం నుంచి, ప్రాణాలతో ఎలా బయట పడటమా అని ఆలోచిస్తున్న

అతడికి ఒక కొత్త ఆశ కలిగింది. అది, రాజద్రోహి అయిన కుంభాండుణ్ణి హత మార్చాలి. వీలయితే, ఆ నావలోని ధన రాసుల్ని కూడా సంపాయించాలి. అసలు యింతకూ ఆ నావ రహస్యం ఏమిటి?

అన్నిటికన్న ముందు ఆ ధనరాసులున్న నావ వెనకవున్న రహస్యవిషయం ఏమిటో తెలుసుకోవాలనుకున్న సమరసేనుడు, చతుర్భేత్తుణ్ణి, 'చతుర్భేత్తా! మాంత్రికులంటే సహజంగా ఏ మనిషి అయినా భయపడతాడు. కాని, యీ ద్వీపంలోవున్న మీకూ, ఏకాక్ష మాంత్రికుడికీ మధ్య ఎంతో వ్యత్యాసంవున్నది. మీరు భూతదయ, మిత్రవాత్సల్యం వున్న