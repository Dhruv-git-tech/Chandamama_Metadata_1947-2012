# అత్తగారి మెత్తదనం

రమ కాపరానికి వచ్చేటప్పుడు తనను అత్తగారు ఎంతగా కాల్చుకు తింటుందో అనుకున్నది. కాని రమ అత్తగారు సాధువు. ఆమె రమను తల్లికన్న ఎక్కువగా చూసుకునేది. ఆ అలునుతో రమ బొత్తిగా పనిచెయ్యటం మానేసి, అత్తగారినే ఒళ్ళు విరుచుకో నిచ్చింది.

ఒకనాడు రమ అన్న రమను చూడవచ్చాడు. అతని భార్య కొత్తగా కాపరానికి వచ్చింది. అతన్ని రమ, “మాలతి ఇంటిపని చూసుకుంటూ, అమ్మకు విశ్రాంతి ఇస్తున్నదా?” అని ఆదిగింది.

“మాలతి పని చెయ్యదు. అమ్మకు ఇప్పుడు పని ఎక్కువయింది,” అన్నాడు రమ అన్న.

రమ కోపంగా, “అదేమిటి? మాలతిని పుట్టింటికి పంపెయియ్యి. అలాకాని బుద్దిరాదు!” అన్నది.

“అదే అనుకున్నాను, కాని ఇక్కడ నీ స్థితి చూసి ఆ ఆలోచన మానుకున్నాను. నేను మాలతిని పంపేసిన మర్నాడు బావ నిన్ను మా ఇంటికి పంపేస్తాడు! మీ అత్తకు కూడా నీ మూలంగా పని ఎక్కువయిందట!” అన్నాడు రమ అన్న.

ఆ మాటలో రమకు బుద్ది వచ్చి, ఇంటి పని చెయ్యసాగింది.

—ఇవటూరి భవానీశంకర్