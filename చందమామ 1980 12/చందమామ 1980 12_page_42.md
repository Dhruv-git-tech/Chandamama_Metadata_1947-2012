'' ఛి, ఛి! అదేం కోరిక ? తథాస్తు దేవతలు తథాస్తు అనగలరు ! ఆడపిల్ల దేనికి ? దానికి మొగుణ్ణి వెతకాలి ! బోలెడు కట్నం పోసి, పైన ఇంకా బోలెడు ఖర్చుచేసి, దానికి పెళ్ళి చెయ్యాలి ! అంతా అయాక ఆది పెళ్ళి కాగానే మనకు కాకుండా పోతుంది. మగ పిల్లవాడైతే ముసలి తనంలో చేతికి అందివస్తాడు !'' అన్నాడు రాఘవులు.

మళ్ళీ తగవు ఆరంభమయింది.

మళ్ళీ వీధి తలుపు ఎవరో తట్టిన చప్పడయింది.

రాఘవులు తలుపు తీస్తూ, '' ఏం నాయనా ? మళ్ళీ సలహా ఇయ్యటానికి వస్తున్నావా ?'' అని ఎదురుగా నిలబడి ఉన్న వ్యక్తిని చూసి నాలిక కరుచు కున్నాడు.

ఆ వచ్చిన వాడు దివాణంలో పని చేసే కొండలు.

'' నన్ను చూసి ఎవర నుకు న్నావు, రాఘవులూ ? ఇవాళ నువు కచేరీకి రాలేదు గదూ ? నీకు బాకీ ఉన్న సొమ్ము ఇచ్చేద్దా మని వచ్చాను. ఇదుగో !'' అంటూ కొండలు రాఘవులుకు ఒక పాట్లం అందించి వెళ్ళిపోయాడు.

రాఘవులు తలుపు వెయ్యబోతుండగా, బిచ్చగాడు గుమ్మంలోకి వచ్చి, '' బాబూ, నా దొక చిన్నమాట. మీరిద్దరూ ఆడపిల్ల కావాలనీ, కాదు, మగపిల్లవాడు కావాలనీ తగవులాడుకుంటున్నారు గదా 1