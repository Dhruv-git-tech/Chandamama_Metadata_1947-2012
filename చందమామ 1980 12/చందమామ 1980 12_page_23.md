వడ్డువ్యాపారి బావమరిదికి మర్నాడే దివాణంలో ఉద్యోగం దొరికింది.

వరహాలు నిమిషాల మీద దివాణంలో ఉద్యోగం ఇప్పించ గలిగాడన్న మాట ఊరంతా పాకికి పోయింది. అతనికి దివాణంలో గొప్ప గొప్ప అధికారుల దగ్గిర పలుకుబడి ఉందని పుకారు పుట్టింది. అందరూ అతని స్నేహం కోసమూ, సహాయం కోసమూ ఎగబడ్డారు. ఉద్యోగాలు కావలసిన వాళ్ళూ, దివాణంలో పనులు అనుకూలంగా చేయించుకో గోరిన వారూ, వరహాలు అడగకుండానే అతనికి కానుకలు అర్పించి, విజ్ఞాపనలు చేసుకో సాగారు. కనకవర్షం ఆరంభమయింది.

వరహాలు శెట్టికి లౌక్యం తోడ్పడింది. సేనాపతీ, కోశాధికారీ, మండలాధికారీ, న్యాయా ధికారీ, దుర్గాధిపతీ లాటి అత్యున్నతోద్యోగులందరికీ అతను ఇతరుల మిత్రుడుగా పరిచయమై, క్రమంగా వారికే స్వయానా మిత్రుడయాడు. అతను ఎంతమంది వ్యాజ్యాలో అనుకూలం చేశాడు, ఎందరికో ఉద్యోగాలు ఇప్పించాడు. లక్షలు అర్టించి, ఏకంగా రాజధాని లోనే భారీఎత్తున వర్తకం ప్రారంభించి వరహాలశ్రేష్టిగా రాజు దృష్టిలోనూ, మంత్రుల దృష్టిలోను ఘరానా మనిషిగా గుర్తింపు పొందాడు. ఏ గొప్పవాడి ఇంట ఏ అక్కర జరిగినా వరహాలశ్రేష్టి ఇచ్చే కానుకలు ప్రశస్తంగా ఉండేవి. రాజుగారి కుటుంబంలో పుట్టినరోజులూ, బారసాలలూ, వీవాహాలూ లాటివి జరిగినప్పుడు వరహాలశ్రేష్ఠి వినయంగా, “చిన్న కానుక!” అంటూ వెలలేని రత్నాలు ఇచ్చుకోగల స్థితికి వచ్చాడు. ఇప్పుడు అతను కాకిచేత కబురు చేయిస్తే దివాణంలో ఏ పని అయినా అవుతుంది.

ఒకసారి రాజుగారి జన్మదినానికి ఒక ప్రత్యేక మయిన విందు జరిగింది. అందులో చాలా ఉన్నత పదవులలో ఉన్నవారు మాత్రమే పాల్గొన్నారు. ఆ సందర్భంలో ఒకరొకరే తాము ఎలా పైకి