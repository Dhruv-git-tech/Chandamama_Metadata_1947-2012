''పైసా లేనివాడికి వ్యాపారం ఎందుకు? చెత్త కుప్పమీదికి చెత్తేవచ్చి పడుతుంది. లక్ష్మి కూడా డబ్బున్న వాడి దగ్గిరికే వస్తుంది: ఉద్యోగం ఏదైనా చూసుకో మను. బంగారంలాటి పిల్లనిచ్చాను. ఇక నా నుంచి ఏమీ ఆశించ వద్దని చెప్పు.'' అని దుర్గమ్మ రంగరాజు పంపిన మనిషితో అన్నది. ఈ వార్త చేరగానే రంగరాజు నవనాడులూ కుంగిపోయాయి.

ఇక తాను బద్ధకించి లాభంలేదు! సంపాదించని మగాడు కట్టుకున్న భార్యకి కూడా లో కువైపోతాడు. బతికినంత కాలమూ ఎవరిమీదనో ఆధారపడి, ఆత్మాభి మానం లేకుండా బతకడం చాలా నీచం!

రంగరాజు నెలరోజుల పాటు దీక్షగా తిరిగి ఉద్యోగం సంపాదించాడు. ఇప్పుడు వాడికి జీవితం హాయిగా ఉన్నట్టు అని పించింది. ఇది వరకు రోజు గడవటం చాలా నింపాదిగా గడిచేది. ఒకోసారి విసుగెత్తేది. ఇప్పుడు విసుగులేదు, ఉత్సాహం వచ్చింది.

రంగరాజు ఏడాది గడిచే సరికి తండ్రి అయాడు.

మనవరాలిని చూడడానికి దుర్గమ్మ వచ్చింది. మనవరాలి మెడలో బంగారం గౌలును వేసి, ''అల్లుడూ, నువు మారావు, నాకు చాలా సంతోషంగా ఉన్నది. నువు చూడటానికి అందంగా ఉన్నావు; నీ కుటుంబం మంచిది అని వాకబు చేస్తే, నువు పరమ బద్ధకస్తుడివనీ, బాధ్యత ఎరగని వాడివనీ తెలిసింది. బరువు మీద పడితే బాధ్యత అదే తెలుస్తుంది లెమ్మని, నీకు పిల్లనిచ్చి చేశాను. నీ బద్ధకం వదల గౌట్టడానికే డబ్బు విషయంలో అంత ఖచ్చితంగా ఉన్నాను. ఈ ఆస్తి నేనేం కట్టుకు పోతానా? ఇదంతా నీదే!'' అన్నది.

రంగరాజు ఆమెతో, ''నా సంపాదన మా కుటుంబం సుఖంగా బతకటానికి చాలు. మీకు ముచ్చటగా ఉంటే, మీ కున్నది మీ మనవరాలికి ఇచ్చుకోండి!'' అన్నాడు ఆత్మవిశ్వాసంతో.