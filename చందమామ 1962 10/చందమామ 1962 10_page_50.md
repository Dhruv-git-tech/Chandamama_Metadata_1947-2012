కూలివాడు నిర్ణాంతపోయి, “తమరు నాతో పరాచకాలాడుతున్నారు,” అన్నాడు. పరాచకాలుకాదు నిజంగానే ఇస్తానన్నాడు లక్షాధికారి. కూలివాడు నమ్మలేదు.

“చూడూ, నూరూపాయలు కాదు వెయ్యిరూపాయ లిస్తాను. నువు మాత్రం నీ కివాళ దొరికిందంతా నా కిచ్చెయ్యాలి,” అన్నాడు లక్షాధికారి.

కూలివాడికి కోపం పచ్చింది. “మీ డబ్బు మీ దగ్గిరే ఉంచుకుని నా మానాన నన్ను బతక నివ్వండి,” అన్నాడు వాడు.

“నేను అబద్ధమాడుతున్నానని నీ అను మాసం. వెయ్యికాదు, పదివేలిస్తాను. నిజం. నేను కోరేదల్లా ఏమంటే నీ కీ రోజు దొరికిందంతా నా కివ్వాలి,” అన్నాడు లక్షాధికారి.

“ఈ సంగతి నలుగురితోనూ చెబుదాం రండి! ఏం మాటలివి?” అంటూ కూలి వాడు గొంతెత్తాడు. వాడు డబ్బు చూస్తేగాని నమ్మడనుకుని ఇంటికి వెళ్ళి లక్షాధికారి ఏకంగా యాభైవేలు తీసుకుని వచ్చాడు.

“ఇదుగో, అబ్బీ! ఈ డబ్బంతా నీదే, ఉంచుకో. యాభైవేలు! ఏమిటనుకున్నావే? ఇందులో వేళాకోళం ఏమీలేదు. కాని నువు మాత్రం నీ కివాళ దొరికేది, అణా కానీ, అర్థరూపాయికానీ, నా కిచ్చెయ్యాలి. ఇస్తా

నని శివుడి పైన ప్రమాణంచెయ్యి!” అన్నాడు లక్షాధికారి.

సాక్షాత్తూ శివుడే ఈ రూపంలో వచ్చి తనకు డబ్బిస్తున్నాడనుకుని కూలివాడు లక్షాధికారి కోరిన విధంగా ప్రమాణంచేశాడు. లక్షాధికారి తృప్తిపడి ఇంటికి వెళ్ళిపోయి, తనకు యాభైవేలు లాభం ఉంటుందిగదా అని గుటకలువేశాడు.

ఆ రోజు సాయంకాలం దాకా ఆగి లక్షాధి కారి కూలివా డింటికి వెళ్లి, “ఏదీ? ఈ రోజు నీకేంద్ర దొరికింది? దొరికిందంతా ఇలా ఇచ్చెయ్యి. శివుడిపైన ప్రమాణం చేసి మాట ఇచ్చావు,” అన్నాడు.