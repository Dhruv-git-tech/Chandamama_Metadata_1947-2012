నా డమావని సందె చీకటి
నాల్గు దిక్కుల సలముకొన్నది ;
మింటి చుక్కలు సరసిలోనను
మినుకు మినుకని మెఱయుచున్నవి!

తీరమందలి ముని గృహంబుల
దీపకళికలు వెలుగుచున్నవి ;
కొలని లోపల సద్దు సేయక
అలలు మిలమిలాడుచున్నవి.

అంత స్వాహాదేవి. భర్తను
అరయ నయ్యేడ కరుగుదెంచెను ;
మగని నచ్చట చూచి ఆల్లస
నగుచు మెల్లగ వెళ్ళిపోయెను.

వెళ్ళి అంగిరు ధర్మపత్నిగ
వేష మింపుగ తాను దాల్చెను;

అగ్నిహోత్రుం డున్నచోటికి
ఆల్ల నల్లన పచ్చి నిల్చెను.

ఆమె నత డాకస్మికమ్ముగ
అచట కని దిగ్భ్రాంతి చెందెను ;
పగట జూచిన అంగిరను ముని
పత్నియని భావించి లేచెను.

“ఓ వధూమణి! నీ వెవరైవా
ఒంటిపాటున ఇట నొకర్తువు
నేటి రాత్రి ఆమాస చీకటి
నిర్భయంబుగ తిరుగుచుంటివి.”

అనిన నప్వ్వచు ఆమె ఇట్లనె :
“అగ్నిహోత్రులు మీరలుండగ
నాకు ఒంటరితన మదేటికి ?
చీకటికి భయమొంద నేటికి ?”