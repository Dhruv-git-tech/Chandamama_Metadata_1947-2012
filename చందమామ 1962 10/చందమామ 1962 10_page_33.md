ధితుడైకూడా తాను పోగొట్టుకున్న భార్య కోసం కుమిలి, కృశించి, కొంతకాలానికి ప్రాణాలు విడిచాడు.

బేతాళుడీ కథ చెప్పి, “రాజా, నా కొక్క సందేహం. యశవర్మ ఇటు చక్రవర్తి అగ్రహానికి, అటు గంధర్వ స్త్రీ అగ్రహానికి కూడా గురి అయే పని ఎందుకు చేశాడు? అందరిలాగా అతను కూడా రాణీని మెచ్చు కుంటే సరిపోయేది గద? అలా చెయ్యక పోవడానికి రాజుగారి పట్ల తేలిక భావమా ? లేక తనకు ఒక గంధర్వ స్త్రీ భార్యగా ఉన్నదనీ, కోరినంత బంగారం ఉన్నదనీ అతిశయమా ? ఈ ప్రశ్నకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు. “యశవర్మ చక్రవర్తిపై తృణీకార భావం కలవాడైతే గంధర్వ స్త్రీతో పరిచయం అయినాక చక్రవర్తి కొలువుమాని ఉండేవాడు. తనకు

ఆపూర్వమైన భార్య ఉన్నదనీ, అంతులేని బంగారం ఉన్నదనీ అతిశయం పాంచిన వాడైతే వాటిని పోగొట్టుకునే పని చేసేవాడు కాడు. అతను ఇతరులలాగా మహారాణిని ఎందుకు మెచ్చుకోలేదంటే అతనిలో కపట స్వభావం లేదు. మెచ్చుకున్న వారంతా మహారాణిని అవమానిస్తున్నారని అతను ఒకడే గ్రహించి అ పని తాను కూడా చేయ లేకపోయాడు. అతను స్వార్ధం ఎరగనివాడు కావటం చేతనే చక్రవర్తి తనకు ఎన్నడూ ఏ విధమైన కానుకా ఇవ్వకపోయినా అతను చింతించ లేదు. స్వార్ధం ఎరగని వాడు కావటం చేతనే అతను తన భార్య సంగతి చెప్పేటప్పుడు తనకు కలగబోయే సష్టాన్ని గురించి ఏమాత్రం ఆలోచించలేక పోయాడు,” అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. ( కల్పితం )