మిది వందలు!...ఏడు వందలు!...ఆరు వందలు!...ఒక్కవంద!” అన్నది.

అన్నిటికీ తల అడ్డంగా ఆడిస్తూ వచ్చిన అలీషార్, “అంత మొత్తం నా దగ్గిర లేదు,” అన్నాడు. జముర్రుద్ ఆనందంతో, “అయితే ఎంత ఉన్నది? మిగతాది ఇంటికి పోయి పంపవచ్చు,” అన్నది.

“పిచ్చిపిల్లా, నా దగ్గిర నూరు దీనా రాలు కాదు గదా ఒక్క దీనారం లేదు. బంగారునాణెం కాదు గదా, వెండి దిరాము గాని, రాగిబొట్టు గాని లేదు. నన్ను. గురించి ఎందుకు పృధా కాలయాపన చేస్తాపు? మరొక కొనుగోలుదారును వెతుక్కో,” అన్నాడు అలీషార్.

జముర్రుద్ అతనితో, “అయితే అయింది, కొనెయ్యండి. నా చేతి మీద కొట్టి, మీ పైబట్ట నా మీద పరిచి, నా నడుము చుట్టూ చెయ్యివేస్తే నన్ను కొన్నట్టే గుర్తు,” అన్నది. అలీషార్ అమె కోరిన ప్రకారమే చేశాడు. అతను తన నడుము చుట్టూ చెయ్యి వేసేటప్పుడు అమె అతని చేతిలో ఒక సంచి రహస్యంగా పెట్టి, “అందులో వెయ్యి దీనారాలు న్నాయి. తొమ్మిది వందలు మా యజమాని కివ్వండి. నూరు మన ఖర్చులకు,” అన్నది.

అలీషార్ అ సంచిలోని డబ్బులో తొమ్మిది వందలు జముర్రుద్ను అమ్మిన వాడి కిచ్చి అమెను తన బసకు తీసుకు పోయాడు. ఈ బస చాలా పేదగా ఉంటుందని జముర్రుద్ ముందుగానే ఊహించింది. ఇంటికి వస్తూనే అమె మరొక డబ్బు సంచి అలీషార్ చేతిలో పెడుతూ, “బజారుకు వెళ్ళి ఇంటికి అవసరమైన కర్ర సామగ్రీ, తివాసీలూ, బాలీసులూ కొనండి. ఒక పెద్ద నల చదరపు పట్టు గుడ్డా, బంగారు దారమూ, వెండి దారమూ, ఏడు రంగుల దారపు ఉండలూ, ఒక పెద్ద సూదీ కొనుక్కురండి. భోజన