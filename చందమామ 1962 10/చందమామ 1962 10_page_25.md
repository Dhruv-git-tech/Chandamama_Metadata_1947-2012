వాళ్ళు రావటం చూస్తూనే స్థూల కాయుడు పెద్ద కొరడా ఒకటి తీసుకుని, రొప్పతూ, కేకలుపెడుతూ వాళ్ళను సమీపించి, “ఆ ముగ్గురెక్కడ? ఈ యిద్దరూ ఎందుగొయపడ్డారు? వెళ్ళిన వాళ్ళంతా తిరిగి వచ్చినట్టులేదే!” అంటూ కొరడాతో వాళ్ళను బాదారు.

ఆ దెబ్బలకు నౌకర్లు లబోదిబోమని, “ఆయ్యా, ఆ ముగ్గురూ మాలో మరొకట్టి చంపి, అరణ్యంలోకి పారిపోయారు. ముఖ్యంగా ఆ ముసలివాడు మనిషికాదు; మనిషిరూపం ఎత్తిన రాకసుడు. వాడి కత్తి సామూ...వాడి ధాటీ...” అంటూ పెద్దగా బాపురుమన్నారు.

“మీ చచ్చు వెధవలంతా చేరి నన్ను ముంచారు! రెండు జమా, ఆరు ఖర్చు. ఇలా అయితే ఇక వ్యాపారం సాగినట్టే. ఇవ్వడా యిద్దరికీ నూటపాతిక బంగారు కాసులొస్తే తప్ప, అసలు గిట్టుబాటుకాదు,”

ఆంటూ స్థూలకాయుడు కొరడా గాలిలో తిప్పతూ కుప్పిగంతులు వేయసాగాడు.

ఆ రాత్రి కేశవుడికీ, జయమల్లుకూ నిద్ర పట్టలేదు. కొయ్యదుంగలో బిగించి వున్న కాళ్ళు రెండూ చచ్చు పడిపోయినట్టుగా వున్నవి. చుట్టూవున్న అడవిలో పులుల కాండ్రింపూ, సింహగర్జనలూ వాళ్ళకు హడలు పుట్టించినై. తను బానిన వ్యాపారి చేతిలో చికికిపోయాననే దిగులులో కూడా, కేశవుడికి తన తండ్రి ఆరణ్యంలో ఎక్కడో సురకీతంగా వున్నాడనే సంగతి అనందం కలిగించింది.

తెల్లవారుతూనే స్థూలకాయుడు ఇద్దరు వ్యక్తుల్ని వెంటపెట్టుకుని కేశవుడూ, జయ మల్లూ వున్నచోటుకు వచ్చాడు. అతడి వెంటవున్న వ్యక్తు లిద్దరూ మంచి పట్టు వస్త్రాలు ధరించి, చెవులకు పెద్దపెద్ద పోగులతో, జరీకండువాలతో, గొప్ప వర్తకుల్లా వున్నారు. —(ఇంకా వుంది)