దానాలు కూడా ఇష్టం లేకుండానే చేశాను.
నేను చేసే ఈ సత్యప్రమాణం ఫలితంగా
మేలు కలిగి, విషం విరిగి, యజ్ఞదత్తుడు
పూర్ణజీవుడా గాక!]

మాండవ్యుడు ఈ విధంగా సత్యప్రమాణం
చెయ్యగానే యజ్ఞదత్తుడి వీపు నుంచి మరి
కొంత విషం బయటికి వచ్చి నేలలో ఇంకి
పోయింది. కుర్రవాడు లేచి కూచోగలిగాడు
గాని, నిలబడలేక పోయాడు. అప్పుడు
మాండవ్యుడు తస భార్యకేసి తిరిగి ఇలా
అన్నాడు. “నువ్వు కూడా సత్యప్రమాణం
చెయ్యరాదా? కుర్రవాడు లేచి ఎప్పటిలాగా
తిరగ గలుగుతాడు.”

“నేను ప్రకటించవలిసిన సత్యం కూడా ఉన్నది గాని, దాన్ని మీ ముందు ప్రకటించ టానికి వీలులేదు,” అన్నది మాండవ్యుడి భార్య విచారంగా.

“పిచ్చిదానా, ఎందుకు సందేహిస్తావు?
మన కుర్రవాడికన్న ఎక్కువేమిటున్నది?
సత్యప్రమాణం చెయ్యి,” అన్నాడు మాండ
వ్యుడు. తన భార్యను ప్రోత్సహించాడు.

ఆమె అందుకు ఒప్పుకుని ఈ విధంగా సత్యప్రమాణం చేసింది:

“అసో విసో తాత పహూత తేజో
యే తం అదట్టి పతరా ఇదచ్చి,
తస్మించ మే అప్పియతాయ అజ్ఞ
పితరి చతే నత్తి కోచి విసేసో,
ఏతేన సచ్చేన సువత్తి హోతు,
హతం విసం, జీవతు యంజ్ఞదత్తో.”
[నాయనా, ఇవాళనిన్ను ఆపుట్టలో నుంచి

కాటువేసిన విషసర్పాన్ని చూస్తే నాకెంత
అసహ్యమో, నీ తండ్రిని చూసినా అంత
అసహ్యమే. నాకు ఈ ఇద్దరిలో తేడా ఏమీ
కనిపించ లేదు. నేను చేసే ఈ సత్యప్రమాణం
ఫలితంగా మేలు కలిగి, విషం విరిగి, యజ్ఞ
దత్తుడు వెంటనే పూర్ణజీవుడా గాక!]

ఈ సత్యప్రమాణంతో యజ్ఞదత్తుడి శరీ
రంలో నుంచి విషం పూర్తిగా బయటికి వచ్చి
నేలలో ఇంకిపోయింది. వాడు లేచి ఎప్పటి
లాగే ఆడుకోసాగాడు.

మాండవ్యుడు కృష్ణదైవాయనుడి కేసి
తిరిగి, “స్వామీ, మీరు ఉత్తమోత్తమమైన
తపస్వి జీవితాన్ని స్వీకరించి కూడా దాన్ని
ఇష్టం లేకుండా సాగించటానికి కారణ
మేమిటి?” అని అడిగాడు.

అందుకు కృష్ణదైవాయనుడు, “దానికి
ఒకటే కారణం. ఒకసారి సన్యసించి వెళ్ళి