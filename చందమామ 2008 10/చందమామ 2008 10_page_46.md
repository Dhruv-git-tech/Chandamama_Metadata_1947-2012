సాయంకాల మయింది. హఠాత్తుగా కోట నుంచి పలువురు ఆశ్వికదళసైనికులు ఒక్క సారిగా వెలుపలికి దూసుకు వచ్చారు. ఎక్కడ చూసినా దుమ్ము, ధూళి కమ్ముకున్నది. మరునాడు తెల్లవారే సరికి కట్టబొమ్మన్ కోట నుంచి తప్పించుకున్నాడని బ్యానర్ మన్ కు తెలియవచ్చింది. ఆశ్వికదశాల పాదఘట్టన లతో లేచిన దుమ్ముధూళి మాటునే ఆయన సురక్షిత ప్రాంతానికి చేరుకున్నాడని ఆ తర వాత తెలియవచ్చింది!

ఆయన ఒక మిత్రుడి భవనంలో బసచేసి వున్న విషయం శత్రువులు పసిగట్టారు. పుదు కోట్టయ్ పాలకుడు తొండైమాన్ ఆయనకు ఆశ్రయమిచ్చాడు. కాని, బ్రిటిష్ పాలకులు చూపిన కానుకల మీది ఆశ కొద్దీ యట్టయప్పన్ లాంటి ద్రోహులు ఉప్పందించారు. కట్ట బొమ్మన్ ఖైదీగా పట్టుబడ్డాడు.

పరమానందం చెందిన మేజర్ బ్యానర్ మన్ రకరకాల నేరారోపణలు చేసి కట్టబొమ్మన్ కు మరణ దుండు విధించాడు. మాతృదేశస్వాతంత్ర్యం కోసం పోరాడడమే ఆయన చేసిన అతి పెద్ద నేరం! “బ్రిటిష్ సైనికులు పాంచాలన్ కురిచ్చి మీద దాడి చేయడం నేరం కాదు! నేను నా మాతృభూమి పరిరక్షణ కోసం వారి మీద ఎదురు దాడి జరపడం క్షమించరాని నేరం!!” అంటూ వీరఫాండ్య కట్టబొమ్మన్ దిక్కులు పిక్కటిల్లేలా సింహనాదం చేశాడు.

1799 అక్టోబర్ 16వ తేదీ తూరుపు తెల్లవారుతున్నది. చింత కొమ్మకు ఉరిత్రాడు విషసర్పంలా వేలాడుతున్నది. చుట్టూ జనం గుమిగూడారు. కట్టబొమ్మన్ కు ద్రోహం తల పెట్టి ఆ వీరుణ్ణి శత్రువులకు పట్టి ఇచ్చిన

సామంతులు కూడా నిర్జీవశిలాప్రతిమల్లా నిల బడి ఉన్నారు.

“దృఢంగా అడుగులు వేసుకుంటూ ముందుకు నడిచిన ఆయన తనకు ఇరు వైపులా నిలబడ్డ సామంతుల కేసి ఒకసారి ఏహ్యభావంతో హేళనగా చూశాడు. ఉరికంబం దగ్గరికి నడిపించినప్పుడు ఆయన తన తమ్ముడి గురించి కొంచెం ఆదుర్దా కనబరచి నట్టు నా మనుషులు నాకు తెలియజేశారు. ఆయన ఎంతో దృఢ చిత్తంతో హుందాగా చెట్టు కిందికి నడిచాడు,” అని బ్యానర్ మన్ రాసుకున్నాడు.

ఆ వీరుడు కళ్ళు మూసుకుని కొద్ది క్షణాలు మాతృభూమి విముక్తికోసం ప్రార్థించాడు. కుర్చీ మీదికి ఎక్కి నిలబడ్డాడు. స్వయంగా ఉరితాటిని తన చేతులతో అందుకుని, తన మెడచుట్టూ ఉరి బిగించుకుని, నిలబడ్డ కుర్చీని తన్నాడు.
-(ఎకెడి)