# విజ్ఞానం.... వినోదం.... వికాసం....

## మన పరిసరాలు

## సాధారణమైన జలుబు
అసాధారణమైన నిజాలు

ఒళ్ళంతా నొప్పులు... ముక్కులు మూసుకుపోవడం...
ధారాపాతంగా కారడం... ఎడతెరపిలేని తుమ్ములు... ఇవీ
జలుబు తీసుకువచ్చే బాధలు. ఇది చాలా సాధారణమైన జలుబు అని డాక్టర్లు చెబుతున్నప్పటికీ దీన్ని వెంటనే నయం చేయడం అన్నది సాధ్యం కాని పని. ఎందుకంటే ఇరవై రకాల వైరస్సులు అంటే సూక్ష్మ విషక్రిములు జలుబును కలిగిస్తాయని పరిశోధనలు తెలియజేస్తున్నవి.

జలుబును రాకుండా నిరోధించేందుకు టీకాలు లేవు-జలుబు నుంచి ఉపశమనం కలిగించడానికి ఇచ్చే చాలా మందులు 'యాంటిస్టామిన్స్'. ఇవి హాని కలిగించే వైరస్ శరీరం అలెర్జిక్ రియాక్షన్‌ను తగ్గిస్తాయి.

## విజ్ఞాన మీచికలు :

## జెరాక్స్ ఎలా పనిచేస్తుంది?

జెరాక్స్ లేదా ఫోటో కాపియర్ నిశ్చలన విద్యుత్ సిద్ధాం తాల ఆధారంగా పనిచేస్తుంది. ఒక ఆకారాన్ని మార్పిడి చేసి ప్రతిని తీస్తుంది. ఒక పత్రం ప్రతిని తీయాలంటే మొదట దాన్ని జెరాక్స్ మెషీన్ లోపల అమర్చాలి. ఆ విధంగా చేయాలంటే పైపలకను పైకెత్తి పత్రాన్ని శుభ్రమైన అద్దం పలక మీద బోర్లా ఉంచాలి. బల్చ్ స్విచ్ ఆన్ చేయగానే బల్బు నుంచి వెలుగు పత్రం మీద పడి లెన్స్ ద్వారా ప్రతిబింబించి రాటేటింగ్ డ్రమ్ మీద వెనక్కు పడుతుంది.

ఆకారంతో గల డ్రమ్ తిరిగేప్పుడు, దాని మీద నెగటివ్‌గా చార్జయిన 'టోనర్' అనే నల్లటి గ్రాఫైట్ పొడి పూయబడుతుంది. ఈ గ్రాఫైట్ పొడి మీద అతుక్కుపోవడానికి వీలుగా ప్లాస్టిక్ పూయబడి ఉంటుంది. పూయబడిన డ్రమ్ కాగితం మీద దొర్లినప్పుడు, ఆకారం దాని మీదికి మార్చబడుతుంది. ఆకారం కాగితానికి చక్కగా అంటుకు పోయేలా ప్లాస్టిక్ కరిగి అతుక్కుపోవడానికి వీలుగా వేడి రోలర్ల మీదుగా పంపబడుతుంది. ఆకారం సరిగ్గా అతుక్కోని ఫోటో కాపీలను తాకినప్పుడు వేళ్ళకు నల్లటి మరకలు అంటుకుపోతాయి.