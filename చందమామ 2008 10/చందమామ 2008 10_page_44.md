పోగొట్టగలనని వాళ్ళకు ధైర్యం చెప్పి పంపాడు.

ఒకనాటి సాయం సంధ్యా సమయంలో కొందరు ధనిక వ్యాపారులు అడవి మార్గంలో వెళుతున్నారు. ఒక బండిలో అలంకరించ బడిన వధువు కూడా వాళ్ళతో పాటు వెళుతు న్నది. ఉన్నట్టుండి నాయకుడు ఈలవేయగానే చుట్టుపక్కల చెట్ల మీద, పాదలలో దాగివున్న దోపిడీ దొంగలు కత్తులు దూసి వ్యాపారులను చుట్టు ముట్టారు.

అయితే, వ్యాపారులు కూడా తమ వద్ద దాచుకున్న కత్తులు కఠారులతో ఎదుర్కోవడంతో దొంగలు దిగ్గ్రాంతి చెందారు. అలంక రించబడిన 'పెళ్ళికూతురు' కూడా కత్తి ధూసి అమితావేశంతో దొంగల మీదికి ఉరికింది. కొందరు దొంగలు చావగా, తక్కినవారు బందీలుగా పట్టుపడ్డారు. వీరపాండ్య కట్టబొమ్మన్ నాయకత్వంలో సైనికులే వ్యాపారుల్లా వచ్చారని గ్రహించిన దొంగలు క్షమించమని ఆయన పాదాలపై బడ్డారు.

ప్రజల మధ్య అసంతృప్తిని, అశాంతిని కలిగించడానికి ఇలా దారి దోపిడీలు చేయమని బ్రిటిష్ వాళ్ళే తమను పురికొల్పారన్న విషయాన్ని దొంగలు బయటపెట్టారు. కట్టబొమ్మన్ వాళ్ళను క్షమించి వదిలిపెట్టాడు.

దొంగలు కృతజ్ఞతా భావంతో, పారుగునవున్న యట్టయా పురం పాలకుడైన యట్ట యప్పన్ బ్రిటిష్ కల్టెక్టర్ అడుగులకు మడుగు లొత్తుతున్న విషయం కూడా కట్టబొమ్మన్ కు చెప్పివెళ్ళారు. అందు

వల్ల కట్టబొమ్మన్ మీద కయ్యానికి కాలుదువ్వ నున్నట్టు కూడా తెలియవచ్చింది. ఆ తరవాత శత్రువు తరపున తామే తన మీదికి దాడి జరుపడా నికి బ్రిటిష్ పాలకులు పథకం రూపొందిస్తున్న విషయం కూడా కట్టబొమ్మన్ కు తెలిసింది.

మరి కొన్ని రోజులలో పాంచాలన్ కురిచ్చికి ఒక ఆంగ్లేయ దూత వచ్చాడు. కట్టబొమ్మన్ తప్ప తక్కిన స్థానిక పాలకులందరూ బ్రిటిష్ కలెక్టర్ జాక్సన్ ను గౌరవార్థం వచ్చి దర్శించారని చెప్పాడు. చాలా ఆలోచించాక ఒక అవగాహన ఏర్పడుతుందన్న ఉద్దేశంతో కలెక్టర్ ను కలుసుకోవడానికి కట్టబొమ్మన్ తన సమ్మతి తెలియజేశాడు. తన అంగరక్షకుడితో బయలు దేరాడు. అయితే, తను మాత్రమే లోపలికి రావాలని బ్రిటిష్ అధికారి ఆంక్ష విధించాడు.

కలెక్టర్ మకాం చేసిన రామనాధురం భవనం లోకి కట్టబొమ్మన్ ఒంటరిగా ప్రవేశించాడు. కలెక్టర్ విశాలమైన గదిలో కూర్చున్నాడు. కట్టబొమ్మన్ ను చూసి పలకరించనైనా లేదు. కలెక్టర్ కూర్చున్న కుర్చీ తప్ప మరో ఆసనమూలేదు. వచ్చిన అతిథి నిలబడే మాట్లాడవలసిన పరిస్థితి. కలెక్టర్ రాసిపెట్టుకున్న ఆరోపణలను చదివి వినిపించాడు. వాదోపవాదాలు