అతను దాన్ని లోపలనే అణచుకుని, విరూ
పాక్షుడూ, యూపాక్షుడూ, దుర్దరుడూ, ప్రఘ
సుడూ, భాసకర్ణుడూ అనే అయిదుగురు
అగ్రసేనానాయకులను పిలిచి, “సేనాధిపతు
లారా, మీరు చతురంగ బలాలతో వెళ్ళి ఆ
వానరుణ్ణి శిక్షించండి. వాడు వానరుడుగా
నాకు తోచలేదు. ఏ ఇంద్రుడో తపస్సు చేసి
ఈ భూతాన్ని మన పైకి పంపాడేమో! నేను
కూడా మహా బలవంతులైన వానరులను,
వాలి సుగ్రీవ నీల ద్వివిదాదులను చూశాను
గాని, వారి కన్న ఈ వానరుడు మిన్నగా
కనబడతాడు. ఇదేదో వానర రూపంలో ఉన్న
భూతం. ప్రయాసపడి ఎలాగైనా ఈ వానరుణ్ణి
మీరు పట్టాలి. యుద్ధు చేసేటప్పుడుమాత్రమూ
అశ్రద్ధగా ఉండకండి,” అని హెచ్చరించాడు.

ఆ అయిదుగురూ బయలుదేరి అశోక వన ద్వారం దగ్గిరికి వెళ్ళి హనుమంతుణ్ణి చూసి, అతన్ని అన్నివైపుల నుంచీ చుట్టు ముట్టి యుద్ధం ఆరుభించారు. దుర్దరుడు హనుమంతుడి తలను అయిదు బాణాలతో కొట్టాడు. హనుమంతుడొక్క పెడబొబ్బ పెట్టి ఆకాశంలోకి ఎగిరాడు. అక్కడి నుంచి అతను అతి వేగంగా, సూటిగా దుర్దరుడి రథం పైకి దూకే సరికి, ఆ పాటుకు రథమూ, దానికి కట్టిన ఎనిమిది గుర్రాలూ, అందులో వున్న దుర్దరుడూ క్షణంలో నాశన మయ్యారు.

దుర్దరుడు చచ్చేసరికి విరూపాక్షయూపా
క్షులు ఆగ్రహం చెంది ఆకాశానికి ఎగిరి,
ముద్ధరాలతో హనుమంతుణ్ణి రొమ్ము మీద