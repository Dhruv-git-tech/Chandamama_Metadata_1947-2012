రెస్లింగ్ పట్ల ఆసక్తి పెంపాందించుకున్నాడు. 1952 హెల్సింకీ క్రీడల్లో కాంస్య పతకం సాధించిన కె.డి. జాదవ్ తరవాత సుశీల్ కుమార్ కాంస్య పతకం అందుకున్న రెండవ భారతీయుడయ్యాడు.

బాక్సింగ్ లో మరో కాంస్య పతకం గెలుపొందిన హర్యానాకు విజేందర్ కుమార్ (23) గత సంవత్సరం ఏసియన్ ఛాంపియన్ షిప్ లోనే రెండవ స్థానం సాధించాడు. భారత్ ఒలింపిక్ టీమ్ లో గట్టివాడుగా విజేందర్ అందరి దృష్టినీ ఆకర్షించాడు. భివానీ స్కూల్ ఆఫ్ బాక్సింగ్ సభ్యుడైన విజేందర్ 75 కెజీ కేటగిరిలో ఈక్వెడార్ కు చెందిన కార్లోసి గొంగోరాను 9-4 పాయింట్లతో ఓడించి సెమీస్ చేరుకున్నాడు. క్యూబాకు చెందిన ఎమిలియో కొరియా బేయియాక్స్ ను అధిగమించలేక అతడు కాంస్య పతకంతో సరిపెట్టుకోవలసి వచ్చింది. “విజేందర్ సాధించిన విజయం బాక్సింగ్ కు కొత్త ఉత్తేజాన్నిస్తుంది,” అన్నాడు పదవీవిరమణ చేసిన మిలిటరీ అధికారి అయిన విజేందర్ తాతయ్య.

అబినవ్ బింద్రా (చండీఘడ్), సుశీల్ కుమార్ (నజాఫ్ఘడ్) విజేందర్ కుమార్ (భివానీ) ముగ్గురు పతకవిజేతలూ ఢిల్లీ పరిసరాలలోని దాదాపు 200 కి.మీ. లోపు ప్రాంతానికి చెందిన వారేనన్నది మరో ఆసక్తికరమైన విశేషం!

## ప్రపంచ రికార్డులు

బీజింగ్ క్రీడలు 205 దేశాలకు చెందిన 10,700 మంది క్రీడాకారులను ఆకర్షించాయి. వారిలో 87 దేశాలు పతకాల జాబితాలో చోటు చేసుకున్నాయి. 51 బంగారు పతకాలతో సహా మొత్తం 100 పతకాలను సాధించి చైనా జాబితాలో ప్రథమస్థానాన్ని అలంకరించింది. అమెరికా 110 పతకాలను పొందినప్పటికీ ద్వితీయ స్థానంలో వచ్చింది.

బీజింగ్ లో జరిగిన 29వ ఒలింపిక్ క్రీడలలో 43 కొత్త రికార్డులు సృష్టించబడ్డాయి. స్విమ్మింగ్ 8 రికార్డులను బద్దలుకొట్టి అమెరికాకు చెందిన మైఖేల్ ఫెల్ప్స్, 100 మీ (9.69 సెకన్లు) 200 మీ. (19.30 సెకన్లు) స్పీడు రికార్డులను అధిగమించి జెమైకాకు చెందిన ఉసెయిన్ బోల్డ్ మరపురాని సంచలనాన్ని సృష్టించారు. రష్యాకు చెందిన ఎలీనా ఐసిన్ బయీవా పోల్ వాల్ట్ లో 23వ ప్రపంచ రికార్డును (5.05మీ) సృష్టించింది.

## చందుమామ క్విజ్ -7 (అగ్జ్ట్ '08)

అన్నీ సరైన సమాధానాలు రాసిన ఎంట్రీలు పాఠకుల నుంచి ఒక్కటీ రాలేదు.

అందువల్ల బహుమతి ఇవ్వలేక పోతున్నాం.