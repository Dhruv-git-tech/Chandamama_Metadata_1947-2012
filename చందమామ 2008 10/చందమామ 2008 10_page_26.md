## గ్రహానికి మన ఊరి పేరు

కేరళరాష్ట్రం కొల్లం జిల్లాలోని ఒక గ్రామం పట్టాళి. ఈ సంవత్సరం మే నెలలో నాసా ఒక చిన్న గ్రహానికి దాని పేరు పెట్టింది. అమెరి కాలో స్థిరపడిన తమిళనాడు కావలూరుకు చెందిన ఆర్. రాజ మోహన్ అనే శాస్త్రవేత్త ఈ గ్రహాన్ని 1989 ఫిబ్రవరి 1వ తేదీ కనుగొన్నాడు. దానికి తాత్కాలికంగా 5178నం. సిడి4 అని పేరుపెట్టారు. పందొమ్మిది సం.ల తరవాత దానికి పట్టాళి అనే శాశ్వతమైన నామకరణం చేయబడింది. కొల్లం శ్రీనారాయణ కాలేజీలో జీవశాస్త్ర ఉపన్యాస కుడుగా పనిచేస్తున్న డా. జైనుద్దీన్ జన్మస్థలం పట్టాళి. పర్యావరణ రంగంలో ఆయన చేస్తున్న పరిశోధనలు, పర్యావరణ పరిరక్షణకు ఆయన చేస్తున్న కృషికి, విస్తృత ప్రచారానికి గుర్తింపుగా ఆయన జన్మస్థలం పేరును ఈ గ్రహానికి పెట్టారు.

## వింతైన అడ్వాన్స్ బుకింగ్!

1973 జూన్ 28వ తేదీ క్యూలో నిలబడి గోపాల్ డే అనే పెద్దమనిషి ఒక రైలు టిక్కెట్టు కొన్నాడు. ఎప్పటికో తెలుసా? 2073 జూన్ 28వ తేదీ ప్రయాణం చేయడానికి! కొల్ కతా, జంషెడ్ పూర్ ల మధ్య నడిచే టాటా ఎక్స్ ప్రెస్ కు ఆయన ఈ టికెట్ కొన్నాడు. ఆయనకు ఇప్పుడు వయసు అరవైయేళ్ళు. ఆ టికెట్ మీద ప్రయాణం చేయవలసిన నాటికి 125యేళ్ళ వాడవు తాడు. ఆ రోజు తను ఉండడు గనక, ఆ టికెట్టును తను ఉపయోగించాలను కోవడం లేదు. అందు వల్ల దాన్ని తన కూతురికిస్తే, ఆమె కొడుక్కివ్వగలదనీ ఆ రోజు అతడు ప్రయాణం చేయగల డనీ డే ఆశిస్తున్నాడు.

## ఎవరెస్టు సరికొత్త రికార్డులు

ఆస్ట్రేలియా సిడ్నీకి చెందిన చెరిల్ బార్ట్-నిక్కీ అనే తల్లీ కూతుళ్ళు అ. ఎత్తయిన శిఖరాన్ని అధిరోహించి అక్కడ మొదట కాలుమోపిన తొలి తల్లీకూతుళ్ళు అనే రికార్డును సృష్టించారు. మే 24వ తేదీ వాళ్ళు పర్వత శిఖరాన్ని చేరుకున్నారు. మరుసటి రోజు ఉదయం, డెబ్బై అయిదేళ్ళ మిన్ బహదూర్ షెర్చాన్ అతివృద్ధుడైన శిఖరోహకుడయ్యాడు. ఒక వారానికి ముందు అప్పాషెరా పద్దెనిమిదవసారి శిఖరాన్ని చేరుకున్నాడు. తన దేశస్థులు సాధించిన పలు రికార్డులలో తన పేరూ నమోదుకావడం నేపాల్ దేశస్థుడైన షెర్చాన్ ఎంతో గర్వంగా భావిస్తున్నాడు.