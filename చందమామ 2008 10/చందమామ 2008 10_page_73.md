# వార్తలలో బాలలు

## జాతీయ ఛాంపియన్

గత జూన్ నెలలో చెన్నయ్ లో జరిగిన మార్స్ ఇంటర్నేషనల్ స్పెల్లింగ్ బీ కంటెస్ట్ కేటగిరి 2 (3,4 తరగతులు)లో ఎనిమిదేళ్ళ నిర్మల్ పళని యప్పన్ నేషనల్ ఛాంపియన్ షిప్ వరుగా రెండవసారి గెలుపొందాడు.

సిర్మల్ ఇప్పుడు ఒరిస్సా భువనేశ్వర్ లోని కేంద్రీయ విద్యాలయలో నాలగవ తరగతి చదువుతున్నాడు. గత సం. మూడవ తరగతి చదువుతున్నప్పుడు గోవాలో జరిగిన పోటీలో పాల్గొని ఒకటవ కేటగిరీలో ఛాంపియన్ షిప్ సాధించాడు. పాఠశాల, జిల్లా, రాష్ట్రస్థాయి పోటీల్లో ప్రథముడుగా రావడంతో నిర్మల్ ఇప్పుడు ముంబయిలో జరుగనున్న ఇంటర్నేషనల్ కంటెస్ట్ లో పాల్గొనను న్నాడు. ఈ పోటీలో పాల్గొనాలంటే కనీసం 4,000 ఇంగ్లీషు పదాలకు స్పెల్లింగులూ, అర్థాలూ తెలిసి ఉండాలి. ముంబయి సమీపం పోవాయ్ లో చదువుకుంటున్నప్పుడు తన గణిత జ్ఞానాన్ని మెరుగు పరుచుకుకోవడానికి 'సిప్' అకాడెమీలో చేరాడు. ముంబయిలో జరిగిన సిప్ ప్రాడిజీ 2007 కాంపిటీషన్ లో ఐదు నిమిషాల్లో 100 లెక్కలు చేసి రెండవ రన్నర్ అప్ గా వచ్చాడు.

## చదరంగం బాలమేధావి

మనదేశంలో చదరంగం బాలమేధావులకు కొరత లేదు. కాని, ఏడేళ్ళ ప్రాయంలో ప్రపంచస్థాయి మూడు చదరంగ పోటీలలో విజయం సాధించడం అన్నది చాలా విలక్షణమైన సాధన. మనదేశంలో ఈనాటి చెస్ లో విజ్-కిడ్ గా పేరు తెచ్చుకుంటూన్న అమ్మాయి ముత్యాల బన్సీప్రతిమ. ఆంధ్రరాష్ట్రానికి చెందిన ఈ అమ్మాయి రెండేళ్ళ క్రితమే చెస్ ఆడడం మొదలు పెట్టింది. గత సంవత్సరం ఆరేళ్ళలోపు, తొమ్మిదేళ్ళలోపు విభాగాలలో ప్రథమ స్థానం సాధించింది. దాంతో ఆ పాపాయికి టర్కీ ఆంటల్యాలో జరిగిన వరల్డ్ యూత్ చెస్ ఛాంపియన్ షిప్ లో పాలుపంచుకునే అవకాశం లభించింది. అక్కడ బాలికల విభాగంలో ప్రపంచ బెస్ట్ ట్యాలెంట్ (2007)గా గుర్తింపు పొందింది. ఈ సంవత్సరం శ్రీలంక కాండీలో జరిగిన ఏషియన్ స్కూల్స్ చెస్ ఛాంపియన్ షిప్ లో ఎమిమిది రౌండ్లు గెలిచింది.

సింగపూర్ లో జరిగిన వరల్డ్ స్కూల్స్ చెస్ ఛాంపియన్ షిప్ ఏడేళ్ళలోపు కేటగిరిలో తొమ్మిది రౌండ్లు గెలుపొంది ప్రతిమ బంగారు పతకం సాధించింది.