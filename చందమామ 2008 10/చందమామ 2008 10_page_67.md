మన వారసత్వ స్థలాలు

ఫతేపూర్ సిక్రీ

తండ్రి హుమయూన్, తాత బాబర్‌లాగే ఆగ్రా నుంచి పాలన సాగించిన అక్బర్ చక్రవర్తి (1556-1605) అక్కడ ఒక కోటను నిర్మించాడు. పిల్లలు లేని అక్బర్ ఆగ్రాకు నలభై కి.మీ. దూరంలో ఉన్న సలీం చిస్టీ అనే సూఫీ సన్యాసిని దర్శించి పుత్రుడు కలిగేలా ఆశీర్వదించమని వేడుకున్నాడు. కొన్నాళ్ళకు అక్బర్ సతీమణి జోధ్‌బాయి మగబిడ్డను కన్నది. బిడ్డకు సలీం (తరవాత అతడే జహాంగీరు) అని పేరు పెట్టారు.

సలీంచిస్టీ మరణించాక అక్బర్ ఆయనకు ఎర్రసున్నపురాయితో అంద్మైన సమాధిని నిర్మించాడు.

ఉత్తరోత్తరా అక్బర్ రాజ్యవిస్తరణ జరిగింది. దక్కను ప్రాంతాన్ని జయించాడు. దానికి విజయ చిహ్నంగా ఒక నగరాన్ని నిర్మించ తలపెట్టి 1571లో సిక్రీ వద్ద కోట నిర్మాణాన్ని ప్రారంభించాడు. పూర్తయ్యాక దానికి ఫతేపూర్ సిక్రీ (విజయనగరం) అని నామకరణం చేశాడు. సలీంచిస్టీ సమాధి చుట్టూ చాలా వరకు ఎర్రసున్నపురాయిని ఉపయోగించి కోటను నిర్మించాడు. అది ఇప్పుడు తెల్ల చలువరాళ్ళతో పునర్నిర్మించబడింది.

కోట ఆవరణలో దివాన్-ఇ-ఆమ్, దివాన్-ఇ-ఖాస్, ఐదంతస్థుల పంచ్‌మహల్, ఒక్కసారిగా 10,000 మంది సమావేశం కావడానికి వీలుగా ఉన్న విశాలమైన జమామసీద్, మన దేశంలోనే ఎత్తయిన ద్వారబంధంగా భావించబడే బులాండ్ దర్వాజా ఉన్నాయి. ప్రధాన భవనంతో కలుపబడే నాలుగు వంతెలనలతో ఉన్న చార్ చమన్ తేటాకంతో పాటు జోధ్‌బాయికీ, బీర్బల్‌కూ నిర్మించబడ్డ భవనాలు కూడా ఉన్నాయి. సుప్రసిద్ధ సంగీత విద్వాంసుడు తన గానంతో అక్బర్ చక్రవర్తికి వీనుల విందుచేసిన వేదిక ఇక్కడే ఉన్నది.

అక్బర్ చక్రవర్తి భవన నిర్మాణ విధానానికి ముఖ్యమైన వారసత్వంగా ఫతేపూర్ సిక్రీని చెబుతారు. ఈ కోట నిర్మాణరలో ముస్లిం, హిందు, జైన, బౌద్ధశిల్పకళా ప్రభావాలు కలగలిసి ఉన్నాయి. విలక్షణమైన ఈ సమ్మేళనమే 1983లో ఫతేపూర్ సిక్రీ యునెస్కో ప్రపంచ వారసత్వస్థలంగా గుర్తించడానికి కారణమయింది.