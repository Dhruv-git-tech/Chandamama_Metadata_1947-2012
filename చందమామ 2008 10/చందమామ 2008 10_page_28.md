హనుమంతుడు లంకలో ప్రవేశించి, సీతను చూశాక-కింకరులు, జంబుమాలి, అక్షకుమా రుడు మొదలైన రాక్షసవీరులను హతమార్చి నానా బీభత్సం సృష్టించాడు. అప్పుడు ఇంద్రజిత్తు తండ్రి ఆనతి ప్రకారం వెళ్ళి తను వేసే బాణాలు ఒక్కటీ హనుమంతుడికి తగలకపోవడం గ్రహించి, అతడిపై బ్రహ్మాస్త్రం ప్రయోగించి బంధించి తెచ్చి తండ్రి ఎదుట నిలబెట్టాడు!

సీతను రాముడికి అప్పగించి ఆయనతో మైత్రిచేసుకోవడం మంచిదని విభీషణుడు రావణుడికి హితవు పలికినప్పుడు ఇంద్రజిత్తు ఆక్షేపించాడు. ఆపత్సమయంలో శత్రువు లకు భయపడి వారిని ఆశ్రయించడం వీరుల లక్షణం కాదని పినతండ్రిని మందలించాడు.

తీరా రామరావణ యుద్ధం ఆరంభమ యింది. వానరులకూ రాక్షసులకూ మధ్య ఘోరయుద్ధం జరుగుతున్నది. ఇంద్రజిత్తు గురూపదేశం పొంది హోమం చేసి, హోమం నుంచి వెలువడిన పసిడిరథంపై యుద్ధ రంగానికి బయలుదేరాడు. మొదట ద్వంద్వ యుద్ధంలో అంగదుడితో కలయపడ్డాడు. అంగదుడు తన సారథినీ, గుర్రాలనూ చంప డంతో ఇంద్రజిత్తు మాయమై మాయా యుద్ధా నికి పూనుకున్నాడు.

రామలక్ష్మణులిరువురినీ నాగాస్త్రాలతో బంధించి శరీరాల నిండా సందులేకుండా బాణాలతో కొట్టిస్ప్రహోకోల్పోయేలా చేశాడు. వానరులు భయభ్రాంతులైభోరున విలపించ సాగారు. ఆఖరికి గరుత్మంతుడు వచ్చి

ఝంఝామారుతంతో నాగాలను తొలగించడం వల్ల రామలక్ష్మణులకు స్పృహవచ్చి మామూలు మనుషులయ్యారు.

ఆ తరవాత తోడేలు, సింహ ముఖాల గాడిదల రథం మీద వచ్చిన ధూష్రాక్షుణ్ణి హనుమంతుడు కొండలాంటి బండను వేసి హతమార్చాడు. ఆపిమ్మట వజ్రదంప్రష్టుణ్ణి అంగదుడు తల నరికి చంపాడు. అకంపనుణ్ణి హనుమంతుడు చెట్టుపీకి చితక్కొట్టిచంపాడు. ప్రహస్తుడనే దానవ వీరుడు భీకరంగా పోరాడి నీలుడి చేతిలో చచ్చాడు.

ఆగ్రహోదగ్రుడై యుద్ధరంగానికి వచ్చిన రావణాసురుడు మొదట హనుమంతుణ్ణి తీవ్రబాణాలతో కొట్టాడు. దాన్ని చూసిన రాముడు రావణుడి రొమ్ముపై పిడుగులాంటి బాణం వేశాడు. అతడికిరీటాన్ని భగ్నం చేశాడు.