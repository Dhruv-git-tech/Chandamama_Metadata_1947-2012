పోయినవాడు తిరిగి సంసారంలోకి అడుగు పెడితే అందరూ హేళనచేసి, మూఢుడని నిందిస్తారు! అందుచేత, ఆ జీవితం నాకు ఇష్టం లేకపోయినప్పటికీ అందరూ నన్ను గౌరవంగా చూడగలందులకైనేను తుస్విగానే ఉండి పోయాను! మరి నువ్వు అతిథి అభ్యాగతులకు ఇంత ఘనంగా ఆతిథ్యం ఇస్తావు గదా, ఆ పని అయిష్టంగా చెయ్యటానికి కారణమేమిటి?” అని అడిగాడు.

“నా తాతా, తండ్రీ జగత్ప్రసిద్ధి పొందిన దాతలు. అందుచేతనేను కూడా వారి మార్గమే అనుసరించవలిసి వచ్చింది. వారి కీర్తికి కళంకం తెచ్చానని జనం నన్ను ఆడిపోసుకోకుండా ఉండగలందులకైనేను వితరణగా దాన ధర్మాలు చేశాను: నాకు వాటియందు ఏ మాత్రమూ ఇష్టం ఉండికాదు,” అని జవాబు చెప్పి, మాండవ్యుడు తన భార్య కేసి తిరిగి, “పసితనంలోనే నాకు భార్యవై నా ఇంటికి వచ్చావు. ఇన్నేళ్ళుగా నాతో కలిసి కాపురం చేశావు. నాపైన ప్రేమాభిమానాలు లేని ఈ జీవితం నీకెంతో రోత పుట్టించి ఉండాలి.

దానిని మౌనంగా ఎందుకు సహించావు?” అని అడిగాడు.

దానికి వాండవ్యుడి భార్య, “మన వంశంలో స్త్రీతన భర్తతో కాపురం చెయ్యటం విధి గనక ఈ జీవితం భరించాను. నేను మిమ్మల్ని విడిచి వెళ్ళిపోయి మరొక భర్తను కట్టుకున్నట్టయితే లోకమంతా నన్ను కుల టగా భావించి ఉండేది. మన అబ్బాయి క్షేమం కోరి మాత్రమే నేనీ విషయం బయట పెట్టాను!” అన్నది.

“నిజం చెప్పినందుకు నేను నిన్ను తప్ప పట్టను. ఇకముందు నిన్ను ప్రేమతో చూస్తా నని ప్రమాణం కూడా చేస్తున్నాను!” అన్నాడు మాండవ్యుడు తన భార్యతో.

“నువ్వు దానాలు చెయ్యదలిస్తే ఇష్టంతోనే చెయ్యిగాని, ఇష్టం లేకుండా లోకానికి భయ పడి చెయ్యకు. నేను కూడా ఇక మీదట ఈ తాపసి జీవితం మనస్ఫూర్తిగా సాగిస్తాను!” అంటూ కృష్ణదైవాపాయనుడు మాండవ్యుడి వద్ద సెలవు పుచ్చుకుని, తన దారిన తాను వెళ్ళిపోయాడు.

అక్టోబర్ 2008

56

చందమామ