శ్రీసి. రాధాకృష్ణన్ సాహిత్యంలోని వివిధ శాఖలలో అరవై గ్రంథాలకు పైగా మలయాళ భాషలో రచించారు. ఆయన కొన్ని మలయాళ అనువాదాలను, ఆంగ్ల అనువాద గ్రంథాలను కూడా వెలయించారు. భౌతిక శాస్త్రంలో పోస్ట్ గాడ్యుయేట్ అయిన రాధాకృష్ణన్ సైన్స్ గురించి అనేక పుస్తకాలు రాశారు. దాదాపు ఇరవై సాహిత్య బహుమతులు అందుకున్న రాధాకృష్ణన్ కేంద్రసాహిత్య అకాడెమీ, కేరళసాహిత్య అకాడెమీ అవార్డులతో సత్కరించబడ్డారు.

## పునర్వసు నక్షత్రం

మాతాతయ్యనాకు చాలా కథలు చెప్పేవారు. వాటిలో నాకు బాగా నచ్చిన కథ ఒకటి తరచూ జ్ఞాపకం వస్తూ ఉంటుంది.

గుణాకరుడనే గొప్ప రాజు ఉండేవాడు. ఆయన దయగల పాలకుడు కావడంతో ప్రజలు సంతోషంగా జీవించేవారు. రాజ్యంలోని ప్రతి ఒక్కరికీ కోరినవన్నీ లభించేవి ఒక్క కలలు తప్ప. ఒకానొక ముని శాపం కారణంగా ఆ రాజ్య ప్రజలకు కలలు అంటే ఏమిటో కూడా తెలియకుండా పోయింది.

గుణాకరుడి ముత్తాత దినకరుడి పాలనా కాలంలో ఆ ముని ఆ రాజ్యానికి వచ్చాడు. దినకరుడు తరచూ కలలలో తేలియాడేవాడు. ముని మాట్లాడుతున్నప్పుడు అతడేదో పగటి కలలోకి వెళ్ళిపోయాడు. అంతటి నిర్లక్ష్యమా అని ఆగ్రహం చెందిన ముని రాజ్యంలోని వారందరికీ కలలుగనే శక్తి నశించాలని శపిం చాడు! ఆ తరవాత అదొక సమస్యగా పరిణమించింది. కళలు, విజ్ఞానం అభివృద్ధి చెంద లేకపోయాయి. రెండూ కూడా నిజమయ్యే కలలే కదా. మొదట కలగనకుండా ఎవరూ

చిత్రలేఖనం చేయలేరు. ఒక వంతెన ఎలా ఉండాలి అని మనసులో మొదట కలగన కుండా వాస్తవ ప్రపంచంలో నిర్మించలేరు కదా? మొదట మనసులో రూపొందలేదంటే కథలను ఎవరూ చెప్పలేరు.

గుణాకరుడు కలలంటే ఏమిటో తెలియని వాడుగానే పెరిగి పెద్దవాడయ్యాడు. పౌరుగు రాజ్యపు యువరాణి భావనాదేవిని వివాహ మాడేంతవరకు ఆయన రాజ్యం సరిహద్దులు దాటి ఎరుగడు. ఆమె వివాహం కోసం ఆయన రాజ్యం దాటిబయట అడుగు పెట్టగానే ఆయన మనుసులో అందమైన కలలు కదలాడసాగాయి. అదో అపూర్వ అద్భుత అనుభవం. అయితే తమ రాజ్యానికి తిరిగి రాగానే రాజ దంప తులు కలలు గనే శక్తిని కోల్పోయారు. రాజుకు ఇది అలవాటే గనక, పెద్దగా బాధపడలేదు. అయితే రాణి భావనాదేవి మాత్రం నష్టాన్ని తలుచుకని తీవ్ర అందోళనకు గురయింది.

ఇరువురూ కలిసి రాజ్యంలోకి మళ్ళీ కల లను తీసుకురావడం ఎలాగా అని తీవ్రంగా ఆలోచించసాగారు. ఆ ఆలోచన కూడా ఒక