రూపం పొంది తాను ఎవరైనదీ తెలియజేసి
రాగలత మెడలో పూలమాల వేశాడు.

బేతాళుడు ఈ కథ చెప్పి, “రాజా, చతు
స్వరికి అజరుడిపట్ల అసలు ప్రేమ ఉన్నదా?
లేదా? ఉన్నట్టయితే అన్నాళ్ళు అతణ్ణి ఎందు
కలా విసిగించింది? మొదటే అతనితో
వివాహానికి అంగీకరించి ఉన్నట్టయితే
యశోధనుడికి ఎప్పుడో మామూలు రూపం
వచ్చి ఉండేది కదా? ఇక యశోధనుడికి
మామూలు రూపం రావడానికి కారణం
ఏమిటి? రాగలత అతని మీద పెంచుకున్న
ప్రేమాభిమానాలే అందుకు కారణమా?
మరేదైనా కారణం ఉన్నదా? ఈ సందేహాలకు
సమాధానం తెలిసి కూడా చెప్పకపోయావో నీ
తల పగిలిపోతుంది,” అన్నాడు.

దానికి విక్రమార్కుడు, “చతుస్వరికి తొలి
నుంచీ అజరుడిపట్ల ప్రేమాభిమానాలు
ఉన్నాయి. అయితే, తన మీది మితిమించిన
ప్రేమకొద్దీ, స్వార్థ జనితమైన అసూయతో
అజరుడు కర్తవ్య నిర్వహణ చేస్తూన్న యశోధ
నుణ్ణి ద్వేషించి అకారణంగా శిక్షించడం
ఆమెకు నచ్చలేదు. అతడిలోని ఆ లోపాన్ని

సరిదిద్దడానికే ఆమె ప్రయత్నించింది. అతడి
దుష్టస్వభావాన్ని ఎత్తి చూపి మార్చుకోమని
మందలించింది. అయితే, అజరుడు తన
స్వార్థం తప్ప ఎదుటివారి కష్టాలు పట్టించు
కునే స్థితిలో లేడు. ఒకరు ప్రయోగించిన
అద్భుతశక్తిని మరొకరు ఉపసంహరించే శక్తి
గంధర్వులకు లేదు. తన కారణంగా రాగలత
-యశోధనులకు ఏర్పడిన సంకట స్థితిని
చూసి భరించలేకే అజరుడికి శాపమిచ్చి
వారికి సాయపడింది. ఇక రాగలత యశోధ
నుల ప్రేమాభిమానాలు హృదయ ప్రధానమై
నవి; ఉన్నతమైనవి; మానవ సహజమైనవి.
అజరుడు మానవరూపం పొందడంతో అతడి
అద్భుత శక్తులను కోల్పోయాడు గనక,
అతడు యశోధనుడిపై ప్రయోగించిన శక్తులు
కూడా తొలగిపోయి, మామూలు రూపం
పొందాడు. అజరుడి ద్వేషం యశోధనుడికి
చివరికి మేలు చేసిందనే చెప్పాలి,” అన్నాడు.

రాజుకు ఈ విధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టిక్కాడు.
- (కల్పితం)

[ ఆధారం : గుండ్రాతి సుబ్రహ్మణ్యంగౌడు రచన]

అక్టోబర్ 2008

24

చందమామ