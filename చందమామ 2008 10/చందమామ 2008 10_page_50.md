ఆలోచించి నేరాలకు పాల్పడతాడు. అలాంటి నేరస్థులను శిక్షించడం మా బాధ్యత,” అంటూ అక్బర్ ఉద్యానవనం వెలుపలికి నడవసాగాడు.

ద్వారానికి అవతల చక్కటి దుస్తులు ధరించిన ఒక బట్టతల పెద్దమనిషి నిలబడి ఉన్నాడు. ఆయన వినయంగా వంగి, అక్బర్ చక్రవర్తికి నమస్కరించాడు. చక్రవర్తి, “ఎవరు నువ్వు?” అని అడిగాడు.

‘నా పేరు బజిదాస్. స్వర్ణకారుణ్ణి,” అన్నాడు వృద్ధుడు.

“నీకు వచ్చిన సమస్య ఏమిటి?” అని అడిగాడు చక్రవర్తి.

“షహేన్షా! నగలు తయారు చేయడానికి అవసరమైన బంగారాన్ని నేను ఒక ఇనుప బీరువాలో దాస్తాను. మామూలుగా నేను మాత్రమే వెళ్ళి అవసరమైనప్పుడు బంగారాన్ని తెచ్చు కుంటూ ఉంటాను. ఎప్పుడైనా ఏదైనా అత్యవ సరమైన పని మీద ఉన్నప్పుడు విశ్వాస పాత్ర లైన నలుగురు నౌకర్లలో ఒకరిని పంపుతూ ఉంటాను,” అని ఆగాడు వృద్ధుడు.

“అంటే, ఆ నలుగురిలో ఒకరు బంగారం దొంగిలించారని చెప్పడానికి వచ్చావు. అంతే కదా?” అని అడిగాడు చక్రవర్తి.

“అవును, షహేన్షా! ఆ నలుగురు నౌకర్లలో ఒకరే దొంగిలించి ఉండాలి,” అన్నాడు వృద్ధుడు.

“ఎంత బంగారం దొంగిలించబడిందే మిటి?” అని అడిగాడు చక్రవర్తి.

“పది కడ్డీలు పోయాయి ప్రభూ!” అన్నాడు వృద్ధుడు విచారంగా.

“విచారించకు. మూడు గోజుల్లో దొంగి లించబడ్డ బంగారాన్ని పట్టుకుని నీకు తిరిగి

అప్పగించబడేలా చేస్తాను,” అన్నాడు చక్రవర్తి.

వృద్ధుడు వంగి నమస్కరించి అక్కడి నుంచి వెళ్ళిపోయాడు.

“దోషిని కనుగొనే మార్గం ఏదైనా ఉందా ప్రభూ?” అని అడిగాడు బీర్జల్.

“ఆ పనిని రక్తకభట అధికారికి అప్పగి స్తాను,” అన్నాడు చక్రవర్తి.

రెండు రోజులు ఆ పని మీద నిర్విరామంగా పని చేశాడు రక్తకభట అధికారి. నలుగురు నౌకర్లను తీసుకువచ్చి విచారణ జరిపాడు. నలుగురిని నాలుగు గదులలో బంధించాడు. నిజం చెప్పకపొతే తల్లకిందులుగా వేలాడదీసి చితక బాదుతానని బెదిరించాడు. అయితే, నిజం బయట పడలేదు. అసలైన దొంగను పట్టు కోవడం ఎలాగో అధికారికి అంతుబట్టలేదు.

రెండో రోజు సాయంకాలం అయ్యేసరికి