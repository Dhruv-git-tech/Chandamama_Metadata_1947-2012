భారత దర్శిని

## అన్నమయ్య విగ్రహావిష్కరణ

పదకవితా పితామహుడు అన్నమాచార్యుల 600వ జన్మదినాన్ని పురస్కరించుకుని ఆయన జన్మస్థలమైన తాళ్ళపాకలో 108 అడుగుల ఎత్తయిన అన్నమయ్య విగ్రహం ఇటీవల ఆవిష్కరించ బడింది. 1408వసం.లో జన్మించి 95 ఏళ్ళు జీవించిన అన్నమయ్య ఏడుకొండల తిరుపతి వేంకటేశ్వర స్వామి మీద 32,000లకు పైగా సుమధుర భక్తి కీర్తనలు రచించాడు. ఆయన కీర్తనలు ఆంధ్ర సాహిత్యాన్ని పరిపుష్ఠం చేశాయి. విగ్రహావిష్కరణ సందర్భంగా అసంఖ్యాక భక్తజన సందోహంతోపాటు వెయ్యి మందికిపైగా కళాకారులు 'నగర సంకీర్తన యాత్ర'లో పాల్గొన్నారు.

## ఇదీ మనదేశంలోనే

తమిళనాడు చిదంబరం సమీపంలోని కిళ్ళయ్ గ్రామానికి చెందిన ఎం. బషీరీబాయి పదేళ్ళ క్రితం ఒక కల కన్నది. ఆ కలలో ఒక దివ్యస్త్రీ కనిపించి, “నువ్వు, నీ భర్త మహమ్మద్ జిన్నా శ్రీమారి యమ్మకు ఒక ఆలయం నిర్మించండి,” అని ఆదేశించిందట!

ఆమె జ్యోతిష్కులను, పండితులను సంప్రదించింది. దివ్య సందేశాన్ని నెరవేర్చమని వాళ్ళు సలహా ఇవ్వడంతో ఆ దంప తులు గుడి నిర్మాణానికి పూనుకున్నారు. పంచలోహాలతో ఐదడుగుల అమ్మవారి విగ్రహాన్ని తయారు చేసి ప్రతిష్ఠించారు. కుంభాభిషేకం తరవాత నిత్యపూజలు ప్రారంభమయ్యాయి. బషీరీబాయి (48) ఆచారసంప్రదాయాలను ఎరిగిన పూజా రుల నుంచి పూజావిధానాలను నేర్చుకుని పూజలు నిర్వర్తించ డానికి ఆమె భర్త జిన్నా అనుమతించాడు.

అక్టోబర్ 2008

30

చందమామ