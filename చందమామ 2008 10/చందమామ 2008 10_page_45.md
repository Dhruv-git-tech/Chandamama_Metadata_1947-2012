మొదలయ్యాయి. కట్టబొమ్మన్ మాటకు మాట వేడిగా సమాధానం ఇవ్వడంతో, జాక్సన్ ఆవేశంతో పిడికిలి బిగించి లేచి నిలబడ్డాడు. మరుక్షణమే కట్టబొమ్మన్ ఒక్క గెంతున వెళ్ళి కుర్చీలో కూర్చుని విజయోత్సాహంతో మంద హాసం చేశాడు. జాక్సన్ కు మరొక కుర్చీ తెప్పించుకోక తప్పలేదు.

"ఒక విదేశీయుడికి తలవంచి బానిసగా కట్టుబడి ఉండడం మా రాచరికసంప్రదాయం కాదు. అందువల్ల నీకు నేను పన్ను చెల్లించను; నీకు డబ్బు కావాలంటే అప్పుగా అర్థించు. లేకుంటే బిచ్చమడుగు. అంతేగాని, ఆజ్ఞలు జారీ చేయడం చాలించు," అని గర్జించి ద్వారం కేసి అడుగులు వేశాడు కట్టబొమ్మన్.

ఆగ్రహించిన జాక్సన్ చప్పట్లు చరిచాడు. బ్రిటిష్ సైనికులు కట్టబొమ్మన్ ను చుట్టుముట్టారు. కట్టబొమ్మన్ కత్తి దూసి మెరుపులా ముందుకు ఉరికి వారి తలలను తెగనరికి భవనం వెలుపలికి వచ్చాడు. జాక్సన్ తక్కిన వారిని పురికొల్పడానికి ముందే అక్కడ దాగి వున్న కట్టబొమ్మన్ అనుచరులు ఆయనకు సాయం వచ్చారు. ఆయన తమ్ముడు అమిత ధైర్యంతో పలువురిని హతమార్చాడు. బ్రిటిష్

సేనలను నడిపించిన లెఫ్టినెంట్ క్లార్క్‌ను దళనాయకుడు వెళ్ళయత్తేవన్ కడతేర్చాడు.

తమ నాయకుడు నేలకొరగగానే జాక్సన్ సైనికులు హతాశులయ్యారు. కట్టబొమ్మన్ యుద్ధం చేస్తూనే, దాపుల నిలబడ్డ గుర్రంపైకి ఎక్కి తప్పించుకున్నాడు. ఆయన తమ్ముడు, దళనాయకుడు కూడా ఆయన్ను అనుసరించారు. మరి కొంత సేపటికి అందరూ తమ సురక్షిత ప్రాంతాన్ని చేరుకున్నారు. అయితే, వాళ్ళ మంత్రి తానాపతి పిళ్లె మాత్రం దుర దృష్టవశాత్తు ఖైదీగా పట్టుబడిపోయాడు!

ఆఖరికి ఆ చిన్న రాజ్యం మీదికి మేజర్ బ్యానర్‌మన్ నాయకత్వంలో శిక్షణ పొందిన సైన్యం బయలుదేరింది. అదే సమయంలో మంత్రి తానాపతి పిళ్లె జబ్బు పడ్డట్టు నటించాడు. కదలా మెదలకనేలపై పడుకున్నాడు. సంగతేమిటో తెలుసుకోడానికి జైలు కాపలా భటులు లోపలికిపెళ్ళారు. హరాత్తుగా బంతిలా లేచి తానాపతిపిళ్ళై భటులను పొడిచి చంపాడు. ఉత్సాహంగా తన యజమాని వద్దకు తిరిగి వచ్చి, బ్రిటిష్ వాళ్ళ పథకం గురించి సేకరించిన సమాచారాన్ని అందించాడు.

వెనువెంటనే శత్రువులు పొంచాలన్ కురిచ్చి కోటను చుట్టుముట్టారు. "సర్వ నాశనం చేసేలోగా లొంగిపో!" అని హెచ్చరించారు.

అయితే, కట్టబొమ్మన్ తలవొగ్గ లేదు. ధైర్యవంతులైన కట్టబొమ్మన్ సైనికులు, బ్రిటిష్ సేనలను ఎదుర్కొని వాళ్ళ దళనాయకుడు లెఫ్టినెంట్ కోలిన్స్‌ను హతమార్చారు. హడలిపోయిన బ్యానర్ మన్ మరికొంత సైన్యం కోసం అధికారులకు సమాచారం పంపాడు.