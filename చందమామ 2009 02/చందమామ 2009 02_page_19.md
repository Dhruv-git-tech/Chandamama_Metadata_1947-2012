రాజకుమారులు ఇద్దరూ ఒకరితో ఒకరు పోటీ పడి విద్యాభ్యాసం చేయసాగారు. సుధర్ముడు రాజనీతి, ధర్మశాస్త్రాల పట్ల ఆసక్తి కనబరచేవాడు. సుసేనుడు విలువిద్య, ఖడ్గయుద్ధం మొదలైన క్షాత్రవిద్యల పట్ల అమిత ఆసక్తి కనబరచేవాడు.

యేటా విజయదశమి సందర్భంగా జరిగే క్షాత్రవిద్యల ప్రదర్శనలప్పుడు సుసేనుడు అందరికన్నా ముందుండేవాడు. అన్నదమ్ముల ద్వంద్వయుద్ధ ప్రదర్శనలో సుధర్ముడు తమ్ముణ్ణి ఓడించడం భావ్యంకాదనీ, అతడికి ఏమాత్రం గాయం తగల కూడదనీ జాగ్రత్త పడేవాడు. అయితే, సుసేనుడు అసమాన ప్రతిభను కనబరుస్తూ, అన్నను మించిన వాడని నిరూపించడానికి తహతహలాడేవాడు. అందుకు హద్దులు దాటడానికీ, అడ్డుదారులు తొక్కడానికీ కూడా వెనుకాడేవాడు కాదు.

సుసేనుడి ధోరణి మహారాజుకు అసం తృప్తినీ, అందోళననూ కలిగించేది. అది జ్ఞాపకం వచ్చిన్నుడల్లా ఏదో కీడుశంకిస్తూ, రాజగురువు వద్దతన ఆవేదనను వెలిబుచ్చేవాడు. అయినా రాజగురువు, “యువరక్తం కదా, అలాగే ఉంటుంది. పెరిగేకొద్దీ పరిపక్వత వచ్చి సర్వం సర్దుకుంటుంది, విచారించకండి మహారాజా,” అని ఓదార్చేవాడు.

యుక్తవయస్కులయ్యాక సుధర్ముడికి వజ్రగిరి రాజకుమార్తెతోనూ, సుసేనుడికి ర్హగిరి రాజకుమారితోనూ ఘనంగా వివాహాలు జరిగాయి. అ తరవాత కొన్నాళ్ళకు సుధర్ముడికి రాజ్య సింహాసనం అప్పగించి, తాను వానప్రస్థానికి వెళ్ళాలని నిర్ణయించి, మహా

భద్రగిరి రాజు నరేంద్రభూపతి ప్రజా క్షేమాన్ని ప్రాణప్రదంగా భావించే ధర్మ ప్రభువు. అయన పరిపాలనలో ప్రజలకు ఎలాంటి కొరతా లేదు. అయితే, రాజుకు ఎన్నాళ్ళకూ సంతాన భాగ్యం కలగక పోవడంతో అయన మనసును తరచూ విచార మేఘాలు కమ్ముకోసాగాయి.

ఇలా ఉండగా ఒకనాడు బదరికావనం నుంచి తీర్థయాత్ర చేస్తూ భద్రగిరికి వచ్చిన ఒక సాధుపుంగవుడు రాజుగారి ఆతిథ్యాన్ని పొంది, బయలుదేరుతూ ఒకఅద్భుతఫలాన్ని ప్రసాదించాడు. దాని మహత్యంతో సంవత్సరం తిరిగే సరికి రాజదంపతులకు కవల పిల్లలు కలిగారు. పరమానందం చెందిన రాజు వారికి సుధర్ముడు, సుసేనుడు అని పేర్లు పెట్టి అల్లారు ముద్దుగా పెంచుతూ, విద్యాబుద్ధులు నేర్పసాగాడు.