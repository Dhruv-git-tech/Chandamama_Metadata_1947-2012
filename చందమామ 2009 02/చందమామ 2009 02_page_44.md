వార్తలలో బాలు

అతి పిన్నవయసు కేంబ్రిడ్జ్ స్కాలర్

ఎనిమిదేళ్ళ ప్రాయంలో మామూలుగా పిల్లలు ఆటల పట్ల ఆసక్తి కనబరుస్తారు. అయితే, అదే ప్రాయంలోని నాయ్‌నా అనే అమ్మాయి గత జూన్‌లో కేంబ్రిడ్జ్ విశ్వవిద్యాలయం నిర్వహించిన గ్రేడ్ టెన్ ఐజిసిసె పరీక్షలో ఉత్తీర్ణురాలయింది. దక్షిణ ఆసియాలో ఆ పరీక్షలో ఉత్తీర్ణురాలయిన అతి పిన్న వయస్కురాలుగా నిలిచింది.

ఇప్పుడు ఆ బాలమేధావి దృష్టి బాకాలారేట్ మీద కేంద్రీ కరించబడి ఉన్నది. “ఒకటవ తరగతి చదువుతున్నప్పుడే చదువు పట్ల ఆమెకున్న ఆసక్తినీ, శక్తినీ గమనించిన ఆమె తండ్రి అశ్వనీకుమార్, ఆమె చదువుకోవడానికి తగ్గ అహ్లదకర వాతావరణాన్నీ, వసతులనూ కల్పించాడు. దాంతో ఆమె హాయిగా చదువుకో కలిగింది,” అంటున్నారు ఆమె తల్లి భాగ్యలక్ష్మి.

పెద్దలకు సైతం కష్ట సాధ్యమైన అంతటి సమాచారాన్ని ఈ చిన్నారి తన బుల్లి బుర్రలో ఎలా నింపుకోగలుగుతున్నది? “అందుకామె బట్టీపట్టడం లేదు. పాఠ్యాంశాలను ప్రాథమిక స్థాయి నుంచి ఒక్కొక్క అంశంగా బాగా అర్థం చేసుకుని చదువుతుంది. అందువల్ల ప్రశ్నలు అడిగిందే తడవుగా సమాధానాలు చకచకా వచ్చేస్తాయి,” అని వివరిస్తున్నారు ఆమె తల్లి.

కందిరీగలపై మక్కువ

చండీఘడ్‌కు చెందిన ఐదేళ్ళ రవిసింగ్‌కు ఆ ఈడు చిన్నారులు ఇష్టపడి తినే చాక్లెట్లు, కేకులు అంటే ఇష్టంలేదు. కందిరీగలంటే పరిగెడతాడు. వాటిని అలాగే తినేస్తాడు. వాటి రుచి అంటే అతడికి మహా ఇష్టం. కందిరీగలే కాదు, మరికొన్ని కీటకాలన్నా అతడికి అమిత ఇష్టమై. “ఇవి చాలా తియ్యగా ఉంటాయి,” అంటాడు ఎంతో సంతోషంగా.

ఫతేహాబాద్ జిల్లా నంగాల్ గ్రామానికి చెందిన రవి కందిరీ గలు పట్టి తినే వింత దృశ్యాన్ని చూడ్డానికి జనం తండోప తండాలుగా వస్తున్నారు.

తండ్రి, “ఇదంతా రెండేళ్ళ క్రితమే ఉన్నట్టుండి ఆరంభమయింది. కీటకాలపట్ల అతడికున్న రుచిని చూశాక నేను అతణ్ణి వెంటబెట్టుకుని వెళ్ళి ఎందరో డాక్టర్లను సంప్రదించాను. ఇంకా సంప్రదిస్తూనే ఉన్నాను. అయినా, ఆ అలవాటును మాన్పించలేక పోతున్నాను. తన ప్రవర్తన అతడి కేమాత్రం వింతగా తోచడం లేదు. అతడికి అంతగా స్నేహితులు లేరన్నదే ముఖ్యమైన కొరత,” అంటున్నాడు అతడి తండ్రి కాలాసింగ్.