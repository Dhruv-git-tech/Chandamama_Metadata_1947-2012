అర్థం - అపార్థం

గంగా నదీ తీరం లక్షపురంలోని ప్రముఖ వ్యాపారి దయానిధి మనవడు గోపాలుడు పదహారేళ్ళకే సకల శాస్త్రాలూ చదివాడు. గోపాలుడి ఇంట్లో నిత్యశాంతి. అయితే అతడి మిత్రుల ఇళ్ళల్లో నిత్యం అశాంతి. “ఇళ్ళల్లో గొడవలకు కారణం స్వార్థం. ఆ స్వార్థం ఆడవాళ్ళల్లో మరీ ఎక్కువ. మీ తాతయ్యలా ఆడవాళ్ళను అదుపు చేసే సత్తాఉన్న మగాళ్ళు మా ఇళ్ళల్లో లేరు,” అని తరచూ వాపోయే వాళ్ళు అతడి మిత్రులు.

ఆ మాటలు నిజమనిపించిన గోపాలుడు పెళ్ళికి విముఖంగా ఉంటూ తల్లిదండ్రులు ఏ పిల్లను చూపించినా కాదనేవాడు.

దయానిధి కీవిషయం తెలిసి మనవణ్ణి పిలిచి, “మహాత్ములను తప్పిస్తే ప్రపంచంలో ప్రతి మనిషికీ స్వార్థం ఉంటుంది. స్వార్థానికి అడా, మగా తేడా ఉండదు. కాని తన కోసం ఆలోచించే మగవాడి స్వార్థం కంటే తన వాళ్ళ కోసం ఆలోచించే అడదాని స్వార్థం గొప్పది. అందుకే ఆ స్వార్థాన్ని త్యాగం, ప్రేమ అని కూడా అంటారు,” అంటూ హితబోధ చేశాడు.

గోపాలుడు వెంటనే తాత ఏ పిల్లను చూపిస్తే ఆ పిల్లను పెళ్ళి చేసుకునేందుకు సిద్ధమన్నాడు. కానీ దయానిధి అందుకు ఒప్పుకోకుండా, “మిత్రులు చెబితే పెళ్ళి వద్ద న్నావు. నేను చెబితే పెళ్ళికి సిద్ధమన్నావు. సకల శాస్త్రాలూ చదివినా నీకు ఇంకా లోకజ్ఞానం అబ్బులేదు. ఏ విషయం లోనైనా ఎప్పుడు సొంత నిర్ణయం తీసుకుంటావో ఆప్పుడే నీ బుద్ధి వికసించినట్టు. అంత వరకు దేశాటన చేసిరా,” అన్నాడు.

దేశాటనకు బయలుదేరిన గోపాలుడు పలు ప్రాంతాలు తిరిగి కొన్నాళ్ళకు గోదావరీ తీరాన ఉన్న మహాపురం చేరుకున్నాడు.

“సుంధర”

చందనూమ

47

ఫిబ్రవరి 2009