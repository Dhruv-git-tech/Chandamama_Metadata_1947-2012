ఆయనకు నమ్మకం లేదు. అది వ్యాపార రహస్యం గద!

దీన్ని గురించి తీవ్రంగా ఆలోచిస్తూండగా కొంత కాలం పోయాక సుబ్బయ్యకు ఉన్నట్టుండి ఒక ఆలోచన వచ్చింది. ధర్మయ్య బాకీ వసూలు చేసుకునే పద్ధతి తెలుసు కోవాలంటే, తానే ఆయన దగ్గిర బాకీ చెయ్యాలి! ఇంత చిన్న ఆలోచన తనకు ఇంత కాలమూ తట్టనందుకు సుబ్బయ్య ఎంతో విచారించి, ఆ రోజే ధర్మయ్య వద్దకు వెళ్ళి, వంట వరంభోలు అప్పుగా అడిగాడు.

ధర్మయ్య ఆశ్చర్యపోతూ, “నేను మీకు అప్పివ్వడమా?” అన్నాడు.

“సమయానికి చేతిలో రొక్కం లేని సమయంలో అనుకోకుండా ఈ ఖర్చు నానెత్తి

మీద పడింది. మీరు తప్ప మరెవరూ ఈ సమయంలో ఆదుకునే వాళ్ళు లేరు. పై నెలలో మీ సామ్ము మీకు తిరిగి ఇచ్చేస్తాను,” అన్నాడు సుబ్బయ్య.

ధర్మయ్య ఒక క్షణం ఆలోచించి, “సరే, అలాగే ఇస్తాను,” అని లోపలికి వెళ్ళి, నూరు వరహాల రొక్కంతో పాటు ఒక రాయి కూడా తెచ్చి, “ఒక్క సారి దీన్ని కళ్ళు మూసుకుని తాకండి,” అన్నాడు.

సుబ్బయ్య ఆశ్చర్యపోతూ, “ఎందుకు?” అన్నాడు.

“ఊరికే! మరేంలేదు,” అన్నాడు ధర్మయ్య నవ్వుతూ.

సుబ్బయ్య ఆ రాయిని తాకి వంద వరహాలు తీసుకుంటూండగా, “వడ్డీనెలకు రెండు వరహాలవుతుంది,” అని ధర్మయ్య అన్నాడు.

తనకు హెచ్చు వడ్డీ చెబుతున్న సంగతి సుబ్బయ్య గ్రహించాడు. అయినా తన ఉద్దేశం ధర్మయ్య వ్యాపార రహస్యం తెలుసు కోవటం గనక అయన మాట్లాడకుండా ఆ డబ్బు తీసుకుని సంతోషంగా ఇంటికి వెళ్ళి పోయాడు.

నెలలు గడిచినా వారిద్దరి మధ్యా ఆ డబ్బు ప్రసక్తి రాలేదు.

సుబ్బయ్య ఓపికగా అయిదు నెలలు చూశాడు. ధర్మయ్య బాకీ గురించి అడుగు తాడేమోసని. కాని అలా జరగకపోయే సరికి