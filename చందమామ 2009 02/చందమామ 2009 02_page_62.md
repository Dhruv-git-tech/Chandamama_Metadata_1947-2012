బాకీ వసూలు

ఒక ఊళ్ళో ధర్మయ్య అనే ధనికుడు ఉండే వాడు. ఆయన ధర్మబుద్ధి కలవాడు; ఊళ్ళో చాలా మందికి ఆయన అవసరానికి స్వల్ప వడ్డీల మీద అప్పులిచ్చి ఆదుకుంటూ ఉండే వాడు. అప్పులు వసూలు చేయడంలో కూడా ఆయన ఎంతో తెలివైన వాడు.

బాకీ వసూలు చేసుకోవడానికి ధర్మయ్యకు అనేకపద్దతులు ఉండేవి. అభిమాన వంతుడైన సోమశర్మ అనే బ్రాహ్మణుడు ఒక సారి ధర్మయ్య వద్ద యాభై వరహాలు అప్పు తీసుకుంటూ, “మీరు పత్రమూ, సాక్ష్యమూ లేకుండా నాకు అప్పు ఇస్తున్నారు గదా, నేను ఎగవేస్తే ఏం చేస్తారు?” అని అడిగాడు.

అందుకు ధర్మయ్య నవ్వి, “మీవంటి వారికి పత్రమూ, సాక్ష్యమూ ఎందుకండీ? అన్న రోజుకు మీరు తప్పకుండా నా బాకీ

చెల్లు వేస్తారని నాకు నమ్మకముంది. ఒకవేళ ఎగవేస్తే, ముష్టివాడికి దానం చేశానను కుంటాను. యాభై వరహాలు పోయినంత మాత్రన నాకు వచ్చే పెద్ద నష్టం ఏదీ లేదు,” అన్నాడు.

అభిమానం గల సోమశర్మ ధర్మయ్య పెట్టిన గడువు రోజుకు డబ్బు తెచ్చి బాకీ తీర్చేశాడు.

ధర్మయ్యకు పారుగున సుబ్బయ్య అనే తెలివిలేని ధనికుడు ఉన్నాడు. సుబ్బయ్యకు ధనాశమెండు. వడ్డీ వ్యాపారం చేస్తే బాగా సంపాదించ వచ్చునని ఆయనకు తెలుసు. కాని బాకీలు వసూలు చేసుకునే చాకచక్యం ఆయనకు లేదు. ధర్మయ్య దగ్గిర ఆ విద్య నేర్చుకోవాలని ఉండేది ఆయనకు. కాని ధర్మయ్య తనకా రహస్యం చెబుతాడని

25-ఏళ్ళనాటి చందమామ కథ