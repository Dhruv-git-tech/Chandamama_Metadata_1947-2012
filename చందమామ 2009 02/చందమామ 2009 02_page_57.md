షణుడు మర్మాడు ఉదయం రావణుడి భవనా నికి వెళ్ళి, మంత్రులు తప్ప మరెవరూ లేని సమయంలో తన అన్నతో, “సీత వచ్చినది మొదలు అనేక దుశ్శకునాలు కనిపిస్తు న్నాయి. ఈ సంగతి లంకలోని ప్రతి ఒక్కరికీ కూడా తెలుసు. మంత్రులు నీతో ఈ సంగతి చెప్పరు. అన్ని విషయాలూ చక్కగా ఆలోచించి న్యాయప్రకారం చెయ్యి,” అన్నాడు.

రావణుడీ మాట విని కోపంచెంది, “నా కెవరి భయము లేదు. రాముడు సీతను పొందలేడు. దేవేంద్రుడు సహాయం వచ్చినా యుద్ధంలో నా ఎదుట నిలవలేడు,” అని చెప్పి విభీషణుణ్ణి పంపేశాడు.

తరవాత రావణుడు యుద్ధం గురించి తన మంత్రులతో ఆలోచించగోరి, తన రథా న్నెక్కి, సపరివారంగా సభాభవనానికి వెళ్ళి,

రాక్షసులనందరినీ పిలుచుకు రమ్మని దూత లను పంపాడు. దూతలు రాక్షసులందరి ఇళ్ళకూ వెళ్ళి వేరువేరు పనులలో నిమగ్నులై ఉన్న రాక్షసులను పిలిచారు. వారందరూ వచ్చిన మీదట, రావణుడు విభీషణుణ్ణీ, శుకుణ్ణీ, ప్రహస్తుణ్ణీ ప్రత్యేక స్థానాలలో కూర్చోమని చెప్పి, ప్రహస్తుడితో, “మన రాక్షసు సైనికులు లంకానగరాన్ని ఎప్పటికన్న జాగ్రత్తగా రక్షించాలని చెప్పు,” అన్నాడు.

ప్రహస్తుడు బయటికి వెళ్ళి తిరిగి వచ్చి, “సమస్త సైన్యమూ సంసిద్ధంగా ఉన్నది,” అని చెప్పాడు.

“మీ సలహాతో ప్రారంభించిన ప్రతి పని సఫలమయింది. ఇప్పుడు కూడా మీ సహా యంతో నాకు జయం లభించి తీరుతుంది. ఇప్పుడున్న సమస్య ఏమిటో మీకు ముందే చెప్పాను. ఆరు మాసాలుగా నిద్రపోతూ ఉండటం చేత ఒక్క కుంభకర్ణుడికే చెప్పలేదు. అతడిప్పుడిక్కడ ఉన్నాడు. జనకుడి కుమార్తే, రాముడి భార్యా అయిన సీతను రాక్షులుండేదండకారణ్యం నుంచి తెచ్చాను. ఎంత చెప్పినప్పటికీ ఆమె నన్ను ప్రేమించటం లేదు. అలాటి సుందరి మూడు లోకాల లోనూ లేదు. ఆమె మూలాన నేను మోహా వేశంతో దహించుకు పోతున్నాను. రాముడు వచ్చి తనను రక్షిస్తాడేమోనన్న నమ్మకంతో సీత నన్ను ఒక సంవత్సరం గడువడిగింది. నేను సరే నన్నాను. రాముడు వానర సేనతో సముద్రం దాటి రావటం అసాధ్యం. కాని దాటి రాగలిగితే మనమేం చెయ్యాలి? ఎందు