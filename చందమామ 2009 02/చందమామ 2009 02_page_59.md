పోయే సింహాన్ని లేపినట్టుగా మృత్యువులాటి
నన్ను కవ్విస్తున్నాడు. నా బాణాల దెబ్బ
ఎరగడు. ఇక తెలియజేస్తాను,” అన్నాడు.

ఈ ధోరణిని విభీషణుడు సహించలేక
తనకు తోచినమాటలు నాలుగూ దులిపేశాడు.
సీతను తీసుకురావటం అయిదు తలల విష
సర్పాన్ని తెచ్చుకోవటమేనన్నాడు; రాముణ్ణి
ఇంద్రజిత్తయేది, రావణుడయేది, ఎవర
యేది జయించటం కల్ల అన్నాడు; రావ
ణుడు తప్పు తోవను పోతుంటే మిగిలినవారు
అతణ్ణి సరి అయిన మార్గానికి తిప్పటానికి
బదులు ఇచ్చకాలాడుతున్నారన్నాడు; సీతను
రాముడి వద్దకు పంపెయ్యటం అందరికీ
క్షేమమని తేల్చాడు.

విభీషణుడు చెప్పిన ఈ మాటలకు ఇంద్ర
జిత్తు, “బాబాయీ, పులస్త్య వంశంలో పుట్టిన

నువ్వు అనరాని మాటలన్నావు. బల శౌర్య
పరాక్రమాలు లేని పిరికిపందవు! ఎందుకు
అందరినీ భయపెట్టుతున్నావు? రామ లక్ష్మణు
లను చంపటానికి ఒక్క రాక్షసుడు చాలు.
నేను ఇంద్రుణ్ణి ఓడించాను. నన్ను చూసి
దేవతలు గౌర్వెల మందలాగా పారిపోయారు.
ఐరావతాన్ని కూల్చి, దాని దంతాలు పెరి
కాను. అల్పులైన ఈ రాజకుమారులను
జయించలేనా?” అన్నాడు.

“నాయనా, కుర్రాడివి. నీ బుద్ధిపరిపక్వం
కాలేదు. నీ తండ్రి పక్షంగా మాట్లాడుతూ
అతనికే శత్రుడివవుతున్నావు. ఈ సభలో నిన్ను
మాట్లాడనివ్వటమే తప్పు. సీతను కానుకలతో
సహా రాముడికి అర్పించినట్టయితే మనమంతా
సుఖంగా ఉండుచ్చు,” అన్నాడు విభీషణుడు.

ఈ మాట అన్నందుకు రావణుడు విభీష
ణుడిపై విరుచుకుపడ్డాడు. “జ్ఞాతివి, శత్రు
పక్షపాతివి. జ్ఞాతి కన్నపగవాడు లేడు. తమ్ముడి
వని క్షమించాను. మరొకడైతే చీల్చేసి ఉందును.
ఛీ, వంశం చెడబుట్టిన వాడా!” అన్నాడు.

రావణుడిలా చీదరించుకోగానే విభీష
ణుడు మరి నలుగురు రాక్షస అనుచరులతో
సహా ఆకాశంలోకి లేచి, “అన్న వని నీ మేలు
కోరి చెప్పాను. నా మీద లేని తప్పు మోపి,
నిందించావు. అది సహించరానిది. ఇష్టమైన
మాటలు చెప్పేవారు కొల్లలు, కటువుగా
ఉన్నప్పటికీ మేలు చేసే మాటలు చెప్పేవారు
దొరకరు. నువ్వు రాముడి చేతిలో చావగా చూడ
లేను. నీ మంచి కోరి చెప్పిన మాటలను
క్షమించు. నువ్వూ, లంకా, ఈ రాక్షసులూ