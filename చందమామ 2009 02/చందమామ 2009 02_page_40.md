యురేకా!

పేలుతూన్న అగ్నిపర్వతం తయారుచేద్దామా!

అగ్నిపర్వతం అనగానే అద్భుతం అనుకుంటారు కదూ!
ఇంట్లోనే సురక్షితమైన అగ్నిపర్వతం సులభంగా తయారు చేయడం ఎలాగో ఇప్పుడు నేర్చుకుందాం.

కావలసిన వస్తువులు:

పేపర్ కప్, టిన్ ఫాయిల్, మోడలింగ్ క్లే, ట్రే (పళ్ళెం) లేదా కార్డ్బోర్డ్.

లావా తయారీకి:

బేకింగ్ (వంట) సోడా, వయిట్ వెనిగర్, డిష్ వాష్ లిక్విడ్, ఫుడ్ కలర్స్ (పసుపు, ఎరుపు)

తయారు చేయడం ఎలా?

* పళ్ళెం లేదా కార్డ్బోర్డ్ షీట్ తీసుకుని దాని మధ్యలో పేపర్ కప్ ఉంచండి. దాని చుట్టూ టిన్ ఫాయిల్ చుట్టండి. కప్ అంచుల మీద ఫాయిల్ ముడతలు వచ్చేలా చూడండి.

* మిగిలివున్న ఫాయిల్ తో పర్వత ఆకారం పోలినట్టు మడిచి చుట్టండి. ఇందుకు మరో రెండు ఫాయిల్స్ కావలసి రావచ్చు. పేపియర్-మాష్ని ఉపయోగించి అందమైన పర్వతం తయారు చేసుకోవచ్చు.

* టిన్ ఫాయిల్ మీద, కప్పు అంచులపైన మోడలింగ్ క్లేను ఉపయోగించి చక్కటి పర్వత రూపం తీసుకురావచ్చు.

* ఫుడ్ కలర్స్ తో చెరో టీస్పూన్ తీసి కప్పులో వేసి బాగా కలపండి.

* మూడు టీస్పూన్ల బేకింగ్ సోడా, ఒక టీస్పూన్ డిష్వాష్ లిక్విడ్ అందులోకి వేయండి.

* ఇప్పుడు ఆ మిశ్రమానికి చిన్న కప్పు వెనిగర్ కలపండి.

* ఇదిలావా పెల్లుబికే సమయం! లావా పొంగి రావడం చూడండి!

కాన్సెట్స్:

వెనిగర్, బేకింగ్ సోడా (సోడియం బైకార్బొనేట్) మిశ్రమం రసాయనిక మార్పు చెందడంతో కార్బన్ డైయాక్సెడ్, నీరు బుసబుస పొంగుతాయి. అమ్లానికీ, మూలానికీ మధ్య జరిగే రసాయనిక మార్పు ఇది. మిశ్రమానికి డిష్వాష్ లిక్విడ్ జిగురు స్వభావం కలిగించి మరింతగా లావా లాగా కనిపించడానికి తోడ్పడుతుంది!