వరహాలు తెచ్చాను. ఇది తీసుకుని ప్రస్తుతా
నికి రాయి ఇప్పించండి. మీ బాకీ తరవాత
తీరుస్తాను,” అన్నాడు.

“దానికేంలెండి? ఆలస్యమైన కొద్దీ వడ్డీ
కూడా పెరుగుతుంది గద!” అంటూ ధర్మయ్య
డబ్బు తీసుకుని, సుబ్బయ్యకు ఆ రాయి
ఇచ్చి పంపేశాడు.

రాయి తీసుకున్నాక సుబ్బయ్య ధైర్యంగా
ఊళ్ళో చాలా మందిని పిలిచి మరీ హెచ్చు
వడ్డీలకు అప్పలిచ్చాడు. పత్రమూ, సాక్ష్యమూ
లేకుండా సుబ్బయ్య అందరికీ అప్పలిస్తూ
ఉండటం చూసి చాలా మంది, ఎంత హెచ్చు
వడ్డీ అయినా లక్ష్యపెట్టకుండా అప్ప కోసం
ఎగబడ్డారు. కళ్ళు మూసుకుని రాయి తాకిన
వారందరికీ సుబ్బయ్య అప్పలిచ్చాడు.

నెలలు గడుస్తున్నాయి. సుబ్బయ్య దగ్గిర
డబ్బులు తీసుకునే వాళ్ళేగాని ఇచ్చే వాళ్ళు
కనిపించలేదు. ఏడెనిమిది నెలలు చూసి,
ఉండబట్టలేక సుబ్బయ్య, ధర్మయ్యను
అడిగేశాడు.

పూర్తిగా ఏడాది అయ్యేవరకూ చూడమ
న్నాడు ధర్మయ్య.

ఏడాది గడిచిపోయింది. అప్పులిచ్చి
సుబ్బయ్య చాలా డబ్బు పోగొట్టుకున్నాడు.
ఒక్కడూ డబ్బు సరిగా తిరిగి ఇయ్యలేదు.

సుబ్బయ్య రాయి పుచ్చుకుని కోపంగా
వెళ్ళి, ధర్మయ్య ముందు విసిరికొట్టి, “అంతా
పచ్చిమోసం! మీ మాటలు నమ్మి బోలెడు
డబ్బు నష్టపోయాను,” అన్నాడు.

“నా దగ్గిర బాగానేపని చేస్తోందే ఆ రాయి!”
అన్నాడు ధర్మయ్య.

“నా మొహం పని చేసింది! ఏడాది దాటి
పోయింది, నా బాకీయే మీరింకా వసూలు
చెయ్యలేదు. మీ రాళ్ళలో ఏ మహిమా
లేదు,” అన్నాడు సుబ్బయ్య.

“నా బాకీ వసూలు కాకపోవట మేమిటి?
వడ్డీతో సహా వసూలయింది. నేనా రాయిని
మీకు ఊరికేనే ఇచ్చాను. మీరిచ్చిన డబ్బు
బాకీ కింద జమ వేసుకున్నాను,” అన్నాడు
ధర్మయ్య నవ్వుతూ.