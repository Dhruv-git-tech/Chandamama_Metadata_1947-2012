రాఘవయ్యను విచారించే రోజున సభ
ప్రముఖులతో క్రిక్కిరిసిపోయింది. రాజు
నిర్ణయం వినడానికి ప్రజలు పెద్ద ఎత్తున
తరలివచ్చారు.

రాజు రాఘవయ్యను రప్పించి ఏం జరి
గిందీ సభికులకు వివరించమన్నాడు.

రాఘవయ్య ఆ నాటి రాత్రి జరిగినదంతా
పూసగుచ్చినట్టు వివరించి, “ధర్మ ప్రభు
వులు! ఆ మోసగాళ్ళను శిక్షించి, నాకు తగిన
న్యాయం చెయ్యాలి,” అంటూ రాజుకు
చేతులెత్తి మొక్కాడు.

ఆ తరవాత రాజు సభికులను ఉద్దేశించి,
“విన్నారు కదా! బాటసారులు రాఘవయ్యను
మోసం చేశారు. అందులో సందేహం లేదు.
అయితే, ఇక్కడ మరో ముఖ్య విషయం
మరిచిపోకూడదు. బాటసారుల వద్దనున్న లక్ష
వరహాల బంగారాన్ని పదివేల వరహాలకే
సొంతం చేసుకోవాలని చూడడం రాఘ
వయ్య దురాశ. ఆ దురాశ అతడిలోని వివే
కాన్ని మింగేసింది. అందువల్లే లక్ష వరహాల
బంగారాన్ని పదివేలకే ఎందుకు వదులు

కుంటారన్న విషయం అతడికి స్ఫురించ
లేదు. ఇలాంటి మోసాలు అక్కడక్కడ
జరుగుతున్నాయని తెలియవచ్చింది. అయినా
వాటి నుంచి ప్రజలు గుణపాఠం నేర్చు
కోవడం లేదు. ఇలాంటి మోసం ఒకసారి
జరిగితే, మోసం చేసిన వారిని కఠినంగా
శిక్షించవచ్చు. కానీ మళ్ళీ మళ్ళీ జరిగా
యంటే మోసపోయినవారిదే బాధ్యత. నిజా
నికి మనభటులు మరునాడే బాటసారులుగా
నటించిన ఆ మోసగాళ్ళను పట్టుకుని వాళ్ళ
దగ్గరున్న పదివేల వరహాలు స్వాధీనం చేసు
కున్నారు. వాటిని ఇప్పుడే రాఘవయ్యకు
అప్పగిస్తున్నాను. మునుముందు ఇలాంటి
మోసాలు పునరావృతం కారాదు. ఈ విషయం
మీకందరికీ తెలియాలనీ, అది మీ మధ్య
చర్చనీయాంశం కావాలనీ, రాఘవయ్యను
వారం రోజుల పాటు బంధించాను. అప్రమ
త్తులై మెలగండి,” అన్నాడు.

యశోవర్ధనుడి యుక్తి యుక్తమైన, ప్రబో
ధాత్మకమైన న్యాయనిర్ణయానికి సభికులు
జేజేలు పలికారు.