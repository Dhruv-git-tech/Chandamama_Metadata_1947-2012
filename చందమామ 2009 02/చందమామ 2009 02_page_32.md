“ఇంత గొప్ప వివేకిని కన్న ఆ మహామేధా విని రాజసభకు పిలిపిస్తే మనమందరం చూసి ఆనందించగలం కదా, షహేన్ షా,” అన్నాడు షైతాన్ ఖాన్.

ఇందులో ఏదో తిరకాసు ఉన్నట్టు బీర్బల్ వెంటనే గుర్తించాడు. షైతాన్ ఖాన్ అంత మంచి వాడు కాదు. తెలివైనవాడేగాని, ఆ తెలివిని మంచి పనులకు ఉపయోగించే స్వభావం కాదతనిది. కుట్రలు, కుయుక్తుల మీదే ధ్యాస.

షైతాన్ ఖాన్ మాటల అంతరార్థం ఏమై ఉంటుందా అని బీర్బల్ ఆలోచించాడు. తన తండ్రి విద్యావంతుడు కాడనీ, నీతీ నిజాయి తీతో ముక్కు సూటిగా ప్రవర్తించే వ్యక్తి అనీ అతడికి తెలుసు. పైగా రాజాస్థానంలోని వారి లౌక్యం, కపట ప్రవర్తన గురించి ఆయనకు అసలు తెలియదు. అలాంటి అమాయక వ్యక్తిని రాజసభకు పిలిచి ఆయనలోని లోపాలను బట్ట బయలు చేసి తనను దెబ్బతీయాలనుకుంటు న్నాడు కాబోలు. అతడి పాచిక తన వద్ద పారదని గ్రహించలేని మూర్ఖుడు. తను తవ్విన గోతిలో తనే చతికిల పడేట్టు చేయాలి అనుకున్నాడు.

చక్రవర్తి “బీర్బల్!” అని పిలవడంతో అతడి ఆలోచనలకు అంతరాయం కలిగి ఆయన కేసి చూశాడు.

“మీ తండ్రిని మేము చూడాలి,” అన్నాడు చక్రవర్తి.

“చిత్తం, ప్రభూ,” అన్నాడు బీర్బల్ విన యంగా.

“వెంటనే మా వాహనంలో బయలుదేరి మీ గ్రామానికి వెళ్ళి ఎల్లుండికల్లా మీ తండ్రిని వెంటబెట్టుకుని రావాలి,” అని ఆజ్ఞాపిం చాడు చక్రవర్తి.

“చిత్తం ప్రభూ! తమ ఆజ్ఞానుసారం ఇప్పుడే బయలుదేరుతున్నాను,” అంటూ బీర్బల్ అక్కడి నుంచి బయలుదేరాడు.

మరునాడు తెల్లవారేసరికి వాహనం పల్లెటూరి లోని బీర్బల్ తండ్రి ఇంటి ముందు ఆగింది. బీర్బల్ వాహనం దిగి, “నాన్నా,” అంటూ వెళ్ళి తండ్రి పాదాలకు నమస్కరించాడు.

“ఎన్నాళ్ళకెన్నాళ్ళకు వచ్చావు నాయనా! బావున్నావా?” అంటూ బీర్బల్ ను లేవనెత్తిన తండ్రి అతణ్ణి ఆప్యాయంగా కౌగిలించుకు న్నాడు. ఆ తరవాత అవీ ఇవీ మాట్లాడుకున్నాక భోజనం ముగించారు. విశ్రాంతి తీసుకుంటు న్నప్పుడు బీర్బల్ తను వచ్చిన సంగతి బయట పెట్టాడు.

“నేనా? రాజుగారి సభకు రావడమా? అక్కడ పెద్దల మధ్య ఎలా నడుచుకోవడమో కూడా

ఫిబ్రవరి 2009