## మన వారసత్వ ప్రదేశాలు
### నందాదేవి పూలలోయ

ప్రకృతి ప్రేమ, పర్వతారోహణ పట్ల ఆసక్తి కలిగిన వారయితే మీరు తప్ప కుండా నందాదేవిని, పూలలోయను సందర్శించాలి. నందాదేవి నేషనల్ పార్క్ ఉత్తరాంచల్ చమోలీ జిల్లా హిమాలయ సానువులలో ఉన్నది.
ఇక్కడి డబ్ల్యు డబ్ల్యు గార్డెన్ ప్రాంతం

1983లోనే కనుగొనబడింది. 1936వ సం.లో టిల్మాన్, ఎన్. ఇ. ఓడెల్ ఇక్కడికి వెళ్ళిరావడంతో ఈ ప్రాంతంపైన పెద్ద ఎత్తున ఆసక్తి పెరిగింది.

1939లో గేమ్ శాంక్చువరీగానూ 1982లో నేషనల్ పార్క్ జాతీయోద్యానంగా నామ కరణం చేయబడింది. 1988లో యునెస్కో దీనిని ప్రపంచ వారసత్వ ప్రదేశంగా ప్రకటించింది.

పశ్చిమ హిమాలయాలలోని వ్యాలీ ఆఫ్ ఫ్లవర్స్ నేషనల్ పార్క్ అనే పూలలోయ మైమరపించే ప్రకృతి సౌందర్యానికి పేరుగాంచింది. ఎక్కడ చూసినా బిచ్చుకున్న ఆల్పైన్ పువ్వులతో కనులవిందు చేస్తాయి. వైవిధ్యానికి పేరుగాంచిన ఈ ప్రాంతం మంచు చిరుత, కస్తూరి జింక, భరాల్ వంటి పలు అరుదైన, అంతరించి పోతూన్న క్షీరదాలకు నిలయంగా ఉంటోంది. వృక్ష శాస్త్రవేత్తా, పర్వతారోహకుడూ అయిన ఫ్రాంక్ ఎస్. స్మిత్, మౌంట్ కామెట్‌కు వెళుతుంది. వ్యాలీ ఆఫ్ ఫ్లవర్స్‌ను కనుగొన్నాడు. ఇది నందాదేవికి వాయవ్యదిశగా 20 కి.మీ. దూరంలో ఉన్నది. దీని అందచందాలను చూసి ఆశ్చర్యపడే పర్యాటకులు దీనిని 'దేవతల నివాసం'గా కర్తిస్తారు. ఈలోయ వర్షాకాలంలో అసంఖ్యాకమైన రకరకాల పువ్వులతో మరింత శోభాయమూనంగా కనిపిస్తుంది. 2005వ సం.లో దీనిని ప్రపంచ వారసత్వ ప్రదేశాల జాబితాలోకి తీసుకున్నారు.

లక్ష్మణుడి ప్రాణాలు కాపాడడానికి హనుమంతుడు ఇక్కడి నుంచే సంజీవనీ మూలికను తీసుకువెళ్ళాడని చెబుతారు.

ఇక్కడదేవదారు, భూర్జం, రోడోడెండ్రాన్, జూనిపర్ చెట్లు విరివిగా కనిపిస్తాయి. నందాదేవిలో 312 పుష్పజాతులు ఉన్నాయి. వాటిలో 17 చాలా ప్రత్యేకమైనవని చెబుతారు. అంతరించి పోతూన్న అరుదైన 14 జాతుల క్షీరదాలు ఈ ఉద్యానంలో ఉన్నాయి.

ఎత్తయిన ప్రదేశం గనక, సంవత్సరం పొడవునా ఇక్కడ చలిగా ఉంటుంది. అరు నెలల పాటు ఈ ప్రాంతం మంచుతో కప్పబడి ఉంటుంది. జూన్-ఆగస్ట్ మధ్య వర్షాకాలం గనక ఏప్రిల్-అక్టోబర్ నెలల మధ్య వెళ్ళిరావడానికి అనుకూలంగా ఉంటుంది. సమీపంలో ఉన్న జోషిమర్‌లో బస, భోజన సదుపాయాలు లభిస్తాయి.