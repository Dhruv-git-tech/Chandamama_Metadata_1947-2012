గొప్ప మేధావి. ఎలాంటి క్లిష్ట సమస్యకైనా చిటి
కెలోపరిష్కారం చెప్పగలడు. అతణ్ణికన్నందుకు
మీరు గర్వించాలి," అన్నాడు చక్రవర్తి.

బీర్బల్ తండ్రిచిన్నగా నవ్వుతూ, వినయంగా
తల పంకించాడు తప్ప పెదవి విప్పలేదు.

“షహేన్షా! ఈ జ్ఞాన వృద్ధుణ్ణి చూడడానికి మాకూ ఎంతో సంతోషంగా ఉన్నది. ఆయన వాకందరికీ కూడా తండ్రిలాగా కనిపిస్తు న్నాడు,” అంటూ షైతాన్ఖాన్, ఆయనతో మరింత సేపు మాట్లాడడానికి అనుమతి కోరు తున్నట్టు చక్రవర్తి కేసి చూశాడు.

చక్రవర్తి అనుమతిస్తున్నట్టు చేయి ఊపాడు.

షైతాన్ఖాన్ చుట్టపక్కల ఒకసారి పరిశీల
నగా చూసి, పెద్ద పెద్ద అంగలు వేసుకుంటూ
బీర్బల్ తండ్రి వద్దకు వెళ్ళి, వంగి ఆయన
పాదాలు తాకి నమస్కరించాడు.

“దీర్ఘాయుష్మాన్ భవ!” అంటూ బీర్బల్ తండ్రి అతడి తలను తాకి ఆశీర్వదించాడు.

“బాబాజీ! మీ కొడుకు ఈ రాజ్యంలో అందరికన్నా తెలివైనవాడు. మరి అతణ్ణి కన్న మీరు మరెంతమేధావంతులో కదా?” అన్నాడు షైతాన్ఖాన్.

బీర్బల్ తండ్రి మందహాసం చేస్తూ తల పైకెత్తి చూశాడు.

“అతడు మీకు చాలా అమూల్యమైన వాడు కదా?” అని అడిగాడు షైతాన్ఖాన్.

బీర్బల్ తండ్రి మెల్లగా తలపంకించాడు.

“అతడు మీపట్ల భక్తి శ్రద్ధలతో మీ అవసరాన్నీ సమకూరుస్తున్నాడా?” అని అడిగాడు షైతాన్ఖాన్.

పెద్దాయన మళ్ళీ మందహాసంతో తల పంకించాడు.

“మన చక్రవర్తి గురించి తమరేమనుకుంటు న్నారు?” అని అడిగాడు షైతాన్ఖాన్ ఆయన్ను ఇరుకులో పెట్టాలని.

పెద్దాయన నవ్వి మౌనంగా ఊరుకున్నాడు.

షైతాన్ఖాన్ మళ్ళీ అదే ప్రశ్న అడిగాడు.
పెద్దాయన చిరునవ్వు నవ్వాడుగాని ఒక్క మాట
ఆయన నోటి నుంచి బయట పడలేదు.

అప్పుడు బీర్బల్ లేచి నిలబడి చక్రవర్తితో,
“షహేన్షా! ప్రభువులంటే ఆయనకు మహా
గౌరవం. సాటిలేని తమ ధర్మబుద్ధిని గురించి
బాగా తెలుసు. వినయశీలి; విశ్వాసపాత్రుడైన
పౌరుడు గనక తమ ఎదుట ఆ మాట అనడా
నికి ఆయనకు నోరు పెగలటం లేదు. మేటి
మొగల్ చక్రవర్తిని గురించి న్యాయనిర్ణయం
చేయవలసింది మనం కాదు. సాధారణ ప్రజలు.
మా తండ్రికి దైవభీతి ఎక్కువ. మేమందరం
అనునిత్యం తమలో దైవాన్ని సందిర్భిస్తున్నాం.