భారత దర్శిని

## ప్రతి శుక్రవారం పచ్చటి ఆకులు

పులి పస్తులున్నా గడ్డి తినదు అనే సామెత మీరు వినే ఉంటారు. అయినా అహ్మదాబాదు కమలా నెహ్రా జంతు ప్రదర్శనశాలలోని పులులు శుక్రవారం వెదురు ఆకులు తినడం చూడవచ్చు. అవే కాదు. ఇక్కడి మరికొన్ని మాంసాహార జంతువులు కూడా పచ్చికను కొద్ది కొద్దిగా మేస్తూంటాయి.

కడుపునిండా మాంసాహారం తిన్నాక, అది బాగా జీర్ణంకావడానికి ఇక్కడి మాంసాహార జంతువులు గడ్డి, ఆకులులాంటి శాకాహారు కొద్దిగా తింటాయి.

కంకారియా జూ సూపరిండెంట్ వారానికి ఒకసారి మాంసాహార జంతువులన్నీ గడ్డి మేస్తాయని చెబుతున్నాడు. ఈ అలవాటు ఆ జంతువుల జీర్ణవ్యవస్థను క్రమబద్ధం చేయడానికి ఉపయోగపడతాయి. ఇక్కడి పులలను వారానికి ఒకసారి వెలుపలికి వదిలిపెడతారు. అప్పుడవి తమ కడుపులను శుభ్రం చేసుకోవడానికి గడ్డి, ఆకులు తింటాయి.

## నీళ్ళ మధ్య నవగ్రహ ఆలయం

రామేశ్వరానికి డెబ్బై కి.మీ. దూరంలోని దేవీపట్నం తిలకేశ్వర ఆలయం నవగ్రహదేవాల యంగానే ప్రసిద్ధి గాంచింది. శ్రీరాముడు వనవాసం చేసినప్పుడు దేవీపట్నంలోని నవగ్రహాలను పూజించాడనీ, ఆ సమయంలో ఉధృతంగా వీచిన అలలను నియంత్రించాడనీ స్థలపురాణాలు పేర్కొంటాయి. ఈ ఆలయం మొదట నీళ్ళలోపల నిర్మించ బడిందని చెబుతారు.

మానవుల జీవితాలను వాళ్ళ వాళ్ళ పూర్వజన్మకర్మలను బట్టి నవగ్రహాలు నడిపిస్తాయని హైందవపురాణాలు పేర్కొంటాయి.