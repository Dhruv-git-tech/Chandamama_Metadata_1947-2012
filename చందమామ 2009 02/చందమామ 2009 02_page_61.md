పెట్టి రాముడి శరణు కోరి వచ్చాను. నేనిలా వచ్చానని రాముడికి వెంటనే నివేదించండి.”

ఈ మాటలు వింటూనే సుగ్రీవుడు లక్ష్మణుడి వెంట రాముడున్న చోటికి వెళ్ళి, “రావ ణుడి తమ్ముడు విభీషణుడట, నలుగురు రాక్షసులను వెంట బెట్టుకుని నిన్ను శరణు వేడ వచ్చాడు. కొంచెం జాగ్రత్తగా ఉండాలి. ఈ రాక్షసులను నమ్మరాదు; వారు కామ రూపులు, శూరులు, అదృశ్యంగా ఉండగల వారు, మాయావులు. ఇతను రావణుడి వేగులవాడుగా వచ్చి, మన విశ్వాసం సంపాదించి, మన మధ్య భేదాలు కలిగించవచ్చు; సందేహం లేదు. లేదా ఎప్పుడో ఒకప్పుడు ఇతనే మన మీద దెబ్బ తీయవచ్చు. మన శత్రువుకు తమ్ముడైన ఇతని నెలా నమ్మటం? రావణుడే ఇతణ్ణి పంపి ఉండవచ్చు. ఇతణ్ణీ, ఇతడి అనుచరులనూ వెంటనే చంపటం మంచిది,” అని హెచ్చరించాడు.

రాముడు సుగ్రీవుడి సలహా విన్న మీదట వానర ప్రముఖుల కేసి చూసి, “సుగ్రీవుడు ఆలోచించి చెప్పిన మాట విన్నారు గదా. అలాగే మీరందరూ కూడా బాగా ఆలోచించి

మీకు మీకు తోచిన సలహాలివ్వవచ్చు,” అన్నాడు.

విభీషణుడు ఎలాటి వాడయినదీ స్పష్టంగా తేల్చుకున్న మీదట అతనిని నమ్మటమో, మానటమో తేల్చుకుందామని అంగదుడ న్నాడు. అతణ్ణి పరీక్షించటానికి సూక్ష్మ బుద్ధి గల చారుణ్ణి పంపుదామని శరభుడన్నాడు. విభీషణుడు ఇక్కడికి రావటమే అనుమానా స్పదంగా ఉన్నదని జాంబవంతుడన్నాడు.

హనుమంతుడు అందరి సలహాలనూ కొట్టి పారేశాడు. “విభీషణుడి మంచి చెడ్డలు విచారించటం ఎలా? సమీపంలో ఉన్న వాడి వద్దకు చారుణ్ణి ఎలా పంపటం? విభీషణుడు ఈ సమయంలో ఇక్కడికి రావటానికి తగిన కారణం ఉన్నది. రావణుడు దుర్మార్గుడని అతనికి తెలుసు. అలాగే రాముడు వాలిని చంపి సుగ్రీవుడికి రాజ్యాభిషేకం చేసిన సంగతి కూడా అతనికి తెలుసు. అతను రాజ్యం కోరి బుద్ధిపూర్వకంగానే తన అన్నను వదిలి ఇక్కడికి వచ్చాడు. ఇలా నాకు తోస్తు న్నది. తరవాత నీ ఇష్టం,” అన్నాడు హను మంతుడు రాముడితో.