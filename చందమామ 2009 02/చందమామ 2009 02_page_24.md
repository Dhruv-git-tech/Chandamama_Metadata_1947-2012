చందమామ కబుర్లు

## పెంపుడు జంతువు కోసం ఒబామా వాగ్దానం

బిరాక్ ఒబామా ఎన్నికల ప్రచారంలో అమెరికా ప్రజలకు ఎన్నో వాగ్దానాలు చేశాడు. వాటన్నిటిలోకీ ఆయన తన కుమార్తెలు మలీయా (10) శషా (8)లకు చేసిన వాగ్దానం చాలా ప్రత్యేక మైనదనే చెప్పాలి. శ్వేతసౌధానికి చేరేప్పుడు వాళ్ళు ఆప్యాయంగా పెంచుకుంటూన్న కుక్కపిల్లను కూడా తీసుకువెళ తామన్నదే ఆ వాగ్దానం. “మీ ఇద్దరినీ నేను మీరు ఊహించ లేనంతగా ప్రేమిస్తున్నాను. మీరు ఎంతో ఆప్యాయంగా పెంచుకుంటూన్న కుక్కపిల్లను కూడా మనతో తీసుకువెళదాం,” అన్నాడు ఒబామా తస పిల్లలతో.

యునైటెడ్ స్టేట్స్ హ్యూమేన్ సౌసైటీ ప్రెసిడెంట్ వేనే పేసిల్ అంతకు ముందు తాము ఒక కుక్కను పోషించగలమని చెప్పిన విషయం ఒబమా కుటుంబానికి గుర్తు చేశాడు. “ఒక దిక్కు లేని జంతు వును చేరదీసి పెంచడానికి సాయపడడం ద్వారా బరాక్ ఒబమా అమెరికన్లకు గొప్ప ఉదాహరణ కావచ్చు,” అన్నాడాయన.

## వీధులకు మహాత్మాగాంధీ పేర్లు

1948 జనవరి 30వ తేదీ గాంధీ ప్రాణత్యాగం చేశారు. “గాంధీజీ అహింసా సిద్ధాంతం, ప్రపంచశాంతి పట్ల ఆయనకు గల నిబద్ధత, దీన జనోద్ధరణకు ఆయన చేసిన కృషి,” మొదలైన వాటిని ప్రపంచ ప్రజలు శాశ్వతంగా గుర్తుంచుకునేలా చేయడానికి అమెరికా నెవాడాలోని గాంధీ మాన్యుమెంట్ కౌన్సిల్ ఆశిస్తోంది. అందులో ఒక అంశంగా రాజన్ జేడ్, రెవ్. జీనీ శావాయ్ జూనియర్తో కలిసి అమెరికాలోనూ ప్రపంచ వ్యాప్తంగానూ 185 నగరాలలోని వీధులకు ‘మహాత్మాగాంధీ మార్గ్’ అని పేర్లు పెట్టాలని సంకల్పించింది. రాజన్ జేడ్, “గాంధీ జీవితం, ఆలోచనలు ప్రపంచం మీద ప్రగాఢ ప్రభావాన్ని చూపాయి. 20వ శతాబ్దపు గొప్ప నైతిక, రాజకీయ, శాంతి నాయకులలో ప్రముఖుడిగా ఆయన మన్ననలు అందుకుంటున్నారు,” అని చెప్పాడు. పేర్లు పెట్టడానికి సంప్రదించిన నగరాలలో జనసాంద్రత అధికంగాగల సియోల్, టోక్యో, న్యూయార్క్, లండన్ మొదలైన నగరాలూ తక్కువగా ఉన్న ఎశ్చెన్, వల్లెటా (వూల్టా) ఎన్ కాంప్ (అండోరా) డుడెలాంజ్ (లక్సెంబర్గ్) వంటి నగరాలూ ఉన్నాయి.

గాంధీ మాన్యుమెంట్ కౌన్సిల్లో ఇతరులతో పాటు క్రైస్తవ, ముస్లిం, హిందూ, బౌద్ధ, యూదు, బహాయో, స్థానిక అమెరికన్ క్లెర్జీ మతాలకు సంబంధించిన వారు కూడా ఉన్నారు.

చందమామ

25

ఫిబ్రవరి 2009