వార్తలు - విశేషాలు :

# సింగపూర్ స్నేహ సహకారం!

ఉద్యానవనాలూ, పార్కులూ అంటే మనకందరికీ తెలుసు. సాయంకాలాలలో పిన్నలూ, పెద్దలూ అక్కడ హాయిగా కాల క్షేపం చేస్తారు. అయితే, 'ఇన్ఫర్ మేషన్ టెక్న లాజికల్ పార్క్' పేరుతో కర్నాటక రాజధాని బెంగళూర్ సమీపంలో ఒక అధునాతన పారిశ్రామిక కేంద్రాన్ని రూపొందించడం విశేషం. విద్యార్థులకు ఆనందం కలిగించే ఈ 'పార్కు'కు గత జన వరి 28వ తేదీ బెంగళూర్ కు 18 కి.మీ. దూరంలో వున్న వైట్ ఫిల్డ్ లో శంకుస్థాపన జరిగింది. ఈ పథకానికి సింగపూర్ ప్రధాన మంత్రి గో చోక్ టాంగ్ ప్రారంభోత్సవం చేశారు.

ఈ 'పార్కు' నుగురించి మరికొన్ని విషయాలు తెలుసు కోవడానికి ముందు, మనదేశంతో స్నేహసంబంధాలు కలిగి వున్న సింగపూర్ ను గురించి కొంత తెలుసుకుందాం. రెండవ ప్రపంచ యుద్ధానికి (1939 - 45) పూర్వం భారతీయులు చాలామంది జీవనోపాధికోసం అప్పటి ఫెడరేటెడ్ మలే స్టేట్స్ (ఎఫ్.ఎమ్. ఎస్.) అని పిలువబడిన సింగపూర్, మలయా మొదలైన ప్రాంతాలకు వెళ్ళి స్థిరపడ్డారు.

మద్రాసు హార్బర్ లో గాని, తూతుక్కుడి హార్బర్ లో గాని టిక్కెట్ కొనుక్కుని స్టీమర్ లలో అక్కడికి వెళ్ళేవారు. ఆరోజులలో పాస్పోర్ట్ వీసా గొడవలు లేవు. ఆ విధంగా భారతీయులు చాలామందికి సింగపూర్ నివాస స్థానమయింది. వాళ్ళు అక్కడి చైనా, మలయా ప్రజలతో అన్యోన్యంగా కలిసిపోయే వాళ్ళు.

దక్షిణ చైనా సముద్ర ముఖద్వారంలో వున్న సింగపూర్ లేదా సింహపుర అనే ద్వీపాన్ని మలేయా భాషలో 'టెమాసెక్' (సముద్ర పట్టణం) అని పిలిచే వాళ్ళు. బ్రిటిష్ నావికుడు సర్ స్టాంఫోర్డ్ రాఫిల్స్ 1819వ సం॥లో అక్కడికి చేరేనాటికి అదాకజాలరులపల్లెగా మాత్రమే ఉండేది. అతడు అప్పటి అధికారులతో ఒక ఒప్పందంకుదుర్చుకున్నాడు. దానినొక వ్యాపార కేంద్రంగా చేయడానికి ఈస్ట్ఇండియా కంపెనీ అనుమతి పొందింది. అదే సింగపూర్ అభివృద్ధికి తొలిమెట్టయింది.

1858వ సం॥లో ప్రత్యక్షంగా బ్రిటిష్ అధికారంలోకి వచ్చాక అక్కడి సంపదలు పెరిగాయి. 'స్టేయిట్ సెటిల్ మెంట్స్' అధికార