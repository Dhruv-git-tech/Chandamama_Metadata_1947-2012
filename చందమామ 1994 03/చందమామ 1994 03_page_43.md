ఇలా ఎన్నని చెప్పను?” అంటూ గోవిందయ్య మీద తాడి ఎత్తున ఎగిరాడు.

“ఈ జరిగినదానికి నామీద కోపం తెచ్చు కుని ప్రయోజనం లేదు. ఇప్పుడు నన్నేం చెయ్యమంటారో చెప్పండి!” అన్నాడు గోవిందయ్య శాంతంగా.

“నీచిలకను తీసుకుని, నా డబ్బు నాకివ్వు!” అన్నాడు రాజయ్య.

“అయ్యా, అదేం కుదరదు. మీరు మోజు పడి చిలకను కొనుక్కుపోయారు. చిలక ఏ గుటిలో వుంటే, ఆ గుటిపలుకులు పలుకు తుందని సామెత! అయినా, మర్యాదమరిచిన చిలకను, నేను మాత్రం ఏం చేసుకుంటాను? పద్దనుకుంటే — దాన్నలా గాలికి వదలండి!” అన్నాడు గోవిందయ్య.

రాజయ్య మారుమాట్లాడలేక, పంజరంలో నుంచి విసురుగా చిలకను బయటికి లాగి విడిచి పెట్టి, పంజరాన్ని నేలకేసి కొట్టి, కదం తొక్కుతూ వెళ్ళిపోయాడు.

రాజయ్య వెళ్ళిన కొద్దినిమిషాలకు, గోవిందయ్య భార్య ఇంట్లో నుంచి వచ్చి, భర్తతో

“ఆ దరిద్రపుగొట్టు చిలక గాలికి వదిలి పెడితే ఎగిరి వెళ్ళిపోక, తగుదునమ్మా అంటూ పెరటి వాకిటి నుంచి ఇంట్లోకి జొరబడింది. ఇప్పుడు అది తిట్టే తిట్లకు హద్దూ పద్దూ లేదు. ఎంత అదిలించినా పోవడం లేదు,” అన్నది.

భార్య మాటలకు గోవిందయ్య పెద్దగా నవ్వి, “చిలకను అలా ఊరికే ఆడిపోసుకోకు. అది మన అదృష్ట దేవత! దానికి ప్రతి నాలుగు దినాలకు ఒకసారి, తిన్నన్ని బాదం పవ్వులు పెట్టాలి. అలా చేయకపోతే, దానికి కోపం వచ్చి, మంచీ మర్యాద మరిచి తిట్లకు లంకించుకుంటుంది. ఇది కోయవాడు నాకు చెప్పిన రహస్యం, రాజయ్యకు నేను చెప్పు లేదు!” అన్నాడు.

“సరే, ఇప్పుడు దాని నోరు, మూయించడం ఎట్లా?” అని అడిగింది గోవిందయ్య భార్య.

“దానికి గుట్లో వున్న బాదంపవ్వులు తీసి పెట్టు. క్షణాల్లో అది ఎంత మర్యాదగా మాటలు పలుకుతుందో, నీకే తెలుస్తుంది!” అంటూ గోవిందయ్య చెప్పులు తొడుక్కుని రచ్చబండ కేసి బయలుదేరాడు.