ఇద్దరూ సముద్రతీరం చేరారు. ఎత్తయిన
బండలను తాకే అలలశబ్దం తప్ప వాతావరణం
ప్రశాంతంగానే వున్నది. వాళ్ళు అక్కడి
ఎత్తయిన బండల మీదికి ఎక్కిపడవలేమైనా
వస్తున్నాయేమోనని పరిశీలించి చూశారు. ఎటు
చూసినా చీకటి. ఏదీ కనిపించలేదు. కొంత
సేపటికి సముద్రంలో దూరం నుంచి ఏవో
మాటలు అస్పష్టంగా వినిపించసాగాయి. ఆ
మాటలు క్రమక్రమంగా మరింత గట్టిగా
వినిపించాయి.

“అది నాగసింహుడి కంఠస్వరం కదా?”
అని అడిగాడు కాబూయి.

ఉత్తుంగుడు మాట్లాడలేదు. తదేకంగా
సముద్రం కేసి చూస్తున్నాడు. చాలాసేపు
అలా చూశాక, “కాబూయి! అదిగో చూడు
రాకాసిమృగం!” అన్నాడు.

“ఎక్కడ? నాకేదీ కనిపించడం లేదే!”
అన్నాడు కాబూయి.

ఉత్తుంగుడు చేయెత్తి చూపుతూ, “అదిగో,
నా వేలికి సూచిగా చూడు. రాకాసిమృగం
కొండలాగా నెమ్మదిగా కదిలి వస్తున్నది!”
అన్నాడు.

“ఆగు, నిజమే. ఏదో కొండ కనిపిస్తున్నది.
అదెలాకదులుతుంది?” అన్నాడు కాబూయి.

“ఇంతకు ముందెప్పుడయినా అక్కడ
కొండను చూశావా? మరి హతాత్తుగా ఇప్పు
దెలా మొలిచింది?” అని అడిగాడు ఉత్తుం
గుడు.

“అవును, అది కొండ కాదు. కొండలాంటి
ప్రాణి ఏదో వస్తున్నది. నిజమే!” అన్నాడు
కాబూయి దానికేసి తదేకంగా చూస్తూ.

“అదే రాకాసిమృగం. అది పడవల వెంట
వస్తున్నది. దానికి ముందు చూడు, రెండు
పడవలు వస్తున్నాయి. అంత పెద్ద మృగం
ఇక్కడి ఇరుకు మార్గం గుండా లోపలికి
రాజాలదు కదా?” అని అడిగాడు ఉత్తుం
గుడు.

“అవును. నిజమే. ఏం జరుగుతుందో
చూద్దాం. ఈలోగా రాజుగారు వస్తే మరీ
మంచిది,” అన్నాడు కాబూయి.

“అదిగో వస్తున్నారు, చూడు,” అన్నాడు
ఉత్తుంగుడు.