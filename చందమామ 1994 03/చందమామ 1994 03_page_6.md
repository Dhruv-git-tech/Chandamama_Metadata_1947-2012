చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

పరీక్షలంటే భయమెందుకు?

మార్చ్ నెలరాగానే విద్యార్థులలో భయం పుడుతుంది. ఎందుకంటే ఈ నెలలోనే పరీక్షలు ప్రారంభమవుతాయి. బాధ్యతను గ్రహించి శ్రద్ధగా చదివే విద్యార్థులలో పరీక్షలంటే కొంత భయం ఉండడం సహజమే. అయితే, ఆ భయం మితిమించి పోతే మేలుకన్నా ఎక్కువ కీడు చేస్తుందని గ్రహించడం అవసరం. అయినా, మొదటి నుంచి తరగతులకు క్రమంగా హాజరవుతూ, ఉపాధ్యాయులు చెప్పే పాఠాలను శ్రద్ధగా వింటూ, ఎప్పటి పాఠాలను అప్పటికే చదివేవాళ్ళు పరీక్షలకు భయపడవలసిన అవసరం ఏ మాత్రం లేదు. అటువంటి విద్యార్థులు మరింత పట్టుదలతో చదివితే మంచి మార్కులతో ఉత్తీర్ణులు కావడం సులభం.

అంతేగాని, పరీక్షలను చూసి జడుసుకోవడం చాలా తప్పు. వాటినొక గండంగా భావించి, గట్టెక్కడానికి అడ్డదారులు తొక్క డానికి ప్రయత్నించడం అంతకన్నా అన్యాయం. అడ్డదారులు అన్వేషించడం అంటే ఇతరులనే కాకుండా మనల్ని మనమే వంచించుకోవడమే అవుతుంది.

ఆత్మవిశ్వాసం, నిజాయితీ, పట్టుదల, నిరంతర కృషి పరీక్షలలోనే కాదు; జీవితంలో విజయం సాధించడానికి కూడా ఎంత యినా అవసరం!

సంపుటి: 93

మార్చ్'94

సంచిక: 3

విడిప్రతి : 4.00

సంవత్సర చందా : 48.00