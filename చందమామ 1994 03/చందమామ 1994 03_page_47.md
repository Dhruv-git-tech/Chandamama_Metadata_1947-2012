రామ పట్టాభిషేకం జరిగిన మరుక్షణంలో,
లక్ష్మణుడు జోగుతూ ఫక్కున నవ్వాడు.
సభలో ఎవరికి వారే తమనే లక్ష్మణుడు పరి
హాసం చేశాడని ముఖాలు దించుకున్నారు.
రాముడు లక్ష్మణుడి మీదకు కత్తి ఎత్తాడు.
హనుమంతుడు అడ్డుకొని, లక్ష్మణుడిని
బతిమాలి నవ్వుకు కారణం తెలుసుకుని
సభవారికి ఇలా చెప్పాడు: “వనవాసంలో ఎల్ల
వేళలా సీతారాములను కాచుకుని ఉండ
డానికి లక్ష్మణుడు పధ్నాలుగేళ్ళు నిద్రనూ,
తిండినీ మానుకొని రాముడి పట్టాభిషేకం
తర్వాత నిద్రను రమ్మని చెప్పాడు. అతని
నిద్ర అంతా అతని అర్ధాంగి ఊర్మిళ తీసింది.
పధ్నాలుగేళ్ళు నిద్ర మాని కటిక ఉపవాసం

చేసినవాడి చేతుల్లోనే ఇంద్రజిత్తు చావు
కూడా రాసిపెట్టి వుంది. ఆ విధంగా నిద్ర
ఒక్క క్షణమైనా ఆగకుండా పట్టాభిషేకం
మరుక్షణంలో కునికిపాటు వచ్చినందుకు
లక్ష్మణుడు నవ్వుకున్నాడు.”

హనుమంతుడు చెప్పినదంతా విని
రాముడు, “మరి నేను వనవాసంలో ఒకనాడు
తినమని లక్ష్మణుడికి అరటిపండు ఇచ్చానే!
అది ఏమైనట్టు?” అని అడిగాడు.

అప్పుడు లక్ష్మణుడు చర్రున కత్తితో
తొడను చీల్చి, అందులోంచి అరటిపండును
తీసి, “అన్నయ్య చేత్తో ప్రేమగా ఇచ్చిన ఆ
పండును రామప్రసాదంగా దాచుకున్నాను.
దీనితో ఉపవాసం చాలిస్తున్నాను!” అని
దానిని మింగాడు.

రాముడు లక్ష్మణుడిని గాఢాలింగనం
చేసుకుని, “తమ్ముడా! వచ్చే జన్మలో నీకు
నేను తమ్ముడినై నీ రుణం తీర్చుకుంటాను!”
అని సభలో బిగ్గరగా చెప్పాడు.

బలరాముడికి తాను లక్ష్మణుడిననే పూర్వ
జన్మ జ్ఞానం కలిగి, మూర్ఛ నుంచి తేరుకొని
ఆప్యాయంగా హనుమంతుడి చేతులు పట్టు
కుని, “సంజీవరాయా! సంజీవిని తెచ్చి
అప్పుడు మూర్ఛనుంచి బతికించావు; ఇప్పుడు
మూర్ఛతో నేనెవర్నో నాకు తెలిసేలా చేశావు!
నీ రాముణ్ణి చూద్దువుగాని పద!” అని చెప్పి
అతణ్ణి అక్కడినుంచి కృష్ణుడి దగ్గిరకు తోడ్కొని
వెళ్ళాడు.