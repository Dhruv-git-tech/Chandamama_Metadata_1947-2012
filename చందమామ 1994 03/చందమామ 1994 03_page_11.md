నరేంద్రుడామెకు చిన్నతనం నుంచి
తెలుసు. ఇప్పుడు తనను కాపాడగల సమర్థత
అతడికుందని ఆమె నమ్మకం. ఇలా ఆలో
చించి ఆమె ఒకనాడు అతణ్ణి కలుసుకుని,
తన పరిస్థితులన్నీ చెప్పుకుని, తనను పెళ్ళాడ
మని అడిగింది.

నరేంద్రుడికి చంప అంటే ఇష్టమే కానీ
పెళ్ళయితే, తను గజఈతగాడనిపించుకోవా
లన్న ఆశ నెరవేరదని అతడి భయం. తన
గురువు పరమానందుడి కీవిషయం చెప్పి
సలహా అడిగాడు.

పరమానందుడికి చంప గురించి తెలుసు.
ఆయన నరేంద్రుడిని ఈతకు సంబంధించిన
కొన్ని క్లిష్టమైన ప్రశ్నలు వేశాడు. నరేంద్రుడు

చక్కగా జవాబులు చెప్పాడు. ఆయన అతణ్ణి
మెచ్చుకుని, “నువ్వు ఈతలో రాణిస్తావు. గజ
ఈతగాడివి కావాలని నువ్వనుకుంటున్నావు.
చంప కూడా గజఈతగాడినే పెళ్ళి చేసుకుంటా
నని, ఒకసారి నాతో అన్నది. అందువల్ల
నువ్వు గజఈతగాడివి కాకుండా పెళ్ళి చేసు
కుంటే, ఇద్దరికీ అసంతృప్తిగా వుంటుంది.
కాబట్టి నువ్వు రూపవరం వెళ్ళు. అక్కడ
గణేశుడనే అతణ్ణి కలుసుకో. నేను పంపా
నని చెప్పు. ఆయన నీకు ఈతలో మరికొన్ని
మెళకువలు నేర్పుతాడు. అప్పుడు తిరిగి
వచ్చి చంపను పెళ్ళి చేసుకో,” అని చెప్పాడు.

నరేంద్రుడు రూపవరం వెళ్ళాడు. ఆ
సమయానికి గణేశుడింట్లో లేడు. తండ్రికి
జబ్బు చేస్తే వైద్యుడి కోసం పారుగూరు
వెళ్ళాడు. ఆ వీషయం తెలిశాక, “ఆయన్ని
నేను తొందరగా కలుసుకోవాలి. ఎప్పుడా
స్తాడు?” అని అత్రుతగా అడిగాడు నరేంద్రుడు.

“తిరిగి రావాలని నీకంటే వాడికి ఎక్కువ
తొందర. రేపు మనవరాలిని చూసేందుకు
పెళ్ళివారొస్తున్నారు,” అన్నదాక ముసలమ్మ.

ఆమె గణేశుడి తల్లి అని తెలుసుకున్న
నరేంద్రుడు, “ఇంట్లో పెద్దాయన జబ్బుతో
వుంటే పెళ్ళిచూపులు పెట్టుకున్నారా?” అని
ఆశ్చర్యంగా అడిగాడు.

“సరే — పదిమందున్న ఇంత పెద్ద కొంపలో
అందరూ ఒక్కసారి ఆరోగ్యంగా వుండడం
వీలవుతుందా? జబ్బుదేముందీ — ఈరోజొచ్చి