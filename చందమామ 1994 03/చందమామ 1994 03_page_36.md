ఏది ధర్మం?

పట్టణంలో పుట్టి పెరిగిన నీరజకు, మొదటి సారిగా పల్లె గ్రామాన్ని చూసే అవకాశం కలిగింది. తన మేనమామ పెద్దకూతురు పెళ్ళికి ఆమె, ఆ కొండచరియ గ్రామానికి వచ్చింది. ఆమె తండ్రి నీలకంఠం పట్నంలో పెద్ద వజ్రాల వ్యాపారి. సొంత చెల్లెలి కూతురు పెళ్ళి అని ఎలాగో వీలు కల్పించుకుని కుటుంబంతో బయలుదేరి వచ్చాడు.

వధూవరుల మీద అక్షింతలు చల్లి, ఆదరా బాదరాగా పెళ్ళి భోజనం అయిందనిపించి, తిరుగు ప్రయాణం అయ్యాడు, నీలకంఠం.

నీరజ, తండ్రితో, “నేనిక్కడ ఒకవారం రోజు లుండివస్తాను. ఈ పల్లెటూరి చుట్టూ వున్న తోటలూ, కొండలూ నాకెంతో బావున్నాయి,” అన్నది.

నీలకంఠం ఆ మాటలకు ఏదో అభ్యంతరం చెప్పబోతూంటే, ఆయన రెండో మేన కోడలు కమల కల్పించుకుని, “అవును,

మామయ్యా! నీరజకు ఈ చుట్టుపక్కల చూడ వలసినవన్నీ చూపించి, నేనే స్వయంగా తీసు కువచ్చి మీ ఇంట దిగబెడతాను, సరేనా?” అన్నది.

పక్కనే వున్న నీలకంఠం చెల్లెలు, “నీరజ సరదాను కాదనకు, అన్నయ్యా!” అన్నది.

ఇక చేసేది లేక, నీరజకు ఎన్నో జాగ్రత్తలు చెప్పితిరుగు ప్రయాణం అయ్యారు, నీలకంఠం దంపతులు.

నీరజకు ఆ గ్రామంలోని మామిడి తోటలు నచ్చాయి. కొండ మీది దేవీ ఆలయం నచ్చింది. మేనమామ కూతుళ్ళు పెంచుతున్న గులాబీ తోట నచ్చింది. ముఖ్యంగా, ఆ గులాబీ తోటకు దాపులనే వున్న కొండలపై నుంచి కనిపించే సూర్యోదయ దృశ్యం, ఆమెను ఎంతగానో ఆకర్షించింది. ఆ దృశ్యం చూడ దానికి ఆమె చీకటితోనే స్నానం చేసి, కమలతో కలిసి గులాబీతోటలోకి వెళ్ళేది.