నన్ను అనుగ్రహించు!” అని భక్తితో వేడు కున్నాడు.

“హనుమా! కొంచెం ఆగు! లక్ష్మణుడు ఇక్కడే వున్నాడు గదా, సీత ఇంకా రావాలి!” అని కృష్ణుడు చెప్పి, సీతగా రమ్మని సత్య భామకు కబురు పంపాడు.

జన్మజన్మలుగా కృష్ణుడికి తానే అసలైన భార్యనని గర్వంగా అనుకునే సత్యభామ, “అదెంత పని!” అని ఏడువారాల నగలు అలంకరించుకొని పారిజాత పుష్పాలు కొప్పు నిండా తురుముకుని, ఒయ్యారంగా వచ్చి రీవిగా కృష్ణుడి పక్కన నిల్చున్నది.

హనుమంతుడు సత్యభామను చూసే చూడగానే, “ఒహె! చంద్రసేనవు గదుటమ్మా

నీవు! అప్పుడు రాముడు కృష్ణావతారంలో అష్టభార్యలలో ఒకతెగా నిన్ను చేసుకుంటా నన్న మాట నిలబెట్టుకున్నాడన్న మాట! నువ్వు ధన్యురాలివమ్మా, చంద్రసేనా!” అని అన్నాడు.

ఆ మాటలతో సత్యభామకు పూర్వస్మృతి కలిగి గర్వం విడిచిపెట్టి, రుక్కిణి దగ్గరకి వెళ్ళి, “అక్కా సీతవైన నువ్వు హనుమంతుడిని అనుగ్రహించు!” అని వినయంగా వేడు కున్నది.

రుక్కిణి సీతగా వచ్చింది. కృష్ణుడు కోదండ రాముడై కుడిచేత్తో హనుమంతుడిని దీవించాడు. బలరాముడు లక్ష్మణుడై వినయంగా రాముడి పక్కన నిల్చున్నాడు. హనుమంతుడు రాముడి పాదాలను తదేకంగా చూస్తూ భక్తితో చేతులు జోడించి, బ్రహ్మానందంలో మునిగి పోయాడు.

రామావతార రూపం ఉపసంహరించుకొని కృష్ణుడు హనుమంతుణ్ణి తట్టి, “హనుమా! నువ్వు వెళ్ళి హిమాలయసానువుల్లో వున్న కదళీవనంలో వుండు. అక్కడికి నీకు తమ్ము దైన వాయుకుమారుడు భీముడు వస్తాడు. అతనికి గదాయుద్ధం, మల్లయుద్ధంలోని మెళకువలన్నీ చేసి చూపించి, నేర్పు!” అని చెప్పాడు.

సత్యభామ హనుమంతుడి ముంగిటకు వచ్చి, “ఆనాడు రాముడిని నాదగ్గరికి తీసుకు వచ్చి, ఈనాటి సా భాగ్యానికి కారకుడివైన