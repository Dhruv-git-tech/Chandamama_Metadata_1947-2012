చెడునుగాక, మంచిని గుర్తించగలుగుతాడు.
క్రమంగా వాళ్ళపట్ల ద్వేషభావం నశిస్తుంది.
నీభర్తఅరోగ్యస్థితి మెరుగవుతుంది,” అన్నాడు.

తర్వాత ఇంటికి తిరిగొచ్చాక నాగరాజు భార్య ఆ రాత్రి భర్తను, “ఏమండీ! ఊళ్ళో అందరూ వరహాలశెట్టి మంచివాడనీ, దయా గుణం కలవాడనీ చెబుతారు. కాని, మీరేమో అతణ్ణి పరమదుష్టుడి కింద మాట్లాడేస్తూం టారు. అతడిలో వీసమెత్తు మంచితనం కూడా లేదనా, మీ నమ్మకం? తెలియకడుగుతు న్నాను, ఇంతకూ ఆ వరహాలశెట్టి, మీకు చేసిన ద్రోహం ఏమిటి?” అని అడిగింది.

ఆ ప్రశ్నకు నాగరాజు ఒక క్షణం నివ్వెర పోయి, “ఆ శెట్టి నాకు ద్రోహం చెయ్యడమా? అలాంటి దేమీ లేదే! మన ఊరు వస్తూనే ముందుగా నాదగ్గిరకు వచ్చి, తనెవరో చెప్పు కుని, బట్టల వ్యాపారం ప్రారంభించబోతున్నా ననీ, నా ఆశీర్వాదం కావాలనీ అడిగాడు. ఇప్పటికీ వీధిలో తారసపడితే నమస్కరించి - మీ దయవల్ల వ్యాపారం బావున్నదని కూడా చెబుతాడు,” అన్నాడు.

“మరి, అలాంటి వరహాలశెట్టి గురించి సాధువు దగ్గిర, అతడికి మీరంటే ద్వేషమని చెప్పారెందుకు? ఆలోచించి చూడండి! అత డికి మీమీద ద్వేషం వున్న సూచనలేం లేవు; మీరే అతడి పట్ల అర్థం లేని ద్వేషం పెంచు కుంటున్నారు,” అన్నది.

ఇందుకు నాగరాజు తలాడిస్తూ, “అవును, నువ్వన్నదే నిజంలా నాకు కనిపిస్తున్నది,” అన్నాడు.

అప్పుడు నాగరాజు భార్య, సాధువు ఇచ్చిన మందంటూ ఒక పాట్లం పాడిని నీళ్ళల్లో కలిపి తాగమని భర్తకు ఇస్తూ, “వరహాలశెట్టి మీద లాగే, మీ దాయాదుల మీద కూడా అను మానం కొద్దీ ద్వేషం పెంచుకున్నారు. వాళ్ళల్లో వున్న మంచి గురించి రేపు చెబుదురుగాని, నిద్రపోండి!” అన్నది.

ఈ విధంగా నాగరాజు భార్య, సాధువు ఇచ్చిన సలహా ప్రకారం క్రమంగా భర్తలో ఇతరుల పట్ల వున్న అసూయనూ, ద్వేషాన్ని పోగొట్టి, అతణ్ణి పట్టి పీడిస్తున్న మాయదారి జబ్బును నయం చేసింది.