రాజయ్యకు, గోడవారగా వున్న పంజరంలో
చిలక ఒకటి కనిపించింది. రాజయ్యను
చూసి చిలక మరొకసారి అవే మాటలు
అన్నది. తనకు మర్యాదగా స్వాగతం చెబు
తున్నది చిలక అని తెలియగానే, రాజయ్య
ఆశ్చర్యానికి హద్దు లేకుండా పోయింది.

ఇంతలో గోవిందయ్య బయటికి వచ్చి,
రాజయ్యను చూస్తూనే, “ఏమిటిలా వచ్చారు?”
అని అడిగాడు.

రాజయ్య తను వచ్చిన పని చెప్పకుండా,
“అలా పాలంకేసి వెళుతూంటే, నీ ఇంట్లోంచి
కొత్త గొంతు వినిపించింది. చూద్దునుగదా,
చిలక! దీన్ని ఎక్కడ నుంచి తెచ్చావు?” అని
అడిగాడు.

“ఆ మధ్య కోయవాడొకడు దాన్ని భుజాన
ఎక్కించుకుని తీసుకుపోతూంటే, ఐదు రూపా
యలిచ్చి కొన్నాను. నాకు పక్షులకు శిక్షణ
ఇవ్వడంలో కొంత అనుభవం వుంది. దాన్ని
ఉపయోగించి చిలకకు మర్యాద — మన్నన,
మాట — పాట వంటివి నేర్పాను,” అన్నాడు
గోవిందయ్య.

“అదా సంగతి! ఇంత మర్యాదగా మాట్లాడే
చిలకలు అరుదు. ఏమీ అనుకోకు, దాన్ని
నాకమ్మెయ్యి, వెయ్యి రూపాయలిస్తాను. నువ్వు
మరొక చిలకకు శిక్షణ ఇచ్చుకోవచ్చు. ఏమం
టావు?” అన్నాడు రాజయ్య.

గోవిందయ్య ఒకపట్టాన చిలకను అమ్మేం
దుకు ఒప్పుకోలేదు. కాని, రాజయ్య అదే

పనిగా బ్రతిమాలడం మొదలుపెట్టాక మెత్త
బడి, డబ్బు తీసుకుని దాన్ని రాజయ్యకు
అప్పగించాడు. అయితే, వారం రోజులు గడిచి
గడవక ముందే, రాజయ్య కోపంతో చిందులు
తొక్కుతూ, చిలకతో సహా గోవిందయ్య
ఇంటికి వచ్చి, “ఈ చిలకకు ఏమాయదారి
రోగం వచ్చిందో ఏమో! రెండురోజులు మాత్రం
ఎంతో మర్యాదగా మాట్లాడింది. అటుతర్వాత
దీని తీరే మారిపోయింది. ఇది పలకని అమ
ర్యాదకరమైన మాటలేదు. ఆడవాళ్ళు కనబడి
నప్పుడల్లా, ‘బోడిముండ’ అంటూ వెక్కి
రిస్తుంది. నా మిత్రులకు శనిగ్రహాలు అని
పేరు పెట్టింది. బంధువులు వస్తే, ‘మీ దిన
కర్మలు ఎప్పుడు’ అంటూ పలకరించింది.