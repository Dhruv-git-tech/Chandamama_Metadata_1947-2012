“బా.... సేనాధిపతి ఇంటికి వెళ్ళాడు,”
అన్నది చిత్ర.

“రాజుగారి దగ్గరికా?” అని అడిగాడు
ఉత్తుంగుడు.

చిత్ర కాదు అన్నట్టు తల అడ్డంగా ఊపి,
“సేనాధిపతి దుర్జయుడి దగ్గరికి!” అన్నది
రాజధానికేసి చేయి చూపుతూ.

ఉత్తుంగుడు అక్కడినుంచి ఉరుకులతో,
పరుగులతో రాజధానిని చేరి సేనాధిపతి
ఇంటిని సమీపించాడు.

లోపల కూర్చుని సేనాధిపతీ, కాబూయీ
ఏదో మాట్లాడుకుంటున్నారు. ఉత్తుంగుణ్ణి
చూడగానే వాళ్ళిద్దరూ ఆదుర్దాగా లేచి నిలబడి,
“ఉత్తుంగా! ఏమయింది? దళనాయకుడె
క్కడ?” అని అడిగారు ఒక్కసారిగా.

“నేను సముద్రంలోకి పడిపోయాను. దళ
నాయకుడికేమయిందో తెలియదు,” అన్నాడు
ఉత్తుంగుడు.

“రాకాసిమృగం దాడి చేసిందా?” అని అడి
గాడు కాబూయీ.

“లేదు. నాగసింహుడే దాడి చేశాడు,”
అంటూ ఉత్తుంగుడు తాను బయలుదేరిన
తరవాత జరిగిన దానిని క్లుప్తంగా వివరిం
చాడు.

అంతా విన్న కాబూయీ, “అదృష్టవశాత్తు
నీ ప్రాణానికేమీ కాలేదు, అంతే చాలు!”
అంటూ ఉత్తుంగుడి చేతిని ఆప్యాయంగా
పట్టుకుని, “రాకాసిమృగాన్ని ఆకర్షించే శతాబ్దిక

పుష్పాలను పట్టుకుపోయి, నాగసింహుడు
ఏం చేయగలడో అంతుబట్టడం లేదు,”
అన్నాడు.

ఆ మాటకు సేనాధిపతి దుర్జయుడు,
“నాగసింహుడి దురాశ మనం ఎరిగినదే.
వాడు ఉత్తుంగుడితో చెప్పినవిధంగా దేనికైనా
తెగించగలడు. వాడి దుష్టపథకాన్ని నెరవేర్చ
డానికి, శతాబ్దికపుష్పాలను ఆశచూపి, రాకాసి
మృగాన్ని నాగపురి మీదికి నడిపించాడంటే
మనకూ, మాణిక్యపురికి పట్టిన గతే పట్టడం
తథ్యం,” అన్నాడు.

“అయితే, ఒక విషయం గమనించాలి.
నాగసింహుడు రాకాసిమృగాన్ని చూడలేదు.
అది పెద్ద కొండలాగా వుంటుంది. అది