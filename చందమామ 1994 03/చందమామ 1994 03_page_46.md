కాంచనహేల హనుమంతుడికి నమస్కరించి, కుమారుడితో సురక్షితంగా పాతాళం లోని నాగలోకంలో పున్న, అన్న వాసుకి దగ్గరికి చేరుకున్నది.

గరుత్మంతుడి భంగపాటు విని బల రాముడు, “గరుడా! విచారించకు. నేను ఆ కోతి పనిపడతాను. బలరామదేవుడు ఆజ్ఞా పిస్తున్నాడు, రమ్మని, ఆ వానరుడికి చెప్పు!” అన్నాడు.

గరుత్మంతుడు భయంభయంగా దూత లాగా వెళ్ళి హనుమంతుడితో అలాగే చెప్పాడు. హనుమంతుడు వినిపించుకోలేదు. రెక్కలు విసురుగా ఆడించి గరుత్మంతుడు అల్లకల్లో లంచేసి మరీ చెప్పాడు. దగ్గిరగా వెళ్ళిముక్కుతో పాడవబోయి, మళ్ళీ నాలుక కరుచుకుని, వచ్చిన దారినే వెళ్ళాడు.

అప్పుడు ద్వారకలో బలరాముడితో ఏదో రాజకీయాలు మాట్లాడాలని వచ్చినట్టుగా వచ్చిన కృష్ణుడు, గరుడుడు చెప్పినదంతా విని, “వెళ్ళు, రాముడు పిలుస్తున్నాడు అని చెప్పు!” అని గరుత్మంతుడిని తిరిగి గంధ మాదన పర్వతానికి పంపించాడు.

గరుత్మంతుడితో హనుమంతుడు ద్వారకకు వచ్చి, “ఓ రామా! నా రామా! రామా!” అంటూ ఎలుగెత్తి పిలిచాడు.

బలరాముడు గర్వంగా లేచి హనుమంతుడి దగ్గరికి వెళ్ళి, “రాముడు కాదు, నేను బల రాముడిని! బలరామదేవాయ నమః అని

మూడుసార్లు అంటివా, నిన్ను క్షమించగలను!” అన్నాడు.

హనుమంతుడికి గొప్ప కోపం వచ్చింది. “ఏమిటేమిటి, బలరాముడివా నువ్వు, అబలరాముడివా?” అని పళ్ళికిలించి వెక్కిరించాడు.

బలరాముడు నాగలి ఆయుధాన్ని హను మంతుడి మీదకు ఎత్తాడు. దాన్ని తోకతో చుట్టి అవతలికి గిరవాటు వేశాడు హనుమంతుడు. కొట్టాలని వస్తున్న బలరాముడిని రెండు చేతులతో బలంగా పట్టుకొని మీదకు ఎత్తాడు. బలరాముడు విలవిలలాడుతూ అలాగే మూర్ఛపోయాడు. ఈ మూర్ఛలో కల లాగ గత వృత్తాంతం నెమరుకు వచ్చింది.