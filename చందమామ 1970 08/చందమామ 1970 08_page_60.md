వాళ్ళు ఇలా మాట్లాడుతూండగానే సేవకుడు గుర్రానికి నీరుపెట్టి తెచ్చాడు.

"ఇక నువ్వు వెళ్ళిపోవటం మంచిది. నేను మొహం తెలీనివాళ్ళతో మాట్లాడుతున్నట్టు తెలీస్తే మా నాన్నకు ఆగ్రహం వస్తుంది," అన్నది మార్లిని.

కీర్తిసింహుడు తన గుర్రాన్ని ఎక్కిఇంటికి వచ్చేశాడు. కాని మార్లినిని మరిచిపోవటం అతనికి సాధ్యం కాలేదు. ఆమెకు స్వేచ్ఛ ఉంటే తనను పెళ్ళాడుతుంది. ఆ నమ్మకం అతని మనోవ్యాధిని మరింత చేసింది. అతను రోజూ ఒంటరిగా కొండలలో తిరగటానికి వెళ్ళి, ఈ విషయమే ఆలోచించాడు.

ఒకనాడు అతను కొండలలో తిరుగుతూండగా ఒక గుడిసే, దాని ముందు కూర్చుని ఒక ముసిలిదీ కనిపించింది. ఆమె అతన్ని చూస్తూనే, "ఏమిటి, బాబూ, సీ విచారం?" అన్నది.

తన మనసులో ఉన్నమాట ఆ ముసిలిదానితో చెప్పుకోవాలనిపించింది. కీర్తి సింహుడికి.

అతని కథ అంతా విని ఆమె, అతన్ని ఒక్క క్షణం ఆగమని, తన గుడిసెలోకి వెళ్ళి, ఒక డబ్బీ తెచ్చింది.

"ఈ డబ్బీలో ఒక చిన్న సారీడు ఉన్నది. దీన్ని నేల మీద పడేస్తే, మంత్రప్రభావం వల్ల, ఒక మహాసర్పంగా మారిపోతుంది. దాన్ని నువు చంపావంటే నువు గౌప్ప వీరుడివని ఖ్యాతి తెచ్చుకుంటావు. దీని సహాయంతో నీ కోరిక నెరవేరుతుందేమో చూడు," అంటూ ఆ డబ్బీని కీర్తి సింహుడికి ఇచ్చింది.

మర్నాడు కీర్తిసింహుడు ఆ డబ్బీని తన దుస్తులలో దాచుకుని శూరవర్మ ఇంటికి వెళ్ళాడు. శూరవర్మ అతన్ని లోపలికి రానిచ్చి, "ఏం పని మీద వచ్చావు?" అని అడిగాడు.