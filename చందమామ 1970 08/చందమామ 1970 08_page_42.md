## సైనికుడియుక్తి

హంగరి సైనికులను హుజార్ లంటారు. వాళ్ళు ఒకసారి సైనికులుగా చేరారంటే పన్నెండేళ్ళపాటు విధిగా రాజుగారికి సేవచెయ్యాలి.

మాత్కాష్ ఆనేవాడు హంగరీకి రాజు అయాక అతను తన సైనికులు ఎప్పుడూ తప్ప తాగి ఉండటం గమనించాడు. హుజార్ సైనికుడికి వారం వారం ఇచ్చే జీతం నాలుగు కానులు. అంత కొద్ది డబ్బుతో హుజార్లు అస్తమానమూ ఎలా తాగగలుగుతున్నారో ఆయనకు అర్దం కాలేదు. సైనికోద్యోగుల నడిగితే వాళ్ళేమీ చెప్పలేకపొయారు.

ఈ రహస్యాన్ని తానే స్వయంగా తెలుసు కోవాలనుకుని రాజు హుజార్ దుస్తులు ధరించి, జేబులో నాలుగు కానులు మాత్రమే వేసుకుని, సాధారణ సైనికుడి లాగా వినే దారం వియలుదేరాడు. ఆయన ఆ నాటి

సాయంకాలానికి సగరం వెలపల ఉన్న ఒక సారా అంగడికి చేరాడు.

అంగడిద్వారం చేరుతూ ఉండగానే లోపలి నుంచి సవ్వులూ కేకలూ వినిపించాయి. తాను కూడా తన నాలుగు కానులతో వినోదం పొందటానికి అదితగిన స్థలమేననుకుని రాజు లోపలికి ఆడుగు పెట్టాడు.

లోపల నలుగురు పాత హుజార్లున్నారు. వారిలో ఒకడు కొత్త హుజారును చూస్తూనే అతని చెవి పట్టుకుని నిలవేసి, "ఏం, కుర్ర కుంకా? సైన్యంలో ఎప్పుడు చేరావు?" అని అడిగాడు.

"ఒక వారం క్రితం," అన్నాడు రాజు.

పాత హుజారు రాజు భుజం తట్టి, "నీ కింకా పన్నెండేళ్ళపాటు కష్టాలున్నాయన్నమాట. దాన్ని గురించి ఆలోచించకు. రెండు కానుల బ్రాందీ కొను. జల్పా చేద్దాం," అన్నాడు.