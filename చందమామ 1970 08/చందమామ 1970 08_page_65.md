తిరుగు ప్రయాణం కూడా చాలా రోజులు పట్టింది; ఆయినా వాంగ్ కై మంగానే ఇంటికి చేరుకుని, తాను తెచ్చిన వస్తువు తన భార్య కిచ్చాడు. అది అద్దం.

వాంగ్ భార్య అత్రంగా గుడ్డ విప్పి అద్దం పైకి తీసి, దాని కేసి చూసింది. అందులో ఆమెకు తన ప్రతిబింబం కనిపించింది. ఆమెకు అద్దమంటే ఏమిటో తెలియదు. ఆ మాటకొస్తే, ఆ గ్రామంలో ఎవరూ అద్దం ఎలా ఉంటుందో ఎరగరు. అందుచేత వాంగ్ భార్య, తన భర్త పట్టణం నుంచి ఇంకో భార్యను తెచ్చుకున్నా డనుకున్నది.

ఆమె ఆ అద్దం పట్టుకుని, ఆ గ్రామం లోనే ఉన్న తన పుట్టింటికి ఏడుస్తూ వెళ్ళి, తన తల్లికి అద్దం ఇస్తూ, "చూడు, నీ ఆల్లుడు పట్టం పోయి ఇంకో పెళ్ళాన్ని తెచ్చుకున్నాడు!" అన్నది,

ఆమె తల్లి అద్దంలో తన ప్రతిబింబం చూసి, "ఇంకో పెళ్ళాన్ని తెచ్చుకోదలిచిన

వాడు పడుచుదాన్ని తెచ్చుకోక వయసు మళ్ళీనదాన్ని తెచ్చుకున్నాడేమే?" అన్నది.

నలుగురూ పోగై గ్రామాధికారికి ఫిర్యాదు చెయ్యాలిసిందే నన్నారు. గ్రామాధికారి, వాంగ్‌నూ, అతని భార్యమా, అత్తగారిసి పిలిపించి, వాంగ్ తెచ్చిన అద్దంలోకి చూశాడు. అందులో మరొక గ్రామాధికారి లాంటివాడు కనిపించాడు.

"నా మీద పోటీకి వీణ్ణి తెస్తారా? ఉండండి మీ మదం అణుస్తా!" అని గ్రామాధికారి ఫిర్యాదీలనూ, ముద్దాయిని కొరడాలతో కొట్టమని భట్టుడితో అన్నాడు.

ఈ అన్యాయానికి అందరూ ఒక్కసారి గెల్లుమన్నారు. గ్రామాధికారి అబద్దం చెబుతున్నాడని అద్దం పట్టుకుని నలుగురూ ఒక సారే లాగారు.

ఈ గలాభాలో అద్దం కాస్తా కందపడి ముక్కలైపోయింది. దానితో అందరి కష్టాలూ ఈడేరాయి.