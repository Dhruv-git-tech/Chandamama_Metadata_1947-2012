"అందుకు సందేహమేమిటి, స్వామీ?" అన్నాడు రైతు.

"ఈ పాలం కంచె పడి పోయింది ఇక్కడేగా?" అన్నాడు రాజు.

"సరిగా ఆక్కడే!" అన్నాడు రైతు.

"ఇందులో నుంచి నీ ఆవు పాలంలోకి జొరబడితే జమీందారు మనిషి కొట్టినప్పుడు, అది ఇక్కడ పడి చచ్చింది. ఆవుహా?" అన్నాడు రాజు.

"అయ్యో, స్వామీ! ఎందుకడుగుతారు?" అన్నాడు రైతు దుఃఖింతో.

"తరపాత ఈ పది గీతలూ, జమీందారు నిన్ను కొట్టించిన కొరడా దెబ్బ లన్న మాటేగా?" అన్నాడు రాజు.

రైతుకు పరమాసందమయింది. అతను రాజును చూసి, "స్వామీ, తెలివంటే మీదే తెలివి. వీళ్ళంతా దండగే! ఒక్కడికి బుర్ర లేదు!" అన్నాడు. మంత్రులందరూ విరగ బడి నవ్వారు.

"సరే, నువు వెళ్ళి, నేను నీకు న్యాయం జరిగేటట్టు తీర్చిస్తానని నీ భార్యతో చెప్పు!" అన్నాడు రాజు. రైతు సెలవు పుచ్చుకుని తన గ్రామానికి తిరిగి వెళ్ళాడు. అతని వెనకనే రాజుగారి ఫర్మానా జమీందారుకు చేరింది.

జమీందారు స్వయంగా రైతు గుడిసెకు పచ్చి, జరిగినదానికి క్షమాపణ చెప్పుకుని రాజొజ్ఞ ప్రకారం రైతుకు ఒక ఇల్లు కట్టించి ఇచ్చి, ఒక గొడ్ల చావడి, పశువుల దొడ్డి. ఏడు పాడి ఆవులూ, అరవై ఎకరాల బంజరు భూమీ రాసి ఇచ్చి, తాసు రైతుకు చేసిన అన్యాయానికి పరిహారం చెల్లించుకున్నాడు.

రైతూ, అతని భార్యా ఇప్పుడు చాలా సుఖంగా బతుకుతూ వచ్చారు. రాజుగారి ధర్మ బుద్ధిని రైతు తరచుగా మెచ్చుకుంటూ ఉండేవాడు. ఆలా మెచ్చుకున్నప్పుడల్లా అతను, "అంత తెలివిగలవాడు ఆ చదువు రాని వాళ్ళనెందుకు జీతాలిచ్చి పెట్టు కున్నాడో!" అని ఆశ్చర్యపోతూండేవాడు.