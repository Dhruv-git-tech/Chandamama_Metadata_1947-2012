నౌకరు కొడితే ఆవు పడిపోయి ప్రాణాలు వదిలిన చోటూ బాగ్గుతో గీశారు. జమీం దారు తనను కొట్టించిన పది కొరడాదెబ్బలకూ పది గీతలు కూడా చేర్చాడు రైతు. ఫిర్యాదులో వివరాలన్నీ చేరాయి.

రైతు ఆ కొయ్యపలకను తన వీపుకు కట్టుకుని రాజధానికి బయలుదేరాడు. పోగా, పోగా, ఒక ఆడవి వచ్చింది. ఆ ఆడవిలో రైతుకు ఒక వేటగాడు కనిపించి, “ఎక్కడికి ప్రయాణం?” అని అడిగాడు.

“రాజుగారిని చూసి ఒక ఫిర్యాదు అందించాలి. ఇదుగో, నా వీపుకు కట్టు కున్నది అదే,” అన్నాడు రైతు.

“దేన్ని గురించి ఫిర్యాదు?” అన్నాడు వేటగాడు.

“ఏం చెప్పేది? నికేపమంటి మా ఆవును చంపేశారు,” అంటూ రైతు ఒక చోట చతికిలబడి, వేటగాణ్ణ కూడా కూర్చోబెట్టి, తన వీపు నుంచి కొయ్యపలక తీసి ఒక్కొక్కటీ చూపుతూ, జరిగినదంతా చెప్పి, పలకమీద గీసిన బామ్మలన్నీ వేటగాడికి వివరించాడు.

అంతా విని ఆ వేటగాడు, “బాగుంది! ఈ ఫిర్యాదు రాజుగారికి చూపించావంతే నీకు తప్పక న్యాయం జరుగుతుంది.” అంటూ తన దారిన తాను సాగిపోయాడు.