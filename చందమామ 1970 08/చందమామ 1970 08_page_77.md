నెత్తి మీది తలపాగా తీసి, గారిలో ఎగర వేస్తూ గొంతు చించుకుని కేకలు పెట్టాడు.

ఓడ అతని కేసి రాసాగింది. తనకు కలిగిన అనుభవం గురించి ఆ ఓడలోని వాళ్ళకు చెప్పరాదని అతను నిర్ణయించుకున్నాడు. ఓడ అతని సమీపంలో ఆగి, అతన్ని ఎక్కించుకున్నది.

“ఈ లంకకు ఎలా చేరావు?” అని ఓడలో ఉన్నవాళ్ళు అతన్ని అడిగారు.

“నేనెక్కిన ఓడ సముద్రం మీద పగిలి పొయింది. ఒక కొయ్యపలక ఆధారంతో తేరి, ఇక్కడికి కొట్టుకు వచ్చాను,” అన్నాడు అబుల్ ఫవారిస్. ఓడలో వాళ్ళు అతని అదృష్టాన్ని కొనియాడారు.

“మీ ప్రయాణం ఎక్కడి నుంచి ఎక్కడికి?” అని అబుల్ ఫవారిస్ వారిని అడిగాడు.

“మేము అబిసీనియా నుంచి వస్తున్నాము. మేము వెళుతున్నది హిందూ స్తానుకు,” అన్నారు వాళ్ళు.

“నాకు హిందూస్తానానికి వెళ్ళే పని ఏమీ లేదు,” అన్నాడు అబుల్ ఫవారిస్ సంకోచంగా.

“నీకు సంకోచం అవసరం లేదు. మాకు బ్రసా పోయే ఓడలు ఎన్నో ఎదురు వస్తాయి. ఏదో ఒక ఓడలో ఎక్కించి నిన్ను బ్రసా చేర్పిస్తాము,” అన్నారు ఓడవాళ్ళు.

వాళ్లు ఆ మాట అన్న మీదట అబుల్ ఫవారిస్ వారి ఓడలో ప్రయాణం చెయ్యి టానికి సమ్మతించాడు.

ఆ ఓడ నలభైరోజులు సముద్రం మీద ప్రయాణించినా ఒక్కసారి కూడా తీరం తగలలేదు. “మీరు దారి తప్పలేదు గద?” అని అబుల్ ఫవారిస్ ఓడవాళ్ళను అడిగాడు.

“అయిదు రోజులుగా ఓడ ఎటు పోతు న్నదీ మాకే అంతు చిక్కటం లేదు,” అని ఓడవాళ్ళు నిజం బయటపెట్టారు!

ఆ తరవాత అందరూ చాలాసేపు ప్రార్థనలు చేశారు. —(ఇంకా వుంది)