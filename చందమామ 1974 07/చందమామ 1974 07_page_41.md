## బ్రతికిచెడ్డవాడు

ఒకప్పుడు వెంకటాపురంలో శేషాచార్యులు అనే కవి ఉండేవాడు. ఒకసారి అయన చూరగ్గామానికి వెళ్ళి, అక్కడ వ్యవహారం చక్కబెట్టుకుని, తిరుగు ప్రయాణమయాడు. ప్రయాణానికి గాను రంగయ్య అనే బండివాడు అయిదు వరహాల కిరాయికి బండి కట్టాడు.

దారిలో రంగయ్య శేషాచార్యులును, '‘అయ్యా, మీది వెంకటాపురమేనా ?’’ అని అడిగాడు.

ఏదో ఆలోచనలో ఉన్న శేషాచార్యులు తల ఎత్తి, '‘మాది అసలు సిద్ధాపురం. మా తండ్రిగారి హయంలో వెంకటాపురం వచ్చేశాం,'’ అన్నాడు.

‘‘అంటే, మీ పూర్వీకులది సిద్ధాపురమా?’’ అన్నాడు రంగయ్య ఎంతో ఆశ్చర్యపడుతూ.

‘‘ఏం అశ్చర్యపోతున్నావు? ఆ ఊళ్ళో నీకు తెలిసిన బంధువులు ఉన్నారా?’’ అని శేషాచార్యులు అడిగాడు.

రంగయ్య కొంచెం బాధపడుతున్నట్టు కనబడి, '‘ఒకప్పుడు ఉండేవారు లెండి. వాళ్ళు కూడా పాట్టలు చేత పుచ్చుకుని తలా ఒకదికూ వెళ్ళిపోయారు. అది సరే, మీరు ఏం చేస్తూ ఉంటారు?’’ అన్నాడు.

‘‘కవిత్వం చెబుతాను. కొద్దిపాటి కావ్యాలు రాశాను,'’ అన్నాడు శేషాచార్యులు.

రంగయ్య సంబరపడి పోయి, '‘మీరు కవులా! చెప్పరేం? నాకు కవులంటే చాలా అభిమానం. మీలాటి కవిని బండిలో తీసుకు పోతున్నందుకు నా కెంతో గర్వంగా ఉన్నది. మీ తండ్రి తాతలు కూడా కవులేనాండి?’’ అని అడిగాడు.