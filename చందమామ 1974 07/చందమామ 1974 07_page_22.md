పళ్ళు తిన్నది. చిట్టచివరకు ఆమె చెట్టు నుంచి ఒక నారింజపండు కోసి అమృత ఫలం చెట్టు కేసి విసిరింది. వెంటనే పరిచారికలు ఆమెకు అమృతఫలం చెట్టు కింద పడక ఏర్పాటు చేశారు. హిమానీ వెళ్ళి దాని మీద పడుకున్నది. అప్పుడు హీరకకుమారుణ్ణి తెచ్చిన పరిచారిక అతన్ని తిరిగి అతిథిగృహానికి తీసుకు పోయింది.

మర్నాడు ఉదయం అమె వచ్చి సముద్ర సేనుణ్ణి తీసుకుపోయింది. హీరక కుమారుడు చూసిన దంతా సముద్ర సేనుడు కూడా చూసి తిరిగి వచ్చాడు.

రాజకుమారులిద్దరూ తాము చూసిన విషయం గురించి మాట్లాడుకున్నారు.

" రాజకుమార్తె హిమానీకి నారింజపళ్ళు చాలా ఇష్టం అని తోస్తుంది," అన్నాడు హీరకకుమారుడు.

" అలాగే కనిపిస్తుంది," అన్నాడు. సముద్ర సేనుడు.

ఇంతలో రాజకుమార్తె పరిచారిక తిరిగి వచ్చి, " రేపు ఉదయం రాజకుమార్తె మిమ్మల్ని ఒకరి తర వాత ఒకర్ని చూస్తుంది. ఆమెకు తగిన కానుక తీసుకుని మరీ వెళ్ళండి. ఆమె మీలో ఎవరిని వరించేదీ మరిచ్చే కానుక పైన ఆధార పడుతుందని గుర్తుంచుకోండి," అని చెప్పింది.

ఆమె వెళ్ళిపోగానే ఇద్దరు ప్రత్యర్థులూ దీర్ఘాలోచనలో పడ్డారు.