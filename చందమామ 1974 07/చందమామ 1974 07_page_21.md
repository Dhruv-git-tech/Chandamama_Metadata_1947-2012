గథం చేరాడు. చిత్రమేమిటంటే, అతను అక్కడికి చేరటానికి కొంచెం ముందు గానే హీరకకుమారు డనే రత్మపురరాజు కుమారుడు అక్కడికి వచ్చి ఉన్నాడు. ఇద్దరూ రాజుగారి అతిథి భవనంలో కలునుకున్నారు.

“మీరు ఇక్కడికి ఎలా చేరగలిగారు?” అని సముద్రసేనుడు హీరకకుమారుణ్ణి అడిగాడు.

“విమానంలో దిగాను. మా దేశంలో ఒక గొప్ప శిల్పి ఉన్నాడు. అతను నా కోసం ఒక విమానం చేశాడు. ఇరవై హంసలు అందులో నన్ను ఆకాశమార్గాన తెచ్చాయి,” అన్నాడు హీరకకుమారుడు.

“ఇద్దరు రాజకుమారులు అమ్మాయిని పెళ్లాడ వచ్చారు. ఏం చెయ్యాలి?” అని హిమబాహు మహారాజు తన మంత్రిని అడిగాడు.

“ఏం చెయ్యాలో నేనే చూసుకుంటాను. ఆ సంగతి నాకు వదిలిపెట్టు, నాన్నా,” అన్నది హిమానీ.

“ఏం చేద్దామనుకుంటున్నావు?” అని రాజు అడిగాడు.

“ఒక పరీక్ష పెడతాను. అది ఎలా ఉంటుందో నువే చూస్తావు,” అన్నది రాజకుమార్తె హిమానీ.

రాజు ఇద్దరు రాజకుమారులతోనూ, కొద్ది రోజులపాటు విశ్రాంతి తీసుకోమనీ, ఈ లోపల రాజకుమార్తె తన భర్తను తాను వరిస్తుందనీ చెప్పాడు. వాళ్ళు ఇంతవరకు రాజకుమార్తెను చూడనైనా లేదు. ఆమెను చూడాలన్న కోరిక వారికి త్వరలోనే తీరింది.

ఒకరోజు ఉదయం రాజకుమార్తె పరిచారిక వచ్చి హీరకకుమారుణ్ణి రాజోద్యోనానికి తీసుకుపొయింది. ఒక ఛాద చాటునుంచి అతను హిమానీని చూశాడు. ఆమె ఒక నారింజచెట్టు కింద కూర్చుని ఫలహారం చేస్తున్నది. నారింజచెట్టు నిండా విరగ కాసిన పళ్ళున్నాయి. ఫలహారం పూర్తి చేసి ఆమె కొన్ని నారింజ