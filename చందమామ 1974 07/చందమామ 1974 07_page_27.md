“ ఆ సరుకు వారిది కాదులే, ” అని తన భార్యకు నచ్చచెప్పాడు.

తాను కంసాలి ఇంటికి వెళ్ళి వచ్చిన సంగతి ఇంట్లో అందరి ముందూ దుర్గాంబ చెప్పింది. అమె మాటలు విని ఆంజనేయులూ, రామయ్యా కూడా ఎంత గానో ఆశ్చర్యపోయారు, కాని ఇద్దరూ బయటపడలేదు.

ఆ తరవాత వీలు చూసుకుని ఆంజనేయులు కంసాలి వద్దకు వెళ్ళి. మురుగుల ప్రసక్తి తెచ్చాడు. గుడినీ, గుళ్ళో లింగాన్నీ కూడా మింగ గల కనకరాజు, “ ఏం మురుగులు ? నువు నా కేమీ ఇయ్యలేదు. కావలిస్తే న్యాయు

స్థినానికి వెళ్ళు,” అన్నాడు. అప్పటికి అతనికి ఆ మురుగులు రామయ్య వన్న సంగతి కూడా తెలిసింది.

ఈ మాటకు ఆంజనేయులు తెల్ల బోయి, తాను దొంగ అన్న సంగతి రుజువు చేసుకోలేక, చేసిన దానికి పశ్చాత్తాపపడుతూ, ఇంటి దారి పట్టాడు.

రామయ్య మాత్రం రహస్యంగా తన కొడుకుతో, తన మురుగులు క్రితం సాయంకాలం ఎవరో బలాత్కారంగా తీసుకున్నారనీ, చూపు ఆనక తాను ఆ మనిషిని గుర్తుపట్టలేక పోయినానని చెప్పాడు.

ఈ మాట చెవిని పడిన అనంతరం సుబ్బారాయుడు, తన బావమరిది ఆంజనేయులు కంసాలి ఇంటికి వెళ్ళి రావటం ఒక కంట కనిపెట్టాడు.

ఆంజనేయులు వచ్చి కనకరాజుతో మాట్లాడెటప్పుడు తలుపు చాటున పొంచి ఉండి, కనకరాజు భార్య మీనాకి అంతా విని, సంగతి గ్రహించింది. పుట్టింటి వారు మీనాకికి ఏమీ పెట్టలేదని కనక రాజు ఎప్పుడూ సాధించే వాడు. ఆ సాధింపులు వినలేక పోయేది మీనాకి. కిందటి రాత్రి తన భర్త కరిగించిన బంగారం తాను కాజేసి, తన పుట్టింటి వారికిచ్చి సగలు చేయించి తెచ్చుకుంటే తన భర్త