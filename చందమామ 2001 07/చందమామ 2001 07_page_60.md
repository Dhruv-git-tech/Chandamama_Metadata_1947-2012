అతను పిలవకుండానే ఎక్కడెక్కడి నుంచో బంధుబలగం చూస్తూండగానే బిలబిలా వచ్చేసింది.

ఇల్లంతా పెళ్ళిసందడి చూసి శంభుడు విస్మయం చెందాడు. నగరంలోని వర్తకు లంతా వచ్చి కూర్చున్నారు. శంభుడికి ఆశ్చ ర్యంతోబాటు ఆనందం కూడా కలిగింది. వాళ్ళనందరినీ చూస్తూంటే అతనికి తండ్రి జ్ఞాపకంవచ్చి, చెప్పరాని దుఃఖం ముంచు కొచ్చింది. అదేక్షణంలో మహాజనుడు ఎక్కడి నుంచోవచ్చి శంభుణ్ణి కౌగలించుకున్నాడు. శంభుడు ఒక్కక్షణం తన కళ్ళను తానే నమ్మలేక పోయాడు.

“అవును బాబూ, నేను బతికే ఉన్నాను. నిన్నూ నీ చర్యలనూ, అనుక్షణం కనిపెడు తూనే ఉన్నాను. నీలోమార్పు తీసుకు రావ టానికి ఈ నాటకం ఆడవలసి వచ్చింది,” అన్నాడు మహాజనుడు.

శంభుడు తండ్రి కాళ్ళమీదపడి, “ఇంతకాలమూ మీ మనసును ఎంత

బాధపెట్టానో ఇప్పుడు తెలిసివచ్చింది. ఇక ఎన్నడూ అలా చేయను,” అన్నాడు.

మహాజనుడి కళ్ళల్లో ఆనందబాష్పాలు నిలిచాయి. అది చూసి శంభుడు తల దించేసుకుని, “నేనైతే మారాను గాని, మనం ఇప్పుడు చాలా బీదవాళ్లం. అప్పులవాళ్ళు వచ్చి, అంతా పట్టుకుపోయారు. మనకు బాకీలున్నవాళ్ళు మీ సంతకాలతో రీధీలు చూపించారు వాటిని మీరు కూడా పరీక్ష చెయ్యండి,” అన్నాడు.

మహాజనుడు నవ్వుతూ, “పత్రాలూ, రీధీలు వాళ్ళు సృష్టించినవి కావు. నేను సృష్టించినవే. అవి నిజంకాదు. నీ దగ్గిర డబ్బు లేకుండా చెయ్యటానికి చేసిన ప్రయత్నం. డబ్బుంతా నా వద్దనే ఉన్నది,” అన్నాడు.

తన అవివేకం వల్ల సర్వనాశనం కలగ కుండా తండ్రి జాగ్రత్తపడినందుకు శంభుడు సంతోషించి, తండ్రికి నచ్చిన విధంగా మసలు కుంటూ అచిరకాలంలో మంచిపేరు తెచ్చు కున్నాడు.