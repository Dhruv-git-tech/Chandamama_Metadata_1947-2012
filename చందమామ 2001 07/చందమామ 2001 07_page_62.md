## అతని పేరే డాట్ కామ్!

గుర్తింపుకోసం లేదా న్యూమెరాలజీ మీది నమ్మకంకొద్దీ, కొందరు పేర్లు మార్చుకోవడం పరిపాటి. జెరూసలెంలో టోమెర్ క్రిస్సీ అనే కంప్యూటర్ ప్రోగ్రామర్ ఉన్నాడు. తాను చేసే వృత్తిని చాటేలా తనపేరు ఉండాలన్న ఉద్దేశంతో అతను తన పేరును టోమర్ డాట్ కామ్ అని మార్చేసుకున్నాడు. దీనిని ఇంటర్ నెట్ చిరునామాగా పొరబడకండి. అతడి పేరే అది. ఇజ్రాయెల్ ప్రభుత్వం అతని కొత్త పేరును అంగీకరించి, పాస్ పోర్ట్, ఐడెంటిటీ (గుర్తింపు) కార్డు జారీ చేసింది.

## రెక్కలమీద నడక!

అమెరికాలోని పింక్ ప్లాయెడ్ గ్రూప్ సంగీత బృందానికి చెందిన డ్రమ్మర్ నిక్ మేసన్ కొడుకు గైమేసన్. ఈ పదేళ్ళ కురాడు ఇటీవల ‘బై-ప్లేన్’ (చిన్న విమానం) రెక్కలమీద నడిచాడు. ఆ విధంగా ఈ బుడతడు ప్రపంచంలోనే అతి పిన్నవయసు ‘వింగ్ వాకర్’గా పేరు తెచ్చు కున్నాడు.

## సింగపూర్ లో ‘స్పెడర్ మేన్’

ఫ్రాన్స్‌కు చెందిన అలైన్ రాబర్ట్ అనే యువకుడికి ఆకాశాన్నంటే ఎత్తయిన భవనాలమీదికి ఎగ బ్రాకాలంటే యమ సరదా. అదే అతడి హాబీ. గత నవంబర్‌లో అతడు 21 అంతస్థుల (దాదాపు 900 అడుగులు) బ్యాంక్ టవర్‌ను ఎక్కడం ప్రారంభించాడు. అతడు ఆ విషయం గురించి పోలీసులకు ముందే తెలియజేయక పోవడంవల్ల దానిని చూస్తూ పోలీసులు ఊరుకో లేకపోయారా! ఇప్పుడు అతడు మళ్ళీ సింగపూర్‌కు వచ్చి ఆసియాలోకెల్ల అతి ఎత్తయిన హోటల్ భవనాన్ని నాలుగువైపులా పరిశీలించి చూస్తున్నాడు. అతడు తేదీ నిర్ణయించాక పోలీసుల అనుమతి తీసుకోవాలి. పోలీసుశాఖ కూడా తప్పక ఓకే చెబుతుంది!