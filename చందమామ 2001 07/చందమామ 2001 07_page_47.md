మణిపురానికి వెళ్ళిపోయారు. పాండవుల మిగిలిన భార్యలు పరీక్షిత్తు వెంట ఉండి పోయారు.

ముందుగా పాండవులు తూర్పుదిక్కుగా, ఒకరివెనకఒకరు నడుస్తూ, ప్రయాణించారు. వాళ్ళుమెల్లగా అనేకదేశాలూ, నదులూ దాటి కాలక్రమాన లౌహిత్యం అనే సముద్రాన్ని చేరారు.

అర్జునుడు అన్నదమ్ములతో కలిసి సాగి స్త్రూన్న ఈ మహాప్రస్థానంలో ఇంకా తన గాండీవాన్నీ, అక్షయతూణీరాలనూ తన వెంటనే ఉంచుకుని ఉన్నాడు.

వారి దారిలో అగ్నిదేవుడు కొండలాటి శరీరంతో ఎదురు తగిలి, “పాండవులారా, నేను అగ్నిదేవుణ్ణి. అర్జునుడికి ఇకగాండీవంతో పనిలేదు. దాన్ని అతను వదిలిపెట్టాలి. అది వరుణుడిది. దాన్ని వరుణుడికి తిరిగి ఇచ్చె య్యాలి,” అన్నాడు.

అర్జునుడు మిగిలినవాళ్ళుచెప్పినమీదట తన గాండీవాన్నీ, అక్షయతూణీరాలనూ సముద్రంలో పడేశాడు.

తరవాత పాండవులు దక్షిణంగా తిరిగి, సముద్ర తీరం వెంబడి నైరృతీ దిశగా నడిచి, పడమరకు తిరిగారు. సముద్రంలో మునిగిన ద్వారక వారికి కానవచ్చింది. అక్కడి నుంచి వారు ఉత్తరంగా నడిచారు. వారికి హిమాల యాలు తగిలాయి; వాటిని దాటివెళ్ళగా వారికి మేరుపర్వతం కనిపించింది.

ఇలా వారు నడుస్తూ ఉండగా, దారిలో ద్రౌపది చచ్చిపడిపోయింది. భీముడు ఆ సంగతి ధర్మరాజుకు చెప్పేసరికి, ధర్మరాజు వెనక్కు తిరిగి అయినా చూడకుండా ముందుకు సాగాడు.

తరవాత కొంతసేపటికి సహదేవుడు పడి పోయాడు. ఇలా వరసగా నకులుడూ, అర్జునుడూ కూడా పడిపోయిన సంగతి భీముడు ధర్మరాజుకు తెలిపాడు. తరవాత భీముడు కూడా తాను పడిపోతున్నానని చెప్పి, పడి పోయాడు. ధర్మరాజు మాత్రం వెనక్కు తిరిగి చూడకుండా ముందుకు సాగాడు. కుక్క మాత్రం ధర్మరాజు వెనకగా అలాగే నడుస్తూనే ఉన్నది.

కొంతసేపటికి పెద్దమోతతో ఇంద్రుడు తన రథంలో వచ్చి, ధర్మరాజును ఆ రథంలో ఎక్కమన్నాడు. ధర్మరాజు ఇంద్రుడితో, “నా తమ్ములంతా చనిపోయారు గదా! వారు కూడా నాతో రావాలి. ద్రౌపది కూడా మావెంట ఉండాలి. ఇందుకు సమ్మతించు. వాళ్ళు లేకుండా నేను స్వర్గానికి పోగోరను,” అన్నాడు. దానికి ఇంద్రుడు, “వాళ్ళందరూ