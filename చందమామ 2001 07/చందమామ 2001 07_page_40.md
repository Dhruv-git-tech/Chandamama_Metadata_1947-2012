రాజ్యానికి చేర్చు,” అంటూ, వాడి వీపు మీద కూర్చున్నాడు.

రాక్షసుడు, హుం అంటూ, గాలిలోకి లేచాడు. వాడికి మనసులో, ఎలాగైనా ఈ మొండికత్తి మొనగాణ్ణి హతమార్చాలన్న దురాలోచన వున్నది. ఆ కారణంగా వాడు చెట్లమీద ఎగురుతూ కొంతదూరం పోయి, కొండలను సమీపిస్తూ, హఠాత్తుగా గాలిలో పల్టీ కొట్టాడు. మురారి గుబురుగా వున్న ఒక చెట్టు మీద పడి, దాని కొమ్మనుంచి ఎలాంటి హానీ జరక్కుండానేలకు దిగాడు.

అక్కడ ఒక దొంగల ముఠా గుమిగూడి వున్నది. వాళ్ళు ఐదుగురు. వాళ్ళముందు విలువైన దుస్తులు ధరించిన ఒక యువకు డున్నాడు. వాడి చేతులు తాళ్ళతో కట్టబడి వున్నవి. చెట్టుకొమ్మల్లో నుంచి హఠాత్తుగా తమ ముందు ప్రత్యక్షమైన మురారిని చూసి, దొంగలు నివ్వెరపోయారు.

మురారి వాళ్ళతో ఏదో అనబోయేంతలో, దొంగల్లో ఒకడు, “భయం లేదు, వీడు మాములు మనిషే!” అన్నాడు.

ఆ వెంటనే దొంగలనాయకుడు కోపంగా, “ఆ సంగతి తెలుస్తూనే వున్నది, నువ్వుఅతి తెలివి చూపకు! ముందు వీడిదగ్గర డబ్బూ, నగా నట్రా ఏమైనావున్నవేమో చూడండి,” అన్నాడు.

దొంగల్లో ఒకడు, మురారి దుస్తుల్నీ సంచినీ వెదికి చూశాడు. వాడికి సంచీలో చిన్నరాళ్ళు మాత్రం కనిపించినై. ఈ సంగతి వాడు చెప్పేసరికి, వీడెవడో వెర్రివాడైవుంటా డనుకుని దొంగలు గొల్లుమంటూ నవ్వారు. ఎంతవెర్రివాడైనా కత్తిని నడుముకు కట్టుకుని

తిరగడుగదా, అన్న అనుమానం కలిగింది, దొంగలనాయకుడికి.

వాడు, మురారితో, “మాకు బందీగా చిక్కిన ఇతడు, కొండల అవతలి రాజ్యపు రాకుమారుడు. ఒక గంట ముందు మేము కత్తులూ, ఈటెలూ పక్కన పెట్టి భోజనాలు చేస్తూండగా, హఠాత్తుగా మామీద దాడి చేశాడు. ఇతడివెంట వేటకు వచ్చిన భటులు వుండవచ్చని, మేము పారిపోసాగాము. అయినా మమ్మల్ని ఒంటరిగా వెన్నంటి వచ్చి, మాలో ఒకణ్ణించంపాడు. కత్తి విరిగి పోయింది. చుట్టుముట్టి బందీగా పట్టుకున్నాం. ఏదీ, నీ కత్తి ఇటివ్వు, ముందుగా ఇతగాడి తల ననికి, తరవాత నీ సంగతి చూస్తాం,” అన్నాడు.

“అలాగా! నా శక్తి ఏమిటో తెలియక, నువ్వుమూర్థంగా మాట్లాడుతున్నావు. ఇంతకు ముందే నీలాంటి బందిపోట్లను కొందరిని రాళ్ళుగా మార్చి సంచీలో వేసుకున్నాను,”