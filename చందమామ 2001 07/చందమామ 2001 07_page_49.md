“నా తమ్ములను విడిచి ఉండలేను.
వాళ్ళు, ద్రౌపదీ, మా కొడుకులూ ఎక్కడ
ఉంటే నేను అక్కడికే పోతాను,” అన్నాడు
ధర్మరాజు.

స్వర్గానికి చేరుకున్న ధర్మరాజు అక్కడ
ఉత్తమాసనం మీద కూర్చుని, దేవతల మధ్య
వెలిగిపోతున్న దుర్యోధనుణ్ణి చూశాడు.
ఆయనకు వెంటనే అసూయపుట్టి, అక్కడి
నుంచి వెనక్కు తిరిగి, “లోభి అయిన ఈ
దుర్యోధనుడితో బాటు నాకు స్వర్గసుఖాలు
వద్దు,” అన్నాడు.

నారదుడు నవ్వి, “రాజా, స్వర్గంలో పాత
పగలు విడిచిపెట్టాలి. ఈ దుర్యోధనుడు
వీరమరణం పొంది, స్వర్గం సాధించు
కున్నాడు,” అన్నాడు.

దానికి ధర్మరాజు, “సమస్త పాపాలకూ
ఒడిగట్టిన ఈ దుర్యోధనుడికి స్వర్గం లభిస్తే,
మహాపుణ్యాత్ములైన నా తమ్ములకు ఏ ఉత్తమ
లోకాలు లభించాయో నేను తెలుసుకోవాలి.

ధృష్టద్యుమ్నుడూ, అభిమన్యుడూ, ఉప
పాండులు మొదలైనవారు ఎక్కడ ఉన్నారో,”
అని నారదుడితో అన్నాడు.

కర్ణుడూ, తన కోసం యుద్ధంలో ప్రాణాల
ర్పించిన రాజులూ స్వర్గంలో కనిపించక
పోవటం చూసి ధర్మరాజు ఆశ్చర్యపోయాడు.
ఆయన అలా అనటం విని, “వారున్న చోటికే
పద. నీ ఇష్టప్రకారం జరపమని ఇంద్రుడు
మాకు ఆజ్ఞ ఇచ్చాడు,” అన్నారు దేవతలు.
వాళ్ళు ఒక దూతను పిలిచి, ధర్మరాజుకు
ఆయన కోరిన వారందరినీ చూపమన్నారు. ఆ
దూత ధర్మరాజును మెంటబెట్టుకుని, భీముడు,
కర్ణుడు మొదలైన వారున్నచోటికి బయలు
దేరాడు.

వాళ్ళు వెళ్ళే దారిలో పాపులున్నారు.
మార్గం నడవడానికి ఏమీ సుఖంగాలేదు.
దారినిండానెత్తురూ, మాంసమూ ఉన్నాయి.
ఈగలూ, దోమలూ ముసురుతున్నాయి.
ఎటు చూసినా జుట్టూ, ఎముకలూ, క్రిమి
కీటకాలూ, మంటలూ ఉండి భయంకరంగా
కనబడుతున్నాయి. దారిలో సెగలు కక్కు
తున్న వేడినీరు గల నది కనిపించింది.

ధర్మరాజు తన ముందు నడిచే దేవ
దూతతో, “ఇలా మనం ఇంకా ఎంత దూరం
వెళ్ళాలి?” అన్నాడు.

“నీకు శ్రమగా ఉన్నట్టున్నది. తిరిగి
పోదాం. ఇకముందు నడవదగిన దారి కూడా
లేదు,” అన్నాడు దేవదూత.

ధర్మరాజుకు నిరాశతో బాటు, దుర్గంధం
మూలంగా తల తిరిగిపోయింది. ఇంతలో
కొన్ని గొంతులు దీనంగా, “ధర్మరాజా, నువ్వు
రావటంవల్ల మాకు కాస్త సుఖంగా ఉన్నది.