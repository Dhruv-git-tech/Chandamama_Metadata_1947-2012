ఈ నెలలో జన్మించిన ప్రముఖులు

శంకర్

దేశ విదేశాలనుంచి తనకు లభించిన సత్యారా లన్నిటికన్నా, పోలండ్ దేశం పిల్లలు ఇచ్చిన 'ఆర్డర్ ఆఫ్ స్మైల్' అవార్డును ఎంతో ప్రియమైనదిగా భావించాడు శంకర్.

'అంతర్జాతీయ బాలల పోటీ'ని నెలకొల్పిన సుప్ర సిద్ధ వ్యంగ్య చిత్రకారుడైన, శంకర్ను ఈ అవార్డుకు ఎంపిక చేశారు. శంకర్ పూర్తిపేరు శంకర్ పిళ్లె. 1902 జూలై 31 వ తేదీ ఆయన కేరళలోని తిరువాన్నూరులో జన్మించాడు. వాళ్ళది మాతృస్వామ్య కుటుంబు గనక, అమ్మ, అమ్మమ్మమేనమామలవద్ద పెరిగాడు. ఆయన ఒక్కడే సంతానం. ఆడుకోవడానికి తన ఈడువాళ్ళు లేరు. ఇంటి ఆవరణలోకి వచ్చే రక రకాల పక్షులనూ, సీతాకోకచిలుక లనూఎంతో ప్రేమగాచూసోడు.

ఒకనాడు తరగతిలో లెక్కల మేష్టారు పిల్లల్ని లెక్కలు వేయ మని పురమాయించి, తాను కాళ్ళు తీసి మేజామీద ఉంచి కుర్చీలో నిద్రకు జారుకున్నాడు. ఆ తరగతిలో ఉన్న శంకర్, ఆ దృశ్యాన్ని చిత్రంగా గీశాడు. అదే శంకర్ గీసిన తొలి కార్టూన్. కార్టూనిస్టుగా శంకర్ ఆరోజే జన్మించాడు.

1926 లో పట్టభద్రుడయ్యాక బొంబాయిలో ఉంటూ కార్టూన్లు వేయడం ఆరంభించాడు. క్రమంగా ఆయన కార్టూన్లువార్తాపత్రికల్లో చోటుచేసుకోసాగయి. 1932లో ఆయన 'దిహిందుస్థాన్ టైమ్స్' పత్రికలో కార్టూనిస్టుగా చేరాడు. ఒక పత్రికలో కార్టూనిస్టుగా ఉద్యోగం చేయడం అన్నది మనదేశంలో శంకర్తోనే ఆరంభమయింది!

మనదేశం స్వాతంత్ర్యం పొందాక ఆయన 'శంకర్స్ వీక్లీ' అనే విలక్షణమైన ఒక కార్టూను వారుపతి కను ప్రారంభించాడు. తొలి ప్రతిని ఆవిష్క రిస్తూ ప్రధాని జవహర్ లాల్ నెహ్రా, “శంకర్! నన్నూ వదిలి పెట్టవద్దు!” అని సలహా ఇచ్చాడు. ఆరోజు నుంచి 1964 వరకు నెహ్రాకు సంబంధించిన 1500

కార్టూన్లు వెలువడ్డాయి. ఆ పత్రికకూ, రాజనీతి వేత్తకూ కూడా ఇది రికార్డో!

1949 పిల్లల ప్రత్యేక సంచిక ప్రచురించ డానికి మనదేశం పిల్లలనుంచి చిత్రాలనూ, రచన లనూ ఆహ్వానించాడు. ఆయేడు డిసెంబర్లో మొట్టమొదటిసారిగా పిల్లల ప్రత్యేకసంచిక వెలు వడింది. మరుసంవత్సరు పదమూడుదేశాల నుంచి పిల్లలు ఎంట్రీలు పంపారు. ఈ 'అంతర్జాతీయపోటీ' ఇప్పుడు 52 సంవత్సరాలు పూర్తి చేసుకున్నది.

1950 నుంచి శంకర్ 'బాలల చిత్రాల ప్రదర్శన' ఏర్పాటుచేశాడు. పిల్లలు స్వయంగా అక్కడికి వచ్చి బొమ్మలుగీసే ప్రత్యక్షపోటీనికూడా ఆయన ప్రవేశ పెట్టాడు.

ఆ తరవాత ఆయన 'చిల్డర్స్ బుక్ ట్రస్ట్' ఏర్పాటు చేయడానికి పూను కున్నాడు. అందుకోసం న్యూఢిల్లీలో ప్రత్యేకంగా 'నెహ్రా హౌస్' అనే ఐదంతస్థుల భవనం నిర్మించాడు. అన్ని భాషలూ కలుపు కుంటే ఈ సంస్థ వెయ్యి ప్రచు రణలను అందుకోనున్నది. చిత్ర కళలో, రచనా వ్యాసంగంలో పిల్లలకు ఉన్న ఆసక్తిని మెపొందించడానికి ఆయన 1968లో 'చిల్డర్స్ వరల్డ్' (బాలల ప్రపంచం) అనే పత్రికనఁ ప్రారంభించాడు. బాలల సృజనాత్మక శక్తులను ప్రోత్సహించడానికే ఈ పత్రికలో ఎక్కువ పుటలు కేటాయించబడుతున్నది. 1965లో పిల్లలకోసం ఒక గ్రంథాలయాన్నీ, పఠనా మందిరాన్నీ ఏర్పాటుచేశాడు.

హంగరీ నుంచి ఆయనకు ఒక 'కాస్ట్యూమ్ డాల్' బహుమతిగా వచ్చింది. అప్పటి నుంచి ఆయన ఇతర దేశాలనుంచి కూడా అలాంటి బొమ్మలను సేకరించాడు.

'నెహ్రా హౌస్'లో వున్న ఇంటర్మేషనల్ డాల్స్ మ్యూజియంలో వందదేశాలకు చెందిన దాదాపు 8,000 బొమ్మలు ఉన్నాయి.

1989 డిసెంబర్ 26 వ తేదీ శంకర్ కీర్తిశేషు డయ్యాడు. పసిహృదయాలను చిరునవ్వులతో నింపడానికి ఆయన జీవితమంతా నిర్విరామంగా కృషిచేశాడు!