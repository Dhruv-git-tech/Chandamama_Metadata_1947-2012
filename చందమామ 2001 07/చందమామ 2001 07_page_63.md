# మనదేశం గురించి తెలుసుకుందాం!

## క్విజ్

జూలై 11వ తేదీని ప్రపంచ జనాభాదినంగా జరుపుకుంటున్నాం. మనదేశంలో ఇటీవల అంటే ఫిబ్రవరిలో 14వ జనాభాసేకరణ జరిగింది. మనదేశ జనాభా వివరాల గురించి మీకు ఎంతవరకు తెలుసో చూద్దామా?

1. మనదేశంలో శాస్త్రీయంగా 'జనాభాలెక్కల' సేకరణ ఎప్పుడు జరిగింది?

2. మనదేశ జనాభాలో పిల్లల (పధ్నాలుగేళ్ళలోపు) శాతం ఎంత?

3. అతితక్కువ జనాభా కలిగిన రాష్ట్రం ఏది?

4. మొత్తం జనాభాలో ఏ వయసుకు చెందినవాళ్ళు అధిక శాతం ఉన్నారు?

5. 'గిరిజనుల' జనాభా అధికంగాగల రాష్ట్రం ఏది?

6. దేశం మొత్తం జనాభాలో క్రైస్తవుల శాతం ఎంత?

7. గత మూడు దశాబ్దాలుగా రెండు మతాలకు చెందినవారి జనాభా పెరుగుతోంది. ఆ రెండు మత విభాగాలు ఏవి?

8. అత్యధిక జనాభాగల నగరం ఏది?

9. పట్టణాలు అధికంగాగల రాష్ట్రం ఏది?

10. అతి తక్కువ జనసాంద్రతగల రాష్ట్రం ఏది?

11. నగర జనాభా నిష్పత్తి అధికంగాగల రాష్ట్రం ఏది?

12. ఉర్దూకు రెండవ అధికార భాషా ప్రతిపత్తి కల్పించిన రెండు రాష్ట్రాలు ఏవి?
(ఈ ప్రశ్నలకు సమాధానాలు వచ్చే సంచికలో)

## మార్చ్ సంచిక క్విజ్ సమాధానాలు

1. మేవార్ యువరాణి మీరా.

2. భక్త సూరదాసు.

3. 15-16 శతాబ్దాల మధ్య జీవించిన చైతన్య మహాప్రభు.

4. ద్వారక, జ్యోతిర్మర్థం, పూరీ, శృంగేరి, కంచి.

5. అమ్మెయ్యార్.

6. 15-16 శతాబ్దాలమధ్య జీవించిన భక్త కబీరు. అల్లా అన్నా, రామ్ అన్నా, దేవుడు ఒక్కడే అని ఆయన తన గీతాలలో చాటాడు.

7. షిర్డీ సాయిబాబా.

8. రామానుజాచార్యులు.