డానికి మాత్రమే సరిపోతుంది. వచ్చే సంవత్సరం నుంచి మామూలుగా ధాన్యం కొలుస్తాను, కాబట్టి, ఈ సంవత్సరానికి ఎలాగైనా కనికరించమని, చలమయ్యకు మనవిచెయ్యండి!” అన్నాడు.

ఆ వార్త విన్న చలమయ్య స్వయంగా అక్కడికి వచ్చి, ధాన్యం కొలవాల్సిందే అని మొండిపట్టుపట్టాడు. సుధాముడు, ఎంత ప్రాధీయపడినా, అతడు వినలేదు. దీనితో సుధాముడిలో సహనం చచ్చిపోయింది.

అతడు పట్టరాని ఆగ్రహంతో, “ఇప్పటినా దీనస్థితికి కారణం, నీ పశువులే! అవి నా పంటను నాశనం చేయకుండా వుండివుంటే, ఈనాడు నీకు ధాన్యం కొలిచివుండేవాడిని. జరిగిన దానికి నువ్వు కారణం అయ్యుండీ, రవ్వంత మానవత్వం కూడా లేకుండా పశువులా ప్రవర్తిస్తున్నావు,” అన్నాడు.

సుధాముడిమొండి ధైర్యానికి చలమయ్య ఒక క్షణం విస్తుపోయాడు. ఆ తరవాత

తేరుకుని, అతణ్ణి చెట్టుకు కట్టేయించి, కొరడా తెప్పించి ఆవేశంతో కొట్టసాగాడు. అడ్డం వచ్చిన సుధాముడి భార్యాపిల్లలను కూడా కొరడాతో కొట్టాడు.

అక్కడ పోగయిన జనంలో ఒక్కరూ చలమయ్యను అడ్డుకోలేకపోయారు. వాళ్ళం దరూ కూడా అంతో ఇంతో చలమయ్యకు అప్పన్నవాళ్ళే! చివరకు చలమయ్య అలసిపోయి, కొరడాను దూరంగా విసిరివేసి, “ఒరే, సుధామా! నీ ఇల్లూ, పాలమూ మొత్తం స్వాధీనం చేసుకున్నా, నా అప్పులో సగమే చెల్లు అవుతుంది. మిగతా సగం అప్పు ఎలా తీరుస్తావో తీర్చు. రేపు ఉదయం వరకూ నీకు గడువిస్తున్నాను!” అంటూ అక్కడి నుంచి బయలు దేరాడు.

సుధాముడు అతి కష్టంమీద శక్తిని కూడ దీసుకుని, “ఒరేయ్, ఆగరా!” అన్నాడు.

చలమయ్య ఆగి, తనను ఒరే అన్న అతడి ధైర్యానికి ఆశ్చర్యంగా చూశాడు.