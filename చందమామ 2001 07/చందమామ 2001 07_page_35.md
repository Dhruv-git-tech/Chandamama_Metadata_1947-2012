రాజు పట్టు విడిపించుకుని, అతడి పాదాల దగ్గర కూర్చున్నాడు.

“అయితే, యుద్ధంలో పాల్గొనాలన్న నీ నిర్ణయానికి తిరుగులేనట్టేనా?” అని అడి గాడు కృష్ణభూపతి.

“ఇంకా,సందేహమా ప్రభూ!విజయమో, వీర్యుర్గమో, ఏదో ఒకలక్ష్యాన్ని చేయడం ముమ్మా టికీ తథ్యం,” దృఢస్వరంతో జవాబిచ్చాడు కళాపూర్ణుడు.

కృష్ణభూపతి ఇంకేమీ తర్కించలేదు. భటుల్ని పిలిచి, కళాపూర్ణుడికి కూడా తన గుడారంలోనే విడిది ఏర్పాటు చేయించి, మర్నాటి ఉదయం సైన్యాధిపతికి చెప్పి, కళాపూర్ణుడు తనకు సమీపంలోనే అశ్వా రూఢుడై యుద్ధంచేసేట్టు చేశాడు.

మరికొన్నాళ్ళకు యుద్ధం ముగిసింది. నమ్మకద్రోహి అయిన మాల్యవంతుణ్ణి, బాహా

బాహిపోరులో చంపిన కృష్ణభూపతి, కుశ ద్వీపపుకోటపై విజయపతాకం ఎగరవేశాడు. విజయానికి కారకులైనవారిని అభినందిస్తూ, సాక్షాత్తూ అభిమన్యుడిలా విజృంభించి పోరు సాగించిన కళాపూర్ణుణ్ణి, ప్రత్యేకంగా ప్రశం సించాడు.

విజయ్యానంతరం, ఒకవారం రోజుల పాటు, కుశద్వీపంలో విజయోత్సవాలను నిర్వహించిన కృష్ణభూపతి, ఒకనాటి రాత్రి కళాపూర్ణుణ్ణి చేరబిలిచి, “కళాపూర్ణా! నీ ఆశయం నెరవేరిందిగదా. ఇక నీ వృత్తాంత మంతా వివరిస్తావా?” అని అడిగాడు.

కళాపూర్ణుడు, రాజు మాటకు వెంటనే జవాబివ్వక, కొద్ది క్షణాలపాటు తలవంచు కుని మౌనంగా వుండిపోయి, చివరకు, “మరొక చిన్న కోరికవున్నది, ప్రభూ! తమరు అనుగ్రహిస్తే...” అంటూ ఆగిపోయాడు.

“ఏమిటో చెప్పు!” అన్నాడు రాజు.

“ప్రభూ! ఎటు తిరిగీ నేను అనాధను. పాట్టకూటికోసం కష్టపడక తప్పదు. మీతో బాటు నన్ను కూడా, మలయద్వీపానికి తీసుకు వెళ్ళినట్టయితే, ఆజన్మాంతం మీ సేవలో గడుపుతాను,” వినయంగా అన్నాడు కళాపూర్ణుడు.

కృష్ణభూపతి చిరునవ్వు నవ్వి, “అలాగే, దానికేంభాగ్యం! కాని, ఏదీ ఇంతకు ముందు నువ్వు వసంత మంటప ఉద్యానవనంలో పాగడచెట్టుకిందఒంటరిగా కూర్చుని, ఏదో కవిత్వగానం చేస్తున్నావే, ఆ కవిత్వాన్ని మరొకసారి వినిపించు,” అని అడిగాడు.

ఆ మాటలకు కళాపూర్ణుడు గతుక్కు మని, “ప్రభూ.... మీరు అసలు అక్కడికి