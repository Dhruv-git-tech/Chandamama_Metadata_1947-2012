తమ శరీరాలను వదిలిపెట్టి ఇదివరకే స్వర్గానికి
చేరారు. నీకు బొందితో స్వర్గం లభిస్తున్నది,”
అన్నాడు.

“అయితే, ఈ కుక్క ఎంతో విశ్వాసంతో నా వెంట వస్తున్నది. దాన్ని కూడా స్వర్గానికి తీసుకు పోవాలి,” అన్నాడు ధర్మరాజు.

“నా అంతవాడిపై స్వర్గానికి పోతున్న నీకు ఇంకా ఈ కుక్కతో ఏం పని? దీన్ని విడిచి పెట్టు,” అన్నాడు ఇంద్రుడు.

ధర్మరాజు అందుకు ఒప్పుకోలేదు. కుక్క లకు స్వర్గంలో చోటు లేదని ఇంద్రుడు ఎన్ని విధాలుగా చెప్పినా ఆయన వినిపించు కోలేదు.

అప్పుడు కుక్క రూపంలో ఉన్న యముడు ధర్మరాజు ముందు ప్రత్యక్షమై, “నిన్ను వనవాసమప్పుడు యక్షుడి రూపంలో ఒకసారి పరీక్షించాను. ఇప్పుడు మళ్ళీకుక్కరూపంలో పరీక్షించాను. నీతో సమానుడు స్వర్గంలో

కూడా లేడు. శరీరంతో నువ్వు ఉత్తమ లోకా
లకు పోగలవు,” అన్నాడు.

ఇంద్రుడూ, యముడూ, మరుత్తులూ,
అశ్వనీదేవతలూ, ఇతరదేవతలూ ధర్మరాజును
రథంలో కూర్చోబెట్టి, తమ విమానాలలో
ఆయనవెంట బయలుదేరారు.

“ఎందరో రాజర్షులు ఉత్తమ లోకాలకు వచ్చారు గాని, బొందితో ఇలా వస్తున్న ధర్మరాజుకు ఎవరూ సాటికారు,” అని నారదుడు అన్నాడు. “సుఖమైనా, దుఃఖమైనా నా తమ్ములు లేని స్థానం నాకు అవసరం లేదు,” అన్నాడు ధర్మరాజు.

ఇంద్రుడు ఆయనతో, “రాజా, ఉత్తమ లోకాలకు పోతున్నా నువ్వు మానవ సంబం ధాలను విడిచిపెట్టవేమిటి? నీ తమ్ములు ఉత్తమలోకాలకు పోలేదు. ఈ స్వర్గాన్నీ, దేవతలనూ, సిద్ధులనూ, దేవబుషులనూ చూడు!” అన్నాడు.