చస్తేనే పొగడ్తలు

పల్లెకోన గ్రామంలోని సాంబయ్య, సావిత్ర మ్యల కొడుకు గోపన్న. వాడికి పట్టుమని పదేళ్ళ వయసయినా నిండలేదు. వాడు ఇంట్లో ఎంత చెప్పినా చిన్నమెత్తుపని చెయ్యడు. అయినా, వాడు ఏంచెప్పినా, ఆ పని క్షణాలమీద జరిగిపోవాలి. లేకుంటే నానా అల్లరి చేసే వాడు. ఆ వయసుకే వాడికి గ్రామంలో, అల్లరి గోపన్న అన్న ముద్ర పడిపోయింది.

“ఒక్కరి చేతనైనా మంచివాడనిపించు కోరా! లేకుంటే, అందరిచేతా పీనాసి పీతాం బరం అనిపించుకుంటావు,” అని తల్లి తరుచుగా బాధపడేది.

ఈ పీనాసి పీతాంబరంపేరు, గోపన్న చాలా మంది నోట విన్నాడు. గోపన్న మొదట్లో దానిని అట్టేపట్టించుకోలేదు. కాని క్రమంగా వాడికి, ఆ పీతాంబరాన్ని చూడాలని కోరిక పుట్టింది. ఆ విషయం వాడు ఒకనాడు తల్లికి చెప్పాడు.

“ఆయన పిల్లికి బిచ్చం వెయ్యడు. వడ్డీ వ్యాపారం చేస్తూ, ఎందరి కొంపలో కూల్చాడు.

వైద్యం చేయించుకుని, వైద్యుడికి డబ్బు ఎగవేశాడు. గ్రామంలో కరువువస్తే, దాచిన ధాన్యాన్ని హెచ్చుధరకు అమ్మాడు. గ్రామంలో ఒకపండితుడికి ఘనసన్మానం జరుగుతుంటే, అక్కడ వితండవాదం చేసి రసాభాస చేశాడు. దేవుడి హుండీలో రెండణాల చిల్లర డబ్బులు వేసి, తన ఇంటెడు జనానికీ సరిపడ ప్రసాద మిమ్మని గొడవపెట్టాడు. తన కెవరు దణ్ణం పెట్టి పలకరించినా, దాసుని తప్పులు దండంతో సరికావుసుమా, అనిఎగతాళిచేస్తూంటాడు. పలకరించకపోతే కోప్పడతాడు. ఆయన దగ్గర బాగాడబ్బుండడంవల్లనూ, ఆ డబ్బుతో తరు చుగా అవసరపడుతూండడం వల్లనూ, గ్రామ స్థులకు ఆయనతో వేగక తప్పడం లేదు! అలాంటివాణ్ణి చూడాలని నీకు బుద్ధిపుట్టడ మేమిటి?” అంటూ తల్లి, గోపన్నమీద చిరాకు పడింది.

తల్లి ఇంత చెప్పాక గోపన్నకు, పీతాంబ రాన్ని చూడాలన్న కోర్కె మరింతగా బల