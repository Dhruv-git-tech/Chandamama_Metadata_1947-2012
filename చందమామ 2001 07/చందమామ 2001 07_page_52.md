ఇంద్రుడు ధర్మరాజుతో, “ధర్మరాజా, నీ ప్రవర్తనను దేవతలు మెచ్చారు. ఇక చాలు, వచ్చెయ్యి. నువ్వు సిద్ధి పొందావు. నీకూ, నీ తమ్ములకూ ఉత్తమలోకాలు కలుగు తున్నాయి. కోప్పడవద్దు. ప్రతి వ్యక్తి తాను చేసిన పుణ్య పాపాలలో ముందు పుణ్యం అను భవిస్తే తరవాత పాపం అనుభవించక తప్పదు. అలాగే ముందు పాపం అనుభవించినవాడు తరవాత పుణ్య ఫలితం పొందుతాడు. తక్కువ పాపం చేసినవాడు ముందుగా నరకం అనుభవిస్తాడు. అందుకే నిన్ను ముందు నరకానికి పంపాను. నీ తమ్ములూ, ద్రౌపదీ కూడా తాము చేసు కున్న కొద్ది పాపానికి నరకం అనుభవించారు. వారికి పాప విముక్తి కలిగింది. ఇప్పుడు నీ వారంతా స్వర్గంలో ఉంటారు. వచ్చి చూడు. నీవు కర్ణుణ్ణి గురించి కూడా ఆదుర్దా పడుతున్నావు. అతనికి కూడా స్వర్గప్రాప్తి కలిగింది. నీవు రాజులు సంపాదించే కన్న ఎక్కువ పుణ్యం సంపాదించావు. హరి శ్చంద్రుడూ, మాంధాతా, భగీరథుడూ, దుష్యంతుడి కొడుకైన భరతుడూ పొందిన

స్థానాలు నీకు లభిస్తున్నాయి. ఇదిగో ఆకాశగంగ. భావాలన్నీ పోతాయి,” అన్నాడు.

ధర్మరాజు ఆకాశగంగలో తన మానవ శరీరాన్ని విడిచిపెట్టి, తిన్నగా తనవారున్న చోటికి వెళ్ళాడు.

అక్కడ ఆయనకు కృష్ణుడు కనిపించాడు. అతను ఇప్పుడుకూడా గుర్తించ దగిన రూపంలోనే ఉన్నాడు. అర్జునుడు కృష్ణుడి వెంటనే ఉన్నాడు. ధర్మరాజును చూసి వాళ్ళు గౌరవంగా ఆయనను సమీపించారు.

ఇంకొక చోట ఆదిత్యులలాగా ప్రకాశిస్తూ కర్ణుడు కనిపించాడు. భీముడు పూర్వపు రూపంలోనే మరుద్గణాల మధ్యకానవచ్చాడు. అలాగే నకుల సహదేవులు అశ్వనీ దేవతల స్థానంలో కనిపించారు.

ఇంద్రుడు ధర్మరాజుకు ద్రౌపదినీ, ఆమె కొడుకులనూ అభిమాన్యుణ్ణీ, పొండురాజునూ, కుంతీమాద్రులనూ, భీష్మద్రోణులనూ, యుద్ధంలో వీరమరణం పొందిన ఇతర యోధులనూ చూపించి, వారిని గురించి వివరాలు చెప్పాడు. - (అయిపోయింది)