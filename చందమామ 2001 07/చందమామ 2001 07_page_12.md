ఆయన శాపపరిహారం చెప్పాడు. ఇంతవరకూ నాకు శాపపరిహారం చేయగల వ్యక్తి దొరక లేదు,” అన్నాడు శేఖరుడు.

అప్పుడు శరభయ్య, “బాబూ! నీవు తప్పు చేసి వుండవచ్చును. కానీ అది తెలుసు కున్నావు. ఇప్పుడు నీవు నిజంగానే మహాకవివి కాగలిగావు. నీ మచ్చ నీముఖానికి అందాన్నే ఇచ్చింది. నీ వంటి ఉత్తముడికి తగిన ఇల్లాలు చక్రపురంలో వున్నది. ఆమెకిప్పుడు పద్ధె నిమిదేళ్ళు, పేరు వందన. నీవామెను పెళ్ళాడితే ఎంతయినా సంతోషిస్తాను,” అంటూ, అతడికి వందన కథ చెప్పాడు.

“నాయి మచ్చను చూసి ఎందరో చీద రించుకున్నారు. వందన నన్ను చీదరించుకోని పక్షంలో, నేనామెను తప్పక పెళ్ళి చేసు కుంటాను. మనం చక్రపురం వెళదాం,” అన్నాడు శేఖరుడు.

శరభయ్య కొద్దిసేపు తటపటాయించి, “ఎందువల్లనో వందనకు నేనంటే అసం తృప్తి వున్నది. ఇంతకు ముందే వందనకు, గవరయ్యతో వున్న బంధుత్వం సంగతి చెప్పానుగదా! నీవు, వందన పరస్పరం ఇష్టపడితే, పెళ్ళి వేళకు నేనక్కడికి వస్తాను,” అన్నాడు.

శేఖరుడు చక్రపురం వెళ్ళాడు. గవరయ్య సంగతి తెలుసుకుని చాలా సంతోషించాడు. వందన శేఖరుడంటే ఇష్టపడింది. అతడికామె నచ్చింది. వెంటనే పెళ్ళిముహూర్తం నిశ్చయమై శరభయ్యకు కబురు వెళ్ళింది. పెళ్ళి వైభవంగా జరగడానికి డబ్బు ఏర్పాట్లన్నీ చేసుకుని, శరభయ్య ఆనందంతో పెళ్ళికి వెళ్ళాడు.

గవరయ్యకు ఆడపిల్లలులేరు. అందు వల్ల, ఆయనే కన్యాదానం చేశాడు. పెళ్ళయ్యాక వధూవరులిద్దరూ పెద్దలకు పాదాభి వందనం చేయాల్సివుంది. శేఖరుడు ముందుగా శరభయ్య వద్దకు వెళ్ళబోగా వందన వారించి, “భూకంపం తర్వాత, నాకీ ఊళ్ళో ఆశ్రయం లభించడానికి కారణం శరభయ్యగారు. అయితే, నాకోసం తన జీవి తాన్ని అంకితం చేసింది గవరయ్యగారు. గవరయ్యగారి పక్కనే నిలబడి ఆయనకు దైర్యంగా వున్నందుకు, మనం శరభయ్య గారికీ పాదాభివందనం చేయాలి. అయితే, ఆయన స్థానం గవరయ్య గారి పక్కనే తప్ప ముందుకాదు. మనం ముందు గవరయ్య గారికి పాదాభివందనం చేద్దాం,” అన్నది.

శేఖరుడేదో అనబోయేంతలో ఒక విచిత్రం జరిగింది. ఉన్నట్టుండి గవరయ్య కుడి బుగ్గ