జీవదత్తుడు, సారంగద్వారం వద్ద వున్న
గురుభల్లుకుడి కేసి ఒకసారి పరీక్షగా చూసి,
ఖడ్గవర్మతో, “ఖడ్గా, ఇక్కడినుంచి బయట
పడడానికి ఒకే ఒక ఉపాయం తోస్తున్నది.
మనం లోగడపద్మపురం రాజును, అరణ్యంలో
సింహాలను వేటాడుతూ పరిచయం చేసు
కున్నామే-అదే పద్ధతిలో ఈ తోడేళ్ళను
వేటాడి, భల్లుకుడి బిలదుర్గాన్ని అల్లకల్లోల
పరచాలి,” అన్నాడు.

“ఊ, అలాగే చేద్దాం. మరి ఆలస్యమెం
దుకు?” అన్నాడు ఖడ్గవర్మ ఉత్సాహంగా.

జీవదత్తుడు, ఖడ్గవర్మకు ఏం చేయాలో
చెప్పి, “ముందు ఆ చచ్చిన తోడేలును
భుజం మీద వేసుకో. ఆకలితోవున్న తోడేళ్ళు
దానిమాంసంకోసం, నీ వెంటబడితే, అప్పుడు
నీకతికిచాలాపని తగులుతుంది!” అన్నాడు.

“జీవా! మాటలతో కాలయాపన అయి
పోతున్నది. ఈ తోడేలు శవాన్ని ఎంతసేపని
మోసేది!” అన్నాడు ఖడ్గవర్మ.

“అయితే, మనం బండమీదినుంచి
కిందికి దూకబోతున్నాం. నువ్వు బండ
చుట్టూ పరిగెత్తుతూ, సాధ్యమైనన్ని ఎక్కువ
తోడేళ్ళను నీ వెంట పడేలా ఆకర్షించు. నీ
వెన్ను కాచి నేనూ పరిగెత్తుతూంటాను.
తరవాత...”

జీవదత్తుడు మాట ముగించే లోపలే ఖడ్గ
వర్మ, “ఒరే, గురుభల్లూకా, ఇదే వస్తున్నాం!
నువ్వూ, నీ వృకేశ్వరీదేవీ ప్రాణాలు నిలుపు
కోవాలంటే బిలదుర్గం వదిలి పారిపాండి,”
అంటూ, కేకపెట్టి తోడేళ్ళబండమీంచికిందికి
దూకాడు. అతడికి వెనగ్గా జీవదత్తుడు కూడా
దూకాడు.

ఇద్దరు మనుషులు చచ్చిన తోడేలును
భుజాన వేసుకుని, తమ మధ్యకు దూకి
రావడంచూస్తూనే, ఆకలిమీద వున్న తోడేళ్ళు
ఒక్కసారిగా గొంతులెత్తి అరిచి, ఖడ్గజీవద
త్తులకేసి గుంపుగా పరిగెత్తినై. ఖడ్గవర్మవాటికి
అందకుండా ముందు వేగంగా పరిగెత్తుతూ,
తోడేళ్ళబండ చుట్టూ తిరగసాగాడు. వెనక
జీవదత్తుడు అందిన తోడేళ్ళను తన చేతగల
మంత్రదండంతో ఎత్తి విసిరివేస్తూ, తానూ
పరిగెత్తసాగాడు.

సారంగద్వారం దగ్గర నిలబడి ఇదంతా
చూస్తున్న గురుభల్లూకుడు పట్టలేని ఉత్సా
హంతో పెద్దగా చప్పట్లు చరిచి, “అంతా ఆ
వృకేశ్వరీదేవి మాహాత్మ్యం! తన శత్రువులకు
మతులుపోగొట్టి, తన వాహనాలైన తోడేళ్ళకు
ఆహారంగా వేస్తున్నది!” అంటూ భక్తిపార
వశ్యంలో కళ్ళు మూసుకుని, మెల్లగా తల
పైకెత్తాడు.