ఎప్పుడు వచ్చారు?” అంటూ కొద్దిగా తడ బడ్డాడు.

రాజు నవ్వుతూ, “ఆకాశంలో వెన్నెల కాంతులు వెదజల్లుతున్న పూర్ణచంద్ర బింబాన్ని చూస్తూ-‘ఓ వెన్నెలా! కృష్ణపక్షం లోని కారునల్లని చీకట్లవల్లే, నీ ఈ ధవళ కాంతులకు ఇంతటి ఘనకీర్తి అబ్బింది సుమా! లోకంలో చెడు అనేదే లేకపోతే, మంచికి అంతటి విలువే వుండదు! అందు చేత, ఓ వెన్నెలా! నీ గొప్ప అంతా నీ స్వంత మేనని మురిసిపోకు. అసలు ఘనత అంతా, ఆ కృష్ణవర్ణానిదే!’ అంటూ మధుర స్వరంతో కవితాగానం చేస్తున్నావు చూడు, అప్పుడు నేను ఆ పక్కనే వున్న గున్నమావి చెట్టు వెనక నిలబడివున్నాను,” అన్నాడు.

కళాపూర్ణుడు మాట్లాడలేదు. తలవంచు కుని ఊగే శిలావిగ్రహంలా నిలబడ్డాడు.

కృష్ణభూపతి లేచి కళాపూర్ణణ్ణి సమీ పిస్తూ, “నీ ముఖంలోని లాలిత్యం, నీ చేతివేళ్ళ సౌకుమార్యం - ఇవన్నీ నాకు మొదటినుంచీ సందేహాస్పదంగానే వున్నాయి. ఇప్పటికైనా నీ వివరాలుచెప్పి, నా సందేహాలు తీరుస్తావా?” అని ప్రశ్నించాడు.

కళాపూర్ణుడు వెంటనే ఏ జవాబు ఇవ్వ లేదు. తలవంచుకునే, తన తల చుట్టూ పాగాలా చుట్టుకున్న పాడవాటి వస్త్రాన్ని ఊడదీశాడు. మరుక్షణం, కారు నల్లని ఒత్త యిన కేశపాశం కృష్ణవేణీ జలపాతంలా జల జలా జారింది. ఆ వెంటనే కృష్ణభూపతి ముందు మోకరిల్లిన ఆ యువతి, “నా స్వార్థంకోసం మీతో అబద్ధాలు చెప్పినందుకు క్షమించండి, ప్రభూ! నేను కళాపూర్ణణ్ణి కాదు; కళాకౌముదిని!” అన్నది.

కృష్ణభూపతి వెంటనే కళాకౌముదిని, రెండు చేతులాపట్టి లేవదీస్తూ, “నువ్వు సుక్షత్రియ కన్యవై వుంటావని, ఆనాడే గ్రహించాను. రా, ఇలా కూర్చుని, కళాపూర్ణుడి అవతారం ఎందుకు ఎత్తులుసి వచ్చిందీ చెప్పు!” అంటూ ఆమెను ఆసనంలో కూర్చోబెట్టాడు.

రాజు తనపట్ల చూపిస్తున్న గౌరవాద రాలకు, కళాకౌముది కళ్ళ వెంట ఆనంద బాష్పాలు జలజలా రాలాయి. ఆమె కొద్ది క్షణాల పాటు ఏమీ మాట్లాడలేక మౌనంగా ఊరుకుని, చివరకు నెమ్మదిగా తన గురించి చెప్పడం ప్రారంభించింది.

—( ముగింపు వచ్చే సంచికలో)