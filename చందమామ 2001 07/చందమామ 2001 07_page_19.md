ఖడ్గజీవదత్తులకు, గురుభల్లూకుడి
వాలకం మంచి అవకాశంలా కనిపించింది.
జీవదత్తుడు, “ఖడ్గా, ఇదే మంచి సమయం!
ఆ భల్లూకుడు భక్తిమైకంలో వున్నాడు,”
అంటూ ఖడ్గవర్మను హెచ్చరించాడు.

ఖడ్గవర్మ మరుక్షణం తన భుజం మీద
వున్న చచ్చిన తోడేలును, ఎడంచేతో పైకెత్తి,
దాన్ని గురుభల్లూకుడున్న సారంగద్వారం
లోకి విసిరివేశాడు. తమ ఆహారం అలా
ద్వారం కేసిపోవడం చూస్తూనే, బాగా ఆకలి
గొన్న నాలుగైదు తోడేళ్ళు దానితోపాటుపైకెగిరి
ద్వారంలోకి దూకినై.

కళ్ళు మూసుకుని ధ్యానంలోవున్న గురు-
భల్లూకుడి మీద చచ్చిన తోడేలూ, దాని
మాంసం తినేందుకు, బతికివున్న నాలుగైదు
తోడేళ్ళూ ఒకేసారి వచ్చిపడినై.

“హాఁ, వృకేశ్వరీ!” అంటూ గురుభల్లూ
కుడు, తోడేళ్ళ తాకిడికి కిందపడి లేచే లోపల,

వెనకవున్న వాడి శిష్యులు, “తోడేళ్ళు!
తోడేళ్ళు!” అంటూ వెనుదిరిగి సౌరంగ
మార్గం వెంటపడి బిలం మధ్యకు పరిగెత్త
సాగారు.

గురుభల్లూకుడు గజగజ వణికిపోతూ
లేచి నిలబడ్డాడు. అల్లంత దూరంలో పడి
వున్న చచ్చిన తోడేలు మీదికి కొన్ని తోడేళ్ళు
వచ్చిపడి ఆవురావురుమంటూ తింటున్నవి.
వాటి మధ్యకు పోయి తానూ తినాలని చూసి
సాధ్యంకాక ఇవతలికి వచ్చిన బక్కతోడేలొకటి,
కోరలు చాచి గుర్రుమంటూ, గురుభల్లూ
కుడి మీదికి దూకేందుకు సిద్ధపడుతున్నది.

అది చూసిన భల్లూకుడు, తన చేతిలోని
శూలాన్నిపైకెత్తి, తోడేలుకు గురిచేసి, “వృకే
శ్వరి ప్రధాన పూజారినే తినాలని చూస్తు
న్నావా!” అంటూ దాన్ని అదిలించి, ఒక్కొక్క
అడుగే వెనక్కు వేస్తూ పోయి, సౌరంగ
మార్గానపడి పారిపోసాగాడు.