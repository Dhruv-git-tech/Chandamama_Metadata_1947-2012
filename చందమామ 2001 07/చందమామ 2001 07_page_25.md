అమోఘవాక్కు!

నిరంజనవరంలో, సుధాముడు అనే మధ్య తరగతి రైతు కుటుంబీకుడు వుండేవాడు. తనకున్న రెండెకరాల భూమిలో స్వంతంగా వ్యవసాయం చేసుకుంటూ, తన భార్యా బిడ్డలతో తృప్తిగా జీవిస్తున్నాడు.

అదే గ్రామంలో చలమయ్య అనే ధన వంతుడున్నాడు. అతడు అవసరంలోవున్న వారికి అధిక వడ్డీలకు అప్పులిచ్చి, ఏదో ఒక వంకతో వారికున్న ఆస్తుల్ని కాజేసేవాడు. సుధాముడి తండ్రి, ఏనాడో చలమయ్య వద్ద అప్పుచేసి, తన జీవితకాలంలో తీర్చలేక పోయాడు. సుధాముడు కూడా చలమయ్య బాకీ తీర్చలేక, ప్రతిఏడూ పంటచేతికిరాగానే వడ్డీకిగాను గింజలు కొలిచేవాడు.

సంవత్సరాంతమూ కష్టపడి పండించిన ధాన్యం ఇల్లుచేరకుండానే, చలమయ్య మను షులు యమదూతల్లాగా కల్లంలోకి వచ్చి నిలబడేవారు. సుధాముడు తన అక్కసును,

ఆవేదనను దాచుకుని, మారుమాట్లాడకుండా ధాన్యం కొలిచేవాడు.

ఒకసారి చలమయ్య తాలూకూ పశువుల కాపరి ఏమరుపాటువల్ల, నాలుగైదు పశువులు సుధాముడి పొలంలో పడి పంటను నాశనం చేశాయి. జరిగింది గ్రామాధికారి దృష్టికి తీసుకుపోయి, తగిన నష్టపరిహారం పొందమని, సుధాముడికి ఇరుగుపారుగు సలహా ఇచ్చారు. అయినా అతడు వినిపించు కోలేదు. నష్టం కలిగించింది చలమయ్య పశువులే కాబట్టి, సంగతి గుర్తించి, చలమయ్య ఆ సంవత్సరం ధాన్యం కొలవమని అడగకపోవచ్చని అతడి ఉద్దేశ్యం.

కానీ కోతలు పూర్తయ్యేసమయానికి, చలమయ్య మనుషులు వడ్డీ ధాన్యం కోసం వచ్చారు. సుధాముడు వాళ్ళతో, “అయ్యా! ఈ సంవత్సరం దిగుబడి సగానికి సగం తగ్గింది. ఈ ధాన్యం మా కుటుంబం తిన