అలాంటి సమయంలో గవరయ్య, శరభయ్య వద్దకు వచ్చి, “నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,” అన్నాడు.

“గవరయ్యా! నువ్వు కోరినట్లే చేస్తాను. నువ్వు జీవితాంతం వందన బాధ్యతలు స్వీకరిస్తాను. ఆమాటకు కట్టుబడి వుండటం కష్టం. ఎప్పుడు అవసరపడినానేను నీకు ధన సాయంచేస్తూనేవుంటాను,” అని వందనను, గవరయ్యకు అప్పగించి, సకుటుంబంగా స్వర్ణపురానికి వెళ్ళాడు, శరభయ్య.

ఏడాది కొకసారి శరభయ్య చక్రపురం వచ్చి వందనను చూసి వెళుతూండేవాడు. వందన ఆ ఇంట ఎంతో సుఖసంతోషాలతో వుంటున్న

దని గ్రహించి సంబరపడుతూండేవాడు. అయితే, వందన గవరయ్యను స్వంత మనిషి లాగానూ, తనను పరాయివాడిలాగానూ చూడడం ఎంతో బాధగా అనిపించేది.

చాలా ఏళ్ళు గడిచాయి. వందన తనపట్ల ముఖావంగా వుంటున్నదని గ్రహించి శరభయ్య క్రమంగా చక్రపురం వెళ్ళడం మాను కున్నాడు. అయితే, గవరయ్య డబ్బు అవసరాల విషయంలో మాత్రం అతడు ఏ లోటూ చేసేవాడు కాదు.

ఇలా వుండగా, స్వర్ణపురానికి శేఖరుడనే ఒక మహాకవి వచ్చాడు. రాజప్రతినిధిగా శేఖరుడికి అతిథి సత్కారాలందజేయవలసిన బాధ్యత, శరభయ్యది. అతడు తన విధిని సక్రమంగానిర్వహించి శేఖరుడి అభిమానాన్ని చూరగొన్నాడు.

శేఖరుడికింకా వివాహం కాలేదు. అతడు అందగాడే కానీ ముఖాన కుడి బుగ్గపై చింత గింజంత నల్లని మచ్చ వుంది. అది పోయే దాకా పెళ్ళిచేసుకోకూడదని ఆయన నిశ్చయించుకున్నాడు. దేవుడిచ్చిన మచ్చ ఎలా పోతుందని శరభయ్య ఆశ్చర్యపడ్డాడు.

“అది దేవుడిచ్చిన మచ్చకాదు! నేనింకా విద్యాభ్యాస దశలో వున్నప్పుడు, నా గురువు రాసిన కావ్యాన్ని నాదనిచెప్పుకుని, ఒక జమీందారుగారి నుంచి సన్మానం పొందాను. అందుకు నా గురువు కోపించి, నానేరం మచ్చగామారి నా ముఖాన్నే అంటుకుని వుంటుందని శపించాడు. ఇతరుల గొప్ప దనాన్ని తనదని చెప్పుకోవడంలో నన్ను మించినవాణ్ణి, నేను గుర్తించినప్పడీ మచ్చ, నా నుంచి అతడి ముఖానికి మారుతుందని,