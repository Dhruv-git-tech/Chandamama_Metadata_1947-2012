అలాంటి పరిస్థితుల్లో ఒక వ్యక్తి ఆ
ఊరుకు వందన అనే పదేళ్ళ అమ్మాయిని
తీసుకువచ్చాడు. భూకంపంలో అనాధ
అయిన ఆ పిల్లకు గవరయ్య దూరపు
బంధువు. అదేసమయంలో గవరయ్య
కుటుంబ సమేతంగా తీర్థయాత్రలకు వెళ్ళి
వున్నాడు. అప్పుడు శరభయ్య, “గవరయ్య
బంధువు నాకూ బంధువే. ఈమె నా ఇంట
వుంటుంది,” అని చెప్పుగానే, వచ్చిన వ్యక్తి
వండను అతడికి అప్పగించి వెళ్ళిపోయాడు.

కొన్నాళ్ళకు గవరయ్య తీర్థ యాత్రలు
ముగించుకుని ఊరికి తిరిగివచ్చాడు. శర
భయ్య ద్వారా జరిగింది తెలుసుకుని,
“తీర్థయాత్రల్లో దానధర్మాల పేరిట బోలెడు
డబ్బు ఖర్చు చేశాను. ఇప్పుడు మరొక
మనిషిని పోషించడం నావల్లకాదు. అందు
లోనూ వందన ఆడపిల్ల. దానికి నగల్లు
కొనాలి. పట్టుబట్టలు కొనాలి. పెళ్ళికొడు
కును కొనాలి. నువ్వు అనాలోచితంగా, నా
వీపుమీద మరింత బరువు వేశావు. నేనుండి
వుంటే వందనను ఆ తీసుకువచ్చిన మనిషితో
వెనక్కు పంపేసి వుండేవాణ్ణి,” అంటూ
లబోదిబోమన్నాడు గవరయ్య.

శరభయ్య అతణ్ణి ఓదార్చి, “దేవుడి దయ
వల్ల నా పరిస్థితి కాస్తమెరుగ్గానే వున్నది. నీకు
అభ్యంతరం లేకపోతే, వందన మాఇంట్లోనే
వుంటుంది. దాని బరువు బాధ్యతలు నేనే
వహిస్తాను,” అన్నాడు.

“నా బంధువును నువ్వు పోషిస్తే నాకు చెడ్డ
పేరు వస్తుంది. కాబట్టి, వందన నాకంటే నీకే
బాగా దగ్గర బంధువని అందరికీ చెప్పాలి,”
అన్నాడు గవరయ్య.

శరభయ్య ఈ షరతుకు అంగీకరించాడు.
అలా ఆరుమాసాలు గడిచాయి. శరభ
య్యకు స్వర్ణపురం నుంచి పిలుపు వచ్చింది.
ఆ దేశపురాజు స్వర్ణపురానికి అందజేస్తున్న
సహాయం సక్రమంగా వినియోగం కావడం
లేదనీ, అందుకు సమర్థుడూ, నమ్మకస్థుడూ,
పరోపకారీ అయిన మనిషి కావాలనీ వివిధ
గ్రామాలకూ ఉత్తరువులు పంపితే, అలాం
టిది చక్రపురానికి ఒకటి వచ్చింది. చక్రపురం
గ్రామాధికారి శరభయ్య వివరాలు పంపాడు.
రాజు, శరభయ్యను స్వర్ణపురానికి రాజ ప్రతి
నిధిగా ఎంపిక చేశాడు.

శరభయ్య దీనికి అంగీకరించాడు కానీ
వందన స్వర్ణపురం పేరు చెబితే వణికిపోతున్నది
- అప్పటి భూకంపాన్నే తల్చుకుని. వైద్యుడి
సలహా మీద వందనను చక్రపురంలోనే విడిచి
వెళ్ళాలనుకున్నాడు, శరభయ్య.