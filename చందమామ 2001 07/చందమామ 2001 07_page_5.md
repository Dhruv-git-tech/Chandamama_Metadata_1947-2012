# పాఠకుల లేఖలు

ఆకాశంలో 'చందమామ' చిన్నారులకిష్టం! భారతదేశంలో చందమామ అందరికీ ఇష్టం!!
పరిస్థితుల ప్రాబల్యంవల్ల కొంతకాలం 'చందమామ'కు 'గ్రహణం' పట్టినా గ్రహణానంతరం చందమామ కొంగ్రెత్త శీర్షికలతో, ఆకర్షణీయంగా వెలువడుతున్నది. మీరు ప్రచురించే శీర్షికలు పిల్లలకు విజ్ఞానదాయకంగా ఉంటున్నాయి. కాని, కథలు ఎక్కువగా ప్రచురించి శీర్షికలను తగ్గిస్తే బావుంటుంది.

-జి.వి.రాఘవేంద్రరావు, మచిలీపట్టం చందమామ పత్రికను కొత్త అందాలతో సాగిస్తున్నందుకు అభినంద నలు. 'యక్షపర్వతం' సీరియల్ చాలా బావుంది. 'అద్భుత భారత వినోదయాత్ర' బావుంది.

-కె.తులసీరావు, మచిలీపట్టం

గత పది సంవత్సరాలుగా చందమామను చదువుతున్నాను.
కథల స్థానాన్ని శీర్షికలు ఆక్రమించడం మాలాంటి పాఠకులకు రుచించడంలేదు. చక్కని కథలు ప్రచురిస్తున్న చందమామకు ధన్యవాదాలు.

-కె.సంతోషకుమార్, గోరింట, (శ్రీకాకుళంజిల్లా) 532168

మే నెల చందమామలోని కథలు, సీరియల్స్ - యక్షపర్వతం, మహాభారతం, చిత్రకథ బావున్నాయి. 'అద్భుత భారత వినోదయాత్ర' చాలా బావుంది.

-సి.హెచ్.ఎస్. నరేంద్ర, ఎమ్.వి.సాయి, అత్మకూరు, (కర్పులు జిల్లా)

చిన్ననాటినుంచి ఈనాటివరకూ నేను చందమామ పాఠకుణ్ణీ. చందమామ చదివేటప్పుడు చిన్నప్పుడు ఎంత ఆనందాన్ని అనుభవించానో, అలాగే ఇన్ఫ్రేళ్ళ వయస్సు పెరిగినా ఈనాడూ ఎంతో చక్కని అనుభూతిని పొందుతున్నాను. చందమామ నా జీవిత నేస్తం. స్కూలు పాఠాలు చదివి, పొందిన విజ్ఞానంకంటే చందమామద్వారా రకరకాల శీర్షికలు చదివి పొందగలిగే విజ్ఞానమే ఎక్కువని నా అభిప్రాయం.

-గొట్టాపు దుర్గారావు, జంగారెడ్డిగుడెం.(ప.గో.జిల్లా)

చందమామ పత్రిక కథలు, బొమ్మలు ప్రత్యేకమైన శైలిలో మొదటినుంచీ వస్తూ వచ్చాయి. ఇప్పటి చందమామ కూడా బాగానే ఉంటున్నది కానీ, కథల సంఖ్య బాగా తగ్గిపోయి, ఇతర శీర్షికలు ఎక్కువైపోయాయి. 1950-90 సం.ల మధ్య ప్రచురించిన కథలు ఏ తరానికైనా విజ్ఞానాన్నీ, వినోదాన్నీ మన సంప్రదాయాలపట్ల అవగాహననూ అందిస్తాయి. సాధ్యమైనన్ని ఎక్కువ పాత కథలు ఇప్పటి పాఠకులకు అందించమని ప్రార్థన.

-కుమార్, విశాఖపట్టం