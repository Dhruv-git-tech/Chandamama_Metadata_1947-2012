రెండు ఘడియలు ఆగు,” అనటం వినిపించింది.

“మీరంతా ఎవరు? ఎందుకిక్కడ విలపిస్తూ ఉన్నారు?” అని ధర్మరాజు ఆ కంఠాలను అడిగాడు.

“నేను కర్ణుణ్ణి! నేను భీముణ్ణి! నేను అర్జునుణ్ణి! నేను నకులుణ్ణి! నేను సహదేవుణ్ణి! నేను ద్రౌపదిని!” అని ఆ గొంతులు సమాధానమిచ్చాయి.

ఇది విని ధర్మరాజు తనలో, “ఈ పుణ్యా త్ములంతా ఏ పాపాలు చేశారు? ఏ పుణ్యం చేసి దుర్యోధనుడు అక్కడ స్వర్గసుఖాలు అనుభవిస్తున్నాడు? ఇదంతా ఏమిటి? ఏమిటీ విపరీత దృశ్యాలు? నేను నిద్రపోతున్నానా? మేలుకుని ఉన్నానా? పీడ కలలు కంటున్నానా? నాకు పిచ్చిగాని పట్టిందా?” అని రకరకాలుగా బాధపడ్డాడు.

ఆయనకు దేవతలమీదా, ధర్మంమీదా అమితమైన కోపంవచ్చి తిట్టిపోశాడు. తర వాత ఆయన దేవదూత కేసి తిరిగి, “నువ్వు ఎవరి దూతవో వారి దగ్గరికి పో. నేను వారి వద్దకు రానని చెప్పు. నేను నా సోదరులను విడిచి రాను. నా రాకతో వాళ్ళు కాస్త సుఖ పడుతున్నారు,” అన్నాడు.

దేవదూత ఇంద్రుడి వద్దకు తిరిగి వెళ్ళి జరిగిన సంగతి చెప్పాడు.

ధర్మరాజురెండు ఘడియలపాటు అక్కడే ఉండిపోయాడు. ఇంతలో ఇంద్రుడు మొదలైన దేవతలు అక్కడికి వచ్చారు. వారు రాగానే అక్కడి చీకటి అంతా పోయింది. పాపుల ఆక్రందనలు ఆగిపోయాయి. వేడి సెగలు చిమ్మేవైతరణి అదృశ్యమయింది. సుఖమైన వాయువులు మెల్లగా వీచి, సువాసనలు వచ్చాయి.