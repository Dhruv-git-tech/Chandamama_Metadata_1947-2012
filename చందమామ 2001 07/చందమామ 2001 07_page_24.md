పరాశక్తి భూలోకంలో అవతరించిన కార్యం పూర్తయింది. రాక్షసుడి పీడ విరగడ యిందని అందరూ సంతోషించారు. అయితే, తమ యువరాణిని పెళ్ళాడడానికి వస్తాడను కున్న వరుడు శుభఘడియలు దాటిపోయినా రాకపోయేసరికి ప్రజలు విచారగ్రస్తులయ్యారు. వివాహానికని తయారుచేసిన పిండివంటలు ఇసుకగా, గులకరాళ్ళుగా మారిపోయాయి. పరాశక్తి అవతారం శిలావిగ్రహంగా మారిపోయింది. విశ్వాసానికి సంకేతమైన తూర్పుదిశ కేసి చూస్తూ తపోభంగిమలో నాటినుంచి కన్యా కుమారిగా దర్శనమిస్తోంది!

“అద్భుతమైన కథ!” అన్నారు పిల్లలు చాలా ఆనందంతో.

“కథమాత్రమేకాదు; అది అందిస్తూన్న సందేశం కూడా అద్భుతమే!” అన్నాడు దేవ నాథుడు.

“ఏమిటా సందేశం, తాతయ్యా?” అని అడిగాడు సందీపుడు.

“దక్షిణాగ్రంలో నిలబడి దేవత యావద్దేశాన్ని రక్షిస్తోంది. యువరాణిని చేపట్టలేని రాక్షసుడిలాగే, మనదేశాన్ని ఏ శత్రువూ కబ లించలేడు. అయినా, ఇది మన విశ్వాసానికి సంబంధించిన విషయం.

ఈ కథలో మరొక ముఖ్యమైన సూక్ష్మ సందేశం కూడా ఇమిడి ఉన్నది!” అన్నాడు దేవనాథుడు.

“ఏమిటది?” అని అడిగింది శ్యామల ఉత్సాహంగా.

“శ్రీఅరవిందులు మహాయోగి కాక పూర్వం, అంటే - అయన స్వాతుత్యోద్యమం నడుపు తూన్నకాలంలోనే జాతికి ఒకసందేశం ఇచ్చారు. భారతభూమి కేవలం ఒక భూభాగం మాత్రమే కాదు; అదొక దివ్యధాత్రి! మహా చైతన్య భౌతికరూపమే భారతభూమి - అని అన్నారు. దివ్య చైతన్య శిఖరాగ్రంలో పరమే శ్వరుడు! పాదతలంలో నిలబడి పరాశక్తి - పరమేశ్వరుడు పైనుంచి దిగిరావాలని తపస్సు చేస్తోంది! ఇరువురూ ఏకమైతే పరిపూర్ణ చైతన్య శుభ పరిణామం వెల్లివిరుస్తుంది. భారతావని మునుముందు ఆధ్యాత్మిక చైతన్య భూమిగా పరిణమిస్తుందన్న ఆశాపూరిత సందేశాన్ని కన్యాకుమారి నిరీక్షణ మనకందిస్తున్నది!” అని ముగించాడు దేవనాథుడు.

“కృతజ్ఞతలు తాతయ్యా! విశ్వాసం కలిగించే చక్కటి కథ చెప్పారు!” అన్నారు పిల్లలు సంతోషంగా. - (ఇంకావుంది)