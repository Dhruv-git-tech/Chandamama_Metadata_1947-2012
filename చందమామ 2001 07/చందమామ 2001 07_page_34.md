కృష్ణభూపతి నువ్వుతూ, “ఊరేకే నీ మాటల మీద నమ్మకం పెట్టుకుని, నిన్ను సైన్యంలో చేర్చుకోమంటావు! యుద్ధ విద్యల్లో నీ ప్రజ్ఞా పాటవాలు ఏపాటివో అడగవచ్చునా?” అన్నాడు.

కళాపూర్ణుడు గంభీరంగా, “తప్పకుండా! మీ భటుల్లో ఒకరిని పిలిపిస్తే, నా ప్రజ్ఞను ప్రత్యక్షంగా మీకు చూపిస్తాను,” అన్నాడు.

కృష్ణభూపతి చప్పట్లు కొట్టి భటుణ్ణి రప్పించాడు. వచ్చిన భటుడు, కళాపూర్ణుడు చెప్పిన ప్రకారం గుడారం చివరి భాగానికి వెళ్ళి, అక్కడ తెరగా కట్టిన గుడ్డను ఆనుకుని నిలబడ్డాడు. వెంటనే కళాపూర్ణుడు తన దుస్తుల్లోంచి, చిన్న కొయ్యడబ్బీ ఒకటి తీసి, అందులో రెండంగుళాల పాడవున్న సన్నపాటి సూదులను లెక్కబెడుతూ, ఒక్కొటొకటిగా భటుడి తలమైపు విసరడం ప్రారంభించాడు.

పాతిక సూదులు విసిరేసరికి, భటుడి తలచుట్టూ తెరగుడ్డమీద సూదుల వలయం ఒకటి ప్రత్యక్షమయింది. భటుడు కదిలి ఇవతలికి వచ్చాడు. అప్పటి వరకూ, అత్యంత

చాకచక్యంగా ఒకే ఎత్తున శరపరంపరలా దూసుకుపోతున్న సూదులను విభ్రమంగా చూస్తూన్న కృష్ణభూపతి, భటుడు ఇవతలికి రాగానే, తెరదగ్గరకు వెళ్ళిపరీక్షించి చూశాడు. పాతిక సూదులు ఒకదాని కొకటి సమాన దూరంలో వుండి, చక్కటి అర్ధవలయా కారంలో తెరకు గుచ్చుకుని వున్నవి.

కృష్ణభూపతి అప్రయత్నంగా చప్పట్లు కొట్టి, “అద్భుతం, కళాపూర్ణా!” అంటూ కళాపూర్ణుణ్ణి మెచ్చుకున్నాడు.

కళాపూర్ణుడు వినయంగా, “ప్రభూ! ఇవన్నీ మామూలు సూదులు. అత్యంత ప్రమాద కరమైన విషపు సూదులు కూడా, నాదగ్గర వున్నవి,” అన్నాడు.

కృష్ణభూపతి ఆ మాటలకు జవాబేమీ చెప్పకుండా తలపంకించి కొన్ని క్షణాలు వూరుకుని, కళాపూర్ణుణ్ణి సాదరంగా చేయి పట్టుకుని తీసుకువచ్చి, తన పక్కన కూర్చో బెట్టుకోబోయాడు.

“వద్దు ప్రభూ! నేనిక్కడ కూర్చుంటాను, చాలు!” అంటూ కళాపూర్ణుడు సున్నితంగా