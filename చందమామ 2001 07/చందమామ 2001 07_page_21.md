భారత సంస్కృతి - చరిత్ర

ఒక గొప్ప నాగరికతలోని ఘట్టాలు
తరతరాలుగా సత్యం కోసం జరిగిన అన్వేషణ!

18. నిరీక్షిస్తూన్న దేవత!

“పూరీ జగన్నాధ మందిరానికి ఉన్నట్టే, మనదేశంలోని ఇతర దేవాలయాలకు సంబం ధించిన కథలకూడా ఉన్నాయా, తాతుయ్యా?”

అని అడిగాడు సందీపుడు.

“ఉన్నాయి బాబూ! మనదేశంలోని ముఖ్యమైన దేవాలయాలకన్నిటికీ స్థల పురాణాలు ఉన్నాయి. అయితే, కన్యాకుమారి వంటి దేవాలయాలకు సంబంధించిన కథల వెనక ఉదాత్తసత్యాలు దాగి వున్నాయి. అందు వల్ల అవి మరీ ముఖ్యమైనవి!” అన్నాడు దేవనాథుడు.

“కన్యాకుమారి! మనదేశం దక్షిణా గ్రంలో ఉన్న పట్టణవేంకదా? అక్కడికి మమ్మల్ని వినోదయాత్రకు తీసుకువెళతామని

మా ఉపాధ్యాయులు చెప్పారు. ఆహా! అక్కడ దేవాలయం కూడా ఉందా?” అని అడిగాడు సందీపుడు ఆశ్చర్యంగా.

“దేవాలయంలోని దేవత పేరు మీదుగానే ఆ పట్టణానికి కన్యాకుమారి అనే పేరు వచ్చింది,” అంటూ దేవనాథుడు కథ చెప్పడం ప్రారంభించాడు:

మనదేశం దక్షిణాగ్రంలో మూడు సము ద్రాలు సంగమించే అందమైన ప్రాంతంలో కన్యాకుమారి క్షేత్రం ఉన్నది. అది ఒకానొక ప్పుడు ఆ ప్రాంతాన్ని పాలించిన రాజులకు రాజధానిగా ఉండేది. ఆ సమయంలో ఆ రాజ్యంలో ఒక మారుమూల ప్రాంతంలో బాణాసురుడనే రాక్షసుడు ఉండేవాడు.