పోయాడు. ముందు ఏం జరగబోయేదీ అత
నికి అంతుబట్టలేదు. కాని త్వరలోనే అతనికి
తన పరిస్థితి అనుభవపూర్వకంగా తెలిసి
రాసాగింది. మహాజనుడు పోయినవార్తతెలిసి
నగరంలోని వర్తకులు తమకు మహాజనుడు
బాకీఉన్న అప్పులన్నీ శంభుడినుంచి వసూలు
చేసుకోసాగారు. ఆ బాకీలు తీర్చటానికి
శంభుడు తన ఇల్లుత్పు మిగిలిన ఆస్తి అంతా
అమ్మవలసి వచ్చింది. కానీ ఇంకా కొత్త
అప్పులు పుట్టుకు వస్తూనే ఉన్నాయి.

శంభుడు కంగారుపడి, తనకు రావల
సిన బాకీలు ఏమి ఉన్నాయోగని పద్దుల పుస్త
కాలు తిరగవేశాడు. వసూలుకావలసిన
బాకీలు కూడా చాలా వున్నాయి. శంభుడికి
తిరిగి ఆశకలిగింది. ఆబాకీలు వసూలుచేసు
కురమ్మని అతను మనుషులను పంపాడు.
అయితే ఒక్క బాకీకూడా వసూలు కాలేదు.
తాము ఆ బాకీలు ఏనాడో తీర్చామనీ, అవి

తీరినట్టు మహాజనుడు తమకిచ్చిన రీధులు
ఉన్నాయనీ బాకీదార్లు అన్నారు. వాటిని తెచ్చి
చూపారు.

తన తండ్రి చేసిన అప్పులు తాను తీర్చే
మార్గం లేకుండా పోయేసరికి శంభుడికి ఒక
అనుమానం వచ్చింది. తన తండ్రి ఇన్ని
అప్పులు ఎందుకు చెయ్యవలసి వచ్చింది?
అవన్నీ దొంగపత్రాలని అనుమానం తగిలి
అతను వాటిని నిపుణులచేత పరీక్ష చేయిం
చాడు. నిపుణులు పత్రాలను పరీక్షించి,
వాటిమీది సంతకాలన్నీ మహాజనుడివేనని
చెప్పారు.

శంభుడు తన తండ్రి చేసిన అప్పులు
తీర్చలేకపోయాడు. అప్పులవాళ్ళు పత్రాలు
తీసుకుని అతనివద్దకు రావటం మానేశారు.
వారితోపాటు శంభుడి పాతమిత్రులు కూడా
రావటం మానేశారు. ఆఖరుకు నగరంలో ఒక
కాకికూడా అతని ఇంటిమీద వాలటం మానే
సింది. అందరూ తనను వెలివేసినట్టయి,
శంభుడు చాలా బాధపడ్డాడు. మానసికంగా
అతనిలో పెద్ద మార్పు కలిగింది. అతను
గడచినదంతా ఒక పీడకలగా భావించి, ఉన్న
దానితో సరిపెట్టుకుని పేద వాడుగా బతకటం
నేర్చుకున్నాడు. ఇదే నిజమైన బతుకు అని
అతనికి అనిపించింది.

ఇలా ఉండగా ఒకనాడు శంభుడి పుట్టిన
రోజు వచ్చింది. అతను తన పుట్టినరోజు
పండుగ చేసుకునే ఆలోచనలో లేడు. కానీ
అతని నిమిత్తం లేకుండా పెద్దఎత్తున పండుగ
ఏర్పాట్లు చకచకా జరగసాగాయి. ఎవరో
వచ్చి, ఇల్లంతా ఇంద్రభవనంలాగా అలంక
రించారు. కొత్తకొత్తమస్తువులు తెచ్చి దించారు.