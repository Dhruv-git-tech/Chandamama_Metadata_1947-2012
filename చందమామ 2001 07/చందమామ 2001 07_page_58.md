శంభుడు ఈ మాట విని దిగులుపడి,
“డబ్బు లేకపోతే నాకు ఇక్కడ గడవడం
ఎలా?” అన్నాడు.

“అవును బాబూ, దానికోసమేగదా
పోతున్నాను? డబ్బు సంపాదించడానికి
మొదట పెట్టుబడి కావాలిగా? అయినా
నువ్వేమీ దిగులుపడకు, నీకు కావలిసిం
దంతా అప్పుచెయ్యి, నేను తిరిగి వచ్చాకతీరు
స్తాను,” అని చెప్పి, మహాజనుడు బయలు
దేరివెళ్ళాడు.

తండ్రి వెళ్ళిపోవటంతో శంభుడికి
మరింత స్వేచ్ఛ వచ్చినట్టయింది. వాడు
మరింత ఉత్సాహంగా తన దుర్వ్యసనాలలో
మునిగి తేలసాగాడు. అందుకు అవసరమైన
డబ్బు కోసం దొరికినచోటనల్లా అప్పుచేశాడు.

కాని కొంతకాలం గడిచాక సాటివర్తకులు
అప్పులు ఇవ్వడానికి నిరాకరించారు. అయినా
శంభుడు దానిని లక్ష్యపెట్టక, ఇంట్లో ఉండే
నగా, నట్రా అమ్మితన ఖర్చులు గడుపుకో
సాగాడు.

ఇలా ఉండగా, ఒకనాడు శంభుడి
వద్దకు ఇద్దరు నావికులు వచ్చి, “అయ్యా,
ఏం చెప్పమన్నారు? కొద్ది రోజుల క్రితం మీ
నాన్నగారి నౌక సముద్రంలో మునిగిపో
యింది. అందులో ఉన్నవాళ్ళు అందరూ
పోయారు. సరుకంతా సముద్రంపాల
యింది. మేమిద్దరమూ ఎలాగో ప్రాణాలు
దక్కించుకుని బయటపడ్డాం,” అంటూ
దుఃఖంతో కంట తడిపెట్టారు.

ఈ వార్తవిని శంభుడు నిలువునా కుంగి