అన్నాడు, మురారి. ఇది విని, దొంగల నాయ కుడు హేళనగా నవ్వి, “రాళ్ళుగా మార్చావు సరే! వాటిని సంచీలో వేసుకుని తిరగడ మెందుకు?” అన్నాడు.

“మీలాంటివాళ్ళను రాళ్ళుగా మార్చేశాక, నొప్పి అంటూ తెలియదుగదా! అందుకే, ఈ రాళ్ళను, నా గుహకు తీసుకుపోయి, మంత్రాల బానలో వేసి ఉడికిస్తాను. అప్పుడు వీళ్ళు క్షణక్షణం నరకం అనుభవిస్తారు,” అన్నాడు పళ్ళు కొరుకుతూ, మురారి.

ఆ మాటలతో దొంగలకు భయం పట్టు కున్నది. అది గ్రహించిన మురారి, “నేను మహామాంత్రికుడినని, మీ మట్టి బుర్రలకు ఈసరికి అర్థమైవుంటుంది. ఇక కత్తి సంగతి! ఇది, నిరాయుధులను చంపడానికి ఉప యోగపడదు,” అంటూ ఏదో మంత్రం చదువుతున్నవాడిలా నటించి, “ఇప్పుడు కత్తిని మొండికత్తిగా మార్చాను,” అని ఒర నుంచి మొండికత్తిని వేగంగా బయటికి లాగాడు.

అది చూస్తూనే ఐదుగురు దొంగలూ, “మాంత్రికుడు! మాంత్రికుడు!” అని కేకలు

వేస్తూ అక్కడినుంచి తిరిగిచూడకుండా పారిపోయారు.

మురారి, రాకుమారుడి చేతికట్లు విప్పి “తమరిని, ఈ బందిపోట్లనుంచి కాపాడ గలనని, నేననుకోలేదు. అంతా, ఆ మహా ముని కరుణ!” అన్నాడు.

రాకుమారుడు చిరునవ్వుతో, “ఆ మహా ముని కరుణ సంగతి నేనెరుగను. కాని, నీ తెగువా, తెలివితేటలతోపాటు, నీ సమయ స్ఫూర్తి నన్ను కాపాడింది. ఈక్షణం నుంచే నువ్వు నా ప్రాణమిత్రుడివి. రాజప్రాసాదం చేరగానే, నాలాగే నీకూ అన్ని సౌకర్యాలూ ఏర్పాటు చేయిస్తాను. తర్వాత, నీకు సుశిక్షితులైన వాళ్ళచేత సైనిక శిక్షణ ఇప్పించదల చాను. నాతండ్రిగారి పాలనలో కాకోయినా, నా పాలనలో అయినా నువ్వు తప్పక ప్రధాన సేనానివి కాగలవన్నది, నా దృఢవిశ్వాసం,” అన్నాడు.

రాకుమారుడి మాటలకు ఎంతో సంతో షించిన మురారి, మనసులో, “ముని దీవెన, కన్నతండ్రి కోరికా, ఆశీస్సులు వృధా కావు!” అనుకున్నాడు.