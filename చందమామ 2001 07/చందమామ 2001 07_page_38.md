రక్షణకుగాను వెంట ఈ కత్తిని తెచ్చాను.
ఆదిలో నాలో అంతగా తపశ్శక్తులు లేని
రోజుల్లో, ఆ కత్తి ద్వారానే క్రూరమృగాల
నుంచి ప్రాణరక్షణ చేసుకున్నాను. ఒక
నాడు, రాక్షసుడొకడు హుంకరిస్తూ, నా మీదికి
వచ్చాడు. నేను కత్తిని వాడితలకు గురిచేశాను
కాని, వాడు దెబ్బ తప్పుకునే ప్రయత్నంలో
వెనకడుగు వేయబోయి వెల్లకిలా పడ్డాడు.
అప్పుడు, అందుబాటులో వున్న వాడి
కుడికాలిమీద గట్టిగా కొట్టాను. కత్తిసగానికి
విరిగిపోయింది. రాక్షసుడు మాత్రం గగ్గోలు
పెడుతూ అడవిలోకి పారిపోయాడు. ఈ
మొండికత్తికి ఇంత చరిత్ర వున్నది! జాతక
రీత్యా, నీకిది ఉపయోగించడు కానీ, నీ సంతా
నానికి అష్టఐశ్వర్యాలూ ప్రసాదిస్తుంది!’
అన్నాడు. నాయనా! ముని మాటకు తిరుగు
వుండదు!’’ అంటూ, మురారికి మొండికత్తి
ఇచ్చి మరుక్షణమే కన్ను మూశాడు.

మురారి, తండ్రి ఇచ్చిన మొండికత్తికి ఒక
ఒర చేయించి, నడుముకు కట్టుకుని తిరగ
సాగాడు. వాడి దగ్గర వున్నది మొండికత్తి అని
తెలిసి గ్రామస్థులు, వాణ్ణి మొండికత్తి మొన
గాడు అని హేళన చేయసాగారు.

అలా సంవత్సరం గడిచింది. తండ్రిలాగే
మురారి అడవికి పోయి మూలికలూ అవీ,
తెచ్చి అమ్మి తల్లిని పోషించసాగాడు.

ఒకనాడు వాడు తల్లితో, “అమ్మా, ఎంతో
మహత్తుగల మొండికత్తి, ఈనాటి వరకూ
నాకు చిన్నమెత్తు మేలు కూడా చేయలేదు.
చూడబోతే, ఈ గ్రామం మనకు అచ్చిరానట్టు
న్నది. నేను మరే ప్రాంతానికైనా పోయి
ధనసంపాదన చేయదలచాను. నువ్వు

కొన్నాళ్ళపాటు మేనమామగారింట వుండు, ”
అన్నాడు.

అందుకు, తల్లి సరేనన్నది. వాడామెను
పక్క గ్రామంలో వున్న మేనమామ ఇంట
వదిలి, ఆమె ఇచ్చిన రొట్టెలను సంచీలో
వేసుకుని, మొండికత్తితో అడవిలో ప్రవే
శించాడు.

మురారి అడవిలో కొంత దూరం వెళ్ళే
సరికి, భుజానికి వేలాడుతున్న సంచీలో
రొట్టెలున్నవని పసిగట్టిన కోతుల గుంపాకటి,
కిచకిచమంటూ వాణ్ణిచుట్టుముట్టింది. వాడు
కోతులను తరిమికొట్టేందుకు, అక్కడ దొరికిన
చిన్న చిన్న రాళ్ళను తీసుకుని, వాటి మీదికి
విసిరాడు. కోతులు చెల్లాచెదురుగా పారి
పోయినై.

వాడు, ఇలాంటి ప్రమాదం మళ్ళీ రావ
చ్చని అనుమానించి కొన్ని రాళ్ళను సంచీలో
వేసుకుని, ముందుకు కదిలాడు. మిట్ట