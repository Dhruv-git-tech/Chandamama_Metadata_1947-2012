తులూ, యుద్ధకళాకోవిడులూ అయిన వారి చేత, ఆయా విషయాల్లో చక్కని విద్యాబోధ చేయించాడు. స్వతహాగా మేధావంతుడైన కృష్ణభూపతి నాలుగైదేళ్ళు గడిచేలోపల శస్త్రశాస్త్రాల్లో దిట్ట అనిపించుకోవడమేకాక, రసమయమైన కవిత్వాన్ని ఆశువుగా చెప్పగల పరిపూర్ణత్వాన్నికూడా సాధించగలిగాడు.

తన మేనల్లుడు స్వయంగా రాజ్యపాలన చేయగలడన్న గట్టినమ్మకం కలగగానే చందన వర్మ, కృష్ణభూపతికి మొత్తం పాలనావ్యవహా రాలన్నీ అప్పచెప్పి, స్వదేశానికి తిరుగు ప్రయాణమయ్యాడు.

స్వదేశం చేరిన చందనవర్మకు ఊహించని విధంగా పిడుగులాంటి సంఘటన ఎదు రైంది. చుదనవర్మలేని ఈ నాలుగైదు సంవత్సరాలోనూ, రాజవైభోగాలకూ, మితిమీరిన కీర్తికాంక్షకూలొంగిపోయిన మాల్యవంతుడు,

ఇన్నాళ్ళ తర్వాత తిరిగివచ్చిన రాజకుటుంబా నికి అరదండాలతో స్వాగతం పలికాడు. నమ్మినవాడి నమ్మకద్రోహాన్ని నిబ్బరంగా తట్టుకోలేక, ఉన్నపాటున కుప్పకూలి గుండె ఆగి మరణించాడు చందనవర్మ. నమ్మకస్థు డైన ఒక భటుడు, ఆపద్భాంధవుడిలా చేసిన సహాయంతో, కుమార్తెను వెంటబెట్టుకుని పుట్టెడు దిగులుతో, తిరిగి మలయద్వీపానికి చేరింది అతడి రాణి.

తన కుటుంబాన్ని ఒడ్డుకు చేర్చిన అన్నకూ, అతడి కుటుంబానికీ వాటిల్లిన ఆపద చూసి ఎంతో వ్యధచెందిన సునందాదేవి వదినగారినీ, మేనగోడలినీ ఎంతగానో ఆదరించింది.

ఆనాటి రాత్రి, తల్లి ఒకసారి వచ్చి వెళ్ళమని పంపిన కబురు అందుకుని, కృష్ణభూపతి రాజమాత అంతఃపురానికి వెళ్ళాడు. గంభీర వదనంతోవున్న సునందాదేవి, కొడుకును కూర్చోమని సైగచేసి, సూటిగా అసలు విషయాన్ని ప్రారంభించింది.

“కృష్ణా! ఇన్ని సంవత్సరాల జీవితంలో నేను ప్రత్యేకంగా ఎవరినీ, ఏ కోరికలూ కోర లేదు. ఇప్పుడు నిన్ను రెండు కోరికలు కోరుదా మని పిలిచాను! చెప్పు, కోరమంటావా?” అని ప్రశ్నించింది.

తల్లి మాటలకు కృష్ణభూపతి చిరునవ్వు నవ్వుతూ, “నేను తీరుస్తానో తీర్చనో అన్న సందేహం ఏమాత్రం వున్నా, నన్ను అసలు పిలిచివుండేదానివే కాదు. నిస్సంకోచంగా కోరుకో అమ్మా,” అన్నాడు.

“నాయనా, నువ్వేదో చిరునవ్వు నవ్వు తున్నావు. అంటే, నా మనసులోవున్న కోరిక లేమిటో, నువ్వు ఊహించి వుండాలి."