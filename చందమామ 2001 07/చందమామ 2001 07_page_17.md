గురిచూసి వదిలిన బాణం రివ్వమంటూ
పోయి, ఒక ఎలుగొడ్డువాడి నొసటి మధ్య ఠీ
మంటూ బలంగా తగిలింది. వాడు ఒకచావు
కేక పెట్టి వెనక్కు విరుచుకు పడిపోయాడు.
వాడితోపాటు రెండవభటుడూ, మాంసం
తట్టా సౌరంగ మార్గంలో దభీమంటూ పడి
పోయినై.

ఆ వెంటనే బిలంలో కలకలం లేచింది.
వృకేశ్వరీదేవి ముందు పద్మాసనం వేసు
క్కూర్చుని ధ్యానముద్రలో వున్న గురుభల్లూ
కుడికి, ధ్యానభంగమయింది. అతడు
కోపంగా లేచి నిలబడి, “ఏమిట్రా గంద్ర
గోళం? నిన్న దొరికిన బందీలను తోడేళ్ళు
పట్టుకుతింటున్నవా?” అని అక్కడికి పరి
గెత్తుకుంటూ వచ్చిన భటుణ్ణి ప్రశ్నించాడు.

“గురుభల్లూకా! పెద్ద ప్రమాదమే జరి
గింది. తోడేళ్ళ బండపై వున్న బందీ ఒకడు,
మన వాణ్ణి బాణం కొట్టి చంపాడు,”అన్నాడు.

గురుభల్లూకుడు కళ్ళెర్ర చేసి, ముక్కు
పుటాలు అదురుతుండగా, “వృకేశ్వరీదేవి
ప్రియభక్తుణ్ణయిన నా శక్తి సామార్థ్యాల
ముందు, ఆ అల్పమానవులేపాటి! ఇప్పుడే
వాళ్ళిద్దర్నీ, నా పంచశులానికి ఆహుతి
చేయబోతున్నాను,” అంటూ తోడేళ్ళబండ
దగ్గరకు బయల్దేరాడు.

కొద్దిసేపట్లో గురుభల్లూకుడు సౌరంగ
ద్వారం దగ్గరకు వచ్చి, తోడేళ్ళబండమీద వున్న
బందీలనుచూసి కళ్ళెర్రచేసి, “ఒరే, పాషండు
ల్లారా! బాణంకొట్టి వృకేశ్వరీభక్తుల్లో ఒకణ్ణి
చంపారు. ఇదే, మిమ్మల్ని నా పంచశులా
నికి గుచ్చి తోడేళ్ళకు ఆహారంగా వేయబో
తున్నాను,” అన్నాడు భీకరమైన కంఠ్సురంతో.

ఆ మాటలకు జీవదత్తుడు నవ్వి, తన చేతి
లోని దండాన్ని పైకెత్తి, “అరే ఒరే, గురు
భల్లూకా! నువ్వు భల్లూకుడివై వుండి, ఏ
భల్లూకేశ్వరినో పూజించక వృకేశ్వరినెందుకు
పూజిస్తున్నావో తెలియడంలేదు. ఇదిగో, నేను
బండ దిగి, నీ సౌరంగ ద్వారం దగ్గరకు వస్తు
న్నాను,” అన్నాడు.

సమరబాహు, జీవదత్తుణ్ణి వారిస్తూ,
“అయ్యా, మీరు ఆకలిగొన్న తోడేళ్ళ మధ్యగా
నడిచిపోయి, ఆ గురుభల్లూకుణ్ణి చేరాలని
చూస్తున్నారా? అది చాలా ప్రమాదం. గురు
భల్లూకుడు మంత్రతంత్ర విద్యల్లో ఆరితేరిన
ఘటం!” అన్నాడు.

ఖడ్గవర్మతన చేతిలోవున్న ఖడ్గాన్ని పైకెత్తి
పట్టుకుని, “సమరబాహూ! ఈ ఖడ్గంలోనూ,
జీవదత్తుడి చేతిలోవున్న దండంలోనూవున్న
మంత్రశక్తులు తిరుగులేనివి! గురుభల్లూ
కుణ్ణి చూసి భయప్పడకు,” అన్నాడు.