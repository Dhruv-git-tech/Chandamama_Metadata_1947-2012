ఇలా మూడు వారాలు గడిచింది. ఆ స్త్రీ మిట్టమధ్యాస్నంవేళ, అందరూ భోజనం చేసే సమయంలో శిఖరానికి వెళుతున్న దని ఇంద్రసేనుడు అదివరకే ఊహించాడు. ఇక తనకున్న వ్యవధి ఒక్క వారం మాత్రమే. అందుచేత అతను ఆమెను ఒక మధ్యాస్నం శిఖరం మీదనే కలుసుకుని ఆమె ఎవరో తెలుసుకో దలిచాడు.

అతను కొండమీదికి వెళ్ళేసరికి శిఖరం మీదికి పాకపోతూ ఒక తెల్లని. చీరె కట్టు కున్న స్త్రీఆకారం కనిపించింది. ఇంద్రసేనుడు ఆత్రంగా శిఖరానికి పాకటానికి యత్నించటంలో మధ్యదారిలో అతనికి కాలు పట్టు తప్పి జారి, కిందికి వచ్చి పడ్డాడు. కాలు బాగా బెటీకింది. అతను తల ఎత్తి చూస్తే ఆ స్త్రీ జాడ కనపడలేదు.

అతను బాధతో కుంటుకుంటూ కొండ దిగి రాసాగాడు. సగం దారిలో అతనికి ఒక గుర్రపు రౌతు ఎదురై, “బాబుగారూ, దీని మీద ఎక్కి కూచోండి. ఇల్లు చేర్చుతాను,” అన్నాడు వినయంగా.

“నా కాలు బెటీకిందని నీకెలా తెలుసు?” అని ఇంద్రసేనుడు రౌతును అడిగాడు.

“ఆయమ్మగారు చెప్పిపంపారు,” అన్నాడు వాడు.

“ఏ యమ్మగారు ? ఆవిడ పేరేమిటి? ఎలా ఉంటారు ? పాడుగా, కురచా ?” అని ఇంద్రసేనుడు ఎన్నో ప్రశ్నలు వేశాడు. కాని రౌతు ఒక్క ప్రశ్నకూ జవాబు చెప్పలేక పోయాడు. వాడు వట్టి అయోమయం మనిషి.

ఇంద్రసేనుడు ఇల్లు చేరగానే అందరూ వచ్చి సానుభూతి తెలిపారు. అందరినీ అతను ఎంతో శ్రద్ధగా గమనించాడు. ఇందు ముఖి అనే పిల్ల తనకేసి ప్రత్యేకించి జాలిగా చూసినట్టు అతనికి తోచింది. ఆమె చాలా అందగత్తి కూడానూ. ఆమె వచ్చినప్పుడు వెంట ఎవరూ లేరు. అందుచేత అతను ఆమెతో, “నాకు అంతా అర్ధమైపోయింది.”