అట్ట మాది బొమ్మ

శత్రువులను సంహరించి విజయోత్సాహంతో ఉత్తరుడు వచ్చి తండ్రికి, ధర్మరాజుకూ నమస్కారంచేశాడు. విరాటుడు తన కొడుకును, “నాయనా, పసివాడవు ఒంటరిగా ఆ మహాయోధులందరినీ ఎలా జయించావు?” అని అడిగాడు.

“నాన్నగారూ, వారిని జయించినది నేనుకాదు. నేను యుద్ధరంగానికి పోతూఉండగా ఒక దేవతాపురుషుడు వచ్చి రథం ఎక్కి నన్ను సారథిగా పెట్టుకుని, కౌరవయోధులతో పోరి అందరినీ ఓడించాడు! రెండు మూడు రోజులలోగా ఆయన మనకు దర్శనమిస్తాడు!” అని ఉత్తరుడు తండ్రికి జవాబు చెప్పాడు.

ఇది జరిగిన మూడవ రోజున పంచపాండవులు స్నానాలుచేసి మంచి బట్టలు ధరించి, తమ ఆభరణాలన్నీ పెట్టుకుని, విరాటుడి కొలువుకూటానికి వెళ్లి, అక్కడ రాజకుటుంబంవారి ఆసనాలలో కూచున్నారు. కొంతసేపటికి అక్కడికి విరాటుడు వచ్చి వారిని చూసి మొదట ఆశ్చర్యపోయాడు. తరవాత ఆగ్రహంతో ధర్మరాజుకేసి చూసి, “ఓ కంకుభట్టా, నాతో జూదం అడటానికి కుదిరినవాడివి మా ఆసనాలలో కూచున్నావేమిటి?” అని అడిగాడు. వెంటనే అర్జునుడు, “ఓ రాజా, ఈయన పాండవాగ్రజుడైన ధర్మరాజు. ఈయనకు నీ సింహాసనంకూడా చాలదు,” అన్నాడు.

విరాటరాజు నివ్వెరపడి, “ఈయన ధర్మరాజైతే మిగిలిన పాండవు లెక్కడ?” అని అడిగాడు. “రాజా నీ వంటలవాడు భీముడు, మీ కీచకుణ్ణి చంపింది ఇతనే. నీ అశ్వపాలకుడు సకులుడు, గోపాలకుడు సహదేవుడు. సైరంధి ద్రౌపది!” అని అర్జునుడు చెప్పాడు. తరవాత ఉత్తరుడు అర్జునుణ్ణి తండ్రికి ఎరుకపరిచాడు.

విరాటరాజుకు చాలా పశ్చాత్తాపం కలిగింది. తాను పంచపాండవులచేత సేవ చేయించుకోవటమేగాక, వారిపల్ల యుద్ధంలో చాలా సహాయం పొందాడు. అందుచేత ఆయన వారిని మంచిచేసుకునేనిమిత్తం తన కుమారై అయిన ఉత్తరను అర్జునుడి కొడుకైన అభిమన్యుడికి ఇచ్చి పెళ్లిచేస్తానన్నాడు.

ద్వారకనుంచి అభిమన్యుడూ, అతనివెంట కృష్ణ బలరామ సాత్యకి మొదలైనవారూ వచ్చారు. ఉత్తరాభిమన్యుల వివాహం వైభవంగా జరిగింది.