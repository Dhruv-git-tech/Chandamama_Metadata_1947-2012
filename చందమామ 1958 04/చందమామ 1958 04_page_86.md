ఎగిరేసమయంలో, దాని చర్మం పరుచుకుని ఉన్నప్పుడు, బక్కపలచగానే ఉంటుంది.

ఎగిరే ఉడతలు ఎత్తుగా ఉండే చెట్ల పైకొమ్మలలో తొర్రలలో నివసిస్తాయి. అవి కాయలూ పప్పలూ, క్రిమికీటకాలూ మొదలైనవి తింటాయి. మచ్చిక అయిన ఉడతలు తమను పెంచేవారిని చాలా ప్రేమిస్తాయి. అవి సులుపుగా కొత్తవాళ్లకుకూడా అలవాటు పడిపోతాయి. అవి పగలల్లా తమ “గూడు”లో నిద్రపోయి సాయంకాలం కాగానే లేస్తాయి. లేచిన తరవాతకూడా ఒక అరగంట సేపు బద్ధకంగా ఉంటాయి. ఆతరవాత వాటికి ఎక్కడలేని ఉత్సాహమూ కదలికా వస్తుంది. అవి కాంతిని భరించలేవు. దీపపుకాంతి సయితం హెచ్చుగా ఉంటే అవి సహించవు. ఆలాంటప్పుడు అవి చీకటి కోణాలలో చేరి ఇవతలికి రావు.

అవి కాస్సేపైనా కుదురుగా కూచోదలిస్తే ఎత్తయిన ప్రదేశానికి ఎక్కికూచుంటాయి. నేలమీద పరిగెత్తుతాయి, ఆగినా కణంపాటుమాత్రమే ఆగుతాయి. ఎత్తునుంచి ఎక్కడికైనా దూకదలిచినప్పుడు దూకేప్రదేశాన్ని తల అటూ ఇటూ తిప్పి బాగ్రత్తగా పరిశీలించి చాలా గురిగా దూకుతాయి. (కొన్ని రకాల ఎలుకలు తాము దూకబోయే ప్రదేశాన్ని ముందుగా చూసుకోవు.)

వాటికి పప్పలు సయించినంతగా పళ్లూ, ఆకులూ సయించవు. ఉడతలు మాంసాహారులన్నది చాలామందికి తెలియదు. అవి అనేక రకాల పురుగులనూ, కీటకాలనూ, వాటితాలూకు గుడ్లనూ తింటాయి. పప్పలుండే కాయలు వాటి ముందు పోస్తే, పురుగులుపట్టిన కాయలను ముందు ఏరితింటాయి. పప్పల కాయలను అవి తమ గూళ్లలో దాచుకుంటాయికూడా. గట్టిపెంకులుగల