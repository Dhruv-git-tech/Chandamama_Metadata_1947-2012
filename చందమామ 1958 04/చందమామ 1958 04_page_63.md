మరి కాస్సేపయాక గృహస్థు యాత్రికుడు, “అపొయిలోది ఏమిటి?” అన్నాడు.

“నిప్పు,” అన్నాడు యాత్రికుడు.

“కాదు, సౌఖ్యం!” అన్నాడు గృహస్థు. తప్పు చెప్పినందుకు మళ్లీ అతిథి చెంపమీద దెబ్బ పడింది.

ఈసారి గృహస్థు ఇంటికప్పుకేసి చూపి, “అది ఏమిటి?” అన్నాడు.

“కప్పు!” అని యాత్రికుడు సమాధానం చెప్పాడు, మళ్లీ దెబ్బ పడుతుందని అనుకుంటూనే.

“కాదు, ఎత్తు!” మళ్లీ యాత్రికుడి చెంప పేలింది.

యాత్రికుడు లేచి, “నా బుర్రంతా వేడెక్కింది. ఒక్కసారి బయటికి వెళ్ళి చల్లగాలి అనుభవించి వస్తాను,” అంటూ తలుపు తెరుచుకుని బయటికి వెళ్లాడు.

అదే సమయంలో మూల చుట్టచుట్టుకుని పడుకుని నిద్రపొతూవున్న పిల్లి లేచి, ఒకసారి పళ్లు విరుచుకుని, తానుకూడా బయటికి వెళ్ళింది.

యాత్రికుడు ఆ పిల్లిని పట్టుకుని, దాని తోకకు చితుకులు అంటగట్టి నిప్పు అంటించి, ఆ పిల్లిని కప్పమీదికి ఎక్కించాడు. తర వాత అతను లోపలికి వచ్చి గృహస్థుతో, “అయ్యా, మీ శుచిత్వం సౌఖ్యాన్ని వెంట బెట్టుకుని ఎత్తుకు పోయింది. మంచితనంతో సౌఖ్యాన్ని అరికట్టండి,” అన్నాడు.

గృహస్థుకు ఈ మాట కొంచెంకూడా అర్ధం కాలేదు. ఆయన చిరాకుగా, “ఏమిటా అర్ధంలేని మాటలు? సరిగా చెప్పి యేడవ రాదా?” అన్నాడు.

“బుద్ధిహీనుడా, నీ ఇంటికప్పు నిప్పంటుకున్నది. వెళ్లి ఆర్పుకో. నీ అతిథ్యం చాలు. నా దారిన నేను పొతున్నాను,” అంటూ యాత్రికుడు గృహస్థు దవడలు ఎడాపెడా వాయగొట్టి, తన మూట తీసుకుని ఆ చీకట్లోనే పడి వెళ్ళిపొయాడు.