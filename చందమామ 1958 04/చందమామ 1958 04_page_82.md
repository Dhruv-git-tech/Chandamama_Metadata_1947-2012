“అబ్బో, నీతో చాలా పేచియేనే. అయిదువందల కాసులు తీసుకో. ఇంక బేరమాడకు!” అంటూ దు కాణా దారు సంచీ విప్పి అయిదువందల బంగారు కాసులు తూచి యువకుడికి ఇచ్చేశాడు.

తనదగ్గిర ఉన్న రాళ్ళన్నీ అమ్మితే ఈ లెక్కన వేలకువేల కాసులు వస్తాయని యువకుడు రూఢిచేసుకున్నాడు.

“ఆ పెద్దమనిషికోసం వెతుకుతూ ఎన్ని ఊళ్ళు తిరగను? ఇంతా కష్టపడి తిరిగి ఇదంతా అయనకు ఇవ్వటం తప్ప నాకేమి ఒరుగుతుంది. కొద్ది రాళ్లు అమ్మితే ఈ నగరంలోనే ఇల్లు కట్టుకుని స్థిరపడి పోవచ్చు!” అనుకున్నాడు యువకుడు.

అతను ఆ రోజే బజార్లన్నీ తిరిగి తనకు మంచి దుస్తులు కొనుక్కున్నాడు. క్రమంగా ఒక పెద్ద భవనం కట్టించుకుని, రత్నాల రాజు అనే పేరుతో, ఆనగరంలో సుఖంగా జీవించసాగాడు.

రత్నాల రాజు అందచందాలను గురించీ, సంపదను గురించీ, ఆనోటా ఆనోటా చెప్పు కోగా ఆ వార్తలు ఉగ్రసేన మహారాజుకు కూడా తెలిశాయి. ఆయన సుబుద్దితో, “మంత్రీ, ఇక్కడికి పన్నెండామడదూరంలో రత్నాలరాజున్నాట్ట. అతనికి వివాహ మయిందో లేదో, అతను అమ్మాయిని చేసుకునేటందుకు పనికివస్తాడో రాడో చూసి వస్తావా ఏమిటి?” అన్నాడు.

సుబుద్ది తగిన పరివారంతో బయలుదేరి రత్నాలరాజు దర్శనం చేసుకున్నాడు. ఆ ఇద్దరూ ఒకరినొకరు పోల్చుకోలేదు.

“మా రాజుగారికి మహా అద్భుత సౌందర్యవతి అయిన కూతురున్నది. ఆమెకు మీరే తగిన వరుడని నాకు తోస్తున్నది. వివాహం ఏర్పాటు చెయ్యమంటారా?” అని సుబుద్ది అడిగాడు.

రత్నాలరాజు సమ్మతించాడు. సుబుద్ది అతన్నీ వెంటపెట్టుకుని తమ దేశానికి