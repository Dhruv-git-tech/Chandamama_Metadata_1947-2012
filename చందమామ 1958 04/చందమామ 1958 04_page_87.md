కాయలను అవి చాలా ఉపాయంగా కొరికి పెంకు విడదీస్తాయి; కొన్ని సమయాలలో ఒక్క కాయను చాలా రోజులపాటు, అప్పుడు కాస్తా, అప్పుడు కాస్తా కొరుకుతాయి.

ఎగిరే ఉడతల కాళ్లు చాలా బారుగానూ, బలిప్పంగానూ ఉంటాయి. ముందుకాళ్లు చేతులలాగా ఉపయోగపడతాయి. వాటిగోళ్లు పదునుగా ఉండి చెట్లు మొదలైనవి ఎక్కటానికి ఉపయోగపడతాయి. నున్నని ఇనపచువ్వలు ఎక్కటానికి గోళ్లు ఉపయోగించే అవకాశం లేదు. అలాటప్పుడుకూడా ఈ ఉడతలు ఆ చుప్వలను చేతులతో పట్టుకుని అతివేగంగా ఎక్కుతాయి. అవి వెనక కాళ్లతో దేన్నయినా పట్టుకుని తలకిందులుగా వేళ్లాడుతూ చేతులతో కాయలు పట్టుకుని తినగలవు.

మచ్చిక అయిన ఉడతలు తమను పెంచే మనిషిమీద స్వేచ్ఛగా పాకు తాయి, బట్టలలోపలికి దూరుతాయి, జేబులలోకి పోయి పరీక్షిస్తాయి, అక్కడే పడుకుంటాయికూడా. అవి మనుషులపై తమకుండే ప్రేమను చాలా రకాలుగా సూచిస్తాయి; భుజంమీద కూచుని చెవితమ్మలు కొరికినట్టు నటిస్తాయి, చెవిలోకి మూతి పెట్టి మూచూస్తాంటి. వాటిలో అవి పరస్పరం స్నేహం ప్రదర్శించేటప్పుడు కూడా ఇలాగే చేస్తాయి. తమను పెంచేవాడిచేత వీపు నిమిరించుకుంటాయి, చెవులవెనక గోకించుకుంటాయి, దవడలూ, గడ్డమూ నిమురుతుంటే అవుల లాగా మోర చాస్తాయి.

నిద్రమత్తు పదిలినదిమొదలు అవి చాలా చలాకీగా ఉండి ఒక్కకణం స్థిమితంగా కూచోవు; శరవేగంతో పరిగెత్తుతాయి, కనపడిన వస్తువల్లా ఎక్కు