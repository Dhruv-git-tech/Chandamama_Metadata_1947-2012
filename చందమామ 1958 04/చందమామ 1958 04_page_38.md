ఈరోజు సాయంకాలం అతను తన
అలవాటుచొప్పున తోట అంతా చుట్టివస్తూ
ద్వారం సమీపంలోగల బల్లలపైన ఇద్దరు
వ్యక్తులు పడుకుని వుండటం చూశాడు.

“ ఏమి వీళ్ళసాహసం ! ఖలీఫాగారు నన్నిక్కడ వేడుకకు వుంచారని వీళ్ల వుద్దేశమా ? ఖలీఫాగారి పరివారం కోసం వీర్పాటయిన బల్లలపైన నిర్భయంగా పడు కుంటారా ?” అనుకుని ఒక బరికె తీసుకుని వారిపద్దకు వచ్చాడు. కాని అంతలోనే అతన్ని అంతరాత్మ మందలించింది. “ ఇదేంపని, ఇబ్రాహీం? వారెవరోకూడా నీకుతెలీదే! అల్లా పంపిన అతిథులుకావచ్చు, దిక్కులేని

ముష్టివాళ్ళుకావచ్చు!” అనుకుంటూ ఆ
ముసలివాడు వారిద్దరి ముఖాలమీదా కప్పి
వున్న బట్టలు తొలగించి, వారి అందంచూసి
నివ్వెరపోయాడు.

అతని కోపం పశ్చాత్తాపంగా మారింది.
అతను అలీనూర్ కాళ్ళదగ్గిర కూచుని
కాళ్ళు పత్తసాగాడు. ఈ స్పర్శకు అలీ
నూర్ మేలుకుని చివాలున లేచి కూచు
న్నాడు. తనకు కాళ్ళు పట్టుతున్నవాడు
వృద్ధుడని తెలుసుకుని, ఇబ్రాహీం చెయ్యి
తీసుకుని తన కళ్లకు అద్దుకున్నాడు.

“ మీరిద్దరూ ఎక్కడివాళ్ళు, నాయనా ?” అని అడిగాడు తోటమాలి.