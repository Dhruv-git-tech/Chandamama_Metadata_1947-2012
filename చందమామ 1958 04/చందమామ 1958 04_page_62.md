“అయితే తలుపు మూసి లోపలికి వచ్చి
కాస్సేపు చలి కాచుకో. ఇంతలో పంట
అవుతుంది, భోంచేతాం!” అన్నాడు గృహస్థు.

కొంతసేపటికి అయన పంట పూర్తిచేసి,
తనకూ అతిథికీ వడ్డస చేశాడు. ఇద్దరూ
కడుపునిండా తిన్నారు. భోజనాలు అయిన
తరవాత ఇద్దరూ కబుర్లు చెప్పుకోవటానికి
స్థిమితంగా కూచున్నారు.

మాటలమధ్యలో గృహస్థు తన అతిథికి
మూలనున్న పిల్లిని చూపించి, “అదేమిటి?”
అని అడిగాడు.

ఈ మానవుడు ఇంత చిన్న పిల్లవాడి
లాగా అడుగుతాడేమా అని ఆశ్చర్యపడుతూ

యాత్రికుడు, “అది పిల్లికదా?” అన్నాడు.
“కాదు! అది శుచిత్వం! తెలిసిందా?”
అంటూ గృహస్థు తన అతిథి చెంపమీద
ఒక్కటి వేశాడు.

ఈ వింత ప్రవర్తనకు యాత్రికుడు
ఆశ్చర్యపోయాడు.

ఇంతలో గృహస్థు మళ్లీ యాత్రికుడికేసి
తిరిగి నీటికుండను చూపుతూ, “అందులో
ఏమున్నది?” అన్నాడు.

“నీరు,” అన్నాడు యాత్రికుడు.

“కాదు. అందులో ఉన్నది మంచి
తనం!” అంటూ గృహస్థు మళ్లీ యాత్రికుడి
చెంపమీద కొట్టాడు.