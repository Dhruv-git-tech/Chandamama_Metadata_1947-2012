ఇతర విషయాలమీద ఉండదనీ, వారు గంభీరమైన విషయాలను గురించి ఆలోచించనే లేరనీ అతని నమ్మకం. అలాటి స్త్రీని పెళ్ళాడటం అతనికి ఎంతమాత్రమూ ఇష్టంలేదు. చురుకైన బుద్దీ, ఆసాధారణమైన తెలివితేటలూ, నిబ్బరమైన మనస్సూ గల కన్యనే అతను పెళ్ళాడ నిశ్చయించాడు. అతనికి కావలసిస కన్య ఎక్కడా ఉన్నట్టు కనబడలేదు.

ఇంద్రసేనుడికి ఒక రాజుగారివద్ద కొలువు దొరికింది. అతను వయసుకు చిన్నవాడైనా, తెలివితేటలలో పెద్దవాడేసని రాజుగారికీ, ఇతర రాజోద్యోగులకూ తెలిసిపొయింది.

ఈ రాజుగారివద్ద కొలువు చేసేవారిలో ఒక పృద్దుడైన సామంతు ఉన్నాడు. ఆయన పేరు చంద్రవర్మ. ఊరి వెలపల కొండల మధ్య ఆయన కొక పెద్ద భవనం ఉన్నది. అందులో ఆయన బంధుబలగం దాదాపు నూరుమందిదాకా ఉన్నారు. వారిలో పెళ్లి కావలిసిన కన్యలు ఎంతోమంది ఉన్నారు. ఇంద్రసేనుడు తస బలగంలో ఎవతెనైనా పెళ్ళాడితే బాగుంటుందని చంద్రవర్మ అభిప్రాయపడ్డాడు. ఆయన ఒకనాడు ఇంద్రసేనుడితో, “మన రాజుగారు నెలరోజుల పాటు తీర్థయాత్రలు చేయబోతున్నారు. ఆ నెలరోజులూ నీవు మా ఇంటికి వచ్చి ఉండాలి,” అని ఆహ్వానించాడు. ఇంద్రసేనుడు సరేనన్నాడు.

రాజుగారు యాత్రకు బయలుదేరిన రోజే ఇంద్రసేనుడు చంద్రవర్మ ఇంటికి వెళ్లాడు. చంద్రవర్మ ఉండే ఇల్లు రాజభవనానికి వీమాత్రమూ తీసిపోదు. అయితే ఇక్కడ రాజభవనంలో ఉండే నిర్బంధాలేమీ లేవు. ఎవరు పడితే వారు ఎక్కడికి పడితే అక్కడికి వెళ్ళవచ్చు.

ఆ భవనం చుట్టూ రకరకాల పళ్లతోటలూ, పూలతోటలూ ఉన్నాయి. కొద్దిదూరంలో కొండలున్నాయి.