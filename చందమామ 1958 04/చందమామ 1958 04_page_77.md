“ వాడొక కోయకురవాడు. మన నగ రానికి తూర్పుగా ఉన్న అరణ్యంలో చూశాను,” అన్నాడు దూత.

సుబుద్ది వెంటనే రాజుగారివద్దకు వెళ్లి, “మహారాజా, మీరు చెప్పిన పేరుగలవాడు ఒకచోట ఉన్నట్టు కబురొచ్చింది. నేను వెళ్ళి వాడి సమాచారం తెలుసుకుని వెంట పెట్టుకుని తీసుకువస్తాను,” అన్నాడు. రాజు సరేనన్నాడు.

మూడురోజులకల్లా మంత్రి తిరిగి వచ్చాడు. ఆయనవెంట ఒక బక్కచిక్కన కురవాడున్నాడు. వాడి శరీరం కారు నలుపు. తలమీది జుట్టు అట్టలు కట్టుకు

పోయి ఉన్నది. వాడి పంటిమీద సరిగా బట్టలుకూడా లేవు.

రాజుగారా కుర్రవాణ్ణి గమనించనుకూడా లేదు. “ఏం మంత్రి? వరుణ్ణి తెచ్చా నంటివిగా? ఒక్కడివే వచ్చావేం? వాడు రాసన్నాడా? లేక మనం అనుకున్న పేరు గలవాడు కాడా? బెల్లంకొట్టిన రాయిలాగా మాట్లాడవేం?” అన్నాడు రాజుగారు.

సుబుద్ది హీనస్వరంతో, “ఏం చెప్పేది, మహారాజా? నా నోటివెంట మాటలుకూడా రావటం లేదు. మనం అనుకున్న కుర వాడు వీడే!” అంటూ తనవెంట పచ్చిన కోయకురాణ్ణి చూపాడు.

రాజుగారి ముఖం ఒక్కసారి తెల్లబడి, అంతలోనే ఎర్రగా అయిపోయింది. ఆయన కోపంతో, “వీడా? వీడా? వీణ్ణి నాదాకా కూడా తెచ్చావెందుకు? వెంటనే తీసుకు పోయి హతమార్చెయ్యి. బ్రహ్మదేపుడూ, ముళ్ళూ వీమవుతాయో చూద్దాం! వెంటనే తీసుకుపో!” అని అరిచాడు.

మంత్రి కోయకురవాణ్ణి వెంటబెట్టుకుని తిరిగి అడివికి బయలుదేరాడు. రాజుగారికి కోపం వచ్చిందంటే రాదా? ఆయనమట్టుకు చూస్తూచూస్తూ, పండులాటి తన కుమార్తెను ఈ దిష్టిబొమ్మకు ఎలా ఇచ్చి చేస్తాడు?