ఇంతకన్న వెయ్యిరెట్లు అందమూ, ఐశ్వర్యమూ కలవారినే రాజుగారు తోసిపారేసి ఉన్నాడాయెను!

అయితే సుబుద్ధికి ఒక్కటే బాధకలిగించింది. అదేమిటంటే, ఈ కుర్రవాడి ప్రాణం అకారణంగా తీయటం. నిజానికి వాడు ఏపాపమూ ఎరగడు. తనను చంపమని రాజుగారు ఆజ్ఞ ఇచ్చిన సంగతికూడా వాడికి తెలియదు. వాడికి అరణ్యం తప్పమరేమీ తెలిసినట్టులేదు. అరణ్యం వదిలినది మొదలు తిరిగి అరణ్యానికి తిరిగి వచ్చినదాకా వాడి కంతా అయోమయంగానే ఉన్నది.

వారిద్దరూ అరణ్యంలో ప్రవేశించగానే వాడికి మళ్ళీ జవం వచ్చింది. వాడు కని పించిన పళ్ళచెట్టల్లా ఎక్కి, మంచిమంచి అడవిపళ్ళు కోసి తాను తింటూ సుబుద్ధికి కూడా ఇచ్చాడు. అది చూసి సుబుద్ధికి వాడి మీద మరింత దయ కలిగింది.

“నేను నా చేత్తో వీడిగొంతు కొయ్యలేను. అటు రాజుగారి మాటకూడా దాటటానికి వీలులేనిది. అందుచేత వీడు చచ్చిపోవటానికి ఇంకేదైనా ఉపాయం ఆలోచించాలి!” అనుకున్నాడు సుబుద్ధి.

ఆ ఉపాయంకూడా ఆయనకు త్వరలోనే తట్టింది. ఆయన తల ఎత్తి చూసేసరికి

అంతదూరాన వాసుకికొండ కనిపించింది. ఆ కొండమీద ఒక పెద్ద సరస్సున్నది. దాన్ని వాసుకి సరస్సు అంటారు. ఆ సరస్సు దగ్గిరికి వెళ్లి ప్రాణాలతో తిరిగివచ్చినవారు లేరు. ఆ సరస్సులో కాలు పెట్టినవారిని వాసుకి అనే ఒకగొప్ప సర్పరాజు ఈడ్చుకు పొతాడని ప్రతీతి.

సుబుద్ధి కోయకుర్రవాడితో, “ఒరే, నీ వల్ల నాకౌక చిన్నపని కావాలి. ఆ కనిపించే కొండకు వెళ్లి, దానిమీద ఉండే సరస్సు నుంచి నుపు మోయగలిగిసంత ఇసుకా, గులకరాళ్లూ తీసుకుని నాదగ్గిరికి రా. నీకు మంచి బహుమానం యిస్తాను,” అన్నాడు.