[దీపంభూతం సహాయంతో అలాదీన్ తన దారిద్ర్యాన్ని పొగొట్టుకోవటమే గాక, రాజకుమార్తెను పెళ్లాడి, రాజభవనాని కెదురుగా ఒక అద్భుతమైస భవనం కట్టుకుని, అందులో సుఖంగా జీవిస్తున్నాడు. పేదలను కనిపెట్టివుంటూ ప్రజల అదరాభిమానాలను చూర గొన్నాడు. అతని జీవితం మూడు పూవులూ, ఆరు కాయలూగా ఉన్నది. అయితే—]

ఆనాడు అలాదీన్ను భూమి అడుగున గుహలో బంధించి తన దేశానికి తిరిగిపోయిన మొరాకో మాంత్రికుడు అలాదీన్ తిండికి మాడి చనిపోయాడనే అనుకున్నాడు. తన చేతికి అద్భుతదీపం రాసందుకు ఆయన చాలా చిరాకుపడ్డాడు. రోజూ ఆ దీపం జ్ఞాపకం వచ్చేది. వెంటనే అలాదీన్ మూర్ఖ త్వంమీద పట్టరాని అగ్రహంకూడా వచ్చేది.

ఒకనాడు మాంత్రికుడికి ఆ దీపాన్నీ, అలాదీన్ శవాన్నీ కనీసం ఒకసారి చూసి సంతోషించాలని కోరిక కలిగింది. ఇందుకు గాను ఆయన ముగ్గులువేసి, మంత్రాలు చదివి, ముగ్గులమధ్య కూచుని అంజనం వేసి పరీక్షగా చూశాడు. ఆయనకు గుహ కనిపించిందిగాని అందులో దీపం లేదు, అలాదీన్ శవం అసలే లేదు!

మాంత్రికుడికి ఒళ్లంతా జెర్రులు పాకి నట్టయింది. అలాదీన్ ఆ దీపంతోసహ ఆ గుహనుంచి బయటపడ్డట్టు ఆయనకు అర్థ మయింది. ఆయన పళ్లు పటపటా కొరుకుతూ,