తిక్కకు శాస్త్రి

ఒక యాత్రికుడు ఒక అడవిమార్గాన వెళు
తూండగా దారిలో చీకటి పడింది. అసలే
చలిరోజులు. ఆ చలిలోనూ చీకట్లోనూ పడి
నిర్మాణుష్యమైన అడవిలో ఎంతదూరం
ప్రయాణం చేయాలో అని యాత్రికుడు
భయపడుతూ ఉండగా కొద్దిదూరంలోనే
ఒక కుటీరం కనబడింది.

బతుకు జీవుడా అని యాత్రికుడు ఆ
కుటీరంలో ప్రవేశించాడు. కుటీరం లోపల
ఒక సడివయసు మనిషి వంట చేసుకుం
టున్నాడు. అయనతప్ప ఆ కుటీరంలో
ఇంకెవరూ లేరు.

ఒకమూల ఒక పిల్లి చుట్టచుట్టుకుని
పడుకుని ఉంది.

"అయ్యా, పరదేశిని, యాత్రికుణ్ణ. చాలా
దూరంనుంచి ప్రయాణంచేసి వస్తున్నాను.
ఈ నిశివేళప్పుడు ఈ అరణ్యంలో చిక్కుకు
పోయాను. ఈ రాత్రికి నాకింత తిండి పెట్టి,
ఇక్కడ పడుకోనిస్తే మీ మేలు మరపను,"
అన్నాడు యాత్రికుడు.

"అందుకేమీ అభ్యంతరం లేదు. నీవు
ఈ రాత్రికి నా అతిథిగా పుండి, ఇక్కడే
పడుకోవచ్చు. కాని నాకొక అచారం ఉన్నది.
మా యింటికి అతిథిగా వచ్చేవాడు నేను
వేసే ప్రశ్నలకు సరిఅయిన సమాధానా
లివ్వాలి. లేకపోతే చెంపవాయిస్తాను. దానికి
ఇష్టమైతే ఉండు, లేకపోతే ముందుకు సాగి
వెళ్ళు," అన్నాడు గృహస్థు.

అ గృహస్థు తిక్కవాడని యాత్రికుడు
గ్రహించాడు. కాని ఇంటిమధ్య వెలుగు
తున్న వెచ్చని పాయిమంట చూస్తూంటే
అతనికి ముందుకు సాగాలని బుద్ధిపుట్టలేదు.
బయట చీకటీ, చలిగాలీ.

"ఈ పెద్దమనిషి అడిగే ప్రశ్నలకు
సమాధానం చెప్పలేకపోతానా?" అనుకుని
యాత్రికుడు సరేనన్నాడు.