రాజు నిద్ర లేచినాక కల జ్ఞాపకం ఉన్నది గాని, మాథవికి కాబోయే వరుడి పేరు మరచిపోయాడు. అది మనిషి పేరు లాగాకూడా ఆయనకు తోచలేదు. కల వచ్చికూడా ప్రయోజనం లేకపోయింది.

మరి కొన్నాళ్ళు గడిచాక రాజుకు బ్రహ్మ మళ్లీ కలలో కనిపించి, “నీ అల్లుడు అది వరకే నిర్ణయమయాడని చెప్పాసుగదా ? ఇంకా ఎందుకు విచారిస్తున్నాపు?” అని కోప్పడాడు.

“దేవా, ఆ అల్లుడి పేరేమిటి?” అన్నాడు రాజు ఎంతో భక్తిగా.

“ కురరవట్!” అని చెప్పి బ్రహ్మ మాయమయాడు.

రాజుకు ఈసారి ఈ విడ్డూరమైన పేరు జ్ఞాపకం ఉన్నది. మర్నాడు తెల్లవారగానే ఆయన సుబుద్దితో, “మంత్రీ, మన అమ్మాయికి, కురరవట్ భర్త అపుతాడట. బ్రహ్మ దేవుడు స్వయంగా కలలో చెప్పాడు. అటు వంటి పేరు గలవాళ్ళు ప్రపంచంలో ఉంటా రనుకోను. అయినా ఎక్కడన్నా ఉంటే పట్టి తెప్పించు. వాడు అన్నివిధాలా అమ్మాయికి తగిన వరుడై ఉండాలి. లేకపొతే బహ్మదేవుడు అమ్మాయిపెళ్ళి విషయమై ఇంత శ్రద్ధ తీసుకోడు,” అన్నాడు.

“మహరాజా, ఈ పేరుచాలా రహస్యంగా ఉంచండి. లేకపొతే ఎవడో ఒకడు ఇదే పేరు చెప్పకుని అమ్మాయిగారిని పెళ్ళా దెయ్యగలడు,” అని మంత్రి హెచ్చరించాడు.

తరవాత ఆయన కొందరు తెలివిగల దూతలను వీరి, “మీరు దేశమంతటా తిరిగి విడ్డూరమైన పేర్లు గలవారుంటే ఆ పేర్లూ, వారుండే చోట్లూ రాసుకురండి!” అన్నాడు.

వారు బయలుదేరి వెళ్లి అనేక విడ్డూర మైన పేర్లు రాసుకువచ్చారు. వారిలో ఒకడు “కురరవట్” లనే పేరు రాసుకువచ్చాడు. అది చూసి మంత్రి నిర్ఘాంతపోయి, “ఎవడు వీడు ? ఎక్కడ ఉంటాడు?” అని అడిగాడు.