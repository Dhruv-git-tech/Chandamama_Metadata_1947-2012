గొడ్డలి ఇచ్చి, అడవికిపోయి వంటకట్టెలు కొట్టుకురమ్మన్నాడు.

కట్టెలు కొట్టితే మంత్రవిద్య సిద్ధించదు. అలాటి మొరటుపనులు మాదన్నకు ఇంటా పంటా కూడా లేవు. అయినా అతను వెళ్ళి వంట కట్టెలు కొట్టి తెచ్చాడు.

అయితే ఈ శ్రమ ఒకరోజుతో కాలేదు. సిద్ధుడు వరసగా నెలరోజులపాటు మాదన్నను కట్టెలుకొట్టే పనిమీద పంపాడు. మాదన్న తన జీవితంలో అంత శ్రమ ఏనాడూ పడలేదు. కట్టెలుకొట్టి అతని చేతులూ, అడవికీ మఠానికి మధ్య నడిచి అతని కాళ్ళూ బొబ్బలెక్కాయి.

ఒకనాటి సాయంకాలం కాస్త చీకటిపడి, మాదన్న కట్టెలమోపుతో మఠం చేరేసరికి, లోపల సిద్ధుడి వెంట మరి ఇద్దరు కొత్త వాళ్ళెవరో ఉన్నారు. ముగ్గురూ కలిసి మాట్లాడుకుంటున్నారు. వాళ్ళున్న గదిలో చాలా చీకటిగానే ఉన్నది. అయినా సిద్ధుడు, మామూలు ప్రకారం తన శిఘ్యలను పిలిచి దీపం తీసుకురమ్మనక, తానే స్వయంగా లేచి గోడ మీద బొగ్గుతో ఒక వలయం గీశాడు.

వెంటనే ఆ వలయం చంద్రుడిలాగా ప్రకా శించ నారంభించి, చల్లని వెన్నెలను గది అంతటా ప్రసరింపజేసింది.