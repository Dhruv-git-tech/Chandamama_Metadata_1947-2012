తరవాత కొత్తవారిలో ఒకడు, “కొంచెం సేపు వినోదం ఏర్పాటు చేద్దాం,” అంటూ ఒక సమిధపుల్లను గోడ మీది వలయం కేసి విసిరాడు. అది చిన్న ప్రమాణం గల అప్సరసగా మారి వలయం నుంచి గదిలోకి నడిచివచ్చి, మామూలు ఆడదాని ప్రమాణానికి పెరిగి కొంతసేపు సృత్యం చేస్తూ పాడింది. చిట్టచివరకు ఆ అప్సరస తిరిగి సమిధగా మారి కింద పడిపోయింది.

కొత్తగా వచ్చినవారిలో రెండోవాడు తన చేతిలో ఉండే బుల్లిరాగి చెంబును సిద్ధుడి శిఘ్యుల కిస్తూ, “ఇందులో ఉన్న పాయసం మీరంతా కడుపునిండా తాగండి,” అన్నాడు.

అందులో పాయసమే ఉంటే అది ఒక్క గుక్కకే చాలేటట్టు మాదన్నకు తోచలేదు. కాని అందులోని పాయసంతోనే అందరి కడుపులూ నిండిపోయాయి.

తరవాత సిద్ధుడు కొత్తవాళ్ళతో, “మనం కాస్సేపు చంద్రమండలం మీద విహరించి వద్దాం,” అన్నాడు.

మాదన్న చూస్తూ ఉండగానే ముగ్గురూ గోడ మీది చంద్రుడి మీదికి వెళ్ళి దాని మీద కూర్చున్నారు. కొంతసేపు వారు ఎదోమాట్లాడుతూ తలలు ఆడించటమూ, చేతులు కదిలించటమూ స్పష్టంగా శిఘ్యులందరికీ కనిపించింది.