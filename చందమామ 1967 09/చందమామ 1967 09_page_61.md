పస్తాడు. మన పహరావాడు వాణ్ణి పట్టి ఇస్తాడు," అన్నాడు వజీరు.

విందు ఏర్పాటయింది. వజీరు అను కున్నట్టే దొంగ వచ్చాడు. ముఖద్వారం వద్ద ఉన్న కాపలావాడు దొంగను చూస్తూనే తెందరపడి, “దొంగ, దొంగ!” అని అరిచి పట్టుకోబోయాడు. వాడి చేతికి దొంగ కుడి మీసం మాత్రమే దొరికింది. దొంగ చప్పుస మొల నుంచి కత్తి లాగి, తన కుడి మీసం కోసేసి, లోపలికి పారిపోయాడు.

మిగిలిన భటులూ, సుల్తానూ ముఖ ద్వారం వద్దకు వచ్చి చూసే సమయానికి, పహరావాడి చేతిలో దొంగ మీసం తప్ప ఇంకేమీ లేవు.

“మళ్ళీ దొంగను జారిపోసిచ్చామా?” అన్నాడు సుల్తాను నిస్పృహగా.

“వాడెక్కడికి పోతాడు? విందులో వాళ్ళ లోనే ఉంటాడు. బయటికి వస్తే ఇటుగానే గదా రావాలి? వాడు చికాక్కడే అనుకోండి,”

అని వజీరు భటులతో, “మీరు విందులో ఉన్న వాళ్ళందరినీ వెతికి, కుడిమీసం లేని వాణ్ణి పట్టుకురండి,” అన్నాడు.

కొద్దిసేపట్లో భటులు పదిమందిని పట్టు కొచ్చారు. వారిలో ఎవడికీ కుడిమీసం లేదు. దొంగ జనం మధ్య తిరుగుతూ గబగబా పదిమంది కుడిమీసాలు తన కత్తితో కోసి, తన ఎడమమీసం కూడా కోసుకుని, అంద రితో బాటు విందుపదార్థాలు ఆరగిస్తూ, వినోదం చూస్తున్నాడు.

మర్నాడు సుల్తాను వజీరును పిలిచి, “పజీరూ, నీకు పెద్దతనం వచ్చేసింది. విశ్రాంతి తీసుకో. వెంటనే చాటింపు వేయించు—నాకు చిక్కకుండా ఉండే గజదొంగ నా దగ్గిరికి వచ్చినట్టయితే, నా కూతురి నిచ్చి పెళ్ళిచేసి, నా వజీరుగా వేసుకుంటానని!” అన్నాడు.

ఆ విధంగా దొంగ సుల్తానుగారి అల్లుడూ, వజీరూ అయి సుఖంగా జీవించాడు.