రాజుగారికి తన దేశంలో ఉండే
గ్రామాల సంఖ్యా, ఒక్కొక్క గ్రామం
లోనూ ఉండే జనాభా సంఖ్యా విడివిడిగా
తెలిస్తే, ఖజానా సొత్తు కాజేసేదెవరో తెలిసి
పోతుంది. కాని ఎవరికీ తెలియకుండా
ఈ లెక్కలు రాబట్టాలి. అందుకు ఉపాయ
మేమిటా అని రాజుగారు వారం రోజుల
పాటు తల పగలగొట్టుకుని, చివరకు ఒక
దారి తెలుసుకున్నాడు.

రాజుగారు మనుషులను పంపించి తన
రాజ్యంలో ఉన్న పన్నెండు మంది సామం
తులసూ, వారి కింద ఉండే మండలాధి
కారులందరినీ రాజధానికి పిలిపించి పెద్ద

సభ చేశాడు. ఆ సభలో ఆయన వచ్చిన
వారితో ఇలా చెప్పాడు:

"మనందరికీ, మన ప్రజలకూ, మన
దేశానికీ సంబంధించిన అతి ముఖ్యమైన
విషయం మీకు చెప్పటానికే మిమ్మల్ని పిలి
పించాను. ఈ మధ్య ఒక రాత్రి లంబ
కేశ్వరస్వామి నాకు కలలో ప్రత్యక్షమై,
సుభికంగా ఉన్న మన దేశానికీ, మనకు
సమీపంలో ఉండే అనేక ద్వీపాలకూ అనేక
పీడలూ, అరిష్టాలూ, ఈతిబాధలూ సంప్రా
ప్తించబోతున్నాయని చెప్పారు. మన దేశా
నికి అవి రాకుండా ఉపాయం చెప్పమని
నేను స్వామివారిని వేడుకున్నాను. ఆయన
నా కిచ్చిన సలహా ఏమిటంటే: మనం
పన్నెండు కత్తులు చేయించి, స్వామివారికి
వాటిని నివేదించి, ఆలయంలో ఉంచాలి.
వీటిని ఎలా తయారుచేయటం? ప్రతి
గ్రామంలోని ప్రతి మనిషి తరఫునా
ఒక్కొక్క సూది చొప్పున వసూలుచేసి,
గ్రామాధికారి తన గ్రామం తాలూకు సూదు
లన్నీ ఒక కట్టకట్టి, దానిపైన తన గ్రామం
పేరు గల చీటీ అంటించాలి. ఇలా ప్రతి
గ్రామాధికారీ తెచ్చి ఇచ్చిన కట్టలను మండ
లాధికారులు వసూలుచేసి, సామంతులకు
ఆందజేస్తే, ఒక్కొక్క సామంతూ పోగు