కాని సుమిత్రుడు అతన్ని రెక్క పట్టు కుని ఆపి, “సుందరపదనుడివి కాదు, తా? ఇలా అయిపోయావేం?” అని అడిగాడు. గంగాపుత్రుడు పోయాక సుమిత్రుడు వారి ఇంటి కేసి రాకపోవటంచేత ఆయన కేమీ తెలియదు.

“ఈ స్థితిలో నిన్ను పలకరించటానికి సిగ్గయింది, మామా,” అంటూ సుందర పదనుడు తన పరిస్థితి అంతా సుమిత్రుడికి వివరించి చెప్పాడు.

“అరెరే, ఎంత పని జరిగిందీ! సుపు వచ్చి నా పడవలో ఉండి పని చేశావంటే నీకు అన్నవస్త్రాలకు లోటు లేకుండా చూస్తాను,” అన్నాడు సుమిత్రుడు.

ఇందుకు సుందరపదనుడు ఒప్పుకున్నాడు. ఇద్దరూ కలిసి పడవ మీదికి వెళ్ళారు. సుమిత్రుడు సుందరపదనుణ్ణి తన భార్యకు చూపి, అంతా చెప్పి, “వాడికి ముందు కాస్త అన్నం పెట్టు,” అన్నాడు.

“అన్నమైతే ఉందిగాని చద్ది అన్నం,” అన్నది సుమిత్రుడి భార్య.

“అయితే అయిందిలే, ఇంత ఊరగాయ వేసిపెట్టు,” అన్నాడు భర్త.

ఆకలి మీద ఉన్న సుందరపదనుడు ఆ చద్దిముద్ద ఊరగాయతో తింటుండగా మళ్ళీ జల్లు ఆరంభమయింది.