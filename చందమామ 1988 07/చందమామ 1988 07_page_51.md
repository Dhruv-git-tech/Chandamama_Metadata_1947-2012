శోకం ముంచుకొచ్చి దేవకీదేవి మూర్ఛ పోయింది.

కృష్ణుడు తన తల్లిదండ్రుల దైన్యమూ, బంధువర్గం పడే బాధా, సభలో ఉన్న వాళ్ళ అసహాయస్థితి చూసి ఆగ్రహావేశం చెందాడు. అతను ఊహించరాని వేగంతో సింహాసనం మీద కంసుడున్న చోటికి మెట్లెక్కి వచ్చాడు.

సభలో వాళ్ళకు కృష్ణుడు ఎక్కిరావటం కనిపించలేదు. ఒక్క కీణం రంగస్థలంలో ఉన్నాడు. మరుకీణం అతను కంసుడి వద్ద ఉన్నాడు.

మరుకీణం అతను కంసుడి కిరీటాన్ని తన్నేశాడు, దాని మణులు రాలాయి. కంసుణ్ణి జుట్టు పట్టుకుని తల వంచి, తల అంతటా పెడికిలితో తెగ పొడిచాడు. మోకాలితో గుండెల్లో పొడిచాడు. కంసుడు ఏమి చెయ్యలేకపోయాడు. అతని మెడలో హారాలు తెగిపోయాయి. చెవిలో పెట్టుకున్న పూలు రాలాయి. బట్ట ఊడి పోయింది. ముక్కునా, చెవులా, నోటా రక్తం చిమ్మేలాగా, కనుగుడ్లు వెళ్ళుకొచ్చే లాగా కంసుణ్ణి కృష్ణుడు పైనుంచి కిందికి తోని, చేత్తో. నెట్టాడు. ఆ తోపుతో కంసుడి శవం రంగ ద్వారాన పరిఘ ఆకారంలో పడిపోయింది.

ఇదే సమయంలో బల రాముడు, కంసుడి తమ్ముడైన సునాము డనే వాడి పైన సింహం లాగా లంఘించి, వాణ్ణి హతమార్చేశాడు.

కృష్ణుడు కంసుణ్ణి చంపిన చేతులతోనే పసుదేవుడి పాదాలు తాకి నమస్కరించాడు. వసుదేవుడు కృష్ణుణ్ణి గాఢంగా కౌగలించుకుని ఆశీర్వదించాడు. తరవాత కృష్ణుడు దేవకికి నమస్కరించాడు. ఆమె అతన్ని కౌగలించుకుని తల వాసన చూసింది.

తరవాత కృష్ణుడు ఉగ్రసేనుడి కీ, పెద్దలకూ మొక్కి వారి దీవనలు పొంది, అందరినీ వెళ్ళి పామ్మని చెప్పి. తాను బలరాముడితో సహ తన తండ్రి ఇంటికి వెళ్ళిపోయాడు.