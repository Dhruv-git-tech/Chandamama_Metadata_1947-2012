“నేను మిద్దె మీదికి వెళ్ళి డబ్బూ, దసకమూ తెస్తాను. నేను ముందొస్తే ఈ చెట్టు కింద ఉంటాను. నువే ముందు వస్తే కూడా అక్కడే ఉండు. ఇద్దరమూ కలిసి ఇంటికి బయల్దెరుదాం,” అన్నాడు గోవిందప్ప.

తరవాత గోవిందప్ప మిద్దె మీదికి వెళ్ళాడు. దేవుడు లోపల ప్రవేశించాడు. వీధి వాకిలి దగ్గిరిగా వేసి ఉన్నది. దేవుడు లోపలికి వస్తూ ఆ తలుపు గడియెట్టాడు.

వాడు పిల్లిలాగు, చప్పుడు చెయ్యకుండా, పంట ఇంటిదాకా వెళ్ళి లోపలికి తొంగి చూశాడు. ఇల్లంతా నిశ్శబ్దంగా

ఉన్నది. న్యాయాధికారిగారి భార్య వంట ఇంట్లో కొంగు పరుచుకుని కునుకు తీస్తున్నది. పక్కనే దేవుడి మందిరం ముందర వంటకాలు పెట్టి ఉన్నాయి. వాటి సువాసన తగలగానే దేవుడికి ప్రాణం లేచివచ్చినట్టయింది.

అసలు సంగతేమంటే ఆనాడు ఏకాదశి. న్యాయాధికారీ, భార్యారోజుంతా ఉపవాసం చేశారు. రాత్రి భోజనానికి బదులు గిన్నెడు పెసరకట్టు పరమాన్నమూ, లెక్కగా ఎనిమిది దోశలూ, దోశలతో తినటానికి కొబ్బరి పచ్చడి నిద్దం చేసి, ఇంటావిడ భర్త రాకకు నిర్దీశిస్తూ నడుము వార్చింది. ఉపవాసంతో నీరసించి ఉండటం చేత ఆమెకు నిద్రపట్టింది.

దేవుడు చల్లగా వంటకాల వద్ద చేరి కొబ్బరి పచ్చడి నంజుకుంటూ దోశలు తినసాగాడు. అసలే ఆకలి మీద ఉన్నాడు. దానికి తోడు దోశలు చాలా కమ్మగా వున్నాయి. పచ్చడి పసందుగా వుంది. అందుచేత వాడు దోశలన్నీ తిన్నదాకా ఆగలేకపోయాడు. అయిపోయాయి గాని, ఉంటే ఇంకా తినేవాడే. తరవాత వాడు పెసరకట్టు పాయసం గిన్నె ఎత్తి మొత్తమంతా తాగేశాడు. ఆది కూడా వాడి నోటికి అమృతంలాగుంది. అటువంటి పాయసం వాడెన్నడూ తాగి ఎరగడు.