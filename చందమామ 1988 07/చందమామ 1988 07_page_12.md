మాణిక్యపురం జమీందారు మహీధరుడు మంచి దక్షతగలవాడేగాక, గొప్ప రూప వంతుడుగా కూడా పేరు పొందాడు. ఆయనది చాలా పెద్ద జమీ. ఆయన ఒక సారి దివానుతో కలిసి మామూలు రైతు లాగా దుస్తులు ధరించి, ప్రజల బాగోగులు విచారిస్తూ, తమ జమీగ్రామాల్లో తిరగ సాగాడు.

ఆ సమయంలో, ఒక గ్రామం దాపులో ఒక వ్యక్తి, చెట్టుకు ఉరితాడు బిగిస్తూ కనిపించాడు. జమీందారు అతణ్ణి సమీ పించి, 'చెట్టు కొమ్మకు ఉరితాడు కడు తున్నావు. ఇది నీ కోసమా లేక మరెవరి కైనా సాయపడేందుకా ?' అని నవ్వుతూ అడిగాడు.

ఆ ప్రశ్నకు, ఉరితాడు కడుతున్న వ్యక్తి వాళ్ళకేసి కోపంగా చూస్తూ. 'ఈ లోకంలో నాకన్న దుర దృష్టపంతుడు

మరెవడైనా వుంటే గదా, ఉరిపోసుకు చావడానికి? ఈ ఉరితాడు, నా కోసమే!' అన్నాడు.

'అలా చెప్ప! ఇంతకూ నీ కొచ్చిన కష్టమేమిటి?' అని అడిగాడు జమీం దారు.

'కష్టమా! అయ్యో. నా కొచ్చిన యీ కష్టాన్నుంచి, ఈ ఉరితాడు తప్ప. హరి హరబ్రహ్మాదులు కూడా నన్ను తప్పించ లేరు. నా పేరు సీతాపతి. చిన్నతనం నుంచి ఎంతగానో ప్రేమించి పెళ్ళాడాలనుకున్న. నా మరదలు జలజాకీ, నన్ను కాదని, యీ మాణిక్యపురం జమీం దారును పెళ్ళాడుతుందట. వాళ్ళ నాన్న ఎంత నచ్చచెప్ప చూసినప్పటికీ ససేమిరా బుద్ధి మార్చు కో నన్నది. దానితో విరక్తి కలిగి, యిలా ఉరిపోసుకోబోతున్నాను,' అన్నాడతను.