కొందరు ధన, వస్తురూ పేణా బహుమతు లివ్వడం కూడా ఆరంభించారు.

ఇలా ఒక సంవత్సరం జరిగేసరికి, ఒక పెద్ద జమిందారు, ఆయనకు లక్షరూపాయలు బహుమానంగా యిచ్చాడు. ఆ తర్వాత ఒక మాసం రోజులకు, ఆ ప్రాంతాన్నేలే రాజు, ఆయనకు రెండు లక్షలరూపాయల బహుమానంతోపాటు గొప్పగా సన్మానం కూడా జరిపాడు.

పేరిశాస్త్రి ఆర్థికంగా లాభపడడమేగాక, దేశదేశాంత రాల్లో ఆయన్ని గురించి గొప్పగా చెప్పుకోసాగారు. అయితే, పేరిశాస్త్రి గ్రంథాలున్నకొయ్యపెట్టును మోసుకువచ్చే వీరయ్య క్రమంగా కృశించిపోసాగాడు. వాడి జబ్బేమిటో తెలి యక పోయినా

చివరకు పేరిశాస్త్రి, వాణ్ణి ఒక ధర్మవైద్య శాలలో చేర్పించాడు. ఆక్కడి వైద్యులు, వీరయ్యను పరీక్షచేసి వాడికి శారీరకంగా ఏ జబ్బూ లేదని తేల్చారు.

ఇది విని పేరిశాస్త్రి ఆశ్చర్యపడి, వీరయ్యను, '‘ఒరే, వీరయ్యా! నువ్వు బయటికి చెప్పకుండా, ఏదో మనస్సులో దాచుకుని బాధపడిపోతున్నావు. అదేమిటో చెప్పు.'' అని అడిగాడు.

వీరయ్య ఒక పట్టాన చెప్పలేదు. ఆఖరుకు పేరిశాస్త్రి బలవంతం మీదవాడు, '‘బాబూ, మీ మతగ్రంథాల బరువంతా, నేను మోస్తున్నాను. పేరూ, డబ్బూ మీకు వస్తున్నది. మీతో పోల్చుకుంటే, నాకు వచ్చిన లాభమేమున్నది ?'' అన్నాడు.