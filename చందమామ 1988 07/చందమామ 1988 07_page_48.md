బలానికీ నేర్పరితనానికీ తేడా గమనించాలి. అవసరమైనప్పుడు యుద్ధం ఆపాలి. ఇది విసేదంగాని, విరోధుల మధ్య కొట్లాట కాదే! అయినంతమట్టుకు చాలు. రాజు గారు ఇద్దరినీ తగిన విధంగా సత్కరించి, యుద్ధం ఆపు జెయ్యటం మంచిది,'' అని యాదవులు తమలో తాము అనుకోసాగారు.

ఆ మాటలు విని కృష్ణుడు వారితో, ''నన్ను ఇలాగే పోట్లాడనివ్వండి. మనోభలమూ, పరాక్రమమూ, ఓపికా, ఉత్సాహమూ, జయమూ ప్రదర్శించే యోధుడికి ఒడ్డూ, పొడుగూ, వయసూతో ఏం పని? నేను పగపట్టి వీణ్ణి చంపాలనే ఉద్దేశంతో నే ఉన్నాను. మిమ్మల్ని మెప్పిస్తాను. మీరు అదీ ఇదీ అనక, చూస్తూ ఉండండి. ఈ చాణూరుడు కరూశ దేశంలో పుట్టినవాడు. ఎందరో మల్లులను హతమార్చిన వీణ్ణి ఇప్పుడే పడగొట్టి గొప్ప కీర్తి సంపాదిస్తాను,'' అని చాణూరుడితో మల్లయుద్ధం ప్రారంభించాడు.

ఆ యుద్ధంలో ఆరితేరిన చాణూరుణ్ణి మించిన నేర్పు కృష్ణుడు చూపాడు. ఒకరి నొకరు వంచుతూ, తోస్తూ, వంగుతూ, ఎగురుతూ, ఒదుగుతూ, పక్కకు తెలగుతూ చాలా అద్భుతంగా వాళ్ళు యుద్ధం చేశారు. వీపుకు వీపూ, తలకు తలా తగిలినప్పుడూ, ఒకరి నొకరు గుద్దు

కున్నప్పడూ గొప్ప ధ్వనులు పుట్టాయి. ఒకరి నొకరు చేతులతోనూ, కాళ్ళతోనూ తన్నుకుంటూ, దంతాలతోనూ, గోళ్ళతోనూ రక్కుకుంటూ పోరాడుతుంటే చూసే వారికి అతి భయంకరంగా ఉన్నది.

మొత్తంమీద అన్ని రకాలపట్లలోనూ కృష్ణుడి నేర్పే హెచ్చుగా కనబడి, సభికులు హర్షధ్వానాలు చేస్తే. కంసుడు కోపంగా ''ఆపండి'' అన్నట్టు చేతో సంజ్ఞ చేశాడు. కృష్ణుడు కొంతసేపు తన చాకచక్యం ప్రదర్శించి, చాణూరుడి పని తెల్చెయ్య నిశ్చయించాడు. చాణూరుడి పని కూడా చాలావరకు అయిపోయింది. దుర్పలుడై పొతున్న ఆ మల్లుడిపైన కృష్ణుడు ఒక్క