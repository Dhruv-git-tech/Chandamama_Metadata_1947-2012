నీలకంట్లుడు వైద్యుడుగా బాగా రాణిస్తు న్నాడు. అతడి పని మూడు పువ్వులూ ఆరు కాయలుగా వున్నది. అయితే, అనంతుడికి మాత్రం వైద్యవృత్తి ఏమాత్రం అచ్చిరాలేదు. అతడు దాన్నిపదిలి, తాతలు మిగిల్చిపోయిన పాలాలు దున్నుకు బతకాలనే ఆలోచనలో వున్నాడు,'' అని చెప్పాడు.

ఇది విని విశ్వపతి చాలా ఆశ్చర్య పోయాడు. తాను గొప్ప వైద్యుడు కాగల డనుకున్న అనంతుడు, ఎందువల్ల వైద్యుడుగా పేరు తెచ్చుకోలేకపోయాడో స్వయంగా తెలుసుకుందామని, స్వర్ణపురానికి వెళ్ళాడు.

విశ్వపతి, అనంతుడి ఇల్లు చేరేసరికి, అతడు లోపల ఎవరో రోగితో మాట్లాడు తున్నాడు. విశ్వపతి లోపలికి పోక, తలుపు పక్కనే నిలబడి వారి సంభాషణ విన సాగాడు.

అనంతుడు, రోగితో, ''నీకు వచ్చింది పెద్ద జబ్బేమీకాదు. కాస్త జలుబుచేసింది, అంతే. ఆమాత్రానికి ప్రాణం పోతున్నట్టు హైరానపడడం దేనికి? చిటికెడు పనుపు కొద్దిపాటి మంచి గంధంలో రంగరించి మొహానికి పులుముకుంటే సరిపోతుంది. వెళ్ళిరా,'' అన్నాడు.

అందుకు రోగి కోపంగా, ''ఈ సంగతి తెలుసుకోవడానికి, మీదాకా రావడం దేనికి? మా అవ్వను అడిగినా చెప్పి వుండేది.'' అంటూ వెళ్ళిపోయాడు.

రోగి వెళ్ళగానే విశ్వపతి లోపలికి వెళ్ళాడు. అనంతుడు ఆయనకు పాదాధి వందనం చేశాడు. విశ్వపతి అతణ్ణి కౌగలించుకుని కుశల ప్రశ్నలు వేయగా అనంతుడు, ''గురువర్యా, వైద్యం విషయంలో నేను చెప్పేదానిలోనూ, చేసేదానిలోనూ, నాకు తెలిసినంతవరకూ ఎలాటి లోపమూలేదు. అయినా నాచేత వైద్యం చేయించుకోవడానికి, యిక్కడి ప్రజలు అంతగా ముందుతురావడంలేదు,'' అని చెప్పాడు.