దేవుడు సాక్షి!

కుందాపురం ఆనే గ్రామంలో గోవిందప్ప
అనే గొప్ప దొంగ వుండేవాడు. దొంగతనం
వాళ్ళ వంశ వృత్తి. గోవిందప్ప తండ్రి
తాతలు కూడా దొంగలే. దొంగతనం కుల
విద్యగా వాళ్ళ ఇంట వుంటున్నది.

గోవిందప్పకు ఒక చెల్లెలుండేది. ఆమెకు
ఒక కొడుకుండేవాడు. వాడి పేరు దేవుడు.
మేనమామ దగ్గిరికి పోయి దొంగతనం
నేర్చుకోమని దేవుణ్ణి వాడి తల్లి గోవిందప్ప
వద్దకు పంపింది.

దేవుడు పుటక చేతనే మంచి దొంగ.
అందుచేత వాడికి గోవిందప్ప దగ్గిర చోర
విద్య బాగా అబ్బింది. వాడు మేనమామ
కన్న కూడా యుక్తిగా దొంగతనాలు చేయ
గలవాడు. ఈ సంగతి గ్రహించి గోవిందప్ప
తాను దొంగతనానికి వెళ్ళినప్పుడల్లా తన
మేనల్లుడైన దేవుణ్ణి కూడా వెంటపెట్టుకుని
వెళుతూ వచ్చాడు.

ఒకనాడు గోవిందప్పా. దేవుడూ కలిసి
దొంగతనానికి గాను మరొక గ్రామం
వెళ్లారు. వారా గ్రామం చేరేసరికి చీకటి
పడింది. ఆ గ్రామంలోని న్యాయాధికారి
శ్రీమంతుడని విని, వాళ్లు ఆ రాత్రికి ఆయన
ఇంట దొంగతనం చేద్దామనుకున్నారు.

ఆ న్యాయాధికారి ఒక రకం మనిషి.
ఆయనకు పిల్లలు లేరు. ఆయనా, ఆయన
భార్యా కూడా అస్తమాసమూ నోములు
నోచేవారు. ఉపోషాలుండేవారు.

న్యాయాధికారి ప్రతి రోజూ ఎంతో పొద్దు
పోయిగాని. ఇంటికి రాడు. ఈ సంగతి
తెలుసుకుని గోవిందప్పా, దేవుడూ పెంచ
లాడే తమ పని పూర్తి చేసుకుందామను
కుని న్యాయాధికారి ఇంట ప్రవేశించారు.

“నాకు ఆకలి దహించుకుపోతున్నది.
నేను తినటానికేమన్నా దొరుకుతుందే మో
చూస్తాను,” అన్నాడు దేవుడు.