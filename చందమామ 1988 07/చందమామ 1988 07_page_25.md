నమ్మానే," అని గొణుకు క్కంటూ, లడ్డూను తినసాగాడు రాజు.

వింతపుచ్చకాయ బద్దలై పడటంతో, విచారగ్రస్తులైన పట్టణప్రజలను వదలి—మునీ, వినోదుడూ ఒక అరణ్యాప్రాంతాన్ని చేరారు.

"అదిగో, నింగినేలా కలుస్తున్న దూర తీరంలో నీలిరంగు కొండలు కనిపిస్తున్ని కదా! వాటిని దాటి వెళ్ళడం చాలా కష్టం. అయితే—మీ రాజ్యంలోని బంగారు స్త్రీ విగ్రహానికి ప్రాణం వచ్చే రహస్యం తెలుసుకోవడానికి, నువ్వు సాగిస్తూన్న ఈ ప్రయాణంలో విజయం సాధించాలంటే,

ఆ కొండలను దాటి వెళ్ళక తప్పదు," అన్నాడు ముని వినోదుడితో.

"అదృశ్యమయ్యే రహస్యం నాకు తెలుసు. జ్ఞానభూమి రాజు ఆ రహస్యం నాకు ఉపదేశించాడు. ఇక్కడ అదృశ్యమై ఆ కొండలు దాటి ప్రత్యక్షం కాగలను!" అన్నాడు వినోదుడు.

"ఆ విద్యా మానవప్రపంచం వరకే పరిమితం. నువ్విప్పుడు ప్రవేశించనున్నది మానవప్రపంచం కాదు. అక్కడివాళ్ళు మనుషులు లాగా కని పించిన ప్పటికీ మానవులుకారు," అన్నాడు ముని.

"అయితే, అక్కడికి కాలి నడకనే వెళతాను," అన్నాడు వినోదుడు.

"అది కూడా సాధ్యమయ్యే పనికాయి. ఎందుకంటే, నువ్వు ఎంతకాలం నడిచినా ఈ అరణ్యాన్ని దాటలేవు. అక్కడివారిని చేరు కోవాలంటే రహస్యమార్గంగుండా వెళ్ళాలి," అన్నాడు ముని.

"మహాత్మా! ఇటువంటి పరిస్థితిలో మీరుతప్ప నాకెవ్వరూ సహాయం చేయ లేరు. కరుణించి మీరే నన్ను అక్కడికి చేర్చాలి," అన్నాడు వినోదుడు మునికి నమస్కరిస్తూ.

"అలాగే," అని, ముని చిరునవ్వు నవ్వు. వినోదుడి చేయి పట్టుకుని కొండల కేసి నడవసాగాడు.