జమీందారుకు వెంటనే కబురుపెట్టి, దొంగతో బేరం సాగించాడు. తాను పోగెట్టుకున్న ఉంగరం దొరికిందని విని జమీందారు సంతోషించి, తన మనుషులను నగల వ్యాపారి వద్దకు పంపాడు. వాళ్లు వచ్చి, దొంగ చెప్పేదేమీ వినిపించు కోకుండా, వాణ్ణి చావగొట్టి పంపేశారు.

ఈ లోపుగా చెట్టు కింద నిద్రపోతున్న వాడు లేచి, తన కొంగున కట్టిన ఉంగరం పోయినట్టు తెలుసుకున్నాడు. ఉంగరం దొరికిన సంతోషంలో వాడు ఒళ్లు తెలియ కుండా నిద్రపోయాడు, కాని ఆ ఉంగరం కాస్తా పోయేసరికి వాడికి ఏడుపు వచ్చింది.

ఇంతలో సమీపంలో మేక ఆరుపు విని పించింది. చుట్టుపక్కల నరసంచారం లేదు. అందుచేత వాడు ఆ మేకను తీసుకుని, తిన్నగా ఉంతకు బయలుదేరాడు. దాన్ని సంతలో అమ్మితే కొంత గిట్టుబాటు అవుతుందని వాడి ఉద్దేశం. వాడు ఆ మేకను తీసుకుని ఒక రైతు ఇంటి ముందునుంచి పోతూండగా ఆ ఇంటి వాడు మేకను చూసి, అది తనదేనని గుర్తించాడు. అదీగాక తన ఇల్లు చేరగానే మేక గట్టిగా అరిచింది.

రైతు నలుగురిని కేకపెట్టి దొంగను పట్టుకున్నాడు. ఆ మేక ఆ రైతుదేనని వారందరికీ తెలుసు. అందుచేత నలుగురూ కలిసి వాణ్ణి చావతన్ని పంపేశారు.

ఈ విధంగా దొంగలు ఒకరు చేసిన దొంగతనానికి ఒకరు శిక్ష అనుభవించారు.