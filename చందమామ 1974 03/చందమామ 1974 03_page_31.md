ఏ వైద్యగ్రంథంలోనూ చెప్పబడ లేదు," అన్నాడు.

"అయితే మీరు తయారు చేయ లేరన్నమాట....ఈనకిలీ వైద్యులందరిని కారాగృహంలో బంధించండి. వీళ్ళంతా నిష్పయోజకులు," అన్నాడు రాజు రౌద్రంగా తన సేనానితో.

ఒక ముసలివాడు ముందుకు వచ్చి, "మహారాజా, ఈ వైద్యులను విడుదల చేయించండి. ఒక వారం రోజులలో నేను మీరు కోరిన జౌషథం తయారు చేసి ఇయ్యగలను," అన్నాడు.

"వైద్యుడంటే అలా ఉండాలి," అని రాజు వైద్యులందరిని విడుదల చేయించాడు.

తరవాత కొన్ని రోజులకు ఆ ముసలి వాడే రాజు వద్దకు వచ్చి. తాటికాయ ప్రమాణమంత మందు తెచ్చి ఇచ్చి. మనిషికి ఒక గురిగించ ఎత్తు అ మందు తినిపించినట్టయితే జన్మలో మళ్ళీ ఆకలి ఉండదన్నాడు.

రాజు ఆ లేహ్యాన్ని అందుకుని, ముసలి వాణ్ణి సన్మానించి, ఆ లేహ్యాన్ని నగర వాసులకు పంచాడు. రాజప్రాంగణంలో ఎవరూ మందు తినలేదు గనక వారికి ఆకలి మామూలుగానే ఉండిపోయింది. కాని నగరంలో అందరికీ ఆకలి పోయినట్టు వార్త వచ్చింది.

వృద్ధ మంత్రి రాజు వద్దకు వచ్చి, "మహారాజా, ప్రజలు పనిపాటలు మానే