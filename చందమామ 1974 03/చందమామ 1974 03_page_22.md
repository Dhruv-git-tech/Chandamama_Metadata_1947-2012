రాజకుమార్తె కారాగృహాధి కారికి లంచాలు పెట్టి, తరుచుగా వచ్చి నీల దత్తుణ్ణి చూస్తూ, అతనికి కారాగృహం లోనే అన్ని సదుపాయాలూ కలిగేటట్టు చూసింది. వారి మధ్య స్పష్టమైన ప్రేమ బంధం ఏర్పడింది. సంవత్సరం గడిచింది.

అవంతీపురరాజు రామ సింహుడి పట్టపురాణి చనిపోయింది. లావణ్యవతి అంద చందాలను గురించి విని ఉండటం చేత ఆయన ఆమెను పెళ్ళాడి, తన పట్టమహిషిని చేయ నిశ్చయించాడు. ఆయన తరపున ఆయన దూతవచ్చి, '‘అవంతీపురపు మహారాజుగారు మీ కుమార్తెను వివాహమాడ దలిచారు. మీరు నిరాకరించే పక్షంలో మీ దేశం మీద దండెత్తి వస్తారు.'' అని విజయపురి రాజుతో అన్నాడు.

అవంతీరాజు బలవంతుడు. ఆయన తో యుద్ధంచేసి గలిచే అవకాశం విజయపురిరాజుకు ఏ మాత్రమూ లేదు. అందుచేత విజయపురి రాజు తన కుమార్తె అయిన లావణ్యవతిని రామ సింహుడికి ఇచ్చి పెళ్ళి చెయ్యటానికి వెంటనే ఒప్పేసుకున్నాడు.

ఈ వార్త వినగానే లావణ్యవతికి నెత్తి మీద పిడుగుపడి నట్టయింది. రామ సింహుడి వంటి వృద్ధుడికి భార్యకావటం కన్న చావే మేలని ఆమెకు తోచింది. ఆరాతే ఆమె నీలదత్తుణ్ణి కారాగృహంలో కలుసుకుని, సంగతంతా అతనితో చెప్పి, '‘మనం పారిపోయి ఏ దూరదేశంలో నైనా సుఖంగా బతుకుదాం. నీ కభ్యం తరమా?'' అని అడిగింది.

నీలదత్తుడు అందుకు సమ్మతించాడు. ఆ రాత్రే ఆ ఇద్దరూ విజయపురి వదిలి వెళ్ళిపోయారు.

బేతాళుడు ఈ కథ చెప్పి, '‘రాజా, లావణ్యవతి అవివేకంగా నీలదత్తుడితో లేచిపోయి, భోగ భాగ్యాలనూ, రాచ జీవితాన్నీ ఎందుకు దూరం చేసుకున్నది? అతను ఏ పని చేయలేని వాడని ఆమెకు

చంద్రమామ