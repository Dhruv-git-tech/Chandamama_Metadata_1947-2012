పరిపక్వం కాలేదు. నీ గాన కళ ఆధారంగా నువు జీవనోపాధి కలిగించుకునే స్థితి ఇంకా ఏర్పడలేదు. కావాలంటే నువు కచేరీలు చెయ్యి, కాని నీ సంగీతాన్ని డబ్బుకు అమ్ముకోకు; సంగీతం వృత్తిగా పెట్టుకోకు, ఆ పని ఎప్పుడు చెయ్యి వచ్చునో నేను చెబుతాను,” అన్నాడు.

జయధరుడికి తండ్రి మాటమీద ఎంతో గురి. అందుచేత తండ్రి చెప్పినప్పుడే వైణికవృత్తి చేబట్టుతానని అతను తండ్రి కాళ్ళు తాకి ప్రమాణం చేశాడు.

కాలం గడిచింది. జయధరుడు వీణు కచేరీలు చెయ్యటానికి సంచారం వెళ్ళి ఉన్న సమయంలో గుణధరుడు కన్ను

మూశాడు. జయధరుడు తిరిగివచ్చి, తండ్రి ఆఖరి ఘడియలలో తాను దగ్గిర లేకపోయినందుకు చాలా బాధపడ్డాడు. తరవాత అతను తన తండ్రి చిత్తరువును ఎత్తు పీట మీద గోడకు ఆనించి పెట్టి, దాన్ని పూలతో పూజ చేస్తూ, ఎదురుగా కూర్చుని వీణా వాదన సాధన చేసు కుంటూ వచ్చాడు.

అతని వాయింపు విన్నవాళ్లు తాను తండ్రిని మించాడన్నారు. పాట కచేరీల ద్వారా అతని ఖ్యాతి నానాటికీ వృద్ధి అవుతున్నకొద్దీ, ఆర్ధికంగా అతని పరిస్థితి హీనం కాసాగింది. ఒక్కొక్కసారి అతను పస్తులుండటం కూడా జరిగింది.

“పాట కచేరీలు చేసేవాడివి ప్రతిఫలం ఎందుకు తీసుకోవు?” అని జమీం దారు అతన్ని అడిగాడు.

“మా నాన్నగారి అనుమతి లేదు. ఆయన నన్ను సంగీతం వృత్తిగా పెట్టుకోవదన్నారు. అంతగా అయితే శరీరశమ చేసి పాట్ట పొసుకుంటాను,” అన్నాడు జయధరుడు.

అతను తండ్రి దగ్గిర చేసిన ప్రమాణం అందరూ ఎరిగినదే. ఇప్పుడు తండ్రి బతికి ఉంటే తప్పక అతన్ని వైణిక వృత్తి చేపట్టమని ఉండేవాడే. ఎలాగైనా అతనికి వీణ ద్వారా జీవనోపాధి కలిగింది.