మర్మాడు బంగారయ్య వెంకాయమ్మ కన్న ముందే లేచి, గేదెల పాలు పితికి, అమ్మకానికి తీసుకువెళ్లాడు.

అతను ఒక వాడుక ఇల్లు తలుపు తట్టితే ఇంటి ఇల్లాలు వచ్చి, 'మాకు వెంకాయమ్మ పాలు పోస్తుంది,' అన్నది.

ఆమె భర్త బంగారయ్యను పరికించి చూసి, 'ఇతను వెంకాయమ్మ మొగుడు లే, పాలు పోయించుకో,' అన్నాడు.

అతను, "మీకు చస్తే పాలుపాయ్యను!" అని వెనక్కు తిరిగి వచ్చేశాడు. వెంకాయమ్మ మొగుడుగా పాలు అమ్మి డబ్బు సంపాదించటం అతనికి ఇష్టం లేదు.

అతను రోజంతా ఆలోచించి, పెదరెడ్డి దగ్గిరికి వెళ్ళి పని అడగాలని నిశ్చయించు కున్నాడు. ఆ మధ్య పెదరెడ్డి కొడుకు పెళ్ళి అయినప్పుడు రెండు రోజుల పాటూ వెంకాయమ్మే వారింట నిర్వాహకం చేసింది. ఆ రెండు రోజులూ బంగారయ్య భోజనం వేళకు పెదరెడ్డి ఇంటికి వెళ్లాడు. ఆ ఇంట్లో అందరూ అతణ్ణి ఎరుగుదురు.

బంగారయ్య రాగానే రెడ్డి కూతురు, 'నాన్నా, వెంకాయమ్మ మొగుడు వచ్చాడు,' అని కేక వేసి తండ్రికి చెప్పింది.

కూతురు కేకవిని రెడ్డి బయటికి వచ్చే లోపునే బంగారయ్య అక్కడినుంచి వెళ్లి

పోయాడు. వెంకాయమ్మ మొగుడు అనిపించుకో కూడదని బంగారయ్య మరింత గట్టిగా తీర్మానించుకున్నాడు. ఆఖరుకు పడ్డి వ్యాపారి దగ్గిర కొంత డబ్బు అప్పుచేసి, సొంత వ్యాపారం చేద్దామనుకున్నాడు అతను.

'నువ్వేపరో నాకేంతెలుసు? తాకట్టు ఏమీ లేకుండా నీకు అప్పు ఎలా ఇస్తాను?' అన్నాడు పడ్డివ్యాపారి.

అతనివద్ద పనిచేసే కుర్రాడు, 'ఈయన మనకు పాలుపోసే వెంకాయమ్మ మొగుడు లెండి. బాకీ చెల్లించకపోతే పాల ఖాతాలో జమ కట్టుకోవచ్చు,' అని శిఫార్సు చేశాడు.