పిశాచినాటకం

ఒక ఊళ్ళో మంగయ్యశెట్టి అనే వడ్డీ వ్యాపారస్తుడు అంతులేని ధనం కూడ బెట్టి. దాన్ని తన కొడుకు గోవింద శెట్టికి భద్రంగా అప్పగించి కన్నుమూశాడు. కళ్ళారా చూసినదాకా తన తండ్రి అంత ఆస్తి సంపాదించినట్టు గోవింద శెట్టికి తెలియదు. అతను ఇనపపెట్టె తీసి, అందులో ఉన్న వెండీ, బంగారమూ, నగలూ కుప్పపోసి చూసుకుంటే గుండె దడదడలాడింది. తండ్రి యిచ్చిపోయిన అంత ధనాన్ని దొంగల బారిసుండి కాపాడు కోవటం మాటలు కాదు.

దాన్ని కేమంగా ఉంచటానికి గోవింద శెట్టి ఒక ఆలోచన చేశాడు. ఆ ధనమంతా రెండు లంకెబిందెల నిండా పోసి, అర్ధ రాత్రి వేళ ఆ బిందెలను తీసుకుపోయి, ఊరి బయట ఉండే దయ్యాల మర్రి కింద పాతి పెట్టాడు. ఆ మర్రిచెట్టు

మీద దయ్యాలుంటాయన్న న మ్మకం మూలాన రాత్రి వేళ ఆ చాయలకు ఎవరూ వెళ్ళరు. తన డబ్బును రక్తంచుకోవటం కోసం గోవింద శెట్టి పిశాచాల భయాన్ని దూరంగా ఉంచటమే గాక, తానే ఒక పిశాచం పాత్ర ధరించాడు!

ఎందుకంటే తాను పాతిపెట్టిన ధనానికి రాత్రి పూట తానే కాపలా కాయాలి. అందుకోసం గోవింద శెట్టి చీకటిపడినాక ఎవరూ చూడకుండా నిలువునా తెల్ల బట్టలు ధరించి పిశాచం వేషం వేసుకుని, కాళ్ళకు గజ్జెలు కట్టుకుని, వింత వింత ధ్వనులు చేస్తూ, మర్రిచెట్టు నీడలో మసలేవాడు. రాత్రి అంతా ఆలా తిరిగి, అతను తెల్లవారు జామున ఇల్లు చేరు కునేవాడు.

మర్రిచెట్టు కింద దయ్యంలాటిది తారట్లాడుతున్నట్టు పుకారు పుట్టింది.