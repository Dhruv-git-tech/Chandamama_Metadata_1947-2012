గలను? అందుచేత నువు మా వదినెను ఇక్కడికి తెచ్చావంటే, నేను ఆమెకు పాదాధివందనం చేసి. ఆమె ఆశీన్సులు పొందుతాను,” అన్నది కోతి.

దానికి మొసలి, “మిత్రమా, ఈ నీటి ఆడుగున చక్కని ఇసుకదిబ్బ వద్ద మా ఇల్లు ఉన్నది. అందుచేత నా వీపు మీద ఎక్కి, నిర్భయంగా వచ్చెయి్య.” అన్నది.

కొత్త అనుభవంకోసం ఉవ్విళ్ళూరుతూ కోతి, “అలా అయితే అలస్యం దేనికీ? వెంటనే బయలుదేరు. ఇదుగో, నీ వీపు మీద ఎకాక్కను,” అంటూ మొసలి వీపు మీద కూర్చున్నది.

మొసలి ఒడ్డు నుంచి బయలుదేరింది. అది లోతు నీటిలోకి పోతూంటే కోతి భయపడి, “మిత్రమా, అంత వేగంగా వెళ్ళకు. ఆలల తాకిడికి నా శరీరం తడిని పోతున్నది,” అన్నది.

“ఇక్కడ నీరు చాలాలోతు. కోతి ఎలాగూ తప్పించుకో లేదు. అది పూర్తిగా నా అధీనంలో ఉన్నది. అందుచేత దీనిన్ని నేను మా ఇంటికి ఎందుకు తీసుకు పోతున్నదీ చెప్పేస్తాను,” అని తనలో అనుకుని మొసలి, “మిత్రమా, నా భార్య కోరిక తీర్చి నిన్ను చంపటానికే నేను నిన్ను మాటలతో మోసపుచ్చి ఇక్కడికి తెచ్చాను. నీ చావు దగ్గిరపడింది గనక నీ ఇష్ట దైవాన్ని ప్రార్ధించుకో,” అన్నది కోతితో.

దానికి కోతి, “మిత్రమా, నేను నీకు గాని, ఆమెకుగాని ఏమి ద్రోహం చేశానని నన్ను చంపాలనుకున్నారు?” అని అడిగింది.

“నువు అమృతంలాటి నేరేడుపళ్ళు తినటంచేత నీ గుండెలో అమృతంచేరింది. నీ గుండెను తింటే తనకు ముసలి తనమూ, చావూ రావని అనుకుని, నిన్ను తీసుకు వస్తానన్నదాకా నన్ను వేధించింది. అందుకే నేనునిన్ను తీసుకు పోతున్నాను,” అన్నది మొసలి.