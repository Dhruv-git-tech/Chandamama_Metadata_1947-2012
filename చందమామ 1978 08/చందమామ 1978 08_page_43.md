చించుదాం," అన్నది. ఆ మాటలతో ధైర్యంచెచ్చి రాహులుడు ఆ రాత్రి నిశ్చింతగా భోజనంచేసి కూర్చున్నాడు. అయితే రాహులుడికి అతని భార్య ఏ ఉపాయమూ చెప్పనేలేదు.

మర్పాడు రాజభటులు వచ్చి, రాజు తీసుకురమ్మన్నట్టు చెప్పి, రాహులుణ్ణి రాజు సభకు తీసుకుపోయారు. రాజు నిండు సభలో మంత్రిని, "రాజకుమార్తెకు సంబంధం చూశావా?" అని అడిగాడు.

"లేదు," అన్నాడు మంత్రి.

అ జవాబుతో కోపోద్రిక్తుడైన రాజు, మంత్రి తల నరకటానికి ఏర్పాట్లు చేయమని తన భటులకు ఉత్తరువు ఇచ్చాడు.

ఇంతలో సభలోకి రాహులుడి భార్య చింకిబట్టలు ధరించి, ఒక పసికందును చేతులలో పెట్టుకుని వచ్చింది. ఆమె తన మంత్రి రాహులుడి భార్య అని రాజుకు తెలియదు.

రాజు ఆ శ్చర్యపడుతూ ఆమెను, "ఏమమ్మా? నీకు ఏం కావాలి?" అని అడిగాడు.

"మహారాజా, నన్ను రక్షించండి. నా బిడ్డ అస్తమానమూ ఏడుస్తుందని నా భర్త నన్ను కొట్టుతున్నాడు. చంపేస్తానంటు న్నాడు!" అన్నది మంత్రి భార్య.

"బిడ్డకు ఏదైనా రోగమున్నదేమో! దాని ఏడుపుకు నువు ఎలా బాధ్యు రాలివి? ఆ మూర్థుణ్ణి శిక్షిస్తాను," అన్నాడు రాజు ఉద్రేకంగా.

వెంటనే మంత్రి భార్య, "మహారాజా, మీకుమార్తెకు వివాహం కుదరక పోవటానికి ఆమెలో ఏం లోపం ఉన్నదో? అందుకు మంత్రిని ఎందుకు శిక్షిస్తు న్నారు? నేను తమ మంత్రిగారి భార్యను. దయచేసి నా భర్తను వదిలెయ్యండి," అన్నది.

ఈ మాటకు సభలో అందరూ హర్ష ధ్యానాలు చేశారు. రాజు తన పొరపాటు గ్రహించాడు.