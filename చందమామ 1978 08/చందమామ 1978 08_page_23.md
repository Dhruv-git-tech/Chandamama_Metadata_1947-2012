శర్మ రాజును ఏకాంతంగా కలుసుకో లేదు. రాకరాక వచ్చిన తన చిన్ననాటి గురువును రాజు సహజంగా నలుగురు పెద్దల సమక్షంలో కలుసుకున్నాడు. రామ శర్మ రాజుతో, 'మనం కాస్సేపు ఏకాం తంగా మాట్లాడాలి', అనవచ్చు. కాని వెంటనే మంత్రి రహస్యం గ్రహిస్తాడు. అతను సర్వస్వతంత్రుడుగా వ్యవహరి స్తున్నాడు గనక, రాజుకు ఆపచారం చేసినా చెయ్యగలడు. ఈ కారణాలవల్ల రామశర్మ తన హెచ్చరికను వ్యంగ్య రూపంలో అందించ నిశ్చయించాడనుకో వారి. అంతేకాదు, రాజులో చిన్నతనపు చురుకు తనం ఇంకా ఉన్నదో, లేక అతను ఆ మధ్యకాలంలో మందమతి అయాడో రామశర్మకు తెలీదు. అతని బుద్ధి ఇంకా సూక్ష్మంగా ఉన్న పక్షంలో హెచ్చరిక వ్యంగ్యంగా ఉన్నప్పటికీ నష్టం ఉండదు. అలాకాక రాజు మందమతి అయిపోయి, విషకుంభుడి చేతికీలు బొమ్మ అయి ఉంటే సూటిగా హెచ్చరించి

కూడా లాభం ఉండదు. పైపెచ్చు తనకే ప్రమాదం కలగవచ్చు. ఎన్నివిధాల చూసినా రామశర్మ ఆవలంబించిన వైఖిరి చాలా తెలివైనదిగా కనబడుతుంది. అతను చెయ్యదలచిన హెచ్చరిక చెయ్యనే చేశాడు. గంధపుచెట్టు నీడలో విషసర్పాలు చేరుతాయి, దాని సువాసనలు ఆవిష సర్పాలను ఆకర్షిస్తాయి. ఈ హెచ్చరిక రాజు వెంటనే గ్రహించి, గురువుగారికి ధన్యవాదాలు చెప్పకున్నాడు. రామశర్మ చెప్పిన దానికీ, రాజు తన మంత్రిని గురించి లోగడవిన్న అపవాదులకూ ఎంతో తేడా ఉన్నది. రామశర్మ ఈ హెచ్చరికను వ్యంగ్యంగా చెయ్యవలసి రావటాన్నిబట్టి, పరిస్థితి తీవ్రంగా ఉన్నదని కూడా రాజు వెంటనే గ్రహించగలిగాడు. అందు చేతనే అతను వెంటనే తగిన చర్యలు తీసుకున్నాడు," అన్నాడు.

రాజుకు ఈవిధంగా మౌనభంగం కలగ
గానే, బేతాళుడు శవంతోసహా మాయమై,
తిరిగి చెట్టెకాక్కడు.
—(కల్పితం)