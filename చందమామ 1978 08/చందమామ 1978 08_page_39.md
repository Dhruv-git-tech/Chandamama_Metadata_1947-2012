కొరికి పదయ్యాలు

ఒక మండలాధికారి తన పాలనలో ప్రజలు ఎలా బతుకుతున్నారో చూడ టానికి ఒకసారి తణిఖీకి బయలుదేరాడు. మధ్య దారిలోనే చీకటిపడింది. ఆయన చీకటిలోనే కొంత దూరం ప్రయాణం చేశాక, దూరాన మినుకు మినుకుమంటూ దీపాలు కనిపించాయి.

“ఆ దీపాలు కనిపించే వైపు పోదాం,” అన్నాడు అధికారి తన పరివారంతో.

“ఆయ్యా, అవి కొరివిదయ్యాలు! అక్కడ శ్మశానం లాగున్నది,” అన్నారు అధికారి మనుషులు.

“ఫరవాలేదు, పదండి. శ్మశానం అయితే, దగ్గిరలో ఊరు ఉండనే ఉంటుంది,” అన్నాడు అధికారి.

ఆ దీపాలు నిజంగా దీపాలే. ఆది ఊరే. అధికారి అజ్ఞాపించగా కొందరు గ్రామస్థులు గ్రామాధికారి భూషయ్యను

హాజరుపరిచారు. అతను అధికారికీ, పరివారానికీ బస ఏర్పాటు చేశాడు.

తెల్లవారుతూనే అధికారి గ్రామం తణిఖీ చేశాడు. భూషయ్య పణికి పోయాడు. దాన్ని గ్రామం అనటం కూడా సిగ్గుచేటు. ఎక్కడ చూసినా పెంటకుప్పలూ, మురికి నీటిగుంటలూ, వీధులకు అడ్డంగా పారు తున్న మురుగు కాలవలూనూ.

“గ్రామం ఈ స్థితిలో ఉంటే నువు ఏం చేస్తున్నావు? తగిన చర్యలు ఎందుకు తీసుకోలేదు? పై అధికారులకు ఎందుకు తెలియబరచలేదు?” అంటూ అధికారి భూషయ్య మీద చిందులు తొక్కాడు.

“నా పై అధికార్లకు ఎన్ని మహజర్లు పెట్టుకున్నా ఫలితం లేకపోయింది. వారి పై అధికార్లకు చెప్పుకుంటే, లంచాలు ఆడుగుతున్నారు. పంటలు పాడైపోయి, జనం అల్లాడుతూంటే, లంచాలు ఎలా