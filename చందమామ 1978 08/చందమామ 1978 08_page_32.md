అయినా మా నాన్న బాకీ తిర్చటం మంచిది. మా నాన్న సంగతి నీకు తెలీదు!” అని బెదిరించాడు.

గోవిందశెట్టి మండిపడి, “ఇంకోసారి ఆ మాట అన్నావంటే నీ ప్రాణాలు దక్కవు! మా నాన్న ప్రస్తుతం పిశాచమై తిరుగుతున్నాడు. మంగయ్యశెట్టి పిశాచం పేరు చెబితే ఈ ప్రాంతంలో కప్పలు కూడా నీళ్ళు తాగవు! మీ జోగీందర్ ఏం చెయ్యగలడు?” అన్నాడు.

చిన్నడు పకపకా నవ్వి, “అదా నీ ధైర్యం? మా నాన్న కూడా చచ్చి పిశాచమై, మా ప్రాంతాల విలయ తాండవం చేస్తున్నాడు. పిశాచి అయినాక తనకు రావలసిన బాకీలన్నీ ఒకటొకటే

వసూలు చేస్తున్నాడు. మొండికి తిరిన వాళ్లచేత నెత్తురు కక్కిస్తున్నాడు. ఆయన మీ నాన్న మీద విరుచుకు పడతాడనే భయంతోనే బాకీ వసూలు కు నేను స్వయంగా బయలుదేరి వచ్చాను. నన్ను ఉత్త చేతులతో వెనక్కు పంపావో, నీ ప్రాణానికి నేను పూచీపడను! నువు డబ్బు లేదని నన్ను మోసగించగలవు గాని, డబ్బు ఎక్కడ ఉన్నదీ పిశాచానికి తెలియదా? ఆ సంగతి నీకు తెలియదా? వెళ్ళివస్తా!” అంటూ బయటపడ్డాడు.

గోవిందశెట్టికి మతిపోయినట్టయింది. పిశాచంగా నటిస్తూ మనుషులను హడల గొట్టవచ్చుగాని, నిజంగా పిశాచం వెంట బడితే తన గతి ఏం కాను?