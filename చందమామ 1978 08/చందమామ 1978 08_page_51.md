చిన్నదిగా ఉండి, అందులో పట్టింది. దాన్ని సంచీలో పెట్టి, అతికించి, చిత్తరువు ముందు ఉంచారు. కొంచెం సేపు అయాక సంచీ చించి, కాగితం ముక్క పైకి తీసి చూస్తే దాని మీద గుణధరుడి దస్తూరితో ఇలా రాసి ఉన్నది.

“వైణికవృత్తి అవలంబించటానికి అనుమతిస్తున్నాను—నాన్న.”

జయధరుడు ఆ కాగితం తీసుకుని కళ్ళకు అద్దుకుని, తండ్రి చిత్తరువు ముందు ప్రణమిల్లి, “నాన్నా, నీ అను మతి అయింది గనక, వైణికవృత్తిలో ప్రవేశిస్తాను. నీ ఖ్యాతికి కళంకం రాకుండా చూడటానికి ప్రయత్నిస్తాను,” అన్నాడు.

అటు తరవాత జయధరుడి పైన కనక వర్షం కురిసింది.

ఇదంతా సోమనాథుడి ఇంద్రజాలం మహిమ. అతను ఒకే ప్రమాణం గల రెండు తెల్ల కాగితం ముక్కలు తీసుకుని, ఒకదాని మీద గుణధరుడి దస్తూరీని

ఆనుకరిస్తూ సందేశం రాశాడు; ఆలా రాసిన కాగితం ముక్కను ఒక మామూలు కాగితపు సంచీలో పెట్టి, దానిని సంచీ మూతవేపు ఉంచాడు. తరవాత అతను అలాటిదే మరొక కాగితపు సంచీ తీసుకుని, దాని రెండు పక్కలూ, దిగువ భాగమూ తీసేసి, చిరునామా రాసేపక్క మూతటట్టు ఉండే టట్టుగా మొదటి సంచీలో పెట్టాడు. ఇలా చెయ్యటం వల్ల కాగితపు సంచీలో ఒక రహస్యపు అరీప్పడింది. తెల్లకాగితం ముక్కను, అందరూ పరీక్షించి సంచీలో పెట్టేటప్పుడు సంచీ ఖాళీగా ఉన్నట్టే కనబడింది. సంచీని అంటించేటప్పుడు సోమనాథుడు రెండు మూతలనూ కలిపి అంటించేశాడు. తరవాత సంచీని చించి కాగితం ముక్కను పైకి తీసేటప్పుడు తెల్లకాగితం రహస్యపు అరలో ఉండిపోయి, సందేశం గల కాగితం ముక్క పైకి తీయబడింది. జమీందారు ఆ సంచీని అప్పటికప్పుడే తీసేసుకుని తన జేబులో పెట్టుకున్నాడు.