ఆతని పాదాలు నిక్షేపంలాగున్నాయి.
చెవుడు లేదని కూడా తేలిపోయింది.
‘‘జోళ్ళున్నాయిగా? అవి తొడుక్కుని
తిరగకూడదూ?’’ అన్నాడు ఈశ్వరయ్య.

“జోళ్ళు కొన్నది వేసుకుని అరగ దీయటానికా?” అన్నాడు యువకుడు.

“అలాటప్పుడు డబ్బు ఖర్చు చేసి
జోళ్ళు కొనుకపోతేనేం ? మొయ్యటం
తప్పేదిగా?” అని ఈశ్వరయ్య ఆడిగాడు.

యువకుడు కోపం తెచ్చుకుని, '‘కాలికి
జోళ్ళు కూడా కొనుకోలేనంతటి దరి
ద్రుడనని మీబోటివాళ్ళు అనుకుని
పోతారేమోనని వాటిని కొని చేత్తో పట్టుకు
తిరుగుతున్నాను. కాళ్ళతో మోస్తే గొప్పా,
చేత్తో మోస్తే తక్కువా ఎలా అవుతుంది?”
అన్నాడు.

ఈశ్వరయ్యకే యువకుడి పొదుపు
చూసి తల తిరిగినట్టయింది. అయినా
ఒక సందేహం మిగిలిపోయి ఆయన,
‘‘బాబూ, కోపం తెచ్చుకోనంటే ఒక్క
మాట అడుగుతాను. ఈ చిత్తు కాగితాలైనా

ఊరికేరావుగద. వాటికి కూడా ఏదో
లెక్కన ధర వుంటుందిగద. వాటిని వృధా
చెయ్యటం-' అంటూ ఏదో అనబోయాడు.

యువకుడు అడ్డుతగిలి, ‘‘మీ రింకా
పెరటిదారినే ఉన్నారు. రోజూ నాకు
వంట ఎలా అవుతున్నదనుకుంటున్నారు?
ఈ చిత్తు కాగితాలతోనే !’’ అన్నాడు.

ఈశ్వరయ్యకి కొంతసేపు నోట మాట
రాలేదు. తర వాత ఆయన గౌరిని
ఆ యువకుడికి ఇచ్చి, పెళ్లి చేశాడు.

అయితే తన అల్లుడి అసలు రూపం
ఈశ్వరయ్య ఎరగడు. అతని పేరు
రామేశం. అతను పెళ్ళిచూపులకు వచ్చే
ముందు ఈశ్వరయ్య పిసినిగొట్టుతనం
గురించి ఆరా తీశాడు. ఎంత మంచి
సంబంధాలను కూడా ఈశ్వరయ్య
ఎందుకు తిరగగొట్టి ఉంటాడో సరిగా
ఊహించి, ఈశ్వరయ్య దౌర్చల్యానికి
తగిన పథకం ఆలోచించి, పెళ్ళిళ్ళ
పేరయ్య సహాయంతో దాన్ని ప్రయోగించి
నెగ్గాడు.