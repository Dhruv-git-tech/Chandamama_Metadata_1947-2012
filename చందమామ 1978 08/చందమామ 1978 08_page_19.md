ఎనుబోతు తమ కేసి వేగంగా రావటం
చూస్తూనే గుర్రాలు బెదిరి, పెద్దగా
సకిలిస్తూ ఆటూ యిటూ పరిగెత్తినై. పారి
పోయేందుకు యిది చక్కని అవకాశం
అనుకుంటూ కాళీవర్మ తన గుర్రాన్ని
ముందుకు దూకించబోయేంతలో, ఎను
బోతు మీద వున్నవాడు మెరుపులా వచ్చి,
గుర్రంకళ్ళెపు తాళ్ళను వడిసి పట్టుకుని,
''దిరిసెన చెట్లంటే భూత ప్రేత పిశాచా
అకు ఎంతో యిష్టం! అందుకే రాజుగారు
దొంగలకూ, దేశద్రోహులకూ మరణ
శిక్షలు యిక్కడ అమలు చేస్తున్నారు.
నువు దొంగవా, దేశద్రోహివా?'' అని
ప్రశ్నించాడు.

'' నేను ఆ రెంటిలో ఏదీకాదు. నువ్వే
జాతి పిశాచానివి? '' అన్నాడు కాళీవర్మ,
కళ్ళెపుతాళ్ళను ఎనుబోతువాడి నుంచి
లాక్కునేందుకు ప్రయత్నిస్తూ.

అంతలో అక్కడికి చెల్లా చెదరైన
ఆశ్వికులందరూ వచ్చిచేరారు. ఆశ్వికుల
నాయకుడు కోపంగా, ఎనుబోతు రౌతును,

''ఒరే, ఈ గత్తరంతా ఏమిటి? నిన్నేమైనా
పిశాచిపట్టిందా?'' అన్నాడు కసురుతూ.

ఎనుబోతువాడు కాళీవర్మ గుర్రపు
కళ్ళెంతాళ్ళను వదిలి, ''నగరప్రధాన
తలారినే ఒరే, అరే అంటున్నావా?
రాజుగారు ఏ రోజన అయినా, నీకు
శిరశ్చేద శిక్షవేసి, నా దగ్గిరకు పంపవచ్చు.
అప్పుడు నిన్ను నా మొండిగొడ్డలితో, ఎండు
మోడును నరికినట్టు నరుకు తాను,''
అన్నాడు.

''తాగుబోతువెధవా, యీ అవమా
నాన్ని నేను సహించను!'' అంటూ
ఆశ్వీకుల నాయకుడు చప్పున కత్తి
దూశాడు. ఆమరుక్షణం కాళీవర్మ
మెరుపు వేగంతో తలారి చేతినుంచి గండ్ర
గొడ్డలిని లాక్కుని, ఆశ్వికులనాయకుడి
కంఠం మీద బలంగా కొట్టాడు.

ఆశ్వికులనాయకుడి తల తెగి కింద
పడేంతలో, దూరం నుంచి, ''జై, అది
భల్లూకా! ధైర్యశాలివిరా, యువకా!''
అన్నకేక వినిపించింది.—(ఇంకావుంది)