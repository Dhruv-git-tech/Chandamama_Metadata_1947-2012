తెలియకుండా, విను,” అంటూ ఇలా చెప్ప
సాగాడు:

శ్రీనివాసుడు సిరిపురంలో ప్రముఖ వ్యాపారి.
ఆయన భార్య సుజాత అనుకూలవతి,
సుగుణవతి. ఇద్దరు కొడుకుల్లో పెద్దవాడు
బైరవుడు నెమ్మదస్థుడు. చిన్నవాడు గౌరవుడు
దుడుకు మనిషి.

ఒక రోజున వాళ్ళింటికి ఓ బైరాగి వచ్చి
భోజనం పెట్టమన్నాడు. సుజాత ఆయనకు
కమ్మని విందు భోజనం పెట్టింది. బైరవు
డాయనకు వినయంగా సేవలు చేశాడు.
గౌరవుడు మాత్రం ఆకలికి భిక్షాందేహి అంటూ
వచ్చినవాడికిన్ని మర్యాదలేమిటని చిరాకు
పడ్డాడు.

బైరాగి అది విని, “అన్నార్తులను ఈ సడిం
చకు. మున్ముందు నువ్వే బిచ్చమెత్తుకుని
జీవించాల్సిరావచ్చు,” అన్నాడు.

“మా ఇంట్లో భోంచేసి నన్నే శపించే
నీలాంటి దుష్టుల్ని నేను లెక్కచేయను,”
అని గౌరవుడు అక్కణ్ణించి వెళ్ళిపోయాడు.

శ్రీనివాసుడు, సుజాత, బైరవుడు, బైరాగి
మాటలకు భయపడి, గౌరవుడి తప్పు కాయ
మని బ్రతిమాలారు. బైరాగి నవ్వి, “మీకేం
కావాలో కోరుకోండి!” అన్నాడు.

“మాకే కోరికలూ లేవు. గౌరవుడి దుడుకు
తనం తగ్గే ఉపాయం చెప్పండి,” అని కోరారు.

బైరాగి వారితో, “మీ ఇంట గౌరవుడి వంటి
దుష్టుడు పుట్టడం ఆశ్చర్యం. మీరు అతడి
కతణ్ణి విడిచి పెట్టండి. మీకేం కావాలో కోరు
కోండి,” అని హితవు చెప్పాడు.

“గౌరవుడి భవిష్యత్తు బాగుండాలని తప్ప,
మాకే కోరికలూ లేవు,” అన్నారు ముగ్గురూ.

బైరాగి, “అతడి వక్రబుద్ధిని, మార్చేశక్తి
నాకు లేదు,” అంటూ నిట్టూర్చి, ధగధగ
మెరుస్తున్న ఒక రత్నమాలను తన అంగీలోంచి
తీసి శ్రీనివాసుడికిచ్చి, “ఈ మాల మహిమా
న్వితం! దీన్ని పూజామందిరంలో ఉంచి పూజిం
చండి. ఇది మిమ్మల్ని కాపాడుతుంది. కానీ
దీన్ని అనర్హులు ధరించినా, దానం చేసినా
ఎలాంటి ప్రయోజనం వుండదు,” అని
చెప్పాడు. గౌరవుడు బాగుపడాలన్న ఆశతో,
శ్రీనివాసుడా మాలను బైరాగి సమక్షంలోనే
పూజా మందిరంలో వుంచాడు. బైరాగి వారిని
దీవించి వెళ్ళిపోయాడు.

కొంతకాలంగడిచింది. ఒక రోజున శ్రీనివా
సుడు కొడుకులిద్దర్నీపిలిచి, “నాకు వృద్ధాప్యం
చేరువవుతున్నది. నా తనువు, మనసు విశ్రాంతి
కోరుతున్నాయి. ఇకమీదట బైరువుడు వ్యాపారం