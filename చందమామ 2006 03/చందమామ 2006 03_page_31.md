పాఠకులకు కథలపోటీ ఫలితాలు

భాషకు అర్థం (అక్టోబర్ '05)

“నా గాడిదకేమో నా భాష అర్థమయ్యేట్టులేదు,” అన్నాడు సుభాష్.

“ఇంతకూ నువ్వేం భాష మాట్లాడావు?” అని అడిగాడు గౌతం. “మామూలుగా మనం మాట్లాడే భాషీ,” అన్నాడు సుభాష్.

“మనుషులైన మనకే ఒక్కొక్కసారి ఒకరు చెప్పేది, మరొ కరికి అర్థంకాదు. మరి జంతువులకు, అదీ గాడిదకు ఎలా అర్థమవుతుంది?” అన్నాడు గౌతం. “మరేం చేయమంటావు?” అని అడిగాడు సుభాష్. “నువ్వు ‘లే’ అంటూ చేతిని పెకి ఎత్తి సైగ చెయ్యాలి. ‘తిను,’ అన్నప్పుడు దాని ఎదురుగా దాణా పెట్టాలి. ‘పడుకో’ అన్నప్పుడు దాని తలపై చెయ్యి వేసి ప్రేమతో నిమరాలి. ‘పనిలోకి వెళదాం, పద,’ అన్నప్పుడు దాని వీపుపై బరువువేయాలి. అప్పుడే దానికి నువ్వేం చెబుతు న్నదీ అర్థమవుతుంది,” అని వివరించాడు గౌతం.

-ఎం. సుచరిత, 13, ఎస్.బి.ఐ. కాలనీ, గాంధీనగర్, హైదరాబాద్

బతకనేర్చిన పడవవాడు (నవంబర్ '05)

గుడికి వెళ్ళి దైవదర్శనం చేసుకుని తిరిగి వచ్చిన పీతాం బరం భార్యాపిల్లలతో హడావుడిగా పడవలోకి ఎక్కబోయాడు. పడవవాడు ఆగమన్నట్టు చేత్తో సైగ చేసి, “మనిషికి ఐదు రూపాయలిచ్చి పడవలోకి ఎక్కి కూర్చోండి, బాబూ,” అన్నాడు. “అదేమిటి? ఇంతకు ముందు మనిషికి ఒక్క రూపాయే కదా తీసుకున్నావు. మరిప్పడేమో,” అని పీతాంబరం మాట ముగించకముందే, “అది నది ఆ వైపు నుంచి ఈ వైపుకు దాటించడానికి. ఈ వైపునుంచి ఆ వైపుకు వెళ్ళేందుకు మాత్రం ఐదు రూపాయలే!” అన్నాడు పడవవాడు నిష్కర్షగా. చేసేది లేక పీతాంబరం పడవవాడికి పదిహేను రూపాయలిచ్చి భార్యాపిల్లలతో పడవలోకి ఎక్కి కూర్చున్నాడు. పడవవాడు మొదట గుంభనగా ఎందుకు నవ్వాడో పీతాంబరానికి ఇప్పుడర్థమయింది. “నేనూ పిల్లలు గలవాణ్ణి బాబూ, తమ వంటి వారిచ్చే కూలీడబ్బుల్తో బతుకు నావను నడపాలి కదా,” అంటూ పడవవాడు పడవను ముందుకు నడువానికి తెడ్డును అందుకున్నాడు.

-సి. నాగపణీత, డాటరాఫ్ సి. శ్రీనివాస్, IIIక్రాస్ రోడ్,
రాంజీనగర్, నెల్లూరు - 524 002.