కొనసాగిస్తాడు. గౌరవుడు, అన్నకు చేదోడువా దోడుగావుండాలి,” అన్నాడు.

తండ్రి, అన్నకు పెద్దరికమిచ్చాడని అలిగిన గౌరవుడు, తానిక ఆ ఇంట్లో వుండననీ, తనకు కొంత డబ్బిస్తే, స్వంతంగా వేరే వ్యాపారం చేసుకుంటాననీ అన్నాడు. చేసేది లేక శ్రీనివాసుడు అతడికి కొంత డబ్బిచ్చాడు. గౌరవుడా డబ్బు తీసుకుని ఇంట్లోంచి వెళ్ళిపోయాడు. ఐతే, అతడే వ్యాపారం చేసినా నష్టాల మీద నష్టాలొచ్చి, ఏడాదిలోనే తండ్రి ఇచ్చిన డబ్బంతా అయిపోయింది.

గౌరవుడు ఇంటికి తిరిగివచ్చి తండ్రితో, తను వ్యాపారంలో పూర్తిగా నష్టపోయానని చెప్పి, “అన్నయ్య వ్యాపారంలో రాణిస్తే అది వాడిగొప్పతనం కాదు. నేను రాణించక పోతే అది నా తప్పూ కాదు. అంతా పూజా మందిరం లోని రత్నమాల మహిమ. నాకా రత్నమాల ఇస్తే, బాగుపడేదాకా దగ్గర వుంచుకుని తిరిగి ఇచ్చేస్తాను,” అన్నాడు.

“రత్నమాలను పూజామందిరం నుంచి తీస్తే అరిష్టంచుట్టుకుంటుంది. ఆ మాలను గురించి బైరాగి చెప్పిందేమిటో, ఆ తర్వాతమా ద్వారా విని కూడా, నువ్వింకా ఆ మాలకావాలనడం, నీది వక్రబుద్ధి అని చెప్పుకోవడమే!” అన్నాడు శ్రీనివాసుడు.

తండ్రి మాటలు గౌరవుడికి కోపం తెప్పించినై. ఆ రాత్రి అంతా నిద్రపోయాక అతడు ఇంట్లోంచి కొంత డబ్బూ, రత్నమాలా తీసుకుని, ఊరొదిలి తెల్లవారే సరికి మరొక ఊరు చేరాడు. ఆ ఊరు చాలా పెద్దది. చుట్టూ వున్న ఐదారు ఊళ్ళకు కూడలిస్థలం.

అలాంటి ఊరు వస్త్రవ్యాపారానికి అనువుగా వుంటుందని భావించిన గౌరవుడు, అక్కడ ఒక ఇల్లు అద్దెకు తీసుకుని, దాపుల వున్న పట్టణానికి పోయి, భారీగా వస్త్రాలు కొనుగోలు చేశాడు. తిరుగు ప్రయాణంలో వాటిని ఒక ఒంటెద్దు బండిలో వేసుకుని షుస్తుండగా, హఠాత్తుగా ఊరుములూ మెరుపులతో జడివాన ప్రారంభమైంది.

ఆ తర్వాత కొద్దిసేపటికి ముగ్గురు దొంగలు బండిని అటకాయించి బండివాడికీ, గౌరవుడికీ కత్తులు చూపి బెదిరించి, బండిని మరో మార్గం పట్టించారు. గౌరవుడు తన దురదృష్టానికి చింతిస్తూ ఊరు చేరి, తన ఇంటిని సమీపించే సరికి, అది పిడుగు పాటుకు గురై భగభగ మండిపోతున్నది.

ఈ జరిగిన రెండు దుర్ఘటనలతో గౌరవుడికి తన దగ్గరున్న రత్నమాల విషనాగుకంటే