తరవాత, ‘‘నీమా, వసంత రుతువులో పువ్వులు పూయడం ఆరంభించి, కొండ చరియలలో గడ్డి పచ్చగా మారడం ప్రారంభం కాగానే తప్పకుండా వస్తానని నువ్వు మాట ఇవ్వాలి. ఈ శీతాకాలం ముగిసేంత వరకు నేను నీ కోసం కాచుకుని ఉంటాను. అయితే, ఒక్క విషయం గుర్తుంచుకో. మనం కలుసుకున్న సంగతి వేరె వ్వరికీ చెప్పకూడదు సుమా. చెప్పనని మాట ఇవ్వు, ’’ అన్నది.

నీమా అలాగే అనిమాట ఇచ్చాడు. జలదేవత తటాకం మధ్యకు వెళ్ళి, మంత్రదండాన్ని ఊపి, కిందికి వెళ్ళోంతవరకు, ఆమెనే కళ్ళార్పకుండా చూశాడు. ఆ తరవాత పెద్దగా నీట్టూర్చి, గొర్రెలను విడిపించడానికి బయలుదేరాడు. గొర్రెలు దడి నుంచి వెలుపలికిరాగానే, మంచు గాలుల నుంచి తప్పించుకోవడానికి వేగంగా గ్రామం కేసి ఉరుకులతో పరుగులతో నడవ సాగాయి.

ఇంటికి తిరిగివచ్చిన మరిది ప్రవర్తనలో ప్రస్ఫుటమైన మార్పు రావడం చూసి వదినె డోల్నా ఆశ్చర్యపోయింది. ఒకటికి రెండుసార్లు పిలిస్తే తప్ప పలికేవాడు కాదు. ఎప్పుడూ పరధ్యా నంగా ఉండేవాడు. చెప్పిన పనిని నెమ్మదిగా చేసేవాడు. అందువల్ల ఎక్కువ పనులు చెప్పడం తగ్గించుకున్నది డోల్నా. శీతాకాలం ఇంకా ఉన్నప్పుడే నీమా రోజూ తెల్లవారక ముందే వెళ్ళి తూర్పు దిక్కు కేసి తదేకంగా చూస్తూ నిలబడే వాడు. కొండ శిఖరాలపై సూర్యుడు ఆల స్యంగా ఉదయించేవాడు; చెట్లు ఆకులు రాలిపోయి మోడువారి ఉండేవి. పువ్వులు పూయలేదు. గడ్డికి ఇంకా పచ్చదనం తిరగలేదు.

ఒకనాడు నీమా కొండలకేసి బయలు దేరడానికి సిద్ధమై, ఆహార పదార్థాల కోసం

వదినె వద్దకు వచ్చాడు. ‘‘నీమా, ఇంకా మేసవి రాలేదు. మంచు కురుస్తోంది. గొర్రెలు చని పోతాయి. ఎంత కాదన్నా, మంచు కరగడానికి ఇంకా రెండు వారాలు పడుతుంది,’’ అన్నది వదినె ఆశ్చర్యంగా.

నీమా బదులేమీ పలక్కుండా మౌనంగా ఊరుకున్నాడు. ‘‘నీమా, వచ్చి ఆ కట్టెలు చీల్చి ఇవ్వు, ’’ అన్నది డోల్నా.

అయితే, నీమా అక్కణ్ణించి కదలలేదు. ఇంకా ఏదో తీవ్రంగా ఆలోచిస్తూనే ఉన్నాడు. వదినెకు కోపం వచ్చింది. ‘‘నీమా, నువ్వేమను కుంటున్నావు? చెబుతున్నా అలా నిలబడ్డావే మిటి? నువ్వేమయినా స్పితీ దేవుడివా? నేను నీకు బంగారు పాత్రలో వేడి వేడి పానీయం అందివ్వాలనుకుంటున్నావా ఏం?’’ అన్నది.

నీమా అంతవరకు వదినె మాటకు ఎదురు పలికిందిలేదు. అయితే, ఆరోజు కోపం వచ్చింది.