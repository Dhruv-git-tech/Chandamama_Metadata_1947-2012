“అవును, నువ్వు ఇచ్చేదీ ఒక పానీయమేనా?
కుడితి నీళ్ళులా ఉంటుంది. గొడ్డు కూడా
ముట్టు కోదు!” అన్నాడు ఆగ్రహంతో.

“అంటే, నా చేతి తిండి నీకు నచ్చడం లేదన్న మాట! నువ్వేదో చంద్రతల్ జలదేవత బంగారు పాత్రలో అందించే పానీయాలు తాగిన వాడిలా మాట్లాడుతున్నావు,” అన్నది వదినె హేళనగా.

“అవును, పోయిన వేసవి కాలమంతా అదే జరిగింది! ప్రతి రాత్రి ఆమె వచ్చి నన్ను వెంట బెట్టుకుని వెళ్ళి, రుచికరమైన పానీయాలం దించి, తెల్లవారేప్పడు పైకి తెచ్చి వది లేది తెలుసా?” అంటూ, ఆ సంగతి ఎవరికీ చెప్ప వద్దని జలదేవత చేసిన హెచ్చరిక గుర్తు రావడంతో నీమా నాలుక్కరుచుకున్నాడు.

“అదన్న మాట సంగతి! మరి,
ఇప్పుడు కూడా ఆ దేవత వెంటే హాయిగా
తిరిగి వెళ్ళలేక పోయావా?” అన్నది
డోల్నా. ఆ తరవాత ఎందు కలా దురు
సుగా అన్నానా అని ఆమె అనుకు
న్నది. అయినా, అదంతా పట్టించు
కోకుండా నీమా ఇంటి నుంచి బయ
లుదేరాడు. దాపులనున్న ఒక ఆశ్రమా
నికి వెళ్ళి, వేసవి త్వరగా రావాలని కళ్ళు
మూసుకుని భక్తితో ప్రార్థన చేశాడు. ఆ తరవాత
ఇంటికి తిరిగి వచ్చి కట్టెలు చీల్చడం మొదలు
పెట్టాడు.

ఆ శబ్దం విని ఇంటి నుంచి వెలుపలికి
వచ్చిన డోల్నా అతన్ని చూసి నవ్వుకున్నది.

రోజూ తెల్లవారక ముందే నీమా నిద్రలేచి,
ఇంటి నుంచి వెలుపలికి వచ్చేవాడు. కొండ
చరియల్లో పచ్చగడ్డి కోసం చూసేవాడు. వదినె
చెప్పిన పనులు వెంటనే పూర్తిచేసి ఆశ్రమానికి

వెళ్ళి, “వేసవి ఎప్పుడు వస్తుందో చెప్పు దేవా?”
అంటూ గట్టిగా గొంతెత్తి ప్రార్థించేవాడు.

ఆఖరికి వేసవి రానే వచ్చింది. నీమా గొర్రె
లను తోలుకుని ముల్కీలా కొండ కేసి బయలు
దేరాడు. గుహను శుభ్రపరిచాడు. గొర్రెల కోసం
తడికెలదడి నిర్మించాడు. రాత్రంతా తటాకు గట్టున
దేవత కోసం ఎదురుచూస్తూ కూర్చున్నాడు.
అయినా ఆమె రాలేదు. ఒక వారం అలాగే గడిచి
పోయింది. తనపై దేవతకు కోపం వచ్చిందా?
అని తీవ్రంగా ఆలో చించసాగాడు.

మరికొన్ని రోజులు
గడిచాయి. అతనిలో

ఓర్పు నశించింది. నిలకడను కోల్పోయాడు.
“సరే, ఆమె రాలేదు. నేనే ఎందుకు అక్కడికి
వెళ్ళకూడదు?” అనుకుంటూ తటాకంలోకి
దిగి నడవసాగాడు. అతడు తటాకమధ్యం
చేరుకోలేదు. ఆ తరవాత మరెక్కడా కనిపించ
కుండా పోయాడు.