ఉత్తమ బహుమతి పొందిన ముగింపు!

## రామయ్య తెలివి (డిసెంబర్ '05)

సాంబయ్య దయ్యాన్ని వదిలించుకునే ఉపాయం ఏమిటా అని రామయ్య ఒక రాత్రంతా తీవ్రంగా ఆలోచించాడు. తెల్లవారాక ఇంటి వెలుపలికి వచ్చి చూస్తే, ఇటుకరాళ్ళు, గులకరాళ్ళు ఇలా వాకిటి నిండా రకరకాల రాళ్ళు పడి ఉన్నాయి. వాటిని చూడగానే రామయ్యకు మెరుపులా ఒక ఆలోచన తట్టింది. వెంటనే అతడు రాళ్ళన్నిటినీ ఏరి ఇంటి ముందర గుట్టగా పోశాడు. ఆ రాళ్ళు గృహ నిర్మాణానికి పనికి రాగలవని చెప్పి సరసమైన ధరకు అమ్మడం ప్రారంభించాడు. రామయ్య మీద కోపంతో సాంబయ్యదయ్యం రాత్రుల్లో రాళ్ళవానను ఇంకా ఉధృతం చేసింది. అదంతా రామయ్యకు ఆదాయానికి దారిచూపడంతో, సాంబయ్య దయ్యం కొన్నాళ్ళకు రాళ్ళు విసరడం మానేసింది. అయినా సాంబయ్య దయ్యం తనకు తెలియకుండానే రామయ్యకు ఉపకారం చేసినందువల్ల, దాని పాపాలు నశించి, దయ్యం రూపం నుంచి విముక్తి లభించింది. రామయ్యకు దయ్యంపీడ విరగడయ్యింది.

ఎ.ఎ. ప్రతాప్, సన్ ఆఫ్ ఎ.వి. రంగారావు, బి.వి & బి.ఎన్.
హైస్కూల్ సమీపం, జంద్రాపేట, ప్రకాశం జిల్లా (ఆం.ప్ర) 523 165

## విదూషకుడి చమత్కారం! (జనవరి '06)

విదూషకుణ్ణి ఎలాగైనా పరిహించి నవ్వాలనే అవకాశం కోసం ఎదురుచూస్తూన్న రాజుకు, విదూషకుడు గుర్రంపై ఎదురు పడగానే, “ఏమిటి విదూషక రత్తమా, నువ్వెక్కి వచ్చిన గుర్రం అంతలాపుగా, బలంగా ఉంది. నువ్వేమో గాలికి ఎగిరిపోయేలా బక్కగా, బలహీనంగా ఉన్నావు?” అన్నాడు.

అందుకు విదూషకుడు వెంటనే, “నేనేమో తమ పోషణలో ఉన్నాను. గుర్రం నా పోషణలో ఉంది, మహారాజా!” అన్నాడు వినయంగా.

తన విసురు తనకే తగిలినందుకు రాజు ఉలిక్కిపడ్డాడు. అయినా మరుక్షణమే తేరుకుని, హాస్యప్రియుడు గనక, మనసారా నవ్వుకుని, “నువ్వు కూడా త్వరలోనే గుర్రంలా బలంగా తయారు కావాలి,” అంటూ విదూషకుడికి ఒక వరహాల మూటను కానుకగా ఇచ్చాడు.

వి. మంజురాణి, 1-9-327/1/ఎ, విద్యానగర్, హైదరాబాద్ - 500 044.