రామాచారి వాక్యుద్ధి

గదానగరంలో మాధవాచారి అనే రామభక్తుడు న్నాడు. ఆయన భార్య జానకి అనుకూలవతి. వారి కుమారుడు రామాచారి గురుకులంలో విద్యాభ్యాసం చేస్తున్నాడు.

రోజూ చాలా మంది ఆయనింటికి ఆ కథలు వినడానికొచ్చేవారు. అలా వచ్చినవారు సంతో షించి తృణమో పణమో ఇస్తే పుచ్చుకునే వాడు. ఆ డబ్బే ఆ కుటుంబానికి జీవనాధారం.

ఆ నగరపాలకుడు గీర్వాణుడికి, మాధవా చారి రామకథలు వినాలని కోరిక పుట్టింది. ఆయన మాధవాచారిని పిలిచి, “నీ కథలు వినాలనివుంది. ప్రతి రోజూ సాయంత్రం నా కొలువుకొచ్చి నాకూ, సభికులకూ నీ కథలు వినిపించు. కోరినంత డబ్బిస్తాను,” అన్నాడు.

అందుకు మాధవాచారి, “అయ్యా! నీవు డబ్బిచ్చి రామకథలు వినాలనుకుంటున్నావు. అందువల్లనేను నీ కొలువుకొచ్చి కథలు చెబితే, డబ్బు కోసమే నేనాపని చేసినట్లవుతుంది.

రాముడిపై భక్తితో రామకథలు వినాలని, నా ఇంటికొచ్చిన వారికి మాత్రమే నేనా కథలు చెబుతాను. నువ్వూ నా ఇంటికొచ్చి కథలు వినొచ్చు. నీ నుంచి ప్రతిఫలం కూడా కోరను,” అన్నాడు వినయంగా.

గీర్వాణుడికి కోపమొచ్చింది. కానీ ఏమీ అనలేక అప్పటికి వూరుకున్నాడు. ఈలోగా మాధవాచారి కుమారుడు రామాచారి విద్యా భ్యాసం పూర్తి చేసుకుని వచ్చి, కొలువులో ఉద్యోగానికని గీర్వాణుణ్ణి కలిశాడు. సంతో షించిన గీర్వాణుడు, “నీ తండ్రి రామకథలు మాత్రమే చెబుతాడు. నువ్వు వేదాలు, ఉపని షత్తులు, అష్టాదశపురాణాలు, ప్రబంధ కావ్యాలూ, నాటకాల్లోని కథలను ప్రతిరోజూ నాకొలువులో వినిపించు. జనం నీ తండ్రి కథలు వినడం మానేసి, నీ కథలకోసం నా కొలువుకు వస్తే, నీకు కోరినంత డబ్బిస్తాను,” అన్నాడు.

రామాచారి కాసేపాలోచించి, “రసవత్త రంగా కథలు చెప్పడం నాకెంతో ఇష్టం. ఐతే