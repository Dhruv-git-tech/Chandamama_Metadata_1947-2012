ఆ ప్రశ్నకు మాఘుడు ఈ విధంగా సమా ధానం చెప్పాడు:

“మీరన్నది నిజమే, మహారాజా! మా దగ్గిర గొప్ప మంత్రం ఉన్నది, దాన్ని మించిన మంత్రం ప్రపంచంలో మరి ఒకటి లేదు.”

“ఏమిటా మంత్రం?” అని రాజు ఆత్రుగా అడిగాడు.

“మాలో ఒక్కరు కూడా జీవహింస చెయ్యరు; ఒకరివ్వని వస్తువు తీసుకోరు, తుప్పుడు ప్రవర్తనలకు దిగరు, అబద్ధాలాడరు; మేమెవరమూ మత్తు కలిగించే పదార్థాలు తాగము; మేము జీవులను ప్రేమిస్తాము; భూతదయ ఆచరిస్తాము; మేము దానాలు చేస్తాము, దారులు బాగు చేస్తాము, చెరు వులు తవ్వుతాము; సత్రాలు కడతాము. ఇదే మా దగ్గిర ఉండే మంత్రం. ఇదే మా బలం,” అన్నాడు మాఘుడు.

ఇది విని రాజు నివ్వెరపోయి, “ఇదే మిటి? మీరు దారులు కాస్తారనీ, మీదగ్గిర ఉండే ఆయుధాలతో ప్రజలను భయపెట్టి డబ్బు దోచుకుంటారనీ విన్నానే? అవేమీ నిజం కాదా?” అన్నాడు.

“మీరు ఇతరులు చెప్పినది విని నమ్మారు గాని, నిజానిజాలు విచారించలేదు,” అన్నాడు మాఘుడు. “మీరు ఆయుధాలతో మా భట్టులకు దొరికారు. అందుచేత విచారించటం అనవసరమనిపించింది,” అన్నాడు రాజు.

“అవి మేము వినియోగించే సాధనాలు. రహదార్ల పక్కన ఉండే చెట్ల కొమ్మలు దారి కడ్డంగా ఉంటే, గొడ్డళ్ళతో నరుకుతాం. చెరు వులు తవ్వటానికీ, దారులు వెయ్యటానికీ, సత్రాలు కట్టటానికీ అవసరమైన పరికరాలు మాపెంట ఉంటాయి,” అన్నాడు మాఘుడు.

ఇంత అయ్యాక రాజు వారిని గురించి సరి అయిన విచారణ జరిపి, నిజం తెలుసుకు న్నాడు. గ్రామాధికారి చేసిన ఆరోపణ అబద్ధ మని రుజుముంది. ఆ అధికారి ఎన్నో ఏళ్ళుగా లంచాలు పట్టిసంపాదించిన సొత్తునంతటినీ రాజు ఈ యువకుల పరంచేస్తూ, “ఇక నుంచీ మీ గ్రామాన్ని మీరే ఏలుకోండి. నేను వేరే అధికారిని నియమించను,” అన్నాడు.

వారిని తొక్కించటానికి తెప్పించిన పట్ట పుటేనుగును కూడా ఆయన గ్రామస్థులకు కానుకగా ఇచ్చి పంపేశాడు.