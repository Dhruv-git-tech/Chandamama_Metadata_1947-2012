గారి ఆశ. మీలాంటి శిష్యులను చేర్చుకుని చదువు చెప్పివుంటే, ఈ పాటికి భుక్తి కోసం ఇలా పూజారిగా వుండవలసిన అవసరం కలిగేదికాదు. రాజగురువుగా తనకు పోటీ రాగల తనను కొలువులో ఏనాటికీ చేరనీయ డని తెలిసీ కూడా, అన్ననే నమ్ముకున్న ఈయన దగ్గర మీరేం నేర్చుకుంటారు?'' అన్నది.

‘‘రాజనీతి!’’ అన్నారు యువరాజూ, మంత్రికుమారుడూ ఒక్కసారే.

పూజారి భార్య ఫక్కున నవ్వి, ‘‘రాజు తనకు నచ్చిన మనిషిని చేరదీసి పదేపదే సలహాలడుగుతాడు. ప్రజలా రాజాశ్రయం వున్నవాడిని చూసి అతడు గొప్పవాడనుకుని, తమ శక్తి సామర్థ్యాలను మరిచిపోయి ఉప కారంచేసి పెట్టమని ఆశ్రయిస్తారు. అప్పుడా యన ప్రతిభవున్న వ్యక్తిని రాజును కలవనీయ కుండా మర్రిచెట్టు నీడలోని మొక్కలాగ, తన నీడలోనే అణచివేస్తాడు. మర్రిచెట్టు నీడలోని ప్రతిభావంతులను గుర్తించగల మహారాజును తయారు చేయగలగాలని రాజనీతి చదువు

కొని, రాజుకొలువు కోసం పూజారిగా మారిన ఈ పూజారిగారు, మీకు చెప్పే రాజనీతి ఏమిటో మరి!’’ అన్నది.

భార్య ఇలా మాట్లాడుతుంటే పూజారి చిరునవ్వుతో మౌనంగా యువరాజు, వివేక వర్మలకేసి చూస్తూ వుండిపోయాడు.

విక్రముడు, ‘‘దేశాటనకనిబయలుదేరిన మేమెవయో, మీరు గుర్తించారని అనుకుంటు న్నాను. నిజమైన ప్రతిభావంతులను గుర్తించి అభివృద్ధిలోకి తీసుకువచ్చేలా కొలువులోకి రప్పించడమనే ప్రయత్నమే, నిజమైన దేశా టన అని నాకు తెలియజౌనమీకు, నా కృతజ్ఞ తలు. పూజారిగారివంటి గురువుల సహా యంతో రాజనీతి నేర్చుకుంటాను. రానున్న నా పరిపాలనలో వారి సలహాలు తీసు కుంటాను!’’ అన్నాడు.

ఆ తర్వాత పూజారినే కాదు, అన్నిరంగాల నుంచి మేధావులను, విక్రముడు స్వయంగా వెళ్ళి కలుసుకుని మరీ కొలువులోకి ఆహ్వా నించి, తండ్రి తర్వాత మంచి పరిపాలకుడని పించుకున్నాడు.