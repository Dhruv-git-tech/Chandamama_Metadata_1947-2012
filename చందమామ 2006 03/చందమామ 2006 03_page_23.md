భారత దర్శిని

పాదుకల ఊరేగింపు

యేటా జూన్-జూలై మధ్య మహారాష్ట్రలో సుప్రసిద్ధమైన రెండు 'పల్లకీయాత్ర'లు జరుగుతాయి. సాధారణంగా ఈ పల్లకీల వెంట ఐదు నుంచి పదిలక్షల మంది భక్తులు, రెండు దిశల నుంచి పూణేను చేరుకుని గమ్యం కేసి పయనమవుతారు. ఈ పల్లకీలలో నాలుగయిదు వందల సంవత్సరాలకు పూర్వం జీవించిన భక్త కవులు తుకారాం, జ్ఞానేశ్వర్ల కొయ్య పాదుకలను ఉంచి మోసుకు వెళతారు. పూణే, పంధర్‌పూర్‌ల మధ్య దాదాపు 28 రోజుల పాటు జరిగే ఈ యాత్రలో భక్తులు 200 కి.మీ. దూరం పాదరక్షలు లేకుండా నడుస్తారు. ఆ సమయంలో వారు కనబరచే భక్తి శ్రద్ధలు, క్రమశిక్షణ అబ్బుర పరుస్తాయి.

గత జూన్ నెల 30వ తేదీ దేహా, ఆలందీ సింహ ద్వారాల గుండా దాదాపు 6,00,000 మంది భక్తులు పూణే నగరాన్ని చేరుకున్నారు. దేహా నుంచి తుకారాం పాదుకలనూ, ఆలందీ నుంచి జ్ఞానేశ్వర్‌ పాదుకలనూ తీసుకువచ్చారు. మరునాడు వాళ్ళందరూ విశలనాథుడనే విష్ణువు దేవాలయమున్న పంధర్‌ పూర్‌కు బయలుదేరారు. 29వ తేదీ అక్కడికి చేరుకున్నారు. ఉత్సవ స్ఫూర్తితో ఆనం దోత్సాహాలతో సాగే ఈ ఊరేగింపులో పాల్గొనే భక్తులకు ఏమాత్రం అలసట కలగడం లేదు!