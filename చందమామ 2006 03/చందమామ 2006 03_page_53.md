మొదలైనవారితో ఎదురువచ్చి స్వాగతం
చెప్పాడు. విశ్వామిత్రుడు రామలక్ష్మణులను
సుమతికి పరిచయం చేశాడు. వారందరూ
ఆ రాత్రికి సుమతి అతిథులుగా ఉండి,
తెల్లవారగానే మిథిలానగరానికి ప్రయాణ
మయ్యారు.

వారు మిథిలను చేరవచ్చే సమయంలో
దారిలో ఒక పాడుబడిన ఆశ్రమం కనబడింది.
ఆ ఆశ్రమం అందంగా ఉన్నప్పటికీ అందులో
జనసంచారం లేకపోవటానికి కారణమేమిటని
రాముడు అడిగాడు.

“నాయనా, ఒకప్పుడీ ఆశ్రమంలో గౌతమ
మహాముని తన భార్య అయిన అహల్యతో
కూడా సాటిలేని తపస్సు చేశాడు. ఆయనకు
ఆగ్రహం తెప్పించి ఆయన తపశ్శక్తి నిర్మూ
లించాలనే ఉద్దేశంతో, ఇంద్రుడు గౌతముడు
స్నానానికిగాను నదికి వెళ్ళి ఉన్నసమయంలో
గౌతముడి రూపం ధరించి అహల్య వద్దకు
వచ్చాడు. అహల్య అతన్ని తన భర్తే అని
పొరబడింది. తిరిగి వెళుతూన్న ఇంద్రుడికి
గౌతముడు తడిబట్టలతో ఎదురై, ఇంద్రుడికి
శాపమిచ్చి, ఆశ్రమానికి వచ్చి తన భార్యను

కూడా శీంచాడు. ఆ శాపం ఫలితంగా ఆమె
గాలి తప్ప మరొక ఆహారం లేక, ఎవరికీ కన
బడకుండా ఈ ఆశ్రమంలో తపస్సమాధిలో
ఉండిపోయింది. నిన్ను చూడగానే ఆమెకు
శాపవిమోచనం కలిగేలాగు గౌతముడు అను
గ్రహించాడు గనక, మనం ఈ ఆశ్రమం ప్రవే
శించి, ఆ అహల్య అందరికీ తిరిగి కనబడే
లాగు చేద్దాం,” అన్నాడు విశ్వామిత్రుడు.

వారు లోపలికి వెళ్ళేసరికి రాముడి కళ్ళకు
సూర్యుడి కాంతితో వెలిగిపోతూ, దేవతను
బోలిన అందంగల అహల్య కనిపించింది.
ఆమె రాముణ్ణి చూడగానే ఆమెను మిగిలిన
వారుకూడా చూడగలిగారు.

రామలక్ష్మణులు వంగి ఆమె కాళ్ళు తాకి
నమస్కరించారు. తన భర్త చెప్పిన మాటలు
జ్ఞాపకం తెచ్చుకుని అహల్య రామలక్ష్మణుల
కాళ్ళు తాకి, వారికి అర్ఘ్య పాద్యాలిచ్చింది. ఆ
సమయానికే గౌతముడు కూడా తిరిగి
వచ్చాడు.

విశ్వామిత్రుడు అక్కడి నుంచి బయలు
దేరి, రామలక్ష్మణులను వెంటబెట్టుకుని
మిథిలానగరం ప్రవేశించాడు.