వ్యవస్థాపకులు
బి. నాగిరెడ్డి - చక్రపాణి

పరీక్షలంటే భయం ఎందుకు?

మూర్చ్ రాగానే పాఠశాలల పరీక్షలు ప్రారంభమవుతాయి. వాటితో పాటు పిల్లల హృదయాలలో పరీక్షల భయం కూడా పుట్టుకొస్తుంది. సంవత్సరమంతా చదివిన చదువు సత్పులితాలను ఇవ్వాలనే ఉద్రిక్తత కారణంగా, కొంత భయం కలగడం సహజమే.

అందుకే, పిల్లలలో పరీక్షల భయం పోగొట్టడానికి పాఠశాల యాజమాన్యాలు అనేక విధాలుగా ప్రయత్నిస్తున్నాయి. విద్యాసంవత్సరం ఆరంభం నుంచే క్రమం తప్పకుండా నెలనెలా పరీక్షలు పెడుతూ, పిల్లల్ని సంవత్సరార్షిక పరీక్షలకు సమాయత్తపరుస్తున్నాయి.

ఇక పిల్లల విషయానికి వస్తే-రోజు తప్పకుండా తరగతులకు హాజరు కావడం చాలా ముఖ్యం. ఎందుకంటే ఇది చదువులకే కాదు; జీవితంలో క్రమశిక్షణకు తొలి అడుగు. ఉపాధ్యాయులు పాఠాలు చెప్పేప్పుడు శ్రద్ధగా వినడం; ప్రధాన అంశాలను నోట్సు రాసుకోవడం చాలా అవసరం. సందేహాలు కలిగితే ఉపాధ్యాయులను అడిగి, అప్పటికప్పుడే తీర్చుకోవడం ఓమంచి అలవాటు. ఇంటికి వచ్చాక ఏరోజు చెప్పిన పాఠాలు, ఆ రోజే చదవడంతోపాటు, రేపు చెప్పబోయే పాఠాలను ఒకసారి చదువుకుని వెళ్ళడం, పాఠాలను సులభంగా అర్థం చేసుకోవడానికి ఎంతైనా ఉపకరిస్తుంది. వీటన్నిటినీ గనక సక్రమంగా పాటిస్తే, చిన్న చిన్న పరీక్షలు రాయడానికి పుస్తకాలను, నోట్సును ఒక్కసారి తిరగేస్తే చాలు. సులభంగా రాయగలుగుతారు. ఇక సంవత్సర పరీక్షలు రాయడానికి క్రమబద్ధంగా ఒక పథకం ప్రకారం ఉద్రిక్తతకు లోనుకాకుండా చదివినట్టయితే మంచి మార్కులతో ఉత్తీర్ణులు కావడం సులభం.

అన్నిటికీ ఆధారం క్రమశిక్షణ. అది ఉంటే చాలు. మిగిలిన విజయాలన్నీ వాటంతట అవే వెతుక్కుంటూ వస్తాయి. పరీక్షలంటే అసలు భయపడనవసరం లేదు!

సంపాదకుడు : విశ్వం

Visit us at : http://www.chandamama.org