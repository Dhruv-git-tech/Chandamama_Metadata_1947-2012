సేవకు వినియోగిస్తున్నారని గ్రహించలేక,
గ్రామాధికారి చేసిన ఫిర్యాదు రుజువైనట్టే
ఎంచాడు. ఆయన వారిని విచారించకుం
డానే, “ఏనుగు పాదాల కింద ఈ దుర్మార్గుల
నందరినీ తొక్కించి చంపించండి!” అని
ఉత్తరు విచ్చాడు.

మాఘుణ్ణీ, అతని అనుచరులనూ
తొక్కించటానికి గాను పట్టపుటేనుగును
ఆయత్తం చేసి తెచ్చారు. అది వారికి కొంత
దూరంలో ఆగి, బెదిరిన దానిలాగా వెనక్కు
తిరిగి పారిపోయింది. మరొక ఏనుగును
తెచ్చారు. అదీ అలాగే పారిపోయింది.

ఈ వార్తరాజుకు అందింది. మూఢుడైన
ఆరాజు, “వాళ్ళశరీరాల మీదతాయెత్తులూ,
రక్షరేకులూ ఉండి ఉంటాయి. అందుకే

ఏనుగులు వాళ్ళని సమీపించలేకపోయాయి.
వాళ్ళని జాగ్రత్తగా పరీక్షించి అట్టువంటి
వేవైనా ఉంటే విప్పి అవతల పారేసి, మళ్ళీ
ఏనుగులను పంపండి!” అని భటులను
ఆజ్ఞాపించాడు.

కాని ఎవరి వంటి మీదకూడా ఒకతాయెత్తు
కూడా లేదు. ఈ సంగతి విని రాజు, “ముద్దా
యిలను నా వద్దకు పంపండి!” అన్నాడు.
మాఘుడు మొదలుగాగల యాభైమందీ
రాజు ఎదుట హాజరయ్యారు.

“ఏనుగులు మిమ్మల్ని తొక్కటానికి ఎందుకు భయపడ్డాయి? మీరేదో మంత్రాలు చదువుతూ ఉండి ఉంటారు. నిజమేనా? మీకేమైనా మంత్రాలు వచ్చునా?” అని రాజు వారిని ప్రశ్నించాడు.