తెలుసుకుని, “నాయనా, పశ్చాత్తాపానికి మించిన ప్రాయశ్చిత్తంలేదు. నీ మనసులో శ్రీరాముని నింపుకుని స్వార్థచింతన లేకుండా నీ కర్తవ్యాన్ని నిర్వర్తించు,” అంటూ గంధపు చెక్కను మళ్ళీ కొడుకు చేతిలో పెట్టాడు.

రామాచారి గంధపు చెక్కను పట్టుకున్నామునుపటిలా ఒంట్లో ఎలాంటి మంటలూ లేవు. చల్లగా ఉంది. అప్పుడాయన, ప్రజలతో, “మాతండ్రి అనారోగ్యం కుదుటపడాలనే మీ అందరి ప్రార్థన కారణంగానే, మన ఊళ్ళో వర్షం కురవడం లేదు. ఆయన ఆరోగ్యం పూర్తిగా కుదుటపడడానికి మరో నెల రోజులు పట్టవచ్చు. అంతవరకు ఆయన్ను గ్రామానికి దూరంగా ఉంచుదాం. అప్పుడు ఇక్కడ వర్షాలు కురుస్తాయి,” అన్నాడు.

ప్రజలు అందుకు ఒప్పుకున్నారు. రామాచారి స్వయంగా బండి ఏర్పాటు చేసుకుని తల్లితో సహా తండ్రిని రామాపురంలో వదిలి వచ్చాడు. ఆయన తిరిగి వచ్చిన వెంటనే చక్రపురంలో భోరున వర్షం కురిసింది. గ్రామస్థులు రామాచారిని మెచ్చుకుని, “నీ

వాక్యుద్ధి అపూర్వం. ఇకమీదట నువ్వే రామా లయానికి పూజారివి,” అన్నారు.

నెలరోజుల తరవాత ఒకనాడు రామాచారి భార్య లక్ష్మి అనారోగ్యం చేత్తో తీసేసినట్టు మటుమాయమయింది. రామాచారి భార్యను వెంటబెట్టుకుని రామాపురం వెళ్ళాడు. మాధవాచారి అప్పటికే సంపూర్ణ ఆరోగ్యం పొందాడు. రామాచారి, భార్యతో సహా తండ్రి పాదాలకు నమస్కరించి, “నాన్నా, నేను పితృ ద్రోహిని. దైవ పూజలకు తగను. మీరే చక్రపురం వచ్చి పూజారి బాధ్యతలను స్వీకరించండి,” అన్నాడు.

మాధవాచారి ఆప్యాయంగా కొడుకును లేవనెత్తి, “నాయనా, నీకు వాక్యుద్ధి ఉంది. స్వార్థం పడగవిప్పనంతవరకు అది ఉంటుంది. స్వార్థచింతన పోవాలంటే స్వానుభవంకావాలి. శ్రీరాముడి కరుణతో అదే నీకు ప్రాప్తించింది. శ్రీరాముడిసంకల్పం మేరకే అంతా జరిగిందన్న విశ్వాసంతో, మునుముందు జాగ్రత్తగా నడు చుకో. పూజారిగా ఉండడానికి నువ్వు అన్ని విధాలా అర్హుడివి,” అని దీవించాడు.