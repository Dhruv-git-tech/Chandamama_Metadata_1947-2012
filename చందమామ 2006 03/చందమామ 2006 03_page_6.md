బుద్ధివైకల్యం

పూర్వం గిరిప్రజపురమనే దేశాన్ని, గిరిధరు డనే రాజు పాలిస్తూండేవాడు. ఆయనకు ప్రతి సంవత్సరం ఒక విశిష్ట వ్యక్తిని సన్మానించే అల వాటుండేది. ప్రతి సంవత్సరం శరన్నవ రాత్రుల వేళకు మంత్రులు దేశంలో వున్న విశిష్ట వ్యక్తుల జాబితా తయారు చేసి రాజుకు సమర్పించేవారు. వారిలో తనకు నచ్చిన వ్యక్తిని రాజు సన్మానించేవాడు.

ఇలావుండగా-ఆ సంవత్సరం మంత్రులు ఇచ్చిన జాబితాలో వున్న వ్యక్తులెవరూ కూడా రాజుకు నచ్చలేదు. అప్పుడు మంత్రులు ఆయనతో, “మహారాజా! ఈ సంవత్సరం తమకు నచ్చే గుణాలున్న విశిష్ట వ్యక్తులెవరూ మాకు కనిపించలేదు. మామూలు విద్వాం సులూ, కళాకారులూ కావలసినంత మంది వున్నారు. వారి జాబితా తయారు చేయమంటే చేస్తాం,” అన్నారు.

రాజు దానికి అంగీకరించక, “విద్యత్తూ, కళలూ చాలామందిలో కనిపిస్తాయి. కాని,

నేను కోరుకునే విశిష్టమైన మానవతా గుణాలు కలిగిన వ్యక్తులు చాలా అరుదుగా వుంటారు. అటువంటి వ్యక్తి దొరకకపోతే, ఈ సంవత్సరం సన్మానాన్ని మానుకుంటాను గాని, అనర్హుడికి మాత్రం సన్మానం చెయ్యను!” అని ఖచ్చి తంగా చెప్పాడు.

అలా మరోపక్షం రోజులు గడిచిపోయాయి. ఒకనాడు రాజు పరివారంతో కలిసి వేటకు బైలుదేరాడు. మధ్యాహ్నం వరకూ వేట ముమ్మ రంగా సాగింది. మధ్యాహ్నానికి పరివారమంతా అలసటతో కాస్తవెనకబడింది. రాజు మాత్రం వేట ఉత్సాహంలో అడవిలోపలికి వేగంగా చొచ్చుకుపోతూ దారితప్పాడు. తను దారి తప్పానని గ్రహించిన రాజు అందుకు చింతించక, దాహం వేస్తూవుండడంతో నీటిని వెతు క్కుంటూ మరికాస్తముందుకు వెళ్ళాడు.

ఎక్కడా నీరు కనిపించలేదుగాని, ఒక చోట ఆశ్రమంలాంటిదేదో కంట బడింది. అక్కడ దాహం తీర్చుకోవచ్చునన్న ఆశతో