పురోహితుడు పొంగి పోయి, తనకేమీ భయం లేదనుకున్నాడు.

తరవాత వీరన్న క్షత్రియుడి వద్దకు వెళ్ళి, “రామరాజుగారూ, తమరు మాకు ప్రభు వులు. అందుచేత ఈ పొలం మీదే. మీరు ఎన్ని కంకులు కోసుకుంటే మటుకు అడిగే వాడెవడు?” అన్నాడు.

ఈ మాటవిని క్షత్రియుడు తనకు కూడా భయం లేదనుకుని, నిశ్చింతగా కంకులు కోయసాగాడు.

వీరన్న వ్యాపారి వద్దకు వెళ్ళి, “శ్రేష్ఠిగారూ, మా బతుకులు మీ మీదే ఆధారుడి ఉన్నాయి. సమయానికి అప్పులూ, సప్పులూ ఇచ్చి ఆదుకుంటూ ఉంటారు. మీకు అడ్డేమిటి? మీ చిత్తం వచ్చినన్ని కంకులు కోసు కోండి,” అన్నాడు.

ఈ మాటలతో వ్యాపారికి కూడా భయం తీరిపోయింది.

వీరన్న రైతును సమీపించి, “ఒరే, నాగన్నా, ఈ ముగ్గురికీ మనబోటి వాళ్ళు దానంగానో, పన్ను రూపంలోనో, బాకీకి వడ్డి రూపంలోనో ఇచ్చుకోవలిసిన వాళ్ళం. కాని నువ్వు సాటి రైతువైఉండి, ఈ పని చెయ్యటం ఏమీ బాగా లేదు. పద మా అమ్మ దగ్గిరికి, నీకు ఆవిడ ఏం తీర్పు చెబుతుందో చూస్తాం,” అని నాగన్నను రెక్కపట్టుకుని తన గుడిసెకు ఈడ్చుకు పోయాడు.

మిగిలిన ముగ్గురూ నాగన్నను ఏ విధం గానూ ఆదుకోలేదు. వీరన్న పొలంలో పడి దొంగతనం చెయ్యటానికి తమ ముగ్గురికీ హక్కు ఉన్నదిగాని, నాగన్నకు లేదని వాళ్ళకు నమ్మకం కుదిరింది.