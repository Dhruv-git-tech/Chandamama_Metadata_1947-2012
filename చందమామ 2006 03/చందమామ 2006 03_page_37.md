మహనీయుల జీవితాల్లో ఆసక్తికర ఉదంతాలు (3)

శత్రువును జయించే రాజమార్గం!

మెసిడోనియారాజు ఫిలిప్ (క్రీ.పూ. 382-332) అలెగ్జాండర్ తండ్రిగా మాత్రమే అందరికీ గుర్తుంటాడు. ఆనాటి గ్రీకురాజులందరి లోకీ శక్తివంతుడైన రాజుగా ఉంటూనే, ఆయన మరోవైపు తీరని జ్ఞానపిపాస కలిగిన వ్యక్తిగా ఉండేవాడు. ఆయనకు జ్ఞానార్జన పట్ల ఉన్న ప్రేమను చాటడానికి ఆనాటి గొప్ప తత్వవేత్త

అరిస్టాటిల్‌ను తన కుమారుడికి గురువుగా నియమించాడన్న ఒక్క నిజం చాలు.

రాజ్యంలో ఒక మారుమూల ప్రాంతంలో నివసించే ఆర్కిడియస్ అనే భూస్వామి, రాజు ఫిలిప్‌ను తరచూ తీవ్రంగా విమర్శించేవాడు. ఆ సంగతి చారుల ద్వారా, రాజుకు తెలియ వచ్చింది. అధికారులు, ప్రముఖులు కూడా దాన్ని ధ్రుమపరిచారు. అతడు రాజు పట్ల ద్వేషం కనబరుస్తున్నాడని చెప్పారు.

ఒకసారి రాజు తన పరివారంతో ఆర్కిడియస్ నివసిస్తూన్న ప్రాంతానికి వెళ్ళాడు. “ఇవాళ, నన్ను ద్వేషిస్తూన్న శత్రువు అంతం చూస్తాను,” అన్నాడు రాజు అధికారులతోనూ, మిత్రులతోనూ.

“తప్పక అంతమొందించాలి,” అంటూ అందరూ ముక్త కంఠంతో ఆమోదించారు.

“అవును. ఇకపై సహించలేను. వెంటనే అంత మొందించాలి,” అన్నాడు రాజు దృఢ నిశ్చయంతో.

ఆర్కిడియస్‌ను వెంటబెట్టుకురమ్మని భటులను పంపాడు రాజు ఫిలిప్. ఆర్కిడియస్ భటుల నుంచి తప్పించుకోలేక పోయాడు. కుటుంబ సభ్యుల దుఃఖం ఆగలేదు. అతడు కూడా కన్నీళ్ళతో ఇంటినుంచి బయలుదే రాడు. ఆయనకు కఠినమైన శిక్షపడుతుందనీ, మరణ దండన కాకపోయినా, కారాగారశిక్ష తప్పదనే అందరూ భావించారు. అతడు శేష