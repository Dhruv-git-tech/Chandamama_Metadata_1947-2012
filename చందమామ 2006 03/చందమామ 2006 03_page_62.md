మనదేశపు సాంస్కృతిక ఉత్సవాలు
# హోలీ ఉత్సవ సమయం

మార్చ్ నెలలో రంగుల పండుగగా ప్రసిద్ధిగాంచిన హోలీ పండుగకు ఒక్కరోజు ముందు, రాజస్థాన్‌లోని జైపూర్‌లో గజోత్సవం అంటే ఏనుగుల ఉత్సవం జరుగు తుంది. అతి మనోహరంగా అలంకరించబడిన ఏను గులు మందగమనంతో గంభీరంగా ఊరేగడమేకాదు.
పరుగు పందాల్లో పాల్గొంటాయి; పోలో కూడా ఆడతాయి.
సంగీత వాద్యాలతో, నాట్యాలతో వీనులవిందుగా, నయనానందక రంగా, సువిశాలమైన చౌగాన్ స్టేడియంలో జరిగే బ్రహ్మాండమైన ఈ ఊరేగింపును చూస్తే కొందరికి రాజధాని ఢిల్లీలో యేటా జరిగే 'రిపబ్లిక్ డే పెరేడ్' గుర్తుకు వస్తుంది. ఎందుకంటే ఈ ఊరేగింపులో అలంకరించబడిన ఏనుగులు, ఒంటెలు, మాత్రమే కాకుండా బల్లాలతో రౌతులుగల గుర్రాలు, రథాలు, పల్లకీలు, ఫిరంగుల వాహనాలు కూడా వెళతాయి. అయితే, ప్రధాన ఆకర్షణ మాత్రం ఏనుగులే. చాలా వరకు ఏనుగులు తల్లీపిల్లలతో వెళతాయి. ఏనుగుల ఫాల భాగాలకూ, తొండాలకూ అందంగా రంగులు అద్దుతారు. కాళ్ళకు రంగులు షేసి మువ్వల గజ్జెలు కడతారు. తోకలకు కూడా గంటలు కడతారు.
ప్రేక్షకుల నుంచి కొందరిని, ముఖ్యంగా-విదేశీ పర్యాటకులను ఉత్సవంలో పాలుపంచుకోవడానికి ఆహ్వానిస్తారు. అనందోత్సాహంతో వారు తమను తాము మరిచి ఆడుకోవడంతో ఉత్సవం తారాస్థాయిని చేరుకుంటుంది. ఈ గజోత్సవాన్ని రాజస్థాన్ పర్యాటక శాఖ ఏర్పాటు చేస్తోంది.
మహారాష్ట్రలో కూడా మార్చ్ నెలలో సంగీత నృత్యోత్సవం జరుగుతుంది. 'ఎల్లోరా ఉత్సవం' అని పిలువబడే ఈ ఉత్సవం జగత్రప్పసిద్ధమైన ఎల్లోరా గుహాలయాల వద్ద జరుగుతుంది. చామద్రి కొండలలో 34 గుహలు తొలచబడి ఉన్నాయి. క్రీ.శ. 600-1000 మధ్య తొలచబడిన ఈ గుహాల యాలు బౌద్ధ, జైన, హిందూ మతాలకు సంబంధించినవి. వీటిలో కైలాస ఆలయం ఉన్న గుహచాలా ముఖ్యమైనది. ప్రపంచంలోనే అతి పెద్దదైన ఏకకాండ శిలానిర్మాణం ఇది. 7000 మంది శ్రామికులు 150 సం.ల పాటు శ్రమించి నిర్మించిన ఆలయం ఇది. అందమైన గుహాలయాల నేపథ్యంగా అమర్చిన వేదికల మీద విభిన్న శైలుల నృత్య సంగీత కార్యక్రమాలు ప్రదర్శింపబడతాయి. శతాబ్దాలనాటి చారిత్రక, సాంస్కృతిక విశేషాలను తెలుసుకుంటూ గుహలను సందర్శించడం మరపురాని మధురాను భూతిని కలిగిస్తుంది. ఈ ఉత్సవాన్ని మహారాష్ట్ర పర్యాటకాభివృద్ధి సంస్థ ఏర్పాటు చేస్తున్నది.