రాజు, ఆశ్రమం లోపలికివెళ్ళాడు. అయితే ఊహించని విధంగా అక్కడ కనిపించిన దృశ్యం ఆయనను సర్వము మరిచి పోయేలా చేసింది. ఆ ఆశ్రమంలో వున్న వారందరూ ఏదో ఒకరకంగా అంగవైకల్యం కలవారే. అయితే, ఏ ఒకరి మొహంలోనూ తాము అంగవికలురమన్న బాధగాని, చిన్నతనంగాని లేవు. కొందరు బుట్టలల్లుతుంటే, మరికొందరు చాపలు అల్లుతున్నారు. ఇంకొందరు బట్టలు నేస్తున్నారు.

రాజు తన దాహం సంగతి కూడా మర్చి పోయి వారి కేసి చూస్తూండగా, లోపలి నుండి ఒక అందగాడైన యువకుడు వచ్చి, రాజును, “ఎవరు బాబూ మీరు? ఏంకావాలి?” అంటూ ఆదరంగా ప్రశ్నించాడు.

రాజు అతడికి తను ఎవరైనదీ చెప్పక కేవలం దాహం మాత్రం అడిగి, చల్లని నీళ్ళు

తాగి దాహం తీర్చుకున్నాడు. ఆ తర్వాత యువకుడు చూపించిన ఆసనం మీద కూర్చుని, కుతూహలంకొద్దీ రకరకాల ప్రశ్నలు వేశాడు. ఆ యువకుడు చిరునవ్వు నవ్వుతూ, “మీ ప్రశ్నలన్నింటికీ జవాబుగా, ఒక కథ చెబుతాను వినండి!” అంటూ ఇలా చెప్ప సాగాడు : ఇక్కడికి దగ్గర్లోనే రేపల్లె అనే ఒక కుగ్రామం వుంది. అక్కడనిమ్మించేనారాయణ శాస్త్రి అనే పండితుడికి, కృష్ణశాస్త్రి అనే కొడు కొక్కడే సంతానం. ఆ కుర్రవాడు అందచందా ల్లోనూ, విద్యాబుద్ధుల్లోనూ సాటిలేని మేటిగా పేరుతెచ్చుకున్నాడు. అయితే, ఆ గొప్పదనం అతడిలో ఎక్కడలేని గర్వాన్ని కలిగించడం మాత్రం అతడి తండ్రికి సుతరాము నచ్చలేదు. అలా గర్విష్టిగా ప్రవర్తించవద్దనీ, వినయ సౌశీల్యాలేపండితుడి పాండిత్యానికి అలంకారా లనీ కొడుక్కు చెప్పి చెప్పి, ఆ తండ్రి విసుగెత్తి పోయాడుగాని, కృష్ణశాస్త్రిలో మాత్రం మార్పు రాలేదు.

ఒకసారి అక్కడికి సమీపంలోనే వున్న బల భద్రపురం జమీందారు శరన్నవరాత్రుల సందర్భంగా నూతన కవులకు పోటీలు ప్రకటించాడు. ఆ ప్రకటన వింటూనే కృష్ణశాస్త్రి తనకు ఆ పోటీలో విజయమూ, సన్మాన సత్కారాలూ తథ్యమని ఊహిస్తూ, బండిలో అక్కడికి బైలుదేరాడు.

బండి గ్రామందాటి కొంచెం దూరం వెళ్ళగానే, నడవలేక అవస్థపడుతున్న ఒక నల్లని యువకుడు కనిపించాడు. కృష్ణశాస్త్రి వున్న బండిని చూస్తూనేఅతడు, బండిని ఆపమంటూ చెయ్యెత్తి సైగ చేశాడు. కృష్ణశాస్త్రి ఏదో అనే