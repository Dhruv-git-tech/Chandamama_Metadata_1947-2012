బట్టే, నేనా బ్రహ్మపురి సైనికుల్ని చూడటం తటస్థించింది. గుహలో జరుగుతున్నదేమిటో చూస్తూ కూచుంటే, కొండను సమీపిస్తున్న శత్రువుల నెలా చూడగలిగే వాడిని?'' అన్నాడు జయమల్లు అమాయికంగా.

అప్పటివరకూ మైకంలో వున్న వాడిలా అటూ ఇటూ ఊగుతున్న కేశవుడు, చప్పున లేచి నిలబడి, చుట్టూ కలయచూస్తూ, ''నే నెక్కడున్నాను? నే నెవణ్ణి?'' అంటూ కేకలు ప్రారంభించాడు.

మాంత్రికుడు అతణ్ణి సమీపించి భుజం పట్టుకుని కుదుపుతూ, ''నువ్వు కేశవుడివి. మహామాంత్రికుడైన బ్రహ్మదండి గుహలో వున్నావు. తెలిసిందా? అడుగో చూడు, ఉపాస కుల ఊడలమరి, ఉన్మత్త భైరవుడు!'' అన్నాడు ఆవేశంతో.

కేశవుడు కాలభైరవుడి విగ్రహం కేసి చూసి, ''కాలభైరవుడి కళ్ళల్లో వెలుగు కొంచెం తగ్గి నట్టుందేం?'' అన్నాడు.

జయమల్లు ఏదో చెప్పబోయేంతలో మాంత్రికుడు అతణ్ణి వారించి, ''మరేం లేదు, కేశవా. నేను అజాగ్రత్తగా వున్న సమాచారం కొడుకెచ్చింది.

యంలో, ఒక తుచ్ఛ మాంత్రికుడు, నా మీద దొంగదెబ్బ తీశాడు. నువ్వేమీ భయపడకు. వాణ్ణి కొద్ది క్షణాలలో కాలభైరవుడికి బలి పశువును చేస్తాను,'' అంటూ అమితావేశంతో హుంకరించాడు.

''గురురాయా, మనం ఇక్కడ కాలయా పన చేసేందుకు లేదు. ఎటైనా పారిపోదాం. మార్గం చూపండి,'' అన్నాడు జయమల్లు.

''పారిపోవటమా? ఈ మహామాంత్రికుడు బ్రహ్మదండి, శత్రువులకు భయపడి పారి పోవటమా? ఎంత మాటన్నావు, శిష్యా! కాల భైరవుడే నాకు రక్ష! ఇక్కణ్ణించే, నా మీద దొంగ దెబ్బ తీసిన నీచుణ్ణి హతమారుస్తాను. వాడి పాఠం వాడికే ఒప్ప చెపుతాను. మీ ఇద్దరు మాత్రం ఎక్కడికైనా దూరంగా పోయి దాక్కోండి?'' అంటూ బ్రహ్మదండి మాంత్రికుడు కాలభైరవుడి విగ్రహం కేసి నడిచాడు.

కేశవుడు తన విల్లంబులు తీసుకున్నాడు. ఆ తరవాత జయమల్లూ అతడూ కలిసి, గుహ నుంచి బయిటికి వచ్చి, జాగ్రత్తగా రాళ్ళ వెన కగా నక్కుతూ, ఏనుగుల కొలను కేసి వేగంగా పారిపోసాగారు.

-(ఇంకావుంది)