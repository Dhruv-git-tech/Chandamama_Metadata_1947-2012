జీవితాన్ని కారాగారంలోనే గడపవలసి వస్తుందని వేదన చెందారు. భటులు అతన్ని రాజు సమక్షానికి నడిపించారు. అతడు రాగానే, రాజు తన చుట్టూ ఉన్న వారందరినీ వెలుపలికి వెళ్ళమన్నాడు. రాజాజ్ఞ కాగానే, శత్రువును బంధించి, రాజాజ్ఞను అమలు చేయడానికి భటులు మాత్రం ద్వారం వద్ద సిద్ధంగా నిలబడ్డారు.

ఒక గంట తరవాత రాజు ఫిలిప్, ఆర్కిడియస్ ఇద్దరూ స్నేహితుల్లా మాట్లాడుకుంటూ, నవ్వుతూ గదినుంచి వెలుపలికి రావడం చూసి అందరూ విస్తుపోయారు. రాజు, “ఈ పెద్దమనిషికి విలుపైనకానుకలిచ్చి, సగౌరవంగా ఇంటి వద్ద వదిలిరండి,” అని అధికారులను ఆదేశించాడు. “ఏమయింది, ప్రభూ? శత్రు నిర్మూలనం చేస్తానని నిర్ణయం తీసుకున్నారు కదా? అతన్ని వదిలి పెట్టారే మిటీ?” అని అడిగాడు ఒక ప్రముఖుడు.

“అవును, నా శత్రువును నిర్మూలించాను!” అన్న ఫిలిప్, మందహాసం చేస్తూ, మళ్ళీ ఇలా వివరించాడు: “నేను శత్రువును నిర్మూలించడమే కాదు; ఒక మిత్రుణ్ణి కూడా సంపాయించానన్న సంగతి కూడా మీకు త్వరలోనే తెలియగలదు. ఆర్కిడియస్ చాలా మంచి మనిషి. కొంత వరకు వదంతుల కారణంగా; మరికొంత కొన్ని నా చర్యల వల్ల, నాపట్ల వ్యతిరేకతను పెంచుకున్నాడు. వదంతులలో వాస్తవం లేదని తేటతెల్లం చేశాను. నా చర్యలను వివరించాను. దొర్లిన పొరబాట్లను ఒప్పుకు న్నాను. పరిస్థితులను అర్థం చేసుకోగానే, అతని లోపున్న నా శత్రువు మటుమాయమయ్యాడు. అవగాహన కారణంగా నా పట్ల సదభిప్రాయం ఏర్పడింది. పైకి చెడుగా కనిపించినప్పటికీ, నేను

రాజుగా అవసరమైన అలాంటి చర్యలను తీసు కోక తప్పదన్న నిజాన్ని అతడు గ్రహించాడు.”

ఆ తరవాత రాజు కాస్సేపు ఆగి, “ఒక శత్రువును హతమార్చడం, కొత్త శత్రువులను పుట్టిస్తుంది. శత్రువును, స్నేహితుడుగా మార్చడం ద్వారా కొత్త మిత్రులను ఏర్పరచుకోవడంతో పాటు శాంతిని పటిష్ఠం చేసుకోవచ్చు,” అన్నాడు మందహాసం చేస్తూ.

ఆ విధంగా ఫిలిప్ బలవంతుడైన రాజే అయినప్పటికీ-అధికారబలం ఉపయోగించ కుండా, సానుభూతితో అర్థం చేసుకోవడం ద్వారా శత్రువును జయించవచ్చనీ, అదే శత్రువును జయించడానికి సరైన రాజమార్గం అనీ నిరూపించాడు! -(ఎం.డి.)