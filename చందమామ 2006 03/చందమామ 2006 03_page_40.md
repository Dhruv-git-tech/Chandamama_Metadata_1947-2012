మీరు నన్ను నా తండ్రితో పోటీ పడమంటు న్నారు. అది భావ్యంకాదుపిస్తున్నది,” అన్నాడు.

“నేను నిన్ను నీ తండ్రితో పోటీ పడమన్నది పాండిత్యంలో. నీ సంపాదనతో నువ్వు సుఖ పడి, నీతల్లిదండ్రులనూ సుఖపెట్టొచ్చు. ఇందులో భావ్యంకానిదేమున్నది?” అన్నాడు గీర్వాణుడు.

రామాచారికీ మాటలు నచ్చాయి. అతడు ఇంటికి వెళ్ళి విషయం చెబితే, మాధవాచారి, “నీకు న్యాయమని తోచింది చెయ్యి. డబ్బుకు మాత్రమే ప్రాధాన్యమివ్వకు,” అన్నాడు.

రామాచారి, గీర్వాణుడికొలువులో చేరాడు. దాంతో నగరపాలకుడి కొలువులో రామాచారి చెప్పే కథలు వినడానికి జనం విరగబడి వచ్చారు. గీర్వాణుడు, రామాచారికి పెద్దగా డబ్బిచ్చి సత్కరించాడు.

ఏడాది తిర్కుండా రామాచారి, ఆ ఊళ్ళోనే పెద్ద ఇల్లు కొన్నాడు. లక్ష్మి అనే అందమైన అమ్మాయిని పెళ్ళిచే సుకుని సుఖంగా రోజులు గడపసాగాడు.

క్రమంగా మాధవాచారి చెప్పేకథలు వినడా నికి వచ్చే జనం తగ్గిపోసాగారు. ఆయనకు దిగులు పట్టుకున్నది. ఈస్థితిలో ఒకూటిరాత్రి ఆయనకు కలలో శ్రీరాముడు కనిపించి, “చక్రపురంలోని నా ఆలయం ఆలనాపాలనా లేకుండా పడివున్నది. అక్కడికొచ్చి నన్ను సేవించుకో,” అన్నాడు.

మెలకువరాగానే మాధవాచారి చక్రపురం గురించి నలుగురినీ విచారిస్తే, అది గదానగరా నికి చాలా దూరంలో కొండల మధ్య వున్నట్టు తెలిసింది. అక్కడినేల పంటలకూ, తోటలకూ

అనువైనదే కానీ వానలు పడకపోతే గ్రామంలో తాగడానికి కూడా నీటిచుక్క దొరకదు. అందు కని, ఆ గ్రామవాసులు క్రమంగా ఇతర ప్రాంతా లకు వలస పోయారు. ఇప్పుడా గ్రామంలో కొందరు ఆటవికులు వుంటున్నారు. రామాల యంలో దేవతా విగ్రహాలకు పూజాపున స్కారాలు లేక ఆలయం పాడుపడింది.

మాధవాచారి చక్రపురం వెళ్ళడానికి నిశ్చ యించుకుని, భార్యతో సహా అక్కడికి చేరుకు న్నాడు. అక్కడున్న ఆటవికుల నాయకుడు భిల్లన్న ఆయనొచ్చిన పని తెలుసుకుని, “మీరిద్దరూ ఆపాడుబడ్డ గుడికెళ్ళి పూజలు చేస్తే, వారం రోజుల పాటు మీ తిండీతిప్పలూ మేం చూసుకుంటాం. ఆలోగా ఏదైనా మహిమ జరిగితే, మీరిక్కడేవుండవచ్చు. లేకుంటే మిమ్మల్నీ గ్రామంలో వుండనివ్వం,” అన్నాడు.