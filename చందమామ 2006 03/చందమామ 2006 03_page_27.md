కోగానే, దేవత ఒక మంత్రదండాన్ని తీసి పైకీ, కిందికీ ఊపింది. అంతే! అక్కడ నీళ్ళు రెండుగా విడిపోవడంతో, మెట్లు కనిపించాయి. ఇద్దరూ మెట్లగుండా కిందికి దిగివెళ్ళి ఒక అందమైన భవనాన్ని చేరుకున్నారు.

భవనం గోడకు పొదగబడిన మణులు, మాణిక్యాలు, రత్నాలు, రాత్రుల్లో నక్షత్రాలు మెరిసినట్టు మెరుస్తున్నాయి. భవనం నేల బంగారంతో తాపడం చేసినట్టు నిగనిగలాడుతున్నది. భవనంలో తిరుగుతూన్న వందలాది దేవతారూపాలు వారిని గౌరవ మర్యాదలతో భవనంలోపలికి తీసుకువెళ్ళాయి.

తనను అక్కడికి తీసుకు వెళ్ళిన దేవత, వారికి రాణి అయివుంటుందని నీమా గ్రహిం

చాడు. మిగిలిన దేవతలు తెచ్చి ఇచ్చిన పట్టు వస్త్రాలను నీమా ధరించాడు. వాళ్ళు అతని దుస్తుల మీద సుగంధ పరిమళాలను చిలకరించారు. ఆ తరవాత వాళ్ళు, సుమధుర ఫలాలనూ, బంగారు పాత్ర లలో పానీయాన్నీ తెచ్చి నీమా ముందుం చారు. సీతాకోకచిలుకరెక్కలతో తయారు చేసిన విసనకర్రను అందించారు. దేవత దాంతో మెల్లగా విసురుతూండగా నీమా నిద్రపోయాడు.

తెల్లవారుతూండగా అతనికి మెలకువచ్చింది. దేవత నీమాను తీసుకు వచ్చి చంద్రతల్ కొలను గట్టున వదిలి, రాత్రికి మళ్ళీ వస్తానని చెప్పి వెళ్ళిపోయింది.

తడికలదడి నుంచి గొర్రెలను వదల డానికి నీమా హడావుడిగా వెళ్ళాడు.

ఆ రోజంతా నీమా చంద్రతల్ దేవతను తలుచుకుంటూ సంతోషంగా గడిపాడు.

చెప్పిన ప్రకారం ఆ రాత్రి దేవత మళ్ళీ వచ్చింది. నీమాను తన భవనానికి తీసుకు వెళ్ళి, మరునాడు తెల్లవారే సరికి పైకి తెచ్చి వదిలింది. ఇలాగే కొన్నాళ్ళు గడిచాయి.

అంతలో వేసవి ముగిసి, శీతాకాలం ఆరంభమయింది. చలిగాలులు వీచసాగాయి. నేలపై మంచు కనిపించింది. సాయంకాలానికి తటాకం పైభాగం గడ్డకట్టడం ఆరంభమయింది. ఆనాటి సాయంకాలం దేవత రాగానే, నీమా – ముల్కీలా కొండచరియలో పచ్చగడ్డి అయి పోవడంతో, తాను గొర్రెలను లోయకు తోలుకు పోవాలని చెప్పాడు. అవి ఉంటే తప్ప తాము బతకలేమని తెలియజేశాడు.

ఆమాట వినగానే దేవత విచారపడింది. ఆ