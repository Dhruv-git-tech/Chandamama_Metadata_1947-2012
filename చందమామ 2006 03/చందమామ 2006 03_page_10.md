విశ్రాంతి సమయంలో కృష్ణశాస్త్రి, జగన్నా ధుణ్ణికలుసుకుని, మాటలకు కాస్త తడుము కుంటూ, “నేను మిమ్మల్ని నిన్న బండి ప్రయాణ సమయంలో చిన్నచూపు చూసిన మాట నిజం. అందుకు నన్ను క్షమించండి. మీరింత గొప్ప కవులను కోలేదు,” అన్నాడు.

ఇందుకు జగన్నాధుడు పెద్దగా ఆనందించకుండా, “అంగవైకల్యం గలవారు ఏదో విధంగా గొప్పవారైతేనే వారిని ఆదరించాలను కోవడం పొరపాటు. అలా ఆలోచించే వారికి బుద్ధివైకల్యం వున్నట్టే!” అన్నాడు.

ఆ మాటలు కృష్ణశాస్త్రికి కొరడా దెబ్బల్లా తగిలాయి. అతడు ఒక్క నిముషం మౌనంగా వుండి, “విషం కూడా ఒక్కొక్కసారి అమృతులా పనిచేస్తుందన్న విషయం మీకు తెలిసిందే. ఇప్పుడు మీరన్న మాటలు నాకు ముందు విషప్రాయంగా వున్నా, ముందు ముందు అవి అమృతోపమానంగా పనిచేసి, నా మన సుకు పట్టిన, పట్టనున్న రోగాలన్నిటినీ నయం చేస్తాయన్న గట్టి నమ్మకం నాకు కుదిరింది. ఇక శెలవు!” అంటూ చేతులు జోడించి అక్కడి నుంచి వచ్చేశాడు.

తర్వాత అతడు తన ఊరిపాలిమేరల్లో ఒక ఆశ్రమాన్ని నిర్మించి, అందులో వికలాంగు లకు ఆశ్రయం కల్పిస్తూ, వారికి జీవితం పట్ల ఆశాభావాన్ని పెంపాందించేందుకూ, వారు ఏదో ఒక వృత్తివిద్యలో నైపుణ్యాన్ని సాధించేందుకూ పాటుపడసాగాడు.

ఇక్కడి దాకా కథ చెప్పిన ఆ యువకుడు, రాజుతో, “అయ్యా, నేనే ఆ కృష్ణశాస్త్రిని. నేను ఈ ఆశ్రమం స్థాపించి దాదాపు నాలుగేళ్ళు కావస్తున్నది. దీని గురించి విన్న జగన్నాధుడు తనకు బుద్ధి పుట్టినప్పుడల్లా ఇక్కడికి వస్తు న్నాడు. ఆయనే నా గురువు, దైవం... అన్నీ అనిభావిస్తూ, నేను ఈ కార్యభారాన్ని వహిస్తు న్నాను,” అంటూ ముగించాడు.

కృష్ణశాస్త్రి చెప్పినదంతా విన్న రాజు గిరి ధరుడు పరవశంలో మునిగిపోతూ, తానెవరై నదీ అతడికి చెప్పి, “ఈ సంవత్సరం నాకు సన్మానానికి అర్హులైనవాళ్ళు దొరకలేదని బాధపడ్డాను. ఇప్పుడు నాకు ఒక ఏడుకాదు జీవిత మంతా కూడా సన్మానించ తగ్గవ్యక్తులు ఒకరు కాదు, ఇద్దరు దొరికారు. ఇది నా భాగ్యం!” అన్నాడు.