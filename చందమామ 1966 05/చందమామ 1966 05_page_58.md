మాట చెప్పు : కనకపురిలో పక్క మీద చచ్చిపడుకుని ఉన్నదానివి ఇక్కడ ప్రాణాలతో ఎలాగున్నావు?” అని శక్తిదేవు డడిగాడు. వెంటనే కనకరేఖ తన తండ్రితో, “నాన్నా, ఈయన నిజంగానే కనకపురి చూశాడు. నేను శాపవశాన మానవజన్మ ఎత్తిన విద్యాధరిని. ఈ సంగతి మాన వుడు తెలుసుకోవటమే నాకు శాపవిముక్తి. ఇతనే నన్నూ, మిగిలిన నా ఆక్క చెల్లెళ్లనూ వివాహమాడతాడు,” అంటూ ప్రాణాలు విడిచింది.

రాజభవనం రోదనాలతో నిండిపోయింది. శక్తిదేవుడు తాను ఉభయభ్రష్టత్వం పొందా

ననుకున్నాడు. ఆ కీణంలో అతను కుంగి పోయినా, తిరిగి ధైర్యం తెచ్చుకున్నాడు. చనిపోయేముందు కనకరేఖ, తానూ తన ఆక్క చెల్లెళ్ళూ అతనికి భార్యలవుతామని చెప్పనే చెప్పింది. అందుచేత అతను తిరిగి కనకపురికే పోదామనుకున్నాడు. మళ్ళీ అంత ప్రయాణమూ చేసి అతను, రేవు పట్టణమైన విటంకపురి చేరుకున్నాడు. ఆక్కడికి చేరుతూండగానే అతనికి సముద్ర దత్తుడు కనిపించాడు. తుఫానులో చికికి పడవ పగిలినప్పుడు తాము ఎలా ప్రాణాలతో బయటపడినదీ వారిద్దరూ ఒకరికొకరు తెలుపుకున్నారు.