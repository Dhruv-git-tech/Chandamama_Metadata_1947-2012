అతని సైన్యాలకు అతని మనుషులే శిక్షణ
ఇచ్చారు. అతను చేసిన ఏర్పాట్లు దీర్ఘ
కాలం నిలిచాయి, ఇతరుల చేత అనుక
రించబడ్డాయి. అతన్ని తీవ్రంగా విమర్శిం
చిన ముస్లిముచరిత్రకారులు సైతం అతని
సద్గుణాలను ఒప్పుకున్నారు. అతను తన
రాజ్యం లోని ప్రజల గౌరవం తన గౌరవంగా
భావించాడు. తనకు చికికిన ముస్లిము
పిల్లలనూ, స్త్రీలనూ తాను గౌరవించి, తన
సైనికులు గౌరవించేటట్టు చూశాడు.
ఈ విషయంలో ఎవరు తన ఆజ్ఞలను
మీరినా తీవ్రంగా శిక్షించాడు. అతనెన్నడూ
స్త్రీల జోలికీ, మసీదుల జోలికీ, యుద్ధంలో
పాల్గొనని వారి జోలికీ పోలేదు. యుద్ధ
ఖైదీలను మర్యాదగా విడుదల చేశాడు.
దేశీయ సామ్రాజ్యం స్థాపించటం తన ఏకైక
లక్ష్యంగా పెట్టుకుని, దాని కోసం దీక్షగా
కృషిచేశాడు. కాని ఆ పని ముగిసే లోపల
అతని ఆయువు పూర్తి అయింది.

అభ్యంతర జీవితంలో కూడా శివాజీ
చాలా నీతిపరుడు. ఆ కాలపువారిలో ఉండిన
వ్యసనాలు అతనిలో లేవు. తన తల్లీ, గురు
వైన సమర్థ రామదాసూ చిన్నతనంలో
టోధించిన ఆదర్శాలను అత నెన్నడూ
మరవలేదు. మహారాష్ట్ర జాతిని ఉద్దరించ
టాని కతను మతం మీద హెచ్చుగా ఆధార
పడ్డాడు. హిందూమతోద్దరణను ఎప్పుడూ
ప్రోత్సహించాడు. అతని దృష్టిలో మతం
ఒక సజీవశక్తి; అది మనిషియొక్క
శీలాన్నీ, సౌజన్యాన్నీ పెంపాందిస్తుంది.
అందుచేతనే అతనిలో మతోన్మాదం లేదు.
ఇతర మతాల పట్ల అతనికి ద్వేషమూ
లేదు. ముస్లిముసంతులంటే అతనికి చాలా
భక్తి; మసీదులు పగైరాల దీపాల ఖర్చు
కింద మాన్యా లిచ్చేశాడు. అతని అను
చరులు ఏ స్థలాన్నయినా కొల్లగొట్టినప్పుడు,
మసీదులనూ, కొరానునూ, స్త్రీలనూ మర్యా
దగా చూసేవారు.