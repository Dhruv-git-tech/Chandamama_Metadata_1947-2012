ఆమె పుట్టింటి నుంచి తిరిగి వచ్చేసిందను కుని అతను పరమానందం చెందాడు. బ్రహ్మరావటం గాని, పోవటం గాని అతని కే మాత్రమూ తెలియదు. అంతేగాక, తాను విశ్వకళ ప్రతిమను తయారు చేసిన సంగతి కూడా అతను పూర్తిగా మరిచాడు.

ఇప్పుడు విశ్వకర్మ పూర్వంకన్న కూడా హెచ్చుగా తన ప్రతిమాభార్యను ప్రేమిస్తూ కాలం గడిపాడు. కొంత కాలానికి ప్రతిమా విశ్వకళ గర్భవతి అయింది. క్రమంగా ఆమెకు నెలలు నిండాయి.

కలహభోజనుడైన నారదుడికి మంచి అవకాశం దొరికింది. ఆయన విష్ణువు దగ్గిరికి

వెళ్ళి, ఆ కబురూ, ఈ కబురూ మాట్లాడి, “అన్నట్టు, మీ ఆల్లుడు విశ్వకర్మ తండ్రి కాబోతున్నాడు గదా, మీరు సకుటుంబంగా వెళ్ళి, పుట్టబోయే మనమడికో మనమరాలికో బారసాలా, నామకరణమూ మొద లైనవి జరిపించాలి కాబోలు,” అన్నాడు.

సమీపంలోనే ఉండి, నారదుడి మాటలు వింటున్న విశ్వకళ నిర్ఘాంతపోయి నారదుడి ఎదటికి వచ్చింది.

ఆమెను చూసి నారదుడు, ఈమె ఎవరన్నట్టు ఆమె కేసి ఆశ్చర్యంగా చూశాడు.

ఏమిటి ఈ ముచ్చుముని ఆడే నాటకం అన్నట్టు విశ్వకళ విష్ణువు కేసి చూసింది.