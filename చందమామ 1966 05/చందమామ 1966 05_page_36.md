రాక్షసుడిపెంపుడుకొడుకు

ఒక రాజుకు ముగ్గురు కొడుకులు. ఒక ఉగాది పండగనాడు రాజు, కొడుకులూ తలంట్లు పోసుకుని, కొత్తబట్టలు కట్టుకుని, వేపపువ్వు, తేనే తిన్నాక, రాజు తన కొడు కులను, “నిన్న రాత్రి మీకేమేం కలలు వచ్చాయో చెప్పండి,” అన్నాడు.

“నేను దోసిలి పట్టినట్టూ, అందులో గొప్ప నగరాలూ, పాలాలూ, మైదానాలూ, పశువుల మందలూ, మంచి భవనమూ, దాసదాసిలూ ఉన్నట్టూ నాకు కల వచ్చింది, నాన్నా,” అన్నాడు పెద్దవాడు.

“భేషైన కల. దాన్ని నేను నిజం చేస్తాను,” అంటూ రాజు తన పెద్ద కొడుక్కు గొప్ప జాగీరోకటి రాసి ఇచ్చాడు.

రెండో కొడుకది చూసి, “అన్నకు వచ్చిన కల లాటిదే నాకూ వచ్చింది, నాన్నా,” అన్నాడు. రాజు వాడి క్కూడా ఒక జాగీరు రాసి ఇచ్చి, “నీ కేం కల వచ్చిందిరా?” అని మూడోవాడు ముకుందుణ్ణి అడిగాడు.

“నాకు అంత మంచి కల రాలేదులే, నాన్నా,” అని ముకుందుడు తప్పించుకో జూచాడు. కాని రాజు పట్టుబట్టి ఆ కల ఏదో చెప్పమన్నాడు.

“మరేమీ లేదు. నేను చేతులు కడు క్కోవటానికి నువు వెండిచెంబుతో నీళ్ళు పోసినట్టూ, అమ్మ నా చేతులను తువాలుతో తుడిచినట్టూ నాకు రాత్రి కల వచ్చింది,” అన్నాడు ముకుందుడు.

“దుర్పద్దీ, నువు నా చేతా, మీ అమ్మ చేతా సేవలు చేయించుకునేపాటి వాడివా? పో ముందు నా రాజ్యం నుంచి. రేపీ పాటికి నా పాలిమేరలో కనివించావంటే నీ తల తీయించేస్తాను,” అని అరిచాడు రాజు.

రాజుకు కోపం వస్తే మనిషి కాడు. ఆ సంగతి ముకుందుడికి తెలుసు. అందు