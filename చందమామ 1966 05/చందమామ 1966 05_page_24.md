కుంటూ వచ్చి, సింహం తలను బలంగా తాకింది. శశికాంతుడూ, ఆతడి మిత్రులూ కలకలం వచ్చిన వైపుకు చూసేంతలో, “సరి హద్దులు దాటిన శత్రువులను చంపండి!” అన్న కేకా, ఆ వెంటనే రివ్వరివ్వ మంటూ బాణాలూ వచ్చి వారి మీద పడినై.

శశికాంతుడు బాగా గాయపడి నేల కొరుగుతూ, “భద్రా, జయంతా, మీరు త్వరగా పారిపొండి. పొంచివుండి కపట యుద్దం చేసే శత్రువులతో పోరి లాభం లేదు,” అంటూ కేక పెట్టాడు.

ఆ సరికే జయంతుడు ఆయువు పట్టున బాణం దెబ్బ తిని కింద పడిపోయాడు.

భద్రుడు పారిపోయేందుకు వెనుదిరిగేంతలో అతడి వీపున ఒక శత్రుబాణం వచ్చి తగిలింది. కాని, అతడా బాధను లెక్కచేయ కుండా, అతి వేగంగా పరిగెత్తి, వాగు దాటి చెట్ల కింద వున్న గుర్రాలను చేరుకుని, అతి కష్టం మీద గుర్రం ఎక్కాడు. గుర్రం వెనుదిరిగి పరిగెత్త సాగింది. దానితో బాటు మిగిలిన రెండు గురాలూ బయలుదేరినై. వాగు వైపు నుంచి కొందరు శత్రుసైనికులు పరిగెత్తుకుంటూ వచ్చి, భద్రుడి కేసి బాణాలు వదలసాగారు. “వాణ్ణి ప్రాణాలతో పోసే కండి. ఇక్కడ గాయపడి ప్రాణాలు విడుస్తున్నవాడు కుంతలదేశ