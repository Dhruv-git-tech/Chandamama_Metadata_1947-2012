చింది. స్వర్గం నుంచి ఇంద్రుడో ఎవరో దిగి వచ్చి మన శత్రువు లందరినీ పార దోలేశాడు," అని చెప్పారు.

రాజు పరమానందభరితుడై తన పరివారాన్ని వెంటబెట్టుకుని మేఒతాళాలతో ఎదురు వచ్చి, యుద్ధరంగంలో విశ్రాంతి తీసుకుంటున్న ముకుందుణ్ణి సమీపించి, తన వెంట వచ్చి తన ఆతిథ్యం స్వీకరించ మని ప్రార్థించాడు. ఆయన తన మూడో కొడుకును గుర్తించనేలేదు.

ముకుందుడు రాజభవనానికి వచ్చేసరికి బ్రహ్మండమైన విందు ఏర్పాటై ఉంది.

"మనం భోజనా లయాక సాపకాశంగా ముచ్చటించుకుందాం," అన్నాడు రాజు.

"నాకూ ఆకలిగానే ఉన్నది. చేతులు కడుక్కుని భోజనం చేస్తాను," అన్నాడు ముకుందుడు. రాజు గబగబా వెళ్ళి వెండి చెంబుతో తెచ్చి ముకుందుడి చేతి మీద నీళ్ళు పోస్తుంటే రాణి ఆతని చేతులకు

దిగువగా ఒక బంగారు పళ్ళెం పెట్టి, చేతులు కడుక్కోవటం పూర్తి కాగానే తువాలుతో తుడిచింది.

ముకుందుడు రాజు కేసి తిరిగి చిరు నవ్వు నవ్వి, "అయితే, నా కల బొత్తిగా అబద్ధం కాదన్నమాట!" అన్నాడు.

వెంటనే రాజు, రాణీ తమ కొడుకును గుర్తించారు. రాజు తన కొడుక్కు మరీ మరీ కేమాపణలు చెప్పుకు న్నాడు. ఆ విందులోనే ఆయన తన సింహాసనానికి వారసుడు తన మూడో కొడుకేననీ, తన పెద్దకొడుకు లిద్దరూ యుద్ధంలో తనకు సహాయమైనా రాకపోగా, నానా మాటలూ అంటూ కబురు చేశారనీ ఆందరికీ తెలియ బరిచాడు.

ముకుందుడు రాకసుణ్ణి మరవలేదు. నెలకొక రోజు అతను తన గుర్రం మీద రాకసుడి కోటకు వెళ్ళి, ఒక రోజల్లా ఆక్కడ ఉంటూ వచ్చాడు.