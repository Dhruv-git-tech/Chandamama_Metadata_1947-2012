పూర్వజన్మ తాలూకు తల్లి కనిపించి,
“భయపడకు నాయనా, ఈ పాపపు జీవితం
నుంచి తప్పించుకోవాలంటే, చెవిటివాడి
లాగా, మూగవాడి లాగా, కాళ్ళు లేనివాడి
లాగా, మతి లేని వాడి లాగా నటించు!”
అని హెచ్చరించింది. తేమియుడు అలాగే
చేయ నిశ్చయించాడు.

రాజుగారి ఆజ్ఞప్రకారం బోధిసత్వుడున్న
చోటనే మిగిలిన అయిదువందల మంది
పిల్లలనూ ఉంచారు. వారంతా ఆకలి కాగానే
పాలకోసం ఏడవసాగారు. కానీ, వారందరిలో
బోధిసత్వుడు ఒక్కడేఏడులేదు: “ఆ లోకంలో
నరకం అనుభవించటం కన్నా ఆకలికి మాడి
చావటం నయం,” అనుకున్నాడు.

దాదులు వెళ్ళి రాజకుమారుడు పాల
కోసం ఏడవటం లేదని రాణితో చెప్పారు.
ఆమె ఆసంగతి రాజుతో అన్నది. రాజు బ్రాహ్మణులను పిలిపించి సలహా అడిగాడు.

“పిల్లవాడు పాల కోసం ఏడవనవసరం
లేదు. సరి అయినవేళకు పాలిస్తే గుటగుటా
తాగేస్తాడు,” అన్నారు బ్రాహ్మణులు. దాదులు
అలాగే చేస్తూ వచ్చారు. కాని పరీక్షకు గాను
వారు ఒక్కోంసారి పాలు ఇవ్వటం మానేస్తేపిల్ల
వాడు ఏడిచేవాడు కాదు. ఇది వారికి ఆశ్చర్యం
కలిగించింది. అదీ కాక, మిగిలిన పిల్లల్లా
అతను చేతులూ, కాళ్ళూ కదిలించి ఆడుకో
లేదు, కేరింతలు కొట్టలేదు. అతని గొంతు
నుంచి ఏ చప్పుడూ లేదు. చిటికెలు వేస్తే
విననట్టుగా కనబడే వాడు. దీనికి కారణ
మేమిటో ఎవరూ తెలుసుకోలేకపోయారు.

ఈ విధంగా ఒక ఏడాది గడిచింది. ఒక
నాడు దాదులు మిఠాయి తెచ్చి పిల్లలందరి
మధ్యా పెట్టి, “తినండి!” అని చాటుకు
వెళ్ళి ఏం జరుగుతుందో చూడసాగారు.
మిగిలిన పిల్లలందరూ ఎగబడి మిఠాయి
తిన్నారు. ఒకరి చేతిలోది ఒకరు లాక్కున్నారు.
తేమియుడు మాత్రం కొంచెం కూడా ఆసక్తి
కనబరచలేదు. ఇది చూసి రాణి గుండె చెరు
వైపోయింది. ఆమె మిఠాయి తెచ్చి, “తిను,
తండ్రీ!” అని తన చేత్తో అతని నోట పెట్టింది.

అయిదేళ్ళు గడిచాయి. అయిదేళ్ళు
నిండిన పిల్లలకు నిప్పు భయం తెలుస్తుంది.
నిప్పు చూసి తేమియుడు భయపడతాడేమో
చూస్తామని రాజుగారు పిల్లల కోసం ఒక పెద్ద
పాకవేయించి, దానిపైన తాటాకులు మేయిం
చారు. అందులో పిల్లలందర్నీ ఉంచారు.

కాంగ్రీట్ కంటే ఎముకలు గట్టివా? వివరాలకు telugu.chandamama.com చదవండి