కొండ మలుపు కేసి పోసాగారు. ప్రస్తుతానికి ప్రమాదం తప్పిందన్న నమ్మకం ఆ ముగ్గురికీ ఎంతో ఉత్సాహం కలిగించింది. సోమకుడు, విరూపుడి భుజం తడుతూ, “విరూపా! ఆ దుష్టుల్ని భలే హడల కొట్టావ్. చూడు, వాళ్ళెలా వణికిపోతున్నారో,” అన్నాడు.

ముందు నడుస్తున్న ధూమకుడు మొసలి మనుషుల కేసి ఓ మారు చూసి, “వీళ్ళ మాట సరే. ఆ రెండో ముఠా ఏమయింది?” అంటూ తాము దిగి పారిపోయి వచ్చిన మహా వృక్షాని కేసి చూశాడు. ఆ క్షణంలోనే అతడి శరీరం భయంతో కంపించిపోయింది. మొసలి మనుషుల రెండవ ముఠా వాళ్ళిద్దరు ఆ వృక్షం చితారుకొమ్మల మీద నిలబడి, ఎండ పాడ పడకుండా కళ్ళకు చేతులడ్డం పెట్టుకుని,

అంత ఎత్తు నుంచి సూటిగా తమ కేసే చూస్తున్నారు.

“సోమూ, విరూపా. మనం ఎక్కడున్నామో వాళ్ళకు తెలిసిపోయింది. క్షణంలో ఆ రెండు ముఠాలూ ఏకమై మనలను చుట్టుముడ తారు. ఆ చితారుకొమ్మల్లో ఉన్న దుర్మార్గు లిద్దర్నీ చూశారా?” అన్నాడు ధూమకుడు.

ధూమకుడు మాట ముగించేలోపలే, కొమ్మల్లో ఉన్న మొసలిమనుషు లిద్దరూ పాలోమంటూ పెద్ద కేక పెట్టి, “పులీ లేదు గిలీ లేదు, భయపడకండి. ఆ దుష్టులు ముగ్గురూ కొండముచ్చుల్లా పాదల వెనక దాక్కుని ఉన్నారు. వాళ్ళు కొండమలుపు తిరిగి కీకారణ్యంలోకి పారిపోకుండా, ఇక్కడే చుట్టుముట్టి పట్టుకోండి,” అన్నారు.

“అమ్మా, రాక్షసబ్బంటుల్లారా! మీరు మమ్మల్ని కనిపెట్టే ఉన్నారన్నమాట. ఆ ఇద్దర్నీ ఒకే బాణంతో కింద పడకొడతాను,” అంటూ సోమకుడు విల్లంబు ఎక్కుపెట్టాడు.

“ఇద్దరో ఒకడో... ముందు బాణం మదులు. వాళ్ళు హడలుకుని చెట్టుదిగుతారు. అప్పుడు మనల్ని ఎత్తు నుంచి చూసి, మనం పారిపోయే దారి తతిమ్మావాళ్ళకు చెప్పేవాళ్ళు ఉండరు,” అంటూ ధూమకుడు, సోమకుణ్ణి తొందర పెట్టాడు.

ఈ లోపల సోమకుడు గురి చూసి బాణం వదలనే వదిలాడు. అది కొమ్మల్లో ఉన్న ఒక మొసలి మనిషి గుండెల్లో బలంగా తాకింది. వాడు కెవ్వుమని అరుస్తూ, కింద పడబోయే సమయంలో ఆధారం కోసం ఎగిరి, పక్కనున్న

బేతాళ కథల్లో ‘రాజనీతి’ కథ నచ్చలేదా? మీ అభిప్రాయం telugu.chandamama.com కు పంపండి