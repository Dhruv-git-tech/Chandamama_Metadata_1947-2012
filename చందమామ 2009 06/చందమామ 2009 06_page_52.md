సీమచింతకాయలు

బసమయ్యకు జమీందారు దివాణంలో ఉద్యోగ మన్న మాటేగాని బండెడు చాకిరీ చేసినా చాలీచాలని జీతం. గుపెడుసంసారు. ఎప్పుడూ రోగంతో మంచాన పడి మూలిగే తల్లి. అది కావాలి, ఇది కావాలి అని సదా పీక్కుతినే పిల్లలు. తన చేతకానితనాన్ని దెప్పిపొడుస్తూ చీటికి మాటికి అవమానించే భార్య. మంచి వాడే గాని బతకడం తెలియని అర్భకుడని చాటుమాటుగా పరిహసించే ఇరుగుపారుగు.

బసవయ్యకు ఆలోచిస్తూన్న కొద్దీ బతుకు మీద రోత పుట్టుకొచ్చింది. ఇన్నాళ్ళు కలిసి కాపురం చేసి, తను పడుతూన్న శ్రమ కళ్ళారా చూస్తూ కూడా కట్టుకున్న భార్య మరికాస్తా మజ్జిగ అడిగినందుకు ఇంతహీనంగా మాట్లాడుతుందా? ఎవరి కోసం ఇలా కష్టపడాలి? అందరిచేతా అవమానపడాలి?

అని బాధపడిపోయి ఎందుకీపాడు బతుకు అని తీర్మానించుకుని ఒకనాడు తెల్లవారకముందే గొడ్లచావడి నుంచి ఒక

పలుపుతీసి భుజానవేసుకుని బయలు దేరాడు.

ఊరి పాలిమేర దాటాడు. అల్లంత దూరాన ఒకపెద్దచెట్టు కనిపించింది. వెళ్ళి దాని కింద నిలబడి అటూ ఇటూ చూశాడు. పలుపు తాడు తీసి ఒకవైపున ఉచ్చుముడి వేశాడు. ముడి వేసిన రెండో చివరను ఎడమ చేత్తో పట్టుకుని మొదటి కొసను చుట్టచుట్టి కుడి చేత్తో ఎత్తు కాస్త కిందుగా ఉన్న కొమ్మలకేసి విసిరాడు. ఎన్నిసార్లు ప్రయత్నించినా ఏ కొమ్మకూ తాడు తగులుకోలేదు. చావటాని క్కూడా తనకు చేతకావటం లేదు అని విసు క్కున్నాడు బసవయ్య.

ఇక లాభం లేదనుకుని ఆఖరు ప్రయత్నంగా తాడుతో పాటు అతి ప్రయత్నం మీద చెట్టెక్కాడు. బాగా దృఢంగా ఉండే కొమ్మకు తాడు ఒక కొసను బిగించి లాగి చూశాడు. సరిగ్గా అప్పుడే బలంగా గాలి వీచింది. కొమ్మలన్నీ గులగుమన్నాయి. అతడిఒంటికి గుత్తులు