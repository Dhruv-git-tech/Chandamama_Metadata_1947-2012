గుత్తులుగా వంకీలు తిరిగిన సీమచింత కాయలు చల్లగా తగిలి గిలిగింతలు పెట్టాయి. వాటిని చూడగానే బసవయ్య వచ్చిన పని మరచిపోయి రెండు గుత్తులు సీమచింత కాయలు కోసుకున్నాడు. అంతలో ఎక్కడ

నుంచి వచ్చాయో ఏమోగాని రకుకాల పిట్టలు వచ్చి కొమ్మలమీద, అతడి మీద వాలాయి. కితకితలు పెట్టినట్టయి బసవయ్య పులకించి పోయాడు. ఒక సీమచింతకాయ ఒలిచాడు. కడిగిన ముత్యాల్లా తెల్లగా మెరిసే తొనలు. వాటిలోపల నల్లటి మణిపూసల్లాంటిగింజలు. “నాకు... నాకు...” అన్నట్టు పిట్టలు కిలకిల మనడంతో, ఒక్కొక్కటిగా ఒలిచి వాటికి అందించాడు. చేతికందిన కాయలను కోసి పక్కజేబుల్లో నింపుకున్నాడు.

“ఇక చాలు నాయనా, కిందికి దిగిరా,” అన్న మాటలు వినిపించి ఉలిక్కిపడి కిందికి చూశాడు.

చెట్టు కింద తెల్లటి దుస్తులతో తల పండిన పొడవాటి వృద్ధుడొకడు కనిపించాడు. బస వయ్య చెట్టు పై నుంచి గబగబా కిందికి దిగి వచ్చాడు.

“ఏం నాయనా, తెచ్చుకున్న తాటిని చెట్టు మీదే వదిలేశావు?” అని అడిగాడు వృద్ధుడు నవ్వుతూ. తను ఏ ఉద్దేశంతో ఆవేశంగా ఆ చెట్టు వద్దకు వచ్చిందీ అప్పుడు గుర్తొచ్చింది బసవయ్యకు.

“సేనిందాకటి నుంచి నిన్ను గమనిస్తూనే ఉన్నాను. దేవుడిచ్చిన ప్రాణాన్ని దేవుడే తీసు కోవాలి గాని, దానికి విరుద్ధంగా నడుచుకునే హక్కు మనిషికి లేదు. అయినా కష్టాలు అన్నవి ఎవరికి మాత్రం లేవు? పుట్టిన ప్రతి జీవికీ ఉంటాయి. కష్టాలున్న వారందరూ చెట్లకు ఉరేసుకుంటే భూమ్మీద మనుషులే మిగలరు,” అన్నాడు వృద్ధుడు.