## కొత్త అలారం గడియారం

ఓసుడిగాలి దూసుకు వచ్చినట్టయింది. టీనా మళ్ళీ క్లాసుకు ఆలస్యంగా వచ్చింది. ఆమె జుట్టు అన్ని వైపులకూ ఎగురుతోంది. రోజుతూ రొప్పుతూ, “స్కూల్ బస్సు మిస్సయ్యాను,” అన్నది టీనా.

“మరెప్పుడూ ఆలస్యం కాకూడదు,” హెచ్చరించింది ఇంగ్లీష్ టీచర్ మిస్ సుదీప్త.

“సారీ.. మేడం...” అన్నది టీనా మెల్లగా.

“పిల్లలూ! గ్రామర్ పాఠ్యపుస్తకాలు తెరవండి.”

టీనా వెళ్ళి కూర్చున్నది.

“నీ దగ్గర అలారం క్లాక్ ఉంది కదా?” టీనాను అడిగింది దీప.

“ఏం ప్రయోజనం! మా నాన్నా, తమ్ముడూ నా గదిలోకి వచ్చి పిలుస్తారు..”

“ఇంత జరుగుతున్నా నువ్వు నిద్రపోతూనే

ఉంటావా?” అని అడిగాను కాస్త ఈర్ష్యతో.

“అవును,” అన్నది టీనా యథాలాపంగా.

మిస్ సుదీప్త చూపులు మామీద పడ్డాయి.

“అజయ్, ప్యాసివ్-యాక్టివ్ వాయిస్ లగురించి సందేహాలేవైనా ఉన్నాయా?” అని అడిగిందామె.

“లేదు మేడమ్. నన్ను వదలి పెడితే చాలు,” అన్నకంఘ్వరం నాలో లీలగా ప్రతిధ్వనించింది.

“టీనా గ్రామర్ రాయడానికి పెన్సిల్ ను ఎందుకు అలా అడ్డదిడ్డంగా ఆడిస్తున్నావు?” అని అడిగింది టీచర్.

టీనా హడావిడిగా సుడోకును మరో పేజీ కిందికి దోపేసింది.

“టీనా, నిన్ను మూడో బెంచి నుంచి మొదటి బెంచీకి మార్చడం మంచిదనుకుంటాను,” అన్నది టీచర్.

టీనా రాయడం పూర్తి చేసి నోటు పుస్తకాన్ని టీచర్ చేతికిచ్చింది.

ఆ రోజు సాయంకాలం మేము టీనా ఇంటికి వెళ్ళాం. మమ్మల్ని చూడ గానేటీనా వాళ్ళమ్మనవ్వుతూ, “రండి.. రండి.. కూర్చోండి. వేడి వేడి సమో సాలు తెస్తాను,” అంటూ మమ్మల్ని లోపలికి పిలిచింది.

దీప ఇంటినంతా పరిశీలనగా చూస్తూ, “టీనాకు గురువారు పుట్టిన రోజు కదా. అలారం క్లాక్ కానుకగా ఇస్తే ఎలా ఉంటుంది?” అని అడిగింది.