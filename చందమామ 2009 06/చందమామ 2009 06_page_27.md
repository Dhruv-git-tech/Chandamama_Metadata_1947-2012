ఇరాక్ జానపద కథ

మహిమగల నశ్యం

ఒకానొకప్పుడు సంపన్నమైన బాగ్దాద్ మహానగ రాన్ని వివేకవంతుడైన ఖలీఫా పరిపాలించేవాడు. విశ్వాసపాత్రుడైన వజీరుతో కలిసి ఖలీఫా తరచూ మారువేషంలో సంచరిస్తూపరిస్థితులను ప్రత్యక్షంగా చూసి తెలుసుకుని తగిన చర్యలు చేపట్టేవాడు.

అలా ఖలీఫా, వజీరు ఒకసారి మారువేషాల్లో నగర వీధుల్లో సంచరిస్తూండగా ఒక వృద్ధుడు వాళ్ళను సమీపించి, అందమైన ఒక నశ్యం డబ్బీని చూపాడు. “సునిశితమైన నగిషీ పనులతో ఉన్న అద్భుతమైన ఈ నశ్యం డబ్బీని కేవలం ఒక్క బంగారు

నాణేనికే ఇస్తాను,” అన్నాడతడు. ఖలీఫా రెండు బంగారు నాణేలిచ్చి దానిని కొనుక్కున్నాడు.

మరి కొంతసేపటికి ఖలీఫా, వజీరు ఒక కొలను గట్టున కూర్చున్నారు. ఖలీఫా, “ఇందులో నశ్యం ఉందేమో చూద్దాం,” అంటూ నశ్యం డబ్బీని తెరిచి చూసి, “ఏమిటీ?” అని ఆశ్చర్యపోయాడు. వజీరు ఏముందోనని మెడ ముందుకు సాచి దాన్ని పరిశీల నగా చూశాడు. అందులో నశ్యంతో పాటు ఒక పత్రం కూడా కనిపించింది. అందులో “చిటికెడు నశ్యం పీలిస్తే ఎగిరే రెక్కలు! మళ్ళీ చేతులు కావాలా? కసాలవాయిర్!” అని రాసి ఉంది!

“ఇది మహత్తుగల నశ్యం! కొంచెం పీల్చి ఆకా శంలో విహరించి వద్దాం వజీర్,” అన్నాడు ఖలీఫా ఉత్సాహంగా.

“ఒకవేళ ఆ మంత్రం పనిచేయలేదంటే,” అంటూ వజీరు అనుమానం వ్యక్తం చేశాడు.

అయితే, సాహసప్రియుడైన ఖలీఫా, “ప్రతిదాన్ని అనుమానించకూడదు. ఆ సమస్యను అప్పుడు చూసుకుందాం,” అంటూ వజీరుతో కలిసి కొద్దిగా నశ్యం పీల్చాడు. మరు క్షణమే ఇద్దరూ కొంగలుగా మారి ఆకాశానికి ఎగిరి నగరుంతా కుయతిరిగారు. సాయంకాలమయ్యేసరికి మానువరూపాలు పొంది రాజభవనానికి తిరిగి పోవాలనుకున్నారు. ఖలీఫా గొంతెత్తి, “కసాలవాయిర్!” అని చెప్పాడు. వాళ్ళ రూపాలలో ఎలాంటి మార్పూ రాలేదు. ఖలీఫా మళ్ళీ, “కసాలవాయిర్!” అన్నాడు. అయినా ఏమీ జరగలేదు. ఖలీఫా విచారంతో వజీరు కేసి చూశాడు. “నేను అప్పుడే చెప్పాను కదా!” అన బోయి ఆగి రాజాజ్ఞ కూ అనుకుని, “కూలవాయిర్!