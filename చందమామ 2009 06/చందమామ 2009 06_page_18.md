ఆ మాటలన్నీ అబద్దం చేసేశాడు. రామ లక్ష్మణులకు తెలిసిన దివ్యాస్తాలన్నీ ఏమ య్యాయో? వాళ్ళు తన కోసం నాలుగు దిక్కులా వెతికించి, పెద్ద సేనతో సముద్రాన్ని దాటి లంకను చేరింది ఇంద్రజిత్తు మాయకు బలికావటానికా? పధ్నాలుగేళ్లు పూర్తికాగానే తన కొడుకు సీతాలక్ష్మణులతో తిరిగివస్తాడని ఎదురు చూసే కౌసల్య ఏంకాను?

ఈ విధంగా దుఃఖంతో కుములుతున్న సీతను చూసి, “అమ్మా, ఏడవకు. రామ లక్ష్మణులు చావలేదు. వారు చచ్చిన లక్షణాలేవీ కనిపించవు,” అన్నది త్రిజట. సీత ఆ మాట విని చేతులు జోడించి, “తథాస్తు!” అని పలికింది.

పుష్పకం తిరిగి వెళ్ళిపోయాక కొంత సేపటికి రాముడికి స్పృహవచ్చింది. అతను తనపక్కనపడి ఉన్న లక్ష్మణుణ్ణి చూసి అతను చనిపోయాడనుకుని నిరాశచెందాడు. లక్ష్మణుడితో బాటు తాను కూడా చావాలని నిశ్చయించుకున్నాడు. సీత వంటి భార్య వెతికితే దొరక్క పోదు, లక్ష్మణుడి వంటి తమ్ముడెక్కడ దొరుకుతాడు? లక్ష్మణుడు లేకుండా యుద్దమెందుకు, అందులో విజయమెందుకు? తాను ఒంటరిగా అయోధ్యకు తిరిగి పోయి సుమిత్ర ఎదటపడ గలడా? అసంభవం!

తాను విభీషణుణ్ణి లంకకు రాజుగా చెయ్యలేక పోయినందుకు రాముడు చాలా చింతించాడు. తన కోసం సుగ్రీవుడు మొదలైన వానర యోధులు పడిన శ్రమకు కృతజ్ఞత చెప్పుకుని, వారు ప్రదర్శించిన శౌర్యపరాక్ర మాలను మెచ్చుకుని, అందరినీ తిరిగి వెళ్ళి పామ్మన్నాడు.

ఇంతలో విభీషణుడు తన గదతో సహా సుగ్రీవుడున్న చోటికి వచ్చాడు. అతణ్ణిదూరానే చూసి, ఇంద్రజిత్తు మస్తున్నాడనుకుని వాసులు భయపడి పారిపోసాగారు. జాంబవంతుడు వెళ్ళి వాళ్ళ భయాన్ని పోగొట్టాడు.

సుగ్రీవుడు తన సమీపంలో ఉన్న తన మామ సుశేణుడితో, “రామ లక్ష్మణులకు స్పృహరాగానే వాళ్ళను తీసుకుని, కొందరు వానర వీరులతో సహా కిష్కింధకు వెళ్ళు, నేను ఈ రావణుణ్ణి చంపి సీతను తీసుకువస్తాను,” అన్నాడు.

“పూర్వం దేవాసురులకు యుద్దం జరిగి నప్పుడు అనేక మంది దేవతలు మూర్ఛపోయారు, కొందరు చచ్చిపోయారు కూడా."