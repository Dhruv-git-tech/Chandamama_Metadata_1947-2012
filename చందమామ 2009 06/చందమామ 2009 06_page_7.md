అనుక్షణం రంగులు మారే పద్మగంధి పుష్పాన్ని తెచ్చి సిగలో తురిమితేనే వివాహం చేసుకోగల నని నిబంధన విధించింది!

పద్మగంధి పుష్పం దక్షిణ సముద్రం మధ్య ఉన్న ముత్యాలదీవిలోని నెమళ్ళవనంలో వసంత రుతువులో ఒకే మొక్కకు ఒక్కసారి మాత్రమే పుష్పిస్తుంది. అక్కడికి వెళ్ళడమంటే ప్రాణాలు పణంగా పెట్టడమే. అయినా రత్నవల్లిని వివాహమాడాలన్నది సుమంతుడి సురుచిరస్వప్నం. అందువల్ల వెంటనే బయ లుదేరాడు. ఐదు రోజుల ప్రయాణం తరవాత అడవిమార్గం గుండావెళుతూన్న సుమంతుడి గుర్రాన్ని దాటుకుని మగదుస్తుల్లో ఉన్న ఒక యువతి గుర్రం ముందుకు దూసుకుపోయింది. సుమంతుడు తన గుర్రాన్ని మరింత

వేగంగా నడిపి ఆ యువతిని అధిగమించాడు.
ఇలా ఇద్దరూ పోటీపడి ఒకరినొకరు అధిగమిస్తూ సాయంకాలానికి అలిసిపోయి ఒక చెట్టు నీడన చేరారు.

ఆమె అద్భుత సౌందర్యానికి ముగ్థుడైన సుమంతుడు కన్నార్పకుండా ఆమెకేసి చూసి వెంటనే తేరుకుని సర్దుకున్నాడు. ఆమె అతడికేసి మందహాసంతో చూడసాగింది. ఇరువురూ పరస్పరం పరిచయం చేసుకు న్నారు. ఆమె పేరు మేఘజ్యోతి. పుణ్యగిరి గ్రామానికి చెందిన మల్లినాథుడనే భూస్వామి కూతురు. ఆమె ప్రయాణం కూడా పద్మగంధి పుష్పం కోసమే. ఆమె తండ్రికి సంక్రమించిన వింత జబ్బు పద్మగంధి పుష్పం రేకులతో తయారైన ఔషధంతోనే నయమవుతుందని వైద్యులు చెప్పారు.

వాళ్ళిరువురూ మాట్లాడుకుంటూండగా అటుగా వచ్చిన పెద్దపులి వారి మీదికి దాడి చేయబోయింది. సుమంతుడు కత్తిదూశాడు కాని, మేఘజ్యోతి అతణ్ణి వారించి, “ఆగు! మేము జింకపిల్లలమో, కుందేటి కూనలమో కాము చంపి హాయిగా తినడానికి! అనవ సరంగా మా చేతుల్లో చావకుండా వెంటనే వెళ్ళిపో,” అంటూ పులిని చూపుడువేలుతో ఆజ్ఞాపించింది.

పెద్దపులి తోక ముడుచుకుని వెళ్ళడం చూసిన సుమంతుడు, “నీ భాష జంతు వులకు అర్థమవుతుందా? లేకుంటే నువ్వు ఏదైనా మాయ చేశావా?” అని అడిగాడు ఆశ్చర్యంగా.