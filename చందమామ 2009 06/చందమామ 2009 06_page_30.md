యురేకా

సాంతంగా మీ బుల్లి సుడిగుండం!

ఇంటి దగ్గరే సీసాలో సుడిగుండం తయారు చేసుకునే పద్ధతి ఇక్కడ చూడండి!

ఏ మేం కావాలి? బిరడాలతో రెండు పారదర్శకమైన ప్లాస్టిక్ సాఫ్ట్ డ్రింక్ బాటిల్స్, డక్ట్ టేప్, దృఢమైన జిగురు, కత్తెర లేదా మేకు, నీళ్ళు, ఫుడ్ కలరింగ్.

తయారు చేయడం ఎలా?

* ప్లాస్టిక్ సీసాల బిరడాలను తీయండి. రెండు బిరడాల పైభాగా లను దృఢమైన జిగురుతో ఒకటిగా గట్టిగా అతికించండి.

* బిరడాలు కదలకుండా పక్కల్లో డక్ట్ టేప్ మరింత గట్టిగా చుట్టండి.

* అతికించిన బిరడా మధ్య కత్తెర లేదా మేకుతో (పెద్దల పర్యవేక్షణలో) చిన్న రంధ్రం చెయ్యండి. చేసే రంధ్రం స్ట్రా రంధ్రం చుట్టుకొలత కన్నా కాస్త పెద్దదిగా ఉండాలి.

* ఒక సీసాను నీళ్ళతో నింపండి. ఫుడ్ కలరింగ్ కలిపితే నీళ్ళు రంగుగా మారుతాయి. దీనివల్ల నీటి కదలికను సులభంగా గుర్తించవచ్చు. సుడిగుండం రంగురంగులుగా కనిపిస్తుంది.

* నీళ్ళతో ఉన్న సీసాకు బిరడాను బిగించండి. ఖాళీ సీసాను పై బిరడాకు బిగించండి.

* సీసా బిరడాల నుంచి నీళ్ళు బయటకు రాకుండా జాగ్రత్తలు తీసుకోండి.

* ఇప్పుడు సీసాలను తల్లకిందులుగా తిప్పండి.

* నీళ్ళున్న సీసాను బాగా కదిపారంటే నీళ్ళు సుడులు సుడులుగా తిరుగుతాయి.

* సీసాను తల్లకిందులు చేశారంటే నీళ్ళు సుడులు తిరుగుతూ కిందికి దిగుతాయి.

కాన్సెప్ట్: నీళ్ళు తిరిగినప్పుడు సుడిగుండం ఏర్పడు తుంది. నీళ్ళు వృత్తాకారంలో సుడులు తిరిగేప్పుడు దానిమీద 'సెంట్రీ పేటల్ ఫోర్స్' పనిచేస్తుంది. ఈ శక్తి నీళ్ళను కేంద్రబిందువు కేసి లాగుతుంది. కేంద్రబిందు వుకు దగ్గరగా ఉండడం వల్ల సన్నగా ఉన్న సుడిగుండం వద్ద ఉన్న నీళ్ళు, పైనున్న నీళ్ళకన్నా వేగంగా పరిభ్రమిస్తాయి. ఖాళీ సీసాలోని గాలి పైకి రావడానికి రంధ్రం ఉపయోగపడుతుంది గనక, నీళ్ళు కింద పడడానికి చోటును ఏర్పరుస్తుంది.