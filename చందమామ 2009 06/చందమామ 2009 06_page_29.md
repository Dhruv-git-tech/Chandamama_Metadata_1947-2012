దరహాసంతో అక్కడికి రావడం చూసి ఖలీఫా మరింత ఆశ్చర్యానికి లోనయ్యాడు. అతడు నాణేలు నిండిన పట్టుసంచీని మాంత్రికుడికి అందించి, “శభాష్! బహు చక్కగా చేశావ్ ఖాదర్! మా అన్నయ్య అడ్డు ఎలా తొలగించావు?” అని అడిగాడు ఉమర్.

“అది చాలా సులభం ప్రభూ! ఆయనకో నశ్యం డబ్బీని అమ్మాను. మంత్రంలో ఒకే ఒక్క అక్షరం మార్చివేశాను. ఇక మీ అన్నకు విముక్తి అంటూ ఉండదు. పత్రంలో ‘కలాసవాయిర్’ అనడానికి బదులు ‘కసాలవాయిర్’ అని రాశాను. అంతే!” అన్నాడు గర్వంగా.

మరుక్షణమే రెండు కొంగలూ ఉమర్, ఖాదర్ల మీద ముక్కుతో, గోళ్ళతో రక్కుతూ దాడి చేశాయి.

“పరిగెత్తండి! వాళ్ళే వచ్చినట్టుంది!” అని అరుస్తూ ఖాదర్ వాటి బారి నుంచి తప్పించుకుని పారిపోయాడు. కొంగలు రెండూ ఎగిరివెళ్ళి వడ్డంగి పిట్ట ఉన్న చెట్టు దగ్గర వాలాయి. కొంగ రూపంలోని ఖలీఫా, “కలాసవాయిర్!” అని మూడుసార్లు

చెప్పడంతో ఇద్దరికీ మునుపటి మానవరూపాలు వచ్చేశాయి.

ఆశ్చర్యంతో చూస్తున్న వడ్డంగి పిట్టతో ఖలీఫా, “యువరాణీ, నీకు సమ్మతమైతే నన్ను వివాహమాడి గౌరవించు!” అన్నాడు.

మరుక్షణమే వడ్డంగి పిట్ట అందాల యువ రాణిగా మారిపోయింది. తనలాగే కొన్ని రోజులు పక్షి జీవితం గడిపిన ఖలీఫాతో చక్కని జోడు కుది రింది కదా అని యువరాణి మనసు ఆనందంతో ఉప్పాంగింది.

మరునాడు తెల్లవారగానే సమీప గ్రామంలో గుర్రాలను తీసుకుని ఖలీఫా, మార్గుల బాగ్దాద్ చేసారు. తమ ప్రియతమ పాలకుడికి నగర ప్రజలు ఆనందో త్సాహాలతో స్వాగతం పలికారు. ఖలీఫా రాజభవ నాన్ని సమీపించి ఎదురుపడ్డ ఉమర్ను చూడగానే, “ఆ దుర్మార్గణ్ణి పట్టి బంధించండి,” అని భటులను ఆజ్ఞాపించాడు.

“అన్నయ్య, క్షమించు! ప్రాణభిక్ష పెట్టు,” అంటూ ప్రాథేయపడ్డాడు ఉమర్.

“నువ్వు చేసిన ద్రోహానికి శిరశ్చేదమే తగిన శిక్ష. అయినా తోబుట్టువుకదా అని రాజ్య బహి ష్కారం విధిస్తున్నాను. భూమి చివరకు నిన్ను ఓడలో తీసుకువెళ్ళి మదలమంటాను. దారి పొడుపునా నీకు కప్పలు, నత్తలు, పీతలు మాత్రమే ఆహారం!” అన్నాడు ఖలీఫా గంభీరంగా.

ఆ తరవాత ఖలీఫా యువరాణిని పెళ్ళాడి, వజీరు సలహాలు తీసుకుంటూ చిరకాలం చక్కని పాలన జరిపాడు. మునుపటి కన్నా ఖలీఫా ఇప్పుడు ప్రజల బాగోగులను ఎప్పటికప్పుడు తెలుసుకుని వాటికి సత్వర పరిష్కారాలు సూచించడం ప్రజలకు ఆశ్చర్యానందాలు కలిగించాయి. మధ్యాహ్నానికి పైన రోజూ రెండు కొంగలు ఆకాశంలో తిరగడం వాళ్ళెప్పుడూ గమనించలేదు!