“అవును, దొరా! బాణం వదలబోయే ముందే నాకు వాళ్ళు మనుషులై వుంటారన్న అనుమానం కలిగింది. కానీ నా హెచ్చరిక్కి ముందే సోముదొర బాణం వదిలేశాడు,” అన్నాడు విరూపుడు.

ధూమకుడు ఓ క్షణకాలం వూరుకుని, ఏదో ఒక గట్టి నిర్ణయానికి వచ్చినవాడిలా తలాడించి, “ఆమొసలిగాళ్ళు బాణం వచ్చిన దిక్కు కనుక్కున్నారు గాని, మనం ఈ చెట్టు పైన దాగి వున్నట్టు గ్రహించ లేదు. వాళ్ళి క్కడికి వచ్చే లోపలే మనం చెట్టు దిగి, పొదల మాటున పడి, కొండ మలుపులో ఉన్న చెట్ల గుంపు చేరదాం,” అన్నాడు.

మరుక్షణంలోనే ముగ్గురూ కొమ్మలూ రెమ్మలూ కదలకుండా అతి జాగ్రత్తగా కిందికి

దీగి, కొంత దూరం పోయి, గుబురుగా ఉన్న పొదల వెనకభాగానికి చేరారు.

ఇంతలో మొసలిమనుషులు రెండు ముఠాలుగా చీలారు. ఒక ముఠావాళ్ళు ధూమకుడూ వాళ్ళు వదిలిన చెట్టు కేసి బయలుదేరారు. రెండో ముఠా ఆయుధాలు సర్వసన్నద్దంగా పట్టుకుని, మరొక వైపుగా పొదలన్నీ గాలిస్తూ కొండమలుపును చుట్టి రాసాగారు.

“ధూమూ, ఈ రాక్షసబంట్లు... రెండు పడులు... ఇరవైమంది ఉన్నారు. మనం ముగ్గురం-మొత్తం మీద గట్టి చిక్కులోనే పడ్డాం,” అన్నాడు సోమకుడు.

“ఏ చిక్కుల్లోనూ పడకుండా మనం రాజ కుమార్తె కాంతిసేనను రాక్షసుడి బారి నుంచి కాపాడి తేగలమా? నీ ధైర్యసాహసాలను గురించి నాకు ఎలాంటి అనుమానమూ లేదు. అంత తప్పనిసరైతే, ఈ పొదలూ, పుట్టలూ చాటున పది మందినీ మనుహతుమార్చి కొండ మీదికి పారిపోలేమా?” అన్నాడు ధూమకుడు కత్తిదూస్తూ.

ఆవెంటనే విరూపుడు ఈటెను గుప్పెట బిగించి, ముందుకుచాచి పట్టుకున్నాడు. సోమకుడు విల్లుకు అంబుసంధించి ధూమకుడి కేసి చూశాడు. మొసలిమనుషులు తమ చేతుల్లో ఉన్న ఈటెలతో పొదల మీద కొడుతూ, గుబురుచెట్టలోకి ఈటెలను బారు చేసి పొడుస్తూ, గొంతెత్తి, “ఎవరా మీరు? ఒకళ్ళా ఇద్దరా? బయటపడండి. ప్రాణాలతో మా నుంచి పారిపోలేరు. కాలకలి రాక్షసేంద్రుడి