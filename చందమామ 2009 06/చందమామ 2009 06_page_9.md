పుచ్చుకున్న మేఘజ్యోతి, నీళ్ళల్లో ఉక్కిరి బిక్కిర్వుతూన్న సుమంతుడికి దాన్ని అందించి, దీవికి వెళ్ళిపామ్మని చెప్పింది. సుమంతుడు దాని సాయంతో అతి ప్రయాస మీద ఆ దీవిని చేరుకున్నాడు. అయితే అప్పటికే అక్కడ మేఘజ్యోతి అతడి కోసం ఎదురుచూస్తున్నది.

ఎలా వచ్చావని అతడు ప్రశ్నించకముందే, “ఏడు తాటిమానుల ఎత్తున్న సముద్రపు అల అంచుకు చేరుకోవడం నాకు గుర్తున్నది. నా అదృష్టం కొద్దీ అలాంటి అలలు ఒకదాని వెనక ఒకటి నన్ను విసిరివేయడంతో ఒడ్డున పడ్డాను. ఇది దైవానుగ్రహం తప్ప మరొక్కటి కాదు,” అన్నదామె.

ముత్యాలదీవి దట్టమైన అడవి. వాళ్ళు చూస్తూండగానే భయంకరమైన కారుచిచ్చు

వాళ్ళను చుట్టుముట్టింది. మంటలలో చిక్కుకుని మాడి మసికాక తప్పదని సుమంతుడు కంగారు పడుతూండగా, “మీకు ఎలాంటి భయమూ వద్దు. ఎదురు ప్రశ్న వేయకుండా నా చెయ్యి పట్టుకోండి,” అన్నది మేఘజ్యోతి.

సుమంతుడు ఆమె చేయి పట్టుకోగానే ఇరువురూ గాలిలోకి లేచారు. అలా ఆకాశంలో పయనించి సురక్షిత ప్రదేశంలో నేలమీదికి దిగారు.

“మేఘజ్యోతి, నువ్వు మానవకాంతవు కావు. నిజం చెప్పు,” అన్నాడు సుమంతుడు.

ఇక అసలు సంగతి దాచలేనని గ్రహించిన మేఘజ్యోతి అతడంటే తనకు ఇష్టం గనక, తనను గురించిన వివరాలు తెలియజేసింది:

దండకారణ్యంలో మహాజిహ్వుడు, విశ్వ భీతి అనే రాక్షస దంపతులు తరచూ విచారా నికి లోనయ్యేవారు. మానవజాతి పెరిగే కొద్దీ రాక్షసజాతి అంతరించిపోతున్నది. అందుకు కారణం తమలోని క్రౌర్యం, దుష్టబుద్ధే అని కూడా వాళ్ళు గుర్తించారు. అందువల్ల క్రూర స్వభావాన్ని విడనాడి కందమూలాలు, అడవి ఫలాలు మాత్రమే భుజిస్తూ సాధుస్వభా వులుగా మారారు.

ఇలా ఉండగా వారికొకకూతురు పుట్టింది. తమ బిడ్డను మానవజాతిలో కలిపితే తమ తరవాతి తరాల వాళ్ళు మానవులుగా కల కాలం జీవించగలరని వాళ్ళు ఆశించారు. వెంటనే తమకున్న శక్తులతో పసికందును అందాల మానవ శిశువుగా మార్చారు. పుణ్య గిరి గ్రామంలోని మల్లినాథుడనే భూస్వామి