రెండువాడినడుంపట్టుకున్నాడు. ఆ వూపుకు ఆ రెండవవాడు చేతుల్లో ఉన్న చెట్టుకొమ్మ పట్టుజారి, గాయపడిన వాడితోపాటు, అంత ఎత్తునుంచి దభీమంటూ కిందపడిపోయాడు.

“ఒక్క వేటుకు రెండు పక్షులంటే, ఇదే సోముదొరా!” అంటూ విరూపుడు ముంచు కొస్తున్న ప్రమాదాన్ని మరిచిపోయి, ఉత్సాహంగా కేకపెట్టాడు.

“పరిగెత్తండి. కొండమలుపు తిరిగితే కీకారణ్యం. అక్కడికి పారిపోగలిగామంటే, ఇకమనలను ఈ రాక్షసబ్బంట్లుపట్టుకోలేరు. మన దారిని అడ్డగించకుండా, వెనక నుంచి ఈటెవేటు దూరంలోకి రాకుండా మాత్రం, మనం వాళ్ళను ప్రతిఘటించాలి,” అన్నాడు ధూమకుడు.

కొండమలుపు కేసి బాగా నలిగిన కాలి బాట ఒకటున్నది. ఆ బాట తొక్కినవాళ్ళు కాలకలి రాక్షసుడిబంట్లు. వాళ్ళు గూడేల మీద పడి జనాన్ని పట్టుకుపోయేందుకు వచ్చినప్పుడల్లా, ఈ ప్రాంతాలనే నదిని దాటు తూంటారు. ధూమకుడూ, అతడిమిత్రులూ ఆ బాట వెంట కొండమలుపు కేసి పరిగెత్త సాగారు. ఆ మలుపులోనే శత్రువుల పడవ నది ఒడ్డు నున్న పెద్ద చెట్టుబోదెకు బలమైన మోకుతో బంధించబడి ఉన్నది.

ధూమకుడు ఊహించినట్టు శత్రుము లాలురెండూ ఏకమై వాళ్ళ వెంటబడలేదు. వాళ్ళల్లో ఒక ములా కొండమలుపు కేసి పరిగెత్తసాగింది. అక్కడ ధూమకుడూ వాళ్ళ దారిని అటకాయించాలని వాళ్ళ ప్రయత్నం.