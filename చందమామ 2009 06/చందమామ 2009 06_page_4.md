మళ్ళీ బడికి

ఈసంచిక మీ చేతుల్లోకి వచ్చేసరికి మీలో చాలా మంది మళ్ళీ బడికి వెళ్ళడానికి సంసిద్ధులవుతూ ఉంటారు. మళ్ళీ పుస్తకాలు-చదువులు, ఆటలు-పాటలు, విజ్ఞానం-వినోదం అంటూ సర్వతో ముఖాభివృద్ధి సాధించడానికి నవనవలాడే ఉత్సాహంతో నూతన విద్యా సంవత్సరంలో అడుగుపెట్టే అమృత ఘడియలు ఇవి!

పాల్యాంశాలపై పట్టు సాధించి ప్రథమశేణిలో రావాలని ప్రతి విద్యార్థి ఆశించడంలో ఆశ్చర్యంలేదు. ఆశించి తీరాలి. అదే విధంగా ఉన్నత విలువలు పెంపాందించుకోవడంలో సైతం ముందు వరుసలో ఉండడానికి కాంక్షించడం కూడా అంతే అవసరం. ఎందుకంటే ఏ దేశానికైనా సంపదలన్నిటిలోకి అమూల్యమైనది మానవ సంపద. మానవ సంపద అంటే మనుషులు; ఉన్నత విలువలు పాటించే మనుషులు! అలాంటి ఉదాత్తమైన విలువలను చిన్నారుల హృదయాలలో పాదుకొల్పడానికి గత ఆరు శతాబ్దాలకు పైగా చందమామ చేస్తున్న కృషి జగద్విదితం! విజ్ఞులు సెలవిచ్చినట్టు నేటి బాలలే కదా రేపటి ఉజ్వల జీవిత ఆశాజ్యోతులు; భావి భారత భాగ్యవిధాతలు!

నీతీ-నిజాయితీ, నిరంతర ప్రయత్నం, అనుకున్నది సాధించే పట్టుదల మొదలైన సుగుణాలే మనిషిని మనిషిగా నిలబెడతాయి. అభ్యుదయ పథంలో నడిపిస్తాయి. ప్రపంచమే ఒక కుగ్రామ మైపోయిందని చెబుతూన్న ఈనాటి 'గ్లోబల్ ఆర్డర్'లో ఇవి మరీ ముఖ్యం!

అయితే, నైతికవిలువలను విడమరచి చెప్పే నిర్దిష్ట పాల్యాంశాలు లేవు. వాటిని తరగతులలో పద్ధతిగా బోధించడం లేదు. వాటికంటూ ప్రత్యేకంగా పరీక్షలు లేవు. జీవితంలో మనం సాధించే విజయాలు సుస్థిరమై, మనం సంతోషంగా ఉండాలంటే నైతిక విలువలు పాటించడం చాలా అవసరం. అంతేకాదు, ప్రస్తుత పోటీ ప్రపంచంలో ఒకరినొకరు అధిగమించాలనే ఉబలాటంతో, మితిమించిన స్వార్థంతో, పేరాశతో చిన్నప్పుడు నేర్చిన నైతిక విలువలను ఉదాసీనపరచడమే పలు సామాజిక రుగ్మతలకు, అప్రశ్నతులకు మూలకారణమని కొంచెం ఆలోచిస్తే అవగతమవుతుంది!

ఈ పరిస్థితిని అధిగమించడానికి ఏం చెయ్యాలి? ప్రాథమిక విలువల ప్రాముఖ్యతను గ్రహించాలి. నీతిగా, నిజాయితీతో, మన శక్తిసామర్థ్యాలను, నైపుణ్యాలను పెంపాందించుకోవాలి. మనకన్నా తక్కువ స్థాయిలో ఉన్నవారు సైతం మనలాంటి వారేనన్న మానవతాదృక్పథం అలవరచుకోవాలి. అందుకు అనుగుణంగా మసలుకోవాలి. క్ష్టాలను, ఆక్షరణలను ధైర్యంగా ఎదుర్కొని నిలబడగల ధీశక్తి పెంపాందించుకోవాలి! ఏ రంగంలోనైనా విజయం సాధించడానికీ, సాధించిన విజయాలను సుస్థిరం చేసుకుంటూ మరిన్ని నూతన శిఖరాలను అధిరోహించడానికీ ఇలాంటి ఉన్నత విలువలే పునాదులన్న ఉదాత్త సత్యాన్ని గ్రహించాలి! రండి; అలాంటి సదవగాహనతో నూతన విద్యాసంవత్సరానికి ఉత్సాహంతో స్వాగతం పలుకుదాం!