# వార్తలలో బాలలు

## ఆస్కార్ మార్చిన జీవితాలు

స్లమ్ డాగ్ మిలియనీర్ సినిమాలో నటించిన బాల నటులు అజారుద్దీన్ ఇస్మాయిల్, రుబీనా రఫీక్ కలలు నిజమయ్యాయి. వాళ్ళిద్దరూ ముంబయి, బంద్రా ఈస్ట్ గరీబ్ నగర్ మురికివాడలో ఉంటున్నారు. వాళ్ళు ఆస్కార్ సత్కారం పొందిన ఆ చిత్రంలో చిన్న ప్పటి కథానాయిక, నాయకులుగా నటించడంతో- 81వ ఆన్యువల్ అకాడెమీ అవార్డ్స్ కార్యక్రమంలో పాల్గొనడానికి అమెరికా వెళ్ళారు.

స్లమ్ డాగ్ మిలియనీర్ ఎనిమిది ఆస్కార్ అవార్డులను కైవసం చేసుకున్నది. ఈ విజయం సాధించిన చిత్రంలో నటించిన ఆ పిల్లలిద్దరికీ చెరొక ఫ్లాట్ ఇవ్వాలని మహారాష్ట్ర ప్రభుత్వం నిర్ణయించింది. రుబీనా తండ్రి రఫీక్ ఒక వడ్డంగి; అజారుద్దీన్ తండ్రి ఇస్మాయిల్ పాత కర్రసామానుల వ్యాపారం చేస్తున్నాడు.

## రాష్ట్రపతి నుంచి కానుక!

రాష్ట్రపతి నుంచి కానుకగా ఉంగరం అందుకోవడం అంటే మామూలు విషయం కాదు కదా!
తమిళనాడు మదురైకి చెందిన ఎం.లవిన శ్రీ - రాష్ట్రపతి శ్రీమతి ప్రతిభాపాటిల్ జనవరి రెండవ వారం చెన్నయ్ పర్యటనకు వచ్చేప్పుడు తనను చూడా లనుకుంటున్నారని కబురు అందగానే ఆనందంతో ఉబ్బి తబ్బిబబ్బయింది. తల్లిదుడ్రులతో ఈ ఎనిమిదేళ్ళ అమ్మాయి ఉత్సాహంతో చెన్నయ్ కి బయలుదేరింది. “నువ్వొక జాతీయ సంపద,” అని అభినందిస్తూ ఒక ఉత్తరం, ఉంగరం, పదకొండు వేల రూపాయల నగదు బహుమతి అందజేశారు రాష్ట్రపతి. ఇంతటి గౌరవం అందుకోవడానికి ఆ అమ్మాయి సాధించిన గొప్ప కార్యం ఏమిటని అడు గుతున్నారా? సుప్రసిద్ధ తమిళ నీతిగ్రంథం తిరుక్కు రఘులోని మొత్తం 1,330 ద్విపదలను 2005లోనే కంఠతా పట్టింది! అందుకని ఆమెకు 2006లో నేషనల్ చైల్డ్ అవార్డు, ఇచ్చారు కూడా.

అమెరికా మూలం ఆస్థిరాయి వాసులే telugu.chandamama.com మన ప్రపంచం చదవండి