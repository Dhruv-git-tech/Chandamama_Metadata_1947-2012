ఇది విని రావణుడు తెల్లబోయి, “ఇంద్ర జిత్తు ప్రయోగించిన నాగబంధాలను విప్పటం దేవతలకైనా సాధ్యంకాదు. రామ లక్ష్మణులు వాటి నుంచి బయటపడటం రాక్షస సేనకు అపాయాన్ని సూచిస్తున్నది,” అన్నాడు. అతు ధూమాక్షుడనే వాణ్ణి పిలిచి, “సేనతో సహా వెళ్ళిరాముణ్ణిమధించిరా!” అని ఆజ్ఞాపించాడు.

ధూమాక్షుడు ఒక పెద్ద సేన తీసుకుని, తోడేలు ముఖాలూ, సింహం ముఖాలూ గల గాడిదలను పూన్చిన రథ మెక్కి యుద్ధానికి బయలుదేరాడు. రాక్షసులకూ, వానరులకూ గొప్ప యుద్ధం జరిగింది. ఉభయపక్షాలా అపారమ్మైన ప్రాణ నష్టం జరిగింది. చిట్ట చివరకు వానరుల దెబ్బకు తట్టుకోలేక రాక్షసులు పారిపోసాగారు. ఇది చూసి ధూమా

క్షుడు పానర సేనపై విజృంభించాడు. హను మంతుడికి కోపం వచ్చి, పెద్ద శిలను తీసుకు వచ్చి, ధూమాక్షుడి రథంపై వేశాడు. రథం నుగ్గయింది గాని ధూమాక్షుడు గదతో సహా కిందికి దూకేశాడు. హనుమంతుడికీ, అతనికీ యుద్ధమయింది. ధూమాక్షుడు తన గదను హనుమంతుడితలపైకి విసిరాడు. దాని దెబ్బకు హనుమంతుడు చలించక, ధూమాక్షుడి నెత్తిన పర్వత శిఖరాన్ని వేసి చంపేశాడు.

ధూమాక్షుడు చచ్చాడని విని రావణుడు వజ్రదంప్రస్టుణ్ణి సేనతో సహా పంపాడు. ఆ సేన లంకయొక్క దక్షిణ ద్వారం కుండా వెళ్ళింది. ఆ ద్వారం వద్ద అంగదుడున్నాడు. ఉభయ పక్షాల మధ్యా దొమ్మి యుద్ధం, ద్వంద్వ యుద్ధాలు జరిగాయి.