## యుద్ధ కాండ-6

రాముడు లంకా ప్రాసాదం సమీపానికి వచ్చి, లోపల ఉన్న సీతను తలుచుకుని, లంకపై దాడి ప్రారంభించమని వానరులకు ఆజ్ఞ ఇచ్చాడు. రావణుడు కూడా రాక్షసులను యుద్ధానికి ఉపక్రమించమని ఆదేశించాడు. సింహనాదాలతోనూ, భేరీ భాంకారాలతోనూ, శంఖు ధ్వానాలతోనూ వానర రాక్షసుల మధ్య యుద్ధం ప్రారంభమయింది.

ఇంద్రజిత్తుఅంగదుడితోనూ, జంబుమాలి హనుమంతుడితోనూ, తపనుడనే రాక్షసుడు గజుడితోనూ, నికుంభుడు నీలుడితోనూ ద్వయంద్వ యుద్ధాలు చేశారు. ఈ యుద్ధాలలో సంపాతి అనే విభీషణ మంత్రి ప్రజంఘుడనే రాక్షసుణ్ణి చంపాడు. అలాగే ప్రఘనుడు సుగ్రీవుడి చేతిలో చచ్చాడు. విద్యున్మాలిని

సుశేణుడనే వానరవీరుడు చంపాడు. ఇంతలో సూర్యుడస్తమించాడు.

ఆ రాత్రి వానరులకూ రాక్షసులకూ ఘోర మైన యుద్ధం జరిగింది. రక్తం నదులుకట్టి పారింది. ఉత్తర ద్వారాన్ని రక్షించే యమ శత్రుడూ, మహాపార్మ్యుడూ, మహాదరుడూ, మహాకాయుడూ, వజ్రదంప్ర్టుడూ, శుకసా రణులూ రాముడి పైకి యుద్ధానికి వెళ్ళి, తీవ్రమైన రాముడి బాణాలచే కొట్టబడి, పారిపోయి ప్రాణాలు దక్కించుకున్నారు.

అంగదుడికీ, ఇంద్రజిత్తుకూ జరిగిన ద్వయంద్వ యుద్ధంలో అంగదుడు ఇంద్రజిత్తు సారథినీ, గుర్రాలనూ చంపాడు. ఇంద్రజిత్తు అంతర్ధాన మయ్యాడు. అతను మాయా యుద్ధానికి పూనుకుని, వానరసేనపై పిడుగుల వంటి