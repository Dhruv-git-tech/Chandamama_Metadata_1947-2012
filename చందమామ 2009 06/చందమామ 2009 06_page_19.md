అప్పుడు బృహస్పతి మృతసంజీవని లాంటి విద్యలు, మూలికలసహాయంతోనూ వాళ్ళకు చికిత్స చేశాడు. క్షీరసముద్ర మథనం జరిగిన చోట చంద్ర, ద్రోణ పర్వతాలున్నాయి. వాటి పైన దేవతలు సంజీవకరణి, విశల్యకరణి అనే ఓషధులను పెంచారు. హనుమంతుణ్ణి అక్కడికి పంపించి, వాటిని తెప్పించు,” అన్నాడు సుశేణుడు.

ఇంతలో పెనుగాలి వీచింది. ఆ గాలి తాకి డికి మేఘాలు దూదిపింజెల్లాగా కొట్టుకు పోయాయి, సముద్రంలో పెద్ద కెరటాలు పుట్టాయి. మరి కొంతసేపటికి గరుత్మంతు డక్కడికి వచ్చాడు. అతణ్ణి చూస్తూనే రామ లక్ష్మణులను బాణాల రూపంలో బంధించిన పాములు పారిపోయాయి. తరవాత అతను తన చేతులతో వారిద్దరి ముఖాలూ తడివాడు.

మెంటనేవారి గాయాలన్నీ నయమై, శీరాలకు ఎప్పటి శక్తీ, తేజస్సూ సమకూరాయి.

రాముడు అతనితో, “అయ్యా, నిన్ను చూస్తేనాకు మా తండ్రినో, తాతనో చూసినంత ఆనందం కలుగుతున్నది. దివ్య లేపనాలూ, దివ్యాంబరాభరణాలూ ధరించి ఉన్నావు. నువ్వేవరు?” అని అడిగాడు.

“నేను నీకు స్నేహితుణ్ణి. నా పేరు గరు త్మంతుడు. మిమ్మల్ని బంధించిన పాములు కద్రువ సంతానం. ఇంద్రజిత్తు తన మాయ చేత వాటికి బాణ రూపం ఇచ్చి మీపై ప్రయోగించాడు. ఈ వార్తతెలిసి నేనిక్కడికి వచ్చాను. నేను నీకు ఎలా స్నేహితుణ్ణో యుద్ధంలో నీకు జయం కలిగాకచెబుతాను. రాక్షసులు మహామాయావులు. నువ్వు వారితో జాగ్రత్తగా యుద్ధం చెయ్యి. నీకు జయం కలుగు తుంది,” అని గరుత్మంతుడు రాముడి వద్ద శలవు తీసుకున్నాడు.

వానరులకు ఉత్సాహం తిరిగి వచ్చింది. వారు భేరులు మోగించి, శంఖాలు పూరించి, సింహనాదాలు చేశారు. లంకలో రావణుడికి ఆ ధ్వని వినిపించింది. రామలక్ష్మణులు చచ్చి, ఏడుస్తూ ఉండవలిసిన వానరులు ఉత్సాహంతో శంఖాలూ, భేరీలూ ఎందుకు మోగిస్తున్నారో కనుక్కురమ్మని అతను కావలి వాళ్ళను పంపాడు. వాళ్ళు ప్రాకారాలపైకెక్కి, వానర సేన అంతా కలయజూసి, రావణుడి దగ్గిరికి వచ్చి, రామ లక్ష్మణులు బంధవిము క్తులై సుఖంగా ఉన్నారనీ, అదే వానరుల యుద్ధోత్సాహానికి కారణం అనీ చెప్పారు.