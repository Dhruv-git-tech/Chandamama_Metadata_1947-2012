ఎలాంటి అభ్యంతు చెప్పకుండా అతడు
చెప్పేవి వినాలనుకున్నాను.

“అనునిర్వ అంతరించిపోయిన ప్రాణుల రూపాలన్నీ చేరుకునే భూమి. మేము వర్త మానం నుంచి భూతకాలానికి వెళ్ళిపోతాం. అయితే, భూతకాలం అన్నది మీరు విశ్వ సించేట్టు మరణించినది కాదు.”

“వర్తమానంలో బతకడానికి చోటూ, ఆహారం లభించనప్పుడు ఆ ప్రాణులు అందరికీ అన్నివేళలా కావలసినంత లభించే భూతకాలంలోకి చేరుకుంటాయి,” అంటూ దగ్గిన అతడు మళ్ళీ, “ఒక్కొక్కసారి, ప్రాణులు క్రమక్రమంగా అక్కడికి చేరుకుంటాయి నాలాగా. కొందరు పోర్చుగీసులకు ఆకలి కావడంతో, ఈమె భూతకాలంలోకి చేరుకున్నది. నేను 1681లో చేరాను. నేనే అలా వచ్చినచిట్ట చివరి డోడోను,” అని ఆగాడు.

“కొన్నిసందర్భాల్లో కొన్ని ప్రాణుల గుంపులు ఒక్కసారిగా చేరుతూంటాయి. డైనోజార్లు అలాగే వచ్చిపడ్డాయి. ఏం జరిగిందో, ఎలాంటిదెబ్బకు వచ్చిపడ్డామన్న విషయాలు వాటికే తెలియవు?” అన్నది లెమన్.

“మరణించిన ప్రాణులన్నీ గతంలోకి కొట్టు కుపోకుండా అక్కడికెందుకు వస్తాయన్నదే అర్థంకాలేదు,” అని అడిగాన్నేను.

“ఎందుకంటే మరణం అన్నది అంతరించి పోవడం కన్నా భిన్నమైనది. వర్తమానంలో మరీ మరీ తక్కువమందే మిగిలి ఉన్నారు. అందువల్ల మళ్ళీ జీవించడానికి ప్రయత్నించడంలో అర్థం లేదు గనక, మేము చనిపోయిన వాటి నుంచి తిరిగి రాలేకుండా ఉండి పోతున్నాం,” అని వివరించింది ఓమెన్.

“అక్కడ మీరు ఎంత మంది... ఎంత మంది ఉన్నారేంటి?” అని అడిగాను నేను.

“లెక్కకు మిక్కిలిగా ఉన్నాం. ఇరవై ఒకటవ శతాబ్దంలో ఇప్పటికే ఎనిమిది ప్రాణులు ప్రవేశించాయి! గోల్డన్ టోడ్, బయోజీ డాల్ఫిన్, సైరీనియన్ ఐబెక్స్...” అంటూ ఓమెన్ ఒక్కొక్క వేలు విడుస్తూ లెక్కించాడు. “మరయితే మీరిప్పుడు రైలులో ఏం చేస్తున్నారు?” అని నిల దీశాను. ఒక్కటీ సవ్యంగా అంతుబట్టడం లేదు!

“అలాగా... చెబుతాను...” అంటూ సంకోచించిన లెమన్, “ఇది నీకు కాస్త దిగ్గ్భాంతి కలిగించవచ్చు. ఇప్పుడే మేము లెక్కించడం పూర్తి చేసుకుని, సేకరించిన లెక్కలను నివేదించడానికి అనునిర్వకు తిరిగి వెళుతున్నాం. అను నిర్వ నుంచి వెలుపలికి వచ్చేప్పుడల్లా మానవ రూపాలతోనే వస్తాం. లేకుంటే మమ్మల్ని బతక నివ్వరు. కాల్చేస్తారు. కొడతారు. బళ్ళకింద పడి