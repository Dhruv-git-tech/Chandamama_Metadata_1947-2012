ఇక రెండవ ముఠా వెనక నుంచి కాలిబాట
వెంట వాళ్ళను తరుముకు రాసాగింది.

ధూమకుడు ఈ రెండు గుంపుల్లో దేనికి
చిక్కకుండా కొండ ఎక్కి పారిపోయే మార్గం
ఏదైనా ఉన్నదేమో అని చుట్టూ కలయ
చూశాడు. అది సాధ్యమయ్యేలా అతడికి
కనిపించలేదు. ఆ ప్రాంతాల కొండ భాగం
పెద్దపెద్దరాళ్ళతో, పొదలతో కాలుమోపేందుకే
వీలులేకుండా ఉన్నది. ఇక ఉన్న చోటునే
నిలిచి శత్రువులతో పోరాడటం తప్ప ధూమ
కుడికి మరో మార్గం తోచలేదు.

“సోమూ, మనలను వెనక నుంచి తరు
ముకు వస్తున్న వాళ్ళ మీద బాణాలు వదులు.
నేనూ, విరూపుడూ వాళ్ళు విసిరే ఈటెలు
నీకు తగలకుండా చూస్తుంటాం,” అన్నాడు
ధూమకుడు.

సోమకుడు చప్పనమోకాలి మీద వంగి,
విల్లంబు ఎక్కుపెట్టి పరిగెత్తుకు వస్తున్న
మొసలిమనుషుల్లో ఒకణ్ణి కొట్టాడు. బాణం
తగలగానే వాడు ఒక చావు కేక పెట్టి కింద
పడిపోయాడు. అదే అదనుగా సోమకుడు
మరొక బాణంతో ఇంకో శత్రువును కొట్టాడు.

కానీ, ఈస్తారి బాణం మొసలిమనిషి గుండెల్లో
కాకుండా, భుజంలో గుచ్చుకున్నది. వాడు
కెవ్వున అరిచి చతికిలబడ్డాడు. మొసలి
మనుషులు భయపడి కాలిబాట వదిలి
తుప్పలచాటుకు పరిగెత్తారు.

“సోమూ, విరూపా! కొండమలుపులో
మనను అటకాయించేందుకు పరిగెత్తుతున్న
దుర్మార్గుల మీదా ఇదే మంత్రం ప్రయో
గించాలి. ఏవీ, శత్రువులు మన మీద విసిరిన
ఈటెలు?” అంటూ ధూమకుడు ఆ ప్రాంతా
లలో పడివున్న ఈటెలు రెండు తీసుకుని
ముందుకు పరిగెత్తసాగాడు. విరూపుడూ,
సోమకుడూ కూడా కొన్ని ఈటెలు తీసుకుని
అతణ్ణి అనుసరించారు.

ఆసరికి మొసలిమనుషుల్లో రెండో ముఠా
కొండమలుపును చేరింది. వాళ్ళు ఈటెలు
పైకెత్తి అటూ ఇటూ ఆడిస్తూ, “లొంగిపొండి!
మిమ్మల్ని చంపకుండా కాలకలిరాక్షసేంద్రుడి
పాతాళదుర్గానికి తీసుకుపోతాం. అలా
చేయకపోయారో ఇవ్వాళతో మీకు భూమ్మీద
నూకలు నిండుకున్నట్టే,” అంటూ గట్టిగా
కేకలు వేశారు.
-(ఇంకాఉంది)

బేతాళ కథలు అన్నీ చదవదలిచారా? telugu.chandamama.com ఆర్కెవ్ లు చూడండి