సకాలంలో బోధిసత్వుడు చంద్రాదేవి గర్భాన అనేక శుభలక్షణాలతో జన్మించాడు. ఆ రోజునే మిగిలిన అయిదు వందల మందీ పుట్టారు. వారందరూ తన కుమారుడితో బాటుగా పెరిగి, అతనికి అనుచరులుగా ఉండాలని రాజు ఉత్తరువిచ్చాడు. తన కుమారుడికి పాలివ్వటానికి అరవైనాలుగు మంది దాదులను ఏర్పాటు చేశాడు. తరవాత ఆయన తన పట్టపురాణి వద్దకు వెళ్ళి ఏదైనా ఒక వరం కోరుకోమన్నాడు. ఆమె సమయం వచ్చినప్పుడు కోరుకుంటానన్నది.

పిల్లవాడికి బారసాల చేసి తేమియుడని పేరు పెట్టుకున్నారు. ఆ సమయంలో రాజు సిద్ధాంతులను, “పిల్లవాడికి అరిష్టాలేమైనా ఉన్నాయా?” అని అడిగాడు. వారు లక్షణాలన్నీ పరిశీలించి, “రాజా, ఈ కుర్రవాడికి

ఎట్టి ప్రమాదాలూ లేవు. పూర్ణాయువవు తాడు!” అని చెప్పారు.

తేమియుడు ఒకనెల వయసు గలవాడై ఉండగా, అతన్ని చక్కగా అలంకరించి సభలో ఉన్న రాజుగారి వద్దకు తీసుకువెళ్ళారు. రాజు తన కొడుకును ఒడిలో కూచోబెట్టుకుని ఆడించసాగాడు. ఈ సమయంలో నలుగురు దొంగలను రాజుగారి ఎదుట విచారణకు తెచ్చారు. రాజుగారు నలుగురినీ విచారించి, మొదటి దొంగను వెయ్యి కొరడా దెబ్బలు కొట్టమనీ, రెండవ వాణ్ణి యావజ్జీవం కారా గృహంలో ఉంచమనీ, మూడు వాణ్ణి ఈటెలతో పాడవమనీ, నాలుగవ వాణ్ణి కొరతవెయ్యమనీ ఉత్తర్వులిచ్చాడు.

పూర్వజన్మ జ్ఞానం గల బోధిసత్వుడు ఇదంతా చూసి, “అయ్యో, నా తండ్రి రాజు అయిన కారణం చేతగదా నరకాన్ని కోరి తెచ్చుకునే పనులు చేస్తున్నాడు. నేను ఒక ప్పుడు ఇరవై ఏళ్ళు రాజుగా ఉన్నందువల్ల ఎన్జైవేల ఏళ్ళు ఉష్ణదనుకం అనుభవించాను. మళ్ళీనేనీ దొంగల వంశులో జన్మించానేమిటి? తాను దొంగ అన్నది తెలియక నా తండ్రి నలు గురు దొంగలకు అతి క్రూరమైన శిక్షలు విధించాడు. భవిష్యత్తులోనేను కూడా రాజునయ్యా నంటే మళ్ళీ నాకు నరకప్రాప్తి తప్పదు!” అనుకున్నాడు.

అది మొదలు అతనికి ఈ దొంగబతుకు తప్పించుకోవటం ఎలాగా అని విచారం పట్టుకున్నది. అతని బంగారు శరీరం వాడినట్ట యిపోయింది. అప్పుడతనికి ఒకనాడు తన