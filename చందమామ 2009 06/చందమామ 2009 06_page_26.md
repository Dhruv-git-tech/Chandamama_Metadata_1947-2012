అతను చలించకపోయినా, లేకలేక కన్న
అతని తల్లిదండ్రులు చలించారు. వారి కడుపు
తరుక్కుపోయింది. వారీ పరీక్షలన్నీ కట్టిపె
ట్టించి, కొడుకు వద్దకు వెళ్ళి ప్రాథేయపడ్డారు.
“నాయనా, నీలో ఏ అవలక్షణమూ లేదు,
మాకు తెలుసు! ఎన్నో నోములు నోచి నిన్ను
కన్నాం. నువ్విలా మన్నుదిన్న పాములాగా
పడి ఉండటం మాకు అవమానంగా ఉంది!
లేచి మామూలు మనిషిలాగా తిరుగు,
నాయనా!” అని ఎన్నోసార్లు వేడుకున్నారు.
అయినా లాభం లేకపోయింది.

తేమియుడికి పదహారేళ్ళు నిండాయి.
“ఎంత కాళ్ళు లేనివాడైనా, మూగవాడైనా,
చెవిటివాడైనా, యుక్తవయసు వచ్చాక ప్రేమ
అన్నది కలగకుండా ఉండదు. అందుచేత
మనవాణ్ణి ఆకర్షించటానికి నాట్యగత్తెలను
నియోగిస్తాను. వారందరూ వాడి చుట్టూ
ఆడుతూ, నృత్యం చేస్తూ ఉంటే, ఒకతె
అయినా వాడి మనస్సును ఆకర్షించవచ్చు.
అలా ఆకర్షించినదాన్ని వాడికి పట్టపు రాణిగా
చేస్తాను!” అన్నాడు రాజు.

తేమియుడికి పన్నీట స్నానం చేయించి,
మంచి బట్టలు ధరింపజేసి, ఇంద్రభవనం
లాంటి భవనంలో- హంసతూలికా తల్పం
మీద కూర్చోబెట్టారు. ఆ భుమనం నిండాపూలు,
అత్తరువులూ, సాంబ్రాణీ, పానీయాలూ
అమర్చారు. అక్కడికి అనేక మంది నృత్యం
చేసే యువతులు వచ్చారు. వారు తమ
ఆటలతోనూ, పాటలతోనూ, రాజకుమారుణ్ణి
రంజింపజేయటానికి విశ్వప్రయత్నాలు
చేశారు. కాని అతను ఆ నృత్యం చేసే యువ
తుల గాలి సోకితే ఏమవుతుందోనని ఊపిరి
కూడా పీల్చకకొయ్యలాగా అయిపోయాడు.

చివరకా యువతులు ప్రాణం విసిగి రాజు
గారి వద్దకు వెళ్ళి, “మీ కుమారుడు మనిషి
కాడు, రాక్షసుడైవుండాలి. మేము నాట్యం
చేస్తూ దగ్గిరికి పోతే నిలువునా కొయ్యబారి
పోయాడు!” అని చెప్పారు.

ఈ విధంగా పదహారేళ్ళపాటు సాగించిన
ప్రతి పరీక్షా బూడిదలో పోసిన పన్నీరయిపో
యింది. తేమియుడి రహస్యమేమిటో ఎవరికీ
తెలియలేదు. -[ముగింపు వచ్చే సంచికలో]

కాలికి గాయమైతే తోటమాలికి మరణ దండనా? telugu.chandamama.com బీర్బల్ కథలు చదవండి