చందమామ కబుర్లు

వండలూర్ జూలో
తెల్ల పులులు

ఒరిస్సాలోని నందన్ కానన్ జూ(ప్రపంచంలో కెల్లా తెల్లపులుల నివాసమైన అతిపెద్ద జంతు ప్రదర్శనాల)లో మీరు తెల్లుపులులను చూశారా? అక్కడ చూడలేదంటే చెన్నయ్‌కి దక్షిణంగా 35 కి.మీ. దూరంలో ఉన్న వండలూర్ జూలోని అరిజ్ఞర్ అణ్ణాజువలాజికల్‌పార్క్‌లో తెల్లపులులను చూడవచ్చు. ఆగ్నేసియాలోకెల్లా అతి పెద్ద జంతు ప్రదర్శనాలగా దీన్ని చెబుతారు. తమిళనాడులో తెల్లపులుల జంట ఉన్న జూ ఇదొక్కటే. ఇప్పుడు వాటికి పిల్లలు కలగడంతో అదన్ను ప్రత్యేకతను కూడా సంతరించుకున్నది.

అనసూయ అనే ఐదేళ్ళ ఆడపులి మూడు పిల్లలను ఈని చరిత్ర సృష్టించింది. పిల్లలను ఈనడానికి 104 రోజులు తీసుకున్నది. నిర్వాహకులు రెండు డిజిటల్ వీడియో కెమెరాలను అమర్చి, దాన్నంతా వివరంగా ఫోటోలు తీశారు. పులి కూనల్ని వేడి నుంచి కాపాడ్డానికి నీళ్ళల్లో తడిపిన గోనెసంచులను పరిచారు. వాటికి రోజుకు 7 కి.గ్రా. గొడ్డుమాంసం అందించారు.

భూగర్భ గుహలలో
నిమించే ప్రజలు

టునీసియా రాజధానికి 450 కి.మీ. దక్షిణంగా మట్మటా అనే చిన్న గ్రామం ఉంది. ఇక్కడి ప్రజలు భూమిలోకి నిటారుగా గోతులు తవ్వి వాటిలో నివసిస్తున్నారు. ఈ ఇళ్ళల్లో వేసవిలోనూ, చలికాలంలోనూ 20-22 డిగ్రీల సెల్సియస్ మధ్య ఉష్ణోగ్రత ఉంటుంది.

ఈ మట్మటా గ్రామం గతవెయ్యేళ్ళుగా ఉన్నప్పటికీ 1967వసంవత్సరంలో 22 రోజుల పాటు ఎడతెరపిలేకుండా కురిసిన వర్షాల కారణంగానే దీన్ని గురించి బయటి ప్రపంచానికి తెలియ వచ్చింది. ఈ భూగర్భ గృహాలను వెల్లువ ముంచెత్తడంతో ఆ గ్రామవాసులు అధికారుల సాయం కోరులసిన నిర్బంధం ఏర్పడింది. ఆసమయంలో చాలా ఇళ్ళు నాశనమైపోయాయి. ఉపరితలంలో ఇళ్ళు నిర్మించబడ్డాయి. ప్రస్తుతం 100 భూగర్భ గృహాలు మాత్రమే ఉన్నాయి. అయినా వీటిని చూడడానికి రోజూ వందలాది పర్యాటకులు వస్తూ ఉంటారు.

చిన్నడితో దొంగల, దయ్యాల భయం హాంఫట్ telugu.chandamama.com కామిక్స్‌లో చదవండి