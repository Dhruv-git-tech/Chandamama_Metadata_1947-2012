భారత దర్శిని

కుతుబ్ షాహీ మసీదులు

దక్షిణ భారతదేశాన్ని దాదాపు డెబ్బై సంవత్సరాలు పరిపాలించిన కుతుబ్ షాహీవంశానికి చెందిన ఏడుగురు రాజుల మసీదులు హైదరాబాదులో వంద ఎకరాల్లో విస్తరించి ఉన్నాయి. 1518-1687 మధ్య కాలంలో ఈ మసీదుల నిర్మాణం జరిగింది. హైదరాబాదు, దాని పరిసర ప్రాంతాల సంస్కృతినీ, జీవితాన్నీ ఈ ప్రాంగణం ప్రతిబింబిస్తోంది. అబ్దుల్ హసన్ తానీషాగా ప్రసిద్దుడైన మీర్జా నిజాముద్దీన్ అహ్మద్ అసంపూర్ణ మసీదు; ఆరవ కుతుబ్ షా అబ్దుల్లా కులీ తల్లి హయత్ బక్షీ బేగమ్ మసీదు ఈ ప్రాంగణంలోనే ఉన్నాయి. ఈ కుతుబ్ షాహీమసీదులను ప్రపంచ వారసత్వ ప్రదేశాల జాబితాలోకి తీసుకోమని ఆంధ్రప్రదేశ్ ప్రభుత్వం యునెస్కోను అభ్యర్థించింది.

వస్తు మార్పిడికి మాత్రమే

యేటా జనవరి నెలలో వారం పాటు జరిగే జోన్ బీల్ మేళా ఉత్సవం చాలా భిన్నమైనది. ఈ సంతలో ఏ మస్తువునుగానీ డబ్బుకు కొనడం లేదు. మరో మస్తువునిచ్చి మాత్రమే కొనుక్కుంటారు. అస్సాం గౌహతి సమీపంలోని జాగీరోడ్ లో జరిగే ఈ సంతలో మేఘాలయాకు చెందిన కాసీ గిరిజనులు వందలాది మంది వచ్చి స్థానికు లైన టీవా గిరిజనుల నుంచి వస్తుమార్పిడికి వస్తువులు తీసుకువెళతారు. అల్లం, పసుపు, అడుమి తేనె ఈ వస్తువుల్లో చాలా ముఖ్యమైనవి. చేనేత దుస్తులు కూడా మార్చుకుంటారు. ఈ సందర్భంగా జరిగే కోళ్ళపందాలు వినోదభరితంగా సాగుతాయి. చేపల వేట సాగిస్తారు. బహుశా దేశం మొత్తం మీద వస్తుమార్పిడి పద్ధతి ఇంకా ఆచరణలో ఉన్నది ఇక్కడ మాత్రమే!