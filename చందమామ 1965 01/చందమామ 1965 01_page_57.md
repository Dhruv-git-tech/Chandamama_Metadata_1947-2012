అందుబాటు

అందుబాటు

బయటికి వస్తూనే శరవేగంతో బీళ్ళ కేసి
పరిగెత్తసాగాయి. పేదవాడి పెద్ద కొడుకు
కాలి సత్తువ కొద్దీ వాటి వెనక దౌడుతీశాడు.

గుర్రాలు ఎక్కడా ఆగకుండా కొండల
పక్కగా పరిగెత్తసాగాయి. పోయిన కొద్దీ
వాటి వేగం హెచ్చిందిగాని తగ్గలేదు. ఎక్కడ
చూసినా బోలెడంత పచ్చిక మేత ఉన్న
ప్పటికీ అవి మేయటానికి ఆగలేదు.

కొండల దాకా పచ్చేసరికి పేదవాడి పెద్ద
కొడుకు ఇక పరిగెత్తలేక పోయాడు. వాడి
శరీర మంతా చెమటతో తడిసిపోయింది,
ఆయాసంతో ఎగరొప్పు వచ్చేసింది, కాళ్ళు
తడబడుతున్నాయి.

కొండ కింద ఒక గుడిసెలో కూర్చుని
రాటం తిప్పుతున్న ఒక ముసలిది, “రా,
బాబూ, రా! చెమట తుడుస్తాను,” అని
వాణ్ణి ప్రేమగా ఆహ్వానించింది. వాడు
ఆశ్చర్యపడుతూ ముసలిదాని కేసి చూసి
గుర్రాల కోసం చూసేలోపుగా ఆవి ఎటో
వెళ్ళిపోయాయి.

ఇక వాటిని తాను అందుకునే ఆశ లేదని
నిశ్చయించుకుని పేదవాడి పెద్దకొడుకు
ముసలిదాని గుడిసెలోకి ప్రవేశించాడు.

ముసలిది వాడి ఒంటి మీద చెమటంతా
తుడిచి, విసిరి, జుట్టు దువ్వి ఉపచారాలు
చేసింది. కాస్త విశ్రాంతి పొందిన మీదట
వాడు లేచి నిలబడి, “ఇంక నేను తిన్నగా
మా ఇంటికి పోతాను. రాజుగారింటికి
వెళ్ళటం వృధా. వెళ్ళితే రాజుగారు గుర్రా
లేం తిన్నాయి, ఏం తాగాయని అడుగుతారు.
చెప్పలేకపోతే చావగొట్టి పంపేస్తారు. దెబ్బలు
కూడా దేనికీ?” అన్నాడు.

“ఈ మాత్రానికే భయపడతా వేం,
బాబూ? గుర్రాలు గడ్డితిని, నీళ్ళు తాగు
తాయి. రాజుతో ఆ మాటే చెప్పు!” అని
ముసలిది వాడికి సలహా ఇచ్చింది.

సాయంకాలమై గుర్రాలు తిరిగి వచ్చే
దాకా పేదవాడి పెద్ద కొడుకు ముసలిదాని