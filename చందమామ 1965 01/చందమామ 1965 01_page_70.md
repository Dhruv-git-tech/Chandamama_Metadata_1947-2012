మయూరధ్వజడు

ఒకప్పుడు ధర్మరాజు అశ్వమేధ యాగం తలపెట్టాడు. యజ్ఞాశ్వంగా ఎన్నుకోబడిన గురాన్ని దేశం మీద వదిలిపెట్టారు. దానికి రక్షకుడుగా అర్జునుడూ, వెంట కొద్దిమంది సైనికులూ బయలుదేరారు. కృష్ణుడు అస్త్ర శస్త్రాలేని ధరించకుండా అర్జునుడికి తోడుగా వున్నాడు.

యజ్ఞాశ్వం నానా దేశాలూ తిరిగి తిరిగి, కొంత కాలానికి కొండిన్య నగర పరిసరాలకు చేరుకుంది.

ఆ నగర యువరాజైన తామ్రధ్వజుడు యజ్ఞాశ్వాన్ని చూచి దాని ముఖం మీద కట్టబడివున్న పత్రాన్ని చదివాడు:

“ఇది ధర్మజుని యజ్ఞాశ్వం. దీని వెంట రక్షకుడుగా అర్జునుడు వస్తున్నాడు. ఈ అశ్వాన్ని ఎవరైనా పట్టుకున్నట్టయితే, వారికి మహావీరుడైన అర్జునుని చేతిలో పరా జయమో, మృత్యువో తప్పదు!”

“అర్జునుని కింత అహంకార మేమిటి? ఈ అహంకారాన్ని అణచి తీరవలసిందే!” అని నిర్ణయించుకున్నాడు తామ్రధ్వజుడు. వెంటనే ఆ యజ్ఞాశ్వాన్ని పట్టుకుని కట్టి వేశాడు. కాసేపటికల్లా సాయుధులైన సైనికులూ, గాండీపం ధరించి వున్న అర్జునుడూ, ఆ వెనుక కృష్ణుడూ అక్కడికి వచ్చారు.

“ఎవరీ యజ్ఞాశ్వాన్ని పట్టి బంధించింది?” అని అర్జునుడు తామ్రధ్వజుడిని ప్రశ్నించాడు. తామ్రధ్వజుడు నిర్భయంగా “నేనే,” అని జవాబు చెప్పాడు.

“నువ్వు చిన్నవాడివి, కనుక కమిస్తు న్నాను. అశ్వాన్ని వదిలిపెట్టు. ఈ అశ్వం ఎవరిదో, నే నెపరినో తెలుసా?” అన్నాడు అర్జునుడు.

“ఈ అశ్వం ఎవరిదో తెలిసే పట్టుకున్నాను. చేతనైతే పదిలించుకుని పోవచ్చు,” అన్నాడు తామ్రధ్వజుడు.