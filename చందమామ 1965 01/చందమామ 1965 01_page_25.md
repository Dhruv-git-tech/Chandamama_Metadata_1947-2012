“చాలా పొద్దు పొయింది. పద, నిన్ను అంతదాకా దిగబెడతాను,” అన్నాడు ఉస్మాన్‌ఖాన్.

ఆయషా అక్కడి దాసీలకు చెప్పవలసిందంతా చెప్పి, రాజకు మారుణ్ణ వెయ్యి కళ్ళతో కనిపెట్టి ఉండమని హెచ్చరించి, తన తల్లి వద్దకు బయలుదేరింది.

దారిలో ఉస్మాన్, “ఇవాళ నువు బేగమ్ సాహెబా దగ్గిరే ఉంటావా?” అని అడిగాడు.

“లేదు. తిరిగి రాజకుమారుడి వద్దకు వచ్చేస్తాను,” అన్నది ఆయషా.

“ఆయషా, నీ మంచితనానికి మితి ఉన్నట్టు కనబడదు. ఈ గర్భ శత్రువుకు

నువు చేసే సేవ తోడబుట్టిన చెల్లెలు కూడా చెయ్యాదు. ను వ్వి తనికి ప్రాణధానం చేస్తున్నావు.”

ఆయషా చిరునవ్వుతో, “ఉస్మాన్, నాది స్త్రీ స్వభావం. బాధితులకు సేవ చెయ్యటం కన్న నాకు గొప్ప ధర్మంలేదు. కాని నీ దయ మాత్రం తక్కువైనదా? నీ ప్రబల శత్రువును బతికించాలని నువ్వెందుకు చూస్తు న్నావు?” అన్నది.

“నువు ఉదారహృదయం గల దానివి కనక నేనూ అంతేననుకుంటున్నావు. కాని అసలు సంగతి వేరు. నా ఆభిప్రాయమేమంటే, జగతసింహుడు మన చేత చికిత్సా ఉండగా మానసింహుడి జుట్టు మన చేతిలో ఉన్నట్టే; మనకు లాభించే విధంగా ఆయనతో సంధి చేసుకో గలుగుతాం. ఆలా జరగని పక్షంలో కూడా, జగతసింహుణ్ణి తనకు అప్పగించి సందుకు మానసింహుడు పుష్కలంగా ధనమిస్తాడు. అందు చేత జగతసింహుడి ప్రాణాలు కాపాడటం మనకు లాభదాయకం. ఆ విషయంలో నేను ఉపేక్ష వహించలేను,” అన్నాడు ఉస్మాన్.

“ఉస్మాన్, అందరూ నీలాగా స్వార్థంతో కూడిన దూరదృష్టి గలవారైతే ఇక ధర్మంతో పనే ఉండదు,” అన్నది ఆయషా.