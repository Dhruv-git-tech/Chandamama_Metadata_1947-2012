చక్రవర్తి ఆజ్ఞప్రకారం ఆయన భృత్యులు శూరపాలుణ్ణి చుట్టుముట్టి పట్టుకుని, తీసుకుపోయి చీకటికొట్టులో పడేసి తాళం పెట్టేశారు.

ఆ రోజూ, మర్నాడు పగలూ గడిచింది. శూరపాలుడు తిండీ, నీరూ కూడా లేకుండా గాఢాంధకారంలో కటిక నేలపై పడుకుని, “ఇక నాకు ఈ లోకంతో రుణం తీరిపోయి నట్టే. తన కొడుకును చంపినందుకు ప్రజ్ఞా మతి మహారాజు నా పైన బాగానే పగ తీర్చు కున్నాడు,” అనుకున్నాడు.

అయితే ఉన్నట్టుండి ఆ అంధకారంలో ఆశారేఖ లాగా వెలుగు ప్రవేశించింది. ఎవరో

దీపం పట్టుకుని ఆతనున్న చీకటికొట్టులోకి వచ్చారు. ఆ దీపం వెలుగులో శూర పాలుడు చక్రవర్తి కుమార్తెను, మండలిని గుర్తించాడు.

“నీకు భోజనమూ, నీరూ తెచ్చాను, తీసుకో. కారాగృహాధికారికి లంచం పెట్టి మన పక్కం చేసుకున్నాను. ఆతన్ని సమ్మ పచ్చు,” అన్నది మండలి శూరపాలుడితో.

ఆది మొదలు మండలి ప్రతిరాత్రి అత నికి భోజనమూ, నీరూ తెచ్చిపెడుతూ వచ్చింది. ఇద్దరూ మాట్లాడుకునే వారు. తనను ఒక కిరాతకుడికి భార్య కాకుండా కాపాడినందుకు చక్రవర్తి కూతురు కృత జ్ఞత తెలుపుకున్నది; చీకటికొట్టులో తిండికీ, దప్పికీ మాడి చావకుండా కాపాడు తున్నందుకు శూరపాలుడు కృతజ్ఞత తెలుపుకున్నాడు. కాని చీకటికొట్టులో నుంచి బయటికి పోయే మార్గమేదో అతనికీ తెలియ లేదు, ఆమెకూ తెలియలేదు.

ఒక నెల రోజులు గడవనిచ్చి కారా గృహాధికారి చక్రవర్తి పద్దకు వెళ్ళి, “మహా ప్రభూ, వెర్రివాడు మరణించాడు,” అని విన్నవించాడు.

“పీడ పదిలిపోయింది,” అన్నాడు చక్రవర్తి సంతోషంగా.