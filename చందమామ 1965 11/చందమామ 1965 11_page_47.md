“ఉండదు. ఆయషా తండ్రి అంటే అక్టరుకు చాలా అభిమానం. అక్టరు స్వయంగా ఈ విషయమై ఆజ్ఞాపత్రం కూడా రాసి ఉన్నాడు. ఆయషా అక్టరు పాదుషాకూ, అక్కడి దర్పారులో వారికి కూడా తెలుసు.”

“ఇంతకూ నేను చేయవలిసిందేమిటి?”

“అది నువే ఆలోచించు. ఆయషాకు పంజాబు వెళ్ళాల నున్నది. ఆమె ఆరోగ్యం ఏమీ బాగా లేదు. స్థలం మార్పు వల్ల ఆరోగ్యం కలగవచ్చు.”

“ఆయషా అస్తి విషయం ఏదో ఒకటి చెయ్యవచ్చు. కాని ఆయషా వెళ్ళిపోతే

ఇక్కడ అంతా అంధకారమైపోతుంది,” అన్నాడు ఉస్మాన్.

“అవును, నువు ఆయషాను ప్రేమిస్తు న్నావు. మీ కిద్దరికీ వివాహ మవుతుందని మేమనుకునే వాళ్ళం. ఈ మధ్య నువు ఇటు కేసి రావటమే మానేశావు. ఆమెను చూడబోతే అలా ఉన్నది.”

“ఆమ్మా, నా తప్పేమీ లేదు. ఆయషా కోసం ప్రాణాలర్పించమంటే ఆర్పిస్తాను. ఆయషా తన గుండెలో ఏదో చిచ్చు దాచు కుని, తాను కాలిపోతూ సన్నూ, మిమ్మ ల్నందర్నీ కూడా కాల్చేస్తున్నది. నే నామె నొకసారి చూడాలి.”

“రెండు గడియల క్రితం ఇక్కడే ఉన్నది. ఉద్యానవనంలో తిరగబోయిందేమో. అయితే నువు పంజాబు ప్రయాణం మాట ఎప్పుడు చెబుతావు?”

“ఆయషా అభిప్రాయం తెలుసుకుని నా అభిప్రాయం మీకు తెలుపుతాను. నాకు సెల విప్పించండి,” అంటూ ఉస్మాన్ఖాన్ కాశ్మీరుబేగమ్ వద్ద సెలవు పుచ్చుకుని ఉద్యానవనం కేసి వెళ్ళాడు.

అతను ఆయషా కోసం క్రీడాసరోవరం మెట్ల వద్ద వెతికాడు, చంపకవృక్షం నీడ నుండే శిలాసనం వద్ద వెతికాడు, పాగడచెట్టు