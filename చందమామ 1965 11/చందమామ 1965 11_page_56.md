మంత్రికొడుకు

టర్కి దేశంలో ఒక సుల్తానుకు అనేక మంది భార్యలు. వాళ్ళకు సలభై మంది కొడుకు లుండేవారు. వారందరి లోకీ చిన్న వాడికి పెళ్ళి ఈడు రాగానే సుల్తాను తన సలభైమంది కొడుకులనూ పిలిచి, “ఇంక మీ రందరూ పెళ్ళిళ్ళు చేసుకోండి,” అని చెప్పాడు.

సుల్తాను కొడుకు లందరూ ఒక్క తల్లి బిడ్డల లాగా ఎంతో అన్యోన్యంగా ఉండే వారు. అందుచేత వారు తమలో తాము మాట్లాడుకుని, ఒక నిర్ణయానికి వచ్చి, తమ తండ్రితో, “సలభైమంది అక్కడెల్లెళ్ళు ఎక్కడైనా ఉండే పక్షంలో మేం వాళ్ళని పెళ్ళాడతాం,” అన్నారు.

“ఒక్క కుటుంబంలో సలభై మంది అక్కడెల్లెళ్ళు దొరకటం సాధ్యమా?”

“సాధ్యం కాకపోతే మేం పెళ్ళి చేసుకోనే చేసుకోం,” అన్నారు సుల్తాను కొడుకులు ఏక కంఠంగా.

వారి పట్టుదల చూసి సుల్తాను తన దేశ మంతటా చాటింపు వేయించాడు, నాలుగు మూలలకూ తన భటులను పంపి ఎక్కడైనా సలభై మంది అక్కడెల్లెళ్ళున్నారేమో తెలుసుకు రమ్మన్నాడు. ముప్పై తొమ్మిది మంది అక్కడెల్లెళ్ళున్న కుటుంబం కూడా కనిపించింది గాని, సలభై మంది గల కుటుంబం దేశంలో ఎక్కడా కనబడలేదు.

“ప్రపంచం గొడ్డుపోయిందా? భూమి మీద ఇంకా అనేక దేశాలున్నాయి. అన్ని దేశాలూ గాలించి, సలభైమంది అక్కడెల్లెళ్ళు ఎక్కడ ఉంటే అక్కడై పెళ్ళాడతాం,” అన్నారు సుల్తాను కొడుకులు.