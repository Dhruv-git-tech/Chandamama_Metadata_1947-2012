CHITRA

గాఢంగా ప్రేమించాడు. ఆయషా కతలూ ఖాన్ సొంత కూతురు కాదు, పెంపుడు కూతురు. కతలూఖాన్ యొక్క కాశ్మీరు బేగముకు ఆయషా అన్న కూతురు. ఆయషా అరునెలల బిడ్డ అయి ఉండగా ఆమె తల్లి మరణించింది. ఆమె తండ్రి ఆమెను తన చెల్లెలి చేతిలో పెట్టాడు. ఆ తరవాత కొద్ది కాలానికి ఆయన కూడా గతించాడు. ఆది మొదలు ఆయషా కతలూఖాన్ సొంత కూతురి లాగే పెరిగింది—అంతకంటె కూడా గారాబంగా పెరిగిందనవచ్చు; అతడు ఆమెకు ప్రత్యేకించినంత ధనం తన సొంత పిల్లలలో ఎవరికీ ఇవ్వలేదు.

ఆయషా ఉస్మాన్‌లు ఒకే పయసువాళ్ళు. కలిసి మెలిసి పెరిగారు. వారి చిన్న నాటి స్నేహం పెద్దయాక ఉస్మాన్‌లో ప్రేమ భావంగా పరిణమించింది. ఆయషా మాత్రం ఉస్మాన్‌ను తన సొంత అన్న లాగే చూసు కుంటూ, ఆప్యాయంగా ఉండేది. ఆమె తనను ప్రేమించటం లేదనీ, జగతసింహుణ్ణి ప్రేమించిందనీ తెలిసినప్పటి నుంచి ఉస్మాన్‌ఖాన్ తన ప్రేమాగ్నిని తనలోనే దాచుకుని, దహించుకుపోతూ వస్తున్నాడు.

ఒకనాటి అపరాహ్ణం ఉస్మాన్‌ఖాన్ ఒక విశాలమైన గదిలో కూర్చుని ఉండగా అక్కడికి ముసలి వజీరు ఈసాఖాన్ వచ్చాడు. ఇద్దరూ పరస్పరం మర్యాదలు జరుపుకుని కూర్చున్నాక, “ఏం పని మీద వచ్చారు?” అని ఉస్మాన్‌ఖాన్ వజీరు నడిగాడు.

“జగతసింహుడికి ఖైదు శిక్ష విధించినట్టు వినే ఉంటారు,” అన్నాడు వజీరు.

“విన్నాను. అందువల్ల మనకు ఒరిగే దేమిటి?” అని ఉస్మాన్ అడిగాడు.

“మానసింహ మహారాజు మనతో చేసు కున్న సంధి అక్బరుపాదుషాకు నచ్చలేదని తెలుస్తున్నది. అందుచేత పాదుషా ఏదో ఒక వంకపెట్టి మనతో చేసుకున్న సంధిని రద్దు చెయ్యవచ్చు.”