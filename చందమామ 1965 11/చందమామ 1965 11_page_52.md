నీకు చికటి కొట్టు తప్పదు," అన్నాడు
బుడతరాజు.

బుడతకవి ఇంటికి వెళ్ళి ప్రయాణ
సన్నాహమంతా చేసుకుని వెంటనే పాంచాల
రాజధానికి బయలు దేరాడు. అతను
ఎక్కడా ఆగకుండా వారం రోజులు
ప్రయాణం చేసి రాజధానికి వచ్చి, ద్వార
పాలకుడి హిందాల దగ్గిర నిలబడి గట్టిగా
కేకపెట్టాడు.

ద్వారపాలకుడు కిందలి చూసి, తన
మడమలంత ఎత్తున విచిత్ర ప్రాణిని చూసి,
మనిషేనని గుర్తించి, ఆ సంగతి రాజుగారికి
విన్నవించాడు. ఎవరో బుడతమనిషి వచ్చా
డని విని పాంచాలరాజు, “ఆ బుడత మన
కుబ్బుడంత ఉంటాడా?” అని అడిగాడు.

“లేదు, మహారాజా. ఈ బుడత మన
కుబ్బుడి అరిచేతి మీద హాయిగా నిలబడ
గలడు,” అన్నాడు ద్వారపాలకుడు.

ఈ మాట విని రాజసభలో వారంతా
విరగబడి నవ్వారు. అంత బుల్లిమనిషిని
కళ్ళారా చూడాలన్న ఉద్దేశంతో సభలోని
వాళ్ళంతా ద్వారం వద్దకు పరిగెత్తి వచ్చి
బుడతకవి చుట్టూ మూగారు.

"రాక్షసబాబుల్లారా, కొంచెం దూరంగా ఉండండి. మీ ఊపిరికి నేను నిలవలేకుండా

ఉన్నాను. నేను మీ రాజుగారిని చూడ
వచ్చాను. ఆ చిన్న రాక్షసాయన నన్ను
రాజుగారి దగ్గిరికి తీసుకుపోతాడేమో!"
అన్నాడు బుడతకవి, కుబ్బుణ్ణి చూసి.

కుబ్బుడు దగ్గిరగా వచ్చి, బుడతకవిని
జాగ్రత్తగా భూమి మీది నుంచి ఎత్తి తన
ఆరిచేతిలో నిలబెట్టుకుని, రాజు దగ్గరికి
తీసుకుపోయాడు. బుడతకవిని చూసి రాజు
చాలా ముచ్చటపడ్డాడు. బుడతకవి రాజుకు
తమ బుడత ప్రపంచం గురించి ఎన్నో
వింతలు చెప్పి, తన కవితాశక్తి కూడా
ప్రదర్శించాడు. రాజసభలో వాళ్ళంతా
ఆతని కవిత్వాన్ని మెచ్చుకున్నారు.