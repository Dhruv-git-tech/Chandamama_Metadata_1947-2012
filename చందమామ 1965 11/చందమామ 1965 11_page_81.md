స్కందదాసుండే ఊరికి వెళ్ళి, అతను చేసిన ద్రోహానికి శిక్షగా, అతని ధనాన్నీ, కుమార్తెనూ కూడా పుచ్చుకుని, ముగ్గురు స్త్రీలనూ తన తోబాటు రాకుసుడి పైన ఎక్కించుకుని, సముద్రం దాటి పొంద్ర వర్ధనానికి వచ్చాడు. ఎంతో కాలంగా అతని జాడ తెలియక అలమటిస్తున్న అతని భార్యా, మామగారూ అతన్ని చూసి చాలా సంతోషించారు.

వాళ్ళు కొంతకాలం ఉండి వెళ్ళమని ఎంత బతిమాలినా వినక, సుదర్శనుడు పొంద్రవర్ణన రాజకుమార్తెను కూడా వెంటబెట్టుకుని రాకున వాహనం మీద ఉజ్జయిని చేరాడు.

నలుగురు ఆడవాళ్ళనూ, సుదర్శనుణ్ణి మోసుకువస్తున్న రాకుసుణ్ణి చూసి ఉజ్జయినీ పౌరులు భయమూ, ఆశ్చర్యమూ పొందారు. అదిత్యసేన మహారాజు తన అల్లుడి రాక విని ఎదురు వచ్చాడు.

రాజను చూడగానే సుదర్శనుడు రాకుసుడి భుజం మీది నుంచి దిగి, ప్రణామం చేశాడు. రాజు పరమానందం చెందాడు. సుదర్శనుడు రాకుసుడి మీది నుంచి తన భార్యలందరినీ దింపి, వెళ్ళటానికి అనుమతి ఇచ్చి, రాకుసుణ్ణి పంపేశాడు.

తరవాత అందరూ కలిసి రాజభవనానికి వెళ్ళారు. తన భర్త తిరిగి కనిపించడని నిరాశచేసుకుని, కృశించి ఉన్న చంద్రకళ తిరిగి తన భర్తను చూసి అపరిమితానంద భరితురాలయింది.

“ఈ రాకుసు డెక్కడ దొరి కాడు? ఈ భార్య లందరినీ ఎలా సంపాదించావు?” అని మామగా రడగగా సుదర్శనుడు జరిగినదంతా చెప్పాడు. అతని అద్భుత శక్తికీ, పరాక్రమానికీ రాజు సంతోషించి, తన అల్లుడి ప్రతాపానికి తగినట్టుగా అర్థరాజ్యం ఇచ్చి, రాజ్యాభిషేకోత్సవం మహా వైభవంగా జరిపించాడు.