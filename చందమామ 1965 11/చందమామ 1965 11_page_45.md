శాంతినీ కోరుతుంది. ఈ సంధి ప్రస్తుతానికి అనుకూలించినా, ఆపమానకరమనే నా అభిప్రాయం. దీన్ని భగ్నం చేసి మొగలాయిలతో తలపడి పోరాడాలని నా ఉద్దేశం. దానికి తగిన ప్రయత్నాలన్నీ చేసి మీకు తెలియ జేస్తాను,” అన్నాడు ఉస్మాన్.

“మరొక్క సంగతి. త్వరలోనే మాన సింహ మహారాజు పూరిజగన్నాథ క్షేత్రానికి యాత్ర వస్తున్నాడు. ఆయన మన రాజ్యంలో నుంచే ప్రయాణిస్తాడు. ఆ సందర్భంలో మన మాయనకు స్వాగత సన్మానాలు జరపవలిసి ఉంటుంది,” అన్నాడు వజీరు.

ఉస్మాన్ ఉద్రేకంతో, “అసంభవం. మనం స్వతంత్రులమైన రాజులం. ఢిల్లీ పాదుషాలాటి వాళ్ళం. ఈ మానసింహుడు పాదుషా సేవకుడు,” అన్నాడు.

“మనం స్వతంత్రులమైన రాజులమే అయినా ఢిల్లీ పాదుషాకు లోబడిన వాళ్ళం. ఉత్కళదేశం స్వతంత్రంగా ఉన్నది వారి దయచేతనే. అది మనం మరపరాదు.”

“అస్తమానమూ శల్యంలాగా బాధిస్తూంటే ఆ విషయాన్ని మరపవట మెలా జరుగుతుంది? ఈ ఆపకిర్తి త్వరలోనే పొగొట్టుకుంటాం లెండి,” అని చెప్పి ఉస్మాన్ఖాన్ వజీరును పంపేశాడు.

అతను ఆలోచనానిమగ్నుడై గది నుంచి అంతఃపురం కేసి నడవ సాగాడు. అతని ఆలోచనలు ఈ ధోరణిలో నడిచాయి:

పఠానులు మొగలాయిలతో చేసుకున్న సంధి మొగలాయిలకే లాభించింది. కతలూఖాన్ ఆకస్మికంగా మరణించి ఉండకపోతే ఈ సంధి జరిగి ఉండేదే కాదు. అప్పటికి యువరాజు పఠానులకు దొరికాడు. ఒక యుద్ధంలో మానసింహుడికి ఓటమి కూడా కలిగింది. నవాబు మరణం వల్ల ఏర్పడిన అస్తవ్యస్త పరిస్థితిలో పఠానులు సంధికి ఒడబడవలిసి