“అక్కడికి పొవ్వటమెలా?” అని మంత్రి కొడుకు అడిగాడు.

“ఈ కళ్ళెం తీసుకో. ఇంకాస్సేపటికి ఇక్కడి కొక తెల్లని గుర్రం వస్తుంది. ఆది రోజూ ఈ ప్రాంతాల మేస్తూ ఉంటుంది. దానికి ఈ కళ్ళెం తగిలించి, ఫలాని చోటికి వెళ్ళమని చెబితే కణంలో నిన్నక్కడికి చేర్చుతుంది. నీ పని అయేదాకా ఆ గుర్రాన్ని నీ వెంట ఉంచుకుని, చక్రవర్తి కుమార్తెతో తిరిగి యిక్కడికి రా,” అని చెప్పి సర్పం అదృశ్యమయింది.

తెల్లవారు తూండగా అక్కడి కొక గౌప్ప గుర్రం ఆకాశం మీదుగా వచ్చి ఆ ప్రాంతాన

వాలింది. మంత్రి కొడుకు తన చేతిలో ఉన్న కళ్ళెం దానికి తగిలించి, “నన్ను ఇరాను దేశపు చక్రవర్తి ఇంటి సమీపంలో చేర్చు,” అంటూ ఆ గుర్రం మీద ఎక్కాడు.

అతను కన్ను మూసి తెరిచే లోపుగా ఇరాను చక్రవర్తి రాజభనం వెలపల దిగాడు.

“నేను తలచుకున్నప్పడు మళ్ళీ రా,” అని గుర్రంతో చెప్పి, అతను దాని మీది నుంచి కిందికి దిగాడు. మరు కణం గుర్రం మాయమయింది.

మంత్రి కొడుకు పేద రాసి పెద్దమ్మ ఇంటికి వెళ్ళి అక్కడ బస ఏర్పాటు చేసు కుని, అక్కడి విశేషాలన్నీ తెలుసుకున్నాడు.