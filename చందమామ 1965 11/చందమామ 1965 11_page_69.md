సుదర్శనుడికి సన్యాసి మీద పట్టరాని అగ్రహం వచ్చింది. తాను బతికి ఉండగానే ఆ దుర్మార్గుడు రాజకుమార్తెను ఎలా బలి ఇస్తాడో చూతామని అతను అక్కడే ఉండిపోయాడు. కొంత సేపటికి సన్యాసి, రాజకుమార్తె చంద్రకళతో సహా, ఆకాశం నుంచి ఆలయంలోకి దిగాడు. వాడు రాజకుమార్తెను బలి ఇచ్చేలోపుగా సుదర్శనుడు ఆలయంలోకి జొరబడి, సన్యాసి జుట్టు పట్టుకుని, వాడి మెడను తన కత్తితో నరికేశాడు.

అతను, భయంతో ముడుచుకుపోయి ఉన్న రాజకుమార్తెను ఓదార్చి, ఆమెను

అంత రాత్రివేళ రాజభవనం చేర్చటం ఎలాగా అని ఆలోచిస్తుండగా, ఒక వాక్కు ఇలా పలికింది: “ఈ సన్యాసికి సిద్ధించిన ఆవాలతో నీకు ఈ ఒక్కరాత్రికి ఆకాశ గమన శక్తి లభిస్తుంది. వాటిని తీసుకో.”

సుదర్శను డీమాట విని సంతోషించి, సన్యాసి బట్టముడి విప్పి ఆవాలు తీసుకుని, రాజకుమార్తె నెత్తుకుని, బయటికి వచ్చాడు. అప్పుడతనికి మరొక కంఠం ఇలా వినిపించింది: “మహా వీరుడా! నెల రోజులు గడిచాక ఇక్కడికే రా. మరవకు.”

సుదర్శనుడా కంఠానికి, “అలాగే వస్తాను,” అని జవాబు చెప్పి, రాజకుమా