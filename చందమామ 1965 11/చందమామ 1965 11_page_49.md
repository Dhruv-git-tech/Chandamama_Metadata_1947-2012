కుడిచేతిని పట్టుకుని ఉన్న పాముకు చాలా చోట్ల కోతలు పెట్టాడు. చివరకు దాన్ని బలం కొద్దీ దూరంగా విసిరి పారేశాడు. చేతులకైన రక్తం కడుగుకోవటాని కతను కొలను వద్దకు వెళ్ళిన సమయంలో ఆయ షాకు నిద్రా భంగమయింది.

ఆమె లేచి, దాసి దాని ద్వారా ఉస్మాను ఆక్కడికి వచ్చినట్టు తెలుసుకుని, తనకు నిద్రలో చల్లగా తగిలినది అతని చెయ్యి అయి ఉంటుందనుకున్నది. ఆమెకు చాలా కోపం వచ్చి, అతను కొలను దగ్గిర ఉన్నాడని తెలిసి, ఆక్కడికి వెళ్ళి, “ఎందు కింత నీచపు పని చేశావు? నేను నిద్ర పోతున్న చోటి కెందుకు వచ్చావు?” అని దారుణంగా ప్రశ్నించింది.

“ఆయషా, నేను నిన్ను ప్రేమిస్తున్నాననీ, ప్రేమ ఉన్నచోట నీచభావాలకు చోటులేదనీ నీ కింకా తెలియదా? పెళ్ళి యీడు మించిపోయినా నే నింకా పెళ్ళాడ

లేదు. నేను నవాబును, నా యిష్టం వచ్చిన స్త్రీని పెళ్ళాడగలను, ఉంపుడుగత్తెలను ఉంచుకోగలను. నీవే నా భార్యవు కావాలన్న కోరిక చేత నేనా పని చేయలేదు. నిన్ను తాకదలిస్తే నీవు నిద్ర పోతూండగా దొంగలాగా రావాలా? బహిరంగంగా నిన్ను నాదాన్ని చేసుకుంటే ఎపరడ్డుతారు? నిన్ను నేను బలాత్కరించలేదే!” అన్నాడు ఉస్మాన్. అత నామెకు తాచుపాము సంగతి చెప్పాడు.

ఆయషా కన్నీరు కార్చుతూ అతని చేతులు రెండూ పట్టుకుని, “ఉస్మాన్, నీ ప్రేమ అతిపవిత్రమైనది? దాన్ని నా వంటి అపాత్రురాలి కెందుకు దానం చేస్తావు? నేను చచ్చి అయినా పోయాను కానేం? నన్నా పాము నుంచి ఎందుకు రక్తించావు, ఉస్మాన్!” అని ఏడుస్తూ ఆక్కడి నుంచి వెళ్ళిపోయింది. ఉస్మాన్ హతాశుడయాడు. —(ఐంకావుంది.)