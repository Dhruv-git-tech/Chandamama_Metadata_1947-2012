“ బెను, బాగా జ్ఞాపకం చేశావు, ” అని సుదర్శనుడు తన భార్య నిద్రపోయాక, ఆగ్నేయఖద్గం చేతబట్టుకుని, కాళికాలయం దగ్గిరికి వెళ్ళి చూసేసరికి, అక్కడ ఒక దివ్యభవనం కనిపించింది. అందులో ఒక దేవతా స్త్రీ ఉన్నది. అమె అతన్ని ఎంతో ప్రేమగా పిలిచి, కూర్చోబెట్టి, “ నేను విద్యాధరకన్యను. నా పేరు భద్ర. ఆనాడు నీ సత్త్వమూ, సాహసమూ సన్ను బలంగా ఆకర్షించాయి. అదృశ్యంగా ఉండి నిన్ను రమ్మన్నది నేనే. నా ప్రభావంచేత నే నీ భార్య నీకీ సంగతి జ్ఞాపకం చేసింది. నీ కోసమే ఇప్పుడు కాచుకుని ఉన్నాను. నన్ను పెళ్ళాడు,” అన్నది.

సుదర్శనుడు ఒప్పకున్నాడు. వారు గాంధర్వవివాహం చేసుకున్నారు. అతను ఆమెతో దివ్యభోగాలనుభవిస్తూ అక్కడే ఉండిపోయాడు. ఇలా కొంతకాలం జరిగాక ఒకనాడు భద్ర పదకు ఆమె చెలికత్తె ఒకతె వచ్చి, “ మానవసంపర్కం పెట్టు కున్నావని విద్యాధరులకు నీ పైన కోపం వచ్చింది. వారు నీకు కీడు చెయ్యబోతు న్నారు. నువ్విక్కడి నుంచి వెంటనే వెళ్ళి, తూర్పుసముద్రం అవతల ఉండే కార్యోజు టక నగరం దాటి, శీతోద అనే సది అవ

తల, ఉదయపర్వతం మీద ఉండే సిద్ధ క్షేత్రానికి వెళ్ళు. అక్కడికి విద్యాధరులు రాలేరు. నీ ప్రియుణ్ణి గురించి విచారించకు. అతను సమర్థుడు, ఏదో విధంగా నిన్ను చేరుకుంటాడు,” అన్నది.

భద్ర భయపడి, తన చెలికత్తె చెప్పి నట్టే చేయ నిశ్చయించింది. ఆమె సుదర్శనుడి మనస్సు నొచ్చుకోకుండా ఉన్నసంగతి చెప్పి, అతనికి తన ఉంగరం ఇచ్చి, తెల్లవారకముందే అదృశ్యమై పోయింది. ఆమెతో బాటు దివ్యభవనం కూడా అదృశ్యమయింది. సుదర్శనుడు తానున్నది కాళికాలయమని గుర్తించాడు.