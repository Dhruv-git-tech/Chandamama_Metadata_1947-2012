CHITRA

# అప్పు-వడ్డు

పాపన్న ఉండే గ్రామంలో ఒక కిరాణా కొట్టు పెట్టాలని, పక్క గ్రామంలో ఉండే గోవిందు డనే యువకుడు కొంత డబ్బు పొగు చేశాడు. కాని వాడి కింకా ఒక వంద రూపాయలు కావలసివచ్చింది. తన సొంత గ్రామంలో వాడి కా డబ్బు పుట్టలేదు. అప్పుడు వాడి స్నేహితు డొకడు, “ఎందుకు శ్రమపడతావు? నువు కొట్టు పెట్టదలచిన గ్రామం లోనే పరోపకారి పాపన్న ఉన్నాడు. ఆయన దగ్గిర డబ్బుంటుంది. ఎందుకంటే, ఈ మధ్యనే ఆయన కెవరో సన్మానం చేశారు. ఆయన డబ్బుడిగితే లేదనడు. తిరిగి అవ్వకపోయినా విచారించే మనిషి కాడు,” అని సలహా అచ్చాడు. గోవిందుడికి ఈ సలహా దివ్యంగా తోచింది. వాడు పాపన్న వద్దకు వచ్చి, తన డబ్బు చిక్కు గురించి చెప్పుకుని, వంద రూపాయ లడిగాడు.

“దానంగా కావాలా, అప్పుగా కావాలా?” అని పాపన్న ఆడిగాడు.

పాపన్న ఇలా అడగటం చూసి గోవిందుడు నిర్ఘాంతపోయాడు. జరిగిన దేమిటంటే, ఇటీవలనే పాపన్న తన గురువు గారిని కలుసుకోవటం జరిగింది. ఆ సందర్భంలో గురువుగారు పాపన్న వ్యవహారాలన్నీ తెలుసుకుని, “చూడు, పాపన్నా, నువు దానధర్మాలు చేసేటప్పుడు పాత్రా పాత్ర విచక్షణ అవలంబించాలి. ఆసహాయులకు ధర్మం చెయ్యవచ్చు. నిస్సహాయులు కానివారికి డబ్బు అప్పు ఇవ్వటం కూడా సహాయమే. ఆ అప్పు తిరిగి పుచ్చుకోక పోతే సొమ్ము తిన్నవాడి పాపంలో ఇచ్చిన వాడు భాగస్తు డవుతాడు,” అని బోధచేశాడు.

ఈ బోధ మనసులో పెట్టుకునే పాపన్న ఆ విధంగా ఆడిగాడు.