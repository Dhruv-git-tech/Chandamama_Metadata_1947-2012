రాజభవనానికి చేరేసరికి రాత్రి అయింది.
అందరూ నిద్రపోతున్నారు. బుడతరాజుకు
ఆకలి మండిపోతున్నది. ఆయన తలుపుల
కిందుగా రాజభవనం లోకి ప్రవేశించి
ఆహరం కోసం వెతుకుంటూ పాకశాలకు
చేరుకున్నాడు. అక్కడ ఉన్న చిన్న చిన్న
పాత్రలు కూడా పెద్ద పెద్ద గంగాళా ల్లాగా
ఆయనకు తోచాయి. వాటిలో ఒక చిన్న
పాత్ర అంచు మీదికి అతికష్టం మీద ఎక్కి
లోపలికి తొంగి చూసేసరికి దాని లోపలి
నుంచి కమ్మని వాసన వచ్చింది. ఆ పాత్ర
అడుగున కొంచెంగా పాయసం ఉన్నది.
దాన్ని తిందామనే ఆశతో బుడతరాజు
ఆ పాత్రలోకి జారి, పాయసంలో నడుము
లోతున కూరుకుపోయి, ఎంత ప్రయత్నించి
పైకి రాలేకపోయాడు.

మర్నాడు పొద్దున పాకశాలకు చెందిన
స్త్రీలు ఆ పాత్రలో ఉన్న బుడతరాజును
చూసి, వెనక వచ్చిన బుడతకవే ననుకుని
ఆయన ను తీసుకుపోయి రాజుగారి
ముందుంచారు.

కుబ్బుణ్ణి చూసే భయపడిన బుడత
రాజుకు అసలు మనుషులను చూడగానే
ప్రాణా లెగిరిపోయినంత పని అయింది.
ఆయన పాంచాల రాజును చూస్తూనే

కంగారుగా, “నన్ను వదిలెయ్యండి. నేను
బుడతరాజును. మా దేశంలో నన్ను ఎంతో
గౌరవంగా చూస్తారు,” అని కేకలు పెట్టాడు.

పాంచాల రాజు నవ్వి, “ఇది మీ దేశం
కాదు. నువు మా వద్దకు గౌరవప్రదంగా
రాలేదు. నిన్ను మా దాసీలు ఎంగిలి పాత్ర
లలో నుంచి పైకి తీశారు. నేను నిన్ను
పోనివ్వను. ఏం చెయ్యగలవు?” అని
ప్రశ్నించాడు. నిజానికి బుడతరాజు ఏమీ
చెయ్యలేక పోయాడు.

ఆయన పాంచాలరాజుకు బందీ అయా
డని బుడతలకు తెలియడానికి చాలా కాలం
పట్టింది. వాళ్ళు బుడతకవిని రాయబారిగా