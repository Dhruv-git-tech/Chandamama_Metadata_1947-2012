ఈ కథ విని సుదర్శనుడు, “అమ్మా, విచారించకు. నీ కొడుకు బదులు ఈ రాత్రి రాజకుమార్తె పడకటింట నేను ప్రవేశిస్తాను,” అన్నాడు. రాజభటులు వృద్ధు రాలి కొడుకు కోసం వచ్చినప్పుడు సుదర్శనుడు తానే వారి వెంట వెళ్ళాడు. అతను శయనమందిరం లోకి ఆగ్నేయఖాడ్గం పట్టుకుని ప్రవేశించి, పెళ్ళికొడుకులను చంపుతున్న దెవరో తెలుసుకోవటానికి మేలుకుని ఉన్నాడు. కొద్ది సేపటికి గది వాకిలి దగ్గిర ఒక భయంకరాకారుడైన రాక్షసుడు ప్రత్యక్షమై, తన చేతిని గది లోకి చాచాడు. సుదర్శనుడు వాడి చేతిని ఒక్క వేటుతో తెగనరికాడు. రాక్షసుడు పారిపోయాడు.

రాజుగారు మర్నాడు చాలా సంతోషించి సుదర్శనుడికి తన కుమార్తె నిచ్చి పెళ్ళిచేశాడు. సుదర్శనుడు కొత్త భార్యతో కొద్ది రోజులు సుఖంగా గడిపి, ఒక రాత్రి ఆమె నిద్రపోతున్న సమయంలో తిరిగి తన ప్రయాణం సాగించాడు. సడవగా, సడవగా తూర్పు సముద్ర తీరాన గల తామరిపై సగరం వచ్చింది. అక్కడ అతనికి స్కంద దాసనే సముద్ర వర్తకుడు తటస్థపడ్డాడు. అతను సరుకులతో సహా ఓడలో సముద్రం అవతలి తీరానికి పోతున్నాడు. సుదర్శనుడు

కూడా ఆ ఓడలో ఎక్కాడు. ప్రయాణమధ్యంలో ఓడ దేనికో తగులుకున్నట్టుగా నిలిచిపోయి, సముద్రుడికి రత్న నైవేద్యం పెట్టినా కదిలిందికాదు. స్కందదాసు బెదిరి పోయి, “ఈ ఓడను కదిలించిన వాళ్ళకు నా ధనంలో సగమిచ్చి, నా కూతురి నిచ్చి పెళ్ళి కూడా చేస్తాను,” అన్నాడు.

ఆ మాట విని సుదర్శనుడు, “నన్ను తాళ్ళతో సముద్రం లోకి దింపండి. ఓడ అడుగున అడ్డు తగిలిన దేమిటో చూసి, దాన్ని తొలగించి చూస్తాను,” అన్నాడు.

అతన్ని తాళ్ళు కట్టి సముద్రంలో దింపారు. సుదర్శనుడు ఓడ దిగువకు వెళ్ళి