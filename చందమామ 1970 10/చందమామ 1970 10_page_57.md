ఈ సంఘటన కళ్ళారా చూసినవాళ్ళు జురేక్ను రకరకాలుగా తిట్టుతూ, “నువు మనిషివా, పశువువా? పాపిష్ట డబ్బుతో అందరికీ ఆశ పెట్టటంగాక, నిండు చూలా లిని సీసంగుండుతో కొడతావా?” అన్నారు.

“ఇటువంటి నీతులు చాలా విన్నాం!” అన్నాడు జురేక్ నిర్లక్ష్యంగా.

దెబ్బ తిని కూడా “పాదరసం” తన పట్టు వదలలేదు. దెబ్బ నయం కాగానే అతను జురేక్ దుకాణానికి మళ్ళీ బయలు దేరాడు. జురేక్ చేతిలో చాపుకైనా సిద్ధ పథాడు గాని, అతను జీనాబ్‌ను పెళ్ళాడే ప్రయత్నం మానదలచ లేదు.

ఈ సారి “పాదరసం” ఒక నౌకరు వేషం ధరించి, ఒక సంచీ చేత పట్టుకుని, జురేక్ దుకాణానికి వెళ్ళి, “వేయించిన చేపలు వేడివేడిగా ఇప్పించండి,” అని అడిగాడు.

“వేడివేడి చేపలు కావాలంటే నిప్పు చేసేదాకా ఆగు,” అని జురేక్ అవతలికి వెళ్ళాడు.

వెంటనే “పాదరసం” దీనారాల సంచీ పట్టుకున్నాడు. దుకాణం అంతటా గంటలూ, డప్పులూ గందరగోళంగా మోగాయి.

జురేక్ ఒక్క దూకున దుకాణంలోకి వచ్చిపడి, “నీదొంగ వేషం నేను కనిపెట్ట లేదనుకున్నావురా?” అని, ఒక సీసం గుండు తీసి, “పాదరసం” తలకు గురి పెట్టి, బలంగా విసిరాడు.

“పాదరసం” చప్పున వంగాడు. జురేక్ విసిరిన సీసంగుండు వీధిలోకి పోయి, వీధి వెంట నడిచే ఒక మనిషి నెత్తిన ఉన్న పెరుగు ముంతకు తగిలింది. ముంత పగిలి, అందులోని పెరుగు చింది, ఒక కాదీ ముఖం మీదా, గడ్డం మీదా పడింది.

ఇది చూస్తున్నవాళ్ళు జురేక్‌తో, “కాదీ గారు నీ పాపిష్టి డబ్బుకు వడ్డి కట్టి నీకు వడ్డిస్తారులే ఉండు!” అన్నారు.

—(ఇంకా వుంది)