CHITRA

దుస్తులూ పోగుచేసి మూట కట్టుకున్నాడు.
తరవాత అతను మిద్దె మీదికి వెళ్లి, గూళ్లలో
నుంచి పావురా లన్నిటినీ బయటికి తీసి,
పెద్ద పంజరంలో పెట్టుకున్నాడు. తరవాత
ఒక చీటీ మీద, “ఈ పని చేసినవాడు
వీరాగ్రేసరుడైన ‘పాదరసం’ అలీ తప్ప
మరెవరూ కాదు!” అని రాసి పెట్టి,
మూటనూ, పంజరాన్నీ తీసుకుని అహ్మద్
ఇంటికి వెళ్ళిపోయాడు.

చికటి పడుతూండగా దిలైలాకు స్పృహ
వచ్చింది. ఆమె లేచి “పాదరసం” పెట్టి
పోయిన చీటీ చూసుకుని, పోయిన వస్తువు
లేవో తెలుసుకున్నది. అవన్నీ ఖలీఫా సొత్తే!

దిలైలాకు పెద్ద సమస్య వచ్చి పడింది.
ఈ దొంగతనం వివరాలు బయటపడితే ఆమె
ఉద్యోగంతోబాటు పరువూ పోతుంది.
ఆ తరవాత “పాదరసం” మీద పగ తీర్చు
కున్నప్పటికీ ప్రయోజనం ఉండదు. “పాద
రసం” చేత ఈ పని చేయించినవాడు
అహ్మదే అయిఉంటాడు, అహ్మద్ మీద పగ
తీర్చుకోవటానికని తాను తన కూతురి ద్వారా
“పాదరసం” అలీకి పరాభవం చేయిస్తే,
అహ్మద్ ఆ “పాదరసం” ద్వారానే తన
మీద పగ సాధించాడు. రెంటికీ సరి
పోయింది. తాను వెళ్ళి అహ్మద్ కాళ్ళు
పట్టుకుని, పోయిన సొత్తు తిరిగి తెచ్చు
కోవటం తప్ప దిలైలాకు గత్యంతరం లేదు.
పగ సాధించుకున్నాడు గనక అహ్మద్ తనతో
రాజీకి రావచ్చు.

“ఇప్పుడే పస్తా,” అని కూతురికి చెప్పి
దిలైలా అహ్మద్ ఇంటికి వెళ్ళింది.

దిలైలా అహ్మద్ ఇంటికి చేరేసరికి అహ్మద్,
హసన్, “పాదరసం” భోజనాలకు కూర్చుని
ఉన్నారు. ఆమెను చూడగానే అహ్మద్,
హసన్‌లు లేచి నిలబడి, తలలు వంచి సలా
ములు చేసి, “దయ చెయ్యండి, దిలైలా!
మాతోబాటు భోజనం చెయ్యండి!” అని
గౌరవంగా ఆహ్వానించారు.