సన్మానంచేసి పంపేశాడు. తరవాత ఆయన
పదివేల మంది బ్రాహ్మణులకు సంతర్పణా,
సమారాధనా చేసి, దానా లిచ్చి, వారి ఆశీ
ర్వాదాలు పొంది, తన తమ్ములతో సహా
మయసభ ప్రవేశించాడు.

అనేక దేశాలరాజులు ధర్మరాజు గొప్ప
తనాన్ని ఆమోదించి, అతనికి గుర్రాలూ,
బంగారు ఆభరణాలూ, మణులూ, అంద
గత్తెలైన స్త్రీలూ, దాసదాసీలూ మొదలైన
కానుకలు తెచ్చి సమర్పించారు. ఇలా
కానుకలు తెచ్చినవారిలో అంగ, వంగ,
కళింగ, ఆంధ్ర, పుండ్రక, కిరాత, మగధ,
మత్స్య, మాళవ, కేకయ, కరూశ,
కాంభోజ, మద్ర, పాండ్య మొదలైన
దేశాల రాజులున్నారు.

ఆలాగే అనేక మంది ప్రసిద్ధులైన
బుషులు ధర్మరాజు సభకు వచ్చి, అనేక
కథలు చెప్పారు. ఆ సమయంలో నార
దుడు, పారిజాతుడు, రైవతుడు మొదలైన

తన శిఘ్యలతో ధర్మరాజు సభకు వచ్చాడు.
ధర్మరాజు భక్తితో నారదుడికి అర్హ్య
పాద్యాలూ, ఆసనమూ, మధుపర్కాలూ
ఇచ్చి సత్కరించాడు.

నారదముని ధర్మరాజుతో రాజు చేయ
వలసిన అనేక పనులను గురించి మాట్లాడి,
దిక్సాలకుల సభలను వర్ణించి చెప్పి, రాజ
సూయయాగం చేసినవారికి స్వర్గం లభి
స్తుందనీ, హరిశ్చంద్రుడి వంటి రాజులు
ఆయాగం చెయ్యటంచేతనే ఇంద్రలోకంలో
ఉన్నారనీ చెప్పి, ఒక హెచ్చరిక కూడా
చేశాడు. అదేమిటంటే—రాజసూయం నిర్వి
ఘ్నంగా చేసినట్టయితే ఆపారమైన జన
నష్టం కలిగించే యుద్ధం వస్తుంది.

ఈ హెచ్చరిక చేసి నారదుడు ధర్మ
రాజుతో, 'రాజా, బాగా ఆలోచించి నీకు
ఏది మేలని తోస్తే అది చెయ్యి' అని,
ధర్మరాజు వద్ద సెలవు పుచ్చుకుని ద్వార
కకు బయలుదేరి వెళ్ళిపోయాడు.