ఇంతసేపూ ఏం చేస్తున్నావు? గోళ్లు గిల్లు కుంటున్నావా," అన్నది గౌరితో.

"చూడు, అవ్వా, ఎంత పాడుగు మాల కట్టానో!" అంటూ గౌరి తాను కట్టిన మాలను మూడు బారల నిడివిన చూపింది. కాని మరుక్కణం ఆమె గంప కేసి చూసి, "అరె, పూలన్నీ ఆలాగే ఉన్నాయే! ఇదేదో దయ్యపుగంప లాగున్నదే!" అన్నది.

"నువే దయ్యం లాగున్నావు! ఎవరు, తల్లి, నువు? చేసిన సహాయం చాల్లే. ఇక వెళ్ళు!" అంటూ ముసలిది గంపలో పూలనూ, గౌరి కట్టిన మాలనూ దూరంగా పారేసింది. గౌరికి సహాయం చెయ్యటానికి పెద్ద భూతం చేసిన రెండో ప్రయత్నం కూడా విఫలమయింది.

మర్నాటి నుంచి గౌరి ఇంటి వద్దనే ఉండి, మట్టిబొమ్మలు చేసి, వాటితో జీవించ నిశ్చయించింది. అమె తండ్రి జీవించి ఉండగా మట్టిబొమ్మలు చేసే వాడు. అతను పోయినాక బొమ్మల ఆచ్చులు మూలపడి ఉన్నాయి. గౌరి కొంత రేగడి మట్టి తెచ్చి, దాన్ని తన ఇంటి ముందు తడిపి పెట్టింది.

ఈసారి అరణ్యంలో ఉండే చిన్న భూతం గౌరికి సహాయం చేసి చూద్దామను కున్నది. అది చిలక రూపంలో జమిందారు