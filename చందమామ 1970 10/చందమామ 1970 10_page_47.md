“అక్కడ బాగుండదు, కిశోర్. ఈ లోకం చాలా బాగుంది. నన్ను పంపేస్తే నీకేం ఒరుగుతుంది?” అన్నది సర్పం.

“నువ్వు ఇలాటి పాడుపనులేవో చేస్తాపు. వాటికి బాధ్యుణ్ణి నేనే కద!” అన్నాడు. కిశోరుడు.

“చూడు, కిశోర్. నేను ఒంటరిగా ఉండలేను. ఒక పని చెయ్యి. గరుత్మం తుడి ఈకతో నా తలకు రెండు పక్కలా గీరు. మరి రెండు తలకాయలు మొలు స్తాయి. వాటిని గీరావంటే మరిరెండు తలలు మొలుస్తాయి. అప్పుడు నాతో నేను రకరకాల కబుర్లు చెప్పుకుంటూ కాల కేపం చేస్తాను,” అన్నది సర్పం.

“ముందు రాజకుమార్తెనూ, పరివారాన్ని వదులు,” అన్నాడు. కిశోరుడు.

రాజకుమార్తె గాని, ఆమె వెంట ఉన్న వాళ్ళు గాని సర్పాన్ని చూసి భయపడుతున్నట్టు కనిపించలేదు. రాజకుమార్తె

పాముతో వెళ్ళివస్తానని చెప్పి అందలంలో తన ఇంటికి బయలుదేరింది.

కిశోరుడు సర్పంతలను గరుత్మంతుడి ఈకతో గీరి దానికి అయిదు తలలు తెప్పించాడు. “నేనిక మనుషుల జోలికి రాను, కిశోర్. నా వల్ల నీకు ఎలాటి అపకీర్తి రాదు. నామాట సమ్ము,” అన్నది సర్పం.

కిశోరుడు తిన్నగా రాజభవనానికి వెళ్ళి, రాజుగారి గౌరవం పొంది, రాజకుమార్తెను పెళ్ళాడాడు.

సర్పం గురించి మరెక్కడా ఆందోళన పుట్టలేదు. అయితే అప్పుడప్పుడూ ఎవరో ఒకరు, “అయిదుతలల నాగేంద్రుడు కని పించాడు!” అని అనటం జరిగింది. చాలా మంది దాన్ని దేవుడుగా స్మరించి పూజించారు. అయిదుతలలు ఆ నోటా ఆ నోటా పది పన్నెండు తలలూ, వెయ్యి తలలూ కూడా అయాయి. నాగేంద్రుణ్ణి గురించి ఎన్నో కథలు కూడా పుట్టాయి.