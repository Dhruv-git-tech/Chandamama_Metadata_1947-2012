చక్రవడ్డి

ఒక ఊళ్ళ ఒక వర్తకుడు ఉండేవాడు. అతను పేదవాళ్ళకు రూపాయి, అర్ధా అప్పుపెట్టి నెలకు రెట్టింపు చొప్పిన చక్రవడ్డితో తీసుకునేవాడు.

కొట్టు మీదికి బేరానికి వచ్చిన ఒక పెద్దమనిషి, “ఏమయ్యా, పావుకారూ? నువు చక్రవడ్డి పుచ్చుకోవటమేనా ఇవ్వటం కూడా ఉందా?” అని అడిగాడు.

“అదేం మాట, పంతులుగారూ? పుచ్చుకునేటప్పుడు పుచ్చుకుంటాను, ఇచ్చే టప్పుడు ఇస్తాను,” అన్నాడు వర్తకుడు.

అ పెద్దమనిషి కొన్ని నరుకులు కొని డబ్బిచ్చాడు.

“నేను మీ కంకో అర్థణా ఇవ్వాలి. గుర్తుంచుకోండి,” అన్నాడు వ్యాపారస్తుడు.

“తరవాత వడ్డీతో నహా ఇద్దువుగానిలే!” అంటూ ఆ పెద్దమనిషి వెళ్ళిపోయాడు.

రెండేళ్ళు గడిచాయి. ఆ పెద్దమనిషి వచ్చి, “ఏమయ్యా, నా బాకీ తీరుస్తావేమిటి? మరిచిపోయావా? రెండేళ్ళ క్రితం నాకు అర్థణా బాకీ ఉన్నావు!” అన్నాడు.

వ్యాపారస్తుడు ఒక రూపాయి తీసి ఇవ్వబోయాడు.

“లెక్క సరిగా కట్టవయ్యా! నెలకు నెలకూ అనలును రెట్టింపు చెయ్యి,” అన్నాడు పెద్దమనిషి.

లెక్క కడితే వ్యాపారస్తుడు పెద్దమనిషికి రెండు లక్షల అరవైరెండువేల నూటనలభి నాలుగు రూపాయలు ఇవ్వవలసి వచ్చింది.

వ్యాపారస్తుడు తన వడ్డీవ్యాపారం మానే పరతు మీద పెద్దమనిషి ఆ మొత్తాన్ని విడిచిపెట్టాడు!

—వై. వీరేంద్రనాథ్