లన్నీ తిరిగింది, కాని ఎక్కడా ఒక్క ఎండుపుల్ల కనిపించలేదు. అందుచేత ఆమె వట్టిచేతులతో ఇంటికి పోయింది.

ఆ రోజు వృధాగా పోయింది. ఇక పుల్లలు ఏరి డబ్బు సంపాదించటం సాధ్యం కాదనీ, తన మీద ఎవరో పోటీకి వచ్చారనీ గౌరికి అనిపించింది. ఆరణ్యంలోకి పోవచ్చు గాని, గౌరికి ధైర్యం చాలలేదు. ఇంకేదన్నా పని దొరుకుతుందేమోనని గ్రామంలో తిరుగుతూండగా ఒక ముసలిది తన ఇంటి బయట అరుగు మీద కూర్చుని పూల దండలు కట్టుతూ కనిపించింది. ఆమె పక్కన తట్టలో పూలున్నాయి. ముసలి

దానికి వేళ్ళు స్వాధీనంలో లేకపోవటంచేత పూలమాలలు కట్టటం ప్రయాసగా ఉండటం గౌరి గమనించింది.

“అవ్వా, నీ కెందుకు శ్రమ? నేను నీకు మాలలు కట్టిపెట్టుతాను. నీకు తోచి నది ఇయ్య,” అన్నది గౌరి.

“ఏం చెయ్యను, తల్లి? ఇది నా వృత్తి. వేళ్ళు స్వాధీనంలో ఉండటం లేదు. నీకు చాతనయితే మాలలుకట్టి, అంగడిలో ఆమ్మి డబ్బు తీసుకురా. వచ్చిన డబ్బులో నాలుగోపంతు నీకిస్తాను,” అన్నది ముసలిది.

ఆమె గౌరిని అరుగు మీద కూర్చోబెట్టి, తన పని చూసుకునేటందుకు ఇంట్లోకి వెళ్ళింది.

కిందటి రోజు గౌరికి సహాయం చెయ్య టానికి వ్యర్థప్రయత్నం చేసిన భూతం ఇవాళ మళ్ళీ సహాయం చెయ్య నిశ్చయించు కున్నది. గౌరి గంపలో నుంచి ఒకొక్కక్క పువ్వు తీసినప్పుడల్లా భూతం ఆ గంపలో ఒకొక్కక్క పువ్వు వేస్తూ వచ్చింది.

కొంతసేపయాక ముసలిది బయటికి వచ్చి, “అస్తమానం కావస్తున్నది. ఇంకా మాలలు కట్టటం పూర్తి కాలేదా? గంపలో పూలు గంపనిండా అలాగే ఉన్నాయే?