ఒక గ్రామంలో కిశోరు డనే కుర్రవాడుండేవాడు. వాడికి ఎవరూ లేరు. అందుచేత వాడు ఉన్న చోట ఉండకుండా దేశాలుపట్టి తిరుగుతూ ఉండేవాడు. వాడికి కొత్త చోట్లన్నా, కొత్త కొండలన్నా, కొత్త నదులన్నా, కొత్త మనుషులన్నా ఎంతో ఇష్టం. ఎవరు పలకరించినా వాళ్ళతో కిశోరుడు ఆప్యాయంగా మాట్లాడేవాడు.

ఒకరోజు వాడు ఒక వృద్ధుడితో మాట్లాడతూ, “తాతా, నేను చూడని దేశం లేదు. ప్రపంచమంతా చూశానను కో. ఇంకా చూస్తాను,” అన్నాడు.

దాని కా వృద్ధుడు, “బాబూ, ఈ ప్రపంచాన్ని ఎవరైనా చూడవచ్చు. దీనికి దిగు వన ఇంకా ఏడు ప్రపంచాలున్నాయి. ఆవి చూసినవాడు గౌప్పవాడు!” అన్నాడు.

ఆ క్షణం నుంచి వాడికి భూమి అడు గున ఉన్న ప్రపంచాలు చూడాలనిపిం

చింది. కిందిలో కాలకు పోవాలంటే ఎక్కడో బిలా లున్నాయని వాడు ఎవరో చెప్పగా విన్నాడు. అందుచేత వాడు దేశసంచారం చేస్తూ, ఎక్కడ ఏ బిలం ఉందని తెలిసినా అందులోకి దిగి చూశాడు. కాని అన్ని బిలాలూ కొంత లోతున ఆగిపోయాయి.

ఇలా ఉండగా ఒకరోజు కొన్ని కొండల మధ్య వాడి కొక గుహ కనబడింది. ఆ గుహలో ఏమున్నదని కిశోరుడు అక్కడ పశువులు కాస్తున్నవాళ్ళని అడిగాడు.

“అది పాతాళగుహ,” అన్నారు వాళ్లు.

“అందులోకిపొతే పాతాళం వస్తుందా?”

అని అడిగాడు కిశోరుడు.

“ఏమో, ఎవరుచూశారు? అందులోకి ఎవరూపోరు,” అన్నారు పశువులకాపర్లు.

కిశోరుడు ఆ గుహలోకి ప్రవేశించాడు. కొంత దూరం పోయాక గుహలో నుంచి కిందికి దిగి పోయే బిలం కనిపించింది.