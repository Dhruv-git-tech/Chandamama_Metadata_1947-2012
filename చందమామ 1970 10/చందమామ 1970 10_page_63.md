“ నా భర్త్ర ఎటువంటి కర్కోటకు డను కున్నారు? భోజనం చేసిన తరవాత నేను తమలపాకుల ఈనెలు తీసి, చిలకలు చుట్టి తన కివ్వాలట! తమలపాకుల ఈనెలు తీసేటప్పుడు చేతులు కోసుకుపోవూ? అది కూడా తెలీదు ఆ మనిషికి!” అన్నది మూడోకూతురు.

ఈ కూతుళ్ళ విషయంలో ఏం చెయ్యాలో తల్లికీ, తండ్రికీ పాలుబోలేదు. వాళ్ళను అతి రూపంగా పెంచటం తమదే తప్పు అని వాళ్లు తెలుసుకున్నారు. తమ కూతుళ్ళ ఈ ప్రవర్తనకు కారణం తామే అని తెలిస్తే లోకం తమనే నిందిస్తుంది.

కూతుళ్ళకు బుద్ది చెప్పి, కాపరాలకు పంపటం ఎలాగా అని తల్లి ఆలోచించి, ఒక నిర్ణయానికి వచ్చింది.

ఆ రాత్రి అందరికీ భోజనాలు వడ్డించి చివరకు తల్లి కూర్చున్నది. ఆమె పాత్రలలో మిగిలినదంతా తన పళ్ళెంలో దిమ్మరించు కుని, అంతా తినేసి, చెయ్యి కడిగేసుకుని, గుడ్ల నీరు కుక్కుకుంటూ ఒక మూల కూర్చున్నది.

ఈ సంగతి గమనించి కూతుళ్ళు, ముగ్గురూ తల్లి దగ్గిరకుపోయి, “ఏమమ్మా? ఏం జరిగింది? ఎందు కేడుస్తున్నావు?” అని అడిగారు.