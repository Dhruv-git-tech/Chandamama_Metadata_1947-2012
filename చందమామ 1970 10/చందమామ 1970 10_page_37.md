ఒక ఇంటి నుంచి కాస్త మంచి ఆహారం వాసన కొట్టింది. వాడా వాసనను బట్టిలోపలికి వెళ్లి, వంట ఇంట్లో తయారుగా ఉన్న వంటకాలను చూశాడు. అక్కడ ఎవరూ లేరు. వాడు ఒక పాత్ర తీసుకుని ఆవురావురుమని తినసాగాడు. ఇంతలో ఎవరో వచ్చి, "దొంగ, దొంగ!" అని కేకలు పెట్టి, కురంగుణ్ణి పట్టుకుని, చావగొట్టి, కారా గృహంలో పెట్టించారు.

కురంగుడికి ఏమి చెయ్యటానికి పాలు పోలేదు. తిరిగి తిరిగి వాడు అలసిపోయాడు. ఆకలి దహించుకు పోతున్నది. ఏ చెట్టు ఆకులో, దారి పక్క గడ్డో మెయ్యటానికి జింక కాదు, మనిషి.

కొందరు యాచకులు ఇంటింటా తిండి ఆడుక్కుంటూ ఉండటం కురంగుడు చూసి, తాను కూడా ఆదే పని చేశాడు. కొందరు వ్యాణ్ణి చూసి, "రాయిలాగా ఉన్నావు. ఏదన్నా పని చేసి పాట్ట పోసుకోలేవా?" అని తిట్టారు. ఎవరో ఇల్లాలు వాడికి పాచిపోయిన ఆహారం పెట్టింది. అది తినగానే కురంగుడికి వాంతి అయింది. రాజుగారి ఇంట తాను జింక రూపంలో ఉన్నప్పుడు వంటకాలు ఎంత మంచి వాసన కొట్టేవో వాడికి గుర్తున్నది.

ఎక్కడికి వెళ్ళాలో తెలీక వాడు రాజు భవనంలో ప్రవేశించ బోయాడు. కాని ద్వారపాలకులు వాణ్ణి అడ్డగించారు.

“నేను ముందు ఇక్కడ ఉన్నవాణ్ణే!” అని వాడు చెబితే వాళ్ళు విరగబడినవ్వారు.

జింక రూపంలో ఉండగా తనపట్ల ఎంతో శ్రద్ధచూపినవాళ్ళు మనిషి అయినాక తనను హీనంగా చూడటం అతడికి అర్థం కాలేదు.

రాజభవనర ఆవరణలో ఆడుగు పెట్టలేక కురంగుడు మనిషి సాంగత్యం కోసం వీధి వెంట నడిచేవాళ్ళ వెంట పడ్డాడు. వాళ్ళు అది గమనించి వాణ్ణి తరిమి కొట్టారు. కొందరు వాడికి పిచ్చి పట్టిందనుకున్నారు.