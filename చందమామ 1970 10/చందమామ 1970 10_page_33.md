రిస్తూ వారి కేసి పరిగెత్తుకు రాసాగింది. రాజూ, అతడి పరివారం వీధి అంచుకు పోయి కత్తులూ, బాణాలతో దాన్ని ఎదురుక్కనేందుకు సిద్ధం కాసాగారు.

ఖాడ్గవర్మ జీవదత్తుణ్ణి హెచ్చరించి కత్తి దూసి, వేగంగా తనను సమీపిస్తున్న మదపు టేనుగు కేసి మెరుపులా దూకి, దాని కాళ్ళు సందుగా పోయి, చటుక్కున దాని తోక పట్టుకుని కత్తితో వెనకకాళ్ళలో ఒకదాని మీద బలంగా కొట్టాడు. అదే సమయంలో జీవదత్తుడు ఏనుగు తొండం పట్టుకుని, ఒక్క ఊపున దాని కుంభస్థలం మీదికి ఎగిరిపోయి, దండంతో దాని తల మీద గట్టిగా మోదాడు.

ఏనుగు భయంకరంగా ఒక్కసారి ఘంక రించి ఖాడ్గవర్మను తొండంతో వడిసి పట్టుకునేందుకు వెనుదిరగ బోయింది. కాని అంతలో అతడు దాని రెండవ కాలును కూడా కత్తితో నరికాడు. అదే సమయంలో

జీవదత్తుడు దాని తల మీద మరోసారి బలంగా దండంతో కొట్టాడు. ఏనుగు వెనక కాళ్ళు తెగటంతో వెనక్కు విరుచుకు పడ బోయి, తల మీద బరువుగా తగిలిన దెబ్బకు ముందుకు ఒరిగి—చివరకు పట్టు తప్పి పక్కకు పడిపోయింది.

మరుక్కణాన రాజప్రాసాదం మీది నుంచి హర్షధ్వానాలు వినిపించినై. ఖాడ్గ, జీవ దత్తులు తలలెత్తి చూశారు. రాజకుమారి పద్మావతి తన చెలికత్తెలతో కలిసి వాళ్ళిద్దరి మీదా పూలుజల్లింది. ఆ దృశ్యం చూసిన పద్మసేనమహారాజు సంతోషంతో, “కుమా రికి యిన్నాళ్ళకు తనకు నచ్చిన మహా వీరుడు కనిపించాడు!” అన్నాడు.

“మహారాజా, వీరు డొకడుకాదు, యిద్దరు! యువరాణికి యీ ఇద్దరిలో ఎవరు నచ్చినట్టు? మీరు ఏకాంతంగా మాట్లాడి చూడండి,” అన్నాడు మంత్రి సోమదేవుడు.

—( ఇంకావుంది)