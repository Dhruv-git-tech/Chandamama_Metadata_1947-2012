కురంగుడి కిప్పడు మానవ జన్మ మీద పూర్తిగా విరక్తి కలిగింది. కాపలావాళ్ళు అజాగ్రత్తగా ఉన్న సమయంలో వాడు కారా గృహం నుంచి తప్పించుకుపోయి, అరణ్యం చేరుకుని, ఆశ్రమంలో ఉన్న ముని కాళ్ళ పైన పడి, “స్వామీ, నాకీ మానవ జన్మ వద్దు. నన్ను తిరిగి జింకగా మార్చండి,” అని ఏడ్చాడు. ముని కమండలోదకం చల్లి కురంగుణ్ణ తిరిగి జింకగా మార్చేసి, దాన్ని తన ఆశ్రమంలోనే ఉండనిచ్చాడు.

బేతాళు డీ కథ చెప్పి, “రాజా, మానవ జన్మ గురించి కురంగుడి అభిప్రాయం మారిపోవటానికి మూలకారణ మేమిటి? ఒకసారి మనిషి అయినవాడు తిరిగి జింక కావటానికి సిద్ధపడ్డాడంటే, మనిషి జన్మ నిజంగా ఉత్తమజన్మ కాదనుకోవాలా? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “కురంగుడు మానవ జన్మ గురించి అభిప్రాయం మార్చు కోవటానికి రెండు భిన్నకారణాలున్నాయి. సుఖమే జీవిత పరమార్ధ మనుకున్నట్టయితే, హిన్నప్రాణులు సుఖపడినంతగా మానవులలో చాలామంది సుఖపడరు. వారికి కలిగే కష్టాలు సంస్కారంతో ఎదుర్కోవలసినవి. అలాటి మానవ సంస్కారం కురంగుడికి లేదు. మరొక కారణం ఏమిటం టే, కురంగుడు తన కర్మ పరిపాకం ద్వారా మానవ జన్మ ఎత్తినవాడు కాడు. ముని యొక్క తపశ్శక్తి కారణంగా అతనికి మానవరూపం లభించింది. అందు చేత మానవ జీవితం అతనికి ఏ మాత్రమూ అతకదు. అందుకే అతను జింకగా మారటానికి తహతహలాడాడు,” అన్నాడు.

రాజుకు ఈ విఘంగా మౌనభంగం కలగ గానే బేతాళుడు శవంతో సహా మాయమై, మళ్ళీ చెట్టెక్కాడు. (కల్పితం)