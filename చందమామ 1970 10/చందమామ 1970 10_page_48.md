రాజ్యార్థుడు

పూర్వం రత్నగిరి రాజుకు లేకలేక కవల పిల్లలు కలిగారు. రాజు వారికి అజయ సింహడూ, విజయసింహడూ అని పేర్లు పెట్టి ఎంతో గారాబంగా పెంచాడు.

రాజు తన కొడుకులకు తగిన గురువు లను ఏర్పాటు చేసి, రాచవిద్యలన్నీ శ్రద్ధగా నేర్పించాడు. అన్ని విద్యలలోనూ ఇద్దరూ సమమైన ప్రావీణ్యం ప్రదర్శించారు.

వాళ్ళకు యుక్తవయను వస్తున్న కొద్దీ రాజుకు ఒక సమస్య పట్టుకున్నది. తన అనంతరం వారిలో ఎవరు రాజు కావాలి?

ఆయన గురువులను అడిగి చూశాడు.

"మహారాజా, అజయ విజయులలో మాకు ఏమాత్రమూ తేడా కనిపించ లేదు. ఇద్దరూ అన్ని విద్యలలోనూ తూచినట్టు సమంగా ఉన్నారు," అన్నారు గురువులు.

ఈ మాట విని రాజు నిరాశ చెంది, మంత్రితో తన సమస్య గురించి చెప్పాడు.

"మహారాజా, అజయ విజయుల పట్ల మీకు సమమైన ప్రేమ ఉండటం చేతనే మీకీ సమస్య ఏర్పడింది. కనుక ఇప్పుడు మనం తెనుకోవలిసిన దేమంటే, అజయ విజయులలో ఎవరికి మీ పైన ఒక్క పిసరు హెచ్చు ప్రేమ ఉన్నదని! ఎవరికి మీ పైన ప్రేమ హెచ్చుగా ఉంటే వారినే యువ రాజుగా చెయ్యండి," అన్నాడు మంత్రి.

"నా కొడుకు లిద్దరూ నన్ను సమంగానే ప్రేమిస్తున్నారనుకుంటున్నాను. వారి ప్రేమలో, ఒకవేళ, కాస్త హెచ్చు తగ్గులుంటే ఆది మనం తెలుసుకునేదెలా?" అని రాజు అడిగాడు. అందుకు మంత్రి ఒక ఉపాయం ఆలోచించి చెప్పాడు.

ఒకనాడు రాజు వేటకని బయలుదేరుతూ అజయ, విజయుల నిద్దరినీ తన వెంట తీసుకుపోయాడు. మంత్రి కూడా వారి వెంట బయలుదేరాడు.