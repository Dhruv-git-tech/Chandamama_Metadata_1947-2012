ఈ ఇద్దరు ఆపరిచిత యువకుల ధైర్యసాహసాలూ, నైపుణ్యం రాజుగారి పరివారంలో చాలామందిని ఆశ్చర్యపరిచినై. కాని, వేట ఉత్సాహంలో ఎవరూ యీ సంగతి రాజుకు చెప్పలేదు. ఆందరికన్న ముందు పద్మసేనమహారాజూ, కొంచెం వెనగ్గా మంత్రి సోమదేవుడూ గుర్రాలను దూకిస్తూ ముందు పోతున్నారు. వారికి హాతాత్తుగా ఒక గుబురు పాదలోంచి సింహగర్జన విని పించింది. సింహం పొద నుంచి బయట పడుతుందన్న నమ్మకంతో రాజూ, మంత్రి ఈటెలను ఎత్తిపట్టుకుని సిద్ధంగా వున్నారు. కాని, వారనుకున్నట్టు ఆ పొదలోంచి ఒక

సింహం కాక, రెండు సింహాలు ఒకేసారి వాళ్ళ గుర్రాల మీదికి లంఘించినై.

పద్మసేనరాజూ, సోమదేవుడూ ఈటెలను సింహాల కేసి విసిరే లోపల గుర్రాలు బెదిరి, వెనక్కు తిరగబోయి ఒకదాన్నోకటి థికొట్టుకునై. రాజూ, మంత్రి పట్టుతప్పి వాటి మీది నుంచి కిందికి పది పోయారు. సింహాలు నోళ్ళు తెరిచి వాళ్ళమీదికి దూకేంతలో వెనక నుంచి ఖఢగ్గవర్మా, జీవదత్తుడూ భయంకరంగా ఆరుస్తూ ముందు కురికి, వాటి వెనకకాళ్ళను పట్టుకుని చేత నున్న ఆయుధాలతో వాటి తలల మీద గట్టిగా కొట్టారు. సింహాలు రెండూ నేల మీద పడి గిలగిల తన్నుకోసాగినై.

పద్మసేనమహారాజూ, మంత్రి అంత సాహసంతో సింహాల నెదుర్కున్న ఖఢగ, జీవదత్తుల కేసి ఆనందాశ్చర్యాలతో చూశారు. పరివారం అంతా వాళ్ళ చుట్టూ మూగారు.

పద్మసేనమహారాజూ యువకు లిద్దర్నీ ఉద్దేశించి, “మీ ధైర్యసాహసాలే కాక, సింహాలను చంపటంలో మీరు కనబరిచిన నైపుణ్యం కూడా నన్నెంతగానో ఆనంద పరుస్తున్నది. నా రాజ్యంలో యింత గొప్ప వీరు లున్నారన్న సంగతి, ఈ నాటివరకూ నాకు తెలియదు,” అన్నాడు.