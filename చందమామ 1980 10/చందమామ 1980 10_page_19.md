చూశారు. సమరసేనుడు, సైనికులకు హెచ్చరిక చెబుతూనే, వేగంగా పోయి ఒక చెట్టు మీదికి ఎగబాకాడు. సైనికులు కూడా అతడి వెంట చెట్టు మీదికి వెళ్ళారు. ఆ మరుక్కణం చిన్న ఏనుగుల మంద ఒకటి ఘంకరిస్తూ, ఆ ప్రదేశానికి వచ్చింది.

అరణ్యంలో చాలా చోట్ల రేగిన మంటల్లో చిక్కుకోకుండా ఏనుగులు పారిపోతున్నవి ! వాటి కాళ్ళ తాకిడికి భూమి ప్రతిధ్వనిస్తున్నది. చిన్న చిన్న మొక్కలూ, పొదలూ, తుప్పలూ వాటి కాళ్ళకింద పడి నుగ్గునుగ్గు అయిపోతున్నవి.

చెట్లపైకి ఎగబాకిన సమరసేనుడూ, సైనికులూ ఆ ఏనుగుల మందను చూసి హడలిపోయారు. క్షణ కాల మాత్రం, చెట్టెక్కడం ఆలస్యం అయితే, ఏనుగుల కాళ్ళకింద పడి మనం కూడా పిండి పిండి అయిపోయే వాళ్ళం కదా ! అదృష్టం బావుండి చేరువనే చెట్టు

వుండటం చేత బతికి బయట పడ్డాం; అనుకున్నారు వాళ్ళు.

మరికొంత సేపటికి ఏనుగుల మంద ఆ ప్రదేశం వదిలిపోయింది. అయినా సమరసేనుడికి, భయకంపితులై వున్న సైనికులకూ చెట్టు మీది నుంచి దిగడానికి భయంగానే వున్నది.

ఏ నుగుల ఘంకార శబ్దం బాగా దూరమైపోయాక, యింకా గుండెలు పీచు పీచు మంటూండగా సమరసేనుడూ, సైనికులూ చెట్టుమీది నుంచి కిందికి దిగారు. వాళ్ళు దిక్కులు చూస్తూ, ఎక్కడ ఏ పాటి చప్పుడు అయినా హడలిపోతు న్నారు. ఈసారి మళ్ళీ తాము అనుసరించి వస్తున్న కాలిబాట కోసం వెతికారు కాని, దాని ఆనవాలే కనబడలేదు. ఏనుగుల పాదాల కింద నలిగి ఆ ప్రదేశ మంతా చదునైపోయి, అంతా ఒకటిగానే కనబడుతున్నది. ఇప్పుడేం చేయాలి ? అన్న ప్రశ్న ఎదురై అందరూ దిక్కులు చూడసాగారు.

—(ఇంకా వుంది)