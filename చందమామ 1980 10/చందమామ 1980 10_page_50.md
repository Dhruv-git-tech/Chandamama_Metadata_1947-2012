ఈడు వాడే అయి వుండేవాడు. ఇతనే అతనే మోనని పేదరాశి పెద్దమ్మకు తోచింది.

ఆమె ఇందుమతిని చాటుకు పిలిచి, '‘అమ్మా, మీ రెవరు? నీ భర్తకు ఏం పని?'' అని అడిగింది.

‘‘నేను పురందర రాజకుమార్తెను. నా పేరు ఇందుమతి, నా భర్త ప్రచ్ఛ న్నంగా తిరుగుతూన్న రాజకుమారుడు, ''అన్నది ఇందుమతి.

‘‘నీ భర్త ఏదేశపు రాకుమారుడు?'' అని అడిగింది పేదరాసి పెద్దమ్మ, అత్రంగా.

‘‘అది నాకూ తెలియదు. నేను నా భర్తను అడగలేదు. మేము చాలా రోజు లుగా ప్రయాణం చేస్తున్నాం,'' అన్నది ఇందుమతి.

పెద్దమ్మ అనుమానం దృఢపడింది. ఆమె దివాణానికి వెళ్ళి కళింగరాజుతో, ‘‘మహాప్రభూ, మా ఇంటికి ఒక కుర్ర వాడు భార్యతో సహా వచ్చాడు. చిన్న

తనంలో దొంగలు ఎత్తుకుపోయిన మీ కుమారుడే నని నాకు అనుమానంగా ఉన్నది,'' అని చెప్పింది.

‘‘ఆ భార్యాభర్తలను ఒకసారి ఇక్కడికి తీసుకురా, ''అన్నాడు రాజు.

ఆ సాయంకాలమే పేదరాశి పెద్దమ్మ సుదర్శనుణ్ణీ, ఇందుమతినీ రాజాంతః పురానికి తీసుకుపోయింది. సుదర్శనుణ్ణి చూడగానే కళింగరాజు, ఆయన భార్యా చాలా ముచ్చట పడ్డారు. అతనిలో రాజుకు రాణి పోలికలూ, రాణీకి రాజు పోలికలూ కనిపించాయి.

‘‘నాయనా! నువు మా కొడుకువే! మా దగ్గిరే ఉండిపో!'' అన్నాడు కళింగ రాజు. సుదర్శనుడు ఒప్పుకున్నాడు.

సుదర్శనుడికి యువరాజ్యాభిషేకం చేశారు. పురందర దేశానికి ఈ శుభవార్త చేరగానే, అక్కడి మంత్రి, ‘‘నేనప్పుడే చెప్పలేదా? మనకు కళింగ యువరాజు ఆల్లుడు కావటం ఎంత అదృష్టం!'' అన్నాడు.