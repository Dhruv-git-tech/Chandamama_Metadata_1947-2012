బేతాళుడు ఈ కథ చెప్పి, 'రాజా, నరసింహవర్మ ఏమన్న ధర్మపరుడు? ధర్మపరుడు అయిన వాడు జయదేవుడు సూచించిన దుర్మార్గానికి ఒప్పుకుంటాడా? అలా చేసి అతను తనకు గల కీర్తిని ఎందుకు బుగ్గిపాలు చేసు కున్నాడు? మణిమంతుడి లాటి బలవం తుణ్ణి నిర్వీర్యుణ్ణి చేయాలన్న ఉద్దేశం తోనా? ఈ సందేహానికి సమాధానం తెలిసికూడా చెప్పక పోయావో నీ తల పగిలిపోతుంది," అన్నాడు.

దానికి విక్రమార్కుడు, 'నరసింహ వర్మ జయదేవుడి పథకాన్ని అమలు చేసి ధర్మం తప్పాడనటానికి వీల్లేదు. ధర్మ నిర్ణయం పరిస్థితులకు అనుగుణంగా జరగాలి. శోణపురాన్ని శత్రువుల నుంచి కాపాడటం జయదేవుడి ధర్మం. ఆ పని చేసే శక్తి జయదేవుడికి చాలినంత లేని కారణం చేత అతను నరసింహవర్మ సహాయం అర్థించాడు. అతనికి సహాయం చెయ్యటం తన ధర్మంగా నరసింహవర్మ

భావించాడు. అది ధర్మయుద్ధంతో సాధ్యం కానప్పుడు, అధర్మయుద్ధం అవ సరమయింది. నరసింహవర్మ జయదేవుడి ఎత్తుగడను నిరాకరించి యుద్ధం మాని వెళ్ళిపోయి వుంటే, అతను మణి పురరాజు పట్ల ధర్మంగా ప్రప్పర్తించిన వాడు అనిపించుకునే వాడేమో గాని, జయదేవుడి పట్ల అధర్మంగా ప్రవర్తించిన వాడే అయేవాడు! నిజానికి నరసింహ వర్మ పూనుకున్నది జయదేవుడి పట్ల తన ధర్మం నిర్వర్తించటానికి గద! అదే అతను చేశాడు. ఆ మాటకు వస్తే యుద్ధం చెయ్యటమే అధర్మం అనవచ్చు. సామంతో పని జరగకపోతే దండం అవలంబించినట్టే, ధర్మయుద్ధంతో ధర్మ నిర్వహణ సాధ్యం కాకపోతే ఆ పనిని అధర్మయుద్ధంతో నిర్వహించటం తప్పుకాదు!' అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాడు. —(కల్పితం)