అక్క ఆవుతుంది. తన కూతుర్చి నీకు ఇస్తామని అడగటానికి వచ్చింది," అన్నది గొప్పగా.

ఆ రాత్రి రామకోటి తన తల్లితో, "ఇన్నాళ్ళూ మనం ఎరగని ఈ బంధువు నాకు పిల్లనిస్తానని వచ్చిందంటే, అది మనమీది అభిమానంతో కాదు, నన్ను సొంతం చేసుకుని మీ నుండి వేరు చేద్దా మనే! నాకు ఈ సంబంధం వద్దు!" అన్నాడు, ఆ చుట్టానికి వినిపించేలాగే.

తెల్లవారగానే ఆ చుట్టం వెళ్ళి పోయింది.

వారం తిరిగి రామకోటి మళ్ళీ పట్టం నుంచి వచ్చే సరికి, ఎవరో ఒకతను కుర్చీలో కూర్చుని పత్రిక చూస్తున్నాడు.

అవతారంచూస్తే మోతుబరిలా వున్నాడు. అతను రామకోటిని చూసి, "ఏమోయ్, ఇదేనా రావడం?" అని పలకరించాడు.

ఇంతలో శాంతమ్మ లోపలి నుంచి వచ్చి, "కోటీ, ఇతను నా పినతల్లి కొడుకు నాగభూషణం, తన కూతుర్చి నీకిస్తానని వచ్చాడు." అని రామకోటికి పరిచయం చేసింది.

రామకోటి తల్లితో, "అమ్మా, ఇప్పుడప్పుడే నేను పెళ్ళి చేసుకోదలచలేదు. ముందు కమల పెళ్ళి కావాలి," అని, నాగభూషణంతో, "నాగభూషణంగారూ, ఈ రూపంగానైనా ఇన్నేళ్ళయాక మేం మీకు కనిపించాం! నాలుగు రోజు లుండి మరీ వెళ్ళండి," అన్నాడు.