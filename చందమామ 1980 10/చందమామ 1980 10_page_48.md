కోనంటాడూ ? మీరు సంశయించక అతన్ని అడిగి చూడండి !'' అన్నది రాణి చిరుకోపంగా.

మంత్రి ఇందుమతిని వెంట పెట్టుకు పోయి సుదర్శనుడితో పెళ్ళి ప్రస్తావన చేశాడు. మొదట తెల్లబోయి తరవాత సుధర్శనుడు పెళ్ళికి ఒప్పుకున్నాడు. రాజూ, రాణీ పొందిన ఆనందానికి మేర లేదు. దగ్గిరలో ఉన్న శుభముహూర్తాన బీద బ్రహ్మచారి సుదర్శనుడికీ, రాజకు మార్తె ఇందుమతికీ వివాహం జరిగింది.

ఒక ఏడాదిపాటు సుదర్శనుడు సమస్త సుఖాలూ అనుభవించాడు. తర వాత అతని కష్టాలు ప్రారంభమయాయి.

ఒక రోజు ఇందుమతి తన భర్తతో, ''ఏమండీ? ఇట్లా ఎంతకాలం మనం ఇక్కడ కూచుంటాం? మన రాజ్యానికి మనం పోదాం పదండి !'' అన్నది.

సుదర్శనుడు నిర్వాంతపోయి, ''మన రాజ్యమా?'' అన్నాడు.

''అవును. మీరు మహారాజులని నాకు పెళ్ళికాక పూర్వమే తెలుసు లెండి! ఎంతకాలం ఆడతారీ నాటకం?'' ఆంటూ ఇందుమతి, మంత్రి పెట్టిన పరీక్షలు వివరించి చెప్పింది. ఆదంతా వింటుంటే సుదర్శనుడికి మతిపోయినట్టయింది.

కాని తన భార్యకు యిప్పుడొక రాజ్యం చూపక తప్పదు. ఆ మెతో నిజం చెప్పెయ్య వచ్చు. కాని ఆమె నొచ్చు