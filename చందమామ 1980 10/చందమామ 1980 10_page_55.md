నాకు బలి యియ్యకపొయావో, నిశ్చయంగా నీకు ఘోరమైన శాపం యిస్తాను. మహాత్ముడైన ఇక్వాకుడి వంశాన పుట్టి, మాట నిలబెట్టుకోలేక పొయాడన్న అపకీర్తి తెచ్చుకోకు! వస్తా!'' అంటూ వరుణుడు వెళ్ళి పొయాడు.

మరికొంత కాలం గడిచింది. రోహితుడికి పుట్టు వెంట్రుకలు తీసి వయసు వచ్చింది. హరిశ్చంద్రుడూ, భార్యా, తొడమీద కూర్చుని కుర్రవాడూ చూడా కరణం వేడుకలో ఉండగా వరుణుడు వచ్చి. ''రాజా, పిల్లవాడికి పుట్టువెంట్రుకలు తీయిస్తున్నావు గద! ఆలస్యం దేనికి? యజ్ఞం ప్రారంభించు,'' అన్నాడు.

హరిశ్చంద్రుడు తడువుకోకుండా, ''ఆ మాట నాకు గుర్తులేక పోలేదు. కాని ఈ పిల్లవాడు యాగపశువుగా పనికిరాడు. ఉపనయనం జరిగితే గాని వీడికి ద్విజత్వం రాదు. అంతదాకా ఏడు నాలుగో వర్ణం వాడి కిందనే లెక్క, కర్మ బాహ్యుడు,'' అన్నాడు.

బ్రాహ్మదికి ఎనిమిదేళ్ళకూ, కృత్రియుడికి పదకొండేళ్ళకూ, వైశ్యుడికి పన్నెం డేళ్ళకూ ఉపనయనం జరగాలని శాస్త్రాలు నిర్ణయించాయి. గనక, పద కొండో ఏట రోహితుడికి ఉపనయనం జరిపించి, శాస్త్రోక్తంగా యజ్ఞం చేసి, ఆందులో వాణ్ణి బలిపశువును చేసి ఇచ్చు కుంటాననీ, ఇప్పటికి వెళ్ళిరమ్మనీ హరిశ్చంద్రుడు వరుణుడితో అన్నాడు.

వరుణుడు ఈ మాటకు తృప్తిపడి వెళ్ళిపొయాడు. తర వాత హరిశ్చంద్రుడు తన కొడుకును చూసుకుని అనందిస్తూ కాలం వెళ్ళబుచ్చాడు.

కాలక్రమాన కుర్రవాడికి పదేళ్ళు నిండి, పదకొండవ ఏడు ప్రవేశించింది. హరిశ్చంద్రుడు గుండె పిచు పిచు మంటూ, వాడికి శాస్త్రోక్తంగా ఉపనయనం జరిపించాడు.

వరుణుడు వచ్చి యజ్ఞం చెయ్యమని కూర్చున్నాడు.