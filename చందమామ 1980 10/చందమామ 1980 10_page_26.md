బయలుదేర దీసింది. వాళ్ళు ఇంటికి తాళం పెట్టి, వెళ్ళిపోయారు.

ఇంతలో హోరుగాలితో వర్షం ఆరంభమయింది. ఆ రొదలో భూపతి రెడ్డిగారి పెరటి తలుపు పగలగొట్టడం ఎవరికీ వినిపించలేదు. భూపతి లోపలికి వెళ్ళి, దొరికిన నగలు మూట గట్టుకుని, వర్షం లోనే చీకట్లో కలిసిపోయాడు.

భూపతి తన కథ ముగిస్తూ, “హరి కథా కాలకేపం వాళ్ళ కొంప. కూల్చింది. నా నగల మూట ఇప్పుడు గజపతి దగ్గిర ఉన్నదని నాకు తెలుసు. నాది నేను తీసుకుంటాను!” అని గజపతి మొలలో దాచి ఉన్న తన నగల మూటను తాను తీసేసుకున్నాడు.

గజపతి నగల మూట ఇచ్చేసి, తన అనుభవం చెప్పసాగాడు:

ఆ రాత్రి గజపతి మరో ఊళ్ళో ఉన్నాడు. అతని చేతిలో కానీ లేదు. ఆశగా అన్ని ఇళ్ళలో తొంగి చూస్తు న్నాడు. ఇంతలో పెద్ద గాలి దుమారం సాగింది. గజపతి ఒక ఇంటి అరుగు ఎక్కి, లోపలినుంచి వినవస్తున్న మాటలు విన్నాడు.

“ఇంట్లో నేను ఒక్కతెనే ఉండాలి! ఆసలే వర్షం వచ్చేలా ఉన్నది. ఇప్పుడు ఈ చీకట్లో జూదం ఆడటానికి వెళ్ళక పోతేనేం?” అంటున్నది ఒక స్త్రీ.

“నాకు నిద్ర రావడంలేదు. కాల క్షేపం కావాలి!” అంటున్నాడు మగవాడు.