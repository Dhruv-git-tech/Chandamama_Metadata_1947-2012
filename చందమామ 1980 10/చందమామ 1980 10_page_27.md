వాళ్ళిద్దరూ భార్యాభర్తలని గజపతికి అర్థమయింది. భార్య ఎంత బతిమాలినా వినక, భర్త, ''త్వరగా వచ్చేస్తానులే! తలుపు దగ్గిరగా వేసి ఉంచు. నీది ఆసలే మొద్దునిద్ర! ఎంతసేపు బాదినా తలుపు తీయవు. లోపల గడియ పెట్ట వద్దు!'' అంటూ బయటికి వచ్చాడు.

అతడికి కనబడ కుండా గజపతి స్తంభం చాటుకు తప్పుకున్నాడు.

అతను వెళ్ళిన కాస్సేపటికి వర్షం అరంభమయింది. జూద మాడబోయిన వాడు ఆ వర్షంలో ఇంతట్లో తిరిగి రాడు. ఇంటి ఇల్లాలు నిద్రపోయి పుంటుందని రూఢి పరచుకున్నాక, గజపతి పిల్లిలా ఆ ఇంటిలో ప్రవేశించి, దొరికిన వెండి సామానూ, డబ్బూ మూట గట్టుకుని, నిశ్శబ్దంగా ఇవతలికి వచ్చి, ఆ ఊరు వదిలేశాడు.

'' ఆ ఇంటి మనిషికి కాలక్షేపం కావ లసి రావడం నా పాలిటి వరమయింది. అయితే ఆ మూట ఇప్పుడు నా దగ్గిర

లేదు. చలపతి దాన్ని కటికీ పైన గూడులో దాచటం నేను చూడక పోలేదు!'' అంటూ గజపతి నవ్వుతూ పోయి, తన డబ్బూ మూటను తాను తీసేసుకున్నాడు.

ముగ్గురూ ఎవరి మూటలు వాళ్ళు తీసేసుకుని, ''ముగ్గురమూ ఒకరికొకరం ఎందులోనూ తీసిపోము!'' అని గట్టిగా నవ్వుకున్నారు.

ఇంతలో ఆ గది తలుపు దభాల్సి మూసుకున్నది.

సత్రం అధికారి కటికీలో నుంచి చూస్తూ, ''మీరు మీ గురించి చెప్పుకుంటూ, చక్కగా చేసిన కాలక్షేపంతో మీ ఆటలు కట్టాయి. నేను మీ కథలన్నీ విన్నాను. మీరు దొంగసరుకుతో సహా దొరికిపోయారు! తెల్లవారే దాకా ఎలాగో కాలక్షేపం చెయ్యండి. తిన్నగా బోలెడు పని ఉండే చెరసాలకు పోదురుగాని!'' అంటూ గది తలుపులకు బయటనుండి పెద్ద తాళం పెట్టాడు