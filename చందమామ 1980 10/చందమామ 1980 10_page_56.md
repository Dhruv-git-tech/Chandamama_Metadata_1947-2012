“యజ్ఞం చెయ్యవలసినదే, నేను కాదనను, కాని కుర్రవాడు ఇప్పుడే వేద విద్య ఆరంభించాడు. నన్ను అనుగ్రహించి, వాడి విద్యాభ్యాసం పూర్తి కానియ్యండి, వాణ్ణి మీకు అవశ్యం బలి ఇస్తాను!” అని హరిశ్చంద్రుడు ప్రాధేయ పడ్డాడు. పరుణుడికి కోపం వచ్చింది.

“నీ నక్కవినయాలతో జాప్యం చేస్తూ వస్తున్నావు. కొడుకు మీది మమకారం తెంచుకోలేక నన్ను ఇలా చేస్తా వా? అయినా నీ మాట నమ్మి ఈ సారికి వెళ్లు తున్నాను. నీ కొడుకు వేదవిద్య ముగియ గానే వస్తాను,” అని పరుణుడు వెళ్ళి పోయాడు.

కొంతకాలం గడిచింది. ''పరుణుడు వచ్చి కూర్చుంటాడు కాబోలురా, దేవుడా!'' అని పుట్టెడు దిగులులో మునిగి పోయిన హరిశ్చంద్రుణ్ణి చూసి రోహితుడు, ''ఎందుకలా విచారంగా వున్నావు?'' అని తండ్రిని అడిగి, కారణం తెలుసుకున్నాడు.

రోహితుడికి ప్రాణభయం పట్టుకున్నది. వాడు మంత్రి కొడుకుల సలహా మీద ఆరణ్యంలోకి పారిపోయాడు. పరుణుడు వచ్చి ఏమంటాడోనన్న భయంతో హరిశ్చంద్రుడు వాడికోసం వెతికించాడు. కాని రోహితుడి జాడ తెలియలేదు.

ఇంతలో, యజ్ఞం చెయ్యమంటూ పరుణుడు రానేపచ్చాడు.

హరిశ్చంద్రుడు భయంతో కంపించి పోతూ పరుణుడికి మొక్కి, ''నా కొడుకు చావుకు భయపడి పారిపోయాడు. నేనేం చెయ్యను? వాడికోసం ఆడవులూ, కొండలూ, పల్లెలూ వెతికించాను. లాభం లేకపోయింది. తమరు ఏం చెయ్యమంటే అది చేస్తాను. చివరకు దోషిని నేనే అయాను," అన్నాడు.

''నన్ను ఇంత మోసం చేస్తావా? జలోదరంతో తీసుకో!'' అంటూ హరిశ్చంద్రుణ్ణి శపించి, పరుణుడు వెళ్ళి పోయాడు.