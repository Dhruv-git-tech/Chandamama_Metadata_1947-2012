రుచులు రుచులు గా వంట చేస్తూ రాసాగాడు.

"జానకి అదృష్టవంతురాలు, చక్కగా వండిపెట్టే మొగుడు దొరికాడు," అని అమ్మలక్కలు జానకిని చూసి ఈర్ష పడేవాళ్ళు. జానకి ఇదిచూసి మొదట కాస్త గర్వపడినా, తన మొగుడు బొత్తిగా వంటపుట్టిగా ఉండటం ఆమెకు చిరాకు కలిగించసాగింది. రోజులు గడిచిన కొద్దీ ఇది ఆమెకు తీరని అవమానం కూడా అయింది. మొగుడి ధోరణి ఎలా మార్చాలో, అందుకు ఏమిచెయ్యటం బావుంటుందో ఎంత ఆలోచించినా ఆమెకు అంతుచిక్కలేదు.

ఒకరోజు రామేశం జానకిని చూసి పోవటానికి వచ్చి, త్వరలో తానూ, మరిపదిమంది మిత్రులూ తీర్దయాత్రలకు పొతున్నట్టు చెప్పాడు. అతను విచారించగా గణపతి వంట పనిలో ఉన్నట్టు తెలిసింది. వంటింట్లో గణపతి బొబ్బట్లు వత్తు తుండటం చూసి రామేశానికి నవ్వు ఆగలేదు.

గణపతి రామేశాన్నిచూసి, "రాబావా! సమయానికి వచ్చావు! నేను వండే నేతి బొబ్బట్లు ఎలా ఉన్నాయో రుచిచూసి చెప్పాలి," అన్నాడు.

ఆమాట వినేసరికి జానకికి తల తీసేసినట్టయింది.

రామేశం ఉన్న రెండు పూటలూ గణపతే వంట చేశాడు: వంట అయితే చాలా బాగున్నది గాని, గణపతి పద్ధతి రామేశానికీ నచ్చలేదు. గణపతి ఇంట్లో లేని సమయం చూసి జానకి తన అన్నకు విషయమంతా చెప్పి, గణపతి బుద్ధి మారే మార్గం చూడమని ప్రాధేయ పడింది.

ఆలోచించిన మీదట రామేశానికి ఒక మార్గం తట్టింది. గణపతి ఇంటికి రాగానే అతను గణపతికి తమ తీర్థ యాత్రలను గురించి చెప్పి, "నువు కూడా మా వెంటరాకూడదూ? ఖర్చు"