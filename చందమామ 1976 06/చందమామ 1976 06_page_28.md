"అయితే ఇంత స్వల్ప కాలంలో వాళ్ళకు అంత డబ్బు ఎలాగొచ్చిందంటావు?" అని సుమాన్యుడు అడిగాడు.

"రాజుగారి ప్రాపకం వల్ల. ఈ రోజుల్లో ముక్కుకు సూటిగా, మన పనులు మనం చేసుకుంటూ పోతే లాభంలేదు. తరచు రాజదర్శనం చేసుకుంటూ ండాలి, ఆయనను పాగడుతూండాలి, తృణమో, పణమో ఆర్పించుకుంటూండాలి! కుచే లుడు కూడా కృష్ణుడికి అటుకులు ఇస్తేనే కృష్ణుడు అతడికి అష్ట ఐశ్వర్యాలూ ఇచ్చాడు," అన్నది లక్కి.

భార్య మాటలు సుమాన్యుడి మీద బాగా పని చేశాయి. అదిమొదలు అతను రాజదర్శనం చేసుకునే వారిని శ్రద్ధగా గమనించ సాగాడు. నాలుగు మెచ్చుకోలు కబుర్లు చెప్పి, ఏచిన్న వస్తువు అయినా కానుక ఇచ్చుకున్న వారికి రాజసన్మానం లభిస్తున్నది. తాను సంవత్సరం కష్టపడి సంపాదించే డబ్బు వీళ్ళు కణాల మీద సంపాదిస్తున్నారు!

ఈ సత్యం గ్రహించినాక సుమాన్యుడి మనసు మారింది. అతను నెమ్మదిగా తన పద్ధతులను మార్చుకో సాగాడు. పని కల్పించుకుసి, ఒకటికి రెండుసార్లు రాజును చూడబోవటమూ. మాటలతో ఆయనను సంతోష పెట్టటానికి ప్రయత్నందమామ

త్నించటమూ, చిన్న కానుక లు సమర్పించుకోవటమూ ప్రారంభించాడు. అతను ఇలా కొన్ని రోజులు జరిగిన మీదట భాస్కరసేన మహరాజు తన ప్రధానమంత్రితో, "సుమాన్యుడి స్థానంలో మరొక వ్యక్తిని నియమించటం అవసర మని పిస్తున్నది. సుమాన్యుడికి మరో ఉద్యోగం చూతాం. మీ ఉద్దేశమేమిటి?" అన్నాడు.

"సుమాన్యుడి లాటి సమర్థుడు అతను చేసేపనికి దొరకడం కష్టమనుకుంటాను," అన్నాడు ప్రధానమంత్రి.

"అతనిలో పూర్వం ఉండిన సామర్థ్యం ఇప్పుడు లేదని నాకు అనుమానం కలిగింది," అన్నాడు రాజు.