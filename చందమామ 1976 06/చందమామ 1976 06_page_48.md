ఇంతకూ ఇప్పుడు నీకు ఈ సమస్య ఎందుకు వచ్చిందీ ?'' అని గ్రామాధికారి పుండరీకుణ్ణి అడిగాడు.

పుండరీకుడు గ్రామాధికారిక తాను చూసినది చెప్పాడు.'' ఆ లంకెబిందెలను రాజుకు అప్పగిస్తే నీకూ, నాకూ ఒరిగేదేమిటి? వాటిని దొంగిలించటానికి మాకు సహాయం చేసి, సగంవాటా తీసుకో. ఏమంటావు?'' అన్నాడు గ్రామాధికారి.

అందుకు పుండరీకుడు సంతోషంగా ఒప్పుకొని ఇంటికి వెళ్ళిపోయాడు.

ఈ గ్రామాధికారి కరోక్కటకుడు. అతను వీరకుడు అనే వాడి చేత అడ్డమైన దారుణాలూ చేయిస్తూ, గ్రామప్రజలకు సింహస్వప్పంగా వుంటూ, తాను మాత్రం దొరికిపోయేవాడు కాడు.

ఆ రాత్రి కొంచెం పొద్దుపోయాక, తన భార్య నిద్రపోగానే, ఏకనాథుడు మెల్లిగా పక్కమీదినుంచి లేచి, లంకె బిందెలను పెరట్లోకి తీసుకు పోయి, వాటిలోని ధనాన్ని ఒక గుడ్డలో మూట కట్టి, బిందెలను చిల్లపెంకులతో నింపి, లోపలికి తెచ్చి యధాస్థానంలో పెట్టి, ఆ మూటను ఇంట్లోనే దాచి, నిశ్చింతగా పడుకుని నిద్రపోయాడు.

అర్ధరాత్రివేళ న్యాయాధికారి వీరకుణ్ణి పిలిపించి, వాడికి చెప్పవలసినదంతా

చంద్రమామ

చెప్పి, పుండరీకుడి ఇంటికి పంపాడు. పుండరీకుడి సహాయంతో వీరకుడు లంకె బిందెలను దొంగిలించాడు. తన వంతు బిందెను పుండరీకుడు తీసుకుని తన ఇంటికి పోవటానికి వెనక్కు తిరగగానే, వీరకుడు వెనకనుంచి పుండరీకుడి తల మీద తన చేతిలో ఉన్న బిందెతో బలంగా కొట్టాడు. పుండరీకుడు స్పృహతప్పి పడి పోయాడు. వీరకుడు అతని చేతులూ, కాళ్ళూ కట్టి తీసుకుపోయి, అతని దొడ్లో పడేశాడు. ఇది గ్రామాధికారి ఆలోచనే!

తరవాత వీరకుడు లంకె బిందెలతో తిన్నగా గ్రామాధికారి ఇంటికి వెళ్ళక, తన ఇంటి దారి పట్టాడు. తాను ఇంత