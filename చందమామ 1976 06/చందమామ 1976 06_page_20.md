“సన్యాసి వేషం వేసుకుని దొంగ తనాలు చేస్తున్నావన్న మాట?” అన్నాడు రాజు. దానికీ సన్యాసి సమాధానం చెప్పలేదు.

“వీడితల తీసెయ్యండి,” అని రాజు తన భటులకు ఉత్తరువు ఇచ్చాడు. రాజు భటులు సన్యాసికి శిరశేచ్చదం చేశారు.

బేతాళుడు ఈ కథ చెప్పి, “రాజా సన్యాసికి రాజు మరణదండన విధించటం అక్రమం కాదా? రాజు అడిగిన ప్రశ్నలకు సన్యాసి సరి అయిన సమాధానం చెప్పక, తన ప్రాణాన్ని ఎందుకు పోగొట్టు కున్నాడు? తాను కూడా దొంగతనంలో భాగస్వామి అయినందు వల్లనా? లేక తనకు భాగం పంచిపెట్టిన ఆసలు దొంగను కాపాడటానికా? లేక తనకు చావు సమీపించిందని తెలిసా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “రాజు దృక్పథానికీ ఎక్కడా పాంతనలేదు. మనుషులకు సహాయం చెయ్యటమే సన్యాసి తన ధర్మంగా పెట్టుకున్నాడు. మనుషులకు ఏర్పడే సమస్యలు ధర్మసమ్మత మైనవో, అధర్మమైనవో సన్యాసి విచారించలేదు. ఆయన డబ్బు పేదలకూ, బిచ్చగాళ్ళకూ పంచటంలో కూడా ఆదే వైఖరి కనిపిస్తుంది. ఆయన దొంగతనం అన్నదా న్నే గుర్తించడు. అందుచేత దొంగను రాజుకు పట్టియ్యటం ఆనే సమస్యలేదు. ఏ కోరికలూ లేని సన్యాసి చావంటే భయపడక పోవటం వింతకాదు. రాజుగారి దృష్టిలో దొంగ తనం ఒక నేరం అయితే, రాజధనాన్ని బిచ్చగాళ్ళకు పంచటం మరింత ఘోర మైన రాజకీయనేరం. అందుచేత రాజు సన్యాసికి మరణదండన విధించటంలో ఆయన తొందరపాటు ఏమీలేదు,” అన్నాడు.

రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కలిగితం)