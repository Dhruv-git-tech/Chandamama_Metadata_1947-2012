సంగతి నేను చూసుకుంటాను. ఆ నాలుగు రోజులూ జానకి మా ఇంట్లో ఉంటుంది," అన్నాడు.

గణపతికి ఈ ప్రయాణం అంత ఇష్టంలేదు. రామేశం మరీ బలవంతం చేసిన మీదట, తన ఖర్చు తానే భరించు కునే షరతు మీద అతను వాళ్ళ వెంట తీర్థయాత్రముకు బయలు దేరటానికి ఒప్పుకున్నాడు.

ముగ్గురూ కలిసి రామేశం ఊరు వెళ్ళారు.

రామేశం తన మిత్రులతో తమ వెంట గణపతి కూడా వస్తున్న సంగతి చెప్పి. "మన కార్యక్రమం కొద్దిగా మారింది. మనం మజీలీ చేసిన చోటనల్లా పూట

కూళ్ళు తిననవసరం లేదు. సంబారాలు వెంట తీసుకుపోతే మన వంట మనమే చేసుకు తింటాం," అన్నాడు.

"అలా అయితే మరీ మంచిది. ఖర్చు కలిసివచ్చి, మంచి భోజనం కూడా అమరుతుంది. కాని అసలు సమస్య, మనలో వంట చేసేదెవరు?" అని మిత్రులు రామేశాన్ని అడిగారు.

"మా బావమరిది గణపతిది నలభిమ పాకం!" అన్నాడు రామేశం.

అనుకున్న రోజుకు అందరూ తీర్థయాత్రముకు బయలుదేరారు. వాళ్లు చేరిన మొదటి పుణ్యక్షేత్రంలో ధర్మసత్రంలో దిగి, అందరూ స్నానాలు చేశారు. సత్రపు యజమాని వాళ్ళకు పాత్ర సామగ్రి