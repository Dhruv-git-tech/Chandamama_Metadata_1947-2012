ఇచ్చాడు. కొందరు వెళ్ళి కూరలూ, వంటచెరుకూ పట్టుకొచ్చి గణపతికి అందించారు. గణపతి వంట పనిలోకి దిగగానే అందరూ వింతలూ, గుళ్ళూ, గోపురాలూ చూడటానికి బయలుదేరి వెళ్ళిపోయారు.

గణపతి వంట ముగించేసరికి వాళ్ళు చూడదగినవన్నీ చూసి తిరిగి వచ్చేసి, గణపతి వంటను మెచ్చుకుంటూ భోజనాలు చేసి, రెండు పూటల కని చేసిన వంట ఆ పూటే స్వాహా చేసేశారు. కొంత విశ్రాంతి తీసుకుని మిగిలిన వాళ్ళు బయలుదేరే సమయానికి గణపతి మళ్ళీ రాత్రి భోజనాలకుగాను, వంటకు ఉపక్రమించవలసి వచ్చింది.

మిగిలిన మజిలీలలోనూ ఇంచుమించు ఇలాగే జరిగింది. అందరూ బయటికి వెళ్ళి అన్నీ చూసేవారు; గణపతికి కాలమంతా వంటతో సరిపోయేది. తాను ఎక్కడికి వెళ్ళలేకపోయినందుకూ, ఏమీ చూడలేక పోయినందుకూ గణపతికి తన

మీద తనకే ఆసహ్యం పుట్టించి, తన వంట బాగున్నదని మిగిలినవాళ్ళు మెచ్చు కోవటం రానురాను ఆతనికి కారం రాచి నట్టు అయింది. ఆతని డబ్బు చండగ అయిపోగా, తీర్థయాత్రలలో ఆతనికి దక్కింది వెట్టిచాకిరీ మాత్రమే. పది మందికి రెండుపూటలూ పంట చెయ్యట మంటే మాటలా!

తీర్థయాత్రలు ముగిసినాక గణపతి, జానకీ తమ ఇంటికి తిరిగి వచ్చారు. కాని గణపతి పూర్వంలాగా వంటగదిలో దూరక, చావడిలో కూర్చుని, తనని చూసి పోవటానికి వచ్చినవాళ్ళు తీర్థయాత్రల విశేషాలు ఆడుగుతుంటే తాను విన్నవీ, లేనివీ కలిపి చెప్పేశాడు.

ఆది మొదలు గణపతి వంటఇంటి కేసి రాలేదు. ఆతనిలో వచ్చిన మార్పు చూసి జానకి సంతొషించింది. చిత్రమెమిటంటే, జానకి పండిపెట్టితే తినేటప్పుడు ఆమె వంటకు వంకలు పెట్టటం కూడా మానేశాడు గణపతి!