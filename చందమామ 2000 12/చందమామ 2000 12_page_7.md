ఒక సంవత్సరం పూర్తయిన సందర్భంగా....

ఒక సంవత్సరం క్రితం చందుమామ ప్రచురణ మళ్ళీ ప్రారంభమయింది. అది మనకందరికీ ఆనందకరమైన విషయం!

పన్నెండు నెలలు చందమామ క్రమం తప్పకుండా వెలువడింది. మీ అభిమాన పత్రికకోసం మీరు చూసిన ఎదురుచూపులు వృధా కాలేదు. మేము మిమ్మల్ని నిరాశపరచలేదని విశ్వసిస్తున్నాము. చందమామ అనగానే గుర్తుకువచ్చే నిత్యమాతనమైన బేతాళ కథలు; ఆకర్షణీయమైన చిత్రాలతో పురాణ, జానపద సీరియల్స్; దేశవిదేశాల చక్కని కథలు; ఆసక్తికరమైన శీర్షికలు — ఇవన్నీ ఎప్పటిలాగే మీ చందమామలో చోటుచేసుకున్నాయి. ఇటీవల ఒలింపిక్ క్రీడోత్సవాల పుట్టుపూర్వోత్తరాలను 'కామిక్స్'లో ప్రచు రించాము. పదహారేళ్ళలోపు పిల్లలు రాసిన కథలకు, పిల్లలచేతే చిత్రాలు వేయించి గతసంచికలో ప్రచురించాము. దీనినొక వినూత్న ప్రయోగంగా భావిస్తున్నాము.

ఈనాడు మనం క్షణం క్షణం అమితవేగంతో ముందుకు దూసుకుపొతూన్న సమాచార సాంకేతిక యుగంలో పయనిస్తున్నాము. దేశవిదేశాలలోని శ్రేయోభిలాషులనుంచి లభిస్తూన్న ఆర్థిక సహ కారంతో, నైతికబలంతో — మారుతూన్న కాలానికి అనుగుణంగా చందమామ కూడా నూతన రంగా లలో అడుగుపెట్టాలని నిర్ణయించింది. చందమామ గొడుగునీడలో — సిండికేషన్, టెలీ సీరియల్స్, వెబ్సైట్, కథాచిత్రాలు అంటూ వివిధ కార్యకలాపాలు శాఖాపశాఖలుగా విస్తరించనున్నాయి!

అంటే — చందమామ తన వైభవాన్ని చేజిక్కించుకున్నట్టే! ఈ ఆనందసమయంలో రోజురోజుకూ పెరుగుతూన్న చందమామ ప్రియతమ పాఠకులకూ; కష్టసుఖాలలో మాకు అండగా ఉంటూన్న అసంఖ్యాకులైన శ్రేయోభిలాషులకూ; పత్రిక విజయవంతంగా వెలు వడడానికి కలిసికట్టుగా కృషి చేస్తూన్న వారందరికీ; తగిన సమయంలో మాకు స్ఫూర్తినిచ్చి ఈ విజయపరంపరకు దారిచూపిన సహృదయులు శ్రీవినోద్ సేథీగారికీ; మా ప్రయత్నాలను ఆశీర్వదిస్తూన్న దివ్య మాతృశ్రీకీ మాహృదయపూర్వక కృత్ణుతలు తెలియ జేస్తున్నాము.

చందమామను మళ్ళీ ప్రారంభించాక జరుపుకుంటూన్న ఈ ప్రథమ వార్షికోత్సవ సందర్భంగా — అతిపెద్ద చందమామ కుటుంబంలోని ప్రతి ఒక్కరికీ హృదయపూర్వక శుభా కాంక్షలు తెలియజేస్తూ, ఈ సంచికను భావి తరానికి అంకిత మిస్తున్నాము.

— బి. విశ్వనాధరెడ్డి, ప్రచురణకర్త.