వివరాలు మాత్రం చెప్పకు,” అని మరొకూరి హెచ్చరించాడు.

యువకుడు వినమ్రంగా, “ప్రభూ! నిండుసభలో మహారాజుగా తమరు నన్ను సన్మానించలేకోయారు. కానీ ఇప్పటిసన్మాను నాకు, రాజసన్మానాన్ని మించిన సంతోషా న్నిచ్చింది. మీరిచ్చిన సూచనలు పాటిస్సూ, ఏదో ఒక రోజున నిండు సభలో, మీ నుంచి రాజసన్మానాన్నందుకోవడానికి ప్రయత్నిస్తాను,” అన్నాడు.

బేతాళుడు ఈ కథచెప్పి, “రాజా, రాజ్య పాలన అనేది కత్తి మీద సాములాంటిదని, నీకు తెలియంది కాదు. రాజ్యంలోని వివిధ మత విశ్వాసాలుకలవాళ్ళూ, ఆస్తిక, నాస్తిక లాంటి విభిన్న అభిప్రాయధోరణులు వ్యక్తం చేసేవాళ్ళూ, పరస్పరం కలహించుకోవడం అసహజమేమీ కాదు. ఇలాంటి వాళ్ళను రాజు దండనీతితో మాత్రమే పాలించగల డనేది, జగమెరిగిన సత్యం. అలాకాక, నీతి ధర్మబోధలతో వాళ్ళను మార్చడం సాధ్యమా? ఒకవేళ సాధ్యమైనా అది తాత్కాలికమే అవు తుంది. ఇలాంటి తాత్కాలిక ప్రయోజనాన్ని

మాత్రమే సాధించి, రాజు శంతనుడు సమ స్యలకు శాశ్వతపరిష్కారం కనుగొన్నానని భ్రమించినట్టు కనబడుతున్నది. ఇది ఆత్మ వంచన కాదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “మానవసమాజం ఏ స్థాణువులాగానో చలనం, మార్పూ లేనిది కాదు. మార్పూ, పరిణామం దాని సహజ లక్షణం. అందువల్ల రాజైనవాడు, ఆయా వ్యక్తుల మధ్య వచ్చే వైషమ్యాలను, అప్పటి పరిస్థితులకు అనుగుణంగానే పరిష్కరించ వలసివుంటుంది. వివేకి అయిన శంతనుడు అదే చేశాడు. దండనీతి ఇందుకు మార్గం కాదు. సమాజంలోని వ్యక్తులూ, వర్గాల మధ్య వచ్చే వైరుధ్యాలకూ, కలతలకూ తిరుగులేని శాశ్వత పరిష్కారం వుంటుందను కోవడమే భ్రమ,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు. — (కల్పితం)

[ఆధారం : “వసుంధర” రచన]