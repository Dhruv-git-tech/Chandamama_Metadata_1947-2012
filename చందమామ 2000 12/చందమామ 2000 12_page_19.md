బిందుసారుడి బొమ్మ

బిందుసారుడు పేదరికంలో పుట్టాడు. గొప్ప వాడు కావాలని ఆశపడ్డాడు. అందుకని రాత్రింబవళ్ళు కష్టపడి పనిచేసి డబ్బు కూడ బెట్టేవాడు. దురలవాట్లను దరిచేరనివ్వకుండా, వృధా ఖర్చులు పెట్టకుండా క్రమశిక్షణ పాటించడంతో, కొంతకాలానికి వ్యాపారానికి తగినంత డబ్బు సమకూరింది. బిందుసారుడా పెట్టుబడితో చిన్న ఎత్తున వ్యాపారం ప్రారంభించి అంచెలంచెలుగా ఎదుగుతూ, పది సంవత్సరాల కాలంలో కోటీశ్వరుడయ్యాడు. అప్పటికాయనకు ఇద్దరు కొడుకులు, ఒక కూతురు.

ఇప్పుడు బిందుసారుడికి జీవితంలో కోరుకున్న విశ్రాంతి దారికింది. కూతురికి పెళ్ళయి హాయిగా కాపురం చేసుకుంటున్నది. కొడుకులిద్దరు కూడా పెళ్ళిళ్ళు చేసుకుని, వ్యాపారవ్యవహారాలన్నీ సక్రమంగా చూసుకుంటున్నారు. అంతవరకూ రాత్ర నకపగలనక శ్రమపడిన బిందుసారుడికిప్పుడు ఊరేకే కూర్చోవాలంటే బాధగా అనిపించింది. అయితే, ఆయనకు వ్యాపారయంటే విసుగు పుట్టివుండడం వల్ల తీరికసమయంలో లలిత కళలను అభ్యసించాలనుకున్నాడు.

కవిత్వం చెప్పాలంటే భాష తగినంతగా రాదు. పాటలు పాడాలంటే గొంతు తిరగదు. ఇక మిగిలిందల్లా బొమ్మలు గీయడం.

ఒకనాడు రోజంతా తన గదిలో కూర్చుని రకరకాల బొమ్మలు వేశాడు, బిందుసారుడు. ఒక్కటీ తృప్తికరంగా లేదు. “సాధనమున పనులు సమకూరు ధరలోన,” అని భావించి, వారం రోజులపాటు ప్రయత్నించగా చివరకు ఒకరోజు సింహం బొమ్మను గీసి ఎంతో తృప్తిపడ్డాడు. ఆ బొమ్మను చూసుకున్న కొద్దీ ఆయనకు గర్వం, సంతోషం ఉప్పాంగి పోయాయి. తొందరలోనే తను గొప్ప చిత్ర కారుడినైపోయినట్లు కలగన్నాడాయన.