# ఈ నెలలో జన్మించిన ప్రముఖులు

స్వతంత్ర భారతదేశ ప్రథమ అధ్యక్ష పదవిని అలంకరించిన బాబు రాజేంద్ర ప్రసాద్ 1884 డిసెంబర్ 3వ తేదీ బీహార్ లో జన్మించారు.

కలకత్తా విశ్వవిద్యాలయంలో విద్యాభ్యాసం పూర్తిచేశాక ఆయన పాట్నాకు వెళ్ళి, న్యాయవాద వృత్తిని చేపట్టారు. అతి త్వరలో ఆయన అక్కడి ఉన్నత న్యాయస్థానంలోని ప్రముఖ న్యాయవాదులలో ఒకుయ్యారు. అయితే, ఆయన మనసంతా పరాయిపాలన కింద నానా బాధలు అనుభవిస్తూన్న మాతృదేశ విముక్తి మీదే ఉండేది. 1917వ సం॥లో బీహార్ లోని చంపారన్లో సత్యాగ్రహం నిర్వహించడానికి వచ్చిన మహాత్మా గాంధీని ఆయన సందర్శించారు. ఆ తరవాత ఆయన న్యాయవాదవృత్తికి స్వస్తిచెప్పి సహాయనిరాకరణోద్యమంలో పాల్గొన్నారు.

## బాబు రాజేంద్రప్రసాద్

క్రమంగా ఆయన రాజ కీయరంగంలో ఎదిగి 1922వ సం॥లో భారత జాతీయ కాంగ్రెస్ ప్రధానకార్యదర్శి అయ్యారు. దక్షతగల నేతగా అందురి అద రాభిమానాలకూ పాత్రుడయ్యారు. ఆ కారణంగా ఆయన 1934, '39, '47 సంవత్సరాలలో మళ్ళీ మళ్ళీ కాంగ్రెస్ అధ్యక్షుడిగా నియమించబడ్డారు.

స్వతంత్ర భారతదేశానికి కావలసిన రాజ్యాంగ శాసనాన్ని రచించడానికి 1946వ సం॥లో 'రాజ్యాంగ పరిషత్తు' ఏర్పాటయింది. దానికి రాజేంద్రప్రసాద్ అధ్యక్షులుగా నియమితు

లయ్యారు. మన రాజ్యాంగ నిర్మాణంలో ఆయన ప్రముఖ పాత్ర వహించారు.

1947వ సం॥లో జవహర్ లాల్ నెహ్రా ఏర్పాటుచేసిన మంత్రిమండలిలో ఆయన మంత్రి అయ్యారు. 1950వ సం॥లో నూతన రాజ్యాంగం అమలులోకి రాగానే ఆయన భారత రిపబ్లిక్ తాలి అధ్యక్షులు (రాష్ట్రపతి)గా ఎన్నుకోబడ్డారు. ఆ అత్యున్నత పదవికి ఆయన 1952 '57 సం॥లలో ఎన్నుకోబడి, '62 సం॥ వరకు ఆ పదవిని నిర్వహించారు.

రాష్ట్రపతి అయిన తర వాతకూడా ఆయన సామాన్య ప్రజలతో ఉన్న సంబంధ బాంధవ్యాలను కొనసాగించారు. దేశులోని వివిధప్రాంతాలను రైలులో పర్యటిస్తూ, చిన్న చిన్న స్టేషన్లలో కూడా ఆగి, దారి పక్కన గుమిగూడే సాధారణ ప్రజల నుద్దేశించి ఉపన్యసించేవారు. వారి బాగో గులను గురించి తెలుసు కునేవారు.

1962వ సం॥లో పదవీ విరమణ చేశారు. భారత ప్రభుత్వం ఆయన్ను 'భారత రత్న' పురస్కారంతో సత్కరించింది. 1963 ఫిబ్రవరి 28వ తేదీ పాట్నాలో ఆయన కీర్తిశేషులయ్యారు. రాజన్ బాబు స్మృతికి నివాళిగా ఒక మాట చెప్పమని కవయిత్రి సరోజినీనాయుడును అడిగినప్పుడు ఆమె ఇలా అన్నారు : “అందుకు కడివెడు తేనెతో నింపిన బంగారు కలం కావాలి. ఎందుకంటే రాజన్ బాబు గుణగణాలను వివరించాలన్నా, ఉన్నత గుణాలకు నివాళి అర్పించాలన్నా మనకున్న మాటలు చాలవు!”