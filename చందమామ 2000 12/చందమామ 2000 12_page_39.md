నీదగ్గర ప్రత్యేకంగా, విలక్షణంగా వుండే వస్తా
లేమైనా వుంటే చూపించు!” అన్నాడు.

“ఒక్కక్షణం ఓపిక పట్టండి,” అని, నేతగాడు పక్కన వున్న మూటలోంచి, ఒక దంతపు భరిణె తీసి, “బాబూ! ఇందులో నాలుగు గజాల పాడవూ, రెండు గజాల వెడల్పూ వున్న రెండు పట్టు పీతాంబరాలున్నవి,” అంటూ వాటిని బయటకు తీసి చూపించి, “‘వీటి ఖరీదు కేవలం ఇరవై వరహాలు మాత్రమే!’” అన్నాడు.

సంపన్నుడు, నేతగాడికి డబ్బిచ్చి వస్తాలు తీసుకుని పోబోతూ ఆగి, “నువ్వీ రాజ్యం వాడివేనా”? అని అడిగాడు.

“కాదు బాబూ! దీప్తిగిరిరాజ్యం వాణ్ణి,” అన్నాడు నేతగాడు.

ఆ జవాబుకు సంపన్నుడు ఆశ్చర్య పోయి, “ఇంత నైపుణ్యం వుండి కూడా, రాజ్యం వదిలి ఇక్కడికి వలస వచ్చావా?” అన్నాడు.

అందుకు వాడు దిగులుగా ముఖం పెట్టి, “మారాజుగారిది చాలా వింతప్రవృత్తి. తన దేశంలోని ప్రముఖవ్యక్తులను గుర్తించ

లేని అంధత్వం ఆయనది. ఆయన దర్శనం కోసం ప్రయత్నించి విఫలమయ్యాను. కావలి భటులు అనుమతించలేదు. స్వదేశస్థుడు ఎంతటి మేధావీ, కళాకారుడూ అయినా రాజదర్శనం లభించదు; ఇతర దేశస్థులమని చెప్పుకోవాలి. అలా చెప్పి రాజ దర్శనం సంపాయించినా, ఒక వేళ నిజం బయట పడితే కారాగృహంపాలు కావలసి వస్తుంది. అందువల్లనే విధిలేక, ఇలాపరాయి దేశంలో వీధినపడవలసివచ్చింది,” అన్నాడు.

ఆ జవాబు వింటూనే, రాజు పూర్ణవర్మ ముఖం వెలవెలపోయింది. ఆయన తల వంచుకుని మంత్రితోపాటు సత్రానికి తిరిగి వచ్చాడు.

నేతగాడి సమాధానం రాజుకు కనువిప్పు కలిగించింది.

ఆ మర్నాడు సూర్యోదయంతోనే రాజ ధానికి బయల్దేరిన రాజు, రాజధాని చేరుతూనే, రానున్న ధురాపండుగనాడు, రాజ్యంలోని కవి, పండితులకూ, కళాకారులకూ ఘనంగా సన్మానం జరపనున్నట్టు, రాజ్య మంతటా చాటింపు వేయించాడు.