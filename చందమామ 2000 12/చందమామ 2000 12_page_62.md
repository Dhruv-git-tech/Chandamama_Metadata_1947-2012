నాయనానువ్వ? ఎటూగానివేళలో ఈ అడుమధ్య ఇలా నిద్రపోతున్నావేమిటి?” అని అడిగాడు.

“నాకు ఇల్లు లేదు. అకలిగా వుంది,” అన్నాడు టుండీ. వర్తకుడు వాడికి రొట్టెలు ఇచ్చాడు. వాడు వాటిని తిని నీళ్ళు తాగాడు. వర్తకుడికి ఆ కుర్రవాడి మీద ప్రేమ కలిగింది. ఆయనకు పిల్లలు లేరు. వాణ్ణి తన వెంట ఇంటికి తీసుకుపోయాడు.

మధ్యాస్నం వెళ్ళిన కొడుకు పాద్దు గూకినా ఇంటికి రాలేదేమిటా అని డోటున్ అందోళన చెందసాగాడు. తను అంత కోప్పడి ఉండకూడ దేమో అనుకున్నాడు. తెల్లవారకముందే లేచి కొడుకు కోసం ఎక్కడెక్కడో వెదికాడు. కనబడిన ప్రతి ఒక్కరినీ అడిగాడు. కాని వాడు కనిపించ లేదు. ఆ బాధను తట్టుకోలేకతల్లడిల్లిపోయాడు. రోజులు దొర్లిపోతున్నాయిగాని, కొడుకుజాడ మాత్రం కనిపించలేదు. కొడుకుకోసం ఎదురు చూస్తూ కాలం గడపసాగాడు.

ఇక్కడవర్తకుడు టుండీని సొంత కొడుకులా భావించి ఆప్యాయంగా పెంచసాగాడు. వ్యాపారంలో మెళకువలను నేర్పాడు. టుండీకి రోజులు హాయిగా గడిచిపోతున్నప్పటికీ, తన తల్లిదండ్రులు జ్ఞాపకం వచ్చినప్పుడల్లా అతని గుండె విల విలలాడేది. తన ఇంటినీ, తల్లితండ్రులనూ మరచిపోలేక పోయేవాడు.

విశ్వాసమూ, నిజాయితీ కలిగిన టుండీ పట్ల వర్తకుడికీ ఆయన భార్యకూ క్రమంగా అదరాభిమానాలు పెరిగాయి. కన్నకొడుకులా భావించి అత నిపై అమిత వాత్సల్యం కన బరుచాగారు. ఇలాగే కొన్నిసంవ త్సరాలు గడిచాయి.

డోటున్ ఒకనాడు అడవిలో దొరికిన ఏనుగు దంతాన్ని పట్టణంలో అమ్మి ఇంటికి తిరిగి వెళు తూండగా, గుర్రం మీద తన కొడుకులాంటి ఒక యువకుడు కనిపించగానే, “బాబూ, అగు!” అన్నాడు. అతడు అగాడు. డోటున్ అతన్నిసమీ పించి పరిశీలనగా చూస్తూ, “నువ్వు టుండీవే కదా? తప్పిపోయిన నా బిడ్డవే కదా?” అని అడిగాడు.

టుండీ గుర్రంపైనుంచి దిగి, “అవును, నేను టుండీనే,” అంటూ తండ్రికి నమస్కరించాడు.

వయసు ఉడిగిపోయి తన తండ్రి మరీ బలహీ నంగా ఉండడం చూసి టుండీ బాధపడ్డాడు.

“నాన్నా! నేను ఇప్పుడున్న ఇంటికి వచ్చి విశ్రాంతి తీసుకుని వెళ్ళు,” అన్నాడు తండ్రితో.

“అలాగే బాబూ,” అన్నాడు డోటున్.

ఇద్దరూ కలిసి వర్తకుడి ఇల్లు చేరారు. టుండీ తన తండ్రిని వర్తకుడికి పరిచయం చేశాడు. వర్తకుడు అతన్ని ఆప్యాయంగా పలకరించాడు.

తెల్లవారగానే డోటున్ ఇంటికి బయలు దేరుతూ, వర్తకుడితో, “నేను నా కొడుకును నాతో మా ఇంటికి తీసుకుపోతాను,” అన్నాడు.