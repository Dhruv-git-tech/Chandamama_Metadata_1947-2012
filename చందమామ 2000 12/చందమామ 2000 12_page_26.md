నిర్ఘాంతపోయి పరుగుపరుగున ఇంట్లోకి పోయేసరికి, ఒక గదికి బయట గడిపెట్టి వున్నది. లోపలినుంచి కనకంకేకలు పెడుతూ తలుపు బాదుతున్నది.

భూషణం తలుపు గడి తీశాడు. కనకం ఆయాసపడుతూ బయటకు వచ్చింది.

“ఏం జరిగింది? యువరాణి ఎక్కడ?” అని అడిగాడు భూషణం ఆదుర్దాగా.

“అది యువరాణి కాదు, దొంగలరాణి! నాకు కొంచెం కునుకు పట్టేసరికి, అది వెళ్ళి వీధి తలుపు తీసింది. ఊళ్ళో అందరికీ తెలి సిన, నీ భోషాణం సంగతి, మనకు గుళ్ళో కనిపించిన గుబురుమీసాలవాళ్ళకూ తెలి సుండాలి. వాళ్ళు, ఆ దొంగలరాణి వెంట వచ్చి, నన్ను భయపెట్టి, నా ఎదుటే ఆ భోషా ణాన్ని ఎత్తుకుపోతూ, నన్ను గదిలోకి నెట్టి బయట గడిపెట్టారు,” అని మెప్పింది కనకం.

భార్య మాటలు వింటూనే భూషణం కుప్పకూలిపోయాడు. కనకం అతడికి ఒక లోటా మంచి నీళ్ళు తెచ్చి ఇచ్చి, “ఎందు కంతవిచారం? భోషాణం వుండీ, మనం కటిక దరిద్రుల్లా బతికాం. ఇప్పుడు కూడా అది

పోలేదు, ఇంట్లోనే వున్నదనుకుందాం, సరి పోయె!” అన్నది.

భూషణం, భార్యకేసి కొద్దిసేపు కళ్ళార్పు కుండా చూసి, “కనకం! నువ్వు సత్తెకాలపు పతివ్రతవు. అస్తంతాపోయె, పుట్టింటికి పోతా నుటూ గొడుమెట్టకుండా, అపరంజి బంగారం లాంటి మాట్లాలు అన్నావు. నేను వడ్డీకి తిప్పు తున్న డబ్బు చాలావున్నది. ఇకనుంచి, ఆ వడ్డీతోపాటు అసలు కూడా వసూలు చేసి, ఒకపచారీ దుకాణం, ఒక బట్టల దుకాణం, వీలైతే ఒక నగలదుకాణం కూడా పెట్టి — ఒకటి రెండేళ్ళలో లక్షలు గడిస్తాను,” అన్నాడు.

“ఆ లక్షలు దాచేందుకు మరొకభోషాణం కూడా కొంటారా?” అన్నది కనకం.

“ఛీ, ఛీ! ఆ భోషాణాల కాలం గతించి పోయింది. సంపాయించడం ఎందుకు? ఉన్నంతలో సుఖపడడానికేగదా!” అన్నాడు భూషణం నిండుస్వరంతో.

భూషణం అన్నంతపనీ చేశాడు. రక రకాల వ్యాపారాలు ప్రారంభించి, రెండో సంవత్సరం గడిచే లోపల, భూపాలపురం లోని ధనికుల్లో ఒకడయ్యాడు.