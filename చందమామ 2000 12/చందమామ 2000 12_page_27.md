ఒక గొప్ప నాగరికతలోని ఘట్టాలు -
తరతరాలుగా సత్యం కోసం జరిగిన అన్వేషణ!

## 11. సావిత్రి సాహస గాథ

అరోజు అదివారం కావడంతో దేవనాథుడి కొడుకు, కుటుంబంతో కలిసి నగరానికి కొద్ది దూరంలోవున్న కొండప్రాంతానికి చిన్న వినోద యాత్రకు వెళ్ళిరావాలనుకున్నాడు. అయినా ఉదయం ఎనిమిది గంటలకల్లా, “తాతయ్యా! సావిత్రి కథ వినడానకి ఎప్పుడు రమ్మన్నారు?” అంటూ దేవనాథుడికి సందీపుడి స్నేహితుల నుంచి ఫోన్లు రాసాగాయి. మన సంస్కృతిని గురించి తెలుసుకోవడానికి పిల్లలు చూపుతూన్న ఆసక్తికి దేవనాథుడు ఎంతగానో సంతోషించాడు. వినోదయాత్ర కార్యక్రమం పైవారం పెట్టుకుంటే బావుంటుందని కొడుక్కు సలహా ఇచ్చాడు. కొడుకూ, కోడలూ అందుకు సంతోషంగా అంగీకరించారు.

సాయంకాలం మూడు గంటలకు పిల్లలందరూ సందీపుడి ఇంటి ముందున్న పాన్నచెట్టు కిందికి చేరారు. దేవనాథుడు వచ్చికుర్చీలో కూర్చుని, “మనకున్న గొప్ప కథలలో ఒకటైన సావిత్రి కథను ఈ రోజు మనం తెలుసు

కుందాం. సావిత్రి మద్ర దేశాధిపతి అశ్వపతి కుమార్తె. అవునూ, అనాటి మద్రదేశం ఏ ప్రాంతమో మీకు తెలుసా?” అని అడిగాడు.

“ఇటీవల చెన్నయ్ అంటూన్న మద్రాసాత్మా తాతయ్యా?” అన్నది కిశోర్ చెల్లెలు.

“కాదమ్మా. ఈనాటి ఆఫ్ఘనిస్థాన్ నే ఆనాడు మద్రదేశం అనేవారు. అలాగే మన పురాణకాలం నాటి గాంధీరదేశాన్నే ఇవాళ ఖాందహార్ అంటున్నారు,” అన్నాడు దేవనాథుడు.

“అలాగా! అంటే అవన్నీ భారతదేశంలో భాగాలన్నమాటేగా?” అని అడిగాడు కిశోర్.

“చాలా ముఖ్యమైన ప్రశ్న అడిగావు. దీనిని అర్థం చేసుకోవాలంటే మొదట మన ప్రాచీన రాజకీయ-భౌగోళిక స్వరూపం గురించి తెలుసు కోవాలి. భారత ఉపఖండాన్ని జంబూద్వీపం అనేవారు. జంబూద్వీపంలో అనేక రాజ్యాలుండేవి. ఒక విధమైన సాంస్కృతిక ఆధ్యాత్మిక బంధం వీటన్నిటినీ కలిపి వుంచింది. ఈ

విశ్వావసు