సంచాలకులు
చక్రపాణి. బి.నాగిరెడ్డి

# ఈ సంవత్సరానికి వీడ్కోలు!

నూతన శతాబ్దానికీ, నవసహస్రాబ్దికీ నాంది పలికే తొలి సంవత్సరమని కొందరు ప్రచారం చేయడంతో ఎంతో ఆర్భాటంగా ఆరంభమయిన 2000వ సంవత్సరం ముగింపుకు వచ్చింది. 2001 జనవరితోనే నూతన శతాబ్దం ఆరంభమవుతుందన్ని మరికొందరు అప్పుడే వాదించడం మొదలుపెట్టారు!

ప్రస్తుతం 2000వ సంవత్సరం పూర్తి కావడంతో రానున్న సంవత్సరాన్ని నవశకానికి నాందిగా భావించి దానిని మరపురాని సంవత్సరంగా మలుచు కోవడం మన చేతుల్లోనే ఉన్నది. నూతన సంవత్సరాన్ని, నవశతాబ్దాన్ని, సహస్రాబ్దిని ఆశతో ఆహ్వానించడానికి మనలో అంతర్గతంగా ఉన్న ఉత్సాహమే కారణం. నూతన ప్రపంచం, నవశకం, నవయుగం సృష్టించగలమన్న మనిషి కున్న తరగని ఆశాభావమే దానికి అధారం!

వాస్తవాన్ని పరిశీలిస్తే కాలంలో మంచీ లేదు; చెడూ లేదు. నిజానికి కాలానికి ఆరంభమూ లేదు; అంతమూ లేదు. గడచిన 2000 సంవత్సరాలే కాలం వయసు కాదు. కేవలం మన సౌకర్యం కోసం కాలాన్ని కొలుచుకుంటున్నాం. కొత్తసంవత్సరంగాని, నూతన శతాబ్దిగాని, సహస్రాబ్దిగాని వాటంతట అవి మంచీ కాదు; చెడూ కాదు. వాటిని మనం ఎలా ఉపయోగించుకుంటాం అన్న దానిని బట్టే వాటి మంచి చెడ్డలు అధారపడి ఉంటాయి!

మనమేలుకోసం, పారుగువారిక్షేమం కోసం మనలోని శక్తిస్రామర్థ్యాలను సక్రమంగా ఉపయోగించుకోవాలన్న పట్టుదల ఉన్నంతకాలం – కొత్తసంవత్సరం గురించీ, నూతన శతాబ్ది, నవ సహస్రాబ్దుల గురించీ కమ్మని కలలు కనడంలో తప్పులేదు.

మనం అనుభవాలద్వారానే ఎన్నో విషయాలను నేర్చుకుంటాం. అలాంటి అనుభవాలెన్నింటినో మనకు అందించి, కాలగర్భంలో కలిసిపోతూన్న ఈ సంవత్సరానికి కృతజ్ఞతలతో వీడ్కోలు పలుకుదాం!