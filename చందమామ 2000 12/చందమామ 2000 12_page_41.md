ఏమిటో నేర్పలేదు. ఈ మధ్యకొన్నాళ్ళుగా, నన్ను భయపెట్టగలిగేవాళ్ళకోసం పెతుకు తున్నాను. ఒక్కగానొక్కడూ కనిపించలేదు,” అన్నాడు వీరభద్రుడు.

“అలాగా, మనవడా! అయితే, నువ్వు రావలసిన చోటుకే వచ్చావు. త్వరలోనే, నీకు ఈ లోకం నుంచి, పైలోకానికి దారి చూపుతాను,” అన్నది మరిడి పట్టరాని సంతోషంతో వికవికా నవ్వుతూ.

“నన్ను కేవలం భయపెట్టే పైలోకానికి పంపుతావా, పెద్దమ్మా? మహబాగు! నేను, మంత్రాలమరిడమ్మంటే చూడభయంకరంగా వుంటుందనుకున్నాను. కాని అందమైన రూపంతో, ముగ్గుబుట్టలాంటి తలతో చూడ ముచ్చటగా వున్నావు,” అన్నాడు వీరభద్రుడు.

ఆ మాటలకు మరిడి మురిసిపోతూ, “నువ్వుచెప్పేది నిజమా! నేనంత అందంగా వున్నానా?” అని అడిగింది.

“నే చెప్పేది నమ్మకపోతే, నీ అందాన్ని ఈ అద్దంలో చూసుకో,” అని వీరభద్రుడు, మరిడికి సంచీలోంచి అద్దం తీసి ఇచ్చాడు.

ఆ అద్దంలో ముఖం చూసుకున్న మంత్ర గత్తెకు, నిజంగానే తను అందగత్తెనని పించింది.

“మనవడా, నువ్వు చెప్పింది గడ్డునిజం. ఇంతకాలానికి నా అందం నాకు తెలిసి వచ్చేలా చేశావు. మెచ్చాను. నీకు మంచి భోజనం పెడతాను,” అన్నది మరిడి.

“భోజనం సంగతి తరవాత. ముందు నన్ను భయపెట్టగలవేమో చూడు,” అన్నాడు వీరభద్రుడు.

“ఒరే, అమాయకుడా! నేను భయపెడితే నిలువునా చచ్చిపోతావు. నా అందం మెచ్చు కున్నావు కున్క, నిన్ను చంపబుద్ధవడం లేదు,” అన్నది మంత్రాలమరిడి మురిపంగా.

“ఓస్, నన్ను భయపెట్టడం, నీవల్ల కాదని తెలిసిపోయింది. నేనికవెన్ను చూపుతాను,” అంటూ వీరభద్రుడు పెద్దగా నవ్వాడు.

“ఒరే, ఒరే, అల్పాయుష్ముడా, ఆగాగు! ఒకసారి నావెంటరా,” అని మరిడి, వీర భద్రుణ్ణి తన గుహలోకి తీసుకుపోయింది.

గుహగోడకు అనించివున్న చాలా అస్థిరపంజరాలు వీరభద్రుడికి కనిపించాయి. ‘అయ్యో నా తమ్ముడు రామభద్రుడి అస్థిరపంజరం వీటిలో ఒకటన్నమాట!’ అని మనసులో అనుకుంటూ, వీరభద్రుడు కళ్ళుతుడుచుకున్నాడు.

అంతలో మంత్రాలమరిడి కీచుగొంతుతో, “అరే ఒరే, మనవడా! వీళ్ళల్లోనేను ఏ ఒక్కణ్ణీ

డిసెంబర్ 2000

చందుమామ