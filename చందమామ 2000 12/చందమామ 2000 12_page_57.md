కొట్టిన దెబ్బకు పూజారి చచ్చిపోయినట్టు కూడా కనిపించాడు. ఆయనలో చలనం లేదు. ముక్కు దగ్గిరవేలుపెట్టి చూస్తే శ్వాస కూడా ఆడుతున్నట్టు లేదు.

తోటవాడు కొయ్యబారిపోయాడు. పూజా రిని దొంగ అనుకోవటమే అపచారం. ఆయనను చావగొట్టడం మహాపచారం. ఈ సంగతి ఊళ్ళో తెలిస్తే తనను బతకనివ్వరని ఊహించి తోటవాడు ఆ క్షణంలోనే ఊరు విడిచి పారి పోయాడు.

అయితే పూజారి చావలేదు. తోటవాడు కొట్టిన దెబ్బ ఆయన వీపుపైన పడి ప్రాణం దిమ్మడోయింది. చల్లగాలికి అయన క్రమంగా తేరుకున్నాడు. తన పరిసరాలు చూసుకున్నాక ఆయనకు జరిగినది జ్ఞాపకం మచ్చింది. తోటలో కాయలు కోసుకుంటున్నందుకు తనను తోటవాడు కాబోలు కొట్టాడు. వాడి జాడ కనిపించటం లేదు. తన దొంగతనం గురించి

ఊళ్ళోవాళ్ళందరికీ చెప్పి తనను చూపించ టానికి వెళ్ళిఉంటాడు! పరువుగా బతుకుతున్న తనకు దొంగ అనేపేరు మస్తుంది! ఇక తాను ఊళ్ళో తల ఎత్తుకు తిరగలేడు సరికదా, తనకు మంచినీళ్ళు కూడా పుట్టవు.

ఇలా అనుకుని శంకరారాధ్యుడు కూడా గ్రామం విడిచి పరారీ అయిపోయాడు. అప్పటికి తూర్పు తెల్లవారుతున్నది.

పూజారి భార్య ఝాము పాద్దెక్కేదాకా భర్తకోసం ఎదురుచూసి, ఇరుగుపారుగు వాళ్ళతో చెప్పింది. చీకటితో స్నానానికి వెళ్ళిన పూజారి ఇంకా తిరిగి రాలేదు. దేవాలయా నికి తిన్నగా వెళ్ళాడే మోననుకుంటే అక్కడా లేడు. స్నానాలరేవు వద్ద వెతికితే పూజారి ఉపయోగించే చెంబు తోటకు సమీపంలో కనబడింది. అందుచేత ఆయన ప్రమాద వశాత్తు నదిలో పట్టుకునిపోయి ఉంటాడని గ్రామస్థులు అనుకున్నారు.

కాని ఇంతలో మరొక విషయం బయట పడింది. అదేమిటంటే, తోటవాడు ఉదయం నుంచీ కనిపించటం లేదు. తోటలో ఒకమూల చెత్తపోగు కాలుతున్నది. దాన్ని కుళ్ళగించి చూస్తే కాలిన ఎముకలేవో కనబడ్డాయి.

తోటవాడు పూజారిని హత్యచేసి చెత్త కుప్పలో నిప్పు అంటించి, ఎక్కడికో పరారీ అయిపోయాడని గ్రామస్థులు నిశ్చయించుకున్నారు. తోటవాడి మీద హత్యానేరం ఆరోపించబడింది. వాణ్ణి పట్టుకునేందుకు రాజభటులు అంతటా వెతుకుతున్నారు.

ఒకసంవత్సరం గడిచింది. ఈ లోపుగా తోట వాడు బైరాగి వేషం వేసుకుని చాలాదేశాలు తిరిగాడు. వాడికి తన పెళ్ళాం పిల్లల మీద