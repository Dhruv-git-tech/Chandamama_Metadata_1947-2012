అత్తగారి వయసు వాళ్ళకు చాలామందికి తెలుసు. దాని తాళంచెవిని, ఆ భూషణం ఎప్పుడూ మొలతాడుకు వేలాడవేసుకుని వుంటాడు. అంటే - వడ్డీలమీద వచ్చే డబ్బూ, ఇతరత్రా సంపాదనా, అంతా ఆ భోషాణంలో దాస్తాడన్నమాట!” అన్నది.

ఆ మాటలు విన్న కనకానికి ఎంతో అవ మానమనిపించింది. ఆ రాత్రి ఆమె అన్నం ముట్టకుండా, భూషణంతో, “ఈ క్షణంలో నాకు భోషాణం తాళం తీసి, లోపల ఎంత డబ్బున్నదో చూపించకపోతే, ఈ రాత్రికి రాత్రేఏ నుయ్యోగొయ్యోచూసుకుంటాను,” అన్నది.

ఆమె అన్నంతపనీ చేస్తుందని హడలి పోయిన భూషణం, “సరే, అలాగే చూద్దువు గాని. కాని ఆ చూసిందేమిటో అప్పటికప్పుడే మరిచిపోవాలి,” అంటూ భోషాణం మూత తెరిచాడు.

కనకం కళ్ళు చెదిరిపోయాయి. భోషాణం సగం వరకూ, కళ్ళు మిరుమిట్లుకొల్పుతూ బంగారు కాసులు. వాటిని చూస్తూనే కనకం పట్టరాని కోపంతో, “ఇంత బంగారం భోషాణంలో పెట్టుకుని, నన్ను దిష్టిబొమ్మలా వీధిలోకి పంపిస్తావా? పైగా పండగ రోజుల్లో కూడా పచ్చడి మెతుకులేనా మనం తినడం!” అన్నది.

“ఒసే, వెర్రిదానా, అంతపెద్దగా మాట్లాడకు. ఇదంతా ఎవరికోసమనుకున్నావు? భోషాణంలో మిగిలివున్న సగం నిండగానే, మనం దీన్ని తీసుకుని పట్టం వెళ్ళిపోదాం. నేను సముద్రవ్యాపారం మొదలు పెడ తాను. ఆపైన నీ ఒళ్ళంతా బంగారమే!” అన్నాడు భూషణం పట్టరాని సంతోషంతో పెద్దగా నవ్వుతూ.

“అయితే మరి ఈ భోషాణం నిండే దెప్పుడు?” అన్నది కనకం అనుమానంగా.

“అంతా ఆ పైవాడి దయ! ఇది నిండే వరకూ, ఒక్కకాసు కూడా ముట్టనని ఒట్టేసు కున్నాను,” అంటూ, భోషాణం మూతమూసే శాడు భూషణం.

ఆ రాత్రి కనకానికి ఒక కల వచ్చింది. ఇద్దరు మనుషుల సాయంతో భూషణం, భోషాణాన్ని గుర్రపుబండిలో పెడుతున్నాడు. తెల్లవారాక, ఆ కల గురించి భర్తకు చెప్పి, కనకం, “మన పట్టం ప్రయాణం దగ్గర పడినట్టుగా వున్నది,” అన్నది.

“అలాగా! ఆ ధనలక్ష్మి కృప వుండాలే కానీ, ఒక్కరోజులో కాసులతో భోషాణం నిండి పోదూ,” అంటూ భూషణం మహా నంద పడిపోయాడు.