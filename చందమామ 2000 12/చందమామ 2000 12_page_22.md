భూషణంగారి భోషాణం

భూషాలపురంలో, భూషణంగారిని ఎర గని వారంటూ లేరు. ఆయన వడ్డీవ్యాపారి. ఊళ్ళో ఎవరింట్లో శుభం జరిగినా, అనుకోని కష్టం వచ్చినా భూషణాన్ని ఆశ్రయించక తప్పదు. వచ్చినవాళ్ళ అవసరాన్ని బట్టి, మ్డీ శాతం పెంచే ఆయన్ను, చాటుమాటుగా ఊళ్ళో వాళ్ళంతా తిట్టుకునేవారు.

ఆయన ఇంట్లో తాతలకాలంనాటి పెద్ద భోషణం వున్నది. దాని తాళం చెవి, ఎల్ల వేళలా భూషణం మొలతాడులో వేళ్ళాడు తూంటుంది. అందులో డబ్బున్నదని తప్ప ఏపాటివున్నదో ఆయన భార్య కనకం కూడా ఎరగదు.

వడ్డీలకు వడ్డీలు గుంజే భూషణం చూడ డానికి అతి పేదలా వుంటాడు. చిరుగుల పంచె, అతుకులచొక్కా, అరిగి చిల్లులు పడ్డ చెప్పులు - ఇదీ ఆయన వేషధారణ.

కనకం కాపరానికి వచ్చి పదేళ్ళు గడిచినా, ఆమె ఒంటి మీదచిన్నమెత్తు బంగారు కూడా లేదు. ఆమె సత్తెకాలపు మనిషి కాబట్టి, నాసి రకం ముతకచీరలో, పేద ముత్తయిదువులా నోరుకట్టుకుని కాపరం చేయవలసివచ్చినా, భర్తను పల్లెత్తుమాట అనేది కాదు.

ఒకసారి ఏదో పేరంటంలో, అమ్మలక్కలు తనను గురించి అనుకుంటున్న మాటలు కనకం చెవినపడ్డాయి. “ఓ పిల్లా జెల్లా లేరు! అయినా కడుపు కట్టుకుని మరీ దాస్తారు. ఈ కనకం మెడలో అరిగిపోయిన మంగళ సూత్రం తప్పించి మరేం వుంది!” అంటూ కరణం గారి భార్య నలుగురిలో ఈసడిస్తూ మాట్లాడింది.

ఆ మాటలకు మునసబు భార్యపకపక మంటూ నవ్వి, “వాళ్ళింట్లో తాతముత్తాతల నాటి పెద్ద భోషణం ఒకటుందట. మా