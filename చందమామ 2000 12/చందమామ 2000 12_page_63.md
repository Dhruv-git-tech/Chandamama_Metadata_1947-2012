“అదెలా సాధ్యం మిత్రమా? అతడిప్పుడు నీ కొడుకు కాదు; నా కొడుకు. నువ్వు ఇంటి నుంచి అతన్ని వెళ్ళగొట్టావు. నేను నీడనిచ్చి న్ప్పుడు అతడికి ఇల్లు లేదు. కాబట్టి ఇదే అతడి ఇల్లు,” అన్నాడు వర్తకుడు వినయంగా.

“దేవుడు కనికరించడంతో, ఇంతకాలానికి నా బిడ్డమళ్ళీ నాకు కనిపించాడు. అతన్ని ఇక్కడే వదిలి నేసెలా వెళ్ళగలను? వాడిపై కోప్పడినమాట వాస్తవ్యమే. అయినా, తండ్రికొడుకుపై కోప్పడడం అసహ జం కాదు కదా?” అన్నాడు డోటున్ బాధగా.

“అయితే, ఇన్నిసంవత్సరాలు ఆప్యాయంగా పెంచి పెద్దచేసి, ఇప్పుడు వదులు కోవడం అంటే మాకేమో అసహజంగానే ఉంటుంది,” అన్నాడు వర్తకుడు.

ఇలా చాలాసేపు తర్జనభర్జనలు పడ్డాక వర్తకుడు, “ఈ సమస్యకు ఒక పరిష్కారం చెబుతాను. ఈ విషయాన్ని టుండీకే వదిలిపెడదాం. ఇక్కడే ఉండిపోవాలా? నీతో తిరిగి రావాలా? అన్నది అతడే నిర్ణయిస్తాడు, సరేనా?” అన్నాడు.

“అలాగే! టుండీదే తుది నిర్ణయం!” అని డోటున్ సంతోషంగా అంగీకరించాడు.

“అయితే, ఈ విషయాన్ని రేపు ఉదయం తేల్చుకుందాం!” అన్నాడు వర్తకుడు.

మరునాడు ఉదయం వర్తకుడు, తండ్రీకొడు కులను తనమెంట రమ్మని ముందు నడిచాడు. అయన చేతిలో తళతళలాడుతూ పాడవాటి కత్తి ఉండడంచూసి తండ్రీకొడుకులిద్దరూ విస్మయం చెందారు. అయినా మాట్లాడకుండా ఆయన వెంట నడిచారు.

అడవికీ, నదికీ మధ్య నిర్మానుష్యంగా ఉన్న ఒకచోట వర్తకుడు ఆగాడు. తన చేతిలోని కత్తిని టుండీకి అందించి, “నాయనా! ఇప్పుడు నువ్వు నీ కర్తవ్యం నిర్వహించు,” అన్నాడు.

“ఇప్పుడు నేనేం చేయాలి?” అని అడిగాడు టుండీ వినయంగా.

“నీ మొదటి తండ్రి వెంట నువ్వు వెళ్ళాలని నిర్ణయించినట్టయితే, నా తలను తెగనరుకు! నీ రెండవ తండ్రినైన నాతో ఉండిపోవాలను కుంటే అతని తల నరుకు!” అన్నాడు వర్తకుడు.

టుండీ కొంతసేపు మౌనంగా తలవంచుకున్నాడు. ఆ తరవాత ఇద్దరికీ వంగి నమస్కరించి, “నా కర్తవ్యం ఇప్పుడు నాకు బోధపడింది. నా తలనే తెగనరుక్కుంటాను,” అంటూ కత్తిని పైకెత్తాడు.

“ఆగు నాయనా!” అంటూ ఇద్దరూ ఒక్క సారిగా అతన్ని అడ్డుకున్నారు.

ముగ్గురూ కన్నీళ్ళు ఆపుకోలేక పోయారు.

ఆ తరవాత సమస్యకు వాళ్ళొక భిన్నమైన పరిష్కారం కనుగొన్నారు. డోటున్, అతని భార్య వచ్చి వర్తకుడి ఇల్లు చేరారు. కన్నవారికీ, పెంచి ప్రయోజకుణ్ణి చేసిన వారికీ ఆనందం కలిగించి టుండీ పదిమందిలో మంచివాడని పేరు తెచ్చుకున్నాడు.