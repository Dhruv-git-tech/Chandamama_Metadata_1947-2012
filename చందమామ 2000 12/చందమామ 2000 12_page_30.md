వరాలూ సిద్ధించే అవకాశం లేదు. సమయ స్ఫూర్తితో తెలివిగా సావిత్రి వరాలు కోరుకోవడం వల్ల, యముడికి ఆమె భర్త ప్రాణాలు తిరిగి ఇవ్వక తప్పలేదు!

సత్యవంతుడు నిద్యేల్చాన్నట్టు లేచి కూర్చు న్నాడు. ఇద్దరూ కలిసి కుటీరానికి వెళ్ళారు. ద్యుమత్సేనుడు కొడుకునూ, కోడలినీ చూసి అమితానందంతో ఆశీర్వదించాడు. అప్పటికే ఆయన చూపు తిరిగివచ్చింది. అంతవరకు రాజ్య సింహాసనాన్ని అక్రమించిన దుర్మార్గణ్ణి, విశ్వాసపాత్రులైన ప్రజలు హతమార్చడంతో, రాజ్యాధికారాన్ని మళ్ళీ చేపట్టమని అహ్వా నించడానికి మంత్రులూ, రాజోద్యోగులూ అక్కడికి వచ్చారు!

“మహాభారతం చెప్పే సావిత్రి సత్య వంతుల కథ క్లుప్తంగా ఇది. అయినా ఇది చాలా గొప్ప కథ అని నేను ఎందుకు చెప్పానో తెలుసా? ఈ కథలో కొన్ని ప్రగాఢసత్యాలు దాగి ఉన్నాయి. సావిత్రి తన అత్మశక్తితో భర్తనుదుటి రాతను తిరగరాసింది. ఆమె భర్త నిజంగానే సత్యవంతుడు. భార్యాభర్తలిద్దరూ పవిత్ర స్వభా వులే. శ్రీ అరవిందులు గనక సావిత్రి మహా కావ్యరచన చేయలేదంటే ఈ కథలోని అంత రార్థాలు మనకు తెలిసి ఉండేవి కావు. ఒక

పురాతన గాథను ఆయన ‘మహోన్నత ప్రతీక’ స్థాయికి తీసుకువెళ్ళాడు.

ఒక వ్యక్తి నిర్మల పవిత్రప్రేమ మరొక వ్యక్తి నుదుటిరాతనే మార్చగలిగిందికదా! మరి మును ముందు వికసించనున్న దివ్య ప్రేమ, మానవ జాతి గమనాన్ని, గమ్యాన్ని మార్చితీరుతుందనడంలో సందేహం లేదు. అందుకోసం మనిషి సత్యమార్గంలో పయనిస్తూ, ఉన్నతశిఖరాలకు ఎదిగి ఆ స్థాయిని అందుకోవడానికి తగిన అర్హ తను సంపాయించుకోవాలి — అన్న విషయం మరచిపోకూడదు!” అని ముగించాడు దేవ నాథుడు.

“తాతయ్య! మీరు ‘సావిత్రి’ని మాకు చదివి వినిపించవచ్చుకదా?” అన్నది శిరీష అనే అమ్మాయి.

“పెరిగి పెద్దవాళ్ళయ్యాక, మీరే స్వయంగా ఆ గొప్ప గ్రంథాన్ని చదువుకోవాలి. కాదు... కాదు. ఇప్పుడు కూడా మీరా పుస్తకం చదవడం ఆరంభించవచ్చు. అర్థంకాకపోయినా ఫరవా లేదు. అది మీ మనుషుల మీద అద్భుతప్రభావం చూపుతుంది. అదొక గొప్ప అనుభవం! ఉన్నత కవిత్వం ఎలా వుంటుందో మీకు తెలియ వస్తుంది.” అంటూ లేచి నిలబడ్డాడు దేవ నాథుడు.

— (ఇంకావుంది)