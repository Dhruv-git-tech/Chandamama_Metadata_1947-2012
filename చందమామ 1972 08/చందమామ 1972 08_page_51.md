రండీ ! క్షణంలో తెచ్చి ఇస్తానని తీసుకు పోయి ఆ కంసాలి వీరయ్య ఇంతవరకూ రాలేదు. రత్నాలహారం పని ఎప్పటి కవుతుందో ఏమో!” అన్నది.

"రత్నాలహారమా? పని తొందరలో నే నా మాటే మరిచాను సుమా! బస్తే నుంచి నే నెవరిని పంపలేదే?" అన్నాడు శంకరయ్య.

భార్యా భర్త లిద్దరికీ మిన్ను విరిగి మీద పడ్డట్టయింది.

ఎవడో దొంగ వెధవ తమ సంభాషణ విని, తెలివిగా రత్నాల హారం కాటేసుకు పోయాడు!

శంకరయ్య అప్పటి కప్పుడే గ్రామాధి కారి పద్దకు వెళ్ళి, దొంగతనం గురించి చెప్పి, "అయ్యా, దండోరా వేయించండి. ఆ రత్నాలహారం తిరిగి ఇచ్చిన వారికి గాని, ఇప్పించిన వారికి గాని నాలుగువందలు బహుమానం ఇస్తాను," అన్నాడు.

"ఏమండీ, శంకరయ్యగారూ? బాకీలో రెండు వందలు దిగబడిందని ఆ హారాన్ని

సాంతం చేసుకున్నారు గదా? దాన్ని తెచ్చి ఇచ్చిన వాడికి నాలుగువందలు ఇస్తానని చాటింపు వేస్తే సలుగురూ మిమ్మల్చిగురించి విమనుకుంటారో కాస్త ఆలోచించండి. నన్నడిగితే మీరు గుట్టుచప్పుడు కాకుండా ఊరుకోవటం మంచిది. మీ బాకీ దాదాపు అంతా మీకు ముట్టనే ముట్టింది. హారం పొతే పిడవవలిసినవాడు అసలు వాడు," అన్నాడు గ్రామాధికారి.

శంకరయ్య సిగ్గుపడి ఇంటికి తిరిగి వచ్చాడు.

తరవాత కాస్సేపటికి యువకుడు వచ్చి, "ఇదుగోనండి, మీ మిగతా బాకీ రెండు వందలూనూ. హారాన్ని దొంగిలించిన వాడు నాకు దొరికాడు. హారం నాకు చేరింది. అది ముట్టినట్టు రసిదు రాసిస్తాను, పుచ్చు కోండి," అన్నాడు.

విధిలేక శంకరయ్య, యువకుడి బాకీ పరిష్కారమైనట్టు రాసి ఇచ్చి, హారం ముట్టినట్టు అతని నుంచి రసిదు పుచ్చు కున్నాడు.