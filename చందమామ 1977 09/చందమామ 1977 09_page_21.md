అప్పుడు జమదగ్నికి జీవితంలో వేదాంత జ్ఞానం ఇచ్చే ఆనందం మరి దేనివల్లా రాదని తెలిసి వచ్చింది. ఆ ఆనందాన్ని తన ఊరి వారికి అందించాలని అతను మళ్ళీ లక్ష్మిపురానికి తిరిగివచ్చాడు.

ఊళ్ళో అనామకుడుగా ఉండి సన్యాసిగా తిరిగి వచ్చిన జమదగ్నిని ఊళ్ళో వాళ్ళు చాలా గౌరవించారు. ఇప్పుడతని పేరు దయానందస్వామి. అతను రోజూ సాయంత్రంవేళ జనానికి ఉపన్యాసాలియ్యసాగాడు. అతనికి గల జ్ఞానమూ, అతను విషయాలను వివరించే తీరూ జనాన్ని బలంగా ఆకర్షించాయి. అతని ఉపన్యాసాలు వినటానికి జనం తండోప తండాలుగా వచ్చారు.

మనిషియొక్క పరమాశయం భగవంతుడిలో ఐక్యం కావటం. ఆ అవకాశం ఉత్తమమైన మానవ జన్మకు మాత్రమేలభ్యం అవుతుంది. రోజూ మనిషి వీలై సంత కాలాన్ని భగవధ్యానంలో గడపాలి. కోరికలనూ, అరిషడ్వర్గాలనూ జయించాలి. ఐహిక లాభాలకోసం అవసరమైన మటుకే శ్రమించి, మిగిలిన కాలాన్ని దైవకార్యాలకు వినియోగించాలి. ఇలా ఉపదేశిస్తూ, దృష్టాంతాలుగా రకరకాల కథలు చెబుతూ దయానంద స్వామి తన ఖ్యాతిని చుట్టుపట్ల గ్రామాలకు కూడా విస్తరింపజేసుకున్నాడు.

కాని ఈ ఉపదేశాలు తలకెక్కిలక్ష్మిపురవాసులు సోమరులుగా తయారయారు. వాళ్ళు కష్టపడి పనిచెయ్యడం తగ్గించి, ఇంటింటా పూజలూ, మూకభజనలూ సాగించారు. ఆ ఊళ్ళోనే ఉండే విద్యావంతుడు, రామచంద్రుడు అనే అతనికి ఈ పరిస్థితి నచ్చలేదు. అతను దయానందుడి వద్దకు వెళ్ళి, దైవభక్తి ఉండవచ్చుగాని, అది సోమరితనాన్ని పెంపాందించ రాదన్నాడు. సంకల్ప మాత్రంచేత లోకాలను నడిపించే భగవంతుణ్ణి భజించడం సోమరితనం కాదన్నాడు దయానందుడు. భగవంతుడు తన భక్తులను కాపాడుకోగల