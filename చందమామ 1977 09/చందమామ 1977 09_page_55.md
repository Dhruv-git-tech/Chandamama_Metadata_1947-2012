నాకు కోరికగా ఉన్నది,” అన్నాడు. తలుచుకున్న కొద్దీ అతనికి అరాక్షస్థ్రీలను అప్పటిక ప్పుడే చిత్రవధ చెయ్యాలని ఉన్నది.

సీత ఆ సంగతి గ్రహించి హను మంతుడితో, “ఈ రాక్షస్థ్రీలు రావణుడి దాసీలు. రాజును సేవించుకుని బతికే వాళ్ళు, రాజాజ్ఞ పాలించాలిగద! అలా చెయ్యకపోతే వాళ్ళు శిక్ష పొందరా ? అందుచేత వారి మీద కోపగించటం అక్రమం. నా గ్రహచారం బాగులేకనూ, నేను పూర్వజన్మలో చేసుకున్న పాపాలకు ఫలితంగానూ కష్టాలు అనుభవించానను కోవాలి. అందుచేత నాకు ఈ రాక్షస్స్రీల మీద ఎలాటి కోపమూ లేదు.

రావణుడు చచ్చాడు గనక వీళ్ళు నన్ను ఇప్పుడేమీ చేయలేరు. ఈ రాక్షస్స్రీలు తమ దుర్పుద్ది కొద్దీ నన్ను బాధించారే అనుకున్నా వారిని శిక్షించటం యుక్తం కాదు,” అన్నది.

హనుమంతుడు సీత మాటలను మెచ్చు కుని, “నువు అన్నివిధాలా రాముడికి తగిన భార్యవు. అతనికి ఏం చెప్పమంటావో చెప్పి, నన్ను పంపించు,” అన్నాడు.

“నాకు నాభర్త అయిన రాముణ్ణి చూడాలని ఉన్నది,” అన్నది సీత.

ఆ సందేశం తీసుకుని హనుమంతుడు అతి వేగంగా రాముడి వద్దకు వచ్చేశాడు. అతను రాముడితో, “ఎవతె కోసం సేతువు కట్టి, ఇంత యుద్ధం చేశామో, ఆ సీతను చూశాను. ఆమె నన్ను గుర్తించింది. మనకు విజయం లభించిందంటే చాలా సంతోషించింది. రావణాసురుణ్ణి చంపిన రాముణ్ణీ, లక్ష్మణుణ్ణీ చూడాలని ఉన్నదని చెప్పింది,” అన్నాడు.

ఈ మాట విని రాముడు కంట తడిపెట్టి, “అంతకాలం రావణుడి ఇంట ఉండిన సీతను స్వీకరించానం లోకం ఆడిపోస్తుంది; నిర్దోషి అయిన సీతను త్యజించానం లే పాపం చుట్టుకుంటుంది. ఏం చేసేటట్టు ?” అన్నాడు.