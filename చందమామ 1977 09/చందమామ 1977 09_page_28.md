గోపాలుడి ఇంటికి మనుమలను పంపాడు. వాళ్ళు తిరిగివచ్చి ఒక వింత విషయం చెప్పారు: గోపాలుడు ఇంటి దూలానికి వంటపాత్ర వెళ్ళాడగట్టి, నేల మీద మంట చేస్తూ, వంట పూర్తికాగానే భోజనంచేసి వస్తానని మహారాజుకు కబురుచేశాడు.

“వాడికేమైనా మతిపోయిందా ఏం ? దూలానికి కట్టిన వంటపాత్ర నేలమీది మంటకు ఆసలు వేడెక్కుతుందా ? ఇదేమిటో విచారించవలసిందే,” అని రాజు కొంతమంది సభికులను వెంట బెట్టుకుని గోపాలుడి ఇంటికి వెళ్ళాడు. గోపాలుడు నిజంగానే దూలానికి వంట పాత్ర కట్టి, నేలమీద మంటపెట్టాడు.

“మహారాజా, తమరే వచ్చారా ? ఆ పాత్రలో అన్నం ఉడకగానే తిని, నేనే పద్దును గదా !” అన్నాడు గోపాలుడు.

“ఇదో కొత్త హాస్యమా ? ఈ మంటకు ఆ అన్నం నీ జన్మలో ఉడుకుతుందా?” అన్నాడు మహారాజు.

“అదేమిటి, మహారాజా ? మంట ఇంకా దూరంగా ఉన్నా ఉడికించ గలను,” అన్నాడు గోపాలుడు.

“ఆ మాట పదిమందిలో రుజువు చేశావంటే నీకు నూరు బంగారు కాసు లిస్తాను,” అన్నాడు రాజు.

“రేపు నిండు సభలోనే రుజువు చేస్తాను. ఈ పూటకు భోజనం చెయ్య