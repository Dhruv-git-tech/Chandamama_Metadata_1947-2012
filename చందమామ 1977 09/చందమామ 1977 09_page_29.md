కుండానే వస్తాను, పదండి.'' అన్నాడు గోపాలుడు.

మర్నాడు గోపాలుడు సభకు ఒక లోహపు పాత్రా, మూతా, ఇన్ని బియ్యమూ తీసుకుని వచ్చాడు. అతను పాత్రను మంత్రి కిచ్చి, దాని లోపల శుభంగా తుడిపించాడు. అందులో బియ్యంవేసి, నీళ్ళు పోసి, మూతపెట్టాడు. ఆ పాత్రను చిక్కంతాడుతో పట్టుకోమని ఒక సభికుణ్ణి పురమాయించి, దానికి అయిదారు గజాలదూరాన ఒక కొవ్వొత్తి వెలిగించిపెట్టాడు.

"ఈ కొవ్వొత్తి సెగకు ఆ పాత్రలో బియ్యం ఉడకబోతున్నది," అన్నాడు గోపాలుడు. అతను పాత్రను పట్టుకున్న వాడితో, "అన్నం ఉడుకుతున్న శబ్దం వస్తున్నదేమో చూడు," అన్నాడు.

సభికుడు ఆలకించి, ఆశ్చర్యంతో, "మహారాజా నీరు మసలుతున్నది!" అన్నాడు.

మహారాజు పాత్రను తాకి చూశాడు. అది చాలా వేడిగా ఉన్నది.

"గోపాల్, ఇవిగో నీ నూరు బంగారు కాసులు!" అని మహారాజు అతనికి పందెం డబ్బు ఇచ్చేశాడు.

గోపాలుడి అల్లుడు పండుగకు వచ్చాడు. అతనికి మర్యాదలన్నీ విలోటూలేకుండా జరిగాయి. విందుకు సోమనాథుడు కూడా వచ్చాడు. అతను చేసిన సహాయానికి గోపాలుడు పది బంగారు కాసులు ఇచ్చుకున్నాడు.

సోమనాథుడు చేసిన సహాయం ఏమిటి?

కాల్చి సిద్ధంగా ఉంచిన తెల్లని సున్నపు రాయిని చితకగొట్టి, బియ్యం ప్రమాణంలో ఉండే పలుకులను బియ్యంలో బాగా కలిపాడు. చప్పున చూసేవారికి అంతా బియ్యంలాగే ఉంటుంది. కాని దాన్ని పాత్రలో పోసి, నీరు పోసి, చప్పున మూతపెట్టగానే, నీరు తగిలి సున్నపురాతి పలుకులు కళపెళలాడుతూ ఉడికాయి. అది చూసి సభికులు బియ్యమే ఉడుకుతున్న దను కున్నారు.