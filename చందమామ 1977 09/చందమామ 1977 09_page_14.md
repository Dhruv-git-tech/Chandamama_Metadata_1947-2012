యీ భయంకర పోరాటాన్ని చూస్తు
న్నారు," అన్నాడు జయశీలుడు.

సిద్ధసాధకుడు జయశీలుడు చెప్పిన
వైపుకు దృష్టి సారించాడు. జయశీలుడు
చెప్పినట్టు అక్కడ నలుగురు మనుషులు
నిలబడి వున్నారు. ఆ నలుగురిలో
వేషాన్ని బట్టి ఒక్క మకరకేతునే
సాధకుడు పోల్చుకోగలిగాడు. కాని,
అక్కడ వున్న మకరకేతుతోపాటు
మరిద్దరు జయశీలుణ్ణి గుర్తించారు.
అయినా, వాళ్ళల్లో ఒకడు ఆశ్చర్యంతో,
మరొకడు భయంతో కళ్ళప్పగించి అలా
చూస్తూ వుండిపోయారు.

మకర కేతు అందరికేసి ఓ మారు
చూసి, వాళ్ళల్లో నిండుగా ఒల్లెవాటు
వేసుకుని, నల్లని చిన్న గడ్డంతో, వజ్రాలు
తాపిన బంగారు పొన్ను కర్ర చేత
పట్టుకున్న అతడితో, “వైద్యదేవా!
జలాశ్వం మీద వున్న యువకుడే జయ
శీలుడు; శూలంపట్టి నేలమీద నిలబడిన
వాడు సిద్ధసాధకుడు; ఆ మూడోవాడు—
తెలుస్తూనే వున్నది గదా, నా అనుచరుల్లో
ఒకడు — ఈ సర్పస్వరుడి అన్న,
” అన్నాడు.

“మా అన్నను ప్రాణాలతో తిరిగి
చూస్తానని, నేననుకోలేదు,” అంటూ
సర్పస్వరుడు బయలుదేరబోయేంతలో,

మకర కేతు కోపంగా అతడి చేయి
పట్టుకుని వెనక్కు లాగాడు.

“ఒరే, సర్పస్వరా, నీకేమైనా మతి
పోయిందా? ఆ జయశీలుడూ, సాధకుడూ
ఒక రకంగా మనకు శత్రువులు. అయినా,
మాయాసరోవరేశ్వరుడి ఆజ్ఞ ప్రకారం
మనం వాళ్ళతో స్నేహం నటించవలసి
వున్నది. అందుకు అవసరం అయిన
పథకం జాగ్రత్తగా ఆలోచించాలి,” అని
మకర కేతు సర్పస్వరుణ్ణి గట్టిగా
కోప్పడి, వజ్రాలు తాపిన చేతికర్ర పట్టు
కున్న అతడితో, “వైద్యదేవా, మీ అభి
ప్రాయం ఏమిటో సెలవిచ్చారు కాదే?”
అన్నాడు.