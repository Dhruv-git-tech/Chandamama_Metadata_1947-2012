రామ రావణ యుద్ధం చూడవచ్చిన దేవతలూ, గంధర్వులూ రాముడి పర క్రమం గురించీ, వానరులు చేసిన భయంకర యుద్ధం గురించీ మాట్లాడు కుంటూ, తమతమ ప్రదేశాలకు వెళ్ళి పోయారు.

రాముడు, మాతలిని గౌరవించి, అతణ్ణి ఇంద్రుడి రధంతోసహా స్వర్గానికి పంపే శాడు. తరవాత లక్ష్మణుణ్ణీ, సుగ్రీవుణ్ణీ వెంటబెట్టుకుని తన శిబిరానికి వెళ్ళాడు. అక్కడ లక్ష్మణుడితో, 'లక్ష్మణా! మనం యిప్పుడు విభీషణుణ్ణి లంకారాజ్యాభి షిక్షుణ్ణి చెయ్యాలి. అందుక వసరం అయిన ఏర్పాట్లు త్వరగా చేయించు,' అన్నాడు.

లక్ష్మణుడు, వానరులకు సువర్ణకలశాలిచ్చి, వాళ్ళచేత సముద్రజలం తెప్పించాడు. అతను స్వయంగా విభీషణుణ్ణి తీసుకుపోయి సింహాసనం మీద కూర్చో బెట్టి, జలంతో అభిషేకించాడు. విభీషణుడి మంత్రులూ, అతనిపట్ల భక్తిగల రాక్షసులూ జయజయధ్వానాలు చేశారు. ఆ సమయంలో విభీషణుడు తాను పరిపాలించనున్న రాక్షసుల భయం పొగొట్టి, యిక నుంచి లంకానగరం సుఖశాంతు లతో తులతూగగలదని వాగ్దానం చేశాడు. రాక్షసపౌరులు అతడికి కానుకలు సమర్పించారు. విభీషణుడు కృతజ్ఞతా సూచకంగా రామలక్ష్మణులకు దివ్యమైన అనేక వస్తువులను కానుకలుగా యిచ్చాడు.