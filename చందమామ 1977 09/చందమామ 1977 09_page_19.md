మకరకేతు 'వైద్యదేవా!' అని పిలిచే వ్యక్తిని గుర్తించి, సంభ్రమాశ్చర్యాలతో నిలువెల్లా కంపించిపోతూ, "దేవశర్మా!" అని పిలవబోయి నోట మాటపెగలక తత్తరపడుతున్నాడు. అది గమనించిన వైద్యదేవుడనే అతను, చిన్నగా సైగ చేశాడు. దాని అర్థం తనను గుర్తించినట్టు ప్రవర్తించవద్దని.

సదికి నీటికోసం పోయిన సర్పనఖుడు వస్త్రాన్నికదాన్ని నీట తడిపి, అది నీరోడు తుండగా తెచ్చి సిద్ధసాధకుడి చేతికి యిచ్చాడు. సాధకుడు గబగబా పోయి నీటిని నరవానరం తల మీద పిండి, అరచేతితో దాని తలమీద గట్టిగా కొడుతూ, "నరవానరా, నువ్వు నిశ్చయంగా బతికే వున్నావు. లే, లే! లోకంలో ఈ సిద్ధసాధకుడి మాటకు తిరుగులేదు," అంటూ బిగ్గరగా అరిచాడు.

నరవానరం మరుక్షణం కళ్లు తెరిచి, చుట్టూ కలయచూసి, అల్లంత దూరంలో నది ఒడ్డున తొండం ఎత్తి నిలబడిన జల

గ్రహాన్ని చూస్తూనే, భయంకరంగా అరిచి, లేవబోయింది.

సిద్ధసాధకుడు దాని భుజం పట్టుకుని ఆపి, "ఒరే, నరవానరా, శాంతించు! నేను, నీకు ప్రాణధానం చేసిన సిద్ధసాధకుణ్ణి, గుర్తుపెట్టుకో! ఈ నిమిషం నుంచీ నువ్వు, నా బంటువు; వాహనానివి, ఆవునా!" అన్నాడు శూలాన్ని దాని పీక మీద ఆనించి.

నరవానరం లేచి నిలబడి, గుడ్లురుముతూ, పళ్ళుకొరికి, సాధకుడి మీదికి దూకేందుకు సిద్ధపడబోయేంతలో, సాధకుడు దాని నుదుటి మీద అరచేతితో గట్టిగా కొట్టాడు. ఆ దెబ్బ తింటూనే నరవానరం చిన్నగా మూలిగి, వెనుదిరిగి పారిపోబోయినదల్లా ఆగి, చప్పున సిద్ధసాధకుడి పాదాల ముందు బోర్లాపడి, చేతులు పై కెత్తింది. అది చూసి సిద్ధసాధకుడు ఆనందం పట్టలేక పాట్టచెక్కలయేలా నవ్వుతూ, శూలాన్నిగిరిగిరా తిప్పసాగాడు. —(ఇంకా వుంది)