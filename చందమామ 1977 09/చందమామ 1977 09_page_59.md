లేదు. ఆమె దుఃఖించుసినకొద్దీరాముడికి కోపం హెచ్చిపోయింది. అతను ముఖం చిట్టించి, ' ' సీతా, అవమానానికి గురి అయినవాడు చేయదగినదంతా చేశాను. కాని ఇదంతా నేను నీ కోసం చేయలేదని గ్రహించు. సథాయించి రీతియా నువు నాకు విరుద్ధమైన మనిషివి. అందుచేత నేను అనుమతి 'పు న్నాను, నువు నీ యిష్టం వచ్చిన చోటికి వెళ్ళవచ్చు. నాకు నువు అవసరం లేదు. చాలా కాలం పర పురుషుడి ఇంట ఉన్న స్త్రీని పరాక్రమము, అభిమానము గలవాడు ఎలా స్వీకరిస్తాడు? నువు రావణుడి ఒడినుంచి దిగి వచ్చిన దానవు! రావణుడి కళ్ళను నీ అందంతో ఆనందింప చేసిన దానవు! గొప్ప వంశంలో పుట్టి, అవంశానికి కీర్తి తీనుకురావలసిన నేను నిన్ను ఎలా ఏలుకోగలను? నాకు నీ మీద భ్రమ ఏమీ లేదు. నీ యిష్టం వచ్చిన చోటికి నువు వెళ్ళవచ్చు. నేనీమాట బాగా ఆలోచించి మరీ చెబుతు న్నాను.

కావాలంటే నీ జరుగుబాటు కోసం లక్ష్మణుడి దగ్గిర ఉండు, లేదా భరతుడి దగ్గిర ఉండు. నుగ్రీవుడి వద్ద గాని, విభిషణుడి వద్దగాని ఉండు. నీకు ఎక్కడ నుఖంగా ఉంటుందని తోస్తే అక్కడే ఉండు. నువు మహా అందమైనదానివి! కుదురైన శరీరం గలదానివి! నీ వంటిది అసహాయురాలుగా తన ఇంట ఉంటే, మహాబలుడైన రావణుడు మన్మదబాధ సహిస్తూ, నిన్నేమీ చేయకుండా ఉంటాడని నేను అనుకోలేను," అన్నాడు మహా పరుషంగా.

ఎన్నడూ అలాటి మాటలు అనిపించు కోని సీత, ఎవరూ వినదగని మాటలు రాముడి నోట రావటమూ; తాను ఇంత కాలమూ యమచెర అనుభవించి, ప్రియ మైన మాటలు చెవిన పడతాయని ఎంతో ఆశించే సమయంలో ఇలాటి మాటలు వినపడటమూ చూసి, కత్తితో నరికిన లతలాగా కంపించిపోయి, కన్నీరు కార్చసాగింది.