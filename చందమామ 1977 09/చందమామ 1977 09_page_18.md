ఊఁ చెప్పిన పని త్వరగా చెయ్యి,”
అంటూ హుంకరించాడు.

మకరకేతు మాటా పలుకూ లేకుండా నిలబడి దిక్కులు చూడటం గమనించిన సర్పనఖుడు, వెంటనే కదిలి కొద్ది దూరంలో వున్న నది కేసి వెళ్ళాడు. సిద్ధ సాధకుడు, మకరకేతును సమీపించి, “ఒరే, కేతూ! నీ వెంట మరి ముగ్గురు నీటి మనుషుల్ని తెచ్చావులా వుంది!” అంటూ సమీపానికి వస్తున్న వాళ్ళ కేసి చూసి, “ఆశ్చర్యంగా వుందే; వెంట కొయ్యకాలు వాణ్ణి కూడా తెచ్చా వెందుకు?” అని అడిగాడు.

“సాధకా, అతడు మాలాగా మాయా సరోవర ప్రాంతాల పుట్టి పెరిగినవాడు కాదు, మీ లాంటి మెట్టమనిషే. అతడూ తనకు చేతనైన పద్ధతుల్లో, మీ కనకాక్ష రాజుగారి పిల్లల్ని వెతుకుతూ బయలుదేరి, అరణ్యంలో చిరుతపులి నోటికి చికిక్క, కాలు పోగొట్టుకున్నాడు. అతడి పేరు, మంగళవర్మ,” అన్నాడు మకరకేతు.

“హిర ణ్యాపుర సేనాని కొడుకు, మంగళవర్మ? జయశీలుడితోపాటు పోటీపడి, పులులతో పోరాడబోయి పారి పోయిన పరికి వెధవా?” అంటూ సిద్ధ సాధకుడు ఆశ్చర్యపోయి, “జయశీలా, ఆ కొయ్యకాలు వాడు మంగళవర్మ; గుర్తించావా?” అన్నాడు.

జయశీలుడు, అంతకుముందే మంగళ వర్మను గుర్తుపట్టాడు. కాని, అతడు