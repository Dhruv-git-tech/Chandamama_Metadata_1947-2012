## బుద్ధికి మందు

కొకతీయ సామ్రాజ్యంలోని ఒక నగరాన్ని శ్రీకంటు డనే రాజు పాలించేవాడు. అతనిది విచ్చితమైన మనస్తత్వం. అతనికి ఆలోచనలు వచ్చే వేకావు; పారబాటున ఏ ఆలోచన అయినా వస్తే ఒకంతట పోయేదికాదు.

శ్రీకంటుడికి ఇద్దరు కొడుకు లుండేవాళ్ళు. వారికి విద్యనేర్పమని అతను ఒక గురువును ఏర్పాటు చేశాడు. కొద్ది కాలం గడిచాక రాజు గురువును పిలిపించి, “పిల్లల చదువు ఎలా సాగుతున్నది?” అని అడిగాడు.

“పెద్దవాడు బాగానే చదువుకుంటున్నాడు. కాని చిన్నవాడికి బొత్తిగా చదువు అంటటం లేదు,” అన్నాడు గురువు.

“ఎందుచేత?” అని రాజు అడిగాడు.

“చిన్నవాడు అంత తెలివితేటలు కలవాడు కాడు,” అన్నాడు గురువు.

“మరిమీ రెందుకు? తెలివితేటలు కలిగించటానికి కాదా?” అని రాజు అడిగాడు.

“కాదు, మహారాజా. ఉన్న తెలివితేటలను ఉపయోగించుకునేటట్టు చెయ్యటం గురువులకు సాధ్యమవుతుంది గాని, లేని తెలివితేటలను ఏ గురువు గాని ఎలా సృష్టిచేయగలడు? మీరు కావలిస్తే విచారించండి. ప్రజలలో తెలివిగలవాళ్ళు చాలా కొద్దిమంది మాత్రమే ఉంటారు. దానికి మనమేమీ చెయ్యలేం,” అన్నాడు గురువు.

ఈ మాట విన్న శ్రీకంటుడికి చాలా అసంతృప్తి కలిగింది. తెలివితేటలు గలవాళ్ళు తన ప్రజలలో కూడా చాలా కొద్దిమందే ఉంటున్నా రన్నమాట. ఆటువంటి వాళ్ళ బుద్ధిని చదువు కూడా సరిచెయ్యలేకపోవటం ఆశ్చర్యంగా వుంది. తన రాజ్యంలో ఆందరూ తెలివిగలవాళ్ళుగానే ఉండాలంటే ఏం చెయ్యాలి?

రాజు గురువును పంపేసి, తన ప్రధానితో సంప్రతించాడు.