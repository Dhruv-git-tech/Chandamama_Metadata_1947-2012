ధనానికి కాపలా కాస్తూ, అక్కడే కాలం గడపసాగాడు. ఆ రహస్యపదేశం వదిలి మరెక్కడికైనా వెళితే, రాజుగారి సైనికులు పట్టుకుంటారని వాడి భయం. ఒక రోజున అరణ్యంలో వాణ్ణి పులి చంపింది. అనాటి నుంచి వాడు పిశాచి రూపంలో ఆ ధనానికి కాపలా కాస్తూనే వున్నాడు.

కొన్ని సంవత్సరాలు గడిచినై. ఒక నాడు అరణ్యమార్గాన పోతున్న యాత్రికు డొకణ్ణి చూసి, పిశాచం అతడికి సంగతి చెప్పి. తనకి నికృష్టమైన పిశాచి బతుకు పొయేందుకు గయలో తన అంత్య క్రియలు జరపమన్నది. అందుకు ప్రతిగా గుహలోని ధనం యిస్తానన్నది. యాత్రికుడు ఒప్పుకున్నాడు.

యాత్రికుడు గయ నుంచి తిరిగి వచ్చాక పిశాచం అతడికి గుహలోని ధనం చూపించి, పైశాచిక జీవనం నుంచి విముక్తి చెందింది. ధనవ్యామోహంలో చికిక్కన యాత్రికుడు గుహ దగ్గిరే ఒక ఇల్లు కట్టుకుని, ధనాన్ని కాపలా కాయ సాగాడు. కొంతకాలం గడిచిన తరవాత అతడు మరణించి, పిశాచ రూపంలో యింకా దానికి కాపలా కాస్తూనే వున్నాడు. అతడి పిశాచమే యిప్పుడు పేద సైనికుడితో మాట్లాడుతున్నది!

"గయా క్షేత్రంలో ఆ కర్మకాండ అంతా తప్పక చేస్తాను. ఆ ధనం వున్న చోటు చూపించు," అన్నాడు సైనికుడు ఉత్సాహంగా.