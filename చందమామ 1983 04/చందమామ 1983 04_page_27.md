తెలిసి కూడా చెప్పకపోయావో, నీ తల పగిలిపోతుంది," అన్నాడు.

దానికి విక్రమార్కుడు, "పిసినారి తనం కొద్దీ, అదే పనిగా ధనం కూడబెట్టే వాళ్ళు, ఏదో ఒకనాడు దాన్ని తమకు తో చిననవిధంగా అనుభవించగలమను కుంటారు. కాని, చనిపోయి పిశాచాలయిన తరవాత, ఆ ధనం తమకు ఎందుకూ కొరగాదని గ్రహిస్తారు. ఆ కారణం పల్లనే శాస్త్రాక్తంగా అంత్యక్రియలు జరిపించు కుని పిశాచ జీవితం నుంచి బయట పడేందుకు అరాటపడతారు.

ఇకపోతే, పేదసైనికుడు చాలా ఇంగిత జ్ఞానం కలవాడు. గయలో తనకు అంత్య క్రియలు జరగనిదే, ఆ నిధిని చూపించేందుకు పిశాచం నిరాకరించడానికి కారణ మేమిటో అతడు పసిగట్టాడు. ఒకసారి ఆ నిధి చూడడం జరిగితే, తనలాగే అతడూ ధనవ్యామోహంలో అక్కడే వుండిపోతాడని పిశాచం అనుమానించింది. హత్యలద్వారా, దారిదోపిడల

ద్వారా అనేకమందిని హింసించి కూడ బెట్టిన ధనం శాపగ్రస్తమైనదని పేదసైనికుడు గ్రహించాడు. అందుచేతనే అతడు ముందుగా ఆ నిధిని చూసేందుకు నిరాకరించడం జరిగింది. దాన్ని చూసిన యాత్రికుడు, ధనలోభం కొద్దీ అక్కడి నుంచి వెళ్ళలేక, చచ్చి పిశాచమై, దానికి కాపలా కాస్తున్నాడు. ధనానికి తాను యజమాని కావడానికి బదులు, ధనం తనకు యజమాని అయే దుర్దశ తనకు కలగ కూడదని పేదసైనికుడు ముందుగానే జాగ్రత్తపడ్డాడు. ఇక్కట్లలో వున్నవాళ్లకు సాయపడడం ద్వారానే అలాంటి ధనానికి పవిత్రత కలుగుతుంది. అందుకే అతడు దానిలోంచి భాగం తీసుకోవడానికి యుష్ణపడక, రాజుకు దాన్ని వరదబాధితులకు సాయం చేసేందుకు ఖర్చు పెట్టవలసిందిగా సలహా యిచ్చాడు," అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)