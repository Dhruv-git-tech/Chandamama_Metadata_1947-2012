వారం రోజుల తరవాత అతివైభవంగా మందరదేవుడికి, స్వయం ప్రభకూ వివాహం జరిగింది. శివదత్తుడు, హరి శిఖుడు పంపిన సైనికులందరికీ గొప్ప గొప్ప బహుమానా లిచ్చి, తిరిగి వారిని, వారి మకరమండలానికి పంపివేశాడు.

తరవాత ఒకరోజున శివదత్తుడి కోరికపై మందరదేవుడు నిండు సభ ఏర్పాటు చేశాడు. దానికి మరాళ, కుండలినీ ద్వీపాల్లోని పెద్దలంతా విచ్చేశారు. శివదత్తుడు తను సన్యసించి, అడవులకు వెళ్ళుతున్నట్టూ, శేషజీవితాన్ని దైవధ్యానంలో గడపదలిచినట్టూ ప్రకటించాడు.

ఇది మందరదేవుడితోపాటు, సభికులందర్శి కలవరపరిచింది. వాళ్లందరూ శివదత్తుణ్ణి మంత్రిగా గాని లేక రాజగురువుగా గాని ఉండి, రాజ్యాపాలన సభ్రమంగా నడిచేట్టు చూడవలసిందిగా కోరారు. శివదత్తుడు అంగీకరించలేదు. అతడు సభికులనూ, మందరదేవుణ్ణి ఉద్దేశించి ఇలా చెప్పాడు:

“పాలకులూ, పాలితులూ, ఎలాంటి ధర్మాలను పాటించితే, దేశానికి కేమమోయా సరికి కుండలినీ, మరాళద్వీప వాసులందరికీ తెలిసినానని నేను భావిస్తున్నాను. చిత్రసేన, సమరసేనుల పరిపాలనలతో బాటు, క్రూర నరవాహనుడి పరిపాలనను కూడా అందరూ చవిచూశారు. కనుక ఎలాంటిది ధర్మపాలనో, ఎలాంటిది కాదో ప్రజలందరికీ తెలిసి వుంటుంది. దానికి అనుగుణంగా వారు ప్రవర్తించగలరని నేను సమ్ముతున్నాను !”

శివదత్తుడి మాటలకు సభికులంతా హర్షధ్వానాలు చేశారు. హర్షధ్వానాల మధ్యశివదత్తుడు అందరికీ నమస్కరించి, సభ నుంచి బయలుదేరాడు. రాజూ, ప్రజలూ అతణ్ణి అనుసరించి పట్టణానికి నాలుగైదు క్రోసుల దూరంలో వున్నారు. అరణ్యం వరకూ సాగనంపారు. శివదత్తుడు అక్కడ అందరికీ మరోమారు నమస్కరించి, అరణ్యంలోకి వెళ్ళిపోయాడు.
— (అయిపోయింది)