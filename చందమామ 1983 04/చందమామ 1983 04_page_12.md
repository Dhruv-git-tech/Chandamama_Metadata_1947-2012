18

[వాగులో వున్న ఒక మిట్టమీద కనబడిన సముద్రకేతుడి దొంగలను, వజ్రముష్టి హత మార్చాడు. తరవాత ఉప్పుటిరులో ఒక చిన్న ద్వీపం మీద వున్న సముద్రకేతుడి స్థాపరాన్ని శివదత్తుడూ, మందరదేవుడూ చేరారు. అక్కడ సముద్రకేతుడు బంధించి వుంచిన చాలా మందిని విడిపించి, అందరూ సముద్రకేతుడి మీద యుద్ధానికి తలబడ్డారు. తరవాత—]

వజ్రముష్టికి, సముద్రకేతుడికి భీకరమైన పోరు ప్రారంభమైంది. రెండు నిమిషాల్లో, వజ్రముష్టి కత్తిదెబ్బకు సముద్రకేతుడి కత్తి తునాతునియలైపొయింది. వజ్రముష్టి తన చేత గల కత్తిని దూరంగా విసిరి వేస్తూ, “ముష్టాముష్టిగా పోరాడి నిన్ను హతమార్చాలనే నా కోరిక!” అంటూ సముద్రకేతుణ్ణి నడుము పట్టుకుని, చాప చుట్టలా భూమి మీదికి విసిరాడు.

ఆ దెబ్బకు దిమ్మెరపోయి సముద్ర కేతుడు “అబ్బా” అంటూ లేచేంతలో వజ్రముష్టి బలమైన చేతులు అతడి కంఠాన్ని వడిసి పట్టుకు నైస్సై. “పాపాత్ముడా, ని పాపాలకు యిదే ప్రాయశ్చిత్తం!” అంటూ వజ్రముష్టి అతడి కంఠాన్ని నులిమి, ఛిత్కరిస్తూ లేచి కాళ్ళతో అతణ్ణి బలంగా తన్నాడు. సముద్రకేతుడిలో చలనం లేదు.

'చంద్రమామ'