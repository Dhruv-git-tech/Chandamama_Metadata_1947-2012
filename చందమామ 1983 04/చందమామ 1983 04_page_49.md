సిద్ధీంమీహిమి

నవనీతపురాన్ని సత్యశీలుడనే రాజు ఏలుతూ ఉండేవాడు. అతడు పేరుకు తగినట్టే సత్యాన్ని నిష్ణగా పాటిస్తూ, ధర్మపరుడై అదర్శంగా జీవిస్తూ వచ్చాడు. సత్యశీలుడి ఇంట లక్ష్మీ, యశస్సూ, ధర్మమూ, సత్యమూ, శౌచమూ మొదలై నవి ఇల్లుకట్టుకున్నాయని చెప్పుకునేవారు.

వర్తకం పెంపాందితే దేశ సంపద పెరిగి జనులు సుభిక్షంగా ఉంటారనే ఉద్దేశంతో సత్యశీలుడు ఒక అచారం అమలు చేశాడు. అతడు ప్రతి ఉదయమూ తొలిగా తన ప్రాంగణానికి వచ్చి ఎవరు ఏ సరుకు విక్రయించినాసరే, బేరం అడ కుండా కొంటూ ఉండేవాడు. వర్తకంలో దెబ్బతిన్నవాళ్ళూ, అమ్ముడుకాక సరుకు దిగబడిపోయి నష్టపడినవాళ్లూ ఉదయమే తమ సరుకును రాజుగారికి అమ్మి తమ నష్టం కొంతవరకు పూడ్చుకునేవారు.

నవనీతపురంలో ఒక నిరుపేద బ్రాహ్మణుడుండేవాడు. అతణ్ణి దారిద్యం పట్టి ఎన్ని ప్రయత్నాలు చేసినా పదిలింది కాదు. " ఈ దారిద్యం ఎవరూ కొనని సరుకులాగా నన్ను పదలకుండా ఉన్నదే. దీన్ని నేను వర్తక ధర్మంలో రాజుగారికి ఎందుకు అమ్మరాదూ ?" అనుకున్నాడు బ్రాహ్మణుడు.

అయన ఒకనాడు తన దారిద్యానికి చిహ్నాలయిన చింకి పాతలూ, చినిగిన గెంగళీ, చిల్లుల చెప్పులూ ఒక మూట గట్టి, దాన్ని నెత్తిన పెట్టుకుని, తెల్లవారకముందే రాజుగారి ఇంటిముందు నిలబడి, "దారిద్యం, దారిద్యం! ఎవరైనా కొంటారా?" అని కేక పెట్టాడు.

రాజుగారా కేక విని, "ఎవరో సరుకు అమ్మకానికి తెచ్చినట్టుంది. నా దగ్గిరికి పిలుచుకురా!" అని భట్టుణ్ణి పంపాడు.