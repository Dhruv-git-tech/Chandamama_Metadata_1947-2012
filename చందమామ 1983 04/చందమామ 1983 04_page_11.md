దూడకోసం

సోమరిగా తిరిగే ఎల్లప్ప అనేవాడు ఒక కొబ్బరికోట పక్కగా పోతూ, చెట్ల మీది కాయల్ని చూసి, దొంగిలించేందుకు చెట్టు ఎక్కసాగాడు.

అది చూసిన కాపలావాడు అక్కడికి పరుగున వస్తూ, “ఎవ్వడావాడు, చెట్టెక్కుతున్నది ?” అంటూ కేకపెట్టాడు.

ఎల్లప్ప భయపడకుండా, “చెట్టిక్కడం అయిపోయింది, దిగొస్తున్నాను. అవు దూడ మాత్రం కనిపించలేదు!” అన్నాడు.

“చెట్టు మీద అవుదూడేమిటి ? నీ కేమన్నా మతిపోయిందా !” అన్నాడు కాపలావాడు.

“నీ మాటలు వింటూంటే, నువ్వు మా యజమానికన్న తెలివైనవాడివిలా వున్నావు! అయన కనబడకుండా పోయిన అవుదూడ కోసం చెట్లూ, పుట్టలూ, మెట్టలూ — అన్నీ వెదకు మన్నాడు. అయన నా మాట నమ్మడు. నువ్వు కాస్త మా యజమాని దగ్గిర కొచ్చి, నేను దూడ కోసం చెట్లన్నీ గాలించినట్టు సాక్ష్యం చెబుతావా ? నీ రుణం ఎదోవిధంగా తీర్పుకుంటాను,” అన్నాడు ఎల్లప్ప.

అ జవాబుతో వీడేదో పరమ అమాయకుడనుకున్న కాపలావాడు, ఎల్లప్పను తన గుడిసెకు తీసుకుపోయి, యింత అన్నం పెట్టి పంపేశాడు.

—రవివరపు రామదాసు