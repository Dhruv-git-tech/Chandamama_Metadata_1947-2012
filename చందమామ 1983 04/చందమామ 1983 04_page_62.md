సరిగా అదే క్షణంలో ఇంటికి ఎవరో వచ్చిన అరికిడి అయింది. తాను చేసిన పాపిష్టిపనికి అసలే దిమ్మరపోయి ఉన్న కాజీ, మరింత కంగారుపడి, వర్తకుడి భార్యను తీసుకుపోయి, తన ధనమూ. నగలూ దాచి ఉంచే మాఠిగలో పెట్టి ఇవతలికి వచ్చాడు.

ఈ లోపల కాజీ భార్యా, పిల్లలూ ఇంట్లోకి వచ్చారు. కాజీ ఆమెను చూస్తూనే కోపం అభినయిస్తూ, “ఇల్లు గారికి వది లేసి ఎక్కడికి వెళ్ళావు?” అని అడి గాడు.

“ఇల్లు చూస్తూ ఉండమని వర్తకుడి పెళ్ళానికి చెప్పి వెళ్ళానే?” అన్నది కాజీ భార్య భయపడుతూ.

“నేను వచ్చి రెండు గంటలయింది. కొంపలో ఎవరూ లేరు. ఎవరిని పడితే వారిని నమ్మవచ్చా? ఏమేం పోయాయో ఏమిటో?” అన్నాడు కాజీ. కాజీ భార్యా, పిల్లలూ ఆశ్చర్యపోయా రు. వర్తకుడి భార్య ఎంత మంచిదో వారికి పూర్తిగా తెలుసు.

ఏళ్ళు ఇలా మాట్లాడుకుంటూ ఉండ గానే వర్తకుడు కూడా వచ్చాడు. హిందూ దేశం నుంచి అతను ఆ రోజే తిరిగి వచ్చాడు.

“నా భార్యను తీసుకుపోవటానికి వచ్చాను,” అన్నాడు వర్తకుడు కాజీతో.

“నీ భార్య చెప్పా పెట్టకుండా ఎటో వెళ్ళిపోయింది,” అన్నాడు కాజీ.