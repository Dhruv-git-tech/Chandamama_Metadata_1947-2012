అంటూ విష్ణువు మాట్లాడుతూనే అంతర్ధానమయ్యాడు.

అంతలో అల్లంత దూరాన పూల బంతితో అడుతూ, పాడుతూ జగన్మోహిని కనిపించింది. శివుడు సర్వమూ మరిచి అమె వెంట పడ్డాడు. జగన్మోహిని అంద కుండా విశ్వాకాశంలోకి దారి తీసింది. శివుడు చేతులుచాచి వెంట పడుతున్నాడు. పార్వతి నిర్విణ్ణు రాలై చూస్తూండి పోయింది.

శివమోహినీ లీలావినోదాన్ని బ్రహ్మాది దేవతలు కన్నుల పండుగగా తిలకిస్తున్నారు. నంది నివ్వర పోతున్నాడు. నారదుడు మహతి వీణుపై శివరంజని రాగాన్ని మారుమోగిస్తున్నాడు.

ముందు జగన్మోహినీ, వెనుక శివుడూ విశ్వాంతరాల్లోకి పరుగులు తీస్తూ కొంత సేపటికి కనిపించలేదు. పార్వతి కైలాసం చేరుకుంది.

జగన్మోహిని తేజోమండలాల మధ్యనుంచి దూసుకుపోతూ శివుణ్ణి విశ్వమంతా తిప్పి, తిప్పి, కైలాసానికి చేరుతూ, తన్ను తాకవద్దని శివుణ్ణి వారిస్తూ పార్వతి చెంతకు చేరుతూండగా, శివుడు అమె నడుము చుట్టి మోకరిల్లాడు.

"చూశావుటమ్మా, నీ ప్రాణేశ్వరుడి ఆగడం!" అని అంటూ జగన్మోహిని

శివుడు ఇంకేమి చేస్తాడో అని భయపడుతూ పార్వతి చెంత నిల్చింది.

వెనువెంటనే జగన్మోహినీ రూపాన్ని చాలించి విష్ణువు పార్వతి ఎదుట సాఖాతక్కరించాడు.

"అన్నా! నీవు విశ్వమోహన జగన్మోహినీ కేశవస్వామివి! అంతా మీ శివ కేశవుల లీలా నాటకమే కద!" అని పార్వతి విష్ణువుతో అన్నది.

"అంతేనమ్మా, అంతే లే!" అంటూ నారదుడు మహతి వాయించుతూ అక్షరాదికి వచ్చి జగన్మోహిని, శివరంజని రాగాల్లో హరి, హరుల లీలావిలాసాన్ని గానం చేస్తూ ముల్లోకాలూ తిరిగాడు.