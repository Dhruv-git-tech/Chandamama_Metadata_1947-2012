డాను. ఒక నెల రోజుల లోపల దివాణంలో ఉద్యోగానికి ఎవర్నో ఒకర్ని ఎంపిక చేయాలట. ఖాళీలు రెండున్నాయట కదా! అందులో ఒక ఉద్యోగం మాత్రమే, మీ అయ్యగారి చేతిలో వుంది. మీవాడికన్న అర్హతగల వాళ్ళు వున్నారు. అందుచేత, పనిలో పనిగా – నువ్వు వయసుపైబడిన కారణంగా నీ కొడుక్కు ఉద్యోగం ఇమ్మని అర్జీ పెట్టుకున్నావనుకో, ఏ కారణం చేతనైనా ఆ ఉద్యోగం రాకపోతే, వంశపారంపర్యం హక్కుగా నీ ఉద్యోగం నీ కొడుక్కు వచ్చేస్తుంది. ఒకవేళ దివాణంలోనే ఉద్యోగం వచ్చినా రావచ్చు. ఈలోగా నీ కొడుకు గురించి, మీ అయ్యగారికి నేను నాలుగు మంచి ముక్కలు చెబుతాను. వాడిని నీ స్థానంలో నౌకరీలో ప్రవేశపెట్టడానికి తటపటాయించకు,” అన్నది.

ఇందుకు నందెయ్య వినయంగా, “అమ్మ గారూ! మీకు తెలుసుగదా. నా తమ్ముడు, వాడి భార్య పోవడం చేత, చిన్నతనం నుంచీ వాడి కొడుకును కూడా నేనే పెంచాను. నా కొడుకు పేరు జయుడైతే, వాడి పేరు విజయుడు. నా తరవాత నేను చేసే ఉద్యోగంలో వాళ్ళల్లో ఎవరో ఒకరికివ్వాలని మీకనిపిస్తే – ఒకనెల రోజుల పాటు, నా బదులుగా ఇద్దర్నీ మీ దగ్గర వుంచుతాను. నా కొడుక్కు దివాణంలో ఉద్యోగం వస్తే మంచిదే. లేకపోతే మీకు నచ్చితే నా తమ్ముడి కొడుకు విజయుడి, నాస్థానానికి సిఫార్సు చేయండి,” అన్నాడు.

రంగమ్మసరేనని భర్తకచ్చేరీ నుంచి రాగానే ఆయనకు విషయం చెప్పింది. రాజయ్య కొద్ది సేపు ఆలోచించి, “నందెయ్య కోరిక

కొంతసబబుగానే వుంది. ఆ జయ విజయు లిద్దర్నీ మనపక్క గ్రామంలోని గ్రామాధికారి మునెయ్య వద్ద తాత్కాలికంగా నౌకరీలో వుంచుతాను. ఆ తర్వాత, ఆ ఇద్దరిలో ఎవడు గ్రామనౌకరుగా పనికి వస్తాడో, ఎవడు కచ్చేరీ ఉద్యోగానికి అర్హుడో, ఆయన అభిప్రాయం అడుగుతాను,” అన్నాడు.

రంగమ్మద్వారా గ్రామాధికారి ఆలోచన ఏమిటో విన్న నందెయ్య, సంగతి తన బావమరిదికి చెప్పి, “జయుడికి దివాణం ఉద్యోగం వచ్చేందుకు ఏదో ఉపాయం వున్న దన్నావుకదా! అదెంతవరకు ఫలిస్తుందో చూడు,” అన్నాడు.

బావమరిది జయ, విజయులను పిలిచి, పక్క గ్రామం గ్రామాధికారి దగ్గర ఒక నెల పాటు చేయవలసిన నౌకరీ గురించి చెప్పి, “మీ పెదనాన్న ఎంత ప్రయత్నించినా, నీకు