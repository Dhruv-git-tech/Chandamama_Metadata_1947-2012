నువ్వంటున్నది?” అని గద్దించాడు భూస్వామి తను తాకట్టు పెట్టింది బంగారు పిడిగలకత్తి అన్న సంగతి బయటకు చెప్పకుండా జాగ్రత్తపడుతూ. ఆయన అరుపులు విని, వీధిలో వెళుతూన్న కొందరు అక్కడ గుమిగూడారు.

వాళ్ళను చూడగానే మరింత ఉత్సాహం పుంజుకున్న భూస్వామి, “సరే, కత్తిని తాకట్టు పెట్టి తీసుకున్నాననే అను కుందాం. వెళ్ళి ఇంట్లో మరొక సారి వెతికి చూడ వచ్చుకదా?” అన్నాడు.

వ్యాపారి ఇంట్లోకి వెళ్ళి, వట్టి చేతులతో తిరిగి వచ్చి కత్తి కనిపించలేదని అంటాడనీ, దాంతో తాను అతనికి దమ్మిడీ బాకీ లేదన్న సంగతి పదిమంది ఎదుటా రుజువై పోతుందనీ, భూస్వామి ఆశించాడు.

చేసేది లేక వ్యాపారి, “సరే, వెళ్ళి మరోసారి వెతికి చూస్తాను,” అంటూ సంకోచంగానే ఇంటి లోపలికి వెళ్ళాడు.

చాలా సేపటివరకు బయటకు రాలేదు. భూస్వామి, మాటిమాటికీ తన వద్ద ఉన్న డబ్బు సంచీని తీసి పైకి చూపుతూ, బాకీని తిరిగి చెల్లించడానికి సిద్ధంగా ఉన్నట్టు పది మందికీ తెలియాలని తెగ ప్రయత్నించ సాగాడు. తనెంతో నిజాయితీపరుడని పదిమందినీ నమ్మించాలన్నదే అతని తాపత్రయం.

ఉన్నట్టుండి, వడ్డీవ్యాపారి ఇంటి నుంచి వెలుపలికి దూసుకు వచ్చి, “దొరికింది సేట్జీ, దొరికింది. నీ కత్తి దొరికింది! దీన్ని ఎంతో జాగ్రత్తగా దాచాను. ఆ సంగతి మరిచిపోయాను. అందుకే మామూలు చోట్లలో కనిపించలేదు. ఇప్పుడు గుర్తొచ్చి అక్కడ చూశాను. దొరికి పోయింది! ఇదిగో మీకత్తి. తీసుకోండి! నాకు

చెందవలసిన బాకీ, వడ్డీతో సహా చెల్లించండి. ఇన్నాళ్ళు రాని బాకీ ఇప్పుడు వచ్చేస్తోంది,” అన్నాడు సంతోషంగా చుట్టుపక్కల గుమిగూడిన జనాన్ని ఒకసారి కలయజూస్తూ.

వడ్డీతో సహా బాకీని చెల్లించడం తప్ప, మరో మార్గం కనిపించ లేదు భూస్వామికి. కత్తిని తీసుకుని డబ్బు సంచీని వ్యాపారి చేతిలో పెట్టి, తల వంచుకుని వెళ్ళిపోయాడు. అవమానంతో జనం కేసి తిరిగయినా చూడలేదు. ఈ జరిగిన దానితో, భూస్వామి గొప్ప గుణపాఠం నేర్చుకు న్నాడు. ఆనాటి నుంచి తన పొలంలో పనిచేసే కూలీలకు ఇదిగో అదిగో అంటూ వాయిదాలు వేయకుండా ఏ రోజు కూలీ డబ్బులు ఆ రోజే చెల్లించడం మొదలు పెట్టాడు. ఆ మార్పును చూసి కూలీలు ఎంతగానో సంతోషించారు.