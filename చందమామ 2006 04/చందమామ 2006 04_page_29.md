జమీందారు ఆయుధాలుండే గదినుంచి కత్తులూ, కఠార్లూ తీయించి, నౌకర్లను హెచ్చరిస్తూ తను ముందుండి దొంగల ముఠాను ఎదిరించాడు. పావుగంట కాలం గడిచీ గడవకముందే దొంగల్లో కొందరు గాయపడ్డారు. రానున్న ప్రమాదాన్ని గుర్తించి తమ నాయకుడు వెనుదిరగగానే, మిగిలిన దొంగలందరూ అతడి వెంట అక్కడి నుంచి పారిపోయారు.

ఈ జరిగినదంతా వసతి గృహం ముందు నిలబడి చూసిన రంగస్వామికి చాలా ఆశ్చర్యం కలిగించింది. అతడు మర్నాటి ఉదయం జమీందారు దగ్గరకు వెళ్ళి చేతులు జోడించి నమస్కరించి, “అయ్యా! తమ భవన రక్షణకు ఎంతోమంది నౌకర్లు వుండగా, తమరు స్వయంగా దొంగల నెదిరించి పోరాడడం, తమ హోదాకు తగినది కాదనిపించింది. ఇందులో తమకేదైనా ప్రమాదం జరిగే అవ కాశం వున్నదికదా?” అన్నాడు.

ఆ ప్రశ్నకు జమీందారు చిన్నగా నవ్వి, “రక్షణకు నౌకర్లున్నారని దొంగలనుంచి నన్ను దాక్కోమంటావా? అది పొరబాటు. మనపని వాళ్ళతో పాటు మనం కూడా ఎంతో కొంత పనిచేయాలి. తర్వాత, వాళ్ళ నుంచి మనం పొందిన ప్రయోజనంలో, కొంత భాగం వాళ్ళకు అందేలా చూడాలి. ఇది వ్యాపారస్తు డైనా, జమీందారైనా పాటించువలసినసూత్రం, సైతిక బాధ్యత! ” అన్నాడు.

ఆ జవాబుతో రంగస్వామికి నగల వ్యాపారంలో యజమానిగా తను చేసిన పొరబాటు అర్థమయింది. అతడు జమీందారుకు తను ఎవరైనదీ చెప్పి, “అయ్యా! మీవల్ల ఒకజీవిత రహస్యం, వ్యాపారసూత్రం తెలుసుకున్నాను. ఇకసెలవు ఇప్పించుడి!” అన్నాడు వినుయంగా.

ఆ మాటలకు జమీందారు చాలా సంతోషించి, రంగస్వామికి కొంత డబ్బూ, బంగారం ఇప్పించి, రక్షణకు ఇద్దరు నౌకర్లను నియమించి గౌరవంగా సాగనంపాడు.

కమలాపురం చేరిన రంగస్వామి, జమీందారు ఇచ్చిన డబ్బుతో మళ్ళీ నగల వ్యాపారం ప్రారంభించి, స్వయంగా వ్యాపార విషయాలను చూసుకుంటూ, అచిరకాలంలోనే తండ్రిలాగా సమర్థడైన వ్యాపారిగా పేరు తెచ్చుకున్నాడు.