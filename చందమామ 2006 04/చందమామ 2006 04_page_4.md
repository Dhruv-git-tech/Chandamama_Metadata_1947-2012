వ్యవస్థాపకులు
బి. నాగిరెడ్డి - చక్రపాణి

దృఢమైన శరీరం-మనసు

నౌణానికి బొమ్మా-బొరుసూలాగా మన చేతలను ప్రభావితం చేసే మన ఆలోచనలలోనూ మంచీ-చెడూ ప్రతిబింబిస్తూ ఉంటాయి. అయితే, ఈ మంచిచెడులన్నవి-దేశ, కాల, పరిస్థితులపై ఆధారపడి ఉంటాయి. అంటే-నిన్న మంచి అనుకున్నవి ఇవాళ మంచివి కాకపోవచ్చు. ఇక్కడ మంచి అనుకున్నది మరోచోట చెడుగా కనిపించవచ్చు. అంతెందుకు? ఒక మనిషి మంచి అనుకున్నది మరో మనిషికి చెడుగా తోచడం మనం నిత్యజీవితంలో చూడవచ్చు!

అలా అయితే, మంచి చెడులన్నవి లేనే లేవా అంటే, ఉన్నాయి. మొత్తం మీద మానవాళికి మేలు చేసే, ఉపయోగపడే, అభ్యుదయానికి దోహదపడే అంశాలను, ఆలోచనలను ఉన్నత మైన మంచి మానవతా విలువలుగా చెబుతాం. అలాగే హాని కలిగించి, పతనానికి దారితీసే వాటిని చెడుగా చెప్పవచ్చు. మానవజాతిని ప్రగతి పథంలో నడిపించే విశ్వజనీనమైన విలు వలనే వ్యక్తిగత వికాసానికి కూడా స్వీకరించి ముందుకు నడవాలి. అందుకు దృఢమైన శరీరమూ, మనసూ కావాలి!

దృఢమైన శరీరమూ, మనసూ ఉన్నప్పటికీ విశాల దృక్పథం కొరవడినప్పుడు వ్యక్తులు తమ శక్తియుక్తులను స్వార్థప్రయోజనాలకోసమే వినియోగిస్తారు. అలా సాటి మానవాళి మంచిని తుంగలో తొక్కి, మితిమించిన స్వార్థంతో హద్దులులేని అధికారం కోసం అర్థులు సాచిన వారినే మన పురాణాలు, శాస్త్రాలు రాక్షసులుగా పేర్కొంటున్నాయి. మనకిన్ని సదుపాయాలు సమకూర్చిన సమాజానికి మనమేం చేయగలం? అన్న బాధ్యతాయుతమైన మంచి ఆలోచన ప్రతి పౌరునిలో కలగాలి. మంచి అలవాట్లు, ఆలోచనలు, క్రమశిక్షణ కలిగినవారే సమాజానికి ఉపయోగపడగలరు!

ఏప్రిల్ 7వ తేదీ ప్రపంచ ఆరోగ్య దినోత్సవం జరుపుకుంటూన్న ఈ సందర్భంలో ఆరోగ్యకరమైన శరీరమూ, మనసూ కలవారే నిండైన మనుషులు అని గుర్తుంచుకుందాం!

సంపాదకుడు : విశ్వం

Visit us at : http://www.chandamama.org