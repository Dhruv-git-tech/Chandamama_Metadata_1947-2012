రామాయణం

రామలక్ష్మణులను వెంటబెట్టుకుని విశ్వా మిత్రుడు ఈశాన్య దిక్కుగా వెళ్ళి జనకమహా రాజు యజ్ఞం చేస్తున్న చోటికి చేరాడు. యజ్ఞశాల చుట్టూ అనేక ఋషి నివాసాలున్నాయి. విశ్వామిత్రుడు కూడా ఒక నివాసం తమకై ఏర్పాటు చేయించాడు.

ఈలోపల జనకమహారాజుకు విశ్వా మిత్రుడు వచ్చినట్టు తెలిసింది. ఆయన తన పురోహితుడైన శతానందుడితో సహా వచ్చి విశ్వామిత్రుడికి అర్హ్యపాద్యాలిచ్చి పూజిం చాడు. జనక మహారాజు విశ్వామిత్రుడితో తన యజ్ఞం పూర్తికావటానికి ఇంకా పన్నెండు రోజులున్నవని చెప్పి, రామలక్ష్మణులను చూసి, “ఈ రాజపుత్రులెవరు? ఎవరి కుమారులు” అని అడిగాడు. విశ్వామిత్రుడు జనకుడికి రామలక్ష్మణులను పరిచయం చేసి,

“మీ వద్ద ఉండే వింటిని ఎక్కుపెట్టటం సాధ్యమవుతుందేమో చూడడానికి, ఈ రాకు మారులు ముఖ్యంగా ఇక్కడికి వచ్చారు,” అని తెలియపరిచాడు.

జనకుడి వద్ద పురోహితుడుగా ఉంటున్న శతానందుడు అహల్యా గౌతముల పెద్ద కుమారుడు. రాముడి వల్ల తన తల్లికి శాప విమోచనం జరిగిందనీ, తన తల్లిని శపించి వెళ్ళిపోయిన తండ్రి ఆశ్రమానికి తిరిగి వచ్చాడనీ విని శతానందుడు ఎంతో సంతోషించాడు. అతను రాముడికేసి తిరిగి, “రామా, ఈ విశ్వా మిత్ర మహాముని అనుగ్రహం సంపాదించటం వల్ల నీవు ధన్యుడవయ్యావు. ఈ మహనీయుడి విచిత్రగాథ చెబుతాను విను,” అంటూ, విశ్వామిత్రుడి జీవిత వృత్తాంతం ఈ విధంగా చెప్పసాగాడు :