ఇంతలో సూరమ్మచెల్లెలి కొడుకు పెళ్ళికుదరడంతో, పక్క ఊరుకు వెళ్ళవలసినపని పడింది సూరమ్మకు. ఆమె కోడలిని పిలిచి, “ఇదుగో! దొడ్డో తీగకున్న చిక్కుడుకాయలన్నీ కోసి సంచీలో నింపు. నేను తిరిగి వచ్చాక వాటిని సంతకు పంపుతాను. ఒక్క కాయతగ్గినా నాకు తెలిసిపోతుంది, జాగ్రత్త!” అని హెచ్చరించి, కొడుకును వెంటబెట్టుకుని పెళ్ళికి బయల్దేరింది.

అత్తగారూ, భర్తాఅటువెళ్ళగానే చిక్కుడు కాయలన్నీ కోసింది భవాని. వాళ్ళు ఇంటలేని మూడు రోజులూ ముప్పుటలా చిక్కుడు కాయల కూర చేసుకుని సుష్టుగా భోంచే సింది. నాలుగో రోజు రాత్రి పెళ్ళినుంచి తిరిగొచ్చినసూరమ్మ సంచీలో నాలుగైదు గుప్పెళ్ళు చిక్కుడు కాయలే వుండడం చూసి కోపంతో భగ్గుమంటూ, కొడుకును పిలిచి, “నీ పెళ్ళాం

ఇంటి దొంగ! ఈనాడు చిక్కుడు కాయలు; ఆ తర్వాత వీలు చూసుకుని ఇంట్లోవున్న విలువైన వస్తువులే దొంగిలించగలదు. దీన్ని ఇంట్లో వుంచుకోవడమంటే పామును పాలు పోసి పెంచడమే. ఇప్పుడిప్పుడే, ఈ అర్ధ రాత్రివేళ తీసుకుపోయి ఊరి పాలిమేరలో అమ్మవారి గుడి దగ్గరున్న తాళ్ళతోపులో విడిచిరా. ఈ గడ్డు చలికి బతికుంటే, తెల్లవారాక ఏం చేయాలో ఆలోచిద్దాం,” అన్నది.

సదానందం ఏదో అడ్డు చెప్పబోయి, తల్లి రౌద్రాకారం చూసి నోరు మెదపకుండా భవానిని వెంటబెట్టుకు పోయి, చీకటి గుయ్యారంగావున్న తాళ్ళతోపులో వదిలి, ఎక్కడలేనిదిగులుతో ఇంటికి తిరిగి వచ్చాడు.

ఒక పావుగంట కాలం గడిచీ గడవక ముందే భవానికి తాళ్ళతోపు చీకటి భయం కన్న, రివ్వుమంటూ వీచే చలిగాలి బాధ ఎక్కువైంది. ఆ దాపుల్లో, అంతగా పూజాపున స్కారాలు లేకశిథిలావస్థకు చేరుకుంటున్న అమ్మవారి గుడి వుందని, భవానికి తెలుసు. చలి బాధ తప్పించుకునేందుకు ఆమె ఆ గుడిలోకి వెళ్ళింది. అంతలో ఎవరో మను షులు వస్తున్న కాళ్ళచప్పుడు విని, చప్పున అమ్మవారి విగ్రహం వెనక దాక్కున్నది.

చిన్నగా మాట్లాడుకుంటూ, నలుగురు దొంగలు అక్కడికి వచ్చి, తాము దొంగిలించి తెచ్చిన బంగారు నగలు పంచుకోవడానికి గర్భగుడి ముందు కూర్చుని వాదులాడుకోసాగారు.

“ఇది నా వాటా!” అంటూ నగల్లో సగం తీసుకున్నాడౌక దొంగ.