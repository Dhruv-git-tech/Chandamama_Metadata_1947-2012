పోయాక, బైరాగి ఇచ్చిన మహిమగల రాయిని తీసుకుని నొసటకు తాకించి, “దొంగల సంచీలోని నగలన్నీ, నా సంచీలోకి రావాలి!” అన్నాడు. ఆక్షణమే ఆ నగ లన్నీ సోముడి సంచీలోకి వచ్చేశాయి. సోముడు వాటిని సంతోషంగా తడివి చూసుకున్నాడు. నందుడు పడుకున్నాడే తప్ప, మేలుకుని దీన్నంతా ఓకంట కనిపెడుతూనే ఉన్నాడు.

అర్ధరాత్రి సమయంలో, “రాజుగారి ఖజా నాను కొల్లగొట్టిన దొంగలు ఇక్కడే ఉన్నారని తెలిసింది,” అంటూ రాజభటులు కొందరు అక్కడికి వచ్చారు. ఆ మాటలు విని నందుడు దిగ్భ్రాంతి చెందాడు. నిజమైన దొంగ కాక పోయినా, సోముడు భటులకు పట్టుబడక తప్పదని గ్రహించాడు. వెంటనే బైరాగి ఇచ్చిన రాయిని తీసి తన నొసటికి తాకిస్తూ, “సోముడి సంచీలోని నగలు, మళ్ళీ రాజుగారి ఖజా నాకు చేరాలి,” అని కోరుకున్నాడు.

రాజభటులు ప్రతి ఒక్కరినీ బెదిరిస్తూ, సోదా చేశారు. కాని ఒక్క నగ కూడా లభించ లేదు. అంతలో నలుగురు భటులు వచ్చి, నగలు ఖజానాలోనే ఒక మూల పడి ఉన్నాయని చెప్పారు.

దొంగిలించిన నగలు మళ్ళీ ఖజానాకు ఎలా చేరాయా అని ముగ్గురు దొంగలూ విస్తు పోయారు. “మన మొట్టమొదటి దొంగతనమే ఇలా బెడిసికొట్టింది. తృటిలో శిక్ష తప్పింది. దొంగతనాల జోలికి వెళ్ళకుండా, ఎప్పటిలాగే కాయకష్టం చేసి మర్యాదగా బతుకుదాం,” అని నిర్ణయించుకున్నారు.

మొదట అంతా అయోమయంగా కనిపించి నప్పటికీ, ఆ తరవాత ఆపద నుంచి తనను

మంచి మార్కులు రావాలంటే....

“పరీక్షలలో మంచి మార్కులు రావాలంటే ఏం చేయాలి?” అని అడిగాడు ఉపాధ్యాయుడు.

ఒక్కో విద్యార్థి ఒక్కోలా జవాబు చెప్పాడు:

“శ్రద్ధగా చదవాలి,” బుద్ధిమంతుడి జవాబు.

“తెలివితేటలుండాలి!” అమాయకుడి జవాబు.

“మేం చదివిన ప్రశ్నలే పరీక్షలలో రావాలి!” అదృష్టాన్ని నమ్మేవాడి జవాబు.

చిట్టచివరగా ఓ కొంటె విద్యార్థి ఇలా చెప్పాడు:

“మాస్టారూ, మీరు మాకు చక్కగా అర్థం అయ్యేటట్లు పాఠాలు చెప్పాలి!”

- ఆర్. జాహ్నావి, కాకినాడ - 533 003.

కాపాడింది నందుడే అని గ్రహించిన సోముడు, ఇక ఈ జన్మలో దురాశకు లోనుకాకూడదనుకు న్నాడు. నందుణ్ణి ఆప్యాయంగా కౌగిలించుకు న్నాడు. మిత్రుడిలో వచ్చిన మార్పుకు ఎంతో సంతోషించిన నందుడు, బైరాగికి మనసులో కృతజ్ఞతలు తెలుపుకున్నాడు.

- జి.జె. జోషి, సన్ ఆఫ్ జి. షీబా జోసెఫ్, హైదరాబాద్ - 500 044.