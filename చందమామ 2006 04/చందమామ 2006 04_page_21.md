ఆట కొనసాగించాడు. ఆటలో గంధర్వుడి భార్య, రాజు శరనిధికి పరోక్షంగా సాయ పడింది. గంధర్వుడు ఓడిపోయాడు.

దీనికి ఖిన్నుడైపోయిన గంధర్వుడు, శరనిధిని యవ్వనవంతుణ్ణి చేయడానికి ఏదో మంత్రం పఠించబోగా, ఆయన, “నాకు ఏ యవ్వనమూ అవసరం లేదు!” అన్నాడు.

బేతాళుడు ఈ కథ చెప్పి, “రాజా, శరనిధి ప్రవర్తనలో, ఏదో తెలియని సందిగ్ధము, చపలత్వము వున్నవని తెలుస్తూనే వున్నది కదా! రాజు చదరంగంలో ఓడినా, గెలిచినా లాభదాయకంగా వుండే పందాన్ని గంధర్వుడు పేర్కొనడం, శరనిధి అదృష్టం. తీరా పందెం గెలిచాక, యవ్వనం వద్దనడం చపలత్వం కాదా? ఒకవేళ రాజు పందెంలో ఓడివుంటే, తన కుమార్తెలలో ఒకరిని, గంధర్వుడికిచ్చి వివాహం జరిపించాల్సివచ్చేది కదా? ఈ సందేహాలకు సమాధానం తెలిసి కూడా చెప్పక పోయావో, నీ తలపగిలిపోతుంది,” అన్నాడు.

దానికి విక్రమార్కుడు, “మానవ సహజ మైన బలహీనతతో రాజు శరనిధి, సమీరుడు పందెం సూచించినప్పుడు-గెలిచినా, ఓడినా

తనకే లాభమని సంబరపడ్డ మాట నిజం. ఐతే, ఆట మొదలు కాకముందే గంధర్వుడి భార్య, తన భర్త సమీరుడి అసలు రంగు బయట పెట్టింది. ఒకవేళ పందెంలో తాను ఓడిపాయి, తన కుమార్తెలలో ఒకరిని, గంధర్వు డితో వివాహం జరిపించివుంటే, ఎంత అనర్థం జరిగివుండేదో శరనిధి గ్రహించాడు. అలాగే, గంధర్వుడి మూలంగా తాను యవ్వనవంతు డైనా, భవిష్యత్తులో వచ్చే సమస్యల్ని కుశాగ్ర బుద్ధి కలిగిన ఆయన ఉహించగలిగాడు. తన కుమార్తెల వయసుకు తాను వస్తే, వాళ్ళు తనను తండ్రిగా ఎలా భావించగలరు? అదే విధంగా, తన పట్టపురాణి నడిప్రాయంలో వుండి, తానేమో మిసియవ్వనంలో వుంటే, ఇద్దరూ ప్రజల దృష్టిలో నవ్వులపాలు కారా? ఇందువల్ల, శరనిధి తీసుకున్న నిర్ణయంలో, సందిగ్ధమూ, చపలత్వమూ అంటూ ఏమీ లేవు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ఆధారం : రఘువరాజు పట్టాభిరామరాజు రచన]