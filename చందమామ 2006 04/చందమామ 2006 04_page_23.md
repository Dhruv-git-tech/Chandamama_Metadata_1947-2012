ఉత్తర ప్రదేశ్ జానపద కథ

భూస్వామి-చురకత్తి

కొశీవన గ్రామంలో సేర్ గిరిధారీలాల్ అనే భూస్వామి ఉండేవాడు. ఆయన పొలా లలో చాలా మంది రైతుకూలీలు పని చేస్తూండే వారు. భూస్వామికి ఇంకా ఆస్తిని పెంచుకోవాలనే పేరాశ లేదుగాని, తన పొలా లలో పనిచే సే కూలీలకు వెంటనే కూలీ డబ్బులు ఇవ్వాలంటే మాత్రం గింజుకునే వాడు. లేని పోని సాకులు చెబుతూ రేపు మాపు అని వాయిదాలు వేయడంలో ఒకవిధమైన ఆనందం అనుభవించేవాడు.

మరోచోటికి వెళ్ళే అవకాశం లేనందువల్ల పేద కూలీలు, ఆయన ఇచ్చినప్పుడు కూలీ డబ్బులు పుచ్చుకుంటూ నోరు మెదపకుండా కాలం వెళ్ళబుచ్చ సాగారు. కూలీలు తనను తిట్టుకుంటూ శాపనార్థాలు పెట్టకూడదన్న జాగ్రత్త కొద్దీ, భూస్వామి పండుగ పర్వదినాల సమయాల్లో కూలీలను పిలిచి వారికి చెంద వలసిన దాంట్లో కొంత చెల్లించేవాడు. మౌనంగా దాన్ని పుచ్చుకునే కూలీలు, ఆ ఒక్క రోజైనా ఇంట్లో తమ భార్యాపిల్లలు కడుపునిండా తినే భాగ్యం లభించింది కదా అని తృప్తిపడేవారు.

ఇంట్లో పాలిచ్చే ఆవులు వట్టిపోవడంతో, రెండు పాడిఅవులను కొనడానికి భూస్వామి ఒకసారి పక్క పట్టణంలో నెలనెలా జరిగే పశు వుల సంతకు వెళ్ళాడు. సంతలో రెండు ఆవులను చూసి సంతోషంతో బేరం కుదుర్చుకున్నాడు. అనుకున్న దానికన్నా తక్కువ ధరకు లభించా యని లోపల మురిసిపోయాడు.

అయితే, ఇంటి నుంచి బయలుదేరే హడా పుడిలో డబ్బు సంచీని ఇంటి వద్దే వదిలి వచ్చిన సంగతి హఠాత్తుగా గుర్తు రావడంతో ఉలిక్కి పడ్డాడు. ఆ తరవాత పశువులను కొనడానికి డబ్బు ఎలాగా అని ఆలోచనలో పడ్డాడు. మంచి చవుక బేరం. ఇవాళ వదిలేస్తే రేపు ఉంటాయన్న