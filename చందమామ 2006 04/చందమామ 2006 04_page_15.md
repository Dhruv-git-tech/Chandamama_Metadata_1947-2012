టికి పారిపోయి వుంటాడు. లేదా, అందులోనే ఎక్కడైనా దాక్కొని అయినా వుంటాడు.

రాజగురువు ఇలా ఆలోచించి, సేనానాయకుడితో, “సేనానీ, మాంత్రికుణ్ణిపట్టు కునే పని ఒక విధంగా సుకరమయిందను కుంటాను. మన సైనికులు కొండ గుహలన్నీ గాలిస్తూ వుండగా, వాడు కొండదిగి పారి పోయేందుకు ప్రయత్నించడు. ఈ బిలం చూశావు గదా? ఇది ఎక్కడికి పోతుందో తెలియదు. కాని, మాంత్రికుడు ఇందులోనే ఎక్కడో దాక్కుని వుంటాడు. మనవాళ్ళకు కాగడా లిచ్చి, బిల మంతా వెతికించు,” అన్నాడు.

గుహలో మాంత్రికుడు సొంత ఉపయోగానికి దాచుకున్న కాగడాలను సైనికులు, అక్కడే వున్న చమురులో తడిపి, వెలిగించి, సేనానాయకుడు ముందుండి దారితీయగా, కాలభైరవుడి పొట్టలో నుంచి దిగువకు వున్న బిలంలో దిగారు.

కాలభైరవుడు రెండుగా విరిగి పడినప్పుడు అయిన పెద్ద ధ్వనిని, మచ్చల సింహం గుహలో దాక్కొని వున్న కేశవుడూ, జయమల్లూ విన్నారు. సింహం గుహముందున్న బండరాయి మీద పడుకుని నిద్రమత్తుతో జోగుతున్నది.

“బ్రహ్మదండిగాడి రహస్యం సైనికులకు తెలిసిపోయింది. ఇక వాణ్ణి వాళ్ళు పంది కొక్కును కలుగులో నుంచి లాగినట్టు బయటికి లాగుతారు,” అన్నాడు జయమల్లు. ఇంతలో వాళ్ళు దాక్కున్న గుహవెనక భాగాన అడుగుల చప్పడు వినిపించింది.

“సైనికులకు మనం దాక్కున్న చోటు తెలిసిపోయింది!” అన్నాడు కేశవుడు, ధ్వని వచ్చిన వైపుకు చూస్తూ.

జయమల్లు ఒక్క ఎగురున వెళ్ళి, గుహ వెనక భాగాన నలుచదరంగా వున్న ఒక రాతికి అడ్డంగా, ఇనపకమ్మీ నొకదానిని తోసి, దగ్గిరకు వచ్చి, రహస్యంగా అతడితో, “ఇక మనకు ఆ వైపునుంచి ప్రమాదం రాదు. అక్కడ ఏదో నలుచదరపు రాయి వున్నదని తప్ప, అది గుహలోకి తెరుచుకునే తలుపు అని వాళ్ళు గ్రహించలేరు. ఇంతకీ బ్రహ్మ దండిగాడు ఏమయినట్టు? వాళ్ళకు దొరికి పోయాడా?” అన్నాడు అనుమానంగా. కేశవుడు జవాబు చెప్పబోయేంతలో గుహవెనుక భాగాన్నుంచి, “శిష్యా, శిష్యా,” అన్నసన్నని పిలుపు వినిపించింది. ఆ స్వరం గుర్తు