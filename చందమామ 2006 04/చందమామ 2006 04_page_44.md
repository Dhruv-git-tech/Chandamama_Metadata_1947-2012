రాజుగారు సమ్మతించాడు. ఆయన ఆజ్ఞతో పింగళుడు దక్షిణ ద్వారాన్ని పడగొట్టించాడు. దాని స్థానంలో ఏర్పరచటానికి గాను కొత్త ద్వారం త్వరగానే తయారయింది కూడా.

పింగళుడు రాజుగారి వద్దకు వెళ్ళి, “మహారాజా, కొత్త ద్వారం తయారయింది. అది నిలబెట్టటానికి యేపు దివ్యమైన ముహూర్తు ఉన్నది. అవసరం అయిన బలి జరిపి ద్వారం నిలబెట్టటానికి తమ అనుమతి ఇవ్వండి!” అన్నాడు వినయంగా.

“బలి ఇవ్వటానికి ఏమేమి ఏర్పాట్లు జరగాలి?” అని రాజుగారు అడిగాడు.

“పింగళ వర్ణమూ, బట్టతలా, బోసినోరూ గల ఒక బ్రాహ్మణ్ణిబలి ఇవ్వవలసి ఉంటుంది, మహారాజా! ఈ ద్వారాన్ని సంరక్షించే మహా శక్తులను అలాటి బ్రాహ్మాడి రక్తమాంసాలతో ముందుగా తృప్తిపరచాలి. ఆ తరవాత ఆ బ్రాహ్మణ్ణి అక్కడే పాతిపెట్టి, పాతిన చోట కొత్త ద్వారం నిలబెట్టాలి,” అన్నాడు పింగళుడు.

“సరే, అలాంటి బ్రాహ్మణ్ణి పెతికి తెప్పించి, ద్వారం పెట్టించు!” అన్నాడు రాజుగారు.

తనకు ప్రబల శత్రువైన బావమరిదిని హతమార్చటానికి రాజుగారి అనుమతి దొరి కిందిగదా అని పింగళుడికి పరమానందం కలిగింది. ఆయన ఇంటికి వెళ్ళితన భార్యతో, “ఇదుగో, రేపటితో నీ అన్నకు ఆయువు మూడింది! వాణ్ణి కొత్త ద్వారానికి బలి ఇవ్వ బోతున్నాను, చూసుకో!” అని నిర్భయంగా ప్రగల్భాలు పలికాడు.

“మా అన్ననే ఎందుకు బలి ఇవ్వాలి? దానికి రాజుగారు ఎలా ఒప్పుకున్నారు?” అని పింగళుడి భార్య అడిగింది.