గ్రహాపాటు

సారంగధర రాజ్యంలో, ఆంజనేయశర్మ అనే దైవజ్ఞ జ్యోతిష్కుడు వుండేవాడు. జాతకం చెప్పడంలో అతనికి అతనే సాటి. చుట్టు పక్కల గ్రామాలనుంచి ఎంతో మంది వచ్చి, తమ జాతకాలు చెప్పించుకునేవారు.

ఒక రోజు ఉంటున్నపోక శర్మ ఆ రాజ్యం ఏలుతున్న విక్రముడి జాతకం చూశాడు. మీన్మేషాలు గుణించాడు. తాళపత్రిగ్రంథాలు పరిశీలించాడు. ఎన్ని చూసినా రాజుగారి జాతకం బాగున్నట్టుగా అతనికి కనిపించలేదు.

విక్రముడికి గొప్ప రాజ్యాపాలనాదక్షుడని పేరు. ప్రజల అవసరాలు తెలుసుకుని, అడగకుండానే వారికోర్కెలు నెరవేరుస్తూం టాడు. ఉత్తరాధికారి అయిన రాజుగారి కుమారుడికి ఇంకా బాల్యదశ దాటలేదు.

ఆ దేశపు పౌరుడుగా వుంటూ, రాజుగారికి ప్రమాదం జరగబోతున్నట్టు తెలుసుకుని కూడా, ఆ సంగతి ఆయనకు చెప్పక పోవడం దేశద్రోహం అని భావించాడు శర్మ. అందుకని

తమ రాజ్యానికి రాబోయే గండాన్ని నివారించినవాడినవుతానని ఆలోచించి, స్వయంగా తనే అశ్వం మీద అప్పటికప్పుడే రాజధానికి బయలుదేరాడు.

మూడు రోజులు ప్రయాణించి, ఆంజనేయశర్మ రాజుగారి ప్రాసాదం చేరుకోగలిగాడు. ఐతే, అతన్ని అక్కడ ద్వారపాలకులు అడ్డగించారు.

“నేను ఆంజనేయశర్మ అనే జ్యోతిష్కుణ్ణి. రాజుగారితో ముఖ్యమైన పనివుంది. వెంటనే పోయి వారిని దర్శించుకోవాలి,” అని అతడు, ద్వారపాలకులకు విన్నవించుకున్నాడు.

“ఆ పనేమిటో తమరు తెలియజేస్తే, మేము రక్షణాధికారికి చెప్పి, మిమ్మల్ని రాజ దర్శనానికి పంపడానికి అనుమతి తీసుకుంటాం,” అన్నారు ద్వారపాలకులు.

“ఆ పని చాలా రహస్యమైంది. కేవలం రాజుగారికి మాత్రమే చెప్పాలి!” అని వాదించాడు ఆంజనేయశర్మ.

“వియోగి”