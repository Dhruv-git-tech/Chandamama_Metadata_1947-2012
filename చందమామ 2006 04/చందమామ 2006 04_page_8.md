చదువు బాగా అబ్బిందికాదు. దానికిప్పుడు విచారించనవసరం లేదు. జయుడికి కాస్తో కూస్తోచదువుంది. ఎలాగేనా బ్రతుకుతాడు. లేకపోతే నేనెలాగూ అల్లుడిని చేసుకునే ఉద్దేశంలో వున్నాను. కాబట్టి వాడికి నా అండ వుంటుంది. పెదనాన్న కోరిక తీరాలంటే నువ్వు ఇప్పుడు మన గ్రామాధికారి పంపిన చోట వినయంగా వుంటూ మంచి పేరు తెచ్చుకో,” అన్నాడు. ఆ తరవాత జయుడితో, “నువ్వుపనిలో చేరగానే, ఉద్యోగానికి సంబం ధించినపనులు తప్ప, ఇంటిపనులు అసలు ముట్టుకోనని చెప్పు. నీ ఉద్యోగానికి సంబం ధించిన బాధ్యతలను మాత్రం చాలా జాగ్రత్తగా, నేర్పుగా పెద్దల మెప్పు పొందేలా నిర్వర్తించు. అది నీకుమేలు చేస్తుంది,” అన్నాడు.

రాజయ్యపంపగా జయ, విజయులిద్దరూ పక్క గ్రామం గ్రామాధికారి మునెయ్య దగ్గర పనిలో చేరారు. జయుడు, ఆయనతో, తనకు ఉద్యోగ సంబంధమైన పనులు మాత్రమే చెప్పమనీ, ఇంటి పనులు చెప్పొద్దనీ నిర్మోహమాటంగా చెప్పేశాడు. విజయుడు మాత్రం వృత్తిపనులతో పాటు ఇంటిపనులు కూడా

చేస్తూ, మునెయ్య మెప్పు పొందాడు. నెల గడిచాక మునెయ్య, రాజయ్యను కలుసు కుని, “నీ గ్రామనౌకరు నందెయ్య కొడుకు జయుడు, తండ్రి తర్వాత గ్రామనౌకరైతే, నువ్వు ఇంటిపనులకు వేరే నౌకర్ని పెట్టుకోక తప్పదు. వాడు దురుసువెధవ. ఆ రెండో వాడున్నాడే విజయుడు, వాడిలో వినయంతో పాటు చురుకుదనం కూడా వున్నది,” అని తన అభిప్రాయం చెప్పాడు.

రాజయ్య బాగా ఆలోచించి నందెయ్యను పిలిచి, “నీ తమ్ముడి కొడుకు విజయుడే నీకు తగిన వారసుడని తేలిపోయింది. వాడి వినయం, చెప్పిన పనులు మారు మాటాడ కుండా చేయడం మునెయ్యకు బాగా నచ్చాయి. నీ కొడుకు చదువుకున్నవాడు గనక వాణ్ణి దివాణంలో ఉద్యోగం కోసం జమీం దారుగారికి సిఫార్సు చేస్తాను,” అన్నాడు.

ఇది విన్న నందెయ్య పరమానంద పడి పోతూ ఇంటికి వెళ్ళి, బావమరిదితో, “ఆహా, ఎంత తెలివిగలవాడివి; నీ ఉపాయం ఫలించింది!” అంటూ సంగతి చెప్పి, ఆప్యాయంగా అతడి రెండు చేతులూ పట్టుకున్నాడు.