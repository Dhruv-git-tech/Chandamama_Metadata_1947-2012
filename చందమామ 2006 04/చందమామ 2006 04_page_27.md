## వ్యాపారం-వ్యాపారి

కమలాపురం అనే ఒక చిన్న పట్టణంలో, రామస్వామి అనే పేరు మోసిన బంగారు నగల వ్యాపారి మరణించటంతో, అతని కొడుకు రంగస్వామి వ్యాపారానికీ, ఆస్తికీ యజమాని అయ్యాడు. అతడు వ్యాపార వ్యవహారాలకు ప్రాముఖ్యత ఇవ్వకుండా, ఎప్పుడూ విందువినోదాలతో కాలం గడిపే వాడు. వ్యాపారులో ఆదాయం, వ్యయంలాంటి ముఖ్య విషయాలు కూడా పట్టించుకునే వాడు కాదు.

ఒకనాడు రంగస్వామి తన మామిడి తోటలో తిరుగుతూండగా, నగల వ్యాపార కార్యకలాపాలు చూసే శివావధాని అతణ్ణి సమీపించి, “అయ్యా! ఎక్కడి నుంచో వచ్చిన ఒక ప్రముఖ వ్యాపారస్తుడు, ఇక్కడ బంగారు నగల దుకాణం ప్రారంభించనున్నట్లు సమా చారం అందింది. అతడి పోటీ మన వ్యాపా రాన్ని దెబ్బ తీయకుండా వుండేందుకు ఏం చేయాలో ఆలోచించాలి,” అని చెప్పాడు.

అందుకు రంగస్వామి హేళనగా నవ్వి, “మన దగ్గర చేయితిరిగిన పనివాళ్ళున్నారు. మనం తయారు చేసే నగలు కొనుగోలు చేసేందుకు చుట్టుపక్కల గ్రామాల నుంచి కూడా ప్రజలు వస్తూంటారు. కాబట్టి, ఈ కొత్త వ్యాపారి గురించి మనం భయపడవల సిందేమీ లేదు,” అన్నాడు.

నెలతిరక్కుండానే కొత్త వ్యాపారి పట్టణంలో దుకాణం తెరిచాడు. తర్వాతనాలుగైదు నెలల్లో బాగా పుంజుకుని నాణ్యమైన నగల దుకాణంగా పేరు సంపాయించాడు. ఈ కారణం వల్ల రంగస్వామి దుకాణంలో నగల అమ్మకం బాగా తగ్గిపోయింది. మరికొంత కాలం గడిచే సరికి, రంగస్వామి పనివాళ్ళకు జీతాలు కూడా ఇవ్వలేని పరిస్థితికి వచ్చాడు.

పుట్టిపెరిగిన చోట ప్రముఖ వ్యాపారిగా పదిమంది చేతా గౌరవింపబడే తను, ఇక అక్కడ వుంటే అవమానాలపాలు కావలసి వస్తుందని ఆలోచించిన రంగస్వామి ఒకనాటి