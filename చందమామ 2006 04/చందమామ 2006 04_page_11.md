రాకాసిలోయ

8

[కాలభైరవుడి విగ్రహం ముందు, బ్రహ్మదండి మాంత్రికుడు చేసిన హోమం వల్ల పొగ లేచి, గుహనంతా చుట్ట వేసింది. ఆ విధంగా వాడున్న చోటు రాజు పంపిన సైనికులకు తెలిసిపోయింది. మంత్రశాస్త్రం తెలిసిన రాజగురువు కొందరు సైనికులను వెంటబెట్టుకుని స్వయంగా కొండ దగ్గరికి వచ్చి, కాలభైర వుడి నోరు కట్టేశాడు. మాంత్రికుడు కేశవుణ్ణీ, జయమల్లునూ ఎటైనా పారిపొమ్మన్నాడు. తరూత–]

కొండ ఎక్కుతున్న బ్రహ్మపుర సైనికుల్లో ఒకడు, కేశవుడూ, జయమల్లూ గుహనుంచి బయటికి రావటం చూశాడు. వాడు రాజ గురువుతో, “అయ్యా, గుహలోవున్నది ఒకడు కాదు, ఇద్దరు మాంత్రికులు, అదిగో చూడండి!” అంటూ గుహ కేసి చేయి చూపాడు.

సైనికుడలా చెప్పగానే రాజగురువుతో పాటు, కేశవుడి ముసలితండ్రి కూడా అటు కేసి చూశాడు. అతడికి ప్రాణం లేచివచ్చినట్టయింది. తన కొడుకు బతికే వున్నాడు! తను

భయపడ్డట్టు, మాంత్రికుడు అతడి కేమీ హాని చెయ్యలేదు.

రాజగురువు, పారిపోతున్న కేశవుణ్ణీ, జయమల్లునూ చూస్తూనే, “వాళ్ళు మాంత్రి కులు కాదు, వాడిశిష్యులైవుంటారు. మాంత్రి కుడు ఈ సరికే గుహనుంచి పారిపోయివుం టాడు. లేదా, అక్కడే వాడికి దాక్కునేందుకే దైనా రహస్య ప్రదేశం వుండివుంటుంది. వాడి శిష్యుల్ని కూడా మనం చేజిక్కించుకోవాలి. మీరు అన్ని మైపుల నుంచీ చుట్టుముట్టండి,” అని సైనికుల నాజ్ఞాపించాడు.

‘చందమామ’