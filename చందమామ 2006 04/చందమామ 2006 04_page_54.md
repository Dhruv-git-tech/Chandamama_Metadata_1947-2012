రాజా, తమరిని హెచ్చరించ వచ్చాను. మీ తూర్పు సరిహద్దున ఉన్న సత్రంలో ఒక విదేశిగూఢచారి ఉన్నాడు. అతని పేరు దండ పాణి. అతను తమ అంగరక్షకుడి పదవి సంపాదించే ప్రయత్నంలో ఉన్నాడు. తమరు నా మాట నమ్మనవసరంలేదు. నేను చెప్పినట్టు చేస్తే నిజం తమకే తెలుస్తుంది," అంటూ రాజు ఏం చెయ్యాలో చెప్పాడు.

కదంబసేనుడు ఆ రాత్రి భటులను పంపి సత్రం చుట్టూ కాపు వేయించాడు. కొంత సేపటికి ఒక ఆశ్వికుడు అటుగా వచ్చి, సత్రం లోకి ప్రవేశించి, దండపాణిని కలుసుకుని, ధూమకేతు గురించి అడిగాడు. దండపాణి ధూమకేతు తన కిచ్చిన ఉత్తరం తెచ్చి ఆ మనిషికి ఇచ్చాడు. మరుక్షణం రాజభటులు వచ్చి, ఆ ఉత్తరాన్ని తీసేసుకుని, దండపాణిని చుట్టుముట్టారు. ఆ గొడవలో ఆశ్వికుడు గదినుంచి చల్లగా బయటపడి, తన గుర్రం మీద ఎక్కి మెరుపులాగా మాయమయ్యాడు. వాడు ధూమకేతు నియమించినవాడే.

రాజభటులు ఉత్తరంతో సహా దండ పాణిని తీసుకుపోయి రాజు ముందు హాజరు పెట్టారు.

ఆ ఉత్తరంలో దండపాణి గూఢలిపిలో తాను క్షేమంగా చేరాననీ, రాజుగారి అంగరక్ష కుడి పదవికి తాను ఎన్నుకోబడే అవకాశాలు హెచ్చుగా ఉన్నాయనీ, వీలయినంత త్వర లోనే ఇక్కడి అనేక విషయాలు సేకరించి తెలియజేయగలననీ ఎవరికో రాసి నట్టుగా ఉన్నది.

దండపాణి శత్రురాజు గూఢచారి అని స్పష్టం అయ్యేసరికి కదంబసేనుడు మండి