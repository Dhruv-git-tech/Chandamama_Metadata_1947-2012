ఎందుకు? అంతా కొరివితో తలగోక్కున్నట్టయింది. ఇప్పుడు నాకు బుద్ధి వచ్చింది, మహా ప్రభూ! తమరు నన్ను వదిలి పెడితే మరుక్షణం మా ఊరుకు వెళ్ళిపోతాను. ఇదంతా నా ప్రారబ్ధకర్మ, గ్రహపాటు!” అంటూ కాళ్ళావేళ్ళా పడ్డాడు.

“ఓయ్, శర్మా! ఊరికే కర్మసిద్ధాంతం వల్లిచకు. అస్సలు మీ రాజద్రోహుల ముఠాలో ఎంత మంది వున్నారు? ఏరకం ఎత్తుగడలూ, వ్యూహరచూ చేశారు? వేగిరు బయటపెట్టు,” అంటూ రక్షణాధికారి కళ్ళెర్ర చేశాడు.

“బాబూ, నమ్మండి! నాకే పాపం తెలియదు,” అని శర్మ రెండు చేతులూ ఎత్తి రక్షణాధికారికి నమస్కరించాడు.

ఐతే, రక్షణాధికారి, శర్మమాటలు నమ్మక భటులతో, “ఇతను నిజం చెప్పేవరకూ, అన్ని రకాల హింసలూ ప్రయోగించండి!” అని అక్కడి నుంచి వెళ్ళిపోయాడు.

ఆ మర్నాడు సారంగధర రాజు విక్రముడు, వాహ్యాళికి పోతున్నప్పుడు, ఎవరో గుర్తు తెలియని వ్యక్తి, ఆయన్ని బాణంతో కొట్టి పారిపోయాడు. రాజు స్వర్గస్తుడయ్యాడు.

రాజు మరణించిన సంగతి తెలియగానే, ఆస్థాన జ్యోతిష్కుడు, మంత్రితో, “రాజు గారికి జాతకరీత్యా రానున్న గండాన్ని అడ్డు కునే వారికి కూడా మరణం తప్పదన్నది జాత కంలో స్పష్టంగా వున్నది. ఇది ఎరిగిన నేను, రాజుగారిని ఎలా హెచ్చరించడమా అని ఆలోచిస్తూండగా, ఈ ఘోరు జరిగిపోయింది!” అంటూ కళ్ళు తుడుచుకున్నాడు.

మంత్రి ఎంతో విచార పడుతూ, “ఆంజనేయశర్మ గొప్ప రాజభక్తి గలవాడు. అనవసరంగా అపార్థం చేసుకున్నాం. అతణ్ణి ఘనంగా సన్మానించడం మన విధి!” అని, రక్షణాధికారిని పిలిచి, శర్మను తన సమక్షానికి తీసుకురమ్మన్నాడు.

రక్షణాధికారి అక్కణ్ణించి బయల్దేరి వెళ్ళి, అరగంట తర్వాత తిరిగి వచ్చి మంత్రితో, “మంత్రిమ్యా! ఆంజనేయశర్మ, మనం బంధించిన చెరసాలలో చిత్రహింసలకు లోనై గుండె ఆగి, మహారాజుగారికన్న ముందుగానే కాలం చేశాడు. మహారాజుగారి జాతకం చూసిన శర్మ, పాపం, తన జాతకం చూసుకోవడం మరిచి పోయాడు!” అని చెప్పాడు.