# విజ్ఞానం .... వినోదం .... వికాసం ....

## విజ్ఞాన వీచికలు :

### మొట్టమొదటి టెలిఫోన్ సంభాషణ!

టెలిఫోన్ను కనుగొన్న అలెగ్జాండర్ గ్రాహంబెల్ ఒక 'స్పీచ్ థెరపిస్ట్'గా తన జీవితాన్ని ప్రారంభించాడు. మూగపిల్లలు మాట్లాడడానికి వారికి ఎలా సాయపడగలమా అని గ్రాహంబెల్ సదాసరవ్వేళలా ఆలోచిస్తూ ఉండేవాడు. అందువల్ల ఆయన మనిషి చెవి నిర్మాణాన్నీ, అది పనిచేసే విధానాన్నీ వివరంగానూ, శాస్త్రీయంగానూ అధ్యయనం చేశాడు.

1874వ సం.లో మానవ కంఠస్వర స్పందనలను ఆకర్షించే 'ఫోనోటా గ్రాఫ్' అనే వినికిడి యంత్రాన్ని రూపొందించాడు. విద్యుత్తరం గాలను ఉపయోగించి శుద్దాన్ని తెలియజేయమచ్చని ఆయన భావించాడు.

అనుభవజ్ఞుడైన ఎలక్ట్రీషియన్ థామస్ వాట్సన్తో కలిసి ఈ పథకాన్ని చేపట్టాడు. రెండేళ్ళ నిర్విరామ పరిశోధనల ఫలితంగా 1876వ సం.లో వాట్సన్, రిసీవర్ను చెవి వద్ద పట్టుకుని, బెల్ పడకగదిలో నిలబడి-భవనం కింది భాగం ప్రయోగశాలలో ఉన్న గ్రాహంబెల్తో మాట్లాడాడు. అవతలి నుంచి, “మిస్టర్ వాట్సన్. ఇక్కడికి రా, నిన్ను చూడాలి!” అన్న స్పష్టమైన గ్రాహంబెల్ కంఠస్వరం విని వాట్సన్ పట్టరాని ఆనందంతో ఉప్పాంగి పోయాడు. అదే మొట్టమొదటి టెలిఫోన్ సంభాషణ!

## మన పరిసరాలు

### చేపలను నశింపజేసే నీటిమొక్క

ఇటీవల కొన్ని సంవత్సరాలుగా మధ్యధరా సముద్ర తీరం లోనూ, ఐరోపా సముద్రాల జలాలలోనూ చేపలు, మరి కొన్ని జలచరాలు బాగా తగ్గిపోయాయి. కాలిప్రా టాక్సీ ఫోలియా అనే ఒక రకమైన నీటి మొక్కలు ఉండడమే దీనికి కారణమని పరిశోధకులు భావిస్తున్నారు. ఈ టాక్సీ ఫోలియా సముద్ర జలచరాల, మొక్కల జీవవైవిధ్యాన్ని గణనీయంగా తగ్గిస్తోంది. ఈ నాచు మొక్కలు తినడానికి రుచిగా ఉండవు. తిన్నా మత్తును కలిగిస్తాయి. అందువల్ల అవి ఉన్న చోటు నుంచి చేపలు దూరంగా వెళ్ళిపోతాయి.

చూడడానికి అందంగా ఉండడం వల్ల 'ఆక్వేరియం'లో అలంకారంగా ఉంచడానికి 'టాక్సీఫోలియా'ను ఇటీవలి కాలం వరకు అమ్ముతూ ఉండేవారు. ఇది భిన్నమైన జాతికి చెందినదని చెప్పబడినప్పటికీ, ఇందులోనూ వినాశకరమైన లక్షణాలు కనిపించాయి. అందువల్ల ఆక్వేరియంలలో ఈ మొక్కలను ఉపయోగించడానికి విక్రయించడాన్ని కూడా 1999 సం.లో అమెరికాలో నిషేధించారు.