“అదెలాకుదురుతుంది? మూడో వంతు నాకు రావాలి,” అన్నాడు మరొకడు.

“వీల్లేదు. నేనసలు ఒప్పుకోను. నలుగు రికీ సమానవాటాలు!” అన్నాడు ఇంకొకడు కీచు గొంతుతో.

ఇదంతా వింటున్న భవానికి హఠాత్తుగా పూనకం వచ్చినట్టయి, “హు! మరి నా వాటా మాటేమిటి? జాగ్రత్త, గొంతులు కొరికి నెత్తురు తాగ్గలను!” అన్నది కుఁటుతున్నట్టు.

అంతే! మరుక్షణం దొంగలు, “అమ్మ వారికి కోపం వచ్చింది!” అంటూ నగలు వదిలి, అక్కణ్ణించి పారిపోయారు.

భవానికి తను అనుకోకుండా చేసిన దుస్సా హసం, దొంగలు బెంబేలెత్తి పారిపోవడం- అంతా కలలా తోచింది. ఇదీ ఒక మేలుకే, అనుకుంటూ ఆమె, దొంగలు వదిలిపోయిన నగలన్నీ ధరించి, అత్తగారికి ఏం చెప్పాలో ముందే ఆలోచించుకుని తెలతెలవారు తూండగా ఇంటికి తిరిగివచ్చింది.

ఇంటి ముందు కళ్ళాపి చల్లుతున్న సూరమ్మ, భవానిని చూస్తూనే మూర్ఛపోయి నంతపనిచేసి, “ఎవరే నువ్వు, భవానివా? ఈ నగలేమిటి? అచ్చు నాచిన్నతనంలో చూసిన గుడిలోని కామాక్షమ్మలావున్నావు!” అన్నది.

అత్త అలా ఆశ్చర్యపోవడం చూసి భవాని చిన్నగా నవ్వి, “అత్తయ్యా, ఈ నగలన్నీ గుడి లోని కామాక్షమ్మవారు కరుణించి ఇచ్చినవే! చలీ, చీకటి భయంతో నేను అమ్మవారి విగ్రహం వెనక సొమ్మసిల్లి పడుకున్నాను. కొంతసేపటికి గుడి అంతా వెలుగుతో నిండి పోయింది. ఇద్దరు పండుముతైదువులు

లీలగా కనిపించి, ‘మేం అమ్మవారి సేవి కలం. ఈ నగలు నీవే; అమ్మవారి ప్రసాదం,’ అంటూ నగలు నాముందు పెట్టి కనుమరు గయ్యారు. నేను ఆశ్చర్యంగా నగల కేసి చూస్తూండగా, అమ్మవారు ఏదో రహస్యం చెబుతున్నట్టు చిన్న గొంతుతో, ‘భవానీ! ఈ లోకంలో అన్ని అనర్థాలకూ మూలం పేద రికం. నువ్వు పేద ఇంట పుట్టినందువల్ల ఇన్ని కష్టాలు. గ్రామదేవతగా, ఎవరెటువంటి వాళ్ళన్నది నాకు బాగా తెలుసు. నీ అత్త కోపతాపాలు మాని, సాధుస్వభావం అలవ రుచుకుంటే, నిన్ను కరుణించినట్టే, ఆమెనూ ఏదో విధంగా కరుణించగలను,’ అని అన్నది,” అని యుక్తిగా చెప్పింది.

భవాని ఇలా చెప్పగానే సూరమ్మకు, తనూ అమ్మవారి గుడికి పోయి నగలో, బంగా రమో తెచ్చుకోవచ్చన్న ఆశకలిగింది. ఆ రాత్రి