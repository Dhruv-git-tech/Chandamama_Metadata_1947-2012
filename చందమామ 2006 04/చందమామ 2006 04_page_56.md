ధూమకేతు మీకు విషప్రయోగం చేసేటట్టు ప్రేరేపించినది కూడా నేనే,” అన్నాడు దండపాణి.

కదంబసేనుడు మరింత ఆశ్చర్యపడుతూ, “నాకు అంతా అయోమయంగా ఉన్నది. నన్ను చంపించదలచుకున్న వాడివి, ఎందుకు అడ్డుపడ్డావు?” అని అడిగాడు.

దండపాణి ఇలా అన్నాడు:

“అంతా వివరంగా చెబుతాను, వినండి. రాజ్యకాంక్ష గల కళింగరాజు మిమ్మల్ని చంపించటానికి నన్ను పంపాడు. నేను మీ అంగరక్షకుడి ఉద్యోగం సంపాదించటానికి మ్చాను. అయితే మీ రాజ్యమూ, మీపరిపాలనా చూశాకనేను ముగ్ధుణ్ణి అయిపోయాను. ఈ రాజ్యాన్ని మా రాజుకు అందించటంకన్న ద్రోహం ఉండదనిపించింది. నేను తిరిగి వెళ్ళిపోవటానికి నిశ్చయించుకున్నాను. ఇంతలో ధూమకేతు ఈ చిన్న ఉద్యోగం కోసం నాకు ద్రోహం చేశాడు. అలాటివాడు రేపు పెద్ద ఆశ కనబడితే తమ ప్రాణానికే ఎసరు పెట్టగలడనిపించింది. అది రుజువు చెయ్యాటానికి చిన్ననాటకం ఆడాను. నేను ధూమ కేతుతో చేతులుకలిపినట్టు నటించాను. అతని సహాయంతోనే నేను ఖైదు నుంచి బయట పడ్డాను. తాను తవ్వుకున్న గోతిలో తానే పడే టట్టు చెయ్యటానికి అతన్ని మీ మీద విష ప్రయోగానికి పురికొల్పాను. నా ప్రయత్నం ఫలించింది. నా ప్రవర్తనలో దోషం ఏదన్నా ఉంటే తమరు నన్ను తగిన విధంగా శిక్షించ వచ్చు.”

దండపాణి ఉన్నతవ్యక్తి అన్నది రాజుకు స్పష్టమయింది. అయన లేచి వచ్చి దండ పాణిని కౌగలించుకుని, “నిన్ను నా అంగ రక్షకుడుగానే కాక, ఆంతరంగికుడుగా కూడా నియమించుకుంటున్నాను. నువ్వు, నన్నూ, నా రాజ్యాన్నీ కూడా కాపాడావు,” అన్నాడు పరమానందంతో.

దానికి దండపాణి, “క్షమించండి, మహా రాజా! మీ దగ్గిరచేరి కళింగరాజుకు నమ్మక ద్రోహం చెయ్యలేను. వచ్చిన పని నెరవేర్చ నందుకు వెనక్కు తిరిగి కళింగ రాజు వద్దకు పోనూలేను. మరే దేశమైనా వెళ్ళి, కొత్తజీవితం నిర్మించుకుంటాను,” అని అక్కడి నుంచి వెళ్ళిపోయాడు.