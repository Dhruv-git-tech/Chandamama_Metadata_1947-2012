మంచిమనసు

పూర్వం కల్పక రాజ్యాన్ని కదంబసేనుడు అనే రాజు పాలించేవాడు. రాజు అన్ని విధాలా సమర్థుడు; పరిపాలనా దక్షుడు. దేశం సహజ సంపద గలది; ప్రజలు నాగరికతా, సంస్కారమూ గలవాళ్ళు. అందుచేత ఇతర రాజులకు కల్పకం అంటే ఎంత అసూయ ఉన్నా, కదంబసేనుడి పేరు వింటే సింహస్వప్నంగా ఉండేది.

ఇలా ఉండగా కదంబసేనుడి అంగరక్ష కుడు చనిపోయాడు. సమర్థుడూ, విశ్వాస పాత్రుడూ అయినవాడు దొరికితే రాజు మరొక అంగరక్షకుణ్ణి నియమిస్తాడన్న వార్త పరిసర రాజ్యాలలో కూడా పొక్కిపోయింది. అందు చేత ఆ పదవి సంపాదించటం కోసం అనేక మంది కల్పకానికి బయలుదేరారు. వారిలో కొందరు సరిహద్దులో గల ఒక సత్రంలో బస చేశారు.

అలా వచ్చిన వారిలో దండపాణీ, ధూమ కేతూ అనేవాళ్ళు అంగరక్షకుడి ఉద్యోగానికి

చాలా అర్హులుగా కనపడ్డారు. ఇద్దరిలోనూ దండపాణి మరింత చురుకైనవాడూ, బలా ఢ్యుడూ, ధీరుడూగా కనిపించాడు.

అన్నివిధాలా తనకన్న చురుకైన దండపాణి ఉండగా తనకు రాజుగారి అంగరక్షకుడు అయ్యే అవకాశం దొరకదని ధూమకేతువు వెంటనే గ్రహించాడు. దండపాణిని తొలగించ టానికి బాగా ఆలోచించి ఒక ఉపాయం పన్నాడు.

అతను దండపాణితో, ‘‘మిత్రమా, నగ రంలో నాకు కావలసినవాళ్ళున్నారు. వాళ్ళను చూసి ఒకటి, రెండు రోజులలో వచ్చేస్తాను. కాని ఈ లోపల నా కోసం మా ఇంటినుంచి ఎవరైనా వచ్చినపక్షంలో, నాక్షేమ సమాచారం తెలిపి, వాళ్ళకు ఈ ఉత్తరం ఇయ్యి. ఈ చిన్న సహాయం చేసిపెట్టు, ’’ అంటూ ఒక ఉత్తరం ఇచ్చాడు.

తరవాత ధూమకేతు సరాసరి రాజభవనా నికివెళ్ళి, రాజుగారిని కలుసుకుని, ‘‘మహా