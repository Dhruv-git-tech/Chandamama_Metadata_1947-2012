సైనికులను కాలితో తన్నుతూ, “చచ్చారా, బతికున్నారా?” అంటూ పళ్ళు కొరికాడు.

సేనానాయకుడి తాపులకు కింద పడివున్న సైనికులిద్దరూ ఎగిరి లేచి నిలబడ్డారు. దండకం పరిస్తున్న వాళ్ళు చప్పున కళ్ళు తెరిచారు. తరవాత నలుగురు సైనికులూ ఏకకంఠంగా, “గుహలో వున్న భయంకర స్వరూపాన్ని చూస్తూనే, మాకు శరీరాలు స్వాధీనం తప్పినై, సేనానీ,” అన్నారు.

“ఆహా, ఎంతటి సాహస విక్రమార్కు లోయ్, మన బ్రహ్మపుర సైనికులు!” అంటూ రాజగురువు గుహలోకి ప్రవేశించాడు. గుహలో అంతా నిశ్శబ్దంగా వున్నది. కాలభైరవుడి విగ్రహం ముందు మాంత్రికుడు వెలిగించిన మంటలు ఇంకా చల్లారలేదు. వాడు వేసిన ధూపం తాలూకు పొగ, ఇంకా గుహలో అక్కడక్కడా తారట్లాడుతున్నది.

“సేనానీ!” అని కేకవేశాడు రాజగురువు, చుట్టూరా కలయచూస్తూ. సేనానాయకుడు గుహలోకి వచ్చాడు.

“ఈ గుహలో నుంచి ఎక్కడికో రహస్య మార్గం వుండి వుంటుంది. మాంత్రికుడు దాని వెంట పారిపోయి వుంటాడని నా అను మానం. వాడి అనుచరులిద్దరూ గుహలోంచి బయటికి పారిపోవటం మనం చూశాం. వాళ్ళను రాజుగారి అంగరక్షకుడు వెతికి పట్టుకుంటాడు. మనం, ఈ మాంత్రికుణ్ణి కలుగులోంచి బయటికి లాగాలి,” అన్నాడు రాజగురువు.

సేనానాయకుడు గుహకు అన్ని వైపులా పరీక్షగా చూశాడు. అతడికెక్కడా ద్వారం వున్న

గుర్తు కనిపించలేదు. “గుహలోకి మనం ప్రవేశించిన దారి తప్ప, పారిపోయేందుకు మరే మార్గం వున్నట్టు కనిపించటం లేదు, గురువర్యా,” అన్నాడతడు.

“చూడగానే కనిపించేదైతే, అది రహస్య మార్గం ఎలా అవుతుంది? గుహలో ప్రతి అంగుళాన్ని నొక్కుతూ కదిలించి చూడండి. ఏదైనా రహస్యద్వారం వుంటే తెరుచుకుంటుంది,” అన్నాడు రాజగురువు.

సేనానీ, నలుగురు సైనికులూ గుహ నుంతాచేతులతో, కత్తిడులతో, నొక్కి చూశారు. ఎక్కడా రహస్య ద్వారం వున్న సూచనలైనా కనిపించలేదు. ఈ లోపల రాజగురువు కాలభైరవుడి విగ్రహాన్ని పరీక్షగా చూడ సాగాడు. సేనానాయకుడు వచ్చి గుహలో ఎక్కడా రహస్య ద్వారం లేదని చెప్పగానే,