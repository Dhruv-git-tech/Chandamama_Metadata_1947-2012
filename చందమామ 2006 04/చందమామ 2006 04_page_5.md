ఫలించిన ఉపాయం

వద్దిపరు అనే గ్రామంలో, రాజయ్య అనే గ్రామాధికారి వద్ద, నందెయ్య అనే గ్రామనౌక రుండేవాడు. వాడు గ్రామాధికారికి నమ్మిన బంటుగా వుంటూ, వృత్తి సంబంధమైన పనులతోపాటు, ఇంటిచాకిరీ కూడా చేస్తూ, రాజయ్య భార్య రంగమ్మ అభిమానాన్ని కూడా సంపాయించాడు. రంగమ్మ వాడితో తరచుగా, “నీ మూలంగా నాకు ఎంతో సౌఖ్యంగా వుంది. నీకు మంచి సహాయం నావల్లగానీ, నీ యజమానివల్లగానీ ఎప్పుడైనా అవసరపడితే, నీకు మేలుజరిగేలా చూస్తాను,” అంటూండేది.

ఇలావుండగా, జమీందారు దివాణంలో పనిచేయడానికి రెండు ఉద్యోగాలు ఖాళీ పడ్డాయి. రాజయ్యకు సమర్థుడైన గ్రామాధి కారి అని పేరుండడంవల్ల, ఆ రెండిట్లో ఒక ఉద్యోగానికి ఎవరైనా మంచివాణ్ణి ఎంపికచేసే అవకాశం జమీందారు, ఆయనకిచ్చాడు.

నందెయ్యకు ఈ విషయం తెలియగానే వాడు, రంగమ్మతో, “నా కొడుక్కు కొద్దిపాటి చదువుంది. మిమ్మల్నే నమ్ముకున్నాను. అయ్యగారితో, వాడికి దివాణంలో ఉద్యోగం వచ్చేలా జమీందారుగారితో ఒక చిన్నమాట పెప్పమనండి,” అని కోరాడు.

రంగమ్మతప్పక ఉద్యోగం వచ్చేలా చూస్తా నని మాటయిచ్చింది. ఆరోజు సాయంత్రం నందెయ్య గ్రామకచేరీ నుంచి రాజయ్యతో కలిసి ఇంటికి వచ్చి, ఇంటి పనులు పూర్తి చేసి తన ఇంటికి వెళ్లుతూ, దారిలో ఏదో గుర్తుకు వచ్చి మళ్ళీ గ్రామాధికారి ఇంటికివచ్చాడు.

ఆ సమయంలో ఇంటి తలుపులు దగ్గ రకు వేసివున్నాయి. లోపల నుంచి రంగమ్మ తనకొడుకు గురించి రాజయ్యతో ఏదో చెప్పుతూ వుండడంతో, నందెయ్య గుమ్మం దగ్గరే ఆగి పోయి, చెవులు రిక్కించాడు. తమనే నమ్ము కున్న నందెయ్య కొడుకుకు ఉద్యోగం వేయించ మని ఆమె, భర్తను అడుగుతున్నది.

ఇందుకు రాజయ్య, “చూడు, నీ అంత అమాయకురాలెక్కడా వుండదు! నందెయ్య

డా. జొన్నలగడ్డ మార్కండేయులు