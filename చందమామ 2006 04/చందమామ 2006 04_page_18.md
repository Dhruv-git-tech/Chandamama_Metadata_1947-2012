నవంతుడయ్యే సువర్ణావకాశాన్ని మంద బుద్ధితో జారవిడుచుకున్నాడు. ఆయన కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

మధువనిని పాలించే శరనిధికి చదరంగం అంటే ప్రాణం. రాజధానిలో ఏడాది పొడవునా చదరంగం పోటీలు నిర్వహిస్తూండేవాడు. శరనిధి భార్య ప్రభావతీ దేవి, ఆయన ఇద్దరు కుమార్తెలు వైజయంతి, మేఘన చదరంగం పట్ల ఎక్కడలేని ఆసక్తి కనబరిచేవారు.

ఇలా వుండగా-ఒక పున్నమి నాటి రాత్రి వైజయంతి, మేఘన ఉద్యానవనంలో చంద్ర శిలా వేదికపై కూర్చుని చదరంగం ఆడసాగారు. ఆ సమయంలో ఆకాశయానం చేస్తున్న సమీ రుడు అనే గంధర్వుడు, ఈ దృశ్యం చూసి ముచ్చటపడిరథాన్ని ఉద్యానషులో దింపాడు. తర్వాత అదృశ్యరూపంలో వుండి, వైజయంతి

ఆటలో నెగ్గగానే వారి ముందు ప్రత్యక్షమై, “ఆహా, అద్భుతంగా ఆడావు వైజయంతి!” అని మెచ్చుకున్నాడు.

అకస్మాత్తుగా తమ ఎదుటపడిన గంధ ర్యుణ్ణి చూసి యువరాణులు అయోమ యంలో పడ్డారు. గంధర్వుడి మాయాజాలం నుంచి మొదట తేరుకున్న వైజయంతి, “గట్టి కాపలావున్న, ఈ ఉద్యానంలోకి ఎలా రాగలిగారు?” అని ప్రశ్నించింది.

“నా పేరు సమీరుడు; గంధర్వుణ్ణి, చద రంగ ప్రియుణ్ణి. వెన్నెల్లో రథంమీద గగన విహారం చేస్తూ, మిమ్మల్ని చూసి కిందికి దిగాను. అభ్యంతరం లేకపోతే, మీలో ఒకరితో చదరంగం ఆడాలనివున్నది,” అన్నాడు.

ఇందుకు మైజయంతి సయేని తల ఊపింది. వెంటనే ఆట ప్రారంభమైంది. అర గడియ కాలంలోనే గంధర్వుడు, వైజయంతిని ఓడించి, మేఘనవైపు తల తిప్పి, “నీకు ఆడాలని వున్నదా?” అని అడిగాడు.

ఎలాగూ తాను ఓడిపోతానని తెలిసినా, గంధర్వుడితో ఆడిన అనుభవం ఒక అపూర్వ మైన స్మృతిగా వుంటుందని భావించి, తలూ పింది మేఘన.

ఆట ఆరంభమైంది. మేఘన ఎంతో జాగ్రత్తగా, ఆచితూచి ఎత్తులు వేయసాగింది. ఐతే, పదే పది ఎత్తుల్లో గంధర్వుడు, మేఘనను చిత్తుగా ఓడించి, చూశావా నా కౌశలం అన్నట్టు చిరునవ్వు నవ్వాడు.

“వచ్చే పున్నమికి ఇదే సమయానికి మళ్ళీ వస్తాను. మరొకసారి ఆడదాం!” అని చెప్పి, గంధర్వుడు రథం పైపుకు నడిచాడు.