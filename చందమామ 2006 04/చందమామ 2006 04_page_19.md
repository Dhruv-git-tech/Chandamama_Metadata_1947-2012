యువరాణులిద్దరూ కొంత ఆలస్యంగా అంతఃపురానికి రావడం చూసి, మహారాణి, “ఏమిటింత ఆలస్యం? ఇంతసేపూ ఉద్యాన వనంలో చదరంగం ఆడుతూ కూర్చున్నారన్న మాట!” అంటూ చిరుకోపంతో మందలించింది.

మేఘన తల్లి మాటలు పట్టించుకోకుండా, “అమ్మా! ఒక గంధర్వుడు నాతో, అక్కతో చదరంగం ఆడాడు,” అన్నది.

కుమార్తెమాటలకు ప్రభావతీదేవి, “జౌరా! నిజమేనా?” అని ఆశ్చర్యపోతూ వైజయంతిని ప్రశ్నించింది.

“జౌనమ్మా, మేఘన చెప్పింది నిజమే. రాబోయే పున్నమి నాడు మళ్ళీ వస్తానని చెప్పి వెళ్ళాడు,” అని బదులిచ్చి, తల్లి సందేహాన్ని నివృత్తి చేసింది వైజయంతి.

ఇంతలో, రాజు శరనిధి అక్కడికి వచ్చాడు. రాణి ఆయనకు, గంధర్వుడు, యువరాణులతో చదరంగం ఆడిన విషయం చెప్పింది. ఇది విన్న శరనిధి అబ్బురపడిపోతూ, కుమార్తెల ద్వారా వివరంగా అంతా తెలుసుకుని, “ఐతే, గంధర్వుడు మళ్ళీ వస్తాడన్న మాట!” అని ఏదో ఆలోచించసాగాడు.

చూస్తూండగానే మళ్ళీ పున్నమి వచ్చింది. తొలిజాము గడుస్తూండగా, వైజయంతి, మేఘనలు ఎప్పటిలా చంద్రశిలా వేదికపై కూర్చున్నారు. రాజదంపతులు దాపులనున్న మరుమల్లె పొదచాటున నిలబడి, ఆసక్తిగా గంధర్వుడి రాక కోసం చూడసాగారు.

కొద్ది సేపట్లో గంధర్వుడు ఆకాశం నుంచి రథంలో ఉద్యానవనంలో దిగుతూనే, మరు

మల్లె పొదకేసి దృష్టిని సారించి, “శరనిధీ! పట్టపు దేవేరితో, పూపొద మాటున నిలబడడ మెందుకు? నీకు అభ్యంతరం లేకపోతే, నీతో చదరంగం ఆడాలని వుంది,” అన్నాడు చిరు నవ్వుతో.

గంధర్వుడు స్వయంగా ఆహ్వానించడంతో, శరనిధి సంతోషంగా అంగీకరించాడు. రాజు, సమీరుడు చంద్రశిలా వేదికపై, ఎదురు బొదురుగా కూర్చున్నారు. పక్కన ప్రభావతీ దేవి, వైజయంతి, మేఘనలు ఆశీనులయ్యారు.

“పోటీ అంటే ఏదైనా పందెం ఒడ్డితే ఆసక్తిగా వుంటుంది. ఏమంటావు?” అంటూ సూచన చేశాడు, పావుల్ని సర్దుతూ సమీరుడు.

ఆ ప్రశ్న విని శరనిధి అయోమయంగా, “మరైతేపందెంగా ఏం ఒడ్డాలంటావు?” అని అడిగాడు.