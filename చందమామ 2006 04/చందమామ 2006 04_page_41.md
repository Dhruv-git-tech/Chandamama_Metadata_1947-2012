అంతలో రక్షణాధికారి అటుగా వచ్చి, ఆంజనేయశర్మను చూసి, ద్వారపాలకులను, “ఎవీయన? ఏమిటీగొడు?” అని అడిగాడు.

ద్వారపాలకులు జరిగింది ఆయనకు వివరించారు. రక్షణాధికారి, శర్మకేసి పరీక్షగా ఒకసారి చూసి, “శర్మా! అందరి ముందూ నువ్వు వచ్చిన పని చెప్పడం ఇష్టంలేకపోతే, నా చెవిలో చెప్పు,” అన్నాడు.

అందుకు ఆంజనేయశర్మ, “మన్నించాలి! ఆ విషయం ఒక్క రాజుగారికే విన్నవించు కోవాలి. అతి రహస్యం!” అని చెప్పాడు.

“నేను రాజుగారి ప్రాసాద ప్రధాన రక్షకుణ్ణి. నాకు తెలియని రహస్యాలు ఏమీ వుండవు. సందేహించక విన్నవించుకో,” అన్నాడు ఆజ్ఞాపిస్తున్నట్టు రక్షణాధికారి.

ఆంజనేయశర్మకాసేపు తటపటాయించి, అతని చెవిలో చిన్నగా చెప్పాడు. అదివింటూనే అదిరిపడిన రక్షణాధికారి, “నీకెలా తెలుసు?” అని అడిగాడు.

“శాస్త్రమండీ, శాస్త్రం!” అన్నాడు శర్మ.

“నువ్విక్కడేవుండు. నేను భవనంలోకి పోయి, అనుమతి కోరివస్తా,” అంటూ రక్షణాధికారి, భవనంలోకి పోయి, జ్యోతిష్కుడు చెప్పినవార్తను, మంత్రిగారి చెవిలో ఊదాడు.

మంత్రి కంగారుపడిపోతూ కొద్దిసేపు మాట్లాడలేక మౌనంగా వుండిపోయాడు.

“రాజుగారికి ఈ విషయం చెప్పమం టారా?” అని అడిగాడు రక్షణాధికారి.

“ఏమాత్రం వద్దు. ముందు వాణ్ణిచెరసా లలో బంధించి, అసలు విషయం కక్కించండి,” అంటూ ఆజ్ఞాపించాడు మంత్రి.

రాజుగారి దర్శనం, ఆయన నుంచి సన్మానం కోసం కలలుకంటున్న ఆంజనేయ శర్మను, రాజభటులు వచ్చి బంధించి చెరసా లలో వేశారు. శర్మ కళ్ళనీళ్ళు పెట్టుకుని ఎంత బ్రతిమాలినా వాళ్ళువినకుండా, “చెప్పు, నీకీ విషయం ఎలా తెలిసింది? నీతో పాటు మయెతమంది రాజద్రోహులున్నారు?” అంటూ శర్మను చిత్రహింసలు పెట్టసాగారు.

గంట తర్వాత రక్షణాధికారి, ఆంజనేయ శర్మను చూడవచ్చాడు. శర్మ, అతణ్ణి చూస్తూనే భోరుమంటూ, “నాకీ దుర్గతి ఏమిటి? ఏదో రాజుగారి ఆపద తొలగిద్దామని వస్తే, నేను ఆపదల్లో చిక్కుకోవడమేమిటి? నా పాటికి నేను, నా దగ్గరికి వచ్చిన వారి జాతకాలు చూసుకోకుండా, ఎక్కడో తాళపత్రాల్లో మూలపడివున్న రాజుగారి జాతకం చూడడం