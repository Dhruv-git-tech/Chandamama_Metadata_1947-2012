అనుభవించే అర్హత నీకుండదు," అన్నాడు బైరాగి.

"నీలాటి పాపిష్ఠిముఖాలను ఇంట్లోకి రానిస్తే అదే జరగవచ్చు. ఈ రాత్రి బయట చలిలో ఆహ్మారించావంటే నీకూ తెలుస్తుంది అనుభవం," అన్నాడు రంగ నాథం కసిగా.

"సమయం వస్తే నీకూ అదేగతి పట్టుతుంది. మిడిసిపడకు!" అన్నాడు బైరాగి.

"లంకంత ఇల్లు ఉండగా నా కెందుకు అలా జరుగుతుందిరా? వీధులన్నీ ఉన్నది నీలాంటి వెథవల కోసమేరా!" అంటూ రంగనాథం దభీమని తలుపు మూశాడు.

కొన్నాళ్ళ అనంతరం రంగనాథానికి అనుకోకుండా ప్రయాణం తగిలింది. అతను తన కొడుకుతో, "ఒరేయ్, ఇల్లు జాగ్రత్త. రోజూ పచ్చిన డబ్బులు భూమిలో వేస్తూ ఉండు. నేను రెండు, మూడు రోజుల్లో తిరిగి వస్తాను," అని చెప్పి వెళ్ళిపోయాడు.

రంగనాథం కొడుకు, చేతికి అందిన చిల్లరడబ్బులు భూమిలో వెయ్యటం ఇష్టంలేక, దానితో యథేచ్ఛగా కొనుక్కుతిన్నాడు. ఇలా రెండు రోజులు గడిచింది. మూడో రోజూ రాత్రి ఒక చిత్రం జరిగింది. అర్థరాత్రివేళ ఎవరో తలుపుకొట్టారు. రంగనాథం కొడుకు నిద్రమోహంతో లేచి వెళ్ళి తలుపుతీశాడు. ముగ్గురు దొంగలు కత్తులూ, కటార్లతో లోపలికి వచ్చారు.

కుర్రవాడికి వాళ్ళను చూడగానే తండ్రి ఎప్పుడో చెప్పిన మాట గుర్తు కొచ్చింది. వాళ్ళు తప్పక ఋణదాతలై ఉంటారనుకున్నాడు వాడు. తాను రెండు రోజులుగా వాళ్ళకు డబ్బువెయ్యలేదు!

వాడు వాళ్ళతో, "అయ్యా. ఋణ దాతలూ! మన్నించండి! డబ్బు చేతికి రానందున రెండు రోజులుగా భూమిలో డబ్బు వెయ్యనిమాట నిజమే. మా నాన్న గనక ఇంట్లో ఉంటే మీ డబ్బు ఎంతో కొంత వెయ్యకుండా నిద్రపోయేవాడు