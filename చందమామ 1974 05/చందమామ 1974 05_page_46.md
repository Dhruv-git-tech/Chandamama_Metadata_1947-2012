“ఇన్నాళ్ళూ నేను కనిపించ లేదని అది ఎంత బాధపడిందో కదా!” అనుకుని వెంకయ్య దూడ చేత మూలిక తినిపిస్తూ, “ఇక నీకు మాటలు వస్తాయిలే. నీ మనసులో ఉన్నదంతా చెప్పగలుగుతావు,” అన్నాడు.

దూడ మూలిక తినటం పూర్తి చేసి, “ఇన్నాళ్ళూ ఎక్కడికి వెళ్ళారు? మీరేమైపొయారో అని నేనెంతగా బాధపడ్డానో!” అన్నది.

వెంకయ్య ఉబ్బిపోయి, దూడకు తాను పడిన పాట్లన్నీ చెప్పాడు. తరవాత అతను దూడతో, “ఎండలో తిరగక, హాయిగా పాకలోకి వెళ్ళి పడుకో,” అన్నాడు.

“మీకేం మీరు హాయిగా పరుపుల మీద పడుకుంటారు. అ ఎండు గడ్డి మీద పడుకుంటే తెగ గుచ్చుకుంటున్నది. మీ పరుపు ఒకటి కాస్తా ఆ పాకలో చేయించారంటే హాయిగా పడుకుంటాను,” అన్నది దూడ.

“ఓసి, ఎన్ని మాటలు నేర్చోవే! ఈ సంగతి ఊళ్ళో వాళ్ళకు తెలిస్తే దిష్టి తగులుతుంది. పద పద!” అంటూ వెంకయ్య దూడను కట్టేశాడు.

తరవాత వెంకయ్య భోజనం చేస్తూండగా, “ఏమండోయ్, వెంకయ్యగారూ!” అని దూడ కేకపెట్టింది.

“ఏమిటే?” అంటూ వెంకయ్య దూడ దగ్గిరికి లేచి పచ్చాడు.