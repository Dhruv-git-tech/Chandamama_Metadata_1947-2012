ఒకనాడు వెంకయ్య ఒక ఇంటి తలుపు తట్టాడు. ఆ ఇంట్లో ఒక బ్రహ్మచారిణి ఉంటున్నది. ఆమె వికారి కావటం చేత పెళ్ళికాలేదు. ఆమె తలుపు తెరిచి, వెంకయ్య కాపాయవస్తాలు చూసి, “అందంగా కనిపించటానికి కిటుకు ఏమైనా ఉన్నదా, స్వామీ?” అన్నది.

వెంకయ్య బుర్ర మెరుస్థలా పని చేసింది. “లేకేమి? తాయత్తు ఉన్నది,” అని జవాబిచ్చాడు.

“అ తాయత్తు నా కిచ్చి పుణ్యం కట్టు కోండి.” అన్నది బ్రహ్మచారిణి.

వెంటనే వెంకయ్య తన తాయత్తు విప్పి ఆమె జబ్బకు కట్టుతూ, “నేను కనిపించ కుండా వెళ్ళిన తరవాతనే ఈ తాయత్తు మహిమ నీకు తెలుస్తుంది. దీన్ని వదిలించాలంటే మరొకరి జబ్బకు కట్టటం తప్ప మార్గాంతరం లేదు,” అని చెప్పి, మళ్ళీ ఆమెకు కనిపించకుండా వెళ్ళిపోయాడు.

బ్రహ్మచారిణి లోపలికి వెళ్ళి, తన అందం చూసుకోవటానికి నిలువు టద్దం ముందు నిలబడి, తుళ్ళి పడింది. అంత నిలువు అద్దంలోనూ ఆమె శరీరంలో నాలుగో వంతు కూడా కనపడటం లేదు. ఆమె నేల మీద పడి పొర్లుతూ, సాయం కాలందాకా శోకాలు పెట్టింది.