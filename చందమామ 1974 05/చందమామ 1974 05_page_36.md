చుట్టు పక్కల వాళ్ళు వచ్చి ఆమెను చూశారు. అలా వచ్చినవారిలో అనగరపు యువరాణి పరిచారిక కూడా ఉన్నది. బ్రహ్మచారిణిని చూడగానే ఆమె విరగబడి నవ్వుతూ, 'యువరాణి వారు నవ్వి నాలుగేళ్లయింది. ఆమె ఎంతో విచారంగా ఉంటున్నారు. నిన్ను చూస్తే ఆమె తప్పక నవ్వుతుంది,' అన్నది. ఆమె బ్రహ్మచారిణి ఉద్యానవనంలో ఉన్న యువరాణి వద్దకు తీసుకుపోయింది.

ఒక తిన్నెమీద విచారంగా కూర్చుని ఉన్నది యువరాణి. భూతకిలా ఉన్న బ్రహ్మచారిణి ఒయ్యారంగా నడుస్తూ వస్తూ ఉండటం చూడగానే ఆమె గల గలా నవ్వేసింది.

"ఇంతకాలానికి నన్ను మళ్ళీ నవ్వించ గలిగావు. నీలో ఏం మహత్తు ఉన్నది?" అని యువరాణి బ్రహ్మచారిణి ని అడిగింది.

"మహత్తు నాది కాదు, తాయత్తుది," అన్నది బ్రహ్మచారిణి.

"ఏదీ? ఆ తాయత్తు ఒక్కసారి చూస్తాను. ఇలా ఇయియ్య," అని యువ రాణి అడిగింది.

"కట్టుకుని మరీ చూడండి," అంటూ బ్రహ్మచారిణి తన తాయిత్తు తీసి యువ రాణి జబ్బుకు కట్టి, "మరొకరి జబ్బుకు కట్టి నప్పుడే ఇది మిమ్మల్ని వదులు తుంది," అని చెప్పేసి, వేగంగా తన ఇంటికి వెళ్ళిపోయింది.