లాకుణిక దేశంలో ఆయన కున్న మిత్రులెపరో వివరంగా తెలుసుకున్నాడు. కాని అందుపల్ల లాభం లేకపోయింది. దానికి కారణం ఉన్నది.

ఇంద్రసేనుడి చేతిలో ఓడిపోయిన సులకీణుడు పరిపాలనలో సమర్ధత ఏమీ లేనివాడు. లాకుణిక దేశం తన ఏలుబడిలోకి రాగానే ఇంద్రసేనుడు పరిపాలనలో అనేక సంస్కరణలు తెచ్చి, ప్రజాభిమానానికి పాత్రుడు అయాడు. సులకీణుడికి మిత్రులుగా ఉండిన వారందరూ ఇప్పుడు ఇంద్రసేనుడి మిత్రులయిపోయి అతడికి సహాయపడుతున్నారు. ఈ కారణం చేత ధీమసేనుడి ప్రధానచారుడైన రుద్రుడు సులువుగా ఇంద్రసేనుడికి దొరికిపోయాడు.

బందీ అయిన రుద్రుడి ద్వారా ఇంద్రసేనుడూ, అతని మంత్రి సౌగంధిక దేశ రహస్యాలను రాబట్టటానికి ఎంతో ప్రయత్నించారు. కాని, రుద్రుడు తాను లాకుణిక దేశం వాణ్ణి అనీ, తనకు సౌగంధిక దేశం గురించి ఏమీ తెలియదని అన్నాడు.

ఇంద్రసేనుడికి కోపంవచ్చి తన మంత్రితో, “ఈ రాజద్రోహిని ఉరితీయించండి,” అన్నాడు.

ఆ మాటకు రుద్రుడు చిన్నగా నవ్వి, “మీరు నన్ను రాజద్రోహి అంటున్నారు. కాని నన్ను ఏ ఇంట్లో నైతే పట్టుకున్నారో, ఆ ఇంట్లోనే యింకా ముగ్గురు రాజద్రోహులున్నారు. తమరు ఆ సంగతి విచారించండి,” అన్నాడు.

“అనవసర ప్రసంగం కట్టిపెట్టి, అసలు సంగతి చెప్పు,” అన్నాడు ఇంద్రసేనుడు.

రుద్రుడు నవ్వి, “ఆ ఇంట్లో ఒకముసలాయన ఉన్నాడు. అయన కాలంలో ఈ దేశాన్ని సూర్య వంశపు రాజులు పాలించే వారు. అప్పుడు యుద్ధం జరిగి, ఈ దేశం చంద్రవంశపు రాజుల ఏలుబడి కిందికి వచ్చింది.