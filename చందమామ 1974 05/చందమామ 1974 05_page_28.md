జెప్పుతున్నాను. నేను వేసే ప్రతి చిల్లి గవ్వా వారికి ముట్టుతుంది.'' అన్నాడు.

ఈమాట కొడుకు నమ్మేసి, తన తండ్రి లోధిగా బతకటం ఇందుకే కాబోలు నను కున్నాడు. వాడికి బుణదాతలమీద కోపం కూడా కలిగింది. వాడు తండ్రితో, ''వాళ్ళమూలాన్నేగదా మనం కడుపు కట్టుకుంటున్నాం? వాళ్ళకు ఇయ్యటం మానేసి మనం రెండు పూటలా కడుపు నిండా తింటే సరి,'' అన్నాడు.

కొడుకు ధోరణి చూస్తే వాడు తన ప్రయత్నానికి అర్థంతగిలేటట్టు కనిపించే సరికి, వాణ్ణి బెదరగొట్టటానికి రంగనాథం, ''చూడు, బాబూ! వాళ్ళు సామాన్యులు కారు. ఒక్కరోజు మనం డబ్బులు వెయ్యటం మానితే, పెద్దపెద్ద కత్తులతో వాళ్ళు మనం సరకటానికి వస్తారు,'' అన్నాడు.

రంగనాథం కొడుకు బుర్రలో ఈ మాటలు నాటుకున్నాయి.

చలికాలంలో ఒక రాత్రి భోజనాలవేళ ఒక బైరాగి వచ్చి, ''ధర్మదాతలు, పట్టెడు అన్నం పెట్టించంది,'' అంటూ తలుపుతోసి లోపలికి వచ్చాడు.

అది చూసి రంగనాథానికి పట్టరాని అగ్రహం వచ్చి, ''అది మీ తాత కట్టించిన ధర్మసత్రం కాదు,'' అని అరిచాడు.

బైరాగి బిత్తరపోయి. '' అయ్యా, భోజనం సంగతి దేవుడెరుగు. ఈ రాత్రికి నన్నీ వసారాలో పడుకోనియ్యండి. చాలా చలిగా ఉంది. నేనీ పూరికి కొత్తవాణ్ణి,'' అని ప్రాధేయపడ్డాడు.

రంగనాథం మరింత మండిపడి, ''చెప్పుతూంటే మనిషివి కాదూ? నీకు పరిచర్యలు చెయ్యటానికి నేనేమన్నా బాకీ ఉన్నానా? వెళ్ళు!'' అంటూ ఆ బైరాగిని మెడపట్టి బయటికి గెంటాడు.

''నాకు కాకపోతే మరెవరికో బాకీ ఉండటం మూలాన్నే ఇలా పస్తులుంటూ కూడబెట్టుతున్నావు. నువు సంపాదించిన దంతా-మరెవడికో దక్కుతుంది. దాన్ని