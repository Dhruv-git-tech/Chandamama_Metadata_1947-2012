రామలక్ష్మణులు మునులకు మల్లేజుత్తు
ముళ్ళు వేసుకొని విశ్వామిత్రుడి వెంట
ధనుర్భాణాలు ధరించి బయలుదేరారు.

దారిపొడవునా విశ్వామిత్రుడు వారికి
ధనుర్విద్యా విశేషాలు బోధిస్తూ సిద్ధాశ్రమానికి
తీసుకెళ్ళాడు.

రామలక్ష్మణులు విశ్వామిత్రుడి సునిశిత
శిక్షణలో ధనుర్విద్యాపారంగతులయ్యారు.
విశ్వామిత్రుడు ఋషులతో కలిసి యాగం
మొదలు పెట్టడానికి ఏర్పాట్లు చేస్తూండగా
భయంకరంగా అరుచుకుంటూ తాటక
పిడుగులాగ ఆశ్రమం మీద పడింది.

విశ్వామిత్రుడు తాటకను చంపమని
రాముడికి ఆనతిచ్చాడు. రాముడు తాటకపై
శరపరంపర కురిపించాడు. ఒంటి నిండా
దట్టంగా బాణాలు గుచ్చుకొని తాటక పెద్ద
పర్వతంలాగ భూమిమీద పడి విల విలా
తన్నుకొని ప్రాణాలు విడిచింది.

విశ్వామిత్రుడు రాముణ్ణి, అతని బాణ
ప్రయోగ కౌశలానికి మెచ్చుకొన్నాడు.

యాగం ప్రారంభమయింది. విశ్వామిత్రుడు రాముడికి అస్త్రాల్ని ఉపదేశించాడు. రామలక్ష్మణులు ధనుర్దరులై తిరుగుతూ యాగరక్షణ చేస్తూన్నారు. మారీచుడు, సుబాహుడు ఒక్కుమ్మడిగా విరుచుకు పడ్డారు. రాముడు రెండే బాణాలు విడిచాడు. సుబాహుడు చచ్చాడు. మారీచుడు బాణం దెబ్బతిని కొసప్రాణాలతో సముద్రంలో పడి కొట్టుకు పోతూ ఎలాగో లంక చేరాడు.

యాగం నిర్వఘ్నంగా సాగింది. విశ్వామిత్రుడు యాగసమాప్తిలో రాముడి చేత

హవిస్సులు వేయించి హోమం చేయించాడు.
యజ్ఞకుండం జ్వాలలపై తేలుతూ అర్ధ చంద్రాకారం మొనగల ఒక బాణం దివ్య కాంతులీనుతూ వచ్చింది.

విశ్వామిత్రుడు, “రామ! అది నీ బాణం. ‘రామబాణం’ అని పేరొందుతుంది. శత్రువు కంఠం నరికి తిరిగి నీ చేతికి వస్తుంది!” అని చెప్పి బాణాన్ని రాముడికి అందించాడు. రాముడు బాణాన్ని కళ్ళకు అద్దుకొని పాదిలో పెట్టుకొని విశ్వామిత్రుడి పాదాలకు ప్రణమిల్లాడు.

యాగం చాలా కాలంగా సాగింది. ఆ కాలంలోనే విశ్వామిత్రుడు రాముడికి మహాస్త్రాలన్నీ ఉపదేశించాడు.

“రామ! నేనూ, నువ్వూ సూర్యవంశం వాళ్ళం. నాకు తెలిసిన అస్త్రవిద్యనంతా నీకు ఉపదేశించి నందుకు నా కెంతో తృప్తిగా