భల్లూక మాంత్రికుడు

13

[రాజు దుర్మభుడు అన్నిటికీ తెగించి, తన రాజ్యాన్ని ఆక్రమించిన సామంతుణ్ణి తరుముతూ కోట ప్రవేశించాడు. కోట తలుపులు బద్దలు కొట్టేందుకు భల్లూకుడూ, ఉగ్రదండుడూ ప్రయత్నిస్తూండగా, విచిత్రమైన మాయామర్కటం ఒకటి అక్కడికి వచ్చి, కాళీవర్మా భల్లూక మాంత్రికుడూ రావటం చూస్తూనే, కోటగోడ మీది నుంచి లోపలికి దూకేసింది. -తరవాత]

కాళీవర్మనూ, భల్లూక మాంత్రికుణ్ణీ చూసిన ఉత్సాహంలో తలారి భల్లూకుడు ఎగిరి గంతు వేసి, గండ్రగొడ్డలిని గిరగిరా తిప్పతూ, “ఆహా, అయ్యలారా, ఎన్నిరోజుల తరవాత మీ ఇద్దరి దర్శనభాగ్యం కలిగింది. ఇక నా కష్టాలు గట్టెక్కినట్టే!” అన్నాడు.

భల్లూక మాంత్రికుడు ఎనుబోతు మీది నుంచి దిగి, తలారి భల్లూకుణ్ణి సమీపించి, “ఒరే, భల్లూకా, అంతగా ఆనందపడిపోకు! ఆ వింత కోతిరూపంలో వచ్చినవాడు, నిజంగా కోతికాదు. వాడు మిథ్యామిత్రుడనే తాంతి

కుడి శిష్యుడైన భ్రాంతిమతి. ముందు వాడు దొంగిలించుకు వచ్చిన నా మంత్రదండాన్ని తిరిగి సంపాదించాలి,” అన్నాడు.

తలారి భల్లూకుడు ఏమనేందుకూ తోచక తల ఆడిస్తున్నంతలో, కాళీవర్మ ఆశ్చర్యంగా రాక్షసుడు ఉగ్రదండుడికే చూస్తూ, “తలారి భల్లూకా, ఈ రాక్షసుణ్ణీ, ఏనుగులనూ - ఈ పరివారాన్నంతా ఎలా సంపాయించావు?” అన్నాడు.

ఆ మాటలకు ఉగ్రదండుడు చిన్నగా నవ్వి, “నువ్వేగదా, కాళీవర్మ అనే క్షత్రియ

'చందమామ'