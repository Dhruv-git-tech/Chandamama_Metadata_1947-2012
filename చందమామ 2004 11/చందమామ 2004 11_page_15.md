పూర్వం ఒక అడవిలో సుతీప్రుడనే వాడు తపోసాధన చేస్తూండేవాడు. ఒకసారి ఇద్దరు కోయవాళ్ళు అడవి అంతా తిరిగి తిరిగి ఏమీ దొరక్క అలసిపోయి, మునివున్న చోటుకు వచ్చి కూర్చున్నారు. అంతలో ఒకడికి శోషవచ్చి పడిపోయాడు. రెండో కోయవాడు ఏంచేయాలో తెలియక మునిని సాయమడిగాడు. ఆయన బదులివ్వకపోతే పట్టి కుదిపాడు.

ముని కళ్ళు తెరిచి కోపంగా వాడివంక చూసి, భస్మమైపామ్మని శిపించాడు. అంతే, ఆ కోయవాడు బూడిదగా మారిపోయాడు.

అప్పటికి శాంతించిన ముని, రెండో కోయ వాడికి స్పృహతెప్పించి, జరిగింది చెప్పి, “నేను శించగలను కానీ, శాపాన్ని ఉపసంహరించ లేను. నీవు నీ మిత్రుడి బూడిదను జాగ్రత్త చేసివుంచు. నేను నా గురువు దగ్గరకు వెళ్ళి, శాపం ఉపసంహరించేందుకు ఏంచేయాలో తెలుసుకుని వస్తాను,” అంటూ అక్కణ్ణించి ప్రయాణమయ్యాడు.

సుతీప్రుడు వారం రోజులు ప్రయాణం చేసి, మరో అడవిలో వున్న తన గురువు సుశాంతుణ్ణికలుసుకుని విషయం చెప్పాడు. అంతా విన్న సుశాంతుడు, “నాయనా! తన కోపమే తన శత్రువంటారు. నీ కోపం నీ తపోబలాన్ని హరించివేస్తుంది. శాంతం అలవర్చుకుంటే నీకు తప్పక మేలు జరుగుతుంది. శాప మిచ్చాక మిగిలిన నీ తపోబలాన్నంతా ధార పోస్తే, ఆ కోయవాడు తిరిగి జీవిస్తాడు,” అని చెప్పాడు.

ఇందుకు సుతీప్రుడు దుఃఖపడి, మరేదైనా ఉపాయముంటే చెప్పమన్నాడు. అప్పుడు సుశాంతుడు, “విష్ణుపురంలో మాధవుడనే సామాన్య గృహస్థు వున్నాడు. ఆయన తను చేసిన పుణ్యాన్ని కొంత ధారపోసినా, ఆ కోయ వాడు బతుకుతాడు. నీ వాయన వద్దకు వెళ్ళు,” అన్నాడు.

సుతీప్రుడు వెంటనే విష్ణుపురానికి బయల్దె రాడు. దారిలో ఆయనకు కొందరు యువతులు వనవిహారం చేస్తూ కనిపించారు. వారిలో ఒకామె అద్భుత సౌందర్యవతి. సుతీప్రుడు కానేపు ఆమెను అబ్బురంగా చూస్తూవుండి పోయాడు.