గదా? దీని ధాటికి ఉగ్రదండుడంతటి రాక్షసుడే హడలెత్తిపోయాడు. ఇది తీసు కుని నన్ను వెంటనే మామూలు మనిషిని చెయ్యండి,” అన్నాడు.

“నువ్వు సమర్పించుకోవలసిన రాజు దుర్ముఖుడి తల మాటేమిటి? కోటలో ఈ పాటికి ఆ తల సామంతుడు సూర్యభూపతి కత్తి దెబ్బలకు చిన్నాభిన్నమై వుంటుంది,” అన్నాడు రాక్షసుడు ఉగ్రదండుడు.

రాజు దుర్ముఖుడి పేరు వింటూనే భల్లూక మాంత్రికుడు అదిరిపడి, “తలారి భల్లూకా, ఆ రాజు ఇంకా బతికే వున్నాడా? సామంతు సూర్యభూపతి ఎవరు? కోట లోపల యుద్ధం ఎవరెవరి మధ్య జరుగుతున్నది?” అని అడిగాడు.

తలారిభల్లూకుడు కొద్ది మాటల్లో, తాను రాజు దుర్ముఖుడి వెంటబడి అరణ్యానికి పోయినప్పటి నుంచి, ఆ క్షణం వరకూ జరిగిందంతా చెప్పి, “మాంత్రిక ప్రభో, ఆ రాజు మనం అనుకున్నంత దుర్మార్గుడు కాదు. తరవాత మీ ఇష్టం! ముందు నన్ను మనిషిగా మార్చండి. ఈ ఎలుగుబంటి చర్మం లోపల వేడీ, ఉక్కలదెబ్బకు తట్టుకోలేకనానా అవస్థాపడిపోతున్నాను,” అన్నాడు.

“గురూ, పాపం, తలారిభల్లూకుడి మాట కాడునకుండి, వాడిరూపం మార్చండి,” అన్నాడు కాళీవర్మ.

భల్లూకమాంత్రికుడు మంత్రపు గండ్ర గొడ్డలిని చేతికి తీసుకుని, ఏదో మంత్రం పరిస్తూ, గొడ్డలిని తలారి పాదాలకు తాకిం చాడు. వెంటనే అతడి పాదాలు మనిషి

పాదాలుగా మారిపోయినై. తరవాత గొడ్డలిని అతడి తల వరకూ తాకించుకుంటూ పోయాడు. క్షణాల మీద తలారి భల్లూకం శరీరం అంతా మనిషి శరీరంగా మారిపోయింది గాని, తల మాత్రం భల్లూకం తలగానే వుండి పోయింది.

తను మామూలు మనిషినై పోయానను కున్న తలారి చప్పన భల్లూకమాంత్రికుడి ముందు సాప్టాంగపడి లేస్తూ, “మాంత్రిక ప్రభో, ఎన్నాళ్ళకెన్నాళ్ళకు నేను తిరిగి మనిషి నయ్యాను! ప్రాణాలకెంత హాయిగా వుందో మాటలతో చెప్పటం సాధ్యం కాదు,” అన్నాడు.

ఆ మాటలకు దొంగ నాగమల్లుతో పాటు అందరూ పెద్దగా నవ్వారు. తలారి ఆశ్చర్య పోతూ వాళ్ళకేసి చూసేంతలో రాక్షసుడు ఉగ్రదండుడు తన రాతిగదతో అతడి తలను తాకుతూ, “తలారిభల్లూకా! శరీరం కంఠం