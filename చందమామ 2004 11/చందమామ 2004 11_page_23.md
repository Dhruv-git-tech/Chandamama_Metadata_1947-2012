కావల ఒక గుహలో ఉంటూన్న మహామాంత్రి కుణ్ణి గురించి తెలుసుకున్నాడు. అప్పటిక్కుడే బయలుదేరి కొన్ని రోజుల ప్రయాణానంతరం గుహలోని మాంత్రికుణ్ణి దర్శించి, బ్రిటానీకి వెంటబెట్టుకుని వచ్చాడు. ప్రమాద భరితమైన సముద్ర తీరాన్ని పరిశీలించిన మాంత్రికుడు, “వీటిని నిర్మూలించడం అసాధ్యం. అయితే, ఈ బండలు ఏడురోజుల పాటు కనిపించకుండా ఒక మాయను సృష్టించగలను,” అన్నాడు.

“ఆహా! అది చాలు నా పంతం నెగ్గి కోరిక తీర డానికి!” అన్నాడు అరీలియస్ అమితానందుగా. మాంత్రికుడు కళ్ళు మూసుకుని చేతులు ఊపుతూ ఏవో విచిత్ర శబ్దాలు పుట్టించాడు. మరుక్షణమే సముద్ర తీరంలోని బండలు అదృశ్యమై పోయాయి! అరీలియస్ పరిగెత్తి కొండ వద్దకు వెళ్ళి డోరిజెన్‌ను గట్టిగా పిలి

చాడు. అయితే, ఆ కేకవిని భవనం నుంచి ఆమె భర్త ఆర్బోర్ వెలుపలికి వచ్చాడు. అరీలియస్ వాంత్రికుణ్ణి వెతుక్కుంటూ వెళ్ళిన సమయంలో ఆర్బోర్ తిరిగి వచ్చేశాడు.

“మిత్రమా, అరీలియస్, బావున్నావా? నువ్వేదో బండలను నిర్మూలిస్తానని మాట ఇచ్చా వట. వింతగా వుంది. అయినా, నేను లేనప్పుడు డోరిజెన్‌కు నీ మాటలతో కాస్తవినోదం కలిగించి నందుకు కృతజ్ఞతలు,” అన్నాడు ఆర్బోర్ నవ్వుతూ.

“ఏమిటీ, నా మాటలు వింతగా ఉన్నాయా? ఒక్కసారి సముద్రం కేసి చూడు. నీకే తెలుస్తుంది,” అన్నాడు అరీలియస్ ఆగ్రహంతో.

ఆ సమయానికి భవనంలోనున్న డోరిజెన్ కూడా వెలుపలికి వచ్చింది. భార్యా భర్తలిద్దరూ ఒక్కసారిగా సముద్రం కేసి చూశారు. అక్కడ ఒక్క బండ కూడా కనిపించకపోవడంతో దిగ్భొంతి చెందారు. వారి ముఖాలు వెలవెల బోయాయి. డోరిజెన్ నిలబడలేక తూలికింద పడింది. కొంతసేపటికి ఆమెకు స్పృహవచ్చాక, “నువ్వు చెప్పినట్టు అసాధ్యాన్ని సాధించి చూపాను. మరినన్ను ఎప్పుడు పెళ్ళాడతావు?” అని గద్దించాడు అరీలియస్.

“డోరిజెన్, ఇచ్చిన మాటను నిలుపుకోవడం ప్రాణాల కన్నా విలువైనది. మనం మాట తప్పి, మన తాతముత్తాతల ఆత్మలను నరకయాత నల పాలుచేయడం భావ్యం కాదు,” అన్నాడు ఆర్బోర్.

డోరిజెన్‌నోట మాట రాలేదు. శిలాప్రతిమలా నిలబడి పోయింది. ఆ తరవాత కొంతసేపటికి తేరుకుని, “బండలు అదృశ్యమైన ఏడు రోజులలోగానే నిన్ను నేను పెళ్ళాడతానని మాట ఇచ్చాను. ఏడో రోజే పెళ్ళాడగలను. అంతకు ముందు కాదు,” అన్నది.