# విదేశపూర్వగాథలు (ఫ్రాన్స్)
## ఏడోరోజు

దొదాపు రెండువేల సంవత్సరాలకు పూర్వం బ్రిటానీ నగర సరిహద్దులో వెలసిన చిన్న కొండ మీద అందమైన భవనం ఉండేది. ఆ కొండ కవతల పెద్దపెద్ద నల్ల బండరాళ్ళతో నిండిన సముద్రం ఉండేది. సగం నీళ్ళల్లో మునిగిన ఆ బండలు కొన్ని ఆకాశంలో తేల్లే మేఘాల కేసి గురిపెట్టిన పెద్దపెద్ద ఖడ్గాల్లాగానూ, గదల్లా గానూ కనిపించేవి. కొండమీది భవనంలో సముద్రం వైపుగా వున్న కిటికీ వద్ద కూర్చుని డోరిజెన్ అనే ఓ అందాల యువతి తదేకంగా చూస్తూ గంటల తరబడి గడిపేది.

ఆమె అలా చూస్తూ కూర్చోవడానికి కారణం ఆమెకు సముద్రమంటే ఇష్టమా అంటే అదేం కాదు. చెప్పాలంటే చెప్పురానంత భయం కూడా. మరెందుకలా చూస్తున్నది? సాహస ప్రియుడైన ఆమె భర్త ఆర్బార్ సుదూరంలోని ఒక దీవికి వెళ్ళాడు. ఆయన తిరిగి వచ్చేప్పుడు ఆయన ప్రయాణం చేస్తూన్న ఓడ దారితప్పి, రాక్షస బండలకేసి గుద్దుకుంటుందేమోనన్న భయంతో ఆమె అలా చూస్తూ కూర్చుంటుంది.

ఆమె భర్త ప్రయాణం కట్టిన దీవికి వెళ్ళి రావడానికి ఒకసంవత్సరం కన్నా ఎక్కువ కాలం పట్టదంటారు. మరి ఆయన వెళ్ళి రెండు సంవత్సరాలు గడిచిపోయింది. ఆయన నుంచి ఎలాంటి సమాచారమూ లేదు. సముద్రపు దొంగల బారిన పడిగానీ, వారు వెళ్ళిన దీవు ల్లోని దోపిడీదొంగలకు చిక్కిగానీ, ఆర్బోర్ ఆయన అనుచరులు హతులైపోయివుంటారనీ, లేదా వాళ్ళు ప్రయాణం చేసిన ఓడ సము

ద్రంలో మునిగిపోయివుంటుందనీ నలుగురూ నాలుగు విధాలుగా చెప్పుకోసాగారు.

బ్రిటానీ నగరంలోనే ఆరీలియస్ అనే ఒక ధనిక యువకుడు ఉండేవాడు. అతడు డోరిజన్ ను పెళ్ళికాకముందు తను పెళ్ళాడేందుకు ప్రయత్నించి విఫలుడయ్యాడు. ఇప్పుడు ఆమె భర్త ఆర్బోర్ ఆచూకీ తెలియలేదు. ఇక మీదట అతడు వచ్చే అవకాశం కూడా లేదు గనక, ఇప్పుడు తనను పెళ్ళాడమని కోరాడు. అరీలియస్, అంటే డోరిజెన్ కు ఏహ్యభావం ఉండేది.