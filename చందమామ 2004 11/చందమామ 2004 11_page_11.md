వరకు మనిషిదే; మరి తల మాటేమిటి?”
అన్నాడు.

తలారి దుఃఖం చూసి కాళీవర్మ జాలి
పడుతూ, అతడి భుజం మీద చేయి వేసి,
“తలారి భల్లూకా, అంతగా విచారపడకు.
మాంత్రిక గురువు తన మంత్ర దండాన్ని
పోగొట్టుకున్నాడని తెలిసిన రాజు జితకేతుడి
మంత్రి జీవగుప్తుడు ధైర్యం పుంజుకుని,
మమ్మల్ని హతం చేయాలనే ఉద్దేశంతో
సైనికుల్ని వెంటబెట్టుకుని, మా వెన్నంటి
వచ్చాడు. అదుగో, దూరాన ఆ మంత్రినీ,
వెంటవున్న సైనికుల్నీ చూడు,” అన్నాడు.

తలారి భల్లూకుడు తల తిప్పి, మంత్రి
జీవగుప్తుడూ వాళ్ళకేసి చూసి, భయంతో
చిన్నగా కంపించిపోతూ, “ఆ రాజుగారి
మాటేమోగాని, ఈ మంత్రి మాత్రం నిశ్చ
యంగా నా తల తీయించేస్తాడు. నేను అన్ని

విధాలా చిక్కుల్లో పడిపోయాను,” అన్నాడు
జీరబోయిన గొంతుతో.

భల్లూక మాంత్రికుడు మంత్రపు గండ్ర
గొడ్డలిని తలారికి తిరిగి ఇస్తూ, “తలారి
భల్లూకా, నీలో ధైర్యం, తెగింపు ఏమాత్రం
వున్నా, ఈ మంత్రపు గండ్రగొడ్డలి నిన్ను అన్ని
ఆపదల నుంచీ కాపాడుతుంది,” అని నడుం
నుంచి వేళ్ళాడుతున్న ఒర నుంచి కత్తి దూసి,
“మర్కటం దొంగిలించుకుపోయిన మంత్ర
దండం అంత శక్తి కలది కాకపోయినా, ఈ
కత్తి నా రక్షణకు చాలు,” అన్నాడు.

“మరి నా దినభత్యం, నౌకరీ సంగతే మిటి? ఇక్కడున్న దొంగ నాగమల్లు లాగా నేను, దారులు కొట్టుకు బతికేంత నీచుణ్ణి కాదుగదా?” అన్నాడు తలారి భల్లూకుడు.

అతడు మాట ముగించే లోపలే దొంగ
నాగమల్లు కోపంతో పెద్దగా రంకె పెట్టి, కత్తిని
కింద పడవేసి, “ఒరే, ఎలుగుబంటి తలా,
మనిషి శరీరపు సంకరజాతి వెధవా, నేను
నీచుణ్ణా? మంది మార్బలం, సైన్యాల సహా
యంతో ఏ చచ్చు వెధమైనా రాజ్యాలు పాలించ
వచ్చు. ఒంటరిగా అడవి దారులు కొట్టి బతక
టానికి నిజమైన శౌర్యం, ప్రతాపం కావాలి.
నా కత్తి పారేశాను, నీ మంత్రపు గొడ్డలి కింద
పెట్టి, నాతో మల్లయుద్ధానికి రా,” అంటూ
జబ్బలు చరచసాగాడు.

భల్లూక మాంత్రికుడు కళ్ళెర్రచేసి అందరి
కేసీ ఓమారు చూసి, కాళీవర్మతో, “కాళీ! ఈ
బుద్ధిహీనులకు తామెంత ప్రమాదకరస్థితిలో
వున్నది అర్థమైనట్టు లేదు. అందర్నీ పట్టి
శిరశేదాలు చేసేందుకు ఒకవైపున జితకేతుడి