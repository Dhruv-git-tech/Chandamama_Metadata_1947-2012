ఆమె నిర్ణయానికి అడ్డు చెప్పలేక పోయాడు
అరీలియస్. ఈ మాయ ఏడు రోజులు కొన
సాగుతుంది గనకభయం లేదనుకున్నాడు. ఏడో
రోజు పెళ్ళికాగానే, డోరిజెన్ తో కలిసి సుదూర
ప్రాంతంలోని మరో నగరానికి వెళ్దదామని పథకం
వేసుకున్నాడు.

ఆ రోజునుంచే ఆకాశం మేఘావృతం కాసా
గింది. ఏడోరోజు గాథాంధకారం కమ్ముకుని
ఉరుములతో, మెరుపులతో కుంభవృష్టి ఆరంభ
మయింది. ఇళ్ళ నుంచి ఎవరూ వెలుపలికి
అడుగు పెట్టలేకపోయారు. తుఫాను గాడ్పు
లతో ప్రకృతి బీభత్సం సృష్టించింది. ఆలయా
లలో పూజలు ఆగిపోయాయి. అరీలియస్ తన
పెళ్ళికూతురును తెచ్చుకోవాలని పలుమార్లు
బయలుదేరాడు. కాని ప్రతికూల వాతావరణం
కారణంగా గుర్రాలు బెదరడంతో వాహనం
ముందుకు సాగక వెనుతిరగవలసి వచ్చింది.
అలా ఏడోరోజు గడిచి పోయింది. మరునాడు
తెల్లవారగానే ఆకాశం నిర్మలంగా కనిపించింది.
డోరిజెన్ ను ఎలాగైనా తీసుకుపోయి, ఆల
యంలో పెళ్ళాడేదామన్న ఆశ చావక, అరీలి
యస్ కొండ దగ్గరికి వచ్చాడు.

డోరిజెన్ కూడా అప్పటికే సిద్ధంగా ఉంది.
ఆర్బోర్ ఆమెకు కన్నీళ్ళతో వీడుకోలు పలికాడు.

అయినా, అంతలోనే అరీలియస్ కంగారు
పడసాగాడు. సత్యసంధులైన డోరిజెన్, ఆర్బోర్
దంపతుల శక్తి ముందు బండలు లేనట్టు
మాయకల్పించిన అతడు నిలబడలేక గడగడ
లాడసాగాడు.

హఠాత్తుగా ఉరుము ఉరిమి సముద్ర
తీరంలో పిడుగు పడిన భీకరధ్వని ప్రకంపనలు
సృష్టించింది. అందరూ ఒక్కసారి అటుకేసి తిరిగి
చూశారు. వేలాది సంవత్సరాలుగా ఉన్నట్టే
ఇప్పుడూ నల్లటి బండలు ఆకాశంకేసి నిక్క
బొడుచుకుని కనిపించాయి. ఆవరించిన మాయ
పటాపంచలయింది!

అరీలియస్ స్పృహతప్పి పడిపోయాడు.
డోరిజెన్, ఆర్బోర్ సేవకులను పిలిచి, అతడికి
స్పృహవచ్చేలా పరిచర్యలు చేయించారు. స్పృహ
రాగానే అతడు ఆ దంపతులకు నమస్కరించి,
“క్షమించండి. పాపినైన నన్ను క్షమించండి!”
అంటూ అక్కడినుంచి పారిపోయాడు. ఆ తర
వాత అతని జాడ మరెప్పుడూ బ్రిటానీలో కని
పించలేదు.
-(ఎం.డి)