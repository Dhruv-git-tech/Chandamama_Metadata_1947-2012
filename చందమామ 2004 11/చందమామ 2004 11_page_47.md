“మీకైతే ఒక వరహా మాత్రమే!” అన్నారు జాలరివాళ్ళు.

“ఇతరులకైతే ఎంత వెల చెబుతున్నారు? మీ మాటల ధోరణిచూస్తూంటే, నాకు ఆశ్చర్యం కలుగుతున్నది,” అన్నాడు బోధిసత్వుడు.

“మరెవరికైనా అయితే వెయ్యివరహాలు, పైన మరొకవరహా తీసుకుంటాం,” అన్నారు జాలరివాళ్ళు.

బోధిసత్వుడు వాళ్ళ జవాబుకు ఆశ్చర్య పోతూ, వాళ్ళడిగిన వరహాయిచ్చి ఆ పెద్ద చేపను కొన్నాడు.

తరవాత అతడూ, భార్యా ఆ చేపను కోయగా, దాని పాట్టలో నుంచి వెయ్యివరహా లున్న మూట బయటపడింది. బోధిసత్వుడు దాన్ని గుర్తించాడు.

“ఈ వరహాల మూట మనదే!” అని బోధిసత్వుడు భార్యకు జరిగినదంతా చెప్పి, “ఈ జాలరివాళ్ళు దివ్యజ్ఞానం కలవాళ్ళలా కనబడుతున్నారు. చేప పాట్టలోని వరహాల మూట నాదేసని వాళ్ళు గ్రహించారు. అందుకే ఇతరులకైతే చేప ఖరీదు వెయ్యిన్నోక్క వరహా, నాకైతే వరహా అని చెప్పారు. వాళ్ళు చేపను

పట్టేందుకు పడిన శ్రమకు కూలీ అన్నమాట,” అన్నాడు బోధిసత్వుడు.

తరవాత బోధిసత్వుడు, జాలరి వాళ్ళకు అంతటి దివ్యజ్ఞానం ఎలా కలిగిందా అని ఆలోచిస్తూండగా, ఒక దివ్యవాణి ఇలా పలికింది: “మహానుభావా, నేను నదిలో నివసించే జలభూతాన్ని. ఒకనాడు నువ్వు నదిలోకి విసిరిన ఫలహారాన్ని తిని, దివ్యశక్తిని పొంద గలిగాను. నీటిలో పడిన వరహాల మూటను చేప చేత మింగింప చేసినది నేనే. జాలరి వాళ్ళను ప్రోత్సహించి నీ వద్దకు పంపినది కూడా నేనే. ఈ విధంగా నీ రుణం తీర్చుకో గలిగాను. ధనాశాపరుడూ, దుర్మా ర్గుడూ అయిన నీ తమ్ముడికి మాత్రం, ఆ ధనంలో భాగం ఇవ్వకు.”

జలభూతం చేసిన ఉపకారానికీ, దాని మంచితనానికీ బోధిసత్వుడు చాలా సంతో షించాడు. ఐతే, అతడు తన తమ్ముడి విషయంలో మాత్రం దాని సలహా పాటించ లేదు. సోదరన్యాయాన్ని అనుసరించి, బోధిసత్వుడు తన తమ్ముడికి ఐదు వందల వరహాలు ఇచ్చి, తన సోదర ప్రేమను వ్యక్తపరిచాడు.