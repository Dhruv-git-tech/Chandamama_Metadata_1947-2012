పిల్లల రచనలు - చిత్రాలు

చందూ కథలవనం

ఒకానొకప్పుడు ఒక అడవిలో చందు అనే అందమైన కుందేలు ఉండేది. తన ఇంటి ముందున్న చెట్టుకింద కూర్చుని కథలు చదువుకోవడం అంటే చందూకు మహా ఇష్టం. అది చాలా తెలివైనది. మిగతా జంతువులతో అది ఎంతో ప్రేమతో మసలుకునేది. అందువల్ల అది చెప్పే కథలు వినడానికి పక్షులూ, జంతువులూ రాసాగాయి.

చందు కథలు చెప్పడం ప్రారంభించినప్పటినుంచి మృగరాజు సింహం కొలువులో రోజు రోజుకూ జంతు వుల సంఖ్య తగ్గిపోసాగింది. ఆఖరికి ఒక్క జంతువు కూడా రాని పరిస్థితి ఏర్పడింది. నక్కలకూ, తోడేళ్ళకూ

కుందేలు అంటే అసూయ ఉండేది. ఆ కారణంగా అవి మాత్రం చందూ కథలు వినడానికి వెళ్ళేవికావు.

ఒకనాటి ఉదయం సింహం అడవిలో తిరు గుతూ - కుందేలు ఒక పిట్టకు కథ చెప్పడం గమనించింది. కథపూర్తికాగానే పిట్టచెట్టుమీదికీ, కుందేలు ఇంట్లోకీ వెళ్ళిపోయాయి. సింహం పిట్టను కథలు వింటున్నావేమిటని అడిగింది అమాయకంగా.

‘నేనే కాదు; చందూ చెప్పే కథలను ఈ అడవిలోని జంతువులూ, పక్షులూ అన్నీ వింటున్నాయి. అందుకే అవి నీ కొలువుకూటానికి రావడం కూడా మాసేశాయి,’