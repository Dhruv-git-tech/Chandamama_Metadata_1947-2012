“ఇక రెండవ శిష్యుడు బెత్తం తెచ్చాడు.
బెత్తం క్రమశిక్షణకు గుర్తు! కనుక, అతడు
ఉద్యోగులకు, సరైన శిక్షణ ఇవ్వగలడని
గురువుగారి అభిప్రాయం. అందుకే అతనికి
శిక్షణాధికారి ఉద్యోగం ఇచ్చాను. అలాగే,
మూడవ శిష్యుడు తెచ్చినది జల్లెడ. అంటే,
జల్లెడ మంచిని వదిలిపెట్టి, చెడును బంధి
స్తుందన్నమాట. అతడు మంచి వ్యక్తులను
తగు విధంగా గౌరవించి, దుష్టులను
బంధించే లక్షణాలున్న వాడని గురువుగారు
సూచించారు. అందుకే, అతడికి రక్షణ
శాఖాధికారి పదవి ఇవ్వడం జరిగింది. నాల్గవ
శిష్యుడు తెచ్చినది చీపురు. అతడికి సైని
కాధికారి పదవి ఇవ్వడం జరిగింది. చీపురు
చేసే పనేమిటి? గాలివల్లనో, మరొక కారణం
గానో గృహంలో చేరిన చెత్తాచెదారాన్ని
శుభ్రంగా చిమ్మి వెలుపలకు తోసేస్తుంది.
అలాగే, శత్రు సైనికులెవరైనా మనరాజ్యంలో
ప్రవేశిస్తే, వాళ్ళను చీపురుతో చెత్తను
చిమ్మినంత సులువుగా తరిమికొట్టగలడని
గురువుగారి భావం,” అన్నాడు మంత్రి.

“మంత్రివర్యా! నేను తమరిని పాగడ
గలిగినంత స్థాయిగలవాణ్ణికాను; అన్నిటా
అర్భకుణ్ణి!” అంటూ యువరాజు, మంత్రిని
మెచ్చుకుని, “రత్నశేఖర పండితులు, తన
శిష్యుల్లో ఒకరిని తలనున్నగా చేయించి
పంపారు. ఆ చర్య నాకు చాలా చిత్రమని
పించింది. పైగా అతణ్ణితమరు ఉపమంత్రిగా
ఎన్నికచేశారు! ఇది నాకు మరింత విచిత్రంగా
వున్నది,” అన్నాడు.

“అవును, యువరాజా! నాకూ మొదట
విచిత్రంగానే తోచింది. కాని, కాస్త తర్కించి
చూడగా, గురువుగారి ఆలోచనా సరశి అవ
గతమైంది. ఆ ఐదవ శిష్యుడు, తన జుట్టు
కిందవున్నదాన్ని-అంటే మెదడును, బహు
చాకచక్యంగా ఉపయోగించగలడని, గురువు
గారు సూచనప్రాయంగా తెలియ బరిచారు.
ఆ విధంగా అతడిని ఉపమంత్రిగా ఎన్నిక
చేశాను,” అన్నాడు మంత్రి.

ఆ జవాబుతో అన్ని సంశయాలు తీరిన
యువరాజు, ప్రధానమంత్రి వివేకానికి ఎంత
గానో సంతసించాడు.