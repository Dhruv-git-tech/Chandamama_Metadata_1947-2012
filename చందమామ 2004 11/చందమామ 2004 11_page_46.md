అన్నకు కనబడకుండా తన దుస్తుల్లో భద్రంగా దాచాడు.

తరవాత కొంతసేపటికి పడవవాడు రాగానే బోధిసత్వుడు నిద్రలేచాడు. అన్నదుమ్ములిద్దరూ పడవ ఎక్కారు. పడవ నది మధ్యకు వచ్చింది. తమ్ముడు అతి తీవ్రంగా ఆలోచించసాగాడు. తను చేసిన యుక్తిప్రకారం అతడు రాళ్ళ మూటను నదిలో జారవిడు దలిచాడు. చేసేది దొంగపని గనక, చేతులు వణుకుతూండగా అతడు మూటల్లో ఒకదాన్ని నదిలోకి జార విడిచి, “అయ్యో, అన్నయ్యా! వయాలమూట కాస్తానదిలో పడిపోయింది,” అంటూ బిగ్గరూ అరిచాడు.

ఈ మాటకు అన్న, “పోనీలే తమ్ముడూ, అది మన సామ్ముకాదు, అందువల్లనే నదిలో పడిపోయింది. దానికోసం విచారించడం తెలివిమాలిన పని అవుతుంది,” అని వూరు కున్నాడు.

బోధిసత్వుడు విసిరిన ఫలహారం తిన్న జలభూతం, ఆ నదిలో పడింది వరహాల మూట అని తెలుసుకోవడమేగాక, తమ్ముడి దుర్మార్గం కూడా గ్రహించింది. అది వెంటనే ఒక పెద్ద చేపను ప్రోత్సహించి, ఆ వరహాల మూటను మింగేలా చేసింది.

ఆ తరవాత, ఆ చేప తన కన్నుగప్పి, ఎక్కడికీ పోకుండా జలభూతం దివారాత్రాలు కాపలాకాయసాగింది.

బోధిసత్వుడూ, అతడి తమ్ముడూ కాశీ నగరానికి తిరిగి వచ్చారు. ఇంటికి చేరుతూనే తమ్ముడు తనవద్ద వున్న రెండవ మూటను విప్పి చూశాడు. అందులో రాళ్ళు కనిపిం

చాయి. తను చేసిన పారబాటు తెలుసుకుని అతడు విచారంతో కుంగిపోతూ, మంచం పట్టాడు.

ఒక రోజున జాలరివాళ్ళు నదిలో వలలు వేశారు. జలభూతం తన శక్తివల్ల, లోగడ వరహాలమూటను మింగిన చేప వాళ్ళవలల్లో పడేలా చేసింది.

జాలరివాళ్ళు ఆ చేపను నగరానికి తీసుకు పోయి, ‘దీని ఖరీదెంత?’ అని అడిగిన వాళ్ళతో, ‘పెయ్యివరహాలూ, అదనంగా ఒక్క వరహా!’ అనసాగారు.

జాలరివాళ్ళకు మతులు పోయినవని అందరూ నవ్వుకోసాగారు. వాళ్ళు ఆ వీధీ, ఈ వీధీ తిరిగి ఎవరూ కొనక పోవడంతో ఆ చేపను బోధిసత్వుడి ఇంటికి తీసుకుపోయి, దాన్ని అమ్మజూపారు.

“ఈ చేప ఖరీదెంత?” అని అడిగాడు బోధిసత్వుడు.