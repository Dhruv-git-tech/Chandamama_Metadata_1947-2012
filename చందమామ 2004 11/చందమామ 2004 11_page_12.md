మంత్రి పథకాలు వేస్తున్నాడు. ఇక కోటలో రాజు దుర్ముఖుడు జయించినా లేక సామంతుడు జయించినా, మనకు మేలుకన్న కీడే ఎక్కువ కలిగే ప్రమాదం వున్నది. మర్కట దుష్టుడు వాళ్ళను మన మీదికి రెచ్చగొట్టక మానడు,” అన్నాడు.

కాళీవర్మకోపంగా కత్తి పైకెత్తి, “మాంత్రిక గురువు చెప్పింది, విన్నారా? ఇక్కడ మీ అందరికీనాయకు డెయో తెలుసుకున్నారా?” అన్నాడు.

ఒక్క రాక్షసుడు ఉగ్రదండుడు తప్ప మిగతా వాళ్ళందరూ, “కాళీవర్మకూ, జై!” అంటూ కేక పెట్టారు.

కాళీవర్మ తృప్తిగా తలాడించి, రాక్షసుడు ఉగ్రదండుణ్ణిసమీపించబోయేంతలో మంత్రి జీవగుప్తుడి దగ్గిరనుంచి ఒక ఆశ్వికుడు కత్తిని తలకిందులుగా పట్టుకుని, వేగంగా వాళ్ళ

దగ్గిరకు వచ్చి గురాన్ని ఆపి, “జితకేత మహా రాజుగారి మంత్రి జీవగుప్తుల నుంచి ఒక ముఖ్య సందేశం తెచ్చాను,” అన్నాడు.

“ఓహో, అందుకా కత్తిని తలకిందులుగా పట్టుకున్నది! మంచిది, ఏమిటా సందేశం?” అన్నాడు కాళీవర్మ.

“ఇక్కడ వున్న నగర ప్రధాన తలారిని వెంటనే తన సమక్షానికి రావలసిందిగా మంత్రిగారు ఆజ్ఞాపిస్తున్నారు. వచ్చేటప్పుడు రాజుగారివల్ల శిరశేద శిక్షపాంది, తప్పించుకు తిరుగుతున్న కాళీవర్మ అనేనేయ్థుణ్ణి బంధించి వెంట తీసుకుయమ్మన్నారు,” అన్నాడు మంత్రి జీవగుప్తుడి ఆశ్వసైనికుడు.

ఆ మాటలకు భల్లూక మాంత్రికుడు చిన్నగా నవ్వి, “ఏం, తలారి భల్లూకా, మంత్రి గారి ఆజ్ఞ విన్నావా? ఏం చేయబోతున్నావు?” అని అడిగాడు.