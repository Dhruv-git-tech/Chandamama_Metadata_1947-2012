# విజ్ఞానం ... వినోదం ... వికాసం ...

## విజ్ఞాన వీచికలు :
రుచుల జాడ!

MAHE...

ఐదు జ్ఞానేంద్రియాలలో రసేంద్రియమైన రుచి ఒకటని మనకందరికీ తెలుసు. నాలుక మీది స్వాదు ముకుళాల ద్వారా మనం తినేవాటి రుచిని గ్రహిస్తాం.

అయితే నాలుక ముఖ్యమైన నాలుగు రుచుల జాడనే పసిగట్టగలదు. తీవ్రి, ఉప్పు, పులుపు, చేదు ఈ నాలుగు రుచులనే వెంటనే గ్రహించగలదు. మిగిలిన రుచులను వాసన ద్వారా గ్రహిస్తామన్న మాట. జలుబు చేసినప్పుడు, తినే ఆహారం రుచి తెలియక పోవడానికి ఇదే కారణం.

మనుషుల ఘ్రాణశక్తి జంతువుల ఘ్రాణశక్తిలో సగమే ఉంటుంది. అయినా, ఘుమఘుమలాడే వంటల వాసనలు నోరూరిస్తాయి. చేపలు తాముతినే ఆహారం రుచిని తెలుసుకోవడానికి తమ రెక్కలను, తోకలను, నోళ్ళను ఉపయోగిస్తాయి. ఈగల్లాంటి కీటకాలు తమ పాదాల మీది రుచి బొడిపెల ద్వారా రుచిని గ్రహిస్తాయి.

## మన పరిసరాలు :
నీళ్ళు తాగని కప్పలు!

క్పులు ఉభయ చరాలయినప్పటికీ, ఎక్కువ కాలం నీళ్ళలోనే గడుపుతాయన్న సంగతి అందరికీ తెలిసి నదే.

నిజానికి, కప్పలు నీటి ఒడ్డున గుడ్లు పెడతాయి. కప్ప పిల్లలు చేప పిల్లల్లా ఈదుకుంటూ వెళతాయి. అయినా, కప్పలు ఒక్క బొట్టు నీళ్ళు కూడా తాగవు. దానికి అవసరమైన అవయవం లేకపోవడమే అందుకు కారణం.

నీళ్ళ నుంచి భూమి మీదికి వచ్చి నడిచిన తొలి సనేరుకాలైన క్పులు ఇలా నీళ్ళు తాగకుండా ఉన్నాయంటే వింతగానే ఉంటుంది. కప్పలు తమ పారగ మ్యమైన చర్మం ద్వారా నీళ్ళు 'తాగుతాయి', శ్వాసిస్తాయి. ఇలాంటి చర్మం కలిగి వుండడం వల్ల, గాలితో పాటు, శరీరంలోని ఇతర ద్రవపదార్థాలు కూడా వెలుపలికి వెళ్ళిపోయే ప్రమాదం లేకపోలేదు. అందు వల్ల చర్మాన్ని ఎప్పుడూ తడిగా ఉంచుకోవలసిన అవసరం ఏర్పడుతుంది. ఈ కారణంగానే కప్పలు ఎల్లప్పుడూ జలవనరుల సమీపంలోనే ఉండవలసిన నిర్బంధం ఏర్పడుతోంది.