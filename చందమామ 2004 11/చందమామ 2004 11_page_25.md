చందమామ కబుర్లు

పాఠ్యపుస్తకాలలో సచిన్

మేద్రపాలిత ప్రాంతమైన ఢిల్లీ ప్రభుత్వ పాఠశాలలలో 10, 11, 12 తరగతులలో చదివే విద్యార్థులు ఈ విద్యాసంవత్సరం నుంచి తమ పాఠ్యపుస్తకాలలో మన సుప్రసిద్ధ క్రికెట్ క్రీడాకారుడు సచిన్ టెండూల్కర్ జీవిత విశేషాలను చదవనున్నారు. ఇంటర్వూ రూపంలో ఉన్న ఈ పాఠంలో సుప్రసిద్ధ బ్యాట్స్ మన్ తన జీవితంలోని ముఖ్య ఘట్టాలను గురించి వివరించాడు. సాధించి తీరాలనే అచంచలమైన ఆకాంక్ష, పట్టుదల, నిరంతర అభ్యాసం, దేన్నయి నాసరే చురుగ్గా అర్థంచేసుకునే శక్తి ఇవే తన విజయానికి కారణాలని సచిన్ ఒక ప్రశ్నకు సమాధా నంగా తెలియజేశారు.

ఎత్తయిన చెత్తప్రదేశం!

ఎత్తయిన పర్వత శిఖరం ఎవరెస్ట్! నిజమే. అయితే పరిస్థితులను చూస్తూంటే మరో పది, పదిహేను సంవత్సరాలలో ఎవరెస్టు ఎత్తయిన చెత్త ప్రదేశంగా మారిపోయే ప్రమాదం ఉందంటున్నాడు జామ్లింగ్ నార్గే. యాబై ఒక్క సంవత్సరాల క్రితం ఎడ్మండ్ హిల్లరీతో కలిసి మొట్టమొదటి సారిగా ఎవరెస్టు పర్వత శిఖరాన్ని అధిరోహించిన టెన్సింగ్ నార్గే కుమారు డితడు. ఇతడే కాదు. ఎవరెస్టును అధిరోహించి వచ్చే పర్వతారోహకులు - ఎత్తయిన ఈ పర్వతశిఖరం క్రమంగా ఎత్తయిన చెత్త ప్రదేశంగా మారుతున్న దని హెచ్చరిస్తున్నారు. పర్వతారోహకులు తిని పడేసే ఆహారపదార్థాలు, కాగితాలు, ప్లాస్టిక్ క్షుపులు, ఖాళీ సీసాలు, గుడారాలు మొదలైనవాటితో శిఖరాగ్రం నిండి పోతున్నదని జామ్లింగ్ అంటున్నాడు. శిఖరాగ్ర ప్రదేశం ఒక్కసారిగా ఇరవై ముప్పై మంది నిలబడ గల 200 చదరపు అడుగుల విస్తీర్ణం మాత్రమే ఉన్నది. ఇక మీదట విమానాశ్రయాల్లోలాగా పర్వతారోహకులను కూడా పరీక్షించి వట్టి చేతులతోనే అనుమతించవలసిన అవసరం ఉంది!