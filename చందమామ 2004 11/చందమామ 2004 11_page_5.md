“కలలు కందాం, రండి!” వ్యాసరచన పోటీ
రూ. 250లు బహుమతి పొందిన వ్యాసం

నేను శ్రద్ధగా 6వ తరగతి పాఠ్యాంశాలను మా హైస్కూల్లో ఉపాధ్యాయులు బోధించగా విన్నాను. అంకిత భావంతో బాగా చదివాను. సంవత్సరాంత పరీక్షలయందు ప్రతి సబ్జెక్టులోనూ మంచి మార్కులు సంపాదించి 6వ తరగతిలో ద్వితీయ బహుమతిని ఈ సంవత్సరం ఆగస్ట్ 15వ తారీఖిన స్వాతంత్ర్య దినోత్సవం నాడు మా స్థానిక ఎం.ఎల్.ఏ గారి చేతుల మీదుగా తీసుకున్నాను.

ప్రతిరోజూ సాయంకాలం వేళలలో, సెలవు రోజులలో అర్ధదినము మా వీధిలోని చేనేత కార్మిక నిరక్షరాస్యులకు, బడికి వెళ్ళలేని బాల వికలాంగులకు, గృహిణులకు నా శక్తిమేర రాయడం, చదవడం నేర్పుతున్నాను. మొదటగా మా ఇంటియందు మా నాన్నమ్మగారికి అక్షరాలు నేర్పడం ఆరంభించాను.

మా ఇంటి పెరటియందు 1 బొప్పాయి మొక్కను, 3 సీతాఫలం మొక్కలను, 2 జామ మొక్కలను, 1·ముద్దమందారం మొక్కను, 1 ఉసిరిక మొక్కను, 10 తులసి మొక్కలను మరియు మా ఇంటి ముందుభాగాన వీధిలో ఎడమ వైపున ఒక వేప మొక్కను, కుడివైపున కానుగ మొక్కను నాటాను. ప్రతి రోజూ ఉదయం మరియు సాయంకాలం మొక్కలకు నీరు పోస్తున్నాను. మొక్కలు చక్కగా ఏపుగా పెరగడం చూసి సంతోషిస్తున్నాను. వీధిలోని మొక్కలకు చుట్టూ ముళ్ళకట్టెలతో ఫెన్సింగ్ ఏర్పాటు చేశాను.

ప్రస్తుతం నా వయసురీత్యా గ్రామసీమలకూ, పట్టణ ప్రాంతాలకూ వెళ్ళలేను. కావున తాగుడు, జూదం వంటి దుర్వ్యసనాలకు లోనైన వారిని శాశ్వతంగా బయట పడేలా చేయలేను. కాని మును ముందు పెరిగి పెద్దూడయ్యాక నా స్నేహితులతో ఒక జట్టుగా ఏర్పడి, ఒక సాంఘిక సేవా కార్యక్రమం కింద మాకు అంధుబాటులో వున్న గ్రామసీమలకు, పట్టణ ప్రాంతాలకు వెళ్ళి అక్కడ తాగుడు, జూదము లాంటి దుర్వ్యసనాలకు బానిసలైన వారిని ఆదరించి ఆ వ్యసనాల నుంచి వారు శాశ్వ తంగా బయటపడేలా కృషిచేస్తాను.

పెరిగి పెద్దవాడినై భవిష్యత్తులో మంచి మంచి పెద్ద చదువులు చదివి, ఉన్నత ప్రభుత్వ (కలెక్టర్) ఉద్యోగం సంపాదించి ఆదర్శపౌరుడిగా నా కుటుంబ గౌరవం పెంపాందిస్తూ, ఎలాంటి కుల మత భాషా భేదాలు పాటించకుండా నిజాయితీగా ఉంటూ, అవినీతి రహిత సమాజం కోసం పాటుపడతాను. వికలాంగుల పట్ల స్నేహంగా ఉంటూ ప్రభుత్వ పరంగా లభించే ఫలాలను అందిస్తూ వాళ్ళుకూడా మన అందరిలాగే మామూలు జీవితం సాగించడానికి దోహద పడేలా శ్రమిస్తాను. నా దేశపురోభివృద్ధినీ, నా దేశ ప్రజలు సాధించే ఘన విజయాలనూ చూసి ఆవందిస్తూ, సగర్వంగా వాటిని చాటి చెబుతాను.

ఎల్. లక్ష్మీనాథ్ (టి.జి.ఎల్.వి. హైస్కూల్)
5/1697 ఎస్.ఎన్.ఎస్. వీవర్స్ కాలనీ,
హనుమాన్‌నగర్, ఆదోని - 518 301, కర్నూలు జిల్లా (ఆం.ఫ్ర)

నవంబర్ 2004

6

చందమామ