వాళ్ళు నా మనవరాలితో అడ్డమైన చాకిరీ చేయిస్తారు. అందువల్ల, నా కొడుక్కు మంచి స్నేహితుడైన నాగయ్య వున్న పట్నానికి వెళ్ళిరావాలనుకుంటున్నాను, దారి ఖర్చులకూ వాటికీ అవసరంగదా, రెండు వందలు అప్పుగా ఇవ్వగలవా?” అని అడిగింది.

సాంబయ్యకు, పున్నమాంబ ఒకప్పుడు బాగా బతికిన కుటుంబీకురాలని తెలుసు. ఆ కారణంవల్ల, అతడు ఎంతో మర్యాదగా పున్నమాంబను, “నాగయ్య కుటుంబంతో పెళ్ళి సంబంధమా? అతడు లక్షలు గడించాడని అందరూ చెప్పుకుంటారు!” అని కాస్త ఆగి, ఈ చితికిపోయిన పున్నమాంబ మనవరాలిని అతడు కలలో కూడా తన కోడలుగా చేసుకోడనుకుంటూ, “చూడు, పున్నమాంబా! నా వడ్డీ వ్యాపారం ఒకప్పటి లాగా లేదు. రైతు, కూలీజనం ఏదో గొంతు

మీదికి వచ్చిందంటూ డబ్బు తీసుకోవడమే తప్ప, తిరిగి ఇచ్చేందుకు నానా యాతనా పెట్టేస్తున్నారు. ఏం అనుకోకు, నువ్వడిగిన మొత్తం ఇవ్వలేను,” అని, పనివాడు తెచ్చిన పెసరట్లు తినబోతూ, పున్నమాంబకు కూడా ఇవ్వమని వాడికి సైగ చేశాడు.

“వద్దు బాబూ! ఈ పెసరట్లు నా తత్వానికి పడవు. వెళ్ళివస్తాను,” అంటూ పున్నమాంబ ఇంటికి బయల్దేరింది.

ఆమెకు దారిలో, గ్రామంలో అందరికీ చిన్నాపెద్ద సహాయాలు చేసే భుజంగశాస్త్రి ఎదురుపడి, “ఏమిటి, పున్నమ్మపిన్నీ! ఈ ఎండలో ఎక్కడికి వెళ్ళి వస్తున్నావు?” అని అడిగాడు. పున్నమాంబ అతడికి సంగతి చెప్పిఉస్సురుమన్నది. భుజంగశాస్త్రి, ఆమెతో ఆప్యాయంగా, “పిన్నీ! మనవరాలి పెళ్ళి గురించి అట్టే బాధపడకు, మీది బతికిచెడ్డ కుటుంబం. ఆ సంగతి అందరికీ తెలుసు. మీ అబ్బాయీ నేనూ మంచి స్నేహితులం అని నీకు తెలిసిందేకదా? అతడు నాకెంతో సాయంచేశాడు. మిత్రుడి కూతురి పెళ్ళి చేయడంలో నాకూ బాధ్యత ఉంది. ఆ పట్నం నాగయ్యనేసిరిగినూడే. డబ్బుదొరికినా, ఈ వయసులో అంత దూరాభారం నువ్వేళ్ళి రాలేవు. ఈ రోజే వెళ్ళి, ఆ నాగయ్యతో, నీ మనవరాలి పెల్లి సంబంధం గురించి అన్నీ మాట్లాడి వస్తాను,” అన్నాడు.

“అలాగే, నాయనా! నీ సాయం జన్మలో మరిచిపోను,” అని ఇంటికి వెళ్ళిపోయింది పున్నమాంబ.

భుజంగశాస్త్రి, ఆరోజే బయల్దేరి పట్నం వెళ్ళి, నాగయ్యతో మాట్లాడి మర్నాటికల్లా