పిశాచాల సంపద

గిరికోనగ్రామంలో నివసించే ప్రజలకు ఏదైనా పనిమీద పట్నం వెళ్ళాలంటే అడవి దారులు తుప్పు మరొక రహదారి అంటూలేదు. వీరాస్వామి పనిమీద పట్నం వెళ్ళాడు. రెండు రోజుల్లోగాగాని పూర్తవదనుకున్న పని, వెళ్ళిన రోజు మధ్యాహ్నానికే అయిపోయింది. చీకటిపడేలోపల ఇంటికి చేర వచ్చు అనుకుంటూ, అతడు అడవిదారిన తిరుగు ప్రయాణమయ్యాడు.

ఐతే, వీరాస్వామి అడవి మధ్యలో పుండగా పెద్దపెట్టున వర్షం ఆరంభమైంది. అతడు వర్షం తగ్గాక తిరిగి నడవ ప్రారంభించేసరికి బాగా చీకటి పడిపోయింది. రక రకాల జంతువుల అరుపులు ప్రారంభమయ్యాయి. ఇకపై ప్రయాణం ప్రమాదమనుకుంటూ, అతడు దాపుల కనిపించిన ఒక శివాలయంలో రాత్రిగడిపేద్దామనుకు న్నాడు. కానీ, గుడిని సమీపించబోయేంతలో పాములబుసలు వినిపించాయి. ప్రమాదాన్ని శంకించిన వీరాస్వామి, కాస్తా

ధైర్యాన్ని కూడగట్టుకుని దగ్గర్లో కనిపించిన ఒక మర్రిచెట్టు ఎక్కి కూర్చున్నాడు.

కొంతసేపటికి అతడికి చిన్నగా కునుకు పడుతూండగా, చెట్టుకింద పెద్దకోలాహలం వినిపించింది. వీరాస్వామి కళ్ళు తెరిచి దిగువకు చూశాడు. చెట్టుకింద నాలుగు పిశాచాలు కొలువుతీరివున్నాయి. కెవ్వుమన బోయి, అంతలో నిగ్రహించుకున్నాడు వీరాస్వామి.

నాయకపిశాచం కాబోలు అది చిన్న బండమీద కూర్చున్నది. మిగిలిన పిశాచాలు బుద్ధిగా దాని కాళ్ళద్గర గడ్డిలో కూర్చున్నాయి. నాయకపిశాచం, మిగతా పిశాచాలను, “ఇప్పుడు మీరు ఒక్కొక్కరే సేకరించిన సంపదను విడివిడిగా చూపించండి!” అని అడిగింది.

మొదటి పిశాచం తన దగ్గిర వున్నతోలు సంచీ మూతి విప్పింది. నాయకపిశాచం సంచీలోకిచూసి, తన పిల్లికళ్ళు మెరుస్తూ డగా, “అద్భుతం!” అన్నది.