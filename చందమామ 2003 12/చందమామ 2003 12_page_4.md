వ్యవస్థాపకులు
చి. నాగి రెడ్డి - చక్రపాణి

## క్రీడారంగం - సర్వతోముఖాభివృద్ధి

భౌరతదేశం 1951లో తొలి ఆసియా క్రీడలను నిర్వహించింది. ఎనిమిదవ ఆసియాడ్ క్రీడలు కూడా మనదేశంలోనే 1982లో జరిగాయి. హైదరాబాద్ నగరంలో తొలి ఆప్రాఏషియన్ క్రీడలు ఇటీవలే ఘనంగా జరిగి ముగిశాయి. 'రేండు ఖండాలు - ఒకే స్ఫూర్తి' అన్న నినాదంతో ఉభయ ఖండాల దేశాలు క్రీడలలో సమధికోత్సాహంతో పాల్గొన్నాయి. క్రీడలు విజయవంతంగా జరగడానికి బాధ్యులైన నిర్వాహక వర్గానికీ, రాష్ట్రప్రభుత్వానికీ అభినందనలు తెలియజేస్తున్నాం. ఈ క్రీడలలో స్వర్ణపతకాలు సాధించడంలో ద్వితీయ స్థానంలోనూ, మొత్తం పతకాల సంఖ్యలో ప్రథమ స్థానంలోనూ మన దేశం నిలిచింది. ఇలాంటి అంతర్జాతీయ క్రీడలలో భారత క్రీడాకారులు సాధించే విజయాలు మన ప్రజలకు, ముఖ్యంగా యువతకు ఉత్సాహం కలిగించి, వాళ్ళు క్రీడల పట్ల మరింత ఆసక్తి కనబరచడానికి స్ఫూర్తినిస్తాయి. క్రీడలను, క్రీడాకారులను ప్రోత్సహించడానికి ప్రభుత్వాలు పెద్ద మొత్తాలలో నిధులను కేటాయించడానికి దోహదం చేస్తాయి. బహుళజాతి సంస్థలు క్రీడోత్సవాలను, క్రీడాకారులను స్పాన్సర్ చేయడం ద్వారా - తమ ఉత్పత్తులను, సేవలను ప్రచారం చేసుకోవటానికి సులభమైన రాజమార్గం కనుగొన్నాయి.

ఈ ధోరణులు క్రీడాచిమానులకు ఆనందం కలిగించేవే అయినా, వీటి పర్యవసానాలను కూడా పరిగణనలోకి తీసుకోవలసిన అవసరం ఎంతైనా ఉంది. భారీ వ్యాపార సంస్థలు నిర్దిష్టమైన కొన్ని క్రీడలను మాత్రమే ఎంపిక చేస్తాయి. అంటే తమ ప్రయోజనాలకు అనుకూలంగా ఉన్న; ప్రాచుర్యం గల క్రీడల వైపే మొగ్గు చూపి, మిగతా వాటిని పట్టించుకోవు. ఆ కారణంగా క్రీడారంగం సర్వతోముఖాభివృద్ధి కుంటుపడుతుంది.

వ్యక్తుల ఆరోగ్యానికీ, జాతి పురోగతికీ క్రీడలు చాలా ఉపయోగపడతాయి. మన దేశంలో అత్యధికులైన క్రీడాకారులకు అత్యధికమైన ప్రయోజనం సమకూరే విధంగా ఆర్థిక వనరులను జాగ్రత్తగా సద్వినియోగం చేసుకోవాలి. అప్పుడే అంతగా ప్రాచుర్యం లేని క్రీడల పట్ల ఆసక్తి కలిగిన వారు సైతం ఒలింపిక్ (2004వ) సంవత్సరంలో అడుగు పెడుతూ తమ సత్తాను నిరూపించగల అవకాశం ఉంటుంది!

సంపాదకుడు : విశ్వం

Visit us at : http://www.chandamama.org