విఘ్నశ్వరుడు

అక్క చెల్లెళ్ళు ప్రసన్నవదనా, మోహనా
వరసగా విగ్రహాల్ని చూసుకుంటూ వెళ్ళి,
నిరుత్సాహంగా మరలబోతూ, అవతల
పిల్లల కోలాహలానికి ఆశ్చర్యంగా చూశారు.

“అక్కడ ఒక తక్కువ రకం రంగుల విగ్రహం ఉందిలెండి!” అంటూ ఎవరో అనడం వాళ్ళకు వినిపించింది.

అది విని మోహన, “పదవే, అక్కా!
అదేదో తక్కువలోనే దొరుకుతుందిలా
ఉంది!” అంటూ ప్రసన్నవదన చేయి పుచ్చు
కుని అటు దారితీసింది. అంతా ఆడా,
మగా జనం ప్రదర్శనశాలలో ఒక్కరు మిగల
కుండా వారిని వెంబడించారు.

ప్రసన్నవదన వెళ్ళి, వరహాల సంచిని
విగ్రహం ముందు పెట్టి, తన మెడలోని
పచ్చల రత్నాల హారాన్ని తీసి విచిత్రుడి
చేతికి కంకణంలాగ చుట్టింది.

అది చూసి జనం, “వీళ్ళకేదో పిచ్చి
ఉంది! అలాంటి గొప్ప విగ్రహాల్ని కాదని
ఇక్కడ డబ్బు ధారపోస్తున్నారు!” అన్నారు.

ప్రసన్నవదన వాళ్ళతో, “ఇక్కడున్న
విగ్రహంలో ఏ విశేషాన్ని చూసి పిల్లలంతా
మురిసి ముచ్చట పడుతున్నారో, ఆ
విశేషమే మమ్మల్ని ముగ్థల్ని చేసింది.
బాల దీవనలు బ్రహ్మ దీవనలు, పిల్లలు
దైవ సమానులనీ అంటారు. అందుకే వారి
ఎన్నికను శిరసావహించాము,” అన్నది.

“మట్టి శిల్పంలో లేని రూపసౌంద
ర్యాన్ని, సొంపుల్ని సామాన్యమైన జేగురు,
సున్నము, బొగ్గు మొదలైన రంగులతోనే
ఎంతో మూర్తివంతంగా తీర్చిదిద్దిన చిత్ర
కారుని ప్రతిభ అమోఘంగా ఉంది. మా
బహూకరణం అతి స్వల్పం!” అని మోహన
అన్నది.