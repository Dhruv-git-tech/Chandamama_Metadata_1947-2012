పురాణ గాథలు - 20

అర్ధరాత్రి దెబ్బలాట!

విజయుడు, విపులుడు అనే ఇద్దరు ప్రయాణీకులు కొండమార్గం గుండా చాలా దూరం ప్రయాణం చేసి ఒక సత్రం చేరుకున్నారు. వారిద్దరికీ గంట క్రితమే పరస్పరం పరిచయ మయింది. ఇద్దరూ చేరుకోవలసిన గమ్య స్థానం కూడా ఒకటే కావటంతో కలిసే ప్రయాణం చేయాలని నిర్ణయించారు.

ఇద్దరూ దారి పక్క పూటకూళ్ళ ఇంట భోజనం చేశారు. విపులుడు మాత్రం దాపుల లభించే పానీయాలను పీకల దాకా తాగాడు.

పాద్దుటి నుంచి నడవడం వల్ల ఇద్దరూ బాగా అలిసిపోయారు. అర్ధరాత్రయ్యింది. అప్పుడే సత్రంలోని రెండు గదులూ ఖాళీ అయ్యాయని తెలియడంతో చాలా సంతోషించారు. ఒక గది మేడమీది తొలి అంతస్థులోనూ, రెండవ గది రెండో అంతస్థులోనూ ఉన్నాయి.

సత్రం యజమాని సంగతి చెప్పి, “అయ్య లారా, రెండు గదులూ మీ అదృష్టంకొద్దీ ఇప్పుడే ఖాళీ అయ్యాయి. శుభ్రపరిచాము. రెండు గదుల్లోనూ లాంతర్లు ఉన్నాయి. వెళ్ళి చూడండి. ఇద్దరికీ ఒక గది చాలో, చెరొక గది కావాలో చూసి చెప్పండి,” అన్నాడు.

ఇరుకుగా ఉన్న మెట్ల గుండా విపులుడు పైకి వెళ్ళడానికి విజయుడు సాయపడ్డాడు. మొదటి అంతస్థును చేరగానే విపులుడు, “నేను ఇక్కడే ఉంటాను. నువ్వు పైకి వెళ్ళి పైనున్న గదిని చూసిరా. అక్కడ గాలి బాగా వచ్చేట్టయితే, నేను వెళ్ళి అక్కడ పడుకుంటాను. ఈ గదిలో ఉక్కపోస్తున్నది,” అన్నాడు విజయుడితో.

విజయుడు పైకి వెళ్ళి, కొంత సేపటికి తిరిగి వచ్చి, “రెండో అంతస్థులోని గది విశా