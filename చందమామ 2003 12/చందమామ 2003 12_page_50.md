రక్తసంబంధం

బొబ్బర్లంక అనే గ్రామంలో, బాలయ్య
అనే పేద యువకుడొకడుండేవాడు. వాడికి
నా అనేవాళ్ళెవరూ లేరు: అందుచేత వాడు
గ్రామంలో కూలీనాలీ చేసుకుంటూ, పూట
కూళ్ళ ఇంట్లో భోజనం చేస్తూ, ఏ చెట్టు
నీడనో, అరుగుమీదనో నిద్రపోతుండేవాడు.
వాడలా ఒక రోజున నాంచారమ్మ గుడి
అరుగు మీద రాత్రి నిద్రపట్టక అటూ ఇటూ
దొర్లుతున్నాడు. ఆసమయంలో ఒకయువతి
వచ్చి, బాలయ్య పడుకున్న అరుగుకు
కాస్త దూరంలో వున్న మరొక అరుగు మీద
కూర్చుని, చిన్న మూటాకటి విప్పి, అందులో
వున్నవేవో ఆదరా బాదరా తినసాగింది.

బాలయ్య ఆమెను చూసి, ముందు
ఏదైనా పిశాచమా అని భయపడి కళ్ళు
మూసుకుని, అంతలోనే కాస్త ధైర్యం తెచ్చు
కుని, “ఎవరు నువ్వు?” అంటూ ప్రశ్నించాడు.

ఆ యువతి, ఆ ప్రశ్న వింటూనే ఉలిక్కి
పడి, “నేను కూర్మయ్య కూతుర్మి,” అన్నది.

“అది సరే, ఇంత అర్ధరాత్రి వేళ ఇక్కడి
కెందుకొచ్చినట్టు?” అన్నాడు బాలయ్య
కొంచెం తీవ్ర స్వరంతో.

యువతి కాస్త తటపటాయించి, “నువ్వీ
గ్రామం వాడివో కాదో తెలియదు. మా అమ్మ
పోయాక, మా నాన్న రెండోపెళ్ళి చేసుకున్నాడు.
మా పిన్ని గయ్యాలిది. తిండి సరిగా
పెట్టదు; కానీ ఇంటెడు చాకిరీ చేయిస్తుంది.
ఇవాళ మా నాన్నా, పిన్నీ పారుగూరు
వెళ్ళారు. పిన్ని ఏ క్షణాన తిరిగి షస్తుందో అన్న
భయంతో, పోయిన పండక్కి చేసిన అరౌశలు
తెచ్చుకుని తింటున్నాను,” అన్నది.

ఆ జవాబుకు బాలయ్య నవ్వి, “పాత్రలో
దాచిన అరిశెలులెక్క చూసుకుని, నీ పిన్ని
నీ దొంగతనం చులాగ్గా గ్రహిస్తుంది. అప్పుడు
నీకు దెబ్బలు తప్పవు గదా!” అన్నాడు.

“అదంతా తరవాతి మాట. ముందు
రుచిగా ఉన్న అరిశెలు తినేస్తాను,” అన్నది
యువతి.