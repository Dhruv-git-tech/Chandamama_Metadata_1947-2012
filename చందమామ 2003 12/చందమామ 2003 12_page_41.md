“అక్కడే సంచుల్లో ఏమున్నదో చూడ కుండా, ఈ దిక్కుమాలిన దరిద్రాన్ని ఇంటి కి మోసుకువచ్చావు దేనికి? ఛీ,” అంటూ భర్తమీద విరుచుకుపడింది పాపాయమ్మ.

చెంగయ్య, అంత కోపంలో వున్నభార్యకు ఏంచెప్పాలో తోచక ఊరుకున్నాడు. పాపా యమ్మ కొంతసేపు ఆలోచిస్తూ మౌనంగా వుండి, తర్వాత ఏదో నిజం గ్రహించిన దానిలా తలఊపుతూ, “పిశాచాలు వీటిని సంపద అన్నాయంటే, ఇవి చాలా విలువైన వేనన్నమాట! రేపు రాత్రి వెళ్ళి మర్రికొమ్మల్లో నక్కి పిశాచాల మాటలు విను. డబ్బిస్తే వాటి సంపదను తిరిగి ఇస్తానని బేరంపెట్టు, తెలిసిందా?” అన్నది.

పాపాయమ్మలాంటి పెళ్ళాంతో ఎంతో కాలంగా కాపరం చేస్తున్న చెంగయ్యకు, పిశాచాలతో బేరసారాలు నడపడానికి

ఏమాత్రం భయం అనిపించలేదు. అతడు మర్నాడు చీకటిపడుతూనే తోలుసంచులు తీసుకుని అడవికెళ్ళి, మర్రిచెట్టు కొమ్మల్లో కూర్చున్నాడు. అర్ధరాత్రివేళ పిశాచాలు వచ్చాయి. ఈసారి ఒక పిశాచం మాత్రమే తోలు సంచీని మెంటతెచ్చింది. అది ఆ సంచీని చెట్టుకున్న మరొక తొరలోదాచి, తాము రాత్రి సంచులుదాచిన తొరలో చేయిపెట్టి, అక్కడ సంచులులేకపోవడంతో, “ఆహా, దోపిడి, నిలువుదోపిడి! మన సంపదనెవరో దోచుకుపోయారు,” అంటూ కెవ్వుమన్నది.

నాయకుశాచం చప్పునపోయి, తొరలో వెదికి చూసి, “ఘోరం! మంత్రాలముని కొండణ్ణి, మనం బతికుండగా సాధించలేక పోయాం. వాడుచెచ్చాకయినా, వాడి అవశే షాలు దొరకపుచ్చుకుని, ఈ చెట్టు సాక్షిగా ఆరడుగుల గోతిలో పాతేద్దామనుకుంటే, అదీ సాధ్యపడిందికాదు, హా!” అంటూ తలపట్టుకుకూర్చున్నది.

ఇదే మంచి సమయం అనుకుంటూ చెంగయ్య చెట్టు మీదినుంచి దిగుతూ, “అంతవిచారమెందుకు! డబ్బిస్తే, మీ సంపద మీకు తిరిగి ఇస్తాను,” అన్నాడు.

తమతోలు సంచులు చెంగయ్య భుజాన వేలాడడం చూసిన పిశాచాలు ఆనందంగా, “మా దగ్గర డబ్బులేదు. ఇప్పుడే తెచ్చిన సంచీడు నగలు మాత్రం పున్నాయి,” అన్నవి.

“నగలా, మరీమంచిది! నా పెళ్ళాని కున్నది ఒకేఒకపిచ్చి, అది నగలపిచ్చి. ఎక్కడానగలసంచీ?” అంటూ తను తెచ్చిన సంచులను అమిత ఉత్సాహంతో పిశాచాల ముందు పెట్టాడు.