అత్తయ్యకూ అన్ని విధాలా సంతోషం కలిగిస్తాను,” అన్నాడు.

ఆ మాటలకు కూర్మయ్య బిత్తరపోయి, బాలయ్యకేసి పరీక్షగా చూస్తూ ఒక క్షణం ఆగి, “ఒరే, బాలూ, అమన్నీ ఏనాటి మాటలు! నీ అమ్మా నాన్నలు పోయినప్పుడు, నిన్ను ఇంట్లో ఉంచుకుని ప్రయోజకుణ్ణి చేయాలనుకున్నాను. కానీ, నీ పిన్నత్త మనసులో నువ్వు దొంగగా ముద్ర పడ్డావు. ఆమెను కాదని నేను స్వతంత్రించి ఏ పనీ చెయ్య లేను,” అన్నాడు.

గడప పక్కన కూర్చుని ఈ సంభాషణ విన్న శాంతమ్మ చరచరా లేచి బయటికి వచ్చి, “ఒరే, నువ్వు తాడూ బొంగరం లేని వాడివి, దొంగవు. మా కుటుంబం మీద లేని అభిమానం నటించకు. సునీతను ఎవరికిచ్చి పెళ్ళి చేయాలో, దాని తల్లిదం డ్రులకు తెలుసు. పిల్లనియ్యమంటూ మరొకసారి, నా గుమ్మంలోకి వచ్చావో, మర్యాద దక్కదు. కాళ్ళు విరగ్గొడతాను! పో ఇక్కణ్ణుంచి!” అంటూ ఆవేశంతో ఊగిపోయి కళ్ళు తిరిగి దభీమంటూ కిందపడిపోయింది.

కూర్మయ్య, పినతల్లి కేకలు విని పెరట్లో బావి దగ్గర బట్టలుతుకుతున్న సునీత, ఆమెను సమీపించి ఏమి చేయడమా అని కంగారు పడుతుంటే, బాలయ్య పరుగు పరుగునపోయి, వైద్యుడు వీరభద్రాచారిని తీసుకువచ్చాడు. ఆయన చాలా సేపు తంటాలు పడి, ఆ పసరూ ఈ పసరూ శాంతమ్మనోటిలో, ముక్కుల్లో పోసి తెలివి

తెప్పించి, “చూడు, శాంతమ్మా! లోగడ చెప్పాను, నీకు రక్తపుపోటు ఎక్కువని. ఐనా, నువ్వు అయినదానికీ కానిదానికీ తెగ ఉద్రేకపడి పోతున్నావు. హఠాత్తుగా ఏ గుండెపోటో వచ్చి నువ్వు శివశివా అంటూ మరోలో కానికి ప్రయాణం కట్టకుండా ఉండాలంటే-నువ్వు ఎంతలేదన్నా మూణ్ణెల్ల పాటు మంచం దిగకుండా విశ్రాంతి తీసు కోవాలి. దానితో పాటు, ఉదయం, సాయం కాలాలు సర్పగంధి తీగల ఆకులను, అవి ఏమాత్రం వాడిపోక ముందే నూరి రసం తీసి కాళ్ళకూ, చేతులకూ, గుండెకూ మర్దన చెయ్యాలి. సర్పగంధి తీగ మన గ్రామానికి దక్షిణంగా వున్న కోటప్పకొండ మీద కావలసినంత దొరుకుతుంది. అది రోజూ తెప్పించుకుని ధుం తీయించే ఏర్పాటు చేసుకో. అన్నిటికన్నా ముఖ్యంగా ఇకమీదట