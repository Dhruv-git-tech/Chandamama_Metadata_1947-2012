లుడిపట్ల పక్షపాతం కనబరుస్తున్నట్టు తెలుస్తూనే ఉన్నది కదా! ఐనా, నగర పాలన విషయమై అతడు పెట్టిన పరీక్షలో చిత్రాంగుడు నెగ్గాడు. ప్రజలు అతణ్ణి రాజును చెయ్యమని కోరారు. కుంతలుణ్ణి నగర పాలకుడిగా ఉంచడం మంచి దన్నారు. అలాంటప్పుడు, రాజుశంతనుడు, ప్రజాభిప్రాయానికి విరుద్ధంగా కుంతలుడికి పట్టాభిషేకం చేయాలనుకోవడం ధర్మవిరుద్ధం కాదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “ధర్మం, సత్యం అనేవి సర్వత్రా ఆదరణీయమైనవైనా, ఒక్కొక్కసారి సమయ సందర్భాలను బట్టి అవి రాజనీతికి అననుకూలంగా పరిణమించే అవకాశమున్నది. అంతేకాక ధర్మం, సత్యం కాలాతీతమైనవేం కావు. కాలాను గుణంగా వాటిలో మార్పు జరుగుతూ ఉంటుంది. ధర్మపురి ప్రజలు కుంతలుడు దేశానికి రాజుగా తగడనటంలో, వాళ్ళు ఒక వాస్తవాన్ని గ్రహించినట్టు కనబడుతున్నది. నగర పాలకుడుగా అతడు అందరికీ

ఆదరణీయుడైన వాడు. అలాంటి వాడు రాజైతే, తమకు ఎలాంటి నగర పాలకుడు రాగలడో అన్న భయం వారికున్నది. అందుకే, ఆదర్శ పాలకుడైన కుంతలుణ్ణి వారు వదులుకోవటానికి ఇష్టపడలేదు. ఇక, సత్యపురి పౌరుల విషయానికొస్తే, వాళ్ళు చిత్రాంగుణ్ణి త్వరగా తమ నగర పాలక అధికారం నుంచి తప్పించాలన్న అభిప్రాయంలో ఉన్నట్టు కనబడుతున్నది. అతడు తన మిత్రులకూ, పాగిడేవారికి తప్ప ప్రజలకు చేసిన మేలు ఏమీ కనబడదు. ఆ కారణంగా అతణ్ణి వదిలించుకునేందుకు రాజును చేయమని కోరారు. ఏ నాయకుణ్ణి ప్రజలు వదులుకునేందుకు ఇష్టపడరో, అతడే దేశానికి తగిన రాజు! ఈ రాజనీతి సూత్రం ఎరిగిన శంతనుడు, కుంతలుడికి పట్టాభిషేకం చేయ నిర్ణయించాడు. ఇది ధర్మానికీ, సత్యానికీ విరుద్ధమేం కాదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - కల్పితం.

[ఆధారం : “వసుంధర” రచన]