ఈడొచ్చిన తన కూతురు రాధకు, దేవయ్యే
చక్కనిజోడని పదేపదేచెప్పాడు. ధర్మయ్యకా
పెళ్ళిసంబంధం ఇష్టమేగానీ దేవయ్య
మాత్రం, “నాకు చాలా విద్యలు వచ్చు.
నాకొచ్చినవాటిలో సగమైనా విద్యలు తెలిసిన
అమ్మాయినే, నేను పెళ్ళి చేసుకుంటాను. రాధ
నన్ను పెళ్ళి చేసుకోవాలంటే, ముందుగా
రకరకాల విద్యలు నేర్చుకోవాలి!” అన్నాడు.

“నీకు ఏం విద్యలు వచ్చే కానీ, నీ పేరు ప్రఖ్యాతులు వేరే ఎక్కడా వినలేదు. నీ విద్యల వల్ల ప్రయోజనం ఏమిటో నాకు తెలియదు. వాటిని ఉపయోగించి ఏ రాజు కొలువులోనో ఉద్యోగం సంపాదించు. అప్పుడు, రాధ కూడా నువ్వు చెప్పిన విద్యలు నేర్చుకుంటుంది,” అన్నాడు సీతయ్య.

అది సవాలుగా తీసుకుని, దేవయ్య
వెంటనే రాజధానికి ప్రయాణం కట్టాడు.
అక్కడికి చేరుకున్నాక, ఒక ధర్మసత్రంలో
బస చేశాడు. అక్కడ గుబురు మీసాలున్న
నడివయస్కుడొకడు వాడికి పరిచయమ
య్యాడు. దేవయ్య అతడికి తనను గురించిన
గొప్పలన్నీ చెప్పుకుని, “రాజు కొలువులో
ఉద్యోగం సంపాదించాలని వచ్చాను. వెంటనే
ఉద్యోగం దొరుకుతుందని నాకు నమ్మకమే!
అయితే, జీతమెంత అడగాలో తేల్చుకో
లేకుండా ఉన్నాను,” అన్నాడు.

నడి వయస్కుడు కాసేపాలోచించి,
“నువ్వు చెప్పినదానిని బట్టి నీకు చాలా
విద్యలు తెలుసు. కానీ, రాజు కొలువులో
వాటికి కాళీలున్నట్టు లేదు. నీకు కత్తి
యుద్ధం గనక వస్తే, రాజు కొలువులో అవ
కాశముండొచ్చు!” అన్నాడు.

“కత్తి యుద్ధమా? అందులో నాకు కొంత ప్రవేశముంది. ఎటాచ్చీ దానికి కాస్తమెరుగులు దిద్దుకోవాలి. ఇక్కడ సరైన గురువు దొరుకుతాడా?” అని అడిగాడు దేవయ్య.

“ఇక్కడ వీరవరుడనే గురువు వున్నాడు.
ఖడ్గవిద్యలో ఆయన్ను మించినవారు
వుండరంటారు. సమర్థులకు ఆయన ఉచి
తంగా విద్య నేర్చుతాడు,” అన్నాడు నడి
వయస్కుడు.

దేవయ్య మర్నాడు వాకబుచేసి వీరవరు
డిల్లు తెలుసుకుని, తను వచ్చినపని చెప్పాడు.

ఆయన అతణ్ణి పరీక్షించి, “నీలో
చురుకుదనముంది. దృష్టి పెట్టావంటే,
వారం రోజుల్లోనే ఖడ్గ విద్యలో మంచి
ప్రావీణ్యం సంపాదించగలవు,” అంటూ
వాడిని శిష్యుడిగా చేర్చుకున్నాడు.