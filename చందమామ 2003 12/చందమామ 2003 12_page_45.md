ఆసమయంలో, విచిత్రుడి వృద్ధ జననీ జనకులు అక్కడికి వచ్చారు.

“నాయనా, పావనా! వాతాపి గణేశుడి కృప వల్ల మా అన్వేషణ ఫలించింది, ఇంత వాడివై కనిపించావు!” అంటూ కుమారుణ్ణి కౌగిలించుకుని ఆనందబాష్పాలు రాల్చారు. అప్పుడు విచిత్రుడు బాల్యం దాటుతున్న నవయువకుడు. తల్లిదండ్రులను చూసి మహదానందం పడ్డాడు. గతం అంతా గుర్తుకొచ్చింది. తన పేరేమిటో తెలిసింది. వారి సమాగమాన్ని చూసి, ప్రసన్నవదన తృప్తిపడుతూ, “ఇప్పుడిప్పుడే మా కోరిక నెరవేరింది, మా మొక్కు చెల్లించుకుం టాము,” అని చెప్పింది.

క్షణాల మీద జనం అక్కడ పెద్ద పందిరి వేశారు. విశాలమైన వేదిక అమర్చారు.

ప్రసన్నవదన వినాయక విగ్రహాన్ని అంటి పెట్టుకు కూర్చుని తాళాలు వాయిస్తూ,

“తాండవ సృత్యకరీ గజానన...” అని కీర్తన మొదలుపెట్టింది. వేదికపై మోహన విద్యుల్ల తలాగా సృత్యం చేస్తూంటే, జనం పరవశించి పోతూ ఆనందతరంగాల్లో ఊగిపోతున్నారు.

ప్రసన్నవదన గానం గజానన పండితు డికి వినిపించింది!

అప్పుడు గజాననుడు శతాధిక వృద్ధుడై ఇల్లు కదలలేని స్థితిలో ఉన్నాడు. అతనికి ఎక్కడలేని జవసత్వాలు వచ్చాయి. పరుగు లాంటి నడకతో పందిట్లోకి చేరుతూనే ప్రసన్న వదనను చూసి చేతులెత్తి జోడించి సాగిల పడి అలాగే కదలా మెదలక ధ్యానముద్రలో ఉండిపోయాడు.

నృత్యం చేస్తూ, చేస్తూ మోహన పెద్దదైన వినాయక విగ్రహాన్ని అవలీలగా భుజాని కెత్తుకుంది. అది చూసి తెప్పరిల్లిన జనం, “అంత బరువు మోయలేవమ్మా!” అని అంటూంటే మోహన, “నాకు అలవాటేగా!” అని చెప్తూ విగ్రహాన్ని, భుజాన మోస్తూ, నాట్యంచేస్తూన్న నడకతో బయలుదేరింది. జనం అంతా ఆమె వెనకనే వెళ్ళారు. ఆ సందట్లో ఎప్పుడో అదృశ్యమైన ప్రసన్న వదన సంగతే ఎవరికీ పట్టలేదు.

ధ్యానముద్ర నుండి గజాననుడు కళ్ళు తెరిచాడు. ఎదురుగా విగ్రహమున్నచోట మెరుస్తున్న వరహాలతో నిండుగా ఉన్న బంగారు జలతారు సంచి కనిపించింది. పాదాలచెంత విచిత్రుడు మోకరిల్లి కూర్చుని ఉన్నాడు.

గజాననుడు విచిత్రుడితో, “ఆలయ మంటప కుడ్యాలను గణేశ లీలల చిత్ర శోభితం చెయ్యి! అందుకు కావలసిన