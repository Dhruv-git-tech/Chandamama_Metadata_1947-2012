అర్థవంతమైన మంత్రపూజలు

పూజలు, పెళ్ళిళ్ళు మొదలైనవి జరిగేప్పుడు పురోహితులు మంత్రాలు చెబుతారు. అయితే, చుట్టూ వున్నవారికి సాధారణంగా అవేవీ అర్థం కావు. వాటి అర్థాలు, ప్రాముఖ్యత గురించి తెలిసే అవకాశం కూడా లేదు. అయితే అన్ని రుగాలలోలాగే ఈ విషయంలోనూ ఎన్నో మార్పులు వస్తున్నాయి. ప్రతి ప్రతానికీ కేసెట్లు లభిస్తున్నాయి. ఒకప్పుడు ఎంతో గోప్యమనుకున్న మంత్రాలు అందరికీ తెలిసిపోతున్నాయి. అంతేకాదు; పూణేలో జ్ఞానప్రబోధిని అనే ఒక సంస్థ పురోహితులకు, అర్చకులకు శిక్షణనిస్తున్నది. వీరు మంత్రాలు చదవటంతో పాటు వాటి అర్థాలను, ప్రాముఖ్యతను విడమరచి చెబుతారు. ఈ సంస్థ కొన్ని పుస్తకాలను కూడా వెలువరించింది. వాటి సాయంతో మామూలు జనం కూడా శిక్షణ పొందిన పండితులతో కలిసి ఒకేసారి బృందగానంలా మంత్రాలను చదవవచ్చు. అలా చేయడం వల్ల గృహప్రవేశం, నామకరణం, పెళ్లి, యజ్ఞోపవీత ధారణ మొదలైన సందర్భాలలో పురోహితులతో కలిసి తాము మంత్రాలు పలకడం వల్ల సంపూర్ణ నిబద్ధత, తద్వారా సంపూర్ణ ఫలితాలు పొందవచ్చని చెబుతున్నారు. ఇది చాలామందిని ఆకర్షిస్తున్నది. డాక్టర్లు, ఇంజనీర్లు, లాయర్లుకూడా ఈ శిక్షణా తరగతులకు హాజరుకావడం విశేషం!

అపూర్వ కృతజ్ఞతాభావం!

జేమ్స్ హారిసన్ కు పదిహేనవ ఏట పెద్ద ప్రాణాపద వాటిల్లి రక్తం ఎక్కించవలసి వచ్చింది. ఇది జరిగి ఇప్పటికి యాభై ఒక్క సంవత్సరాలు అవుతున్నాయి. ఎవరో రక్తదాను చేయడం వల్లే తన ప్రాణం నిలిచింది గనక, ఆ కృతజ్ఞతా భావంతో తను కూడా రక్తదానం చేయాలని జేమ్స్ హారిసన్ సంకల్పించారు. ఆస్ట్రేలియా, న్యూ సౌత్ వేల్స్ స్టేట్ లోని రెడ్ క్రాస్ సాసెటీకి 800 సార్లు వెళ్ళి మొత్తం 480 లీటర్ల రక్తం దానం చేశారు. దీనిని గొప్ప ప్రపంచ రికార్డుగా గిన్నిస్ బుక్ గుర్తించింది.