ఇంటికివస్తే, ఆరెండు కుందేళ్ళనూ తమకు సమర్పించుకుంటాం,” అన్నది నక్క.

పులికి పరమానందం కలిగింది. ఆరెండు కుందేళ్ళను తిన్నాక హాయిగా నక్కనూ, తోడేలునూ తినడానికి తనను అడ్డేదెవరు అనుకున్నది.

“సరే! ముందుండి దారి తీయండి,” అంటూ పులి లేచి నిలబడి, ఒకసారి ఒళ్ళు విరుచుకున్నది.

నక్క, పులిని గుట్టల మధ్యలో వున్న ఒక సారంగమార్గం దగ్గరకు తీసుకుపోయి, “అయ్యగారూ! మనం ఇక్కడే వుందాం. తోడేలు సారంగ వార్గానపోయి, ఆ కుందేళ్ళను తెస్తుంది,” అన్నది.

“అలాగే, వేగిరు, వేగిరు! ఆకలి నిలువునా కాల్చేస్తున్నది,” అన్నది పులి ఆవులిస్తూ.

నక్క చూపిన సారంగమార్గం చాలా ఇరుగ్గా వున్నది. కానీ, పులి బారిన పడకుండా తప్పించుకునేందుకు తోడేలు అందులోకి వెళ్ళక తప్పలేదు.

ఐతే, ఎంత సేపటికీ తోడేలు సారంగం నుంచి బయటకు రాకపోవడంతో నక్క,

పులితో, “అయ్యగారూ! అనుమతించండి. నేను సారంగంలోకి పోయి తోడేలు ఏంచే స్తున్నదో చూసి వస్తాను,” అన్నది.

“అలాగే అనుమతించాను. మీరిద్దరూ కుందేళ్ళను తీసుకుని వేగిరం తిరిగిరండి,” అంటూ పులి ఈసారి మరింత పెద్దగా ఆవులించి, చిన్నగా గాండ్రించింది.

నక్క లోపలికి దూరింది. ఐతే, కాలం గడుస్తున్నా ఎంతకూ నక్కా, తోడేలూ సారంగమార్గం నుంచి బయటికి రాకపోయే సరికి, పులి సారంగంలో తల దూర్చి అక్కసు కొద్దీ వాటిని నానా తిట్లూ తిట్టి అక్కడి నుంచి వెళ్ళిపోయింది.

కొంతసేపు చూసి, పులి వెళ్ళిపోయిందని గ్రహించిన నక్కా, తోడేలూ సారంగం నుంచి బయటికి వచ్చినై.

అప్పుడు తోడేలు, నక్కను మెచ్చుకుంటూ, “నీకు నాపాటి చదువు లేకపోయినా, గొప్ప తెలివితేటలున్నవి! నీ ఎత్తుగడతో, పులిని చిత్తుచేశావు,” అన్నది.

“చిత్తం, అయ్యా! అంతా తమదయ,” అన్నది నక్క కొంటిగా.