అప్పుడు శంతనుడు, “మన ప్రజలు, కుంతలుడు పెద్దవాడు గనుక, అతణ్ణే ఎక్కువగా గౌరవిస్తున్నారు. అందుకే నేను కుంతలుణ్ణి రాజును చేయాలనుకుంటు న్నాను,” అన్నాడు.

“నేను నమ్మను!” అన్నాడు చిత్రాంగుడు చిరాకుపడుతూ.

శంతనుడు బాగా ఆలోచించి, కొడుకు లిద్దర్నీ దేశాటనకు పంపాడు. వారినెలా ప్రజలు ఆదరిస్తున్నారో తెలుసుకునేందుకు చారుల్ని నియమించాడు.

దేశప్రజలందరికీ రాజకుమారుల స్వభా వాల గురించి తెలుసు. అందువల్ల, వాళ్ళు చిత్రాంగుణ్ణి ఎక్కువగా గౌరవించారు. కుంతలుణ్ణి అభిమానంగా ఆదరించినా, అతడి విషయంలో ఎటువంటి ఆర్ఫాటం చేయలేదు.

దేశాటన పూర్తయ్యాక చిత్రాంగుడు, తండ్రిని కలుసుకుని, “మీరు నియమించిన చారులద్వారా నిజం ఈ పాటికి తెలుసు కునే ఉంటారు. ప్రజలకు అన్నయ్యకంటే నేనంటేనే గౌరవం ఎక్కువ,” అని చెప్పాడు గర్వంగా.

“కుంతలుణ్ణి ప్రజలు తమ మనిషిగా అభిమానించారు. అతడు ప్రజల మనిషి. మన ప్రజలకు నీవంటే భయం. ప్రజలు అభిమానించే మనిషీ రాజు కావాలి,” అన్నాడు శంతనుడు.

చిత్రాంగుడికి చాలా కోపం వచ్చింది. “ప్రజలు అభిమానించే వాడు, వారిలో ఒకడు కాగలడు కానీ వారికి ప్రభువు కాలేడు. రాజంటే ప్రజలకు భయం, భక్తి,

గౌరవం ఉండాలి. ఆ మూడూ ప్రజలకు నాపైన ఉన్నాయి. కాబట్టి న్యాయంగా నేనే రాజును కావాలి,” అన్నాడు.

శంతనుడు నవ్వి, “ఈ సంగతి గ్రహించు! నీవు రాజువు కాగానే, నీ పాలన సమర్థ వంతంగా లేకపోతే ప్రజలు నిన్ను గౌరవిం చడం మానేస్తారు,” అన్నాడు.

“అలా అయితే, అన్నయ్యతో పోటీ పడి నా సామర్థ్యాన్ని ఋజువు చేసుకుంటాను. అందుకు నాకు అవకాశమివ్వండి,” అన్నాడు చిత్రాంగుడు.

“అయితే విను! రాజధాని పాలిమేరలో ఒకదాని పక్క ఒకటిగా మూడు తాడిచెట్లు న్నాయి. వాటిపైన దుష్క్రగహాలు నివాసం ఏర్పాటు చేసుకున్నాయని పుకారు లేచింది. ఇరవై సంవత్సరాల క్రితం నేను ఒక్క కత్తివేటుతో చెట్లు మూడింటినీ