కాళ్ళమకూ నల్లని దుస్తులు ధరించి ఉన్నాడు.
వాటికి కళ్ళదగ్గిర మాత్రం కంతలున్నవి.

ఆ ఎనుబోతు రౌతు చేతిలో వున్న
గండ్రగొడ్డలిని పైకెత్తి పట్టుకుని, ఆశ్వికుల
కేసి వేగంగా వస్తూ, “ఎవరు, మీరు? ఈ
ప్రధాన తలారి లోగడ శిరశ్చేదం చేసినవాళ్ళ
ప్రేతాలా లేక కొత్తగా తలలు నరికించుకోవ
టానికి వచ్చిన వాళ్ళా?” అన్నాడు భీకరంగా.

ఎనుబోతు తమకేసి వేగంగా రావడం
చూస్తూనే గుర్రాలు బెదిరి, పెద్దగా సకి
లిస్తూ అటూ ఇటూ పరుగెత్తినై. పారిపో
యేందుకు ఇది చక్కని అవకాశం అను
కుంటూ కాళీవర్మతన గుర్రాన్ని ముందుకు
దూకించబోయేంతలో, ఎనుబోతు మీద
వున్నవాడు మెరుపులా వచ్చి గుర్రం కళ్ళెపు
తాళ్ళను వడిసి పట్టుకుని, “దిరిసెన
చెట్లంటే భూత ప్రేత పిశాచాలకు ఎంతో
ఇష్టం! అందుకే రాజుగారు దొంగలకూ,
దేశద్రోహులకూ మరణశిక్షలు ఇక్కడ
అమలు చేస్తున్నారు. నువ్వు దొంగవా, దేశ
ద్రోహివా?” అని ప్రశ్నించాడు.

“నేను ఆ రెంటిలో ఏదీ కాదు. నువ్వే
జాతి పిశాచానివి?” అన్నాడు కాళీవర్మ,

కళ్ళెపు తాళ్ళను ఎనుబోతువాడి నుంచి
లాక్కునేందుకు ప్రయత్నిస్తూ.

అంతలో అక్కడికి చెల్లాచెదరైన ఆశ్వికు
లందరూ వచ్చి చేరారు. ఆశ్వికుల నాయ
కుడు కోపంగా, ఎనుబోతు రౌతును, “ఒరే,
ఈ గత్తరంతా ఏమిటి? నిన్నేమైనా పిశాచి
పట్టిందా?” అన్నాడు కసురుతూ.

ఎనుబోతువాడు కాళీవర్మ గుర్రపు కళ్ళెం
తాళ్ళను వదిలి, “నగర ప్రధాన తలారినే ఒరే,
అరే అంటున్నావా? రాజుగారు ఏ రోజున
అయినా, నీకు శిరశ్చేద శిక్ష వేసి, నాదగ్గరకు
పంపవచ్చు. అప్పుడు నిన్ను నా మొండి
గొడ్డలితో, ఎండు మోడును నరికినట్టు
నరుకుతాను,” అన్నాడు.

“తాగుబోతు వెధవా, ఈ అవమానాన్ని
నేను సహించను!”అంటూ ఆశ్వికుల నాయ
కుడు చుప్పున కత్తి దూశాడు. ఆ మరుక్షణం
కాళీవర్మ మెరుపువేగంతో తలారిచేతి నుంచి
గండ్రగొడ్డలిని లాక్కుని, ఆశ్వికుల నాయకుడి
కుంటు మీదబలంగా కొట్టాడు. ఆశ్వికుల నాయ
కుడి తల తెగి కింద పడేంతలో, దూరునుంచి,
“జై ఆదిభల్లూకా! ధైర్యశాలివిరా, యువకా!”
అన్న కేక వినిపించింది. - (ఇంకావుంది)