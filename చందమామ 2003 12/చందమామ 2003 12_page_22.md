స్వేచ్ఛనిచ్చాడు. ఎవరైనా సరే ఎప్పుడైనా సరే అతడిని కలుసుకోవచ్చు. పేద, గొప్ప తార తమ్యం లేకుండా, కుంతలుడు అందరిలోనూ కలిసిపోయేవాడు. అతడు ఎక్కువగా పేదల ఇంటనే భోజనం చేస్తూ, వారి కష్టసుఖాలు తెలుసుకునేవాడు.

ఇక, అధికారంలోకి రాగానే, చిత్రాంగుడు సత్యపురికి నియంతగా మారాడు. తనకు తోచిన వారిని, తనను పొగిడేవారిని నగర పాలనకు ఎన్నిక చేశాడు. రకరకాల విందులు, వేడుకలను ప్రోత్సహించేవాడు. తనకు ఎదురు తిరిగినవారిని కఠినంగా శిక్షించేవాడు. అతడి పాలనలో ఎప్పుడు ఎవరికి మూడుతుందోనని సాధారణ పౌరులు ప్రాణాలు గుప్పిట్లో పెట్టుకుని ఉండేవారు.

ఒక ఏడాది పాలనలో రెండు నగరాలు చెప్పుకోదగ్గ అభివృద్ధి సాధించాయి.

శంతనుడు, చారుల ద్వారా రెండు నగరాల పౌరుల అభిప్రాయాలూ సేకరించాడు. సత్యపురి పౌరులందరూ ఏక కంఠంతో దేశానికి చిత్రాంగుడే తగిన రాజని అన్నారు. ధర్మపురి ప్రజలు కూడా ఇంచుమించు ఏకకంఠంతోనే, కుంతలుణ్ణి నగర పాలకుడిగా ఉంచడమే మంచిదని అన్నారు.

శంతనుడు కుమారులిద్దరినీ తన వద్దకు రప్పించుకుని జరిగినదంతా చెప్పి, “ప్రజా భిప్రాయ సేకరణ కూడా పూర్తయింది. కుంతలుడికే పట్టాభిషేకం జరిపించాలని నిర్ణయించాను,” అన్నాడు.

కుంతలుడు సమ్వీ, “అంతా మీ ఇష్టం!” అన్నాడు.

చిత్రాంగుడు మాత్రం మండిపడుతూ, “ప్రజాభిప్రాయాన్ని సేకరిస్తే సరిపోతుందా? దాన్ని అమలు చేయరా?” అని అడిగాడు.

అప్పుడు శంతనుడు గంభీరంగా, “మన దేశంలో చాలా నగరాలున్నాయి. ఆ నగర పాలనలో రాజు జోక్యముండదు. నగర పాలకుడు సమర్థుడైతే, రాజు అసమర్థుడైనా నగరం వర్ధిల్లుతుంది. నగర పాలకుడు అసమర్థుడైతే, రాజు సమర్థుడైనా నగరం అష్టకష్టాల పాలవుతుంది. ఇది ధర్మపురి, సత్యపురి పౌరులకు తెలుసు. అందుకే నేను కుంతలుడికే పట్టాభిషేకం చేయబోతున్నాను. ఇది, నా తిరుగులేని నిర్ణయం,” అన్నాడు.

బేతాళుడు ఈ కథ చెప్పి, “రాజా, శంతనుడి నిర్ణయం ధర్మం, న్యాయాలకు విరుద్ధంగా లేదా? అతడు మొదటినుంచీ కుంత