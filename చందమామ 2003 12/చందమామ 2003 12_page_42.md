అంతకు ముందు నగల సంచీతో వచ్చిన
పిశాచం, ఆ సంచీని చెట్టుతొడ్రలోంచి తీసి
చెంగయ్యకిచ్చింది. చెంగయ్య సంచీమూతి
విప్పి లోపలికిచూసి, “ఆహా, ఎన్ని నగలు
ఎన్నినగలు! నా పెళ్ళాం ఇకఈ జన్మకు నగల
కోసం నన్ను వేధించదు. వస్తా, హ్యా!” అంటూ
అక్కడినుంచి బయలుదేరాడు.

ఆసరికి అర్ధరాత్రి అయింది. చెంగయ్య
గ్రామాన్ని సమీపిస్తూండగా ఇద్దరు రక్షకభ
టులు అతడికి తారసపడ్డారు. వాళ్ళు పట్నం
లోని కొత్వాలు పంపగా, ఆ అడవిప్రాంతాల
దొంగల కోసం గాలిస్తున్న రక్షకభటులు.

చిన్నగా కూనిరాగంతీస్తూ వస్తున్న
చెంగయ్య, రక్షకభటుల కంటబడ్డాడు.
వాళ్ళు పరుగుపరుగునపోయి చెంగయ్యను
పట్టుకుని, అతడి సంచీలోవున్న బంగారు
నగలుచూస్తూనే ఆశ్చర్యపోయి, “ఏమిరా,
నీ సాహసం! దొంగిలించిన నగలను, ఏదో
కూరగాయల సంచీని భుజానవేసుకున్న
ట్టుగా మోసుకువస్తున్నావు. ఏ ఇంటికి కన్నం
మేసి, ఈ నగలు దొంగిలించావు? ఇంటివాళ్ళ
నేమైనా హత్య చేశావా?” అని అడిగారు.

చెంగయ్యకు భయంతో ముచ్చెమట
లుపోసినై. కొద్దిసేపు మాట పెగలక చివ
రకు, “పిశాచాల సంపద!” అన్నాడు.

“అలాగా! నువ్వు పిశాచాల సంపదనే
దొంగిలించాషన్నమాట. ఆసంగతేదో కొత్వాలు
గారికే చెప్పుకుందువుగానిపద,” అంటూ
చెంగయ్యను, రక్షకభటులు పట్నంలాక్కు
పోయి, కొత్వాలు ముందు నిలబెట్టారు.

కొత్వాలుకు, చెంగయ్య చెప్పిందేమీ
అర్థంకాలేదు. ఏడేదో మతిచెడినవాడను
కుని, అతణ్ణి జైల్లో వుంచమంటూ గిరికోన
గ్రామాధికారికి కబురు పంపాడు. సంగతి
తెలిసి పాపాయమ్మ లబోదిబో మంటూ
గ్రామాధికారిని వెంటబెట్టుకుపోయి, అతడి
సాయంతో నగలను ప్రభుత్వ ఖజానాకు
చేర్పించి, చెంగయ్య నేరానికి జరిమానా
కట్టి విడిపించుకున్నది.

గ్రామానికి తిరిగి వచ్చేదారిలో పాపా
యమ్మ గ్రామాధికారితో, “నాలోని అత్యాశే
ఇన్ని కష్టాలకు కారణమయింది. అత్యాశ
కూడా పిశాచాల సంపదలాంటిదే. అది
పట్టుకుంటే ప్రమాదం తప్పదు సుమా!”
అంటూ చెంపలేసుకున్నది.