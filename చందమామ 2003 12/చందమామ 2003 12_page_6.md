ఛత్వారం

పూర్వం ఒక్పుడు హత్యలూ, దారిదోపిడీలూకాక, చిన్నచిన్న దొంగతనాలు చేసినవాళ్ళను,
గ్రామాధికారులు, మెడలో ఒక కొయ్య గుదిబండ కట్టి ఎండలో కూర్చోబెట్టేవారు.

ఒకసారి ఎల్లయ్య అనేవాడు, గ్రామం బయట పాలిమేరలో మేస్తున్న ఎద్దునొకదాన్ని
దగ్గర్లో దొరికినతాడును మెడకు కట్టి, దొంగిలించుకుపోవాలని చూశాడు. ఐతే, ఆ ప్రాంతాల
కాపలా వున్నవాడొకడు అది చూసి, గ్రామాధికారికి చెప్పాడు. గ్రామాధికారి, నౌకర్లను
పంపి ఎల్లయ్యను పట్టుకుని-సూర్యాస్తమయవేళ వరకూ శిక్షగా, మెడలో ఒక గుదిబండ
తగిలించి, ఎర్రని ఎండలో కూర్చోబెట్టించాడు.

కొంతసేపు తర్వాత, ఎల్లయ్యఊరివాడు పుల్లయ్య అటుగాపోతూ, ఎల్లయ్యను చూసి
ఆశ్చర్యంగా, “ఏమిటిది, మెడలో గుదిబండా నువ్వూ?” అంటూ అడిగాడు.

“ఏం చెప్పేది, అంతా దురదృష్టం!” అన్నాడు ఎల్లయ్య.

“అసలేం జరిగిందేమిటి?” అన్నాడు పుల్లయ్య తమ ఊరివాడి పరిస్థితికి జాలిపడుతూ.

“మరేం లేదు. అలా గ్రామం దాటిపోతూంటే, ఒక పచ్చికబయల్లో పెద్ద తాడొకటి కంటబడింది, తీసుకున్నాను, అంతే!” అన్నాడు ఎల్లయ్య.

“దారిలో కనబడిన తాడు తీసుకున్నందుకు ఇంత శిక్షా?” అంటూ నివ్వెరపోయాడు
పుల్లయ్య.

“ఆ తాడు వెనక ఎంత లేదన్నా ఐదారు వందలు చేసే ఎద్దొకటున్నది. నా ఛత్వారం
పాడుగానూ, దాన్ని నేను గమనించలేదు!” అన్నాడు ఉస్సూరుమంటూ ఎల్లయ్య.