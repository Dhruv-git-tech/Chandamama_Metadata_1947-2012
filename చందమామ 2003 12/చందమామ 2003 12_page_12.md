భల్లూక మాంత్రికుడు

2

[కాళీవర్మ అనే క్షత్రియ యువకుడు, ఉద్యోగం కోసం రాజధానీనగరానికి పోతూండగా, దారిలో అతడికి బందిపోటు దొంగలను గురించి గ్రామస్థులు చెప్పారు. కాళీవర్మ గ్రామ యువకుల సాయంతో బందిపోట్లను వేటాడాడు. తరవాత అతడు నగరాన్ని సమీపిస్తూండగా, జితకేతు రాజుగారి ఆశ్వికభటులు, అతణ్ణి హాతాత్తుగా చుట్టుముట్టి పట్టుకున్నారు. తరవాత -]

చంద్రశిలా నగర అశ్వసైనికులు, కాళీ వర్మతో నగరం ప్రవేశించారు. అంత మంది సైనికులు, ఒక్కగానొక్కణ్ణి గుర్రం మీద బంధించి తీసుకుపోతూండటం చూసి, రాజవీధిపెంట నడిచే ప్రజలు చాలా ఆశ్చర్యం చెందారు. వాళ్ళల్లో కొందరు, ఆ గుర్రం మీద కట్టబడివున్న బంధితుడెవడని అడిగి నప్పుడు ఆశ్వికుల నాయకుడు ఎంతో విజయగర్వంతో, “ఈ బంధితుడా? ఇతడి పేరు కాళీవర్మ మన రాజ్యానికేగాక, దుర్ముఖ రాజుగారి ఉదయగిరి రాజ్యానికి కూడా

ప్రబల శత్రువు. అరణ్యంలో ఇతణ్ణి పట్టు కునేందుకు మేం పడ్డ శ్రమ అంతా ఇంతా కాదు,” అని చెప్పసాగాడు.

చంద్రశిలా ఉదయగిరి రాజ్యాలు రెంటికీ విరోధి అయిన ఈ కాళీవర్మ కథ ఏమిటో విందామని కొంతమంది జనం ఆశ్వికుల వెనకగా రాజప్రాసాదం కేసి నడిచారు. ఆశ్వికుల నాయకుడు రాజ ప్రాసాదం ముందున్న ఆవరణలో తన తోటి ఆశ్వికులను వుండమని చెప్పి, రాజ భవనంలోకి పోయి, ఒక భటుడి ద్వారా