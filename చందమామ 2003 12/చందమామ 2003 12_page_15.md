మంత్రి ఇలా అనగానే, అక్కడ చేరిన జనంలో కలకలం బయలుదేరింది. వాళ్ళల్లో కొందరు పెద్దగా గొంతులెత్తి, “ఇది చాలా అన్యాయం! మహారాజుగారు తాము విధించిన శిక్ష గురించి మరోసారి ఆలోచిం చాలి,” అంటూ కేకపెట్టారు.

“మహారాజుగారికే సలహాలివ్వగలిగి నంత వివేకులు నగరంలో వున్నారన్న మాట, ఆశ్చర్యం!” అంటూ మంత్రి పళ్ళు కొరికి, సైనికులతో, “ఆ కేకలువేసే రాజద్రోహల్ని పట్టి, ఖైదులో వేయండి,” అన్నాడు.

మంత్రి ఇలా అనగానే సైనికులు తమ గుర్రాలను గుంపులుగా వున్న జనంకేసి ఉరికించారు. వాళ్ళు భయకంపితులై చెల్లా చెదురుగా పారిపోసాగారు. అది చూసి రాజు జితకేతుడు తృప్తిగా నవ్వి, “దండనీతి ఒక్కటే, ఈ అలగాజనాన్ని అదుపులో పెట్టగలదు. సమయానికి తగినఅజ్ఞ ఇచ్చారు, మహా

మంత్రి!” అంటూ మంత్రిని మెచ్చుకుని, తన భవనంకేసి బయలుదేరాడు.

జనాన్ని దూరంగా తరిమివేసింతరవాత అశ్వసైనికుల నాయకుడు, కాళీవర్మ దగ్గి రకువచ్చి, “రాజాజ్ఞ విన్నావుగదా? పాపం, ఇంత చిన్న వయసులోనే, నువ్వీ లోకం వదిలిపోతున్నందుకు, నాకు కాస్త విచారం గానేఉన్నది. కాని, రాజాజ్ఞ,” అన్నాడు.

కాళీవర్మ ఉగ్రుడైపోయి, కత్తి దూయ బోయినవాడల్లా, ఇది అదను కాదను కుంటూ ఆగి, “నువ్వనే రాజాజ్ఞ ఎంత బుద్ధి హీన్మైనదో, ఇక్కడ చేరిన నగర వాసులకు తప్ప, మీలో మరెవరికీ అర్థమైనట్టులేదు. పరాయి రాజుకు భయపడి ప్రజలకు మేలు చేసిన నన్ను, ఈ జితకేతురాజు ఉరి తీయించబోతున్నాడు,” అన్నాడు.

“రాజ్యక్షేమం రాజుకే తెలియాలి; నీకూ, నాకూ ఎలా తెలుస్తుంది? సరే, బయలు దేరు. నిన్ను ఉరితీసే దిరిసెన చెట్లతోపు చేరే లోపల రాజుగారు దయతలచి, నీ శిక్ష రద్దుచేస్తూ ఆజ్ఞాపత్రం పంపినా పంప వచ్చు. లోగడ కొందరు నిందితులు ఆఖరి క్షణంలో ఆ విధంగానే ఉరిశిక్షలు తప్పించు కున్నారు,” అన్నాడు ఆశ్వికుల నాయకుడు.

కాళీవర్మకు అలాంటి ఆశ ఏమీ లేదు. కాని, ఏదో విధంగా తాను ఉపాయంతో, ఈ సైనికుల నుంచి పారిపోవాలనుకున్నాడు.

ఆశ్వికుల నాయకుడు తన అనుచరు లందర్శీ హెచ్చరించి, కాళీవర్మతో, “నీకి ప్పుడు చేతులకు సంకెలలు తగిలించవలసి ఉంది; ఏదీ చేతులు చాచు,” అంటూ దగ్గిరకు వచ్చాడు.