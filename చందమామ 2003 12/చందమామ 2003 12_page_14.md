పరిపాలనలో నిందితుడెవడూ ఇలా దురు సుగా మాట్లడటం వినలేదే!” అన్నాడు.

మంత్రి కోపంగా చేయి ఎత్తి, “ఏయ్, పాగరుబోతా! మహారాజుగారి అనుమతి లేకుండా మాట్లాడినందుకు, నీకు ఈ క్షణంలోనే శిరశ్చేద శిక్ష విధించవలసి ఉంది. అయినా, నువ్వు ఎవరివైనదీ ముందుగా తెలుసుకోవలసివున్నది గనక, బతికిపోయావు. చంద్రశిలా నగర రాజ్యపు అరణ్యంలోని దారిదోపిడీగాళ్ళను, ఉదయగిరి రాజ్యంలో ప్రవేశపెట్టిన వాడివి నువ్వేనా? నీ పేరేమిటి?” అన్నాడు.

“నా పేరు కాళీవర్మ, నేనీ రాజ్య పౌరుణ్ణే! గ్రామాలమీద పడి ప్రజల ధన ధాన్యాలు దోచుకునే దొంగల్ని, ఆ గ్రామ స్థుల సాయంతో ఎదుర్కొని, వాళ్ళల్లో కొందరిని చంపిన మాట నిజమే. ప్రాణ భయం కొద్దీ మిగిలినవాళ్ళు సరిహద్దు దాటి ఉదయగిరి రాజ్యపు అరణ్యాల్లోకి పారిపోయి ఉంటారు. అందుకు నేనెలా బాధ్యుణ్ణంవుతాను?” అన్నాడు కాళీవర్మ గంభీరంగా.

ఆ జవాబుకు మంత్రి మరింత కోపంతో “మహారాజా, నేనడిగిన చిన్న ప్రశ్నకు నిందితుడు అంత ఘాటైన పెద్ద జవాబివ్వ టమే కాక, ఎదురు ప్రశ్నలు కూడా వేస్తు న్నాడు. నిందితుణ్ణి తగిన విధంగా శిక్షిం చండి,” అన్నాడు.

రాజు జితకేతుడు, “ఇతడు మనం శిక్షిం చదలచిన కాళీవర్మే అన్న మాట! ఏయ్, వర్మా! నువ్వు నా అనుమతి లేకుండా, నా పౌరులైన కొందరిని చంపటమేగాక, పౌరుగు

రాజుతో కలహకారణం అయినందుకు, నీకు మరణశిక్ష విధిస్తున్నాను,” అన్నాడు.

ఆ మాట వింటూనే కాళీవర్మ ఉలిక్కి పడి, “మహారాజా, ఇదే న్యాయసూత్రానికి అనుగుణమైన శిక్ష? నా తండ్రి తమ తండ్రి గారి కొలువులో సైనికోద్యోగిగా ఉంటూ, ఒకయుద్ధంలో ప్రాణాలు కోల్పోయాడు. నేను తమ దగ్గర ఉద్యోగం కోసం, పుట్టి పెరిగిన గ్రామం వదిలి ఇంత దూరం వచ్చాను. ప్రజా కంటకులైన బందిపోటు దొంగలను వేటాడినందుకు, నాకు మరణశిక్షా?” అన్నాడు.

“ఇది అధిక ప్రసంగం,” అని, మంత్రి సైనికులతో, “మహారాజుగారి ఆజ్ఞ విన్నా రుగదా? ఈ కాళీవర్మను నగర పాలిమేర ల్లోని దిరిసెన చెట్ల తోపులో ఉరి తీసి, శవాన్ని ఉదయగిరిరాజు దుర్ముఖుల వారి సన్నిధికి పంపండి,” అన్నాడు.