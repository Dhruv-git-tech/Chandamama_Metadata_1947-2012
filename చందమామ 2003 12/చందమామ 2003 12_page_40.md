అలాగే రెండవ పిశాచం మూడవ పిశాచం కూడా చూపాయి. వాటిని చూసిన నాలగవ పిశాచం, మిగిలినూటితో, “మీరు నేచెప్పిన విధంగా పట్టుదలతో, గొప్ప సంపద సాధించితెచ్చారు! మాటనిలుపుకున్నారు. దాన్ని ఈ చెట్టు తొర్రలో దాయండి. రేపు రాత్రి మళ్ళీ ఇక్కడే కలుసుకుందాం!” అన్నది.

మూడు పిశాచాలూ, తమ నాయక పిశాచం చెప్పినట్టే సంచులను తొర్రలో దాచాయి. తర్వాత అన్నీ ఉత్సాహంగా గెంతుతూ అక్కడినుంచి దిక్కుకొకటి వెళ్ళిపోయాయి.

తెలతెలవారుతూండగా వీరాస్వామి చెట్టు పైనుంచి దిగి, పిశాచాలు తమ సంచులను దాచిన చెట్టుతొర్రకేసి ఒకసారి చూసీ, “భీ, పిశాచాలూ వాటియిందా, శృశాను బూడిద!” అనుకుంటూ వేగంగా ఇల్లుచేరి, రాత్రి అడవిలో జరిగినదంతా భార్యకు వివరంగా చెప్పాడు.

ఆ సమయంలో, కందిపప్పు అరువు కోసం వచ్చిన పక్కింటి పాపాయమ్మ, గుమ్మంలో నిలబడి వీరాస్వామి, భార్యకు చెప్పినదంతా విన్నది.

ఆమె కందిపప్పుమాటమరిచి గిరుక్కున వెనుదిరిగి ఇంట్లోకిపోయి, తాను విన్నదంతా భర్త చెంగయ్యకు చెప్పి, “ఆ వీరాస్వామి భయస్థుడు, మందమతి! పెళ్ళయి పదేళ్ళ యినా, నువ్వు చేయించిన ఈ ముష్ఠిరెండు గాజులతో తిరుగుతున్నాను. వెంటనే అడ వికిబయలుదేరు. అక్కడ పాడుబడిన శివాలయం పక్కన మర్రిచెట్టు సంగతి వీరాస్వామి భార్యతో చెపుతూండగా విన్నాను.

దాని తొర్రలోవున్న పిశాచాల సంపద మూడు సంచులూ తీసుకురా. సంపద అంటే సంపదే! పిశాచాలకు ఒక సంపదా, మను షులకు మరొక సంపదా ఉంటుందా ఏం, పిచ్చిగాని!” అన్నది.

భార్య మాటలు విన్నాక చెంగయ్యకు కూడా పిశాచాల సంపద దొంగిలించాలన్న బుద్ధిపుట్టింది. అతడు అడవికి పోయి చెట్టు తొర్రలోని మూడు సంచులూ తీసి చప్పున భుజానవేసుకుని, చీకటిపడుతూండగా ఇల్లు చేరాడు.

పాపాయమ్మ తలుపులన్నీ మూసి, అత్రంగా ఒక సంచి మూతివిప్పి, అందులోంచి బయట పడినదాన్నిచూసి కెవ్వుమ న్నది. అది బాగాఎండిన మనిషి పుర్రె! రెండోసంచీనిండా ఎముకలు. మూడోసంచీ నిండా బూడిద!