భౌగోళికంగానూ, సాంస్కృతికం గానూ వైవిధ్యం సంతరించుకున్న ఉత్తరప్రదేశ్, పురాణ కాలం నుంచే ప్రసిద్ధి గాంచిన భూమి. శ్రీరాముడు, శ్రీకృష్ణుడు జన్మించిన పుణ్యభూమి. గౌతమ బుద్ధుడికీ, మహావీరుడికీ ఉత్తరప్రదేశ్తో సంబంధం ఉంది. సుప్రసిద్ధులైన అశోకచ్ఛర్తి, హర్షుడు, మొగలు చక్రవర్తులు పరిపాలించిన ఘనచరిత్ర కలిగిన భూమి ఇది.

2,36,286 చ.కి.మీ. వైశాల్యం కలిగిన ఉత్తర ప్రదేశ్ మన దేశంలో నాల్గవ పెద్ద రాష్ట్రం. రాష్ట్ర జనాభా 16,60,52,859. తూర్పున బీహార్; దక్షిణంగా మధ్యప్రదేశ్; పడమర రాజస్థాన్, ఢిల్లీ, హిమాచల్ ప్రదేశ్; ఉత్తర దిశలో ఉత్తరాంచల్, నేపాల్, హర్యానా రాష్ట్రాలు సరిహద్దులుగా ఉన్నాయి.

పవిత్ర నదులుగా పేరుగాంచిన గంగా, యమునా నదులు ఈ రాష్ట్రం గుండా ప్రవహిస్తున్నాయి. ఇక్కడ ప్రవహించే మరికొన్ని నదులలో ముఖ్యమైనవి గోమతి, రాంగంగ, ఘఘరా. లక్నో రాష్ట్ర రాజధాని.

అబ్దుల్లా -
అల్లరి దయ్యాలు

సుల్తాన్పూర్ అనే గ్రామంలో అబ్దుల్లా అనే కుర్రవాడు నివసిస్తూండేవాడు. వాడి వయసు పన్నెండేళ్ళు. ఉంగరాలు తిరిగిన జుట్టుతో ఎప్పుడూ అందంగా నవ్వుతూ ఉండేవాడు. ఇరుగు పారుగు ఇళ్ళవాళ్ళు ఏ పని చెప్పినా సంతోషంగా చేసేవాడు. ఎవరికి ఎలాంటి సాయం కావాలన్నా వెళ్ళి అందించేవాడు. అంగడికి వెళ్ళి సరుకులు కొనితెచ్చేవాడు. నీళ్ళు తెచ్చి పోసేవాడు. అబ్దుల్లా చేయని పని అంటూ లేదు. వాడు చేసే పనులకు సంతోషించి, పనులు