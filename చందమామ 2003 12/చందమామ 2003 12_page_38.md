డంటే మాటలా! అందుకే మనం ఇన్నాళ్ళు కొల్లగొట్టిన ధనాన్నిచ్చి వాణ్ణి మంచి చేసు కుందాం. అప్పుడైనా వదిలిపెడతాడేమో చూద్దాం,” అన్నాయి దయ్యాలు ఒకదానితో ఒకటి.

ఆ తరవాత అవి భవనం లోపలి గదుల లోకి వెళ్ళి అక్కడ తాము సంవత్సరాల తరబడి దాచిన బంగారం, వెండి నగలను తెచ్చి వాడి ముందుంచి, “అయ్యా, కరు ణించి వీటిని తీసుకుని మమ్మల్ని ప్రాణాలతో వదిలిపెట్టండి,” అని వేడుకున్నాయి.

గాఢ నిద్రలో భోజనం గురించి కలలు కంటూన్న అబ్దుల్లాకు దయ్యం మాటలు వినిపించలేదు. వాడికి ఇంకా ఆకలిగా ఉంది. ఒక పక్క నుంచి మరో పక్కకు ఒత్తిగిలి పడుకుంటూ, “ఈహు, వదిలి పెట్టను. నాకు చాలా ఆకలిగా వుంది. చేతికి దొరికిన వాటినల్లా తినేస్తాను,” అన్నాడు నిద్రమత్తులో.

ఈ మాటలు వినగానే దయ్యాలు హడలిపోయాయి. అవి పాడుబడ్డ ఆ దుయ్యాలమేడనుంచేకాకుండా, ఆ గ్రామం వదిలే పారిపోయాయి.

తెల్లవారాక నిద్రలేచిన అబ్దుల్లా చుట్టూ కలయజూశాడు. తన చుట్టూ విలువైన బంగారు, వెండి అభరణాలు మెరుస్తూ కనిపించాయి. రాత్రి ఏం జరిగిందో వాడికి తెలియలేదు. తను దయ్యాల మేడలో పడుకున్న సంగతి తెలుసు. అంతే. ఆదమరిచి నిద్రపోయాడు.

తను గత రాత్రి ఎంత అదృష్ట

వంతుడిగా మారిందీ వాడు నెమ్మదిగా గ్రహించాడు. తనను కాపాడినందుకు దేవుడికి కృతజ్ఞతలు చెప్పుకున్నాడు. నగలను తీసు కుని, ఉత్సాహంగా ఇంటి ముఖం పట్టాడు. ఆరోజు నుంచి బొమ్మలతో ఆడుకోవాలనే ఆసక్తి పూర్తిగా నశించింది. బాధ్యతలనెరిగిన వ్యక్తిగా మారాడు.

అబ్దుల్లాలో వచ్చిన మార్పును చూసి గ్రామస్థులు సంతోషించారు. సంవత్సరాలు గడిచాక అతడు మరింత మంచి పేరు తెచ్చుకున్నాడు. ప్రజలు అతణ్ణి గ్రామాధి కారిని చేయాలనుకున్నారు. అబ్దుల్లా వారి కోరికను కాదనలేదు. గ్రామాధికారిగానూ మంచి పేరు తెచ్చుకున్నాడు.