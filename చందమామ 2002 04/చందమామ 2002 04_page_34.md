ఆ రోజు, రానే వచ్చింది. ప్రజలందరూ కడవలతో రాజభవనం ముందు వరుసలు వరుసలుగా నిలబడి, కొద్దిగా ఎత్తులో పెట్టబడిన పెద్ద పాత్ర లోకి పాలు కుమ్మరించి వెళ్ళారు.

చివరివాడు కూడా పోసిన తరవాత, భటులు ఆ పాత్రమీద మూతపెట్టి, జాగ్రత్తగా కిందికి దించారు. ఆ తరవాత దానిని అక్బర్ చక్రవర్తి, బీర్బల్, మరికొందరు ప్రముఖులు కూర్చున్న చోటికి మోసుకువెళ్ళారు.

బీర్బల్ అక్బర్ చక్రవర్తికేసి చూశాడు. అక్బర్ చక్రవర్తి అంగీకార సూచకంగా తల ఊపిన తరవాత, బీర్బల్ భటులను ఆ పెద్దపాత్ర మూత తొలగించి, అందులో ఉన్న దానిని ఒక పెద్ద గరిటలోకి తీసుకుని అక్కడున్న వాళ్ళందరికీ చూపమన్నాడు.

“నీళ్ళు!” అని ఆశ్చర్యపోయాడు అక్బర్ చక్రవర్తి.
“అవును, ప్రభూ! మంచినీళ్ళలాగే మన ప్రజల నిజాయితీ కూడా చాలా తేటతెల్లం!” అన్నాడు
బీర్బల్.