బెడదను రూపుమాపుతానని తండ్రి అనుమతితో అడవికి బయలుదేరాడు. అడవిలో కనిపించిన పాములన్నీటినీ చంపసాగాడు.

ఒకనాడు అలా చాలాసేపు పాముల వేట సాగించిన రాకుమా రుడు, అలిసిపోయి ఒక పెద్ద చెట్టు కింద కూర్చుని అలాగే నిద్రపోయాడు. అతడి వెంటవచ్చిన అంగరక్షకులు అతనికి కాపలా కాస్తున్నారు. అప్పుడు ఆచెట్టు కొమ్మలపైనుంచి ఏడు తలల సర్పం ఒకటి మెల్లగా దిగి రాజకుమా రుణ్ణిసమీపించింది. రాజకుమారుడికి కాపలా కాస్తున్న రక్షకభటులు దానిని నరకడానికి కత్తులు దూశారు. అయితే అప్పుడే కళ్ళు తెరిచిన రాకుమారుడు పచ్చగా మెరిసే ఆ సర్పం కళ్ళల్లోకి చూశాడు. వెంటనే అతడు, “ఆగండి! ఆ ఉన్నత ప్రాణిని చంపకండి! దాని కళ్ళనిండా విషాదం నిండివుంది. ఏదో చెప్పాలనుకుంటున్నది!” అన్నాడు.

భటులు అలాగే ఆగిపోయారు. ఆ తర వాత రాకుమారుడు సర్పంకేసి తిరిగి, “నీకు నేనేం సాయంచేయాలో చెప్పు, చేస్తాను,” అన్నాడు ఆప్యాయంగా.

“యువరాజా! గత ఏడేళ్ళుగా తీరని శిరోవేదనతో బాధపడుతున్నాను. భయంకర మైన ఆ తలనొప్పి కారణంగా ఈ రాజ్యంలోని పాములకు రాజుగా వుండికూడా వాటిని సక్రమంగా అదుపు చేయలేకపోతున్నాను. ఈ విషయంలో నాకు నీ సాయం కావాలి,” అన్నది పాము దీనంగా.

“నేను, ఏం చేయాలో చెప్పు,” అని అడి గాడు రాకుమారుడు.

“మీ రాజ్యానికి దక్షిణంగా ఏడు యోజనాల దూరంలో వేరొక రాజ్యం ఉంది. ఆ రాజ్యాన్నేలే రాజుకు చాలా సుకుమార్రి అయిన కూతురు ఉంది. ఆమె ఏడుమల్లెల బరువే ఉంటుంది. ఆ మల్లెల యువరాణి ఇంతవరకు నవ్వి ఎరుగదు. ఆమె నవ్వితే ఆమె నోటినుంచి మూడు మల్లెపువ్వలు రాలుతాయి. వాటిలో రెండవదాన్ని నేను వాసన చూస్తే నా తలనొప్పి మాయమైపోతుంది. నువ్వు నాకా పువ్వును తెచ్చి ఇచ్చావంటే, రాజ్యంలో పాముల బెడద లేకుండా చేస్తాను,” అన్నది సర్పం.

రాకుమారుడు ఇప్పుడే వెళ్ళి మల్లెల యువరాణిని చూసి, పువ్వులతో తిరిగి వస్తానని సర్పానికి చెప్పాడు. ఈ సంగతిని తన తల్లితండ్రు లకు చెప్పమని భటులద్వారా వర్తమానం పంపి, తాను దక్షిణ దిశగా బయలుదేరాడు.

మార్గమధ్యంలో అతనికి ఒక పెద్దసరస్సు కనిపించింది. సరస్సులో నీళ్ళు చాలా నిర్మలంగా ఉన్నాయి. దప్పిక తీర్చుకుందామని