రాత్రివేళచేతిసంచీలో బట్టలు సర్దుకుని, తండ్రి ధాన్యం అమ్మి దాచిన డబ్బులోంచి కొంచెం తీసుకుని, ఉద్యోగం కోసం రాజధానికి బయల్దేరాడు.

తెల్లవారేసరికి సుబుద్ధి ఒక గ్రామ పాలిమేర ప్రాంతాన్ని చేరుకున్నాడు. ఆ సమయంలో, తాటి చెట్టుపైనుంచి కల్లుముంతతో దిగిన, అతడి ఈడువాడే అయిన ఒక యువకుడు సుబుద్ధిని పలకరించాడు. సుబుద్ధి వాడికేసి చిరాగ్గాచూసి, “సప్తవ్యసనాల్లో ఒకటైనకల్లును తీసే నీకు, నాతో పనేమిటి? నీ దారిన నువ్వు పో,” అన్నాడు.

అందుకు కల్లుగీత యువకుడు నవ్వి, “నా చేతిలోవున్న కల్లుముంతను చూసి అంతగా చీదరించుకోకు. నా పేరు కుశలయ్య. నేను కూడా చదువుకున్నాను. ఉద్యోగం చేస్తే సుఖాలే కాక, ఎంతో గౌరవం

వుంటుందని భావించాను. కానీ, మనిషికి కొన్ని బాధ్యతలున్నాయి. అది తెలుసుకోలేక, ఇంట్లోంచి వెళ్ళిపోయాను. నాకోసం ఏడ్చి ఏడ్చి, నా తల్లిదండ్రులు గుడ్డివాళ్ళయ్యారు. ఆ విషయం తెలుసుకున్న నేను ఇంటికి వచ్చేశాను. ఇప్పుడు వాళ్ళ సంతోషం కన్నా, నాకు వేరే ఏ కోరికా లేదు,” అన్నాడు.

“సరే, తాటిచెట్లెక్కడం, దిగడం, కల్లు కంపు, ఈగల ముసురు-ఇదంతా నీకు ఏమైనా మహదానందం కలిగిస్తున్నదా?” అని అడిగాడు సుబుద్ధి వెటకారంగా.

దానికి యువకుడు ఏమాత్రం నొచ్చుకో కుండా, “నేను కుటుంబ ధర్మాన్ని పాటిస్తు న్నాను, అదే నాకు మహదానందం. నీ అవ సరం నీ తల్లిదండ్రులకుంటే, వెంటనే తిరిగి పో,” అన్నాడు.

ఆ జవాబుకు సుబుద్ధి ఒక క్షణం వెల వెలపోయి, “కుశలయ్యా! నీ మాటలెంతో ప్రబోధాత్మకంగా వున్నాయి. కానీ, కోరికలనేవి వరదప్రవాహం లాంటివి. ప్రస్తుతానికి ఆ ప్రవాహాన్ని అదుపుచేయగల శక్తి నాలో లేదు, వస్తాను!” అంటూ ముందుకు సాగాడు.

ఇప్పుడు సుబుద్ధికి తల్లిదండ్రులుగుర్తుకు రావడంతో, అతడిలో దిగులు మొదలైంది. మధ్యాహ్నం వరకు ప్రయాణం సాగించి, ఆకలి ప్రారంభంకావడంతో, ఒక గ్రామం సమీపంలో వున్నపూరి ఇంటిని సమీపించాడు. ఆ ఇంట్లో నడివయస్కుడొకడున్నాడు. అతడు చుట్టూ చిందరవందరగా పడివున్న ఏవో మూలికల మధ్య సగం నూరిన కల్వం పక్కన కూర్చుని, ఏదో ప్రాచీనగ్రంథంలోకి పరిశీలనగా చూస్తున్నాడు.