ఇదంతా విదేశీయులు ఉండగానే జరిగింది, కుకవాళ్ళపని బొత్తిగా పాడైపోయింది. వాళ్ళు రాజుగారి దర్శనం కోసం వచ్చి, ఈ విషయంగా రాజుగారికొక లేఖ పంపారు. అందులో ఇలాఉంది:

“మహాప్రభూ, మేము మరొకదేశం నుంచి వచ్చిన యాత్రికులం. మీరు చేసిన నిషేధాజ్ఞల మూలాన మాకు ఎవరితోనూ నోరు తెరిచే అవకాశం లేకుండా పోయింది. విదేశస్థులం కావడంచేత ఇదిమాకుచాలా బాధగా ఉన్నది. అయినా, మీరు ఇలాటి నిషేధం పెట్టటానికి తగిన మూలకారణం ఏదో ఉండి ఉంటుంది. దయతలిచి దాన్ని మీరు మాకు తెలిపినట్టుయితే ఇప్పుడేర్పడిన పరిస్థితిని తప్పకుండా చక్కబరచగలమని మనుచేసుకుంటున్నాం.”

ఆ లేఖను చదివిన రాజుగారు విదేశీయులను మెంటనేలోపలికిపిలిపించి, తానుమొదట విన్న భార్యాభర్తుల సంభాషణ గురించి వారికి చెప్పాడు.

“ఆ భార్యాభర్తులు ఏసందర్భంలో అలా మాట్లాడుకున్నారో అది తెలుసుకోవటం అవసరం,” అన్నారు విదేశీయులు.

రాజు మారువేషం వేసుకుని, కొత్తవాళ్ళను వెంటబెట్టుకుని, తిన్నగా భార్యాభర్తులుండే ఇంటికి వెళ్ళాడు. తలుపు తట్టి ఇంటి మగ వాడిని పిలిచి, “నువ్వు ఇటీవల నీ భార్యతో, నీకు అన్నీ తెలుసుననీ, రాజ్యం ఏలటం కూడా తెలుసుననీ అన్న సంగతిగుర్తున్నదా?” అని ప్రశ్నించాడు.

“నా ఇంటిని ఏలటమేనాకుచాతకాలేదు, రాజ్యం ఎక్కడఏలి ఏడుస్తాను? నా భార్యమంట పాడుచేస్తే మాటవరసగా అన్నాను. చాతావాతా గాని మనిషి అస్తమానమూ, ‘నీకేమీ తెలీదు, నీకేమీ తెలీదు,’ అంటుంటే ఎలా ఉంటుంది మీరేచెప్పండి,” అన్నాడు మగవాడు విసుగొ.

“చూశారా, మహాప్రభూ! సామాన్యప్రజలు మాటవరసగా అనే ప్రతిమాటా పట్టించుకుంటే ఎంత ఇబ్బందో? మీకీపాటి చెప్పే మంత్రులైనా లేకపోయారా?” అని విదేశీయులు రాజుతో అన్నారు.

లేదు అన్నట్టురాజు తల అడ్డంగా ఊపాడు. వాళ్ళుమంత్రులుగా పనిచెయ్యటానికి ఒప్పుకున్నారు. తరవాత రాజ్యపాలన సవ్యంగా సాగి పోయింది.