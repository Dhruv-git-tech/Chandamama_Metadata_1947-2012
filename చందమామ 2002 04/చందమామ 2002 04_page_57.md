దొంగ దామోదరుడు

కోసలరాజ్యంలోని ఒకనగరంలో, దామోదరు డనే దొంగ వుండేవాడు. వాడు యువకుడు. దొంగతనాలు చేయడంలో గొప్పనేర్పరి. ఎటు వంటి ఇంటి తాళాన్నయినా అవలీలగా తెరవ గలిగేవాడు. ఏమాత్రం చప్పుడు కాకుండా పిల్లిలా పాంచి నడవడం, ఎంతటి చీకటిలోనూ, ఏ వస్తువు ఎక్కడ వున్నదో గుర్తించగలగడం వాడి ప్రత్యేకత.

అంత చిన్నవయసులోనే చోరకళలో వాడు కనబరిచే నైపుణ్యం చూసి, దొంగల ముఠాలో ఆడపిల్లలున్న తండ్రులు మా అమ్మాయిని పెళ్ళాడమంటూ అడిగేవారు. దానికి వాడు, “రాజుగారి ఖజానా కొల్లగొట్టాలన్నది, నా ప్రతిజ్ఞ! అది నెరవేరేవరకూ, ఈ పెళ్ళిసంగ తులు నా దగ్గర తేకండి,” అనేవాడు.

దామోదరుడు కలిసి తిరిగే దొంగల గుంపులో సూరనందుడనే ముఖ్యుడొకడు ఉండేవాడు. ఒకసారి వాడు, ఈ సూరనందుడి కూతురు గౌరి అనేదాన్ని చూడడం జరిగింది.

ఆ పిల్ల చక్కనిచుక్క అందాలభరిణ. దొంగల గుంపులో అంత అందగత్తె అయిన ఆడపిల్ల మరొకతె లేదు.

దామోదరుడికి గౌరిని పెళ్ళాడాలన్న బల మైన కోరిక కలిగింది. రాజుగారి ఖజానా కొల్ల గొట్టడం అంత త్వరలో అయ్యేపనికాదు! ఈ లోపల గౌరిని మరెవడైనా పెళ్ళాడేయ వచ్చు- అనుకుని, ఒకనాడు వాడు గౌరి తండ్రిని చూడబోయాడు.

సూరనందుడు, వాణ్ణి వచ్చిన పనేమిటని అడిగేలోపలే, దామోదరుడు అతడికి నమ్మ స్కారం చేసి, “నా పేరు దామోదరుడు...” అంటూ ఏదో చెప్పబోయాడు.

సూరనందుడు నవ్వి, “నీ పేరు దామోద రుడనీ, ఈ వయసుకే చోరవిద్యలో ఆరితేరిన వాడివనీ-ఒక్క రాజభటులకు తప్ప, మిగతా వాళ్ళందరికీ తెలిసిందే. సరే, ఇంతకూ ఈ పేదవాడింటికి ఎందుకువచ్చినట్టు?” అని అడిగాడు.