సత్యకీర్తి అనే రాజు కథ చెబుతాను, శ్రమ తెలియకుండా, విను,” అంటూ ఇలా చెప్పుసాగాడు:

పూర్వం వరాథిదేశాన్ని సత్యకీర్తి అనే మహారాజుపరిపాలించోడు. అతడు ధర్మాధర్మ విచక్షణాశిలిగా పేరుబడ్డాడు. ప్రజలు సర్వ సౌఖ్యాలూ అనుభవిస్తూ, శాంతియుత సహజీవనం చేసేవారు. ఇలా కాలంగడిచి సత్యకీర్తి వృద్ధుడయ్యాడు. రాజ్యవిషయాల్లో ఆయనకు ఆసక్తి సన్నగిల్లింది. శరీరం విశ్రాంతిని కోరుకోవటం ప్రారంభించింది. ఇదంతా గమనించిన మహారాజు, తానిక రాజ్యవ్యవహారాల నుంచి నెమ్మదిగా తప్పుకోవటం ఉత్తమమని భావించాడు.

సత్యకీర్తికి నలుగురు కొడుకులు. నలుగురూ వీరులూ, విద్యావంతులూ, బుద్ధిమంతులే. అందుచేత అతడు మంత్రి సామంతులతో యోచించి, పెద్దకొడుకు రామభద్రుడికి

పట్టాభిషేకం చేసి రాజ్యపరిపాలనా బాధ్యత అప్పగించాడు.

మహారాణీ అంతకు రెండు సంవత్సరాల క్రితమే స్వర్గస్థానిరాలవటం వల్ల, గృహస్థాశ్రమంలో ఒంటరి అయిన సత్యకీర్తి, కాలక్షేపం కోసం వయోధర్మంగా పురాణేతిహాసాలనూ, భక్తి మార్గాన్నీ అనుసరించటం మంచిదని భావించాడు. అలా కొన్నాళ్ళు గడిచేసరికి సత్యకీర్తికి, తాను భక్తిమార్గంలో మనసును పూర్తిగా నిమగ్నం చెయ్యలేకపోతున్నాననే చింత బాధించటం ప్రారంభించింది. ఆయన బాగా ఆలోచించి, తాను గృహస్థజీవితానికి దూరమై, ఏ సాధుసన్యాసుల సాంగత్యంలోనో ఆశ్రమజీవితం గడపటం ముక్తికి దగ్గరిమార్గం అనుకున్నాడు. ఈ తన మనోగతాన్ని నిత్యం తన వద్దకు వచ్చి వెళుతున్న బృహస్పతిభట్టు అనే పండితుడికి వివరించి, ఆయన అభిప్రాయం అడిగాడు.

నడివయసు దాటిన బృహస్పతిభట్టు, సత్యకీర్తి ఆలోచన విని పరమానందం చెంది, “దివ్యమైన ఆలోచన చేశారు, ప్రభూ! ప్రాపం చిక లంపటాలకు ఆమడదూరంలో వుండే సాధుసన్యాసుల సాంగత్యం, ఆధ్యాత్మికతకూ, జీవన్ముక్తికీ అసలు సిసలైన మార్గు,” అన్నాడు.

సత్యకీర్తి కొద్దిసేపు మౌనంగాపుండి, “నిజమే! కాని, పుట్టినదాదిగా ఆహారశయ్యాది సుఖాలకు అలవాటుపడిన జీవితం మాది. అందు చేత, కరోరమైన ఆశ్రమజీవితాన్ని గడపగలనా అన్న సందేహం నన్ను పీడిస్తున్నది,” అన్నాడు.

ఆ మాటలకు బృహస్పతిభట్టు చిన్నగా నవ్వి, “అటువంటి భయం అనవసరం, ప్రభూ! మొదటి కొద్దిరోజులు క్షుంగా అని పించినా, తర్వాత తమకు అదే అలవాటవు తుందని, నా గట్టినమ్మకం,” అన్నాడు.