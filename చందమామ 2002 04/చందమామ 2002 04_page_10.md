# మాయాసరోవరం

## 3

[జయశీలుడు అపూర్వ సాహసం ప్రదర్శించి సేనాని కొడుకు మంగళవర్మను, పులులబారినుంచి కాపాడాడు. అమితానందం చెందిన కనకాక్షరాజు అతణ్ణిచాలా మెచ్చుకుని, మంత్రి సలహాపై, అతడికి ఉద్యోగం ఇచ్చాడు. మంత్రి, జయశీలుడికి రాజకీర్యం గురించి చెప్పుతున్న సమయంలో, ఒకసేవకుడు విరిగిన కత్తినీ, ఒక ముత్యాలహారాన్నీ తీసుకుని అక్కడికి వచ్చాడు. - తరవాత]

కుకాక్షరాజు, మంత్రి ధర్మమిత్రుడూ సేవకుడు తెచ్చిన విరిగిన కత్తినీ, ముత్యాలహారాన్నీ చూసి చాలా ఆశ్చర్యం చెందారు. మంత్రి ముత్యాల హారాన్ని పరీక్షించి చూసి, “మహారాజా, ఈహారం యువరాణీదే అయివుంటుందా? అలాగే ఈ విరిగిన కత్తి యువరాజుదై ఉండదు కదా?” అన్నాడు.

రాజు వాటిని పరీక్షించి చూసి, “ఇవి యువ రాజు, యువరాణీ అరణ్యంలో కనబడకుండా పోయిన చెట్టుదగిరి దొరికినవని చెప్పకపోతే,

ఇవి వాళ్ళవే కావచ్చన్న అనుమానం కూడా నాక్కలిగేది కాదు,” అన్నాడు.

“నిజమే, మహారాజా! యువరాణిగారి ప్రధాన చెలికత్తె మల్లికను పిలిపిస్తే, ఈ కత్తి మాటకేంగాని, కీసం ముత్యాలహారాన్నయినా గుర్తించగలదు,” అన్నాడు మంత్రి ధర్మమిత్రుడు.

రాజు చెప్పగానే సేవకుల్లో ఒకడు వెళ్ళి, మల్లికను అక్కడికి తీసుకువచ్చాడు. మల్లిక తన యజమానురాలు కనబడకుండా పోయి