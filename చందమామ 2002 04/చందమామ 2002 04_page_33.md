హాస్యచతురులు : బీర్బల్

అక్బర్ చక్రవర్తి ప్రజల సంక్షేమం కోసం ఎన్నో సంస్కరణలను అమలుచేశాడు. అయినా, ఆయనను కొంతకాలంగా ఒక అనుమానం పీడించసాగింది. తన ప్రజలలో నిజంగానే నిజాయితీపరులు ఎంతమంది? అన్నదే ఆ అనుమానం. తన అనుమానాన్ని ఆయన ఒకనాడు బీర్బల్ దగ్గర వ్యక్తం చేశాడు.

బీర్బల్ కొంత సేపు తీవ్రంగా ఆలోచించిన తరవాత, “అదెంతపని? సులభంగా కను గొనవచ్చు షాహెన్షా! ‘పేద ప్రజలకు విందు ఏర్పాటు చేస్తున్నాం. అందువల్ల ఇంటికి ఒక చిన్న కడిపెడు పాలు ఇవ్వాలి!’ అని మొదట ఒక చాటింపు వేయించండి,” అన్నాడు.

“అయినా, దానిద్వారా ఎవరు నిజాయితీ పరులు, ఎవరు కారు అన్న విషయం ఎలా తెలుస్తుంది?” అని అడిగాడు చక్రవర్తి అనుమానంగా. “ప్రభూ! దయచేసి నేను చెప్పినట్టు చాటింపు వేయించండి. సమాధానం దానంతట అదే వస్తుంది,” అన్నాడు బీర్బల్.

“ఫలానారోజు రాజభవనం ముందు పెద్ద పాత్ర ఉంచబడుతుంది. ఇంటికొకరు వచ్చి కడిపెడు పాలు అందులో పోయాలి,” అని చాటింపు వేయించమని రాజు ఆజ్ఞాపించాడు. చాటింపు జరిగింది.