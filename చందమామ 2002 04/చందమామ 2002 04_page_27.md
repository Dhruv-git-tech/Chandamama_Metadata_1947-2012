ప్రయత్నంలో యజమానినే చంపేసిన కోతి కథమీకు తెలియదా? రెండు హంసలు ఆకాశ మార్గాన తీసుకువెళుతూన్న కర్రను కరుచు కునివున్న తాబేలు, అనవసరంగా నోరు తెరిచి మాట్లాడి ప్రాణాలు పోగొట్టుకున్న వైనం మీకు తెలుసుకదా? అదేవిధంగా సింహం బారినుంచి తమను కాపాడుకోవడం ఎలాగో తెలియకుండానే, చనిపోయిన సింహానికి ప్రాణం పోసినముగ్గురు మిత్రుల కథకూడా మీకు తెలిసిందే కదా?” అన్నాడు దేవనాథుడు.

“తెలుసుగాని, అవన్నీ పంచతంత్ర కథలేనా?” అని అడిగాడు సందీపుడు.

“అవును. సరే, అందులో నుంచి చాలా చిన్నకథ ఒకటి చెబుతాను. కథ చిన్నదే అయినా అందులోని సందేశం చాలా గొప్పది. ప్రస్తుతపరిస్థితుల్లో మరీ విలువైనుని చెప్పాలి. రెండుతలల పాములు, దూడలు; అప్పుడ ప్పుడూ పిల్లలు కూడా పుట్టారని పత్రికలలో చదువుతూ ఉంటారు కదా! పంచతంత్రంలో రెండుతలల పక్షి కథ ఒకటి ఉంది. ఆ పక్షి

ఒకే శరీరానికి రెండు తలలు. రెండు తలలు రెండు దిక్కులకేసి చూస్తూంటాయి. అంటే ఒకటి ఉత్తరంకేసి చూస్తూంటే రెండవది దక్షిణం కేసి చూస్తూ ఉంటుంది. ఒక రోజు ఒకతల శుఖంలో ఉన్న అమృతాన్ని చూసింది. రెండవ తల తనకూ అందులో భాగం కావాలన్నది. అయితే మొదటి తల ఇవ్వలేదు. అంతే, రెండవ తలకు విషం కనిపించడంతో వెంటనే తాగేసింది. రెండు తలలూ ఒకే శరీరానికి చెందినవి కావడంతో రెండు తలల పక్షి చచ్చిపోయింది!” అని చెప్పి దేవనాథుడు పిల్లలకేసి భావగర్భితంగా చూశాడు.

“మాకు అర్థమయింది తాతయ్యా! మానవజాతి సమస్తం ఒకే ఒక భూప్రపంచా నికి చెందినది. భూమి మీది ఏ ఒక్క దేశం అనాలోచితంగా దుందుడుకు చర్యకు పాల్పడినా, అది భూమికుంతటికీ ఘోరాపాయంగా పరిణమిస్తుంది. అదీ ప్రస్తుత పరిస్థితి!” అన్నాడు సందీపుడు.

ప్రాఫెసర్ దేవనాథుడు ఆ మాటకు తృప్తిగా నవ్వాడు. - (ఇంకావుంది)