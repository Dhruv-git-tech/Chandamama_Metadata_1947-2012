న్నారు. నగరంలో ఆశాంతి హెచ్చింది," అన్నది దాసి.

ఈ మాట విని సుల్తానా కంపించి పొయింది. వడ్డీవ్యాపారం ప్రజోపయోగ మయినదనీ, దానిపల్ల అటు ప్రజలకూ, ఇటు ప్రభుత్వానికి లాభం ఉంటుందని సుల్తానుతో బాటు ఆమె కూడా నమ్మింది. కాని తీరా చూస్తే వడ్డీవ్యాపారం చాలా భయంకరమైనదిగా కనబడింది.

ఆమె సుల్తానుతో ఈ మాట అంటే సుల్తాను ఒప్పుకోలేదు. "వడ్డీ వ్యాపార స్థులు అదిగే వడ్డీకి ఇష్టపడినవారే అప్పుచెయ్యాలి. అప్పు తీసుకుని చెల్లించక పోవటం చట్టాన్ని ధిక్కరించటమవుతుంది," అన్నాడు సుల్తాను.

" అలా అయితే, నేను కూడా వడ్డీ వ్యాపారం చేస్తాను. వెయ్యి దీనారాలు ఇప్పించండి. నేను కూడా అందరిలాగే పన్ను చెల్లిస్తాను. అది మీ ఖర్చులకు పనికి వస్తుంది," అన్నది సుల్తానా.

సుల్తాను యిందుకు సంతోషంగా అంగీకరించాడు.

సుల్తానా పడ్డీ వ్యాపారం చేస్తున్నట్టు దివాణంలో అందరికీ తెలిసిపోయింది. ఒక రాజభవన రక్తకుడు అవసరం వచ్చి సుల్తానా వద్ద సూరు దీనారాలు అప్పు తీసుకుని, యాభై దీనారాలు వడ్డీ కంద

ఇయ్యటానికి ఒప్పుకు న్నాడు. అలాగే మరొక దళాధిపతి, ఆమె వద్ద రెండు వందల దీనారాలు అప్పు తీసుకుని, యాభై దీనారాలు వడ్డీ కంద యియ్యాటానికి ఒప్పుకున్నాడు. చివరకు వజీరు కూడా సుల్తానా వద్ద అయిదు వందల దీనారాలు అప్పుచేసి, నూరు దీనారాలు వడ్డీ కంద ఇస్తానన్నాడు.

కొంతకాలం గడిచింది. ఒకరోజు సుల్తాను నగర సంచారానికి ఒంటరిగా బయలుదేరి, నగరమంతా తిరిగి, ఊరి చివరకు వెళ్ళేసరికి అతనికి ఆకలి అమితంగా పుట్టుకొచ్చింది. సమీపంలో అతనికి ఒక పేదవాడి ఇల్లు కనిపించింది.