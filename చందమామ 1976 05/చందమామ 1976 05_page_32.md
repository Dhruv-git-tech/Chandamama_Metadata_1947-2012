కనిపించినా, ఆ మనిషిని తన ఊరి జమీందారు దగ్గిరికి తీసుకుపోవటం సాధ్యం కాదు. అందుచేత రంగడు తన తిరుగుడు కట్టిపెట్టి, ఒక కొత్త ఊళ్ళో వాళ్ళకూ, వీళ్ళకూ పనులు చేస్తూ, జీవితం గడపసాగాడు.

ఇలా ఇరవై ఏళ్ళు గడిచాయి. రంగడి జీవితంలో ఏ మార్పు లేదు. ఒకసారి వాడికి తన పాత గ్రామం చూడాలని పించింది. వాడు చాలా శ్రమపడి అక్కడికి చేరుకున్నాడు. ఇరవై సంవత్సరాలలో ఊరు చాలా మారింది. రంగణ్ణి ఒక్కరూ గుర్తించలేదు. ప్రజలూ మారిపోయారు.

పాత జమీందారు బతికి ఉంటే తాను ఇప్పుడు నూరు వరహాలు సులువుగా సంపాదించవచ్చు. కాని ఆయన పోయాడనీ, ఆయన కొడుకు కొత్త జమీందారు అయాడనీ రంగడికి తెలిసింది.

రంగడు కొత్త జమీందారు వద్దకు వెళ్ళి. తన కథ అంతా చెప్పుకుని, “ఇప్పుడు ఊళ్ళో నన్ను ఎవరూ ఎరగరు. రోజుకు మనిషికి నూరు వరహాల చొప్పున ఇప్పించి, మీ తండ్రిగారి మాట నిల బెట్టండి,” అన్నాడు.

జమీందారు కొడుకు నవ్వి, “నువు ఎవరో నే నెరగను. నిన్ను గురించి మా తండ్రిగారు ఎన్నడూ నాతో అనలేదు. కానీ, మా తండ్రిగారి లాగే నేనూ దాన కర్ణుణ్ణి. అందుచేత, ఒక షరతు పాటిస్తే నీకు దానం ఇయ్యగలను. ఏ రోజైనా