విలు విద్యలోనూ, కత్తి సాములోనూ ఆమె అందరినీ మించిపోయింది. చంద్రగిరి రాజ్యంలో ఆమెను ఆ విద్యలలో ఓడించగల వాళ్ళు ఒక్కరు కూడా లేకపోయారు. అంత చిన్న వయసులోనే ఆమె తండ్రి వెంట రెండు, మూడుసార్లు యుద్ధాలు చేసి, అసాధారణమైన ధైర్యసాహసాలు ప్రదర్శించి, తండ్రికి విజయం చేకూర్చుంది. యుద్ధరంగంలో ఆమె అమిత భయంకరమైనది, అయినా అందానికి అప్పరస.

సువర్ణకుమార్తికి వివాహమాడే వయసు వచ్చింది. తన కుమార్తెకు సరి అయిన వీరుడే భర్త కావాలన్న ఉద్దేశంతో రవిపర్మ, ఆమెను యుద్ధ విద్యలలో

గెలిచిన వాడికే ఆమెనిచ్చి పెళ్ళిచేస్తాననీ, ఫలానా రోజున పోటీ జరుగుతుందని చుట్టుపక్కల దేశాలన్నిటా చాటింపు వేయించాడు.

నిజానికి ఆమెను పెళ్ళాడటానికి ఎందరో రాజకుమారులు సిద్ధంగానే ఉన్నారు. ఆమెను పెళ్ళాడిన వారికి చంద్రగిరి రాజ్యం కూడా వస్తుంది. అయి నప్పటికీ పోటీ ఏర్పాటైన రోజుకు ఒక్క రాజకుమారుడు కూడా రాలేదు. ఈ కొత్త రకం స్వయంవరం చూడటానికి అనేక దేశాలప్రజలు మాత్రం తండోప తండాలుగా వచ్చారు.

రాజకుమార్తె పోటీకి సిద్ధమై నిలబడింది. కాని అంతమంది జనంలో