చంద్రయ్య రెడ్డిగారి తోటపని చూసే
వాడు. రెడ్డిగారి తోటలో అన్నిరకాల
కూరగాయలూ పండేవి.

చంద్రయ్య భార్య రంగమ్మ ఒకనాడు
పారుగింటి పుల్లమ్మ వడియాలు పెట్టుతూ
ఉండటం చూసింది. తాను కూడా
వడియాలు పెట్టాలని ఆమెకు అని
పించింది. గుమ్మడికాయ కొనాలంటే
ఎంతో ఖరీదు. రెడ్డిగారి తోటలో చాలా
కాయలున్నాయి. అక్కడి నుంచి చీకటి
మాటున ఒక కాయ తెచ్చుకుంటే
ఆయన చూడవచ్చాడా ఏమిటి?

ఇలా అనుకుని రంగమ్మ తన
మొగుడికి భోజనం పెడుతూ, ' ' నాకు
వడియాలు తినాలనిపిస్తున్నది. రేపు
చీకటితోనే లేచివెళ్ళి, రెడ్డిగారి తోటలో
నుంచి ఒక గుమ్మడికాయ కోసి, బండిలో
వేసుకుని, రహస్యంగా ఇంటికి తీసుకురా.

ఇంతలో రెడ్డిగారి కొంప కూరిపోదులే, ' '
అన్నది.

' ' నీకేమన్నా మతిపోయిందా ? అలాటి
పాడుపనులు నా ఇంటా పంటా లేవు.
ఇంతలో తొందరేమొచ్చింది ? ఇంకా
రెడ్డిగారే గుమ్మడికాయ తినలేదు. వాటిని
కోసినప్పుడు ఆయన రెండు నాకు
ఇయ్యనే ఇస్తాడు, ' ' అన్నాడు చంద్రయ్య.

రంగమ్మ కళ్ళు ఒత్తుకుని, ' ' నోరు
తెరిచి అడిగినందుకు బాగా చెప్పావులే !
ఒక్కకాయ భాగ్యానికి తోటంతా కోసిన
దాకా ఆగాలా ? నువ్వు చీకటి మాటున
కాయ కోయటం, రెడ్డిగారు చూడ
వచ్చారా? ఒక్కకాయ కోసుకు వస్తే
ఏం కొంప ముణుగుతుంది ? ' ' అన్నది.

చంద్రయ్య ఎన్నివిధాల చెప్పినా
వినక, రంగమ్మ పంతంపట్టి, చివరకు
అతని చేత సరే ననిపించింది.