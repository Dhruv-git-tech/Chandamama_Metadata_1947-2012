వాడు రాముడితో, '' రాముడా, దూతను చంపవచ్చునా ? ఈ వానరులు నన్ను చంపేస్తున్నారు. వద్దని చెప్పు,'' అన్నాడు.

రాముడు వానరులను వారించాడు. శుక్రుడు రెక్కలు విదిల్చి. ఆకాశంలోకి ఎగిరి, '' సుగ్రీవా, రావణుడితో ఏం చెప్ప మంటావు ? '' అని అడిగాడు.

సుగ్రీవుడు రావణుడితో తన మాటగా ఇలా చెప్పమని శుక్రుడితో అన్నాడు:

'' నువు నాకు స్నేహితుడివి కావు. నువు నాకు ఎలాటి ఉపకారమూ చేసి ఉండలేదు. పై పెచ్చు నా స్నేహితుడైన రాముడికి శత్రువువు. నా శత్రువైన వారికి మిత్రుడివి. ఈ రెండు విధాలా నాకు

శత్రువువు. వారి చచ్చినట్టు నువూ చస్తావు. నేను నిన్నూ, నీ కొడుకులనూ, బంధువులనూ, దాయాదులనూ చంపే స్తాను. త్వరలోనే మహాసేనతో లంకకు వచ్చి. దాన్ని నిర్మూలిస్తాను. రాముడి బారినుంచి నిన్ను దేవేంద్రాదులు కూడా రక్తించలేరు. సీతను అపహరించటం గొప్ప కాదు. రామలక్ష్మణులకు భయపడి, వాళ్ళు లేని సమయంలో ఆ పనిచేశావు. వాళ్ళ చేతిలో నీకు చావు మూడింది.）

ఈ సందేశంతో శుక్రుడు వెళ్ళిపోకుండా అంగదుడు అడ్డుతగిలి, సుగ్రీవుడితో, '' వీడు దూత కాడు, రావణుడి వేగుల వాడులాగున్నాడు. మన సేనలను పరిశీలిస్తున్నాడు, '' అన్నాడు.

వెంటనే సుగ్రీవుడు శుక్రుణ్ణి పట్టుకో మని వానరులను ఆజ్ఞాపించాడు. శుక్రుడు మళ్ళీ వానరులకు చికికి, '' అయ్యో, నా రెక్కలు విరిచారు. కళ్ళు పీకు తున్నారు, '' అని అక్రోశించేసరికి, రాముడు అడ్డుపడి, వాణ్ణి వానరుల బారినుంచి విడిపించాడు.

తరవాత రాముడు సముద్రతిరాన దర్భలు పరిచి, సముద్రానికి నమస్కారం చేసి, చెయ్యి తల కింద పెట్టుకుని దర్భల మీద పడుకున్నాడు. అతని ముఖం సముద్రం కేసి ఉన్నది. అతను అలా