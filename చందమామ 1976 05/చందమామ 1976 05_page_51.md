పూర్వుడైన సగరుడు సముద్రానికి ఎంతో మేలు చేశాడు కనక, సముద్రుడు రామ కార్యానికి అన్నివిధాలా సహాయ పడతాడు," అన్నాడు.

సుగ్రీవుడు రామ లక్ష్మణులున్న చోటికి వచ్చి, విభీషణుడు చెప్పిన మాట చెప్పాడు. రాముడు విభీషణుడి సలహాతో తృప్తిపడి, సుగ్రీవుణ్ణి, లక్ష్మణుణ్ణి వాళ్ళ అభిప్రాయం అడిగాడు. వాళ్ళు కూడా విభీషణుడి అభిప్రాయాన్ని బలపరిచారు.

అప్పుడు రాముడు సముద్రతీరాన దర్భలు పరిచి, వాటి పైన పడుకున్నాడు.

ఇదే సమయంలో రావణుడి చారుడైన శార్దూలుడు అనే రాకుసుడు నచ్చి, వానర

సేన అంతా కలయజూసి వెళ్ళి, రావణుడితో ఇలా చెప్పాడు:

“వానర భల్లూక సేన మరో సముద్రం లాగున్నది. రామలక్ష్మణులు ఉత్తమా యుధాలు ధరించి, సీత కోసం రావటానికి సిద్ధంగా ఉన్నారు. వాళ్ళు సముద్రం దగ్గిర విడిసి ఉన్నారు. నేను పై పైన చూసి వచ్చాను. వివరంగా చూసి రావటానికి వివరినైనా పంపు.”

రావణుడు శుకుడు అనే రాకుసుడితో, సుగ్రీవుడితో ఇలా చెప్పమన్నాడు:

సుగ్రీవుడా, నేను రాముడి భార్యను తీసుకురావటానికి, వానర రాజువైన నీకూ ఏమిటి సంబంధం? ఏమి లేదు! నువు బుద్ధిమంతుడివి. బాగా ఆలోచించుకుని, కిష్కింధకు తిరిగి వెళ్ళు. దేవతలూ, గంధర్వులూ ప్రవేశించలేని లంకానగ రాన్ని వానరులు ప్రవేశిస్తారన్నది వట్టి మాట.”

శుకుడు రావణుడి సందేశాన్ని విని, పక్తి రూపం ధరించి, వానర సేనలున్న ఉత్తర తీరానికి చేరాడు: వాడు సుగ్రీవుడికి ఎగువగా ఆకాశంలోనే ఉండి. రావణుడు చెప్పమన్న మాటలు చెప్పాడు.

అలా మాట్లాడే శుకుణ్ణి చంపేదామని వేగంగా కొందరు వానరులు ఆకాశంలోకి లేచి, శుకుణ్ణి పట్టుకుని నేలకేసి కొట్టారు,

చంద్రమామ