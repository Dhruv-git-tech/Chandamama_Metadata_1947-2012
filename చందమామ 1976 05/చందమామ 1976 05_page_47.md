రాజు కంసాలిని పిలిపించి, “నిన్న రాత్రి మీ ఇంట దొంగతనం ఏమైనా జరిగిందా ?” అని అడిగాడు.

“దొంగతనమా? లేదు. ప్రభూ! నా యింట ఏవస్తువూ పోలేదు,” అన్నాడు కంసాలి ఆశ్చర్యపడుతూ.

ఆనందుడికి ఆశ్చర్యం వేసింది. ఒక వేళ దొంగ ఏ దొంగతనమూ చెయ్యక ముందే తనకు దొరికాడే మోనని వాడు అనుకున్నాడు.

ఇంతలో సభలోకి ఇద్దరు భటులు అఘోరకుణ్ణి పెడరెక్కలు విరిచి కట్టి తెచ్చారు. వాళ్ళు తాము తెచ్చిన ఒక మూటను రాజు ముందు ఉంచి, “ప్రభూ, ఈ దుర్మార్గుడు కొన్ని కుద్రశక్తులతో ప్రజలను మోసగించి, భయపెట్టి డబ్బు సంపాదిస్తూ వస్తున్నాడు. వీడి మీద మొదటి నుంచీ కన్నువేసి ఉంచాం. ఇప్పుడు వీడు ఈ ఖరీదైన నగలను అమ్మబోతూ ఉంటే, పట్టుకు వచ్చాం,” అన్నారు.

రాజు మూట విప్పి నగలను చూసి, “ఇవి మన యువరాణి ఆభరణాలు! నెల క్రితం ఎవరో వీటిని దొంగిలించారు. ఇవి నీకు ఎలా వచ్చాయి చెప్పు?” అని మంత్రవేత్తను గద్దించాడు.

ఆ నగలను చూసి ఆనందుడు గతుక్కు మన్నాడు.

అఘోరకుడు వణికి పోతూ, తాను దొంగతో లాలూచిపడి ఆ నగల మూటను తాను దాచినట్టు చెప్పాడు. దొంగ తాను వాటిని కంసాలి ఇంట దొంగిలించినట్టు ఒప్పుకున్నాడు.

కంసాలి వణికి పోతూ, “ఆ నగలు మా ఇంట ఉండిన మాట నిజమే కాని, వాటిని నేను దొంగిలించలేదు. అనందుడే వాటిని తెచ్చి, అమ్మి పెట్టమని నా చేతికి ఇచ్చాడు,” అన్నాడు.

ఆనందుడూ, దొంగా, మంత్రవేత్తా, కంసాలీ అందరూ దొంగలే నని తేలింది. రాజు ఆప్పటికప్పుడే నలుగురినీ కారా గారానికి పంపేశాడు.