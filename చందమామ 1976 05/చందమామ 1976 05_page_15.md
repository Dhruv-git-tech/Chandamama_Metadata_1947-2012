పోయిన వాళ్లెవరో తెలుసుకునేందుకు, ఏవైనా ఆధారాలు దొరుకుతవేమో అనే కదా? ఆ సంగతి త్వరగా తెలుసుకో, ' ' అన్నాడు.

‘‘ఒరే, భీమన్నా! అ హారం, కత్తి నీ కెక్కడ దొరికినై? నువ్వనే ఆ మొసలి పిశాచి అరణ్యంలో నీ కెక్కడ తటస్థ పడింది? ఆ వివరా లేవో చెప్పు, ’’ అన్నాడు సిద్ధసాధకుడు.

బోయవాడు ఒకసారి గొంతు సవరించుకుని, ' 'దొరా, యీ రోజు చీకటివేళ నేను, విల్లంబులు తీసుకుని వేటకు బయలుదేరాను. ఆ కనబడే మద్దిచెట్టు కొమ్మల్లోంచి అడవి కోడిపుంజు కూత్త వెయ్యటం వినిపించింది. నేను నక్షుతూ వచ్చి దాన్ని బాణంతో కొట్టాను. కాని బాణం దానికి ఆయువుపట్టున తగల్లేదు; రెక్కలో గుచ్చుకున్నది. పుంజు పెద్దగా అరుస్తూ పైకి లేచి, బాణం అడ్డుపడగా, ఎగరలేక ఆ కనబడే పాదలో పడి పోయింది.'' అన్నాడు.

జయశీలుడు, బోయవాడి మాటలకు అడ్డొచ్చి, ' 'ఏదీ, నువ్వనే ఆ పాద ఏదో చూపించు! త్వరగా పద. యిక్కడ చాలా ముళ్ళ పాదలున్నవి గదా, ' ' అన్నాడు.

బోయవాడు, జయశీలుణ్ణీ, సిద్ధసాధకుణ్ణీ గుబురుగా వున్న ఒక రేగుపాద దగ్గిరకు తీసుకుపొయాడు. జయశీలుడు, బోయవాణ్ణి, ' 'ఈ పాదలోనేనా, నీకు ముత్యాలహారం, విరిగిన కత్తి దొరికింది? " అని అడిగాడు.

‘‘అవును, దొరా !’’ అన్నాడు బోయవాడు భయపడిపోతూ.

బోయవాడు మాట పూర్తిచేసే లోపలే సిద్ధసాధకుడు వంగి పాదలోకి చూస్తున్న వాడల్లా ఎగిరి గంతేసి, ' 'జయశీలా! మహారణ్యం మధ్యలోని, ముళ్ళ రేగు పాదలో, పురాతన తాళపత్ర గ్రంథం! జై, మహాకాళా !’’ అంటూ పాదలో నుంచి, ఒక చిన్న తాళపత్రాల కట్టను బైటికి లాగాడు.

—(ఇంకావుంది)