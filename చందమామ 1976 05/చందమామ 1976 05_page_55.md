అంత లో సముద్ర మధ్యంలో సముద్రుడు కనిపించాడు. అతడి శరీరం వైడూర్యకాంతి కలిగి ఉన్నది. అతను దివ్యపుష్పమాలికలు ధరించి, బంగారు ఆభరణాలు అలంకరించుకుని, గంగా, సింధు మొదలైన నదులను వెంటబెట్టుకుని సాక్షయాక్షరించాడు.

సముద్రుడు రాముడి వద్దకు వచ్చి, చేతులు జోడించి, ‘‘రామా! లోతూ, గాంభీర్యమూ నా సహజ గుణాలు. నా జలాన్ని స్తభించటం నాకు శక్యం కాదు. నా చేతిలో ఉన్నదేమంటే, నీ సేన నన్ను దాటేదాకా సముద్రప్రాణుల వల్ల మీకు ఎలాటి భయమూ లేకుండా నేను చూడగలను,’’ అన్నాడు.

‘‘అలా అయితే ఈ ఎక్కుపెట్టిన బాణాన్ని ఎక్కడ ప్రయోగించను?’’ అని రాముడు సముద్రుణ్ణి అడిగాడు.

‘‘ఇటు ఉత్తరంగా ఒక ప్రదేశం ఉన్నది. అక్కడ ఆధీరులనే పాపాత్ములు ఉండి, పాపకార్యాలు చేస్తున్నారు.

నీ బాణాన్ని వారిపైన ప్రయోగించి, సర్వ నాశనం చెయ్యి.’’ అన్నాడు సముద్రుడు రాముడితో.

రాముడు సముద్రుడు చెప్పినట్టే చేశాడు. అది పడినచోటు సర్వనాశన మయిపోయింది. బాణుం పడినచోట పాతాళజలం పైకి వచ్చింది. దానికి ప్రణకూప మని పేరు.

తరవాత సముద్రుడు రాముడితో, ‘‘నలుడు అనే వానరుఢు విశ్వకర్మ కొడుకు. ఇతను సముద్రం మీద సేతువు కట్టుతాడు. ఆ సేతువు నీటిలో ముణిగి పోకుండా నేను చూస్తాను,’’ అని చెప్పి అంతర్ధానమయాడు.

నలుడు రాముడితో తాను విశ్వకర్మ కొడుకునేననీ, విశ్వకర్మ నుంచి వరాలు పొందాననీ, సేతువు కట్టటం తనకు సాధ్యమేననీ, కావాలంటే వానరులు అప్పటికప్పుడే సేతువును కట్టటం కాలయాపన చెయ్యకుండా ప్రారంభించ వచ్చుననీ అన్నాడు.