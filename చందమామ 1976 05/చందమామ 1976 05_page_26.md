"నువు నిజంగా, కలలో చెప్పినట్టు చెయ్యబోతున్నావా, అమ్మా?" అని మోతీలాల్ అడిగాడు.

"అవును, నాయనా! నిజంగానే చేసి చూస్తాను," అన్నది తల్లి.

"పేక ముక్కలు ఇప్పుడి య్యను. మధ్యాన్నం నుంచి తీసుకో నా పేకాట మాన్పించటానికి ఇదో వంక!" అన్నాడు మోతీలాల్.

అతను మధ్యాన్నం ఇంటికి తిరిగి వచ్చి, పేకముక్కలను బల్ల మీద పెట్టి, స్నానానికి వెళ్ళాడు. స్నానం చేసి, భోజనం చేసి, అతను నిద్రపోయాడు.

చీకటి వడే వేళకు తల్లి వచ్చి, మోతీ లాల్‌ను లేపి, ప్రయోగం చెయ్యబోతున్నా

నన్నది. శివానీ వచ్చి, "ఏమిటో అంతా అత్తయ్య పిచ్చి!" అని న వ్వింది. భార్యా భర్తలు మొహాలు చూసుకుని నవ్వుకున్నారు.

మోతీలాల్ లేచి, బల్ల మీద ఉన్న పేక ముక్కలను పోగుచేసి, తల్లికి ఇచ్చాడు. ఆమె ఒక బుద్దిలో గంగా జలం తెచ్చి, వాటి మీద చల్లి, వాటిని కొత్త గుడ్డలో కట్టి, ముక్కలను కుదిలించి, బలంగా రుద్దింది, మంత్రాలు చదువుతూ.

పేకముక్కలలో నుంచి పొగలూ, మంటలూ వెలువడ్డాయి. ఆమె ఆ ముక్షలను నేల మీద పడేసింది. అవి మండి బూడిద ఆయిపోయాయి.