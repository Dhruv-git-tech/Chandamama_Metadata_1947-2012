అది చూస్తున్న ముగ్గురి ముఖాలలోనూ ఆశ్చర్యం తాండవించింది.

“చూశావా, శివానీ? నీ కల అకరాలా నిజమయింది!” అన్నాడు మోతీలాల్ గద్దద కంఠంతో.

“ఈ మాత్రానికే భయపడతారుటండి? మీ జూదం మీరు మానకండి. ఎప్పటికైనా పోయినదంతా తిరిగి రాకపోదు,” అన్నది శివానీ.

కాని మోతీలాల్ గుండె జారిపోయింది. పెద్ద చప్పుడుతో అతను చతుకిల బడి పోయాడు. మర్నాటి నుంచీ అతను పేకాట మానేశాడు. అతను పూర్తిగా మారిపోయి, శివానీ ప్రోత్సాహంతో పని పాటలు ప్రారంభించాడు. అతని వెంట శివాని కూడా పాలానికి వెళుతూ వచ్చింది. అతని అన్న తాను తాకట్టు ఉంచుకున్న పాలాలు అతని పరంచేసేశాడు. మోతీ లాల్ మంచి వ్యవసాయదారుగా తయా రయాడు. ఈ విధంగా శివాని కృషి పలించింది.

ఇంతకూ ఆమె ఏం చేసింది? ఆమె బంధువు ఆమెకు రెండురకాల పదార్థాలు ఇచ్చాడు. ఒకటి నిప్పుపెట్టె పక్కలకు పూసేది. రెండోది నిప్పు పుల్లల తలలలో ఉండేది. శనివారంనాడు మోతీలాల్ నిద్రపోతున్నప్పుడు శివాని పేకముక్కల నుంచి ఇస్సేటు ఆసూ, కళావరు ఆసూ విడిగా తీసి, పాటి చుక్కలమీద ఒక్కక్కొచ్చమందు పూసి, మందు ఆరిపోయాక రెంటినీ ఎదు రెదురుగా, మందులు ఒక దాని కొకటి తగిలేలాగా పెట్టి, మిగతా ముక్కలమధ్య పెట్టేసింది. శివాని సలహా పైన ఆమె అత్తగారు గంగా జలానికి బదులు అరఖు (ఆల్కహాల్) చల్లింది. దాని వాసన తెలియరాకుండా అగరు వత్తులూ అవీ అంటించారు. పేకముక్కలను గట్టిగా రుద్దేటప్పుడు రెండు ఆసుల మధ్యా ఒరిపిడికి నిప్పు పుట్టింది. అరఖు మూలకంగా అది చూస్తూండగానే జ్వాలగా మారింది. మోతీలాల్ కు ఇదేదీ తెలియదు.