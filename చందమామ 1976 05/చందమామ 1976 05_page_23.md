“మా పక్క ఇంటివాళ్ళు చాలా గౌరవస్తులు. వాళ్ళ పిల్ల శివానీ చూడ చక్కనిదీ, బుద్దిమంతురాలూ, తెలివి గలదీనూ!” అన్నది ఆక్క.

తల్లి ఇంటికి తిరిగి వచ్చి, సంబంధం గురించి చెప్పింది. మోతీలాల్ పెళ్ళికి ఒప్పుకున్నాడు. పెళ్ళి ఘనంగానే జరిగింది.

పెళ్ళి అయిన కొద్ది రోజులపాటు మోతీలాల్ పేకాటజోలికి అంతగా పోలేదు. కాని రోజులు గడుస్తున్న కొద్ది పేకాటవ్యసనం హెచ్చిపోయింది. అతను ఇంటి భాధ్యతలు కూడా పట్టించుకోవటం మానేశాడు.

“వీడు మళ్ళీ మొదటి కొచ్చాడు. ఏం చేసేటట్టు?” అని అత్తగారు శివానీతో అన్నది.

“మరేం దిగులుపడకండి, అత్తయ్యా. ఏదో ఒక ఉపాయం చూస్తాను,” అన్నది శివాని.

ఒక రోజు రాత్రి ఆమె తన భర్తతో, “మరు కొంచెం జాగ్రత్తగా ఉండరాదూ? ఈ పేకాటతో ఉన్నదంతా ఊడ్చిపెట్టుకు పోతుందేమో?” అన్నది.

“పెళ్లాం చేత బుద్దులు చెప్పించుకునే మూడుణ్ణి అనుకున్నావా? ఇంకెన్నడూ నాకు సలహాలి య్యకు,” అన్నాడు మోతీలాల్.

శివానీ ఏడిచి, భర్తను నానా శాప నార్థాలు పెట్టింది.

మోతీలాల్ వాటిని లక్ష్యపెట్టక. “ప్రస్తుతం డబ్బుపోతున్న మాట నిజమే కాని మనం నెగ్గి, పోయినదంతా రాబట్టాలి. అదే జూదంలో ఉండే గమ్మత్తు. ఊరికే నసపెట్టక, పడుకో,” అన్నాడు.

శివానీ దగ్గిర బంధువు ఒకాయన అగ్గిపెట్టెల పరిశ్రమలో పనిచేసేవాడు. ఆయన చాలా తెలివిగలవాడు, ఆయనకు కొన్ని ఇంద్రజాలపు ట్రిక్కులు కూడా తెలుసు. తన భర్తను మార్చటానికి ఆయన సహాయం తీసుకోదలచి, శివాని