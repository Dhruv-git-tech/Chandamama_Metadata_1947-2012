లోభి ఆతిథ్యం

వెంకటాది ఆనేవాడు గొప్ప లోభి. ఒకరోజు అతని ఇంటికి వెంకప్ప అనే బంధువు వచ్చాడు.
వెంకప్ప ధోరణి చూస్తే అతను భోజనానికి ఉండేటట్టు వెంకటాదికి తెలిసిపోయింది.

అందుకని అతను తన భార్యతో, “ఏమేవ్, వెంకప్ప రాకరాక వచ్చాడు. భోజనానికి ఉంటాడు. ఒకటి రెండు చేసి, రెండు ఒకటి చెయ్యి,” అని కేకవేసి చెప్పి, వెంకప్పతో, “నేను అలా బజారుకు వెళ్ళి వస్తాను. మీరు విశ్రాంతి తీసుకోండి,” అని వెళ్ళిపోయాడు.

వెంకప్ప, తనకు ఏదో ప్రత్యేకమైన ఏర్పాటు జరుగుతున్నదని తృప్తిపడి, సడుము వార్చి నిదిసోయాడు. ఆయన నిద్రలేచేసరికి సాయంకాలమయింది. కడుపులో సకనకలాడుతున్నది.

వెంకటాది సూర్యాస్తమయం వేళ తిరిగి వచ్చి, “ఏమేవ్, పంట అయిందా? అయితే వడ్డించు,” అన్నాడు.

ఇద్దరూ భోజనాలకు కూర్చున్నారు. వెంకటాది భార్య వాళ్ళకు తోటకూర ఆకు పులుసూ, తోటకూర కాడల ఇగురూ వడ్డించింది. ప్రత్యేకం ఏమీ లేనందుకు వెంకప్ప నిరాశ పడుతూ, “మీరు ఒకటిని రెండు చెయ్యటం, రెండును ఒకటి చెయ్యటం అన్నారు. దాని అర్థమేమిటి?” అని అడిగాడు.

“ఏ మున్నదండి? ధరలు మండిపోతున్నాయి కాదూ? ఇంట్లో తోటకూర తప్ప లేదు. దాన్నే రెండు రకాల ఆధరువులు చెయ్యమన్నాను. కరువుకాలం కదా! అందుచేత మధ్యాస్నం భోజనమూ, రాత్రిభోజనమూ ఏకం చేసి, సాయంకాలం భోజనం చెయ్యమన్నాను,” అన్నాడు వెంకటాది.

వెంకప్ప అర్థం చేసుకుని, భోజనం కాగానే సెలవు పుచ్చుకున్నాడు.

—రామచంద్రుని కొండయ్య