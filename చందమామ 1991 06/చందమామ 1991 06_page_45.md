ఈ మాటలకు రావణుడికి చాలా కోపం వచ్చింది. అతను సీతతో ఇలా అన్నాడు:

“సీతా, నువ్వు అన్న ప్రతి మాటకూ నేను నిన్ను చంపవచ్చు. కాని నీ మీద గల ఆశ నా కోపాన్ని అణచిపెట్టు తున్నది. నేను నీ కిచ్చిన గడువులో ఇంకా రెండు మాసాలు మిగిలి ఉన్నాయి. ఆ తరవాత నువ్వు నా భార్య వవుతావు. అందుకు ఒప్పుకోకపోతే నిన్ను చంపి, వండించుకుని తినేస్తాను.”

రావణుడు ఇలా క్రూరంగా సీతతో మాట్లాడి నందుకు అతని వెంట ఉన్న రాకసస్త్రీలు కొందరు నొచ్చుకుని, తమ

కళ్ళతో సీత పట్ల సానుభూతి చూపారు. రావణుడు ఆక్కడ వున్న భయంకరా కారాలు గల రాకసస్త్రీలతో, “ఈ సీత మనను నా మీదకు మళ్ళేటట్టు చెయ్యండి. సామదాస భేద దండోపాయాలన్నీ ప్రయో గించి చూడండి,” అన్నాడు.

అప్పుడు రావణుడి భార్య లందరిలోకి చిన్నదైన ధాన్యమాలిని అనే రాకసస్త్రి రావణుణ్ణి కౌగలించుకుని, “నీకు నేనున్నాను గదా? రాకసరాజువైన నీకు ఈ మనుష్యస్త్రీ దేనికి? నీకు భార్య అయే గీత ఈవిడకు బ్రహ్మదేవుడు రాసి పెట్టలేదు. అందుకే నిన్ను నిరాకరిస్తున్నది. ఇష్టం లేని మనిషిని కోరి ఏం ప్రయోజనం? నీ కోసం పడిచచ్చేదాన్ని నేనున్నాను గద!” అన్నది.

రావణుడు ధాన్యమాలిని మాటలకు నవ్వుతూ ఆమెను విడిపించుకుని, వెనక్కు తిరిగి, తన ఇంటికి వెళ్ళిపోయాడు. అతను వెళ్ళగానే రాకసస్త్రీలు సీత చుట్టూ చేరి, ఆమెను నిందించారు. వారిలో ఏకజటా, హరిజటా, ప్రఘసా, వికటా, దుర్మభీ అనేవాళ్ళున్నారు. రావణుడు ఎంత గొప్పవాడో, అతనికి భార్య కావటం ఎంత గొప్ప. విషయమో, సీత అతన్ని నిరాకరించటం ఎంత బుద్ధి తక్కువో వివరించి చెప్పారు.