కోడలు అఘాయిత్యంచేత అత్మహత్య చేనుకున్నదని పైవాళ్ళు అనుకున్నారు. తల్లిదుర్మార్గం నలుగురికీ తెలిసివచ్చేటట్టు చేయటానికి వసుదత్తుడు ఒక ఉపాయం అలోచించాడు.

వాడు ఒక రోజు పారుగూరు వెళ్లి మనిషి ఎత్తు కొయ్యబొమ్మను చేయించాడు. అర్ధ రాత్రివేళ ఆ బొమ్మను బండిలో తెచ్చి తన ఇంటి పక్కనే మరొక ఇంట్లో వుంచి, ఆ ఇంటికి గడియవేసి, వాకిలిదగ్గిర దాసి దాన్ని కాపలా వుంచి తల్లిదగ్గిరికి వచ్చి, ‘‘అమ్మా, నేను పెళ్లి చేసుకొనివచ్చాను. నా భార్య మన ఇంట వుంటే లేనిపోని పోట్లాటలు వస్తాయి. అందుచేత దానిని పక్కయింట్లో ఉంచాను. అది ఇక్కడికి రానూవద్దు, నువ్వు అక్కడికి పోనూ పద్దు!’’ అన్నాడు.

తల్లి సరేనస్నది. కానీ, పెద్ద కోడల్లిద్దరి మీదా ఉన్న కసి మూడోదానిమీద తీర్చుకో లేకపోతిని అని బాధపడింది. ఒకనాడు కొడుకు ఇంట్లో లేకుండాచూసి, ఆమె

రోకలిబండతో తల పగలగొట్టుకుని, పెడ బొబ్బలు పెట్టసాగింది. ఆ సమయానికి కొడుకు కూడా వచ్చాడు. ఏమయిందని అక్కడ చేరిన అందరూ అడిగారు.

‘‘చూశారా? నా కోడలు అకారణంగా వచ్చి రోకలిబండతో నా తల పగలగొట్టి లోపలికిపోయి తలుపు వేసుకున్నది!’’ అని ఆ గయ్యాళిది అందరికీ చెప్పింది, ‘‘ఎంతపని జరిగిందీ!’’ అనుకుంటూ అందరూ పారుగింట్లోకి జొరబడి చూసే సరికి, ఏమున్నదీ? కొయ్యబొమ్మ!

‘‘ఇదే నా భార్య! ఇదే మా అమ్మను రోకలితో తల పగలగొట్టి లోపలికి వచ్చి తలుపేసుకున్నది!’’ అని వసుదత్తుడు అందరికీ చెప్పాడు.

అందరూ గయ్యాళి దాన్ని హేళన చేశారు, బాగా తిట్టారు.

ఆ తరవాత కొన్నాళ్ళకు వసుదత్తుడు మంచి కన్యను చూసి పెళ్ళాడాడు. ఆ పిల్లను అత్తగారు ఎన్నడూ పల్లెత్తుమాట అన్న పాపాన పోలేదు.