ఆ మాటలకు ముసలిది పెద్దగా నచ్చి, చేతిలోని కర్రను గాలిలో తిప్పుతూ, “ఒరే, మతిమాలిన వెధవా! ఎవరో అనుకోవడం కాదు, నేను నిజంగానే మాంత్రికురాల్సి. ఎన్ని మంత్రతంత్రాలు నేర్చినా శరీరానికి అప్పుడప్పుడూ, ఏదో ఒక వ్యాధి సోకక తప్పదు. అందువల్లే, ఈ మధ్య నేనిలా బక్కచికికి పోయాను. సరే, కానీ ఆ బస్తాలో వున్నదేమిటి?” అంటూ మాంత్రికు రాలు కర్రతో వేరు సెనగకాయల బస్తా ఘట పొడిచింది.

ఆ వెంటనే చలపతి బస్తాను రెండు చేతులతో పట్టుకుని, “ఇందులో వున్నవి వేరు సెనగ కాయలు. మా అత్తయ్య తినే ఫలహారం. ఆమె బలానికీ, శక్తికీ ఈ కాయలే మూలకారణం,” అన్నాడు.

“అలా చెప్పవేం మరి! నాకీ మధ్య బొత్తిగా నడిచే ఓపిక కూడా లేకుండా పోతున్నది. ఆ కాయలేవో నాకిచ్చి, నీ దారిన పో,” అన్నది మంత్రగతి.

“ఇంకా నయం, నా ప్రాణం ఇవ్వ మని అడిగావు కాదు! ఇవి నీకిచ్చి ఇంటికి పోతే, మా అత్తయ్య నన్ను మరోలో కానికి ప్రయాణం కట్టిస్తుంది.” అన్నాడు చలపతి.

అది విని మంత్రగతి కొంచెం సేపు ఆలోచించి, “బలం ఇచ్చే ఈ కాయలకు

బదులుగా, నీకు పిల్లలు పెట్టే కోడిపెట్ట నిస్తాను. ప్రపంచంలో ఎక్కడా అలాంటి కోడిపెట్ట వుండదు,” అన్నది.

“ఆ పెట్టను రాత్రికిరాత్రే, మా అత్తయ్య కాల్చుకు తినేస్తుంది,” అన్నాడు చలపతి నవ్వుతూ.

“అయితే, దానితో పాటు పాలకు బదులు నీళ్ళు ఇచ్చే ఆవునొకదా న్ని ఇస్తాను. అటువంటి ఆవు కూడా ఎక్కడా వుండదు,” అన్నది మంత్రగతి.

“పాలకు బదులు నీళ్ళిచ్చే ఆవును, ఇంటి అవరణలోకి రానిస్తుందా, మా బ్రహ్మరాక్షసి బ్రహ్మదేవమ్మ అత్తయ్య? ఇంకా నయం!” అన్నాడు చలపతి.