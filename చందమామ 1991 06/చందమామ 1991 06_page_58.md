అదే సమయంలో, ఆ దేశపు యువరాణి దైవపూజ ముగించుకుని తన చెలికత్తి లతో కొండ దిగి వస్తున్నది.

ఆమె, తెల్లగుర్రాన్నెక్కి రాజరీవితో దేవాలయం కేసి పోతున్న చలపతిని చూసి, '‘ఆహా, ఎవరీ యువకుడు ? ఇంత అందగాడు ఏ దేశపు రాజకుమారుడై వుంటాడు !'’ అనుకుంటూ ఒకషణం వాడి కేసి చూసింది.

చలపతి గుర్రాన్ని ఆపి, '‘నా కేసి గుడ్లప్పగించి అలా చూస్తున్నావు, ఎవరు నువ్వు ?'’ అని అడిగాడు.

ఆ ప్రశ్న విని రాకుమారి నివ్వెర పోయింది. ఆమె వెంట వున్న చెలికత్తెలు నోరువిప్పలేదు.

చలపతి, తన వెనక కొంచెం దూరంలో ఎగురుతూ వస్తున్న కాకికేసి చప్పట్లు చరిచి పిలిచి, '‘ఒరే, సేవకా! ఎవరీ సుందరి ? పలకరిస్తే పలకదేం !'’ అన్నాడు.

'‘ఆ అందచందాలూ, వెంట చెలి కత్తెలూ—చూస్తూంటే తెలియడం లేదా? ఈ దేశపు రాకుమారై అయి వుంటుంది!'’ అన్నది కాకి.

కాకి చెప్పినట్టు, ఆమె ఆ దేశపు రాజకుమారై; పేరు త్రిలోకసుందరి.

త్రిలోకసుందరి కాకి మాట్లాడడం వింటూనే, '‘అద్భుతం! మహాద్భుతం! అన్నాళ్ళకు ఎవరూ చేయలేని మహాద్భుతాన్ని చేయగలిగిన యువకుడు కంట