ఆ చుట్టుపక్కల ఎక్కడా నీరున్న జాడలేదు. ఏమిచేయడమా అని చలపతి ఆలోచిస్తున్నంతలో వాడికి చప్పున తన వెంట వున్న ఆవు గుర్తుకు వచ్చింది. వెంటనే వాడు ఒక పెద్ద ఆకును దోనెలా చేసి, అందులోకి ఆవు నీళ్ళను పిండి, గాయపడినవాడి కిచ్చాడు.

ఆ గాయపడి మూలు గుతున్నవాడు నీరుతాగి సేదదేరి, తనను గురించి చలపతికి చెప్పాడు. అతను చాలా ధని కుడు. ముఖ్యమైన పని మీద పౌరుగూరు పోతూండగా, హాతత్తుగా దొంగలు అతణ్ణి కొట్టి దగ్గరున్న డబ్బు దోచుకుని పారి పోయారు.

"మీరు సమయానికి ఇన్ని నీళ్ళిచ్చి, గొంతు ఎండి చచ్చిపోతున్న నన్ను రక్షించారు," అన్నాడు ధనికుడు ఎంతో కృతజ్ఞతగా.

"అయ్యా. మీరు భతికి బయట పడడం—అంతా ఈ ఆవుచలవ! ఈచుట్టు పక్కల ఎక్కడా నీరున్న జాడలేదు," అన్నాడు చలపతి.

ధనికుడు జరిగింది తెలుసుకుని నిర్ఘాంతపోతూ, "పాలకు బదులు నీళ్ళిచ్చే ఆవా? అద్భుతం!" అని, కొంచెంసేపు ఆవుకేసి పరీక్షగా చూసి, "నా ప్రాణధాత, ఈ ఆవన్నమాట! మీరు తప్పక, మా ఇంటికి రావాలి, నన్ను కాపాడిన, ఈ ఆవును నా ఇంటనే వుంచుకుని, నిత్యం పూజించుకుంటాను," అన్నాడు.

చలపతి, ధనికుడి వెంట అతడిగ్గామం వెళ్ళాడు. ఆయన ఆవును తీసుకుని దానికి బదులుగా చలపతికి ఒక సంచి నిండుగా బంగారుకాను లిచ్చాడు. ఆ ధనంతో వాడు ఒక తెల్లగురాన్ని కొని, విలువైన దుస్తులు ధరించి రాజధాని నగరానికి బయలుదేరాడు.

నగరం చేరుతూండగా, వాడికొక కొండా, దాని మీద ఒక దేవాలయం కనిపించాయి. దైవదర్శనం చేసుకుందా మని వాడు, కొండమీదికి బయలుదేరాడు.