కూడా హెచ్చింది. కనానా తన ఒంటె వేగాన్ని శ్రమంగా హెచ్చించాడు. నల్లఒంటె దానికి తీసిపోకుండా నడవసాగింది. గుర్రాల వేగం కూడా హెచ్చింది.

కనానా తెల్లఒంటెను అతివేగంగా దౌడు తీయించాడు. నల్లఒంటె కొంచెం వెనక బడింది. గురాలు పూర్తిగా వెనకబడి పోయాయి. కాని ఒంటెల వేగం తగ్గలేదు. మక్కానుంచి వచ్చే ప్రయాణీకులు మజిలీ చేసే చోటు వచ్చింది, కాని ఒంటెలు ఆగ లేదు. తయీఫ్ నుంచి వచ్చే బిడారు ఎదు రయింది. అది మక్కాకేసి వెళ్లిపోయింది.

అది కనుచూపుమేర దాటిపోగానే కనానా తన ఒంటెను ఈశాస్యదిక్కుకు మళ్లించాడు. అతని అన్న ఆశ్చర్యపడ్డాడు. మక్కానుంచి పర్షియా వెళ్లేవాళ్లు నిలిచే రెండో మజిలీ కూడా దాటిపోయింది, కాని కనానా తను ఎక్కిన ఒంటెను ఆపలేదు.

వెనకపడిపోతున్న నల్లఒంటెను అది లించి ముందుకు తెచ్చి కనానా అన్న, “యజమానీ, మనం తయీఫ్ దిక్కుగా పోవటంలేదు,” అన్నాడు.

“లేదు,” అన్నాడు కనానా.

“యజమానీ, ఆ ఒంటె చచ్చిపోతుంది,” అన్నాడు కనానా అన్న.

“ఒక్క రాత్రికి చావడులే. నీ ప్రాణాలు ముందు కాపాడుకో,” అన్నాడు కనానా.

ఎంతదూరం ప్రయాణించినా తెల్లఒంటె వేగం ఏమీ తగ్గలేదు. ఖలీఫాగారి నల్లఒంటె వెనకపడిపోసాగింది.

సూర్యోదయం అవుతూండగా కనానా తెల్ల ఒంటెను నిలిపాడు. కొద్దిసేపట్లో నల్లఒంటె వచ్చి కలుసుకున్నది. అన్న వచ్చి చేరేసరికి కనానా ఉదయప్రార్థనలో ఉన్నాడు. తరవాత ఇద్దరూ భోజనం చేశారు. ఖలీఫా దూత మొహం చూడాలని కనానా అన్న చాలా శ్రమపడ్డాడు గాని, తలపాగా తోకల చాటున ముఖం కనిపించలేదు.