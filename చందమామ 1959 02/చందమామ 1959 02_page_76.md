ఆక్కడే పడిపోయింది. మెడమీద కాక బాణం ఇంకె క్కడ తగిలినా టాపిర్ ఆ బాణంతోసహా అరణ్యంలోకి పారిపోయేదే.

మేము చెట్టుదిగి టాపిర్ ను తీసుకుపోవ టానికి యత్నించాము. కాని అది కనీసం అయిదువందల పొనుల బరువుండటంచేత దాన్ని ఎత్తలేకపోయాము. మేము మా శిబిరానికి తిరిగివెళ్లి పదిమందిని తెచ్చాం. నలుగురు దివిటీలు పట్టుకున్నారు. మిగిలిన వాళ్ళు టాపిర్ ను పట్టి ఈడ్చుకుపోయారు. మర్నాటికంతకూ సరిపోయే ఆహారం దొరికి సందుకు ప్రయాణీకులంతా హర్షించారు.

మాంసం కోసి ఒక చెట్టుమీద వేళ్ళాడ గట్టాము. దాన్ని అప్పుడే వండాలా, మర్నాటి దాకా వుంచాలా అన్న సమస్య పచ్చి కుర్ర వాణ్ణి అడిగితే, “పచ్చిమాంసం జంతువుల కిష్టం, వండిన మాంసం మనుముల కిష్టం అని మలోవా తాత అంటాడు,” అన్నాడు.

వాడి మాటలు మాకు అప్పుడర్థంకాలేదు కాని ఆ రాత్రి పచ్చిమాంసం వాసన పసికట్టి డజను జాగ్వార్లు మా శిబిరంకేసి వచ్చేసరికి మాకు అంతా అర్థమయింది. వాటిని దూరంగా వుంచటానికి మా శిబిరంచుట్టూ నాలుగు పెద్ద మంటలు వేసి తెల్లవార్లు వుంచపలిసి వచ్చింది.

తెల్లవారుజామున మంటవద్ద చలి కాచు కునేటప్పుడు కుమేవావా, “న్యీకుచాప్, ఇవాళ మనం కలిసితిరిగే ఆఖరురోజు. సాయంకాలం మీరు వెళ్ళిపోతున్నారు,” అన్నాడు. వాడు పైకి నవ్వాడేగాని లోపల విచారంగా వున్నదని గ్రహించాను.

“ఈ కుర్రవాడి ధర్మాన మనకు కనీసం రెండురోజులకు సరిపడే ఆహారం దొరికింది. వాడికోసం కొంత చందాలు వేనుకుందాం,” అన్నాడోక పెద్దమనిషి. అందరూ తలా కాస్తా చందావేశారు. చందాలు వసూలయేలోపుగా కుర్రవాడు, “పళ్ళుకూడా కొన్ని వెంట తీసుకుపోవటం మంచిదిగదా!” అన్నాడు.