ఆ ఒక్క ఆంగడిలో మూ అన్ని రత్నాలున్నాయి. ఆ ఆంగడిలో కూర్చున్న ముసలి వాడు తన రత్నాలను ఒక ఎత్తయిన కుప్పగా అమర్చాడు. కుప్ప నడినెత్తిన ఒక పెద్ద ముత్యాన్ని ఉంచాడు. రంగు రంగుల రత్నాలను శ్రేణులలో అమర్చిన ఆ కుప్ప చూడటానికి ఎంతో మనోహరంగా ఉన్నది.

రత్నవేది ఆ కుప్పను తనివితీర చూసి, ముసలివాడికేసి తిరిగి, “మీవద్ద అన్ని రత్నాలూ ఉన్నాయిగాని వజ్రాలు లేవెందు చేత? ఆ కుప్ప నడినెత్తిన ఆ ముత్యానికి బదులు అదే ప్రమాణంగల వజ్రం అమర్చితే ఎంత బాగా రాణించేది?” అన్నాడు.

“నావద్ద అన్నిరకాల రత్నాలున్నాయి, బాబూ. నుపు ఏరకం రత్నమైనా, ఎంత పెద్దదైనా తీసుకురా, అంతకన్న పెద్దది నా దగ్గిర ఉందని చూపిస్తాను,” అన్నాడు ముసలివాడు.

“చూపించలేరు! నాదగ్గిర ఉన్నంత వజ్రం మీదగ్గిర ఉండేటందుకు వీలులేదు!” అన్నాడు రత్నవేది.

“నీ వజ్రం విలవ ఎంతో చెప్పు, తరవాత దాన్ని బయటపెట్టు. అంతకంటె పెద్ద వజ్రాన్ని నేను చూపించగలిగితే దాన్ని నాకు ఇచ్చేసి నీదారిన పో. నేను చూపించ

లేకపోతే నీ వజ్రానికి సమమైన రత్నాలను, నీవు కోరినవాటిని నేను నీకు ఉచితంగా ఇచ్చేస్తాను,” అన్నాడు ముసలివాడు.

ఆ సమయంలో అక్కడికి కొందరు రత్నవర్తకులూ, బేరగాళ్లూ వచ్చారు.

రత్నవేది అంతమంది చూస్తున్నారన్న గర్వంతో తన జేబులోనుంచి వజ్రాన్ని తీసి ముసలివాడి ఎదట ఉంచాడు. ముసలివాడు దాన్ని పరీక్షంచి, “నీ మాట నిజం, నాయనా! ఈ వజ్రం యాబైవేల పరహాలకన్న ఎక్సువే విలవ చేస్తుంది. కాని నాదగ్గిర ఇంతకంటె పెద్ద వజ్రం ఉన్నది,” అంటూ తన జేబులో నుంచి ఒక వజ్రాన్ని తీశాడు.