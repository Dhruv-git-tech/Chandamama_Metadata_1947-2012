దొంగకు తోడ్డడిన కొత్వాలు

ఒకప్పుడు కైరోనగరంలో ముయీన్ ఆర్డీన్ అనే గజదొంగ ఉండేవాడు. కైరో సుల్తాను ఎంత ప్రయత్నించికూడా అతన్ని పట్టలేక చివరకు కొత్వాలుగా నియమించాడు. నగరం లోని దొంగలు అతనికి వెరిచి కుక్కిన పేలల్లే అయిపోయారు.

ఒకనాడు ముయీన్ వలీగారి ఇంటి ముందు ఆవరణలో పడుకుని చిన్న కునుకు తీస్తూండగా ఒక బరువైన మూట వచ్చి అతనిపైన పడింది. ముయీన్ నిద్రలేచి చుట్టూ చూస్తే ఎవరూ కనిపించలేదు. అతనిపైన పడిన మూటలో వెయ్యి బంగారు దీనారాలున్నాయి!"నాపై ఇంత అభిమానం ఎవరికి కలిగిందో!" అనుకుంటూ అతను ఆ దీనారాలను తన జేబులో పెట్టుకున్నాడు.

మర్నాడు మళ్లీ అవే ప్రదేశంలో అతను నిద్రపోతూండగా ఇంకొక మూట బలంగా వచ్చి తలపై పడింది. అందులోకూడా

వెయ్యి దీనారాలున్నాయి. దాన్ని పడవేసిన మనిషి జాడమాత్రం లేదు.

మూడో రోజు అతను నిజంగా నిద్రపోక, నిద్రపోతున్నట్టు అభినయించాడు. కొంచెం సేపటికల్లా ఎవరో తన జేబు తడువు తున్నట్టు అనిపించి అతను కళ్లు తెరిచి ఆ మనిషి చేతిని పట్టుకున్నాడు. మరువేణం అతనికి చెప్పరాని ఆశ్చర్యం కలిగింది. ఎందుచేతనంటే అతనికి చికికినది ఒక అడ మనిషి. ఆమె చిన్న వయసులో ఉండటమే గాక, చాలా అపూర్వమైన సౌందర్యవతిగా కూడా కనిపించింది.

మాట్లాడవద్దనీ, తనవెంట రమ్మనీ ఆమె సైగ చేసింది. ముయీన్ ఆమె వెంటనే బయలుదేరి వెళ్లాడు. ఇద్దరూ ఒక నిర్జన మైన సందులోకి వెళ్లాక అతను ఆమెతో, “నాతో నీకేం పని? నన్ను పెళ్లాడగోరితే నేను సిద్ధంగానే ఉన్నాను!” అన్నాడు.