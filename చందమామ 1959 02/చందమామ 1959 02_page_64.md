పోయి, ఆ ముసలివాడిలా వణుకుతూ నడుస్తానా ?” అని అడిగాడు.

“ బతుకుతూపోతే ప్రతివాళ్లకూ ముసలి తనం వచ్చితీపతుంది !” అని చెన్నుడు బదులు చెప్పాడు.

“ ఉద్యానవనానికి పోవద్దు. రథం వెనక్కు తిప్పు,” అన్నాడు సిద్ధార్థుడు. ఈ జీవితంలో చివరకు మిగిలేది ముసలి తనమేనా ? ఎందుకీ పాడు జీవితం ? అని పించింది సిద్ధార్థుడికి.

తన కుమారుడు అంత త్వరగా రాజ భవనానికి తిరిగి రావటం గమనించి శుద్దే దనుడు కారణ మడిగి తెలుసుకున్నాడు. సిద్ధార్థుడు ఉద్యానవనానికి వెళ్లే దారిలో ఒక ముసలివాళ్టి చూసి కలతపడి ఇంటికి తిరిగి వచ్చాడని తెలియగానే ఆయనకు కంగారు పుట్టుకొచ్చింది. ఆయన వెంటనే సిద్ధార్థుడి మనసును ఉల్లాసపరచటానికి సృత్య గాన వినోదాదులు వీర్పాటు చేయించి, అతని భవనాల చుట్టూ ఉండే పహరావారిని రెట్టింపు చేశాడు.

నాలుగు మాసాలు గడిచాయి. మళ్లీ ఒకనాడు సిద్ధార్థుడు తన రథంలో ఉద్యాన వనానికి బయలుదేరాడు. ఈసారి దారిలో అతనికి ఒక రోగిష్ఠివాడు కనిపించాడు.

ఆ మనిషిని చూస్తేనే సిద్ధార్థుడికి శరీర మంతా కంపించింది.

“ ఆ మనిషి అలా ఉన్నాడేం ?” అని అతను చెన్నుణ్ణి అడిగి, అతను భయంకర మైన వ్యాధితో తీసుకుంటున్నాడనీ, ప్రాణులకు వ్యాధులు రావటం పరిపాటే ననీ తెలుసుకున్నాడు. ఇదా జీవితమంటే ? ఇలాటి జీవితంకోసం ఆశించటం దేనికి ? అనుకుని, సిద్ధార్థుడు రథాన్ని తిరిగి ఇంటికి మళ్లించాడు.

ఈసారి తన కుమారుడు త్వరగా ఇంటికి తిరిగిరావటానికి కారణం అతను రోగిని చూడటమేనని తెలియగానే శుద్దేదనుడు