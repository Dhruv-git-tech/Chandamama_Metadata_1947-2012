మందులకూ మాకులకూ ఖర్చయిపోయింది,
కాని ఆయన వ్యాధి నయం కాలేదు.

తండ్రి చనిపోగానే రత్నవేది తననూ,
తల్లినీ పోషించవలిసినవాడయాడు. “ఏం
చేస్తాపురా, నాయనా?” అని తల్లి ఆడిగితే,
“ఆమ్మా, నేనుకూడా రత్నాలు సానబట్టటం
నేర్చుకుంటాను. మన ఇద్దరమూ నా సంపా
దనతో బతకలేకపొము,” అన్నాడు.

తల్లి సరేనస్నది. రత్నవేది ఒక గురువు
వద్ద రత్నాలు సానబట్టటం నేర్చుకుంటూ
పని చెయ్యటానికి కుదిరాడు. త్వరలోనే
వాడికి రత్నాలుండే రాళ్లయొక్క స్వభావాలు
బాగా తెలిసిపోయాయి.

మరి రెండేళ్లు గడిచాక వాడు తన
గురువుతో, “నేను మా మేనమామ ఇంటికి
వెళ్లి రెండు వారాలలో తిరిగివస్తాను,” అని
చెప్పి సెలవు పుచ్చుకున్నాడు. తల్లితోకూడా
ఆ మాటే చెప్పి వాడు తన మేనమామ
గారింటికి బయలుదేరాడు. వారుండే వూరు
పడమటి కొండలకు దిగువనే.

అక్కడికి చేరిన మర్నాడు ఉదయమే
ఒక సంచీలో తన శానమూ, సుత్తే వేసుకుని,
చద్దిఅన్నం మూట గట్టుకుని, “కొండలమీద
రత్నాలు వెతుక్కుని వస్తాను,” అని మేన
మామతో చెప్పి బయలుదేరాడు.

“పిచ్చివెధవ! పదహారేళ్లు నిండలేదు,
వీడు రత్నాలు వెతకటమేమిటి?” అని మేన
మామ నవ్వుకున్నాడు.

రత్నవేది విసుగూ విరామమూ లేకుండా
ఆ రోజల్లా కొండలమీద తిరిగి, తనకు రత్నా
లుంటాయని తోచిన రాళ్లన్నిటినీ కొట్టి
సంచీలో వేసుకున్నాడు. రోజల్లా సేకరించినా
రాళ్లు సంచీ సగానికికూడా రాలేదు. అందు
చేత వాడు తాను తెచ్చుకున్న అన్నంలో
సగమే తిని, ఆ రాత్రి కొండలమీదే పడు
కున్నాడు. మర్నాడు సాయంకాలానికి సంచీ
నిండింది. ఆ రాత్రే వాడు మేనమామల
ఇంటికి తిరిగివచ్చాడు.