“అప్పుడే వెళ్లటమేమిటి? నువు వచ్చి రెండు రోజులైనా అయినట్టు లేదు. ఇంకా నాలుగైదు వారాలుండి పోదువుగానిలే!” అన్నాడు రుతుపర్టుడు.

“అలా కాదు. అంతగా అయితే మరొక సారి వస్తాను,” అన్నాడు ధనంజయుడు.

రుతుపర్టుడికి చాలా కష్టంవేసింది. ఆయన సౌదామినితో, “మన అతిథి అప్పుడే వెళ్లిపోతాసంటున్నాడు. ఇది నాకేమీ బాగా లేదు. నేనెంత చెప్పినా వినకుండా ఉన్నాడు. నుప్పుయినా అడిగి చూడు!” అన్నాడు.

భర్త ఆదుర్దా గ్రహించి సౌదామిని ధనంజయుడితో, “మీరు అప్పుడే తిరిగి వెళ్ల

టానికి నిశ్చయించుకున్నారట. మీరు వెళ్లి పోతే మాకు పెన్నిధి పోయినట్టుంటుంది. మీరు మరో నాలుగు అయిదు వారాలు మాతో గడపగలిగితే పెద్ద వరం పొంది నట్టుగా నేనూ, నా భర్తా సంతోషిస్తాం. మా మనసులు కష్టపెట్టి వెళ్లటం ఏమైనా భావ్యమా, చెప్పండి!” అన్నది.

ధనంజయుడు. తన స్నేహితుడి మాట తీసివేసినంత తేలికగా సౌదామిని మాట తీసివెయ్యటానికి మొహమాట పడ్డాడు; ఆవిడ అంత ఆప్యాయంగా అడుగుతూంటే ఉండిపోకపోవటం చాలా అనాగరికంగా ఉంటుందని తోచి ఉండిపోవటానికి సమ్మతించాడు.

అంతదాకా నిర్మలంగా ఉన్న రుతు పర్టుడి మనసులో ఇప్పుడు అనుమాన పిశాచి ప్రవేశించింది; తన భార్యా తన మిత్రుడూ ఒకరినొకరు ప్రేమించుకుంటున్నారని, అందుకే ఆమె కోరగానే తన మిత్రుడు మారుమాటాడక ఇక్కడ ఉండిపోయాడని అనుకున్నాడు.

ఒకసారి అనుమాన పిశాచం బుర్రలో ప్రవేశించినాక ఆది మనిషిని వెర్రివాణ్ణి చేస్తుంది. రుతుపర్టుడి అనుమానపు కళ్లకు అంతా అనుమానాస్పదంగానే కనబడింది.