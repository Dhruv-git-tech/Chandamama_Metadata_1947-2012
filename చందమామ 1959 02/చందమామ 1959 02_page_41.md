తాను పన్నెండేళ్లవాడై ఉండగా రత్న వర్తకుడివద్ద చూసిన వజ్రమే ఆది ! రత్న వేది పందెం ఓడిపోయాడు. ముసలివాడు వాడి వజ్రాన్ని తీసుకుని, రత్నాలకుప్ప నడి నెత్తినుంచి ముత్యాన్ని తీసేసి, రత్న వేది వజ్రాన్ని దానిపై ఉంచాడు.

చుట్టూ చేరినవారు తలా ఒకవిధంగా మాట్లాడారు. “చిన్నవాణ్ణి చేసి ముసలివాడు మోసం చేశాడు,” అన్నారు కొందరు. “పిచ్చి పాడు, దాన్ని ఎవరికి అమ్మినా యాభైవేల వరహాలు వచ్చేవి,” అన్నారు మరికొందరు. కాని రత్నవేది ఈ మాట లేవి చెవిన పట్టించుకోకుండా తలవంచుకుని తనదారిన తాను వెళ్లాడు.

బేతాళుడి కథ చెప్పి, “రాజా, రత్నవేది నిష్ణారణంగా తన వజ్రాన్ని ఎందుకు పోగొట్టు కున్నాడు? అతను ముసలివాడితో పందెం వెయ్యటానికి కారణమేమిటి? పందెంలో గెలిచి ముసలివాడివద్ద యాభైవేల వరహాల విలవగల రత్నాలను ఉట్టుడియంగా సంపాదించాలనా? లేక అమాయికత్వంచేతనా? ఈ ప్రశ్నకు సమాధానం తెలిసికూడా చెప్పక పోయావో, నీతల పగిలిపోతుంది,” అన్నాడు.

“రత్నవేది అచ్చగా అమాయకుడూ కాడు దురాశాపరుడూ కాడు. తన వజ్రానికి నికరమైన విలవ ఏమిటో పదిమందిలో నిర్ణయం కావటమూ, పదిమందికి తెలియ టమూ మాత్రమే వాడికి కావలిసింది. పందెం ఓడినా వాడి కోరిక నెరవేరింది. వజ్రం పోయినందువల్ల వాడికి కలిగిన నష్టం మాటా? కొండలలో ఇంకా వజ్రాలున్నాయి. వాటిని వెతకటం తన కు చాతనవునని వాడెరుగును. అందుచేత ఆ వజ్రం పోయి నందుకు వాడు అంతగా విచారించలేదు,” అన్నాడు విక్రమార్కుడు.

రాజుకు ఈవిధంగా మౌసభంగం కలగ గానే బేతాళుడు శపంతోసహా మాయమై మల్లి చెట్టెక్కాడు. —(కల్పితం)