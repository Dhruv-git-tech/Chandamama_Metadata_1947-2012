పగలల్లా ఇద్దరూ నిద్రపోయి సాయం కాలం లేచారు.

“యజమానీ, ఈ రాత్రికి ఆ ఒంటెను అంత వెగంగా నడిపించవద్దు. దానికి నాలుగు వారాలుగా విశ్శాంతి అన్నది లేదు. దాన్ని బాధించేకన్న నన్ను చంపినా నేను సంతోషిస్తాను,” అన్నాడు అన్న.

“దాన్ని ఎలా తోలాలో నువే చూసుకో. నేను సల్లఒంటెను ఎక్కుతున్నాను. ఇక నీదారి నీదీ, నాదారి నాదీ. నీదారి నేనే నిర్దేశిస్తాను. నువు సూటిగా ఉత్తరంగా వెళ్లు. నువు పది రాత్రులు ప్రయాణం చేయాలి!” అన్నాడు కనానా.

“నేను చేయవలసిన పని?” అన్నాడు అన్న ఆశ్చర్యంగా.

“బేనీసాద్ ముఠాను చేరుకుని, ఎడారి భయంకరుడితో, ‘కనానా అన్నమాట నిల బెట్టుకున్నాడు,’ అని చెప్పు,” అంటూ కనానా సల్లఒంటెను ఎక్కి అదిలించాడు.

“మీరెవరు?” అని అన్న కేకపెట్టాడు. కనానా వెనక్కుతిరిగి చూసి, ముఖం మీద అడ్డం తొలగిస్తూ, “నేను నీ తమ్ముణ్ణి, కనానాను!” అని పెద్దగా కేకవేసి వడిగా ముందుకు సాగివెళ్లాడు.

“కనానా! తమ్ముడూ!” అని అన్న కేకలుపెట్టాడు. కాని ముంచుకు పచ్చే చీకట్లో సల్లఒంటె మాయమయింది. “నా తమ్ముడు, తగినంత తిండి లేకుండా, ఆయుధం లేకుండా ఇలా వెళ్ళిపోగూడదు!” అనుకుంటూ అన్న తన తెల్లఒంటెను గట్టిగా కొట్టాడు. ఆతని మొరటుతనం చూసి తెల్లఒంటె మొరాయించింది. ఆయినా ఒక గంటసేపు అతను తన తమ్ముణ్ణి అనున్న రించటానికి యత్నించాడు. ఆ యత్నం విఫలమయింది.

అక చేసేదిలేక కనానా అన్నదిగులుగా తన ఒంటెను ఉత్తరంగా తిప్పి ముందుకు సాగిపోయాడు. —(ఇంకా ఉంది)