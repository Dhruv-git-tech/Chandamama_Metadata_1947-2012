“నీ కింకా గడ్డమైనారాలేదే, ఈ జాబులో ఏమున్నదో నీకు తెలుసా?” అని ఖలీఫా కనానాను అడిగాడు.

సైనికుడు తనతో అన్న మాటలను కనానా ఖలీఫాకు వివరంగా చెప్పాడు.

“ఇంత ముఖ్యమైన జాబు తెచ్చేవాడు మక్కా వీధులలో తోడులేకుండా సడవట మేమిటి?” అన్నాడు ఖలీఫా.

“హౌర్‌కొండ వద్దనుంచి ఈ జాబును నేను ఒంటరిగానే తెచ్చానని ఏలినవారు గ్రహించాలి!” అన్నాడు కనానా.

అ జాబు కనానాకు ఎలా లభించిందీ విన్న తరవాత ఖలీఫా, “నువు చాలా ధైర్యం కలవాడివి. నా యింటికి వెళ్లి నేను వచ్చిన దాకా ఉండు!” అంటూ ఒక నీగ్రో బానిస వెంట కనానాను తన ఇంటికి పంపాడు.

నీగ్రోబానిస వెంట నడుస్తూ కనానా, “నా పరీక్ష ముగిసింది. ఖలీఫాకు జాబు అందజేశాను. ఇక నా సొంతపని మిగిలి ఉన్నది. ఖలీఫాచేత ధైర్యంగల వాణ్ణని పించుకున్నాను. నా అన్ననూ, తెల్ల ఒంటెనూ మా నాన్నకు వప్పగించి ఆయన మెప్పకూడా పొందితే నా కింకేమీ అవసరం లేదు,” అనుకున్నాడు. ఖలీఫాను తాను మళ్ళీ చూడవలసిన పనేమిటి? బానిసవాణ్ణి ఏమార్చి ఎటైనా జారుకుందామని కనానా అనుకునేటంతలో ఇద్దరూ ఖలీఫా ఇల్లు చేరుకున్నారు. ఒక బ్రహ్మాండమైన ద్వారంలోనుంచి వారు చలవరాళ్ళు పరిచిన ఆవరణ దాటి ఖలీఫా భవనంలోకి ఆడుగు పెట్టారు. నీగ్రో బానిస కనానాను ఒకచోట కూచోబెట్టి వెళ్ళాడు.

కొంచెంసేపటిక ఖలీఫా వచ్చాడు. కనానా నుదురునేలకు ఆనించి ఆయనకు ప్రణామం చేశాడు. ఖలీఫా కూచుంటూ, “నాయనా, ఎందరో సాహసికులు చేయలేని పని నువు సాధించావు. ఏం బహుమానం కావాలో కోరుకో,” అన్నాడు.