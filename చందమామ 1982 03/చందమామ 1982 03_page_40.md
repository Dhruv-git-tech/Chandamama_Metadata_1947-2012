వరహాలకు అమ్ముతాను," అన్నాడు భద్రయ్య.

"అలాగే, పందెం! నువ్వు అ ధరకు అమ్మగలిగితే, నూరు వరహాలు యిస్తాను. అమ్మలేకపోయావో, నువ్వు నాకు నూరు వరహాలు యిచ్చుకోవాలి," అన్నాడు ఎల్లప్ప రోషంగా.

ఇద్దరూ విజయనగరంలోని ఒక పెద్ద బజారు చేరుకున్నారు. కుక్కను అమ్మ చూపిన భద్రయ్యను, దాని ఖరీదెంత అని యిద్దరు ముగ్గురు అడిగారు. వెయ్యి వరహాలని భద్రయ్య చెప్పగానే, వాళ్లు కుక్క కేసీ, భద్రయ్యకేసీ వింతగా చూసి, వీడేదో పిచ్చివాడను కుంటూ, మారు మాట్టాడకుండా వెళ్ళిపోయారు.

"చూశావా! కుక్క అమ్మకం దేవు డెరుగు. అందరూ నిన్ను వెరివాడి కంద జమకట్టేస్తున్నారు," అన్నాడు ఎల్లప్ప ఉత్సాహంగా.

"తొందరపడకు. నా కుక్కను వెయ్యి వరహాలకు అమ్మి తీరుతాను," అంటూ భద్రయ్య, వీధివారగా పంజరాల్లో చిలక లను పెట్టి అమ్ముతున్న ఒకడి దగ్గిరకు వెళ్ళాడు.

"నా కుక్కలాగే, యీ చిలకలూ ఏదో దేవతాజాతివిలా వున్నవి. చిలక ఖరీదెంతేమిటి?" అని అడిగాడు భద్రయ్య చిలకలమ్మే వాణ్ణి.

"ఒక్క వరహా!" అన్నాడు చిలక లమ్మేవాడు.