కట్టాడు. బలిష్ఠమైన ఆ దున్నలు, బండిని అవరీలగా కాలవలోనుంచి లాగి ఒడ్డుకు చేర్చినై.

ఈ సంగతి విన్న కొమరయ్య లక్ష్మి పురంవెళ్ళి జమీందారుతో, ''బావగారూ, పాలేరు వెంకయ్య దున్నల్ని అడ్డమైన వాళ్ళందరికీ సహాయపడేందుకు ఉపయోగిస్తున్నాడు. మనం వాటిని ఎంతో ఖర్చుపెట్టి పొషిస్తున్నది, మన వ్యవసాయపనుల కోసంగదా!'' అంటూ వెంకయ్య విదో చెప్పరానినేరం చేశాడన్న ధోరణిలో మాట్లాడాడు.

జమీందారు చిన్నగా నవ్వి, మీసం దువ్వుకుంటూ, '' కొమరయ్యగారూ! కాలవ బురదలో దిగబడిపొయిన బండిని

నా దున్నలు బయిటికి లాగినవంటే, అది నా కెంతో గర్వకారణంగా వున్నది. ఈ విషయం నేను లోగడనే విన్నాను. వెంకయ్యకు పాతిక రూపాయిలు బహుమానంగా కూడా పంపాను'' అన్నాడు.

కొమరయ్య కిక్కురు మనకుండా జమీందారుతో భోజనం చేసి, కృష్ణాపురం వెళ్ళిపోయాడు.

ఆతర్వాత ఒక పండగకు జమీందారు, అనందరాజు ఆనే స్నేహితుణ్ణి లక్ష్మిపురం రావలసిందిగా ఆహ్వానించాడు. అనంద రాజు, జమీందారు ఇంట ఒక వారం రోజులు గడిపి, ఒక ఉద్యోగిని వెంట బెట్టుకుని, జమీందారుగారి వ్యవసాయ క్షేత్రాలు చూస్తూ కృష్ణాపురం వచ్చాడు.