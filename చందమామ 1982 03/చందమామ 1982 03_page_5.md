బంగారం పిల్చ్

తల్లి వెంట గుడికి వెళ్ళిన రవి, దేవుడి దర్శనం చేసుకుని బయిటికి వచ్చాడు. తల్లి యింకా గర్భగుడిలో ఏవో అర్చనలు చేయిస్తున్నది.

" కొత్త చెప్పులు కాజేయాలని గుడికి వచ్చావా ? నిన్నీ గుడి దగ్గిర ఏనాడూ చూడలేదు," అంటూ ఒక అమ్మాయి నవ్వుతూ రవి దగ్గిరకు వచ్చింది.

రవి అ మాటలకు తెల్లబోయాడు.

" అలా తెల్లమొహం వేశావేమిటి ? రఘు కనిపిస్తే, వెంటనే పంపమని, మీ నాన్న చెప్పాడు," అన్నదామె.

ఆ అమ్మాయి తనను ఎవరో రఘు అనే అతడనుకుంటున్నదని రవి, " మా నాన్న నా చిన్నప్పుడే పోయాడు. నేను రఘును కాను; పారబడుతున్నావు," అన్నాడు.

ఆమె అశ్చర్యంతో రవిని తేరిపార చూస్తూ, " ఏమిటి, నా కళ్ళను, నేనే నమ్మలేకపొతున్నాను ! నువ్వు అచ్చం రఘులా వున్నావు. మీరు, ఒకరినొకరు చూసుకుంటే, అద్దంలో ముఖం చూసు కుంటున్నామనుకుంటారు," అన్నది.

అచ్చం తన లాంటి వాడు యింకొక డున్నాడన్న సంగతి విని, రవికి చాలా కుతూహలం కలిగింది.

ఆమె, రవిని తన ఇంటికి తీసుకుపోయి, గదిలో ఒక కుర్చీ చూపిస్తూ, " ఇలా కూర్చో, యిప్పుడే రఘును పిలుచుకు వస్తాను," అంటూ బయిటికిపొతూనే, చప్పున గదితలుపు మూసింది.

ఆమె, రవికి కటికీలోంచి ఒక కాయితం, కలం అందించి, " ఇప్పుడు నువ్వు నా ఖైదీవి ! ఈ కాయితం మీద నేను చెప్పినట్టు రాయి. అప్పుడు, మీ అమ్మ కెలాంటి ప్రమాదమూ జరగదు," అన్నది కరకుగా.