ఆ ఉత్తరం రాసింది, రాజవరం జమీం దారు. అందులో అయన, అ ఉత్తరం తెచ్చినవాడు తనదివాణంలో అరుసంవత్సరాలుగా లెక్కలు రాసే పని చేస్తున్నాడని తెలియపరిచాడు. ఇప్పుడతను తన స్వగ్రామమైన పేరవరంలో వుండదలచినందున, దివాణంలో లెక్కలు చూసే పని యివ్వవలసిందిగా కోరాడు.

ఈ ఉత్తరం జమీందారు శేఖరబాబును చాలా యిరుకున పెట్టింది. లెక్కలు చూడడంలో ఆరేళ్ళ అనుభవం వున్నవ్యక్తిని, తను ఏ వంకతో ఉద్యోగం లేదని పంపి వేయగలఢు? అలాకాక, తను అతడికి ఉద్యోగం యిస్తే, ఈశ్వరయ్యకొడుకూ, అతడి కుటుంబం పస్తులుండవలసి వస్తుంది!

జమీందారు ఉత్తరం తెచ్చినవాడితో, "మీ జమీందారు గత సంవత్సరం, వెయ్యివరహాలు అప్పుగా తీసుకుని యింతవరకూ పంపలేదు. వెళ్ళి, అయనకు సంగతి చెప్పి, రేపు వచ్చి కనబడు," అన్నాడు.

అతను అప్పటికప్పుడే బయలుదేరి పోయి, మర్నాటికి తిరిగివచ్చి, శేఖర బాబుతో, "అయ్యా, మా జమీందారుగారు మీ కేమీ బాకీ లేనట్టు చెప్పమన్నారు. వారి జమీలోనే రాజవరం అనే కుగ్రామం ఒకటి వున్నది. అక్కడ ఎవరైనా మీ వద్ద అప్పుతీసుకుని వుండవచ్చు," అన్నాడు.

శేఖరబాబు నవ్వి, "మీ జమీందారు గారు నా కేమీ బాకీ లేరు. అరు సంవత్సరాలుగా రాజవరం దివాణంలో లెక్కలు చూస్తున్నావని తెలిసి నీతో చిన్న అబద్ధం అడాను! నువ్వు హడావిడిగా పోయి, మీ జమీందారుగారిని బాకీ సంగతి అడిగి వచ్చావు. దీన్నిబట్టి, నీకు, రాజవరం దివాణం లెక్కలు ఏమాత్రం గుర్తులేవని తెలిసిపొతున్నది. అలాంటి నీకు, నా దివాణంలో ఉద్యోగం దొరకదు," అన్నాడు.

తరవాత అ రోజే అయన ఈశ్వరయ్యకొడుక్కు దివాణంలో లెక్కలు చూసే ఉద్యోగం యిచ్చాడు.