దుర్గానికి వెళ్ళి, "ఓ అన్నదాతా! చాలా రోజులుగా తిండి లేదు, ఆకలి దహించేస్తు న్నది. వెయ్యి యజ్ఞాలు జరిపించినవాణ్ణి కావడంపల్ల, మేకమాంసం తప్పితే మరేదీ అరగనిరోగం ఒకటి పట్టుకున్నది. అంచేత, ముందు నాకు ఆ మాంస భోజనం పెట్టి నన్ను పంపించు," అన్నాడు.

ఇల్వలుడు, "స్వామీ! మీ కోసమే రాసిపెట్టి ఉన్నది కాబోలు, ఘూ ఇంట చిరకాలంనించీ ఒక మేకపొతు పెరుగుతూ బాగా కొవ్వుపట్టి ఉన్నది!" అని చెబుతూ వెంటనే మేకరూపంలో ఉన్న వాతాపిని చంపించాడు.

అగస్త్యుడు మేకను చూసి, "అహ! ఏం మేక, ఏం మేక! వెయ్యి యాగాలు చేయించానన్న మాటే గానీ ఇలాంటి మేకను రుచిచూడలేదు. నాయనా! ముందు దీని గుండెకాయ మొదలైన మేలు ముక్కలన్నీ నాకు పెట్టి, ఆ తర్వాత మిగతాది అతిథులకు పెట్టు! ముందే చెబుతున్నాను, మరేం అనుకోకు. మాంసం తప్ప మరేదీ నేను తినలేను సుమా! నేను తినగలిగినంతా నాకు వడ్డించాలి, మర్చి పొకు!" అన్నాడు.

ఇల్వలుడు అగ్నిలో మేకను కాల్చి, మాంసం వండించి అగస్త్యుడికి పెట్టాడు. ఎంత వడ్డించినా తినేస్తూ అగస్త్యుడు పూర్తి

మేకపొతు మాంసం అరగించి త్రేన్సాడు. ఇల్వలుడు ఆశ్చర్యంతో పాటు కొంచెం భీతి కూడా పడుతూ, "స్వామీ! తమరు మంచి ఘనాపారీల్లాగున్నారే!" అన్నాడు.

అగస్త్యుడు చిరునవ్వి, "ఘనాపారీల్లో ఘనాపారీగా మన పేరు ముల్లోకాలకూ తెలుసునోయి! ఏదీ, కాస్త మద్యం తెప్పించు! ఒక కుండెడు చాల్లే!" అన్నాడు.

ఇల్వలుడు మరింత నివ్వెరపొతూ, "కుండెడు మద్యం తాగుతారా, స్వామీ!" అన్నాడు.

అగస్త్యుడు, "మన పొట్టకు సముద్రాలే చాలవు!" అన్నాడు.