అందుకు వాళ్లు నాకు చేసిన బహుకరణయిది! ప్రాణాలతో పారిపోయి మీ దగ్గరకు రాగలగటం, కుండలినిదేవి కరుణ!"

అన్నాడు నరవాహనుడు. అ మాటలు వింటూనే సమరసేనుడు, నెత్తిన పిడుగు పడిన వాడిలా కూలబడ్డాడు. ఎవరికోసం అయితే తను అన్నిటికీ తెగించి, మంత్రాల దీవిలో పడరాని యిడుములు పడ్డాడో— ఆ ప్రజలు ఆపత్సమయంలో తన నాయ కత్వాన్ని తృణీకరించటం, సమరసేనుణ్ణి నిలువునా కూల్చింది. పాపం, అతడికి ఈ మధ్యకాలంలో వచ్చిన పరిణామాలూ, దుష్ట నరవాహనుడి కుటిల పాత్ర తెలియదు!

" సమరసేనా, అధైర్య పడకండి. ఏదో విథంగా యీ ప్రమాదాస్సుంచి బయటపడే మార్గం ఆలోచించండి," అన్నాను.

సమరసేనుడు పెద్దగా నిట్టూర్చి, "శివదత్తా నేను అధైర్యపడుతున్నానని అనుకోకు. ప్రజలు నా పట్ల ఎంత కృత ఘ్నులుగా ప్రవర్తిస్తున్నారో ఆలోచించి నప్పుడు, నా హృదయం భగ్గున మండుతున్నది. అంతకన్న మరేం లేదు," అన్నాడు.

ఆయన్ని ఎలాంటి మాటలతో అనున యించాలో నాకు తెలియలేదు. నర

వాహనుడికేసి చూశాను. అతడు స్థాణు వులా కదలా మెదలక వుండిపోయాడు. ఆ క్షణంలోనే కోటద్వారం వేపు నుంచి భీకరమైన జనఘోష వినబడింది. అంతలో ఒక ద్వారపాలకుడు పరుగెత్తుకుంటూ మా దగ్గరకు వచ్చాడు.

ఏమిటీ సంగతి అని నే నడిగేంతలో— "మహాసేనానీ, ప్రమాదం ముంచు కొస్తున్నది. ప్రజలు కోట ద్వారం బద్దలు కొడుతున్నారు!" అన్నాడు.

సమరసేనుడు ఒక క్షణకాలం తల వంచుకుని వుండిపోయాడు. అతడు ఆ ద్వారపాలకుడి మాటలు విన్నాడో లేదో అన్న అనుమానం కూడా నాకు కలిగింది.