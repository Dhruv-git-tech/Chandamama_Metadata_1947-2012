మర్మాడు తెల్లవారి లేస్తూనే, అంతా తనను మెచ్చుకుంటారని దయ్యం ఆశగా ఎదురు చూసింది. అయితే, పోలయ్య నిదలేస్తూనే ఒక గావు కేకపెట్టి పడి పోయాడు. ఆయన యిద్దరు కొడుకులూ కంగారుపడి వైద్యుణ్ణి పిలుచుకు వచ్చారు.

వైద్యుడు పోలయ్యను పరీక్షంచి, “ఈయనకు కడుపులో పుండు వున్నది. శస్త్రచికిత్స చేయాలి; కొంచెం బాధా కరంగా వుంటుంది. అది అంతగా తెలియ రాకుండా మత్తు మందు యిస్తాను,” అన్నాడు

తరవాత శస్త్రచికిత్స చేసి, మత్తు మందు యిచ్చి వెళ్ళిపొయాడు. దయ్యం

యిదంతా చాలా ఆశ్చర్యపోతూ చూసింది. పోలయ్య త్వరగా కోలుకుంటే తప్ప, ఇంట్లో వాళ్ళకు తన మంచితనం గురించి తెలియదని నిరుత్సాహపడింది.

నాలుగు రోజులు గడిచినై. బాధ అని పించినప్పుడల్లా పోలయ్య మత్తు మందు వేసుకుని నిద్రపోయేవాడు. ఈ గౌడవలో ఇంట్లో వాళ్ళెవరూ, కప్పమీది పెంకునేత గమనించలేదు.

ఒక రోజున పెద్ద వాన ప్రారంభ మయింది. పోలయ్య మంచం మీద లేచి కూర్చుని, కొడుకులతో, “ధాన్యం గది జాగ్రత్త! అది తడిసిపోవడం జరిగితే, మనం తిండికి అవస్థపడవలసి వస్తుంది,” అంటూ కేకలు పెట్టాడు.

అందరూ ఇంట్లో తలా ఒకచోటుకు వెళ్ళి చూశారు. పూర్వంలాగా ఏక్కడా కప్పలో నుంచి వాన చినుకులు పడడం లేదు. వాళ్లు ఆశ్చర్యపోయి, యీ సంగతి పోలయ్యకు చెప్పారు.

“కొంపదీసి యిది దయ్యం పని కాదు గదా!” అన్నాడు పోలయ్య.

అప్పుడు అందరికీ పోలయ్య పెద్ద కొడుకు దయ్యాన్ని గురించి అన్న మాటలు గుర్తుకు వచ్చాయి. వాన తగ్గిన తరవాత వెళ్ళి చూస్తే, ఇంటి మీది పెంకు చక్కగా పేర్చి వుంది.