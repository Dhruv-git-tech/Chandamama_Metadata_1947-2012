బంగారం వుంటే తప్ప, యా పెళ్ళి జర గదు," అని ఆమె అనిత తల్లికి చెప్పేసింది.

అనిత ఒంటి మీద అరతులం బంగారం కూడా లేదు!

సరళ బంధువుల ఇంట పెళ్ళియి పోయాక, అపల్లెలో ఏమితోచక, ఒంటరిగా ఆ ఉదయమే ఇంటిక తిరిగి వచ్చింది. అనిత ద్వారా పెళ్లిచూపుల సంగతి తెలుసు కుని, "మాయదారి బంగారం కోసం, బంగారం లాంటి కోడలిని వదులు కుంటుందా, ఆ మహా తల్లి! రోజూ గుడికి కొడుకుతోపాటు వస్తుంది గదా, యివ్వాళే అవిడకి తగిన బుద్ది చెబుతాను," అన్నది ఆవేశంగా.

"నీకు పుణ్యం వుంటుంది, యిక యా సంగతిమరిచిపో," అన్నది అనిత.

ఇది జరిగిన సాయంత్రం అనిత తన ఇంటి పక్కవీధిలో వున్న ఒక రోగికి మందిచ్చి వస్తూండగా, దారిలో తనను చూడవచ్చిన పెళ్ళికొడుకు ఎదురుపడి, "మా అమ్మ విపరీతమైన కడుపునొప్పితో బాధపడుతున్నది. కాస్త వచ్చి చూడు," అన్నాడు.

ఇల్లు చేరాక అతను అనితను వాకిట్లో వుండమని, తల్లి దగ్గిరకు వెళ్ళి, "సమయానికి అనిత తప్ప మరే వైద్యుడూ ఇంటి పట్టున లేడు," అని చెప్పాడు.

"ఎవరో ఒకరు, తొందరగా పెలుచుకు రా. ఈ నొప్పితో ప్రాణంపొయేలావున్నది," అని తల్లి పెద్దగా మూలిగింది.

"అనిత రానన్నది. మీ అమ్మగారికి బంగారమే ప్రాణం కదా? అదే యింత మింగి ప్రాణం నిలుపుకోమన్నది," అని అతను అబద్దం చెప్పాడు.

"బుద్దిగడ్డితిని, బంగారానికీ, కాబోయే కోడలికీ లంకె పెట్టాను. క్షమాపణ కోరా నని చెప్పి, తీసుకురా," అన్నది తల్లి.

ఈ మాటలు విన్న అనిత కాబోయే అత్తగారి దగ్గిరకు పోయి ఒకటి, రెండు ప్రశ్నలడిగి మందు యిచ్చింది. క్షణాల మీద తల్లి కడుపునొప్పి తగ్గిపోయింది.