అమె అనితతో ఆప్యాయంగా, “నీ మందు సంజీవిలా పనిచేసింది! లోగడ జరిగింది మరిచిపో. రేపే నిశ్చితార్ధం జరిపేందుకు మీ యింటికొస్తాం,” అన్నది.

ఈ శుభవార్త సరళకు చెప్పేందుకు అనిత, తమ ఇంటి వాటాలోంచి తలుపు తీసుకుని సరళా వాళ్ళ ఇంట్లోకి వచ్చింది.

అనిత, రవికి యిదంతా చెప్పి, “మీ తల్లి కొడుకులను చూసి సరళ, నన్ను పెళ్ళి చూపులకు చూడవచ్చిన వారని పారబడింది. అమెలో పరోపకారబుద్దే తప్ప స్వార్థం లేదు,” అన్నది.

రవి, అనితను వెంటబెట్టుకుని తన ఇంటికి వెళ్ళేసరికి, సరళ గది మధ్య విచారంగా కూర్చుని వున్నది. అనిత, సరళకు జరిగిన పారబాటు గురించి చెప్పింది. సరళ బిక్కమొహం వేసుకుని రవీ, అతని తల్లితో, “నా తొందరపాటుకు విచారిస్తున్నాను, క్షమించండి,” అన్నది.

రవి చిరునవ్వుతో సరళ కేసి చూస్తూ, “నా కాబోయే భార్య చౌరవా, ధైర్యం కలది కావాలని, నా కోర్కె. వీటికితోడు మంచి తెలివితేటలు కూడా అవసరం. ఏడాది తిరగకుండానే యీ విషయంలో మా అమ్మ, నిన్ను సానబట్టగలదు. అభ్యంతరం లేకపోతే, నిన్ను పెళ్ళి చేసు కుంటాను,” అన్నాడు.

“నాకు చౌరవ వుంది, మీకది బొత్తిగా లేదు. తలుపు బిగించి, అడగ్గానే ఉత్తరం రాసి యిచ్చిన పిరికవాళ్ళు, మీరు,” అన్నది సరళ.

“నువు కొత్త దొంగవని, అనుభవం లేని నీ ప్రవర్తన వల్ల గ్రహించాను. నీ తోటివాళ్లు, ఏపాటి రాటుతేలిన దొంగలో తెలుసుకునేందుకు, నువ్వు చెప్పిన విధంగా కాయితం రాసి యిచ్చాను. నేను రక్షకభటాధికారిని!” అన్నాడు రవి.

“ఇకనేం! మనం చిన్నప్పటినుంచి కోరుకున్నట్టుగా, ఒకే ముహూర్తంలో యిద్దరి పెళ్ళి జరగబోతున్నది,” అంటూ అనితనవ్వింది. సరళ చిరునవ్వు నవ్వుతూ తలవంచుకున్నది.