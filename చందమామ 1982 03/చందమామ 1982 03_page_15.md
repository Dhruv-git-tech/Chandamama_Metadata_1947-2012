నేను మాట్లాడబోయేంతలో ఆయనే తల
ఎత్తినా కేసి చూశాడు. ఆ చూపుల్లో వున్న
భావం నా కర్ణమైనట్టయింది.

" మృగశాలాధిపతిని వెంటనే యిక్క
డకు పిలుచుకురా !” అని ద్వారపాల
కుణ్ణి అజ్ఞాపించాను. కొద్దిసేపటిలో మృగ
శాలాధిపతి వచ్చాడు. అతడు రాగానే,
" నీ స్వాధీనంలో వున్న మృగాల నన్నిటినీ,
బోనుల్లో నుంచి వదిలిపెట్టు. పొతే, అవి
ప్రాసాద ప్రాంగణంలో, ముఖద్వారం
దగ్గరా మాత్రమే వుండేట్టు చూడు. అవ
సరం అయినప్పుడు తిరిగి వాటిని బోనుల్లో
పెట్టేందుకు, నీ కంది నౌకర్ల నందర్నీ
సిద్ధంగా వుంచు," అని అజ్ఞ యిచ్చాను.

మృగశాలాధిపతి తెల్లబోతూ సమర
సేనుడి కేసి ప్రశ్నర్థకంగా చూశాడు.
సమరసేనుడు విసుగ్గా తలపంకించి, "శివ
దత్తుడి అజ్ఞలన్నిటినీ, నా అజ్ఞలగానే
భావించి శిరసావహించు," అన్నాడు.

"....కాని సేనానీ, ఒకసారి ఆ క్రూర
జంతువులను వదిలితే, బయట వున్న
ప్రజల మీద...." అని మృగశాలాధిపతి
ఏమో చెప్పబోయాడు. అప్పుడు నేను
కోపంగా, "అవన్నీ నీ కనవసరం. కోట
ద్వారాన్ని బద్దలుకొడితే, ఏం జరుగుతుందో
ముందుగా వాళ్ళు గ్రహించటం చాలా
మంచిది! నువ్వు వెంటనే వెళ్ళి నే చెప్పిన
పని చెయ్యి!" అన్నాను.

మృగశాలాధిపతి వెంటనే వెళ్ళి
పొయాడు. నరవాహనుడి కేసి చూశాను.
అతడు పళ్ళుబిగించి, నా కేసి క్రోధంగా
దొంగచూపులు చూస్తున్నట్టు గ్రహించాను.
అతడి ఎత్తుగడ ఏమిటి? ఈ సైనికులా,
ప్రజలా తిరుగుబాటులో అతడి దుష్టపాత్ర
ఎంతవరకూ వుంటుంది? ఇలాంటి ప్రశ్న
లకు అప్పట్లో నాకు జవాబు దొరకలేదు.

ఒక అరఘుడియ గడిచేసరికి, మా కర్ణ
పుటాలు బద్దలయ్యేలా సింహగర్జనలూ,
ఏనుగుల ఘంకారాలూ వినిపించినై. కోట
ప్రాంగణమంతా క్రూరమృగాల అరుపు
లతో, అర్ఛాటాలతో ప్రతిధ్వనించింది.