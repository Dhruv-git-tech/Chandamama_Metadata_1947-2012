మర్యాద చూపించి, ఉన్నతాసనం యిచ్చారు.

గురువును చూసిన క్షణం నుంచి రాజుకు పాత పగ జ్ఞాపకం వచ్చి కోపం పొంగిపోతున్నది. అతడు మాటల మధ్యలో గురువు కేసి తీక్షణంగా చూస్తూ, "ముష్టి నువ్వులు పిడికెడు తిన్నందుకు శిక్షించిన వాణ్ణి, చేతికి అందినప్పుడు చంపకుండా వదిలిపెడతారా?" అని అడిగాడు.

సభలో ఇంకెవరికీ అర్థంకాకుండా, శిల్పాచార్యుడికి చావుభయం కలిగించి, తరవాత వీలువెంట అయనను చంపేద్దా మని రాజు ఉద్దేశించాడు.

అయితే, రాజు అనుకున్నట్టు శిల్పాచార్యుడు బెదరలేదు. పైపెచ్చు అయన యీ విధంగా రాజు రహస్యం బయట పెట్టేశాడు:

"ఓ రాజా! నువు నా దగ్గిర శిఘ్యు డవుగా, నా బాధ్యత కింద వున్న సమయంలో నీ తాహతుకు తగని పని చేశావు. శిఘ్యుడి దుష్ప్రప్పవర్తనను దండించి,

సన్మార్గంలో పెట్టటం గురువు విధి. నిన్నా నాడు నేను దండించి వుండకపోతే, సువ్వీ పాటికి కాశీరాజ్యానికి రాజుగా వుండటానికి మారుగా, దొంగవై వుందువు. బుద్ధిమంతు లైనవారు, తప్పుచేసినప్పుడు దండించిన వారిపై ఎన్నడూ అగ్రహం చెందరు, కృత జ్ఞత చూపుతారు!" అన్నాడు శిల్పాచార్యుడు.

అసలు విషయం సభవారందరికీ తెలిసి పోయింది. రాజుకు అవమానం అయింది. అతడు సింహాసనం దిగి గురువు కాళ్ళపై బడి, "మహానుభావా, మళ్ళీ తప్పుదారిన పడిన నా మనస్సును సరి అయిన దారిన పెట్టారు, కృతజ్ఞుణ్ణి!" అన్నాడు.

రాజులో వచ్చిన మంచి మార్పుకు, సభాసదులతోపాటు గురువు కూడా ఎంత గానో అనందించాడు.

రాజు కోరికపై శిల్పాచార్యుడు తన కాపురం తకశిల నుంచి కాశీకి మార్చి. ఆస్థాన ఆచార్యుడుగా వుంటూ, రాజును సరి అయిన మార్గాన నడిపించాడు.