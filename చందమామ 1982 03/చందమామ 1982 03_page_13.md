రేగి వున్నది. మొహం మీద అక్కడక్కడా
చిన్న గాయాలు కూడా కనిపించినై. మనిషి
చాలా భీతిగొన్నట్టు కనిపించాడు.

“ఏం, నరవాహనా! ఏం జరిగింది?
అలా వున్నా వేమిటి?” అంటూ సమర
సేనుడు ఎంతో ఆదుర్దాగా అతణ్ణి
ప్రశ్నించాడు.

నరవాహనుడు మాట్లాడేందుకు ప్రయ
త్నించాడు. కాని గొంతు జీరపోయినట్టు
కనబడింది. “పరిస్థితులు మన చేజారి
పోయినై. ఇప్పుడు చేయగలిగిందేమీ లేదు.
మనం సురక్షిత ప్రదేశానికెక్కడికైనా
పారిపోవటం మంచిది,” అన్నాడు
నరవాహనుడు బొంగురు గొంతుతో.

ఆ మాటలు వింటూనే సమరసేనుడు
తోకతొక్కిన తాచుపాములా లేచి నిల
బడ్డాడు. అయనలో అంత కోపాద్రేకం,
తొందరపాటూ—ఆనాటివరకు నేను చూచి
వుండలేదు.

“నా రాజ్యంలో నేను సురక్షిత ప్రదేశానికి పారిపోవటమా? ఈ కుండలిని ద్వీపంలోని ప్రతి అంగుళం భూమీ, నాకు రక్షణ యివ్వగలిగినదే! నీ కేమీ పిచ్చి పట్టలేదు గదా?” అన్నాడు సమరసేనుడు.

నరవాహనమిశ్రుడు వణికిపోయాడు.
తిరిగి సమరసేనుడు ఏమో మాట్లాడ
బోయేంతలో, కోట ముఖద్వారం వేపు
నుంచి భయంకరారావాలు వినిపించినై.
పెనుతుపానుకు మహావృక్షాలు వణికినట్టు
మేం వణికిపోయాం.

“ఏమిటా అరుపులు? కాపలా సైనికులు ఏం చేస్తున్నారు?” అంటూ సమరసేనుడు, నరవాహనుడి కేసి చూస్తూ కఠినంగా ప్రశ్నించాడు.

“సమరసేనా! అదే నే చెప్పదలుచు కున్న భయంకర వార్త! సైనికులు, ప్రజలతో కలిసిపోయారు. ‘రాజును గద్దెనుంచి దింపాలి,’ అని అరుస్తూ వాళ్ళు వీధులలో ఊరేగుతున్నారు. నేను సైనికులను సమీకరించేందుకు ప్రయత్నించాను.