నీకే లాభం!

ఒక గ్రామంలో జోగులు అనే యువకుడుండేవాడు. వాడికి ఒళ్ళు వంచి పని చెయ్యడమంటే
మహా బద్ధకం. “ఛి, పై!” అని చిదరించుకున్నా సరే, వాడు గ్రామంలోని గృహస్థుల ఇళ్ళకు
పోయి, ఎవరైనా యింత అన్నం పెడితే తిని, రాత్రికి గ్రామ పాలిమేరల్లో వున్న అమ్మవారి
శిధిలాలయంలో హాయిగా నిద్రపోయేవాడు.

ఒకసారి వాడికి పరసగా రెండు రోజులు తిండి దొరకలేదు. వాడు ఆకలితో నకనక
లాడుతూ రాత్రికి అమ్మవారి గుడి చేరి, “గ్రామంలో అన్నదాన మహిమ ఎరిగిన పుణ్యాత్ములే
లేకుండా పోయారు!” అంటూ తిట్టుకోసాగాడు.

వాడి బాధ చూసి జాలిపడిన అమ్మవారు ప్రత్యక్షమై, “ఒరే, జోగులూ! కాలూ, చెయ్యి
బాగా వున్న నువ్వు, దిచ్చమెత్తుకోవడం ఎందుకు? కష్టించి రోజూ పనిచేసి, ఒక రూపాయి నాకు
యిచ్చావంటే, నీకు పది రూపాయిలిస్తాను,” అన్నది.

జోగులు ఎంతో భక్తితో అమ్మవారికి నమన్కరించి, “తల్లీ, నేను రోజూ కష్టించి పని
జెయ్యడం ఎందుకు? నువ్వు యిస్తాననే పది రూపాయిల్లో ఒకటి నువ్వే వుంచుకుని, మిగిలిన
తొమ్మిది రూపాయిలూ నా కిచ్చెయ్య. ఒక రూపాయి నీకే లాభం గదా!” అన్నాడు.

—దానరి వెంకటరమణ