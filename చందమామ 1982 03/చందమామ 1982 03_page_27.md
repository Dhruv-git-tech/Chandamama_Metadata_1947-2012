## దివాణందున్నలు

లక్ష్మిపురం జమీందారు సత్యమూర్తికి, కృష్ణాపురంలో కొన్ని పాలాలున్నవి. ఆ పాలం పనులు చూసేందుకు ఆయన, వెంకయ్య అనే పాలేరును నియమించాడు. పాలేరు విశ్వాసపాత్రుడూ, నమ్మకస్థుడూ కావడంతో, జమీందారుకు లక్ష్మిపురం నుంచి అతనిపై అజమాయిషీకి మరొక ఉద్యోగిని పంపనవసరం లేకపోయింది.

వ్యవసాయపు పనులకు గాను జమీం దారు, రెండు ఖరీదైన దున్నపోతులను కొని, వెంకయ్యకు తోలిపెట్టాడు. వెంకయ్య వాటికి వేళకు మేతా, దాణాలూ పెడుతూ, ఎండసమయంలో చెరువుకుతోలుకుపోయి శుభ్రంగా కడిగేవాడు. అవి ఆరోగ్యంగా, బలంగా వుండి, ఎంత బరువునైనా సునాయాసంగా లాగగలిగేవి. ఆ చుట్టుపక్కల గ్రామల్లో వాటికి సాటిరాగల దున్నలు లేవన్న పేరు వచ్చింది. వెంకయ్య వాటికి

ముద్దుగా దివాణం దున్నలని పేరు పెట్టుకున్నాడు.

జమీందారు బావమరిది కొమరయ్య కృష్ణాపురంలోని పాలం పంటలూ, వ్యవసాయపు ఖర్చుల విషయంలో తప్పుడు లెక్కలు రాసి, డబ్బు తస్కరించాలని ఎత్తులు వేస్తూండేవాడు. కాని, వెంకయ్య నిజాయితీ కారణంగా అతడి ఆటలు సాగేవికావు. ఇందువల్ల అతడికి వెంకయ్య మీద చెప్పరానంత ద్వేషం వుండేది.

ఒకరోజున పడ్డబస్తాలతో వున్న బరువు బండి ఒకటి జమీందారు పాలం పక్కనే వున్న పంటకాలవలో దిగబడి పోయింది. చుట్టుపక్కల పాలాలలోని కాపులు చక్రం పట్టి, ఎంత ప్రయత్నించినా, బండికి కట్టి వున్న దున్నలు దాన్ని బయిటికి లాగలేక పోయినై. అదిచూసి వెంకయ్య జాలిపడి, జమీందారుగారి దున్నలను బండికి