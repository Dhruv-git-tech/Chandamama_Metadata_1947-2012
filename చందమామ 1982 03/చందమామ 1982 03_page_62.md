అతను ఇంట్లో ప్రవేశించి తన తల్లిని గుర్తించలేకపోయాడు. తరవాత అమెను, “నా భార్య ఏదీ? పిల్లలేరీ?” అని అడిగాడు. ఈ ప్రశ్నకు జవాబుగా తల్లి పెద్ద పెట్టున్న ఏడవసాగింది. హసన్‌కు మతిపోయినట్టయింది. అతను ఇల్లంతా గాలించటంలో, తన భార్య తాలూకు పక్షి తొడుకు దాచి ఉంచిన పెట్టె ఖాళీగా కనిపించింది. మూడు కొత్త సమాధులు కనిపించాయి. వాటిని చూస్తూనే అతను ఒక్క కేకపెట్టి విరుచుకు పడిపోయాడు.

తల్లి ఎన్ని ఉపచారాలు చేసినా హసన్‌కు రాత్రి పడినదాకా తెలివిరాలేదు. తెలివి వచ్చాక అతను తన బట్టలు చించుకున్నాడు. నెత్తిన దుమ్మూ, బూడిదా చల్లుకున్నాడు. కత్తితో పాడుచు కుని చావ యత్నించాడు—కాని తల్లి అడ్డు పడింది. అమె అతన్ని చిన్న పిల్ల వాణ్ణి పాదివినట్టుగా దగ్గరికి తీసుకుని, జరిగినదంతా చెప్పి, “నాయనా, నువు బొత్తిగా నిరాశ పొందనవసరం లేదు.

వాక్ - వాక్ దీవులకు వెళితే నీ భార్య దొరకవచ్చు.” అన్నది.

ఈ మాట వింటూనే హసన్‌కు కొత్త ప్రాణం వచ్చినట్టయింది. అతను చివాలున లేచి నిలబడుతూ, “అమ్మా, నేనిప్పుడే వాక్ - వాక్ దీవులకు ప్రయాణమవు తున్నాను,” అన్నాడు.

కాని పక్షకూతలాంటి పేరుగల దీవులు ఎక్కడ ఉంటాయి? వీటికోసం ఇండియా వెళ్ళాలా? పర్షియా వెళ్ళాలా? చినా వెళ్ళాలా? అతనికేమీ తెలియదు.

అతను తిన్నగా ఖలీఫాగారి దర్చారుకు వెళ్లి అక్కడ ఉన్న పండితు లందరిని వాక్-వాక్ దీవులు ఏసముద్రంలో ఉంటాయని అడిగాడు. కాని ఒక్కరికీ తెలియదు. ఒక్కరైనా ఆ దీవులను గురించి విని ఉండలేదు. అతనిలో మొలకెత్తిన ఆశ అంతలోనే నశించిపోయింది. “ఇంక నేను పోయేది ఏకంగా పితృలోకానికే!” అనుకుంటూ అతను ఇంటికి వెళ్లి పడు కున్నాడు.
—(ఇంకా వుంది)