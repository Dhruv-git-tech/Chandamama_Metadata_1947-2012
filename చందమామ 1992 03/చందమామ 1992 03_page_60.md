మంత్రి నంబియారు ఇచ్చిన సలహాను అక్కిరాలా పాటిస్తూ సపరివారంగా ఢిల్లీకి ప్రయాణమయ్యాడు. ఇంకా ఢిల్లీ చేరక మునుపే ఆయన ఆరోగ్యం చెడనారంభించింది. బలహీనత ఏర్పడింది. శరీరం చికికి పారిపోసాగింది.

"అహా! నంబియా రెంత తెలివిగల వైద్యుడు! ఈనాడు వచ్చిన రోగాన్ని ఆయన ఆనాడే పట్టగలిగారు," అనుకుంటూ మంత్రి అతి బలహీన స్థితిలో ఢిల్లీ చేరాడు.

ఆయనకు హకీమ్‌గారి దర్శనం చాలా సులువుగా లభించింది. మంత్రి చెప్పిన దంతా విని, నంబియార్ ఈ మంత్రిని, చింతచెట్టవల్ల కలిగే ఆపాయం ఎలాంటిదో

రుజువు చేయటానికే తనవద్దకు పంపి వుంటాడని ఊహించాడు.

"మీ వ్యాధి గొప్పదేగాని, దాని చికిత్స మాత్రం చాలా సులువైనది," అన్నాడు హకీమ్.

"అదేదో చెప్పండి. మీకు యావజ్ఞీవం రుణపడి వుంటాను," అన్నాడు మంత్రి.

"మీరు వెంటనే బయలుదేరి మీ దేశానికి వెళ్ళిపొండి. వెళ్ళేటప్పుడు వేపచెట్ల నీడలోనే విశ్రమించండి. వేపతోపులలోనే మకాం చెయ్యండి. గాలి చాలనప్పుడు వేపమండలతో విసురుకోండి. వేపచెట్ల గాలి తగిలేచోట నిద్రపొండి. వేపపుల్లతోనే పళ్ళుతోముకుని ముఖం కడుక్కోండి. ఇంతకంటె మీ వ్యాధికి మరొక చికిత్స