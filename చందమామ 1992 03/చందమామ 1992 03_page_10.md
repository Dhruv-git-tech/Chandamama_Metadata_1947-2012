అసలైనతల్లి

రామనాథపల్లెలో వుండే శేషయ్య, లక్ష్మి దంపతులకు, మాధవుడొక్కడే సంతానం. అయితే, లక్ష్మి చెల్లెలు ఆడపిల్లను కని చనిపోవడంతో, మరిది అనుమతితో లక్ష్మి ఆ పిల్లను కూడా తెచ్చుకుని, కన్నబిడ్డలా పెంచింది. శేషయ్య కూడా పరాయిబిడ్డ అన్న తేడా ఏమాత్రం చూపించక కన్న తండ్రిలాగే ఆ పిల్లను ఎంతో ఆప్యాయంతో ఆదరించాడు.

ఆ పిల్ల పేరు మల్లిక. మల్లిక పెద్దదవు తున్నకొద్దీ, ఆ పిల్ల మూలంగా లక్ష్మికీ, శేషయ్యకూ మధ్య చిన్నచిన్న తగాదాలు రాసాగాయి. తల్లి లేని పిల్ల అన్న జాలి కొద్దీ లక్ష్మి, మల్లిక ఆడింది ఆటగా, పాడింది పాటగా చూసేది. ఈరకమైన పెంపకంపల్ల, మల్లికలో మొండితనం, ఆ'హం కారం నానాటికీ పెచ్చు పెరిగి పోసాగాయి. మల్లికను ఎంత గారాబం

చేసినా, ఈ విషయంలో మాత్రం శేషయ్య, భార్యను తీవ్రంగా మందలించేవాడు.

కాని లక్ష్మి మాత్రం అదేం పట్టించుకోక పోగా, కోపం తెచ్చుకుని, '‘అవునులెండి, మీబిడ్డఅయితే మీరిలామాట్లాడేవారు కాదు. ఏదో ఉద్దరిద్దామని దాన్ని తీసుకొచ్చాను. ఇంతకంటే ఏ అడవిలో పారేసినా బాగుండేది !’’ అని సమాధానం ఇచ్చేది.

ఇలాగే రోజులు గడిచి, మల్లిక యుక్త వయస్కురాలైంది. శేషయ్య ఆమెకు సంబంధాలు చూడడం ప్రారంభించాడు. అయితే, మల్లిక పెడ సరఫు బుద్దివల్ల కొంతా, లక్ష్మికీ, మల్లికకూ ఏ పెళ్ళి కొడుకూ నచ్చక పోవడంపల్ల కొంతా మల్లిక పెళ్ళి కుదరడం కష్టమైంది.

చివరకు, అదే పల్లెలో నాలుగు వీధు లకు అవతల వుంటున్న గిరిధారి అనే కురవాడితో మల్లిక పెళ్ళి నిశ్చయమైంది.