ఆవసరం లేదు, నంబియారు గారికి నా తరఫున వెయ్యి సలాములు చెప్పండి. వెళ్ళిరండి,'' అన్నాడు హకీమ్, మంత్రితో.

ఇదే సలహా మరొక వైద్యుడెవడైనా ఇచ్చి ఉంటే మంత్రికి గురి ఉండక పోను. హకీమ్ చెప్పాడు గనక పూర్తిగా విశ్వసించి, మంత్రి సపరివారంగా స్వదేశానికి ప్రయాణమయ్యాడు. హకీమ్ చెప్పిన ప్రకారమే ఆయన వేపచెట్ల నీడల విశ్రమిస్తూ, వేపచెట్ల గాలి అనుభవిస్తూ దారిలోనే తన ఆరోగ్యాన్ని తిరిగి సంపాదించగలిగాడు. స్వదేశానికి చేరేసంద్రికి పూర్వం కన్న రెట్టింపు బలమూ, ముఖ కళా ఆయనలో కనబడింది.

మంత్రి ఇల్లు చేరగానే నంబియారు ఆయనను చూడవచ్చాడు. మంత్రి తన అనుభవాలన్నీ నంబియారుకు వివరంగా చెప్పాడు.

''మనం ఒకసారి జామొరిన్ గారివద్దకు వెళదాం. మీ అనుభవాలను గురించి

ఆయన స్వయంగా వినటం చాలా ముఖ్యం!'' అన్నాడు నంబియారు.

ఇద్దరూ కలిసి జామొరిన్ దగ్గరికి వెళ్ళారు. జామొరిన్ మంత్రి అనుభవాలు విని చాలా ఆశ్చర్యపోయాడు.

''ఇందులో నా తప్పచాలా ఉన్నందుకు మీరిద్దరూ నన్ను మన్నించాలి. మంత్రి గారికి ఏజబ్బూ లేకుండానే, నే నాయనను ఢిల్లీ ప్రయాణం కట్టించాను. చింతచెట్ల వల్ల కలిగే హాని ఏలినవారికి నిరూపించటమే నా ఉద్దేశం. ఆ తరవాత వేపచెట్ల మహిమను హకీమ్ గారు నేను చెప్పకుండానే నిరూపించారు. ఇప్పటికైనా ప్రజల మేలుకోరి మీరు చింతచెట్లు నాటించటం మాని వేపచెట్లు నాటించండి. ఆవకాశం వున్న ప్రతిచోటా వేపతోపులు వేయించటం మంచిది,'' అన్నాడు నంబియారు.

జామొరిన్ మారుమాట చెప్పకుండా, తన రాజ్యమంతటా వీలయినన్ని వేపచెట్లు నాటించి వనమహౌత్సవం జరిపించవల సిందిగా ఉత్తరువు చేశాడు.