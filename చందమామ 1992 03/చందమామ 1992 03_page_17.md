“అలా అని కాదు. ఏదైనా అవాంతరం ఏర్పడి, ముఖ్యమైన కార్యంమీద వచ్చా వేమో అని అడిగాను,” అన్నాడు మంత్రి.

“అవును. చాలా ముఖ్యమైన కార్యం మీదే వచ్చాను. మన పథకం ఎలాగో మూడోవ్యక్తికి తెలిసిపోయిందని మంత్ర గత్తె భావిస్తున్నది. మన మీద ఎవరో నిఘావేసి ఉన్నారు!” అన్నాడు వీర వికటుడు కనుబొమలు ఎగురవేస్తూ.

“అది అసంభవం!” అన్నాడు ప్రధాన మంత్రి.

“మంత్రగత్తె మనసులో అటువంటి అనుమానం కలిగిందంటే, అందులో తప్పకుండా నిజం వుండి తీరుతుంది.

నువ్వీ విషయం నీ భార్యకుగానీ, మిత్రులకుగానీ చెప్పావా?” అని అడిగాడు మాంత్రికుడు.

“లేదు. మన చిన్ననాటి స్పేహంమీద ప్రమాణం చేసి చెబుతున్నాను!” అన్నాడు ప్రధానమంత్రి దృఢస్వరంతో.

“నిన్ను నమ్ముతున్నాను! అయినా, మన పథకం జయప్రదం కావాలంటే మనం మరింత జాగ్రత్త వహించాలి. విశ్వాసపాత్రులయిన నీ భటులను, రాజ భవనం చుట్టూ కాపలావుంచు. కాపలా రాత్రింబవళ్ళు కొనసాగాలి. కొత్త వాళ్ళె వరు గాని రాజును దర్శించకూడదు. అయితే, ఇటువంటి కట్టుదిట్టమైన నిఘా ఎందుకు ఏర్పాటుచేశామన్న సంగతి నీ మనుషులకు కూడా తెలియకూడదు. జాగ్రత్త!” అని హెచ్చరించి మాంత్రికుడు అక్కడినుంచి వెళ్ళిపోయాడు.

తెల్లవారగానే మంత్రి, మాంత్రికుడు చెప్పిన విధంగా తనకు విశ్వాసపాత్రులయిన భటులను భవనం చుట్టూ కాపలా వుంచాడు. సమీరుడు రాజదర్శనానికి వెళ్ళాలంటే భటులు అనుమతించలేదు.

రేపే యువరాణి జన్మదినం. కోలా హలంగా ఏర్పాట్లు జరుగుతున్నాయి. మంత్రి, మాంత్రికుల కుట్ర గురించి ఎలాగైనా రాజుకు తెలియజేయాలని