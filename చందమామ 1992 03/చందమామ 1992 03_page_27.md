ఒకరిని మాత్రమే బతికించగలను," అన్నాడు చతుర్వేది.

"అలా అయితే, తెలిసి తెలిసి పాప భారం పెంచుకోవడమెందుకు? శివదత్తుడిని బతికించవద్దులే, స్వామీ!" అని నిట్టూర్చాడు చంద్రసేనుడు.

బేతాళుడు ఈ కథ చెప్పి. "రాజా, చంద్రసేనుడి ప్రవర్తన విడ్డూరంగాలేదా? చతుర్వేది, శివదత్తుడిని బతికిస్తానంటే వద్దసడం, మూర్ఖత్వం కాదా? ఇది తన మనసుకు శాంతి లభించే అరుదైన అవ కాశాన్ని చేజేతులా జారవిడుచుకోవడమే అవుతుంది గదా! దీనికి తోడు గజదొంగను కూడా బతికించమని కోరడం అర్థరహితం కాదా? చతుర్వేది, శివదత్తుడిని బతికిస్తే, తన పాపభారం పెరుగుతుందని, చంద్రసేనుడు భావించడాన్ని అమాయ కత్వమనాలా లేక వెర్రితనమనాలా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది," అన్నాడు.

దానికి విక్రమార్కడు, "చంద్రసేనుణ్ణి మూర్ఖుడనో, అమాయకుడనో అనుకోవడం, వాస్తవాన్ని గుర్తించలేక పోవడం అవుతుంది. ఆయన తార్కిక బుద్ధితోపాటు, తాత్విక చింతన కూడా కలవాడు. చతుర్వేది, శివదత్తుడిని బతికించడమంటే తాను గజదొంగకు విధించినమరణశిక్షణాన్యాయమవుతుంది! ఆ పాపంతో పాటు చతుర్వేది తపశ్శక్తిని కూడా హరించిన పాపం కూడా, తనకు చుట్టుకుంటుందని, చంద్రసేనుడు గ్రహించాడు. ఈ ధర్మసూక్ష్మాన్ని తెలుసు కున్నాడు కనకనే, శివదత్తుడితో పాటు దొంగను బతికించడానికి, తన తపశ్శక్తి చాలదని చతుర్వేది తన శశక్తమను వెల్లడించినప్పుడు, శివదత్తుడిని కూడా బతికించవద్దని ఆయన కోరాడు," అన్నాడు.

రాజుకు ఈ విధంగా మౌనభంగంకలగానే, బేతాళుడు శపంతో సహా మాయమై, తిరిగి చెట్టెక్కాడు. —(కల్పితం)

[ అధారం: అర్. పట్టాభిరామరాజు రచన ]