చేంద్రమామ

నంస్తాపకుడు : 'చక్రపాణ'

సంచాలకుడు : నాగిరెడ్డి

ప్రావీణ్యతే దైవం!

“దేవుడు మనిషిని తన ప్రతిరూపంగా రూపొందించాడు!” అని మత గ్రంథాలు చెబుతున్నాయి. దైవస్పష్టిలో సర్వోతక్షృష్టమైనది, సర్వోత్తమ మైనది మానవజన్మ అని ఎందరో తత్త్వవేత్తలు. మేధావులు, శాస్త్రవేత్తలు చెప్పారు. మన శరీరాన్ని, అందులోని ఒక్కొక్క అంగం పని చేసే తిరునూ పరిశీలించినట్టయితే, అవి ఎంత నిర్దుష్టంగా రూపొందించ బడ్డాయో మనకు ఆశ్చర్యం కలిగిస్తుంది. మనిషి ఘాటడు పని చేసే విధానం మరీ అద్భుతమైనది!

మనిషి తనలాగే పరిపూర్ణుడుగా ఉండాలన్నదే దైవసంకల్పం. ఇలా ఆలోచించే కాబోలు ఇటీవల బొంబాయికి చెందిన ఒక సుప్రసిద్ధ పాత్రికేయుడు, పార్స్ఫియువకులను ఉద్దేశించి ఉపన్యసెస్తూ, “ప్రావీణ్యతే పరమాత్మస్వరూపం. ప్రావీణ్యత, పరిపూర్ణత ఉన్నచోట పరమేశ్వరుడు కొలువుంటాడు. సర్వోతక్షృష్టతను సాధించడం ద్వారానే మనం మనలోని దేవుణ్ణి కనుగొనవచ్చు!” అని ఆన్నాడు.

ప్రావీణ్యతను సాధించాలన్న ప్రయత్నం బాల్యం నుంచే ప్రారంభ మవుతుంది. తల్లిదండ్రుల నుంచి మొదలై, ఉపాధ్యాయుల ద్వారా, చదివే పుస్తకాల ద్వారా, బంధుమిత్రుల ద్వారా ఇది జీవితాంతం కొన సాగుతుంది. తెలినుంచే మంచి భావాలు, మంచి ఆలోచనలు కలిగి వుండడం. మంచి మాటలు నేర్చుకోవడం, మంచి పనులుగా రూపొంది. ప్రావీణ్యతకూ, సర్వోతక్షృష్టతకూ దారి చూపుతాయి.

అయితే, ప్రావీణ్యతకు ఒక హద్దు అంటూ వుండదు. ఉదాహరణకు ప్రముఖ పోల్ వాల్ట్ క్రీడాకారుడు సెర్గీ బుబ్బాను తీసుకుందాం. ప్రతి ఒక్కసారీ, అతడు తన రికార్డును తానే అధిగమించడానికి ప్రయత్నించి చిజయం సాధిస్తున్నాడు. అయినా, అందులో తృప్తికలగడం లేదనీ, ఇంకా ఎంతో సాధించాలనీ అంటున్నాడు. ప్రతి మనిషిక అలాంటి ఉత్సాహమే కావాలి. సాధించినవాటితో తృప్తి చెందకూడదు. స్వామి వివేకానంద ప్రబోధించినట్టు ' నిరంతరకృష్ణి ' అవసరం. ఎందుకంటే ప్రయత్నమే ప్రావీణ్యతకు పునాది వంటిది!

సంపుటి 90

మార్చి '92

సంచిక 3

విడి ప్రతి: 4-00

:

సంవత్సర చంద్రా: 48-00