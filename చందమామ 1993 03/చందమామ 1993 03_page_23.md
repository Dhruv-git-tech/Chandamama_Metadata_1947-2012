“మీరు అనుమతించినట్టయితే నేనే స్వయంగా వెళ్ళి, మా తల్లికి ఈ శుభవార్త అందజేస్తాను,” అన్నాడు మహేంద్రనాథుడు.

రాజు సేనాధిపతితో, “ఉగ్రసేనా! మహేంద్ర నాథుడికి కావలసిన రక్తణ ఏర్పాట్లు చేయించు. ఈ క్షణం నుంచి, అతడూ, అతని తల్లీ మన అతిథులు!” అన్నాడు.

“ప్రభూ ఒక్క మాట!” అంటూ రాణి వజ్రేశ్వరీదేవి రాజును సమీపించి, “సాహస వీరుడైన మహేంద్రనాథుడు చూడ చక్కగా ఉన్నాడు. మన కుమార్తెకు తగిన వరుడని భావిస్తున్నాను,” అన్నది.

ఆ మాటలకు అక్కడి వారందరూ ఆనందం చెందారు. మహేంద్రనాథుడు చిన్నగా నవ్వుతూ, యువరాణికేసి చూశాడు. ఆమె సిగ్గుతో తలవంచుకున్నది.

“మంచికాలం వచ్చింది కదా! అంతా మంచే జరుగుతుంది రాణీ!” అని రాజు మునికేసి తిరిగి, “మహేంద్రనాథుడూ, అతని తల్లీ ఇక్కడికి వచ్చేంతవరకు మీరు ఇక్కడే ఉండవచ్చు!” అని వాచస్పతాచార్యులవైపు

తిరిగి, “ఇప్పుడు యువరాణికి గ్రహస్థితి ఎలా ఉన్నదో ఆమె జాతకాన్ని పరిశీలించి తెలియజేయండి. రండి, అందరం లోపలికి వెళ్ళికూర్చుని మాట్లాడుకుందాం!” అంటూ రాజభవనం లోపలికి నడిచాడు.

రాజుకు ఒకవైపున రాణీ, యువరాణీ, ఆమె వెంట పరిచారిక మాలినీ, మరొక వైపునవాచస్పతాచార్యులూ, మునీనడిచారు.

సేనాధిపతి ఉగ్రసేనుడు మహేంద్ర నాథుడి భుజం తట్టి అభినందిస్తూ, “నీతో పాటు నేనూ వస్తాను. నీ వంటి సాహస వీరుణ్ణి కన్న ఆ తల్లి ధన్యురాలు! ఎన్ని కష్టాలు వచ్చినప్పటికీ తన రాజవంశం గురించి నీకు తెలియజేయని ఆ మహా సాధ్విని నేనే స్వయంగావచ్చి, సకలమర్యాద లతో రాజప్రాసాదానికి ఆహ్వానిస్తాను,” అంటూ భవనం వెలుపలికి వచ్చాడు.

అక్కడ సిద్ధంగా ఉన్న రెండు గుర్రాలను అధిరోహించి, ఇద్దరూ అమితోత్సాహంతో మహేంద్రనాథుడి తల్లి నివాస స్థలానికి బయలుదేరారు. — (అయిపోయింది)