ధ్వంసంచెయ్యసాగాడు. అంగదుడు మండి
పడి, బంగారుకట్ల ఇనుప గుదియను
విసిరాడు. ఆ దెబ్బకు మహాపార్చుడూ,
అతని సారథీ కూడా స్పృహ తప్పి కింద
పడ్డారు. అదే సమయంలో గవాక్షుడూ,
జాంబవంతుడూ అక్కడికి వచ్చి, పెద్ద
శిలలతో మహాపార్చుడి రథాన్ని నుగ్గు
చేశారు, రథానికి పూన్చిన గుర్రాలను
చంపారు.

ఇంతలో మహాపార్చుడికి స్పృహ తెలిసి,
గవాక్షుణ్ణీ, జాంబవంతుణ్ణీ బాణాలతో కొట్ట
నారంభించాడు.

అది చూసి అంగదుడు ఉగ్రుడై, దూరం
నుంచి ఒక పరిఘను విసిరి, వెంటనే

పరిగెత్తుకుంటూ సమీపంగా వచ్చి, కొంత
సేపు యుద్ధంచేసి, చివరకు మహాపార్చుడి
గుండెలో పిడికిలితో బలంగా పాడిచి,
చంపేశాడు.

ఇక రావణుడు తానే యుద్ధభారం
వహించ దలచాడు. అతను ఇతర వానర
వీరులతో యుద్ధం చెయ్య దలచలేదు.
అందరికీ మూలకందమైన రాముణ్ణే చంప
నిశ్చయించాడు. అతను రాముడి కేసి
వెళుతూ, మొదట తామసాస్త్రం వానరసేన
మీద ప్రయోగించాడు. అది ప్రచందమైన
అస్త్రం. దాని తాకిడికి వానరులు అమితంగా
దెబ్బతిన్నారు. వారు భయపడి చెల్లాచెదరై
పారిపోయి రావటం చూసి రాముడు ఆ
క్షణమే యుద్ధసన్నద్ధుడై, ముందుకు
వచ్చాడు. అతని వెంట లక్ష్మణుడు కూడా
ఉన్నాడు.

రావణుడిపై మొదట విల్లెత్తి బాణాలు
వేసినవాడు లక్ష్మణుడు. కాని రావణుడు
అతని బాణాలన్నిటినీ దారిలోనే ఖండించి,
రాముడి కేసి తిరిగి, అతని మీద తీవ్రంగా
బాణవర్షం కురిపించాడు. రాముడు వాటిని
తన బాణాలతో ఖండించాడు. ఇద్దరికీ
చాలాసేపు ఘోరమైన యుద్ధం జరిగింది.
ఒకరి అస్త్రాలను ఒకరు దారిలోనే ఖండిం
చారు.

రావణుడు రాముడిపై అనురాస్త్రంప్రయో
గించాడు. అది మహా భయంకరమైనది.