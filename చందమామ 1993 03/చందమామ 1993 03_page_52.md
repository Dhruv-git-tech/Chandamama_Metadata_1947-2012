పారనిపన్నాగం

పూర్వం బాగ్దాదు నగరాన్ని ఏలిన నూర్‌షా గొప్ప వినోదథియుడు. నగరంలోని రహమతుల్లా అనే పెద్ద వ్యాపారి హఠాత్తుగా చనిపోయాడు. అతడి ఆస్తికి వారసులెవరూ లేరు.

బాగ్దాదులో నివసిస్తున్న అబ్దుల్లా అనే పేద యువకుడు, రహమతుల్లా ఆస్తిని చేజిక్కించు కోవడానికి ఒక పథకం వేసి, ఒకనాడు నూర్‌షా దర్శారుకు వెళ్ళాడు.

వాడు, నూర్‌షాకు సలాం చేసి, “జహాన్‌పనాహ! ఈ నగరంలో ఒంటరిగా వుంటూ చనిపోయిన వ్యాపారి రహమతుల్లా ఆస్తికి వారసులు లేరనడం నిజంకాదు. అతడు ఒంటరివాడు; నేనూ ఒంటరివాణ్ణి! తన వారంటూ ఎవరూలేని వాళ్ళకు, అల్లా తండ్రి వంటివాడు. కాబట్టి, రహమతుల్లా, నేనూ ఒక వరసన సోదరులం. చనిపోయిన నా అన్న రహమతుల్లా ఆస్తికి నన్ను వారసుడుగా ఉత్తరువు ఇమ్మని తమరిని కోరుతున్నాను,” అన్నాడు దీనంగా.

ఖలీఫా నూర్‌షా చిరునవ్వుతో, “నీచన్నది నిజం. నీ అన్న ఆస్తి నీకు చెందాల్సిందే!” అని కోశాధికారిని పిలిచి, “రహమతుల్లా ఆస్తిలో ఒక దీనారం, అతడి సోదరుడైన ఈ అబ్దుల్లాకు ఇవ్వు,” అని అజ్ఞాపించాడు.

“ఒక్క దీనారమా!” అంటూ ఆశ్చర్యపోయాడు అబ్దుల్లా.

“అవును. నీలాంటి సోదరులు రహమతుల్లాకు, ఈ రాజ్యంలో వేలకొలదీ ఉన్నారు. ఖాజానాలో కలిసిన రహమతుల్లా ఆస్తిలో, వారి వారి భాగాలు వారికీ చేరాలి గదా,” అన్నాడు ఖలీఫా.

దీనారం తీసుకుని నీరసంగా ఇంటికివెళ్ళాడు అబ్దుల్లా. కొద్దిసేవటి తర్వాత ఖలీఫా మనుషులు వచ్చి, వాడికి ఖలీఫా బహుమతిగా పంపిన వెయ్యిదీనారాల సంచీ ఇచ్చారు. ఈ విధంగా అబ్దుల్లా పన్నాగం పారకపోయినా, ఖలీఫా కృపకుపాత్రుడయ్యాడు.

— యస. లోకేశ్వరి