పున్నమిరాత్రి పిశాచం

మార్కాపురం అడవి ప్రాంతాన, కట్టెలు కొట్టేవాడాకడు చిన్న గుడిసెలో నివసిస్తూండే వాడు. వాడికి పెళ్ళిడుకొచ్చిన చంప, చుక్క అనే కూతుళ్ళిద్దరున్నారు. చంపకు ఏడాది వయసులో తల్లి పోయింది. కట్టెలు కొట్టే వాడు, దుర్గమ్మ అనే ఆవిణ్ణి రెండో పెళ్ళి చేసుకున్నాడు. చుక్క దుర్గమ్మ కూతురు.

దుర్గమ్మ, చంపను రాచి రంపాన పెట్టేది. ఇంటెడు పనీ చంప చేతనే చేయించేది. పైపెచ్చు, “దరిద్రపు పీసుగా! ముచ్చు మొహమా!” అంటూరోజుంతాతిడుతూండేది.

చంపకు, సవతితల్లి తిట్లు ఎంతో బాధ కలిగించేవి. తనకు త్వరగా పెళ్ళి అయ్యేలా చేసి, సవతితల్లి తిర్ల బారి నుంచి తనను కాపాడమని, భగవంతుణ్ణి ప్రార్థిస్తూ ఉండేది.

ఒక వేసవికాలం పున్నమిరాత్రి, గుడిసెలో గాలి రాక నిద్ర పట్టని చంప, బయటికి రాబోతూ, నులకమంచం మీద కూర్చుని

మాట్లాడుకుంటున్న తండ్రి, పిన్నిలమాటలు విన్నది.

“అమ్మాయిలు పెళ్ళికిఎదిగారు. ఈ సంవత్సరం తల తాకట్టు పెట్టి అయినా, చంపకు పెళ్ళి చేయాలి!” అంటున్నాడు తండ్రి.

దానికి దుర్గమ్మ మండిపడి, “నీకేమయినా మతిపోయిందా? చంపకు పెళ్ళి చేసి పంపించేస్తే, ఇంటెడు పనీ ఎవరు చేస్తారు? ఇద్దరి పెళ్ళిళ్ళూ ఒకేసారి చేయగల తాహతు లేదు మనకు. ముందు చుక్కకు ఏదైనా సంబంధం చూడు,” అన్నది.

ఇది విన్న చంపకు దుఃఖించి పొంగుకు వచ్చింది. ఇక తనకు జీవితంలో ఇప్పుడున్న నరకం నుంచి విముక్తిలేదన్న భయం కలిగింది. ఇలా బతికే కన్నా అడవిలో ఏ క్రూరమ్మగానికో ఆహారం అయిపోవడం మేలనుకుంటూ, ఆమె గుడిసె తలుపు దగ్గిరగా వేసి, అడవిలోకి వెళ్ళింది.