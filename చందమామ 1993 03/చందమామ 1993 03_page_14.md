బలభద్రుడు, తండ్రి సలహాలోని సత్యాన్ని గ్రహించి, సరే జరిగిందేదో జరిగింది, అను కుంటూ కొబ్బరికాయ తీసుకుని సుబ్బా రాయుడింటికి బయల్దేరాడు. అయితే వాడు వెళ్ళేసరికల్లా ఇల్లు తాళం పెట్టి వున్నది. చుట్టుపక్కలఅడిగితే, “భార్యపోయి నప్పటినుంచి ఆయన ఎప్పుడింటికి వస్తాడో, పోతాడో తెలియదు!” అని చెప్పారు.

బలభద్రుడు కాసేపా ఇంటి అరుగుమీద కూర్చుని సుబ్బారాయుడికోసం ఎదురు చూశాడు. ఆయన ఎంత కూరాకపోయేసరికి, తను కొబ్బరికాయ తెచ్చినట్టు ఒక చీటిరాసి తాళంకప్పకు తగిలించి వెళ్ళిపోయాడు.

ఆ మర్నాటి ఉదయం వాడు కొబ్బరికాయ తీసుకుని సుబ్బారాయుడి ఇంటికేసి

వెళ్ళాడు. ఇంటికి తాళం పెట్టేవున్నది. గుడికి పోయి పూజారి నడిగితే, ఆయన సుబ్బారాయుడింకా రాలేదన్నాడు. ఒక వేళ వస్తే, తను కొబ్బరికాయ తెచ్చినట్టు ఆయనకు చెప్పమని, పూజారికి చెప్పి, ఇంటికి వెళ్ళిపోయాడు బలభద్రుడు.

ఆరోజు మధ్యాన్నం భోజనాలయ్యాక, బలభద్రుడు మరొకసారి సుబ్బారాయుడి ఇంటికేసి వెళ్ళాడు. ఆ సమయంలో ఏదో పుస్తకం చదువుతున్న సుబ్బారాయుడు తలఎత్తి వాణ్ణి చూసి, “అందరికీ పుస్తకం చదివేప్పుడే నాతో పని పడుతుంది. ఏం కావాలి?” అని అడిగాడు చిరాగ్గా.

“మీకోసం నిన్నరాత్రి వచ్చాను. ఈవేళ పొద్దున్న వచ్చాను. ఇంటికి తాళం పెట్టి