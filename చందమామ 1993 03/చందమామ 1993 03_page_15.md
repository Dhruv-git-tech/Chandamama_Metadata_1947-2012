వుంది. ఊరుకానీ వెళ్ళారా?” అని అడి
గాడు బలభద్రుడు.

“ఊరా, పాడా? వచ్చేపోయేవాళ్ళ బాధ భరించలేక దొడ్డిదారిన వచ్చి ఇల్లు తాళం పెట్టి, లోపలే వుంటూంటాను. ఇదిగో, ఇప్పుడిలా తలుపు తీశాను— నువ్వాచ్చావు!” అన్నాడు సుబ్బారాయుడు.

“అయ్యో! మరి మీరు ఉదయాన్నే గుడిలో కొబ్బరికాయ కొట్టలేదా?” అన్నాడు బలభద్రుడు ఆతృతగా.

“దాందేముంది— ఉంటే కొడతాను, లేకుంటే లేదు. నాకీ మధ్య వంట్లో బాగుండ డంలేదు. వైద్యుడేమో రోజూ చిటికెడు ఉగ్రభస్మం చప్పరించమన్నాడు. ఈసారి నువ్వెప్పుడైనా పట్నం వెళితే నాకు ఉగ్ర భస్మం తెచ్చి పెడుదూ!” అన్నాడు సుబ్బా రాయుడు.

తన చేతిలోని కొబ్బరికాయను చూసి
కూడా, ఆ విషయం ఆయన మాట్లాడ
నందుకు, బలభద్రుడికి ఉక్రోషం వచ్చి,
కొబ్బరికాయను ఆయన ముందు పెట్టి,

దాని గురించి తను పడ్డ శ్రమంతా వివ
రించి చెప్పాడు.

అప్పుడు సుబ్బారాయుడు, “నాయనా!
నాకేం మతిమరుపు లేదు. కానైతే నా
మాటకు ఇంత విలువ ఇచ్చి నేనడిగింది
తెచ్చిపెట్టిన వాళ్ళు మరెవరూ లేరు. నువ్వు
కొబ్బరికాయ తేవడం నాకు చాలా ఆశ్చ
ర్యంగా వుంది. జరిగిందేదో జరిగిపోయింది
కానీ, ఉగ్రభస్మం మాత్రం తేకు. అది చాలా
ఖరీదు. మన ఊళ్ళో మరెవరినైనా తెమ్మని
చెప్పు”, అన్నాడు.

ఇది విని బలభద్రుడు తెల్లబోయాడు.
మనం చేసే పనుల్లో ఏది ముఖ్యమో, ఏది
కాదో, నిర్ణయించేందుకు అవసరం అయిన
ఇంగితజ్ఞానాన్ని అలవరచుకోమని తండ్రి
ఇచ్చిన సలహాలో వున్న సత్యం వాడికి
మరింత బాగా అవగతమైంది.

అయితే, ఆ తర్వాత నుంచి బల
భద్రుడికి, సుబ్బారాయుడు ఇంకేపనీ చెప్పక
పోయినా, ఊళ్ళోవాళ్ళకు మాత్రం ఏవేవో
పనులు చెపుతూనే వున్నాడు.