మనుష్యయత్నం

ఒక ఊళ్ళో ఒక గౌరెలకాపరి ఉండేవాడు. వాడొక రోజు సంతకు వెళ్ళవలసి వచ్చింది. తన మందను చూస్తూ ఉండమనటానికి వాడికెవరూ దగ్గిరవాళ్ళు గాని, ఇరుగు పారుగువాళ్ళుగాని లేరు. అందుచేత వాడు దేవుడిపైన భారంవేసి, బీడులో మేస్తున్న మందను వదిలి తిన్నగా సంతకు బయలు దేరాడు.

గౌరెలకాపరి కొంతదూరం వెళ్ళేసరికి, సంతనుంచి తిరిగి వస్తూ ఎరిగిన వాడొకడు కనబడి, “హడావుడిగా వెళుతున్నావు, ఎటూ గానివేళ ఎక్కడికి బయలుదేరావు, అన్నా?” అని అడిగాడు.

“సంతలో ఒక ముఖ్యమైన పనుంది. తప్పనిసరిఅయి పోతున్నా,” అన్నాడు గౌరెల కాపరి.

“మరి మందనెవరు చూస్తున్నారు?” అన్నాడు ఎరిగున్నవాడు.

“ఎవరున్నారుచూడటానికి? నాకు ఇరుగా పారుగా? ఎవ్వరూ లేరు. అంతా దేవుడే చూస్తాడు,” అంటూ గౌరెలకాపరి గబాగబా ముందుకు సాగాడు.

“దేవుడేం చూస్తున్నాడో నేను చూస్తాను,” అనుకుని రెండోవాడు సరాసరి గౌరెల మందను సమీపించి, బాగా కొవ్విన గౌరెలను ఇరవైఅయిదింటిని ఏరుకుని, వాటిని హాయిగా తన ఊరు తోలుకు పోయాడు.

గౌరెలకాపరి సంతకు పోయి, అక్కడ తన పని చూసుకుని, తిరిగి వచ్చేసరికి మందలో పాతిక గౌరెలు తరుగైనట్టు తెలి సింది. వాటికోసం వాడు ఎంతగానో బాధ పడ్డాడు. ఆఖరికి వాడు దీర్ఘంగా నిట్టూర్చి, “గౌరెలను కాసేపని ఇకమీదట దేవుడిమీద వేసి లాభంలేదు,” అనుకున్నాడు.

ఇలా అనుకుని వాడు తన గౌరెలను కాయటానికి రెండు కుక్కలను కొన్నాడు.