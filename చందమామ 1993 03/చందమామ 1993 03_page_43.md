పార్వతమ్మ అప్పుడు అటకవైపు తిరిగి,
"ఓ దైవమా! తూర్పుదిక్కున టెంకాయ
ఉన్నది. అక్కడనే రుబ్బురాయి ఉన్నది.
దానితో కాయకొట్టుకుని ఆ నీళ్ళు తాగి,
శాంతించు!" అన్నది ప్రాధేయపడుతూ. ఈ
మాటలోని అర్థాన్ని గ్రహించిన పండారం
అటకమీద తూర్పుదిక్కున వెతకగా, చెప్పి
నట్టుగానే టెంకాయ దారికింది. తరవాత
రాయి కోసం వెతికేసరికి, పండుకొనివున్న
పూజారి గుండు ఆ చీకటిలో చేతికి
తగిలింది. అదే రాయి అనుకుని పండారం
వెంటనే టెంకాయను దాని మీద కొట్టాడు.

తల చితికే సరికి, “అయ్యో! అయ్యో!”
అంటూ పూజారి గోలపెట్టాడు. ఏమీ తెలి
యక, ఆ చీకటిలో కంగారుతో తడుము
లాడేసరికి, అతనికి పండారం చెయ్యి
దారికింది. ఇద్దరూ కలియబడ్డారు.

కింద వున్న రామకుట్టి ఈ గోల విని
భయపడ్డాడు. పార్వతమ్మ హడిలిపోతూ,
“హయ్యో, దేవతలకు ఇవాళ ఉగ్రం
వచ్చేసినట్టుంది. రోజూ మీరు వచ్చేవరకూ

శాంతంగా ఉండండి, అని వేడుకుంటే
అలానే ఉండేవాళ్ళు. ఇవాళ మీరు వచ్చా
రని తెలిసి కాబోలు, వాళ్ళు ఆగ్రహం
చెందినట్టుంది”, అని చెప్పింది.

అంతలో అటకపైనుంచి వాళ్ళిద్దరూ దభీ
మని కిందపడటం చూసిన రామకుట్టి,
హడలుకుంటూ, వెంటనే గుర్రం ఎక్కి
వుడాయించాడు. ఆ తొందర లోనూ
కంగారులోనూ అతను కమ్మీతో గుర్రాన్ని
కొడుతూ వుంటే, కమ్మీ కొస అతనికే వీపు
మీద తగులుతూ వచ్చింది.

ఇది చూసి ఆ దేవతలే తనను వెంటాడు
తున్నారనుకొని, “బాబూ! నన్ను విడిచి
పెట్టండి! మీకు యేటా చేయవలసిన కర్మ
లన్నీ చేస్తా!” అని బతిమలాడుకుంటూ
పోసాగాడు.

ఈ అదనులో పండారమూ, పూజారీ
వాళ్ళదారిని వాళ్ళు వెళ్ళిపోయారు.

ఏం చెయ్యగలదు పాపం, పార్వతమ్మ!
నమ్మిన దేవుళ్ళ లీలలకు విస్తుపోయింది.
ఆమె భక్తి చివరకు ఇలా ఫలించింది.