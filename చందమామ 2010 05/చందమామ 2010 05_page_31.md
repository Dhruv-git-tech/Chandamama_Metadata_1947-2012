తన మీద పెద్ద భారం తొలిగి పోయినట్లు భావించి, సంతోషంగా అక్కడి నుంచి వెళ్లి ఎప్పటిలాగే పనిచేసుకోసాగాడు.

ఓ రోజు అక్కడికి అతడి స్నేహితుడు తనను చూసేందుకు వచ్చాడు.

“అబూ, నేను మీ ఊరు వెళుతున్నాను. నువ్వు కూడా నాతో రాకూడదా?” అని అడి గాడు మిత్రుడు. అబు తల అడ్డంగా ఊపి, మరింత డబ్బు సంపాదించాక తన వాళ్లను కలుసుకుంటానని చెప్పాడు. అయితే ఆ మిత్రుడు బలవంతపెట్టాడు. “నాతో పాటు రా అబు, ఒంటరిగా పోవడం కంటే కలసి పోవటం ఉత్తమం.” అన్నాడు.

వీధిలో పడిన అకులు ఊడుస్తూ అబు కొద్దిసేపు ఆలోచించాడు. అయిదు వందల నాణేలు అంటే ఏమంత చిన్నది కాదు. పైగా భార్యాపిల్లలను కలవాలని అతడి మనసు తహతహలాడింది. దాంతో అతడు దుస్తులు

సర్దుకుని ఊరెళ్లడానికి సిద్ధమయ్యాడు. డబ్బుకోసం కాడి వద్దకు వెళ్లేసరికి అతడికి దిగ్గ్రాంతి కలిగింది. “నువ్వేవరు” అని ఎదురు ప్రశ్నించాడు కాడి.

“సాబ్. నేను గతంలో మీ వద్ద దాచిన నాణేల సంచీ తీసుకుని వెళ్లడానికి వచ్చాను.” అన్నాడు అబు తడబడుతూ.

“నన్నే మోసగిద్దామని చూస్తు న్నావా? ఇంతకు ముందెన్నడూ నేను నిన్ను చూడలేదు.” అని చెప్పిన కాడి తలుపు ధడేలుని మూసివేశాడు. దాంతో అబు తీవ్ర కోపంతో దహించుకుపోయాడు. కానీ, ఏం చేయ గలడు? కాడి గురించి జనం చాలా మంచిగా చెప్పుకుంటుంటారు. పైగా, అతడు కాడికి నాణేల సంచి ఇచ్చినప్పుడు ఎవరూ చూడ లేదు కూడా.

అబు నిరాశతో గాఢంగా నిట్టూర్చి, తిరిగి వీధులను ఊడ్చేందుకు వెళ్లాడు. తనవారిని కలుసుకోవడం ఇప్పట్లో సాధ్యమయ్యే పని కాదని అతడికి బోధపడింది.

వీధులూడుస్తుండగా ఒక మహిళ అతడిని చూసి, దగ్గరికి వచ్చింది. ఆమె కాడి పారు గింటి వ్యక్తి. “అబూ, నువ్వు ఎల్లప్పుడూ ఆనందంగా ఉంటావు గదా, ఏం జరిగింది? మనసు బాగోలేదా?” అని అడిగింది. అబు తలూపాడు. ఆగ్రహం, బాధ తన్నుకొస్తుండగా పూసగుచ్చినట్లు జరిగిందంతా ఆమెకు చెప్పాడు. కాడి అంత అన్యాయానికి పాల్పడి