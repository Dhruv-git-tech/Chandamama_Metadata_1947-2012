ముఖి కలిసి పల్లెకేసి బయలు దేరడం వాళ్లు చూసి ఉంటారు. వాళ్లక్కావలిసింది నా ప్రాణం కన్న ముఖ్యంగా ఈ సంచీలో ఉన్న వస్తువులు.'' అంటూ విక్రమకేసరి గుర్రం జీను నుంచి వేలాడుతున్న సంచీ విప్పి, శివాలుడికి అందించాడు.

శివాలుడు ఆ సంచీని భద్రంగా గదికి ఒక మూల ఉన్న కులదేవతల విగ్రహాల ముందు పెట్టి, 'రాత్రి చాలా ఉంది. ఇంకా తీరిగ్గా మాట్లాడుకోవచ్చు. ముందు తిండీ తిప్పల సంగతి చూద్దాం.'' అన్నాడు.

తర్వాత, అనుకోని అతిథికి తిండి తిప్పలు ఏర్పాటు చేయాలని అతడు గూడెంవారికి పురమాయించాడు.

కాస్సేపటి తరువాత అందరూ రకరకాల అడవి మాంసాలతో, పానీయాలతో తృప్తిగా భోజనం చేశారు. శివాలుడు గోడకానుకుని కూర్చుని గుడుగుడులో పొగాకు తుంపి

వేసి, నిప్పంటించి, పొగపీలుస్తూ, ఎదు రుగా గొంగళ్లు పరిచిన చాపమీద కూర్చుని ఉన్న విక్రమకేసరి, శిఖిముఖుల కేసి చిరు నవ్వు నవ్వుతూ చూసి, ఇలా అన్నాడు.

"మీ ఇద్దర్శీ పక్కపక్కల చూస్తుంటే, నాకు విక్రమ కేసరి దొర గుర్తుకొస్తున్నాడు. ఆయన మనవడు ఒకానొక రోజు నా ఇంటి కొచ్చి అతిథిగా ఉండబోతాడని నేనేనాడూ ఊహించలేదు.'' అన్నాడు.

"నా తండ్రి కూడా నేను శూరదేశం నుంచి ఇంత దూరం ప్రయాణం చేయవలసాస్తుందని కలలో కూడా అనుకుని ఉండడు.

ఆయన మా తాతగారి గురించి, మిమ్మ లను గురించీ చాలా అద్భుత విషయాలు చెబుతుండేవాడు. కాని... మీకు ఇప్పటి వరకూ తెలియని సంగతొకటి చెబుతాను.

మా తాతగారు విక్రమకేసరి ఇప్పటికి ఇరవై సంవత్సరాల క్రితం మరొకసారి బ్రహ్మ పుత్రానదీ ప్రాంతాల ఉన్న కామాఖ్య నగరం కేసి వెళ్లాడు. పోయి ఇంతకాలమైనా తిరిగి రాలేదు. అక్కడే చనిపోయి ఉంటాడను కున్నాం. కాని ఇప్పటికి రెండు నెలలక్రితం మాకు అందిన వర్తమానాన్ని బట్టి ఆయన ఇంకా సజీవుడేమో అన్న అనుమానం కలు గుతున్నది.'' అన్నాడు విక్రమ కేసరి.

ఆ మాటలు వింటూనే శివాలుడు ఆశ్చర్య పడుతూ, విక్రమకేసరి కేసి తేరిపార చూసి, 'కేసరి దొర మరొకసారి ఆ బ్రహ్మపుత్రానదీ ప్రాంతాల్లోని అరణ్యాల కేసి వెళ్లారా? ఇది జరిగి ఇరవై ఏళ్లయిందా? ఈ విషయం మాట మాత్రంగా మనిషితో కబురు పెట్టి