## మిత్రభేదం - 6

కరటకం దమకానికి ఆషాఢభూతి పలా యనం విషయం చెప్పి, ఇంకా ఇలా చెప్పి సాగింది: ఆషాఢభూతి మీదపూర్తి నమ్మకంతో తన కాలకృత్యాలు నిర్వర్తించటానికి అవ తలికి వెళ్లిన దేవశర్మ తన సమీపంలోనే ఒక దృశ్యం చూశాడు.

పాట్టేళ్ల మంద ఒకటి మేత మేస్తున్నది. అందులో రెండు పాట్టేళ్లు పోట్లాడసాగాయి. అవి రెండూ పరిగెత్తుకుంటూ వచ్చి, తలలు ఢీ కొట్టుకుని, మళ్లీ వెనక్కు వెళ్ళి పరిగెత్తు కుంటూ వచ్చి బలంగా తలలు ఢీ కొట్టుకుంటున్నాయి. వాటి తలలు పగిలి రక్తం నేల మీద కారుతున్నది. నేల మీద కారిన రక్తాన్ని నాకాలన్న ఆత్రంతో ఒక నక్క వచ్చింది. పాట్టేళ్లు ఆ సమయంలో ఎడంగా వెళ్లాయి.

దేవశర్మ ఆ నక్కను చూసి, “ఈ నక్కకు బుద్ధి లేదు. ఈ సారి పాట్టేళ్లు తలలు ఢీ కొట్టినప్పుడు ఇది నిశ్చయంగా వాటి మధ్య నలిగి చస్తుంది,” అనుకున్నాడు.

ఆయన అనుకున్నట్లే పాటేళ్లు మళ్లీ పరిగెత్తుకుంటూ వచ్చి తలలు మోటించాయి. రక్తం తాగటంలో మైమరిచి ఉన్న నక్క ఆ పాటేళ్ల తలల మధ్య నలిగి చచ్చింది.

చచ్చిన నక్క గురించి చింతిస్తూ దేవశర్మ తన శిష్యుడు ఉండిన చోటికి వచ్చాడు. ఆషాఢభూతి కనిపించలేదు.

దేవశర్మ గబగబా స్నానం చేసి వచ్చి చూసే సరికి ఆయన బట్టల మూట ఉన్నది కాని, బంగారం మూట మాత్రం కనబడకుండా పోయింది.

అయ్యో, “నా బంగారం పోయింది,” అనుకుంటూ దేవశర్మ మూర్ఛపోయాడు.

కొద్ది సేపటికి స్పృహ వచ్చిన దేవశర్మ, “ఒరే, ఆషాఢభూతీ! నన్ను మోసగించి ఎక్కడికి పోయావురా? జవాబు చెప్పరా!” అని వైనవైనాలుగా ఏడుస్తూ, వాణ్ణి కలుసు కుందామనే ఆశతో, వాడి అడుగు జాడలను బట్టి బయలుదేరాడు.