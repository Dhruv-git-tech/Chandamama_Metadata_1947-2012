భారత దర్శిని

చేతబడిని తిప్పికొట్టే ఆలయం

చేతబడికి విరుగుడు కోసం తమిళనాడు పాల్లాచ్చి
సమీపంలోని మసానియమ్మ ఆలయానికి ప్రజలు
వెల్లువెత్తుతుంటారు. భక్తుల కోరికలను ఈ దేవత
మూడు వారాల్లోనే తీరుస్తుందని జనం నమ్మిక.

దీనిపై ఓ కథ ప్రచారంలో ఉంది. పాల్లాచ్చి
సమీపంలో అన్నెమలై అనే ప్రాంతం ఉంది. ఒక
ప్పుడు నానన్ అనే క్రూర చక్రవర్తి ఈ ప్రాంతాన్ని
ఏలేవాడు. అతడి ఉద్యానవనంలో ఓ అద్భుతమైన
మామిడి చెట్టు ఉండేది. కానీ పళ్లను తినడానికి
అతడు ఎవరినీ అనుమతించేవాడు కాదు. ఓసారి

ఒకమ్మాయి ఈ చెట్టు పండు కోసుకుని తిన్నది. ఆగ్రహించిన నానన్ రాజు ఆమెకు మరణశిక్ష విధించాడు. ఈ బాలిక జ్ఞాపకార్థం ఆమె సమాధి మీద స్త్రీ విగ్రహాన్ని నిర్మించారు. అప్పటినుంచి ఈ విగ్రహం మసాని దేవతగా పూజలందుకుంటోంది.

గిరిజన మహిళా బ్యాంకు

బ్యాంకు నిర్వహించడం సులభం కాదు. కదా? కాని బ్యాంకును నడిపే విషయంలో జార్ఖండ్ గిరిజన మహిళలకు ఓ దారి దొరికినట్లయింది! సంతాలి మహిళల బృందం జార్ఖండ్ లోని గిర్ధ్ జిల్లా బెంగాబాద్ లో ఓ చిన్న బ్యాంకును తెరిచారు.

చీటికీ మాటికీ కురుకునే బ్యాంకు ఉద్యోగుల వైఖరితో విసిగిపోయిన వీరు బ్యాంక్ పనులను తమ చేతుల్లోకి తీసుకోవాలని నిర్ణయించారు. త్వరలోనే ఇన్స్టిట్యూట్ ఆఫ్ రూరల్మేనేజ్మెంట్, ఆనంద్ (ఐఆర్ఎమ్ఎ)సహాయంతో గ్రామీణ బ్యాంక్ ప్రారం భించబడింది.

పలువురు గిరిజన మహిళలు తమ నగదు ఐఎఫ్ఐ సిసిఓ బ్యాంక్‌లో డిపాజిట్‌చేశారు. సామూహిక జ్ఞానం ద్వారా ఈ మహిళలు తమ జీవన శైలిని మార్చుకోవడా నికిచేసిన ఈ ప్రయత్నం నిజంగా ప్రశంసనీయమైంది!