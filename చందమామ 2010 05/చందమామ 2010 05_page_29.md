పుదానా,” అని తిట్టి మళ్లీ వెళ్లి నిద్రలో కారుకున్నాడు.

మంగలామెకు వణుకు పుట్టింది. పుణ్యా నికి పోయి పాపమెదురైనట్లుగా సాలెవాడి ఇంట్లో తన ముక్కుకు కోత పడిందే అని ఆమె తీవ్రంగా విచారపడింది. మరో వైపు గాయం సలుపుతోంది. గట్టిగా ఏడుద్దా మన్నా పరిస్థితులు అనుకూలంగా లేవు. నోరు పెగిలిందా భండారం బయటపడినట్లే. దాంతో ఆమె కదలక మెదలక గుంజకు ఆనుకుని నిలుచుండిపోయింది.

బంగారాన్ని పోగొట్టుకున్న బాధకు ఆకలీ, దప్పీ తోడై, నిద్రపోలేకుండా ఉన్న దేవశర్మ సాలెవాడి ఇంట్లో జరుగుతున్న ఈ నాటక మంతా కళ్లారా చూశాడు.

కొంత సేపు గడిచాక, సాలెమనిషి తిరిగి వచ్చి మంగలి మనిషిని, “ఎలా ఉన్నావు? నేను వెళ్లినాక ఆ దుర్మార్గుడు లేచాడా?” అని అడిగింది.

“నేనైతే బాగానే ఉన్నాను గాని, నీ మాయ దారి మొగుడు లేచి, నా ముక్కు కోశాడు. వాడు లేచి నా చెవులు కూడా కోసే లోపల, కట్టు విప్పి నన్ను ఇంటికి పోనీ తల్లీ!,” అన్నది

మంగలి, మనిషి. సాలె మనిషి మంగలిదాని కట్లు విప్పి, ఆమె స్థానంలో తాను కట్టించుకున్నది. తరువాత ఆమె భర్తను ధిక్కరిస్తూ, “ఓ మూడుడా! నావంటి శీలవతిని గాయ పరచటమూ, తరవాత వికృతం చెయ్యటమూ నీ తరమా?

ఓ దిక్సాలకులారా! సూర్యచంద్రులారా! అగ్నిహోత్రుడా! వాయుదేవుడా! వినండి! నేనే పతివ్రతనైతే నా ముక్కును యధాప్రకారం చేయండి...! చూశావా దుర్మార్గుడా? నువు ముక్కు కోసివేసినా నా శీలబలం చేత నా ముక్కు ఎప్పటిలాగే అయింది!” అన్నది.

తన భార్య అబద్దం ఆడుతూంటే దాన్ని అగ్నికి ఆహుతి చేద్దామని, సాలెవాడు మండే కొరివితో వచ్చి, తన భార్య ముక్కు ఎప్పటిలాగే ఉండటం చూసి నిర్ఘాంతపోయాడు. తొలిసారిగా అతనికి భయం పట్టుకుంది.

తాను నిజంగా ముక్కు కోయలేదేమో అనుకుందామంటే నేల మీద రక్తం మడుగు ఉన్నది. అతను వెంటనే ఆమె కట్లు విప్పి, ఆమెకు వెయ్యి క్షమాపణలు చెప్పుకుని, ఆమెను సంతోష పెట్టడానికి సర్వవిధాలా యత్నించాడు.