లకుండా ఉన్నారు. ఓడపట్టులాగా మెత్తగా నీటిలో మునగడం మొదలుపెట్టింది.

త్వరలో, మేం నీటి అడుగుకు చేరాం. నా చుట్టూ ఉన్నవారు విస్పారిత నేత్రాలతో చూస్తుండటం గమనించాను. వారి కళ్లలోని ఆశ్చర్యాన్ని రబ్బరు తొడుగులు దాచి ఉంచ లేకపోయాయి. మయూరి ప్రయత్నరహితంగా గుహలకేసి నడిచింది. నీటి లోపల పగడపు దిబ్బల నిర్మాణాన్ని నేను నిమ్మీ హర్షాలకు చూపించాను. వాళ్లు ఆశ్చర్యపోయారు.

శంతను మా పక్కనే ఈదుతూ ఉన్నాడు. అతడి కళ్లకేసి చూస్తుండగా నాలో ఒకవిధమైన ఇబ్బంది కలిగింది. అతడి కళ్లు అటూ ఇటూ చూస్తూ దేనికోసమోవెతుకుతున్నాయి. అవి ప్రతి దృశ్యాన్నీ ఆబగా పట్టుకునే లా కనిపించాయి. అతడు నా కేసి చూశాడు. నేను వేగంగా చూపులు తిప్పుకున్నాను. మొత్తం మీదమేం గుహలను చేరుకున్నాం.

సముద్ర పుష్పాల పక్కన జలదేవతలు మౌనంగా నిలబడి ఉన్నారు.

“ఆగండి” అంటూ గద్వల హారాలు ధరించిన ఓ జలదేవుడు అడ్డుకున్నాడు. మయూరి అతడికేసి చూసింది. కానీ అతడు చలించ లేదు. “పథకంలో ఈ మార్పు ఎందుకు?” అని ప్రశ్నించాడు. “అనూహ్య పరిస్థితుల వల్ల మార్చాను. నా ఉద్దేశ్యాలను ప్రశ్నిస్తు న్నావా?” అని జవాబిచ్చింది మయూరి.

“మానవుల ఉద్దేశ్యాల గురించి మనం చింతించనవసరం లేదు” జలదేవుడు చివరి పదాన్ని నొక్కి చెబుతూ అన్నాడు. మయూరి కళ్లు ఆగ్రహంతో మెరవడం గమనించాను. తనను మనిషి అని పిలవడాన్ని ఆమె దేవ్విస్తుంది. జలదేవుడు కూడా ఆ విషయాన్ని స్పష్టంగా గ్రహించినట్లు కనబడుతోంది.

“మానవులను అంతరింపజేసే పథకం నేను ఊహించినంత సులభంగా రాలేదని నీకు బాగా తెలుసు” మయూరి జల దేవుడితో చెబుతుండగా శంతను ఊపిరి బిగపట్టడం నేను పసిగట్టాను. “దేవుడు సర్వజ్ఞుడు. కాకపోయినా ఆవిధంగా మనం నమ్ముతున్నాం,” చెప్పాడు జలదేవుడు.

మయూరికి ఎదురు చెప్పిన అతడి సాహసానికి నేను ముగ్ధుడినయ్యాను. “మానవులు ఇతరుల కంటే పురోగమించిన