అంగారక గ్రహంపైకి కొత్త కాంపాక్ట్ రోమ్

ఇల్లినాయిస్‌లోని డిజైన్ కన్సల్టింగ్ సంస్థ అంగారక గ్రహయాత్ర కోసం కొత్త స్పేస్ రోవర్‌ను రూపొందించింది. ఈ రోవర్‌లో రోదసీయాత్రికులు మూడు వారాలపాటు అంగారక గ్రహంపై ఉండగలగడమే కాకుండాపని, నిద్ర, వ్యాయామం వంటి పనులను సులువుగా చేసుకోగలరట.

మాంట్‌గోమెరీ డిజైన్ ఇంటర్నేషనల్ యజమాని గ్రెగ్ మాంట్‌గోమరీ ప్రకారం, “ఈ రోవర్‌ని అంగారక గ్రహం మీదికి బలంగా విసిరికొట్టిన రీతిలో దింపాల్సి ఉంటుంది”

అంగారక యాత్ర అవసరాలకు తగిన విధంగా ఈ రోవర్‌ని రూపొందించారు. ఇతర రోవర్లోనూ అమర్చగలిగే ప్రత్యేక బ్యాటరీలను, సామగ్రిని, తదితర వసతులను ఈ రోవర్‌లో పొందుపర్చారు. ఈ సందర్భంగా నాసా సంస్థ ఓ ప్రకటన వెలువరిస్తూ, 2037లో తాము అంగారక గ్రహం మీదికి మానవ సహిత వాహనాన్ని పంపనున్నట్లు తెలిపింది.

ప్రపంచంలోనే అతి పాట్టివాడు

కొట్టండూలోని ఓ నేపాలీయుడి ఎత్తు కేవలం 56 సెంటీమీటర్ల మాత్రమే. ప్రపంచంలో జీవిస్తున్న వారిలో అతి పాట్టివాడుగా తన పేరు గిన్నెస్ బుక్ ఆఫ్ వరల్డ్ రికార్డ్స్‌లో నమోదు చేసుకోవడం కోసం ఇతడు యూరప్ యాత్రకు సిద్ధమవుతున్నాడు. ఖగనేంద్ర థాపా మగర్, అతడి తండ్రి త్వరలో ఇటలీకి వెళ్లనున్నారు. లండన్‌కి చెందిన గిన్నెస్ బుక్ ఆఫ్ వరల్డ్ రికార్డ్స్‌లో మగర్ పేరు నమోదు చేయించడానికి వారు దరఖాస్తు చేయనున్నారు. దక్షిణాసియా నేపాల్‌లో బాగ్‌లుంగ్ జిల్లాలో మగర్ 1992లో పుట్టాడు. ఎనిమిదేళ్లప్పుడు అతడు నడవటం ప్రారంభించాడు. 11 ఏళ్ల ప్రాయంలో అతడిలో ఎదుగుదల ఆగిపోయింది.

ప్రపంచంలో అతి పాట్టివాడిగా ప్రస్తుతం చైనాకు చెందిన హెపింగ్‌పింగ్ పేరిట ఉంది. ఇతడి ఎత్తు 73 సెంటీమీటర్లు.