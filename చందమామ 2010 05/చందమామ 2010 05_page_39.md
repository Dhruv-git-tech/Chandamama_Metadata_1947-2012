జాలరి చెప్పిన సత్యం

గణపవరంలో తిరుపతమ్మ, తిరుపతయ్య అనే దంపతులుండేవారు. తిరుపతయ్య పేదవాడు. గ్రామంలోని రైతుల దగ్గిర కూలి పనులు చేస్తూండేవాడు. తిరుపతమ్మమాత్రం ఏ పనిపాటులకూ పోక, రోజంతా ఎవరితో ఒకరితో గిల్లికజ్జాలు పెట్టుకునేది. ఇతరుల విషయాల్లో పనిగట్టుకుని కలగజేసుకుని, తన నోటిధాటితో అందరినీ తిట్టినెగ్గుకొస్తూం డేది. భార్య నోటికి భయపడి తిరుపతయ్య ఆమెనేమీ అనలేక పోయేవాడు.

ఒకరోజు తిరుపతమ్మ గేదె, పక్కింటి రంగయ్య పెంచుకుంటున్న కూరపాదులు తిన్నది. తనకు నష్టం జరిగినా రంగయ్య తిరుపతమ్మ శాపనార్ధాలకు భయపడి నోరు మెదపలేదు.

అయినా ఒకసారి ఆమెకు బుద్ధి చెప్పాల నుకుని, కూరపాదులు పెంచిన చోట పిచ్చి మొక్కలు నాటాడు. ఆ మొక్కలు ఏపుగా పెరుగుతుండటం చూసిన తిరుపతమ్మ,

అవి పిచ్చిమొక్కలని తెలియక, ఒకరాత్రి వేళ గేదె పలుపు విప్పి, దొంగతనంగా వాటి మీదకు తోలింది. రంగయ్య ఊహించినట్లే, గేదె ఆ పిచ్చివొక్కలు తిని, మర్నాటి సాయంకాలానికల్లా, కొంతసేపు గురకలు పెట్టి, గిలగిలా తన్నుకుని చచ్చిపోయింది.

రెండు పూటలా చక్కగా పాలిచ్చే గేదె చనిపోవడం చూసి తట్టుకోలేక, తిరుపతమ్మ భర్తతో, “ఈ ఊళ్లో ఇక మనం బతకలేం. మనం హాయిగా బతికిపోతున్నామని, అంద రికీ కడుపుమంట. అందుకే మన గేదెకు దిష్టిపెట్టో, మంత్రతంత్రాలు ప్రయోగించో చంపారు. ఒక్క క్షణం కూడా మనం ఇక్కడ ఉండద్దు పోదాంపద,” అన్నది.

“సరే, జరిగిందేదో జరిగింది. మనం గొడవ చేసినందువల్ల లాభమేముంటుంది, వేరే ఊరుకి ఏ నమ్మకంతో ఉన్నఫళానా పోగలం. ఉన్న ఈ ఒక్క అధారం కూడా పోతే ఎలా,” అన్నాడు తిరుపతయ్య శాంతంగా.