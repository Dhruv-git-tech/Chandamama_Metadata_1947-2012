నీటి అడుగున నివాసం

(వాహనంలో ఉన్న వారు మెల్లగా వరుస కట్టారు. ఒకరి వెనుకగా ఒకరు. చిన్నవారు, భయపడుతున్నారు. ఆందోళనగా ఉన్నారు. వాళ్ల ముఖాలు కిందికి వాలిపోయాయి. వీపులు వంగిపోయి ఉన్నాయి. మానవులు అధినాథులు కాని గడ్డమీదికి వాళ్లు వచ్చారు.)

ఒకరి వెనుక ఒకరి ముఖాలను నేను పరీక్షగా చూశాను. వారిలో మా అమ్మానాన్నా లేరు. కొంచెం అసంతృప్తిగా ఉన్నప్పటికీ ఏమూలో కాసింత ఉపశమనం. బహుశా వాళ్లు ఎక్కడో ఓ చోట సురక్షితంగా ఉన్నారని అర్థం. నేను

పరిశీలనగా చూస్తుండగా, సైబీరియా పులి బాధ్యత తీసుకుని మానవులందరినీ ఒక చోటికి చేర్చింది. అది పెద్దగా అదిలించిందేమీ లేదు. వారికి సమీపంగా వెళ్ళి గుర గురలాడింది.

వాళ్లు అందరూ గుంపుగా ఒకచోట చేరిన తర్వాత, మయూరి అన్నది, “నా వెంట రండి, మిమ్మల్ని నేనే గుహల్లోకి తీసుకువెళ తాను” శంతను ఒకింత ఆందోళనతో చూశాడు. అయితే ఇతరుల ముఖాలు బావరహితంగా ఉన్నాయి: అక్కడ 70 మంది పురుషులు, 30 మంది మహిళలు ఉన్నట్లు గమనించాను. వారిలో చాలామంది భారతీయులే. జాతుల వారీగా రోదసీ వాహనాలు వర్గీకరించబడ్డాయి. అడవిదున్న దీర్ఘ శ్వాస నా చెవులకు తగులుతోంది. మెల్లగా కదిలే దాని కళ్లను చూసేందుకు నేను వెనక్కు తిరిగాను. “హేయ్,” అని పలకరించాను. “హల్లో” అంటూ ఆశ్చర్యకరంగా మృదుస్వరంతో అది మాట్లాడింది.

నేను శంతను వద్దకు మాట్లాడేందుకు వెళ్లాను. అతడు నిమ్మీ చేతిని గట్టిగా పట్టుకుని ఉన్నాడు. ఆమె నిశ్చయంగా అతడికూతురే కావచ్చునని తలిచాను. “శివా,”