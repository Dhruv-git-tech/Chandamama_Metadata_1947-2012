ఉంటాడని ఆమె నమ్మలేక పోయింది. కానీ అబును ఆమె విశ్వసించింది.

“విను, నేనో పథకం చెబుతా. నేనిప్పుడు కాడి వద్దకు వెళుతున్నాను. కాస్సేపటి తర్వాత నువ్వు కూడా అక్కడికి వచ్చి నీ డబ్బు గురించి అడుగు.” అని చెప్పింది.

తర్వాత తన సేవకుడిని పిలిచి, అతనితో “నువ్వు పది నిమిషాల తర్వాత కాడి ఇంటికి వచ్చి, నీ భర్త వచ్చాడని నాకు చెప్పు అని సేవకుడిని పురమాయించింది. సేవకుడికి ఏమీ అర్థం కాకున్నా బుద్ధిగా తలూపాడు.

ఆ మహిళ తన నగల సంచి తీసుకుని కాడిని చూడడానికి వెళ్లింది. కాడి ఆమెను సాదరంగా ఆహ్వానించాడు.

ఆమె చేతుల్లోని సంచికేసి చూస్తూ, “నేను మీకేం సహాయం చేయగలనమ్మా?” అని మృదువుగా అడిగాడు.

“నా భర్త ఈజిప్టుకు వెళ్లాడు. ఇప్పటికీ అతడు తిరిగి రాలేదు. నేను అతడిని వెదక డానికి బయలుదేరాలనుకుంటున్నా” అని ఆమె చెప్పింది.

“అయితే నా నగల గురించి భయపడుతున్నా” అంటూ, స్వరం తగ్గించి గుసగుసలాడింది. “ఈ పట్టణంలో విశ్వసనీయ వ్యక్తి ఉన్నారంటే అది మీరే కదా” అంటూ పొగిడింది. ఆమె సంచిలోంచి నగలు, ఉంగరాలు, హారాలు, వజ్ర కంకణాలు నేలపై పడ

టంతో అతడి కళ్లు మెరిశాయి. ఆ సమయంలో అబు అక్కడికి వచ్చి, “సాబ్ మీ వద్దనేను దాచిఉంచిన నాణేలకోసం వచ్చాను” అన్నాడు. కాడి ముఖం మాడిపోయింది కాని, బలవంతంగా నవ్వు పులుముకుని, “ఇప్పుడే నీ నాణేల సంచీ తీసుకువస్తాను” అని చెప్పి లోపలకు వెళ్ళాడు.

నాణేల సంచి తెచ్చి అబుకు అప్పగిస్తూ కాడి ఆమెకేసి తిరిగి అన్నాడు. “ఈ పట్టణంలో అందరూ తమ వస్తువుల భద్రత విషయమై నన్నే నమ్ముతుంటారు. వాటిని నేను చాలా జాగ్రత్తగా దాస్తుంటాను.” ఆ క్షణం లోనే ఆమె సేవకుడు పరుగెత్తుకుంటూ వచ్చి ప్రకటించాడు. “అమ్మా, మీ భర్త వచ్చారు”

ఆమె లేచి చుప్పట్లు కొట్టింది. కాడిమొహం కళతప్పింది. “సాబ్, కృతజ్ఞతలు. మరొకసారి నా నగలు దాచివుంచవలసిన అవసరం వస్తే తప్పకుండా మీ వద్దకే వస్తాను,” అని ఆమె అబు కేసి చూసి నవ్వింది. (పున:కథనం)

- రమా రమేష్

చందమామ

33

మే 2010 T