ఉంటే, నేనూ ఆయన వెంట బయలుదేరే వాడినే, ఇంతకూ ఆ దొర మళ్లీ అంతదూరం ఎందుకెళ్లినట్టు?” అని ప్రశ్నించాడు.

“అదేదో చాలా నిగూఢ రహస్యం అనీ, తాను చచ్చేలోపల సాధించి తీరవలసిన కార్యమని, ఆయన మా తండ్రిగారితో చెప్పారట. అంతకన్న వివరాలేమీ చెప్పలేదు. కాని, రెండు సెలల క్రితం మాసంస్థానం వారే అయిన ఒక పండితుడు ఆ ఉత్తర దేశం నుంచి తిరిగి వచ్చి, మాతాతగారి వస్తువు లంటూ కొన్ని మా నాయన గారికి ఒప్పి చెప్పాడు.

వాటిలో అధిక భాగం తాళ్లప్రతిగ్రంథాలు. అతడు చెప్పేదాన్ని బట్టి మా తాతగారు అక్కడి కొండల్లో ఎక్కడో సన్యాసిగా జీవిస్తు న్నాడని తెలుస్తున్నది. అయినా అందుకు గట్టి రుజువేమీ లేదు.” అన్నాడు విక్రమ కేసరి.

శివాలుడు కొంచెం సేవు తల వంచుకు ఆలోచిస్తూ వూరుకుని, అవును “నువ్వు చెప్పేది వింటూంటే నాకు మతిపోతున్నట్లుగా ఉన్నది. ఆ దొర మళ్లీ ఆ ఘోరారణ్య ప్రాంతాలకు ఎందుకెళ్లాడు? ఆ నిగూఢ రహస్యం ఏమిటి? ఆయన వస్తువులు మీ సంస్థాన పండితుడి కెలా దొరికినై?” అని అడిగాడు.

విక్రమకేసరి, పండితుడు చెప్పినదంతా శివాలుడికి కొద్ది మాటల్లో చెప్పేశాడు. ఆ పండితుడు బాల్యంలోనే ఇల్లు విడిచి నానా దేశాలూ తిరిగి, శాస్త్రవిద్యలన్నీ నేర్చుకుని వద్దాప్యంలో తిరిగి ఇంటికి చేరాడు.

అయన బ్రహ్మపుత్రానదీ ప్రాంతాల్లోని అరణ్య ప్రదేశాల్లో చాలా కాలం నివశించాడు. అక్కడ ఉండే ఆటవికులకు రోగాలూ రొప్పలూ వస్తే మందుమాకులిచ్చి వారికి సహాయపడ్డాడు.

ఆ ఆటవికుల్లో అనేక జాతులవాళ్లూ, భాషల వాళ్ళూ ఉన్నారట. వాళ్ళలో ఇభ్యులనే ఏనుగులను మచ్చిక చేసే జాతివాళ్లు, ఆ పండితుడి జన్మదేశం అవీ తెలుసుకుని, తమ పల్లెల్లో విక్రమ కేసరి అనే క్షత్రియుడు కొంత కాలం తన నౌకరుతో నివశించాడనీ, అతడికి మన్నె జ్వరం రాగా అడవికి మూలి కల కోసం పోయినప్పుడు పులి ఎత్తుకు పోయిందనీ చెప్పారట.

ఆయనకు సంబంధించినవే అంటూ కొన్ని తాళపత్రగ్రంథాలూ, చిన్న కత్తి వగైరా ఆ పండితుడికి ఒప్పచెప్పారు. కాని, ఆయన ఆ అరణ్యంలో మరొక ప్రాంతానికి వెళ్లి