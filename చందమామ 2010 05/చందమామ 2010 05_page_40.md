ఆ మాటలకు తిరుపతమ్మ శాంతపడక
పోగా, మరింత రెచ్చిపోయి, “ఇది ఊరు
కాదు. వల్లకాడు. వల్లకాటివాసం నేనొప్పను.
రేపుదయానే బయలుదేరి, మా పుట్టింటికి
వెళదాం. అక్కడ నీకు కూలిపని దొరక్కపోదు.
రావడం నీకు ఇష్టం లేకపోతే చెప్పు నా దారి
నేను చూసుకుంటా. తర్వాత ఊరికి నువ్వే
కావిలి ఉండు.” అన్నది పెడసరంగా.

భార్య మాటకు ఎదురు చెప్పలేని తిరు
పతయ్య, మర్నాటి ఉదయాన ఆమెను
వెంటబెట్టుకుని బయలుదేరాడు. వాళ్లు
ఊరునానుకుని ఉన్న చెరువు దగ్గిరకు
రాగానే, అక్కడ రెండు గాలాలతో చేపలు
పడుతూ, జాలరి జంగయ్య కనిపించాడు.
ఆ సమయంలో అతను ఒక చేపను గాలం
నుంచి లాగి బుట్టలో వేస్తున్నాడు.

తిరుపతమ్మ అది చూసి కల్లింతచేసి,
ముక్కున వేలేసుకుని, ‘రెండు చేతులా
సంపాయించడమంటే, ఇదేకాబోలు! ఎడ
నొకగాలం, పెడనొకగాలం. ఈ జంగయ్య
చెరువుగట్టున కడుపులో చల్ల కదలకుండా
కూర్చుని, చేపలను ఒడ్డుకు లాగుతూ, మన
బోటివాళ్లకు బోలెడు ధరకు అమ్ముతున్నాడు.
జానెడు కూడా లేని, ఆ చేప ఖరీదు ఎంత
చెబుతాడో చూస్తాను.” అంటూ బుట్టలో
చెయ్యి పెట్టింది.

అయితే, ఆ బుట్టలో అప్పటికే చేపలతో
పాటు కొన్ని ఎండ్రకాయలున్నవి. అందులో
కాకమీద ఉన్న ఎండ్రకాయ ఒకటి తిరుప
తమ్మ వేలును గిట్టలతో పట్టుకుని గట్టిగా
కరిచింది.

ముందూ వెనకా ఆలోచించకుండా చేపల
బుట్టలో చెయ్యి పెట్టి ఎండ్రకాయతో కరి
పించుకున్న తిరుపతమ్మ బాధకు తాళలేక
జంగయ్యను, “నీవేనా జాలరివాడివి! ఎండ్ర
కాయల్నీ, చేపల్నీ ఒకే బుట్టలో వేస్తావా?
బుద్ధి లేదూ నీకు?” అంటూ తిట్లు ప్రారం
భించింది.

జాలరి జంగయ్య, ఆమెను కోపం తగ్గే
వరకు తిట్టుకోనిచ్చి, “అమ్మా, ఈ చేపలూ,
ఎండ్రకాయలూ, ఈ చెరువు నీళ్లలోనే దారి
కినై. అవి నీళ్లలో కలిసి ఉన్నట్లే, బుట్టలో
కూడా కలిసి ఉన్నై. మిగతా చేపల్లా నోరు
మూసుకుని ఉంటే, ఈ బుట్టలోని చేపలు
చెరువులోనే నిక్షేపంగా ఉండేవి: ఎరలకు
ఆశపడి ప్రాణాలమీదికి తెచ్చుకున్నవి.”
అన్నాడు.

జాలరివాడిసమాధానుతో ఆమెకు మరింత
కోపం వచ్చింది. నీ చేపల సోదె అంతటితో