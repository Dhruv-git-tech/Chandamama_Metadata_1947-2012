నించాం. మీరు, ఆ కుర్రవాడూ దొంగలు కాదని తెలిసింది. ఆ పెట్టెను కుర్రవాడి కిచ్చి పంపేశాను. మీరూ వెళ్ళవచ్చు,” అన్నాడు.

పెట్టె తీసుకుని గిరిబాబు వెళ్ళపోయాడని విని, ముసలివాడు నిరాశపడిపోయి, ఎలాగయినా వాణ్ణిపట్టుకోవాలనుకుంటూ బయలుదేరాడు. అతడికి వీధి మలుపు తిరగగానే, ఒక ఇంటి అరుగుమీద పెట్టెతో సహా కూర్చుని ఉన్న గిరిబాబు కనిపించాడు. ముసలివాడు చప్పున పోయి, పెట్టెను తీసుకుని, “ఒరే కుర్రవెధవా! పదివేల ఖరీదు చేసే నగలు తేరగా పట్టుకుపోదాం అనుకు న్నావా?” అన్నాడు.

గిరిబాబు ఏమీ తొణక్కుండా, “నీ పెట్టె నీకు ఇచ్చిపోదామనే ఇక్కడ కూర్చున్నాను. కొత్వాలు ఇందులో ఉన్నది దొంగ సొత్తు కాదన్నాడు. అయినా ఈ పెట్టె నీది కాదని రక్షక భటులకూ, ఆయనకూ ఎందుకు చెప్పావో అర్థం కావడం లేదు. ఇక ఎవరి దారి వారిది. ముందు నేనెక్కడైనా చిన్న ఉద్యోగం సంపాయించుకోవాలి,” అంటూ అరుగు మీదినుంచి కిందికి దిగాడు.

అంతలో వెనక నుంచి వస్తున్న కొత్వాలు, ముసలివాడిని, “గుండెజబ్బు తాతగారూ, కాస్త ఆగండి! ఈ పెట్టెలో నగలు లేవు. ఉన్నవి పాతబట్టలు!” అని కేకవేసి, అతణ్ణి కొంచెం వెనకగా వస్తున్న రక్షకభటులకు చూపుతూ, “ఈ ముసలాడు గజదొంగ. పెట్టెలో దొరికినవి, వీడు జమీందారు గారి ఇంట తస్కరించిన నగలే. వీణ్ణి ముందు ఖైదులో పెట్టండి.” అని ఆజ్ఞాపించాడు.

గిరిబాబు నిర్ఘాంతపోయి, “అసలు దొంగ దొరికాడన్నమాట! నేను నిర్దోషినని ఇప్పటికి తమకు పూర్తి నమ్మకం కలిగినం దుకు సంతోషంగా ఉన్నది,” అన్నాడు.

కొత్వాలు అతడి ముందుకు వచ్చి, భుజం తట్టి, “నీ నిర్దోషిత్వమే కాదు, నీ నిజాయితీ కూడా రుజువయింది. మా కచే రీలో ఉద్యోగం ఇస్తాను. ఇష్టమేనా?” అని అడిగాడు:

“అంతకన్న కావలిసిందేమున్నది! తమ దయకు చాలా కృతజ్ఞుణ్ణి,” అన్నాడు గిరి బాబు ఆనందంగా.

- మాచిరాజు కామేశ్వరరావు