## దారి చూపగలరా?

అవలి మూలనున్న టపాకాయలను అందుకోడానికి ఈ గడుసరి కుర్రాడు బయలుదేరాడు. మరి వాడికి దారిచూపగలరేమో చూడండి. అయినా ఈ చిక్కు దారి మధ్యలో వున్న ప్రేలుడు పదార్థాన్ని తప్పించుకుని వాడు ముందుకు వెళ్ళాలన్న విషయం గుర్తుంచుకోండి!

## మీకు తెలుసా?

* విక్రమశక పంచాంగం దీపావళి రోజున ఆరంభమవుతుంది. ఈ పంచాంగం క్రీ.పూ. 58లో ఆరంభమయింది. ఉత్తర-మధ్య భారతదేశాన్ని పరిపాలించిన విక్రమాదిత్యుడి పట్టాభి షేకోత్సవానికి గుర్తుగా ఇది ఆరంభమయిందని కొందరు చరిత్రకారులు చెబుతారు. అందుకే ఉత్తర భారతదేశంలో విక్రమశకాన్ని అనుసరించేవాళ్ళు దీపావళిని నూతన సంవత్సరాదిగా జరుపుకుంటారు.

* జైనమత సంస్థాపకుడు వర్ధమాన మహావీరుడు దీపావళి రోజున నిర్వాణం పొందాడని జైనుల విశ్వాసం. అందుకే జైనులు దీనిని 'దేవ దీవాళి' అని అంటారు. ఆ రోజు వాళ్ళు అందరికీ తీపి తినుబండారాలు పంచుతారు. ఇళ్ళను దీపాలతో అలంకరిస్తారు. మత గ్రంథాలను పరిస్తారు. అర్ధరాత్రి సమయంలో ఆరంభించి తెల్లవారేవరకు మహావీరుణ్ణి పూజిస్తారు.

* పశ్చిమ బెంగాల్‌లో దుర్గామాతను భయంకరరూపంలో పూజించే కాళీ (శ్యామ) పూజ కూడా దీపావళితో కలిసివస్తుంది.