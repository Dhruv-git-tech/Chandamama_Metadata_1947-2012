భట్టును ఎందుకు చంపినట్టు? ఈ సందేహాలకు సమాధానం తెలిసికూడా చెప్పకపోయావో, నీ తులపగిలిపోతుంది,” అన్నాడు.

దానికి విక్రమార్కుడు, “రాజు మహేసాలుడు, వజ్రదేహుడికి సేనాపతి పదవి ప్రకటించడంలో అసమర్థత కాక, ఎంతో రాజనీతి, చతుర్తత వున్నది. అలాకాక, వజ్రదేహణ్ణీ, అతడి మిత్రులనూ పట్టి బంధించేందుకు సైనికుల్ని పంపడమంటే - అప్పటికే వాళ్ళ చేజిక్కివున్న పురప్రముఖుల్ని రాజోద్యోగుల్నీ వాళ్ళు చంపే ప్రమాదం కలిగితీరుతుంది. తను కోరిన సేనాపతి పదవి లభిస్తుందన్న దురాశతో, వజ్రదేహుడు సభకు వచ్చినప్పుడు అతణ్ణి సులువుగా శిక్షించవచ్చు. ఇక, వజ్రదేహుడి విషయా నికొస్తే, అతడు స్వతహాగా ధైర్యశాలే కాక, సంస్కారవంతుడు కూడా. రాజు నిండు సభలో తనకు సేనాపతి పదవి ఇవ్వనని చెప్పగానే, అతడి మిత్రులు ఆవేశం కొద్దీ రాజు నిర్ణయం సరైందికాదని కేకలు పెట్టినప్పుడు, వాళ్ళను శాంతపరచి సభనుంచి బయటికి తీసుకుపోయాడు. అయితే, ఆ సమయంలో మార్జాలభట్టు చెప్పిన మోసపు

మాటలు విని, తాత్కాలికంగా అతడికి తిరిగి సేనాపతి పదవిపై ఆశ జనించింది. దానితో, దూరదృష్టీ, సాధ్యాసాధ్యాలను గురించిన అంచనా లేని మిత్రులతో కలిసి నగరంలో అరాచకం సృష్టించాడు. ఈ దశలో రాజు తనకు సేనాపతి పదవి ఇవ్వజూపటంతోనే, అతడిలో ఆశా ఆవేశాలు తగ్గి, విజ్ఞతా వివేకాలు మేల్కొన్నవి. గొప్ప విద్యాగురువుగా పేరుమోసిన జ్ఞానముని కుమారుడైన అతడికి, రాజు ఎంతటిపరిపాలనాదక్షుడోతెలుసు. తనకు పదవి ఇస్తానని ఆశచూపి, అప్పటికే నగరంలో ఎన్నో అకృత్యాలు చేసిన తననూ, మిత్రులనూ ఆయన కఠినంగా శిక్షించే ప్రమాదం వున్నది. అందువల్లనే అతడు తగిన సమయస్ఫూర్తితో రాజ్యం వదిలి పారిపోతూ, జరిగిన దురాగతాలకు మూలకారకుడైన మార్జాలభట్టును హతమార్చాడు. వజ్రదేహుడి ప్రవర్తనలో ఎలాంటి పారబాటూ లేదు,” అన్నాడు.

రాజుకు ఈ విధంగా మౌనభంగం కలగానే, బేతాళుడు శవంతో సహా మాయమై, తిరిగి చెట్టిక్కాడు. — [కల్పితం] [అధారం : మల్లవరపు మనోహరరెడ్డి రచన]

చంద్రమామ

నవంబర్ 2000