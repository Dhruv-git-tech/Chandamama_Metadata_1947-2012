నెగ్గలేక, ఓడి పారిపోయాడు. తుంత అభిమ న్యుడు కౌరవసేనను ధ్వంసం చేస్తూపోయాడు.

ఆ సమయంలో భీష్ముడు అభిమన్యుణ్ణి ఎదిరించాడు. అదే సమయంలో అర్జునుడు కూడా అభిమన్యుడి వద్దకు వచ్చాడు. భీష్ముడి వెంట ఇంకా అనేక మంది మహావీరులు న్నారు. అలాగే అర్జునుడిమెంటకూడా ఉన్నారు.

ఉభయపక్షాలకూ గొప్ప యుద్ధం జరిగింది.

మరొకపక్క భీముడి పైకి భగదత్తుడూ, శ్రుతాయువూ ఏనుగుల సేనలతో వచ్చారు. భీముడు రథం నుంచి దిగి, తన చుట్టూ మూగిన ఏనుగులనూ, వాటి మీద ఉన్న యోధులనూ తన గదతో చావబాదసాగాడు.

ఆ రోజు భీష్ముడు మహాదారుణమైన యుద్ధం చేశాడు. పాండుసైన్యం విపరీతంగా నాశనమయింది. పాండుసైనికులు అస్ర్టాలు కూడా వదిలేసి పారిపోయారు. సూర్యాస్తా మయం అయి యుద్ధం నిలిచిపోయింది.

భీష్ముడు విజృంభిస్తే ఎలా యుద్ధం చేయ గలడో చూసిన పాండువులకు గుండెల్లో రాయి పడినట్టయింది. ధర్మరాజుకు యుద్ధం మీద

విరక్తి కూడా కలిగింది. ఆయన కృష్ణుణ్ణి, ఏం చేయాలని అడిగాడు. కృష్ణుడు ధర్మ రాజును ఓదార్చుతూ, “నువ్వు దిగులుపడకు. భీష్ముణ్ణి అర్జునుడు చంపకపోతే, నేను చంపు తాను. భీష్ముడు చచ్చిపోతే నువ్వు గెలవటా నికి అడ్డు ఏదీ ఉండదు. తలుచుకుంటే అర్జునుడు భీష్ముణ్ణి తప్పక చంపగలడు. అది అతని కర్తవ్యం కూడా,” అన్నాడు.

ఈ మాట విని ధర్మరాజు, కృష్ణుడితో, “భీష్ముడు మాక్షేమం కోరినవాడు, మనం గెలవాలన్న కాంక్ష కలవాడు; మన పక్షాన యుద్ధం చెయ్యకపోయినా మనకు హితం చెబుతానన్నాడు. మనం ఆయన దగ్గరికి పోయి, ఆయన ఎలా చస్తాడో అడుగుదాం. అటువంటి మహాపురుషుణ్ణి చంపుదామను కుంటున్నాం గదా, క్షత్రియ ధర్మం ఎంత పాపిష్టిది!” అన్నాడు.

కృష్ణుడు ఈ మాటకు సంతోషించి, “భీష్ముడి వంటి మహావీరుడు ఎలా చస్తాడో ఆయనే చెప్పాలి. మనం ఆయన వద్దకు పోదాం,” అన్నాడు.