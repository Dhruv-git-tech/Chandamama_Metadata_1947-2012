వాడిపై కత్తులు విసిరారు. వాటిలో ఒక కత్తి గంగులు కుడిభుజంలో దిగింది. గంగులు నెత్తురోడుతున్న గాయంతో రాజభవనంలో ప్రవేశించి, ఆ లేఖను అందించి దేవా లయంలో జరిగిన సంగతి చెప్పాడు.

రాజాజ్ఞ ప్రకారం సైనికులు వెళ్ళి కొంకణ దేశ గూఢచారులనూ, తమ దళ నాయకుణ్ణీ బంధించి తెచ్చి కారాగారంలో వుంచారు.

ప్రాణాలొడ్డి రాజ్యానికి రానున్న ఆపద నుంచి కాపాడినందుకు గజదొంగ గంగుల్ని సన్మానించాలా? లేక ఇన్నాళ్ళు దొంగ తనాలు చేస్తూ, ప్రజలను భయభ్రాంతు లను చేసినందుకు వాణ్ణి శిక్షించాలా? అన్న ధర్మ సంశయంలో రాజు చంద్రసేనుడు రాత్రంతా నిద్రపోలేకపోయాడు. తల్పా నికి పక్కన వున్న దంతపు పేటికలో ఆయ నకు ఒక తాళపత్ర గ్రంథం కనిపించింది.

అది తండ్రి చనిపోతూ తనకు ఇచ్చిన గ్రంథం. రాజు ఆ తాళపత్రగంథాన్ని అందు కుని చదవసాగాడు. అందులో మొదటి పత్రం మీదే, “దేశభక్తికి మించిన గొప్ప గుణం లేదు!” అన్న వాక్యం కంటబడింది.

రాజు ఒక నిర్ణయానికి వచ్చి ప్రశాంతంగా నిద్రపోయాడు.

మరునాడు రాజు సభ ఏర్పాటు చేసి బాధ్యతాయుతమైన పదవులలో వుండీ దేశదోహానికి పాల్పడిన దళనాయకుడికీ, అతడి అనుచరులకూ మరణశిక్ష విధించాడు. పరిస్థితుల కారణంగా దొంగగా మారినప్పటికీ, తగిన సమయంలో దేశానికి రానున్న ఆపదను తొలగించిన గంగులు పాతనేరాలను క్షమించి వాడికి రాజభవనంలో ఉద్యోగం ఇచ్చాడు. ★

V. Aadhavan, Tamilnadu