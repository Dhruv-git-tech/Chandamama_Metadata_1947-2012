గురించి నేను కొత్తగా చెప్పవలసింది లేదు. ప్రాచీన కాలంలో వీరులను యుద్ధరంగానికి పంపేప్పుడూ, వీరులు విజయంతో తిరిగివచ్చినప్పుడు స్వాగతం చెప్పడానికీ దీపాలు వెలిగించేవారు.

అవునూ, మీకు దీపనృత్యం గురించి తెలుసా? పంజాబులో పెళ్ళిసమయంలో చేసే 'జోగో'; గుజరాత్ లో చేసే మనోహరమైన 'గొర్చా' దీప నృత్యాలే!

నన్ను ఊర్మిళకు కానుకగా ఇచ్చిన శకుంతల మృత్తును గురించి చెప్పానుకూడా? ఆమె బియ్యప్పిండీ, బెల్లమూ కలిపి రెండు ప్రమిదలు చేసి, వాటిని నెయ్యితో నింపి ఆషాఢమాసం ఐదు శుక్రవారాలూ నట్టింట వెలిగించేది. ఇది ఈ ప్రాంతం ముత్తయి దుమలు ఆచుంచే ప్రధాన్యైన ఆచారంగా ఉంటోంది!

ఇకనేమన్న ఇంట్లో దీపాలంటే అందరికీ ఇష్టమే. ఒక్క జిమ్మీకి తప్ప. అదే ఈ ఇంట్లో తిరిగే అల్పే షియన్ కుక్క. వరసగా వెలుగుతూన్న దీపాలను చూస్తే చాలు అది గుర్రుమంటూ తిరిగేది. అది కునిపిస్తే చాలు మాకు ఒళ్ళంతా దడపుట్టేది. అది ఎన్నో మట్టి ప్రమిదలను పడదోసి పగులగొట్టేది కూడా.

ఈ రోజు దీపావళి కదా! ఊర్మిళ కూతుళ్ళు నీల, నిర్మలలకు చెప్పలేనంత అనందం. జిమ్మీకి

ఉత్సాహంగానే ఉంది. నిండు ముత్తయి దువుగా ఊర్మిళ ఇల్లంతా దీపాలు వెలిగిస్తూ వుంటే జిమ్మీ అటూ ఇటూ పచార్లు చేస్తోంది. వత్తిని వెలిగించగానే నాలో పాత ఉత్సాహం నూతన వేగంతో ప్రసరిస్తోంది!

మిలమిలా మెరుస్తూన్న పెద్ద పళ్ళెంలో, చిన్న చిన్న దీపాల మధ్య నన్ను వుంచి ఊర్మిళ తీసుకు వెళుతోంది. జిమ్మీ ఆమె మోచేతుల మీదికి ఎగురు తోంది. అది నాకు భయం పుట్టిస్తోంది. ప్రహరీగోడ మీదా, డాబా పిట్టగోడ మీదా వరసగా ప్రమిదలు అందంగా వెలుగుతున్నాయి. వాకిట్లో వేసిన పెద్ద ముగ్గుమీద పళ్ళెంలో నాతోపాటు వున్న దీపాల న్నిటినీ తీసి అలంకరించింది.

ఇప్పుడు పళ్ళెంలో నేనొక్కత్తెనే మిగిలాను. పళ్ళెంలో నుంచి, ఊర్మిళ నన్ను జాగ్రత్తగా పైకెత్తే ప్పుడు, జిమ్మీ అమె చేతికి అడ్డు తగిలింది. అంతే నేను కిందపడిపోయాను. వెలుగుతూన్న వత్తి నానుంచి దూరంగా ఎగిరి ఊర్మిళ పాదం దగ్గిర పడింది. నాకు ప్రాణం పోయినంతపనయింది.

నేను హడలిపోయాను. ఒక అగ్నిప్రమాదానికి నేను కారణం కాకూడదు కదా! నేను నేలపై పడిపోయాను. నూనె మొత్తం ఒలికి పోయింది. అయినా నా గుండె దడ ఆగ లేదు. దేవుడా! ఊర్మిళకు ఏమీ కాకూడదు!

అదృష్టవశాత్తు జిమ్మీ మళ్ళీ ఒక్క గెంతున వచ్చి వత్తిని పక్కకు తోసింది. అది దాని కాలికి తగలడంతో బాధతో కుయ్ కుయ్ మంటూ అరవ సాగింది. ఆసరికి ఊర్మిళకు జరుగుతున్నదేమిటో తెలిసిమండుతూన్న వత్తిని ఆర్పేసింది. అమ్మయ్య... బతికిపోయాను. జిమ్మీ కూడా కొద్ది గాయాలతో బయటపడింది. ఈ దీపావళి రోజున జిమ్మీకి నా మనసులో చెరిగిపోని స్థానం ఏర్పడింది. అది కాస్తా అల్లరిప్రాణే! అయినా నేను అనుకున్నట్టు, పాపం చెడ్డది మాత్రం కాదు.

ఇప్పుడు నిజంగా మాది ఒక పెద్ద కుటుంబం. అనందనిలయం. ఇది నాకొకమరచిపోలేని దీపావళి!