నిజమైన (దీపావళి) కల!

అప్పుడప్పుడే తెల్లవారుతోంది. ఉదయభానుడి లేత కిరణాలు ఆకాశాన్ని బంగారు రేఖలతో అలంక రిస్తున్నాయి. అంబాపురం బాలబాలికలు అప్పటికే రాజంపేటకేసి నడిచి వెళుతున్నారు.

రాజంపేటలో రాజశేఖరంగారి బాణాసంచా తయారుచేసే ఫ్యాక్టరీ ఉంది. అయితే, రాజశేఖరం మాత్రం లండన్‌లో ఉంటూ మరికొన్ని వ్యాపారాలు చూసుకుంటున్నాడు. రాజంపేటలోని ఫ్యాక్టరీ నిర్వ హణా బాధ్యతలు చంద్రమోహన్ అనే మేనేజర్ చూసుకుంటున్నాడు. పెద్దలకయితే ఎక్కువ కూలీ ఇవ్వాలి కాబట్టి, ఫ్యాక్టరీలో పిల్లలకే ఎక్కువ ఉద్యోగాలు. మేనేజర్ ఎప్పుడూ పిల్లల జీతం ఎంత తగ్గించ వచ్చు; ఎంత తాను వెనకేసుకోవచ్చు అన్న విషయమే ఆలోచిస్తూ ఉంటాడు. భయంకరుడైన ఆ మేనేజర్ అంటే అందరికీ భయమే!

ఆ ఫ్యాక్టరీలోనే అంబాపురానికి చెందిన — మోహన్, కృష్ణ, సీత, జాన్సన్, అఫ్సర్ అనే ఐదుగురు పిల్లలు ఉదయం నుంచి, సాయంకాలం వరకు పని

చేస్తారు. వాళ్ళందరూ ఏడేళ్ళనుంచి పదకొండేళ్ళ లోపు వాళ్ళు. రెక్కల కష్టం మీదే ఆధారపడ్డ ఆ పిల్లల తల్లిదండ్రులకు — తమ పిల్లల్ని కూడా పనులకు పంపితే తప్ప రెండు పూటలా గంజి కూడా దొరకని దుస్థితి. రాజంపేట అంబాపురానికి దూరంలో ఉండడం మల్ల, పిల్లలు సూర్యోదయానికి ముందే బయలుదేరారు.

ఆ పిల్లల్లో అఫ్సర్ ఎప్పటిలాగే ఏదో ఆలోచిస్తూ నడుస్తున్నాడు. అనారోగ్యంతో బాధపడుతూన్న తన తల్లికీ, నాలుగేళ్ళ తమ్ముడికీ ఏదైనా దీపావళి కానుక ఇవ్వాలి. యేడాది క్రీతం రోడ్డు ప్రమాదంలో తన తండ్రి మరణించినప్పటినుంచి తాము అనుభవిస్తూన్న కష్టాలు అన్నీఇన్నీ కావు. చేతుల్లో పైసలు లేనుదుమల్ల ఈద్ పండగకూడా భారంగా, విషాదంగానే గడిచిపోయింది.

మోహన్, కృష్ణ ఏదో పాట పోటీపడి బిగ్గరగా పాడు కుంటూ నడుస్తున్నారు. సీత దారిలో దొరికిన జామ కాయలు తింటూ నడుస్తాంది. జాన్సన్ రకరకాల పక్షుల కూతలను అనుకరించడానికి ప్రయత్నిస్తూ నడుస్తున్నాడు.