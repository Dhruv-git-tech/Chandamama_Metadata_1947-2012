ఈ నెలలో జన్మించిన ప్రముఖులు

'చొచా నెహ్రూ'గా పిల్లల ప్రేమకు పాత్రుడైన భారత తొలి ప్రధాని జవహర్‌లాల్‌నెహ్రూ 1889 నవంబర్ 14వ తేదీ అలహాబాదులో జన్మించాడు. నెహ్రూపిల్లల పట్ల కునబరచిన అపారప్రేమాభిమానాల కారణంగా 1957వ సం॥ నుంచి ఆయన జన్మ దినాన్ని బాలలదినోత్సవంగా జరుపుకుంటున్నాము.

జవహర్‌లాల్ తండ్రి మోతిలాల్ నెహ్రూ సుప్ర

సిద్ధ న్యాయవాది. భారత జాతీయ కాంగ్రెస్ నాయ కుడు. ఆయన తన ఏకైక కుమారుడైన జవహర్‌ను 14వయేట వరకు ఇంట్లోనే చదివించాడు. ఆ తరవాత లండన్‌సమీపంలోని హారో స్కూలుకు పంపాడు.

జవహర్‌లాల్ కేంబ్రిడ్జ విశ్వవిద్యాలయంలో పట్ట భద్రుడై బార్ - అట్-లా పూర్తిచేసి 1912వసం॥లో స్వదేశానికి తిరిగివచ్చాడు.

ఆయన న్యాయవాద వృత్తిని పక్కనబెట్టి, రాజ కీయ రంగంలో ప్రవేశించాడు. 1916వ సం॥లో ఆయన జీవితంలో రెండు ముఖ్యమైన సంఘటనలు

జరిగాయి. ఒకటి, కమలాదేవితో వివాహం. రెండు, లక్నో మహాసభలో గాంధీజీని దర్శించడం. నెహ్రూపై గాంధీజీ ప్రభావం జీవితాంతం కొనసాగింది.

1913వ సం॥ ఏప్రిల్ 13వ తేదీ అమృతసర్ సమీపాన జలియన్‌వాలాబాగ్‌లో – బ్రిటిష్ అధి కారి డైయర్ నాయకత్వంలో బ్రిటిష్ సైనికులు దాదాపు నాలుగు వందల మంది అమాయక ప్రజలను హింసించి చంపారు. పదిహేను వందలకు పైబడిన వారిని గాయపరచారు. దేశబంధు చిత్త

రంజన్‌దాస్, గాంధీజీ, నెహ్రూ ఈ దురాగతాల గురించి వివరాలు సేకరించి, ఇండియాలో బ్రిటిష్ పాలనను అంతం చేయడానికి బద్ధకంకణులయ్యారు.

1928 వ సం॥ లో నెహ్రూ భారత జాతీయ కాంగ్రెస్ ప్రధానకార్యదర్శి అయ్యాడు. మరు సంవత్సరం దాని అధ్యక్షుడయ్యాడు. సహాయనిరాకర తోద్యమానికి అధ్యక్షత వహించి జైలుకు వెళ్ళడం; కాంగ్రెస్‌కు నాయకత్వం వహించి పోరాటం జరిపి మళ్ళీ జైలుకు వెళ్ళడం అంటూ నిర్విరామ ప్రజా పోరాటంగా సాగింది నెహ్రూ రాజకీయజీవితం.

1931లో ఆయన తండ్రి మరణించాడు. ఆ తరవాత భార్య మరణించింది. 1938లో ఆయన తల్లి స్వరూపరాణి మరణించింది.

1947వ సం॥ లో ఆయన స్వతంత్రభారతదేశ ప్రధానమంత్రి పదవీ భాధ్యతలు చేపట్టాడు. 1964వ సం॥మే 27వ తేదీ మరణించేంతవరకు పదిహేడేళ్ళు ఆ పదవిని సమర్థవంతంగా నిర్వహించి మనిశేష ఆర్థిక, రాజకీయ, సామాజిక ప్రగతికి పాటు పడ్డాడు.

20వ శతాబ్దంలో గొప్ప రాజనీతివేత్తగా పేరుగాంచిన నెహ్రూ ప్రపంచశాంతికి కృషి చేశాడు. ఆయన గొప్ప రచయితగానూ, వక్తగానూ పేరుగాంచాడు. ఆయన జైలులో ఉన్నప్పుడు తన కుమార్తె ఇందిరాప్రియదర్శినికి రాసిన లేఖలు 'గ్లింప్సస్ ఆఫ్ వరల్డ్ హిస్టరీ' (ప్రపంచ చరిత్ర) అనే గ్రంథంగా వెలువడి పాఠకుల మన్ననలు పాందింది. ఆయన రచించిన 'స్వీయచరిత్ర', 'భారతదర్శనం' పుస్తకాలు కూడా ముఖ్యమైనవిగా విజ్ఞుల ప్రశం సలను అందుకున్నాయి.

జవహర్ లాల్ నెహ్రూ