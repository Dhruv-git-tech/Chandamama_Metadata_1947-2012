సుమిత్రుడి తెలివి

రచన : జి.కె. ప్రసాద్, అం.ప్ర.

Pritam Das, West Bengal

కొశిక రాజ్యాన్ని సునందుడనే రాజు పాలించే వాడు. అది చిన్న రాజ్యం కావడం వల్ల, ఇరుగు పారుగు రాజులు చీటికి మాటికి కయ్యానికి కాలు దువ్వేవారు. రాజ్యంలోని ధనరాసులను కొల్ల గొట్టుకునిపోయేవారు. రాజ్యాన్ని ఆక్రమించు కోవాలని ప్రయత్నించేవారు.

పరాక్రమవంతుడైన రాజు సునందుడు మూడు సార్లు శత్రుసేనలను ఎదురొడ్డి నిలిచి, రాజ్యాన్ని కాపాడుకున్నాడు. కాని యుద్ధాల కారణంగా రాజ్యం అర్థికంగా చితికిపోయింది. ప్రజలు కరువు కాట కాలతో బాధపడసాగారు. ఈ కష్టాల నుంచి ప్రజలను కాపాడడం ఎలాగా అని రాజు ఆలోచిస్తూండగా వృద్ధమంత్రి, “ప్రభూ! మీ తండ్రిగారి కాలంలో మన రాజ్యంపై దండెత్తి వచ్చిన కొండిన్యదేశపు రాజులు మనదేశంలోని నిధి నిక్షేపాలను కొల్లగొట్టి వాటిని తమ దేశం వరకు తరలించలేక మనదేశఉత్తరసరిహద్దులో వున్న అరణ్యమధ్యంలోని గుహలో దాచి వెళ్ళారు. ఆ తరవాత మళ్ళీ తిరిగిరాలేదు. ఆ నిధులను తెచ్చుకుంటే మన సమస్యలన్నీ తీరిపోతాయి,” అన్నాడు.

“ఆ నిధులకోసమని ఆ గుహలోకి వెళ్ళిన వారెవరూ తిరిగిరాలేదన్న విషయం మీకు తెలిసి నదే కదా?” అన్నాడు సునందుడు.

“నిజమే, ప్రభూ! అయినా ఇది చాలా కాలం నాటి మాట. ఇప్పుడు ఆ గుహలోకి వెళ్ళి నిధులను వెలికి తెచ్చిన వీరుణ్ణి మన రాజ్యానికి యువ రాజును చేద్దామని చాటింపు వేయిద్దాం. మీకూ సంతానం లేదు గనక, మంచి వారసుణ్ణి ఎంపికచేసే అవకాశం కూడా లభిస్తుంది,” అన్నాడు మంత్రి.

మంచి ఆలోచన అని చెప్పి, రాజు అలాగే చాటింపు వేయించాడు.

ఒక వారం గడిచాక, సుమిత్రుడనే యువ కుడు రాజద్యుత్తనానికి వచ్చాడు. తాను ఆ నిధులను వెలికితేవడానికి ప్రయత్నించగలననీ, అందు కోసం ప్రసవించడానికి సిద్ధంగా వున్నపది నిండు చూలు గుర్రాలు తనకు కావాలనీ చెప్పాడు.

రాజు అలాగే పది చూటిగుర్రాలను ఇప్పించాడు. సుమిత్రుడు వాటిని కొన్ని రోజులు మేపి, అవి ప్రసవించనున్న సమయంలో అడవిలోని గుహముఖద్వారం దగ్గరికి తోలుకుపోయాడు.