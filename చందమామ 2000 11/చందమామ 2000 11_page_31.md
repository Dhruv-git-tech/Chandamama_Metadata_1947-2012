దీపావళి కథలు - విశేషాలు

మనపురాణాలలోని శ్రీకృష్ణుడు, రాముడు, లక్ష్మి, కాళి, మహాబలి, ఇంద్రుడు, యముడు మొదలైన దేవుళ్ళకూ, దేవతలకూ మనం యేటా జరుపుకునే దీపావళి పర్వదినానికీ ఏదో ఒక విధమైన సంబంధం ఉన్నది.

దీపావళిని దేశమంతటా వివిధ ప్రాంతాలలో విభిన్న పద్ధతులలో జరుపుకుంటారు. ఆయా ప్రాంతాల సంప్రదాయాలకు అనుగుణంగా దానికి సంబంధించిన కథలు కూడా చెప్పుకుంటారు. దీపావళి అంటే దీపాల వరుస అని అర్థం. దసరా తరవాత ఇరవైరోజులకు ఆశ్వయుజ (నుంబర్-డిసెంబర్) అమావాస్య రోజున దీపావళి జరుపుకుంటారు.

శ్రీరాముడు పధ్నాలుగేళ్ళ వనవాసం ముగించి, రావణ సంహారం చేసి సీతాలక్ష్మణ సమేతంగా అయోధ్యకు తిరిగివచ్చిన సందర్భంగా నగర ప్రజలు ఇంటింటా దీపాలు వెలిగించి శ్రీరాము డికి ఉత్సాహంగా స్వాగతం పలికారు. అదే దీపావళి అయిందని రామాయణం చెబుతుంది.

ఉత్తర భారతదేశంలో కొన్ని ప్రాంతాలలో దీపావళిని ఐదురోజులపాటు జరుపుకుంటారు. అమావాస్యకు రెండురోజుల ముందు దీపా వళి ఆరంభమవుతుంది. 'ధిన్ తెరాజ్' అనే మొదటి రోజు దేవతల వైద్యుడైన ధన్యం తరిని పూజిస్తారు. అమృతం కోసం దేవ దానవులు పాలసముద్రాన్ని మధించినప్పుడు అందులోనుంచి ధన్యంతరి ఆవిర్భవించాడని పురాణాలు చెబుతాయి. దీనిని 'ధిన్ త్రయోదశి' అని కూడా అంటారు.

మరణభయం లేకుండా ఉండడం కోసం కొందరు ఇల్లంతా చిన్న చిన్న దీపాలు వెలిగిస్తారు. వీటిని యమదీపాలంటారు. ఒక యువరాజు పెళ్ళయిన నాలుగోరోజే పాముకాటుకు గురై మరణిస్తాడని జ్యోతిష్కులు చెప్పారు. అదితెలిసిన అతని భార్య విచారంతో భర్త గది నిండా చిన్నచిన్న దీపాలు వెలిగించి ఆ రాత్రంతా భక్తిగీతాలు పాడుతూ, దైవ సంబంధమైన కథలు