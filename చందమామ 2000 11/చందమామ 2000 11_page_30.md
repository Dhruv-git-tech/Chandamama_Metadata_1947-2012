చేతిరుమాళ్ళు తీసుకురండి. నేను వాటిపై అందమైన అల్లికలు అల్లుతాను. అలాంటి అల్లికలు గల రుమాళ్ళకు రాజభవనంలో మంచి గిరాకీ వుంటుంది. ముఖ్యంగా అవంటే రాణిగారికి చాలా ఇష్టం. మీరు అడిగిన ధరతో పాటు బహుమానం కూడా లభించవచ్చు," అన్నాడు రాజు.

దొంగలకు ఆ సలహా నచ్చింది. రాజ్యంలోని బట్టల కొట్లలోని చేతిరుమాళ్ళనన్నింటినీ తెచ్చి రాజు ముందు వుంచారు. రాజు శ్రద్ధగా వాటి మీద రంగురంగుల నూలు దారాలతో అందమైన పూలబొమ్మలు అల్లాడు. మధ్య మధ్య కొన్ని మాటలను కూడా ఇమిడ్చాడు. చదువురాని బందిపోట్లు అక్షరాలను కూడా ఏవో అల్లికలు అనుకున్నారు. వాళ్ళు వాటిని అమ్మడానికి మామూలు వేషాలతో రాజభవ నానికి తీసుకువెళ్ళారు.

రాణిగారు వాటిని చూడగానే అవి తన భర్తుఅల్లిన అల్లికలని గ్రహించింది. వాటిద్వారా తన భర్త తనకేదో సందేశం పంపాడని కూడా ఊహించి, రాజుగారి చేతిరుమాళ్ళను ఒకదాని పక్కన ఒకటి వుంచి చూసింది. అయన పంపిన సమాచారం ఆమెకు అందింది. అయన ఇప్పుడు ఏస్టితిలో ఎక్కడ ఉన్నదీ తెలిసిపోయింది. రాణి రుమాళ్ళను తెచ్చిన వారికి కొంత ధనమిచ్చి పంపేసింది. ఆ రాత్రికి రాత్రే తమ సైనికులను దొంగల స్థావ రానికి పంపింది. సైనికులు బందిపోటు దొంగలను బంధించి, రాజుగారిని విడిపించి రాజధానికి తీసుకువచ్చారు.