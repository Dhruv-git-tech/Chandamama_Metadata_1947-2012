గుర్రాలు ప్రసవించాక గుర్రపు పిల్లలను గుహ ముఖద్వారంపద్ద మదిలి భట్టులను కాపలావుంచాడు. తానొక కాగడా చేతపట్టుకుని పది గుర్రాలను గుహ లోపలికి తోలుకుపోయాడు.

గుహలో ఎక్కడ చూసినా మానవ కళేబరాలు, అస్థిపంజరాలు కనిపించాయి. అంతకు ముందు నిధులను తరలించడానికి వచ్చిన వారందరూ చిమ్మ చీకటిగా వున్న గుహనుంచి వెలుపలికి వచ్చే దారి తెలియక ఆ గుహలోనే చిక్కుకుని అన్న పానీయాలు లేక మరణించారని సుమిత్రుడు గ్రహించాడు.

ఇంకా కొంత దూరం లోపలికి వెళ్ళాక ధన రాసులు, బంగారు అభరణాలు కనిపించాయి. కాగడా వెలుగులో వాటిని వెంటతెచ్చుకున్న సంచులలో నింపి, గుర్రాలపై వేశాడు. అంతలో చేతిలోని కాగడా ఆరిపోయింది. చుట్టు గాఢాంధ కారం కమ్ముకున్నది. సుమిత్రుడు ఒక గుర్రం మీద ఎక్కి కూర్చున్నాడు. అతడు ఊహిచినట్టే ఆడగుర్రాలు అటు ఇటూ తిరిగి, వాసన ద్వారా తమ పిల్లల జాడను పసికడుతూ గుహ వెలుపలికి వచ్చేశాయి.

అపారనిధులతో వచ్చిన సుమిత్రుడికి రాజు ఘనస్వాగతం పలికాడు. “గుహ లోకి వెళ్ళిన వారెవరూ

తిరిగి రాలేదు కదా? మరి సువ్వెలా నిధులతో క్షేమంగా తిరిగిరాగలిగావు?” అని అడిగాడు పక్కనే వున్న మంత్రి సుమిత్రుణ్ణి.

“ఆడగుర్రాలు వాసనద్వారా తుమపిల్లల జాడను పసిగట్టగలవని పెద్దలు చెప్పగా విన్నాను. అందు వల్లే రాజుగారిని ప్రసవించనున్న పది గుర్రాలను ఇవ్వమని అడిగాను. గుహలో చిమ్మచీకటిగా వున్నా ఆ గుర్రాలన్నీ వాసన ద్వారానే తమ పిల్లలున్న చోటును తెలుసుకుని వచ్చేశాయి. ఒక గుర్రం మీద ఎక్కిన నేను సురక్షితంగా వెలుపలికి వచ్చేశాను,” అన్నాడు సుమిత్రుడు.

మంత్రి ఆ సమాధానం విని ఎంతో సంతో షించాడు.

రాజ్యం కోసం ప్రాణాలకు తెగించి, సాహసంతో పాటు తెలివిని కూడా ప్రదర్శించిన సుమిత్రుణ్ణి, రాజు యువరాజుగా ప్రకటించాడు.

అప్పటినుంచి కౌశీలిక రాజ్య ప్రజలు ఆర్థిక బాధలూ, శత్రు భయమూ లేకుండా సుఖశాంతులతో జీవించారు. ★