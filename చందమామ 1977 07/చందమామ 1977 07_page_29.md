మారిని హతాళురాలై, 'మీరు చాలా తొందరపడ్డారు, నాన్నా. అతను మామూలు మనిషి. ఒక్కసారిగా అతనిలో రాజ లక్షణాలన్నీ ఎలా పస్తాయి? మీరు అతన్ని రాజరి కానికి సంబంధించిన ప్రశ్నలే వెయ్యడం చాలా అన్యాయం!' అన్నది ఆవేశంగా.

ఆ రాత్రి అంతా ఆమె చాలా దుఃఛించింది. మర్నాడంతా ఆమె మనను మనసులో లేదు. మామూలు ప్రకారం ఆమెకు ఉద్యానవనానికి వెళ్ళాలనిపించ లేదు. కాని తాము కూర్చుని కబుర్లు చెప్పుకున్న చోటు చూసి అయినా ఊరట చెందుదామని ఆమె కొంత ఆలస్యారా ఉద్యానవనానికి వెళ్ళింది.

ఆమె వెళ్ళేసరికి గజపతి ఉద్యాన వనంలో ఆమె కోసమే ఎదురు చూస్తున్నాడు. ఆమెను చూడగానే అతను లేచి, ఎదురు వచ్చి, 'మీ నాన్న నన్ను ఆడిగిన వన్నీ పిచ్చి ప్రశ్నలే! రాజకీయాలు నా కెలా తెలుస్తాయి? ఇక నువు తెగించి

నీ నిర్ణయం మీ నాన్నకు చెప్పేపరకూ మనం ఇలా రహస్యంగా కలుసుకోక తప్పదు,' 'అన్నాడు.

మారినికి అతని మీద ఒక్కసారిగా ఆసహ్యం పుట్టుకొచ్చింది. ఆమె ఇలా అన్నది: 'ఇక మన వివాహం అన్నది కలలో మాట! నీకు రాజకీయమైన అర్హతలు లేనందుకు తప్పుపట్టను. పరీక్షలో నెగ్గక పొతే నీ దారి నీదేనని ముందే చెప్పాను. పరీక్షలో నువు నెగ్గలేదు. నిజంగా నీకు ఆత్మాభిమానం ఉంటే మళ్ళీ నాకు నీ ముఖం చూపించి ఉండవు. చూపించినా పెళ్ళి ప్రసక్తి తెచ్చి ఉండవు. ప్రతిమగవాదికి ఉండవలసిన పౌరుషం అనే కనీసార్హత కూడా నీకు లేకపొయింది. పైపెచ్చు నేను నీ కోసం నా తండ్రిని వంచిస్తానని కూడా అనుకోగలిగావు. ఇక నీ దారి నువు చూసుకో''.

ఆమె కాపలావాళ్లతో, అతన్ని ఎన్నడూ ఉద్యానవనంలోకి అడుగు పెట్టనియ్య వద్దని చెప్పి, అంతఃపురానికి తిరిగి వెళ్లింది.