మాయాసరోవరం

19

[నరవానరం ఎత్తుకుపోయిన తన తమ్ముణ్ణి వెతుకుతూ బయలుదేరిన నర్సనఖిడు, జయశీల సిద్ధసాధకులకు ఒక చెట్టు కింద కనిపించాడు. వాళ్ళు అతణ్ణి పట్టుకుని, మాయా నరోవరానికి వెళ్ళే దారి చెప్పకపోతే చంపుతామని భయపెడుతూండగా, కృషాణజిత్తు ఒక జలాశ్వాన్ని ఎక్కి, కత్తి తిప్పుతూ వాళ్ళున్న వైపుకు రాసాగాడు. తరవాత—]

కృషాణజిత్తు పెట్టిన కేక వింటూనే జయశీలుడు కత్తిని సర్పనఖిడి తల మీది నుంచి పై కెత్తి, తల తిప్పి చూశాడు. కృషాణజిత్తు చాలా దూరంలో, జలాశ్వం మీద అతడికి కనిపించాడు. సిద్ధసాధకుడు శూలాన్ని గుప్పెటలో గట్టిగా బిగించి, “అహాఁ, ఎంత కాలానికి యీ కృషాణజిత్తు నా శూలం పోటుకు ఆందబోతు న్నాడు!” అంటూ బయలుదేరాడు.

సర్పనఖిడు చప్పున పోయి సిద్ధసాధకుడి చేయిపట్టుకుని, “అయ్యా, ఆగండి, ఒక్కమాట! మరొకసారి ధృవపరుచు కునేందుకు అడుగుతున్నాను. ఈ కృషాణజిత్తు అనేవాడే గదా, భయంకర సరవానరానికి యజమాని?” అని అడిగాడు.

“అవును, ఆ సరవానరమే, నీతమ్ముణ్ణి ఎత్తుకు పోయింది,” అన్నాడు సిద్ధసాధకుడు.

‘చంద్రమామ’