“మనకు పెళ్లి అయినదాకా ఈ డబ్బు మీదే. పెళ్లి అయినాక మనది అను కుందాం,” అన్నాడు.

ఈ స్థితిలో నాగపాలుడు తన సంపాదన నుంచి చిల్లిగవ్వ మిగల్చలేకిపోయాడు. ఏ రోజు బాడుగ కింద వచ్చే సంపాదన ఆ రోజు తన తిండికి, శ్వేతవదనం దాణాకూ సరిపోతూ వచ్చింది.

కొద్ది రోజుల తరవాత పెళ్ళి ప్రస్తావన వచ్చింది.

“పెళ్ళి ఖర్చులకు నా దగ్గిర డబ్బు లేదు. ఏనాడు డబ్బు చేరితే అనాడు పెళ్ళి చేసుకుంటాను. అంతదాకా నేను చేయగలిగిందేమీ లేదు,” అన్నాడు నాగపాలుడు.

సులోచనకు తొందరగా వివాహం ఆడాలని ఉన్నది.

“నీ గుర్రం భారం ఉన్నంతకాలమూ డబ్బు వెనకవెయ్యలేవు. ఆ బండినీ, ఆ గుర్రాన్ని అమ్మితే నష్టం ఏమీలేదు. తోలటానికి మన బండి ఉండేనే ఉన్నది. ముసలిగుర్రం ఖర్చు దండగే గద! పట్టంలో ఏ కసాయివాడికి అమ్మినా తేలికగా యాభైరూపాయలు వస్తాయి,” అన్న దామె.

మర్చాడే నాగపాలుడు తన బండిని అమ్మేసి, గుర్రాన్ని తీసుకుని దూరంగా వున్న గ్రామానికి వెళ్ళి, బండి అమ్మగా వచ్చిన డబ్బుతో కొంచెం పొలం కొను క్కుని, వ్యవసాయం ప్రారంభించాడు.