కున్నాడు. ఒక రాత్రి అతను నాలుగు మానికెల అనుములు తీసుకుపోయి, కామయ్య గిత్తముందు పెట్టి, ఎవరికంటా పడకుండా ఇల్లు చేరుకున్నాడు.

తెల్లవారే సరికి గిత్త కడుపు బాసలా వాచింది. అది ఆయాసంతో కిందపడి తన్నుకోసాగింది. అది చూసి కామయ్య నెత్తి నోరూ బాదుకుంటూ, రామయ్యను పిలిచి చూపించాడు.

రామయ్య గిత్తను పరీక్షించి, కామయ్యతో, “నువ్వేమీ కంగారుపడకు. ఇదేదో మిక్కుటంగా తిన్నట్టున్నది. సాయంకాలానికి అదే తగ్గిపోతుంది,” అని ధైర్యం చెప్పి, గిత్త నోట్లో రెండు గొట్టాల చింతపులుసు పోయించాడు.

అయినా కామయ్యకు ధైర్యం చాల లేదు. కనిపించినవారి సందర్శినీ సలహా అడిగాడు. ఎందుకంటే కామయ్య వ్యవసాయం పూర్తిగా ఆగిత్తమీద ఆధారపడి ఉన్నది. దాన్ని అతను బోలెడు డబ్బు పోసి కొన్నాడు.

పొతయ్య మనిషి ఒకడు కామయ్య ఇంటికి వచ్చి, గిత్తను చూసి, “ఏం, కామయ్యో? నిద్రపోతున్నావా? మందు లకు నయం కావటానికి ఇది రోగం కాదు. నువు వెంటనే పొతయ్యను కలవడం మంచిది. మొన్న వెంకటామయ్యగారి

గిత్తా ఇలాగే పడిపోతే పొతయ్య క్షణంలో నయం చేశాడు,” అన్నాడు.

కామయ్యకు పొతయ్య మీద మనసు పోయింది. రామయ్య చూడకుండా అతను పొతయ్యను కలుసుకుని, చేతులు పట్టుకుని, “నీ కాళ్ళు పట్టుకుంటా! నాగిత్తను బతికించు!” అన్నాడు.

పొతయ్య బెట్టుచేస్తూ, “నా మీద గురిలేని వాడివి, నీకు నేను ఏం చెప్పినా వెగటుగా ఉంటుంది,” అన్నాడు.

“బాబ్బాబు, బుద్ది తక్కువయింది. ముందే నీదగ్గిరికి వచ్చి ఉంటే, నాగిత్త ఈ పాటిక నెమరు వేస్తూండేది,” అన్నాడు కామయ్య.