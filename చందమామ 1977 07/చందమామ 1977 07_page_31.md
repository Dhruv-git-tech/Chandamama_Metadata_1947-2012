మర్మాడు ఉదయం మంత్రి రాజు గారి కొలువుకు రాలేదు. మధ్యాన్నం అయింది. అప్పటికీ రాలేదు. ఇంటికి కమిరు చేస్తే, మంత్రిగారు ఉదయమే రాజుగారి కొలువుకు బయలుదేరినట్టు తెలిసింది.

ఆ రోజు సాయంకాలం రాజు సభ చాలించబోతూండగా మంత్రి హడావిడిగా వచ్చాడు.

“దొంగల విషయమై ఏమాలో చించావు?” అని రాజు అతన్ని కోపంగా అడిగాడు.

“మహారాజా, దొంగలది ఒక సమస్య కాదు. వాళ్ళను నేను ఎప్పుడైనా పట్ట గలను. కాని అంతకన్న పెద్ద ప్రమాదం రాబోతున్నది. మన పడమటి సరిహద్దు మీద శత్రువు దాడి చేయబోతున్నట్టు రూధిగా తెలిసింది. ఆ సరిహద్దును కాపాడుకోవటం ఎంత ముఖ్యమో తమకు తెలియందికాదు. వెంటనే మన సేనాపతి రణధీరుణ్ణి కొంత పెద్ద సేనతో అక్కడికి

పంపటం ఎంతైనా అవసరం,” అన్నాడు మంత్రి.

రాజు ఆజ్ఞాపించిన మీదట రణధీరుడు సేనతో పడమటి సరిహద్దుకు వెళ్ళి పోయాడు.

పదిరోజులు గడిచిపోయాయి. రణధీరుడు తిరిగివచ్చి, “ప్రభూ, దాడి జరిగే సూచనలు ఏమీ కనిపించలేదు. ఎందు కైనా మంచిదని కొంత సేనను సరిహద్దున ఉంచి, తమ ఆజ్ఞ కోసం తిరిగి వచ్చాను,” అని, మంత్రి కేసి తిరిగి, “మీరు దొంగలను పట్టారా?” అని హేళనగా అడిగాడు.

“లేదు, సేనాపతి. దొంగను రుజువు చేసేందుకు చిన్న ఉపాయంతో ఇక్కడి నుంచి పంపేశాను. అది మొదలు దొంగ తనాలు జరగటం లేదు,” అని మంత్రి రాజు కేసి తిరిగి, “మహారాజా, రణధీరుణ్ణి వెంటనే బంధించండి. అతని అనుచరులు వారే బయటపడతారు,” అన్నాడు.