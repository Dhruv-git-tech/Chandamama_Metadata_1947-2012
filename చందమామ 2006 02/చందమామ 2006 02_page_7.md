‘నేను వెళ్ళి వస్తాను, రమణయ్యగారూ,’
అంటూ లేచి నిలబడ్డాడు దివాకరుడు.

“అది మా రెండో అమ్మాయి. ఎప్పుడు,
ఎక్కడ, ఎలా మాట్లాడాలో తెలియదు. ఏమీ
అనుకోకు. ఇంతకూ మా పెద్దమ్మాయి నీకు
నచ్చినట్టేనా?” అని అడిగాడు రమణయ్య.

“ఏ సంగతీ తరవాత చెబుతాను. దూర ప్రయాణం చేయాలి కదా? చీకటి పడుతోంది. ఇక బయలుదేరుతాను,” అంటూ దివాక రుడు వీధికేసి నడిచాడు.

ఊరి మొదట మర్రిచెట్టు కూడలి వద్ద
రాజధానికి వెళ్ళే జోడెడ్ల బండి సిద్ధంగా
ఉన్నది. దివాకరుడు బండి ఎక్కాడు. అప్ప
టికే అందులో ముగ్గురు ప్రయాణీకులు
కూర్చుని ఉన్నారు. బండివాడు ఎడ్లను అది
లించాడు. బండి మట్టిదారి మీద వేగంగా
వెళుతూంటే, బండి కాడెకు కట్టిన కంచు
గంట గణగణమంటూ మోగుతోంది. చీకటి
కమ్ముకుంటూండగా బండినొగకు దిగువ
వేలాడుతున్న దీపం వెలిగించాడు బండి
వాడు. అది చూసి ఒక ప్రయాణీకుడు,
“పగలు ప్రయాణం చేయాలంటే పనిఒత్తిడి.
రాత్రిళ్ళు ప్రయాణం చేయాలంటే దారిలో
దొంగల భయం. ఏం చేస్తాం. తప్పదు మరి,”
అంటూ నిట్టూర్చాడు.

అలా బండిరెండు గంటలు ప్రయాణించి,
అడవి దాటే సమయంలో, దారి కడ్డంగా
ఒకడు కత్తిపట్టుకుని నిలబడివుండడం
చూసిన బండివాడు, “గజదొంగఘట్టయ్య...
పారి పొండి... పారి పొండి,” అంటూ బండిని
ఆపాడు.

“పళ్ళ దుకాణానికి వెళ్ళి వస్తూంటే,
ఓబులుగాడు పరాచికాలాడి నడిమీధిలో నన్ను
పరిహాసించాడు,” అన్నది చింతామణి కళ్ళు
తుడుచుకుంటూ.

“వాడొక తుంటరి వెధవ. వాడి నాన్న
ఘట్టయ్య పేరుమోసిన గజదొంగ. దుష్టులకు
దూరంగా ఉండాలి తల్లీ. అసలు నువ్వు ఒంట
రిగా పళ్ళదుకాణానికి ఎందుకు వెళ్ళావు?”
అన్నాడు రమణయ్య బాధగా.

“దీనికి మాటలతో బుద్ధిరాదు. ఒకరోజంతా
తిండిలేకుండా గదిలో పెట్టి గొళ్ళం వేయాలి,”
అన్నాడు పక్కనే ఉన్న అన్న ధనశేఖరుడు
చెల్లెలికేసి కోపంగా చూస్తూ.

సానుభూతి కోసం చూస్తూన్న చింతామణి,
సాధింపులు ఎదురయ్యేసరికి, ఏడుస్తూ తన
గదిలోకి వెళ్ళిపోయింది.