మరునాడు తెల్లవారగానే, నగర ప్రజలు బిందెలలో పాలను తీసుకుని శివాలయం కేసి బయలుదేరారు. కొంత సేపటికల్లా రద్దీ ఎక్కువ కావడంతో ఆలయం ఎదుట పెద్ద వరుస ఏర్ప డింది. వాళ్ళందరూ కూడా రాజాజ్ఞ ప్రకారం ఆవుల దూడలకు సైతం ఒక్క చుక్క పాలు కూడా మిగల్చకుండా తెచ్చేశారు. దాంతో ఆ రోజు శిశువులకూ, పిల్లలకూ, వృద్ధులకూ, వ్యాధిగ్రస్తులకూ పాలు లభించలేదు.

పాద్దెక్కే కొద్దీ కొలను మెల్ల మెల్లగా నిండ సాగింది. అయినా, మధ్యాహ్నానికిసగం మాత్రమే నిండింది. ఆ తరవాత ఎన్ని బిందెలు కుమ్మ రించినా పాలు ఒక్క అంగుళు కూడా పైకిరాలేదు. దానిని చూసి ప్రజలు ఆశ్చర్యపోయారు.

ఎందుకిలా జరుగుతున్నదో తెలియక ఆలయపూజారులు, ఆలయంలో గుమిగూడిన భక్తులు భయాందోళనలకు గురయ్యారు. “నగరంలోని ప్రతి గృహస్తూ పాలు తెచ్చి పోశాడు. అయినా కొలను నిండలేదు. శివుడు మన పట్ల అసంతృప్తిని కనబరుస్తున్నాడా? మనకు తెలియక ఏదైనా పాపకృత్యం చేశామా? శివాపచారు ఏదైనా జరిగిందా?” అని ఒక పెద్దమనిషి వాపోయాడు.

ఆ మాట వినగానే పూజారులు మరింత ఆందోళనకు లోనయ్యారు. అయినా వీటన్ని టినీ పట్టించుకోకుండా ఒక ముసలావిడ, అప్పుడే ఆలయ ప్రాంగణం లోకి అడుగు పెట్టింది. ఆమె నగరం శివా ర్లలో ఉంటున్నది. తెల్లవారక ముందే లేచి దూడలకు కొంచెం వదిలి ఆవుల నుంచి పాలు పితికింది. ఇంట్లోని వాళ్ళకందరికీ కావలసినంత పాలు ఇచ్చింది. ఇంటి పనులన్నీ ముగించు చందమామ

కుని, వీటన్నిటికీ పోగా మిగిలిన గిన్నెడు పాలు తీసుకుని, రాజాజ్ఞను నెరవేర్చడానికి శివాలయానికి వచ్చింది. కొలను మెట్లపై నిల బడి, “కరుణామయుడివైన దేవా! ఈ గిన్నెడు పాలనే నేను ఇవ్వగలను. భక్తితో సమర్పిస్తూన్న దీనిని గొప్ప మనసుతో స్వీకరించి, మమ్మల్నం దరినీ రక్షించు!” అంటూ భక్తితో ప్రార్థిస్తూ, పాలను కొలనులోకి పోసింది.

అంతే! ఆ మరుక్షణమే పాలతో సగం వరకే ఉన్న కొలను పూర్తిగా పాలతో నిండి పోయింది. అయినా, ఆ వృద్ధురాలు దాన్నేమీ పట్టించు కోకుండా వచ్చినదారినే తిరిగి వెళ్ళిపోయింది.

ఆ తరవాత ఆలయానికి వచ్చిన రాజు, కొలను పాలతో నిండి ఉండడం చూసి పరమా నందం చెంది, శివలింగానికి ఘనంగా క్షీరాభి షేకం చేయించాడు!

రెండవ సోమవారం కూడా అలాగే జరి గింది. నగరంలోని ప్రజలందరూ తమ వద్ద ఉన్న పాలన్నింటినీ తెచ్చి కొలనులో పోశారు; అయినా వృద్ధురాలు వచ్చి తనవంతు పాలు