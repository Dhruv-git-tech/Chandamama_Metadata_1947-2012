ఏమాత్రం చప్పడు చెయ్యకుండా గుహలోప లికి వెళ్ళారు.

బ్రహ్మదండి మాంత్రికుడు కాలభైరవుడి విగ్రహం ముందు బాచిపట్టు వేసుక్కూచుని, పెద్దగా మంత్రాలు చదువుతూ, మధ్య మధ్య చేతిలో వున్న చిన్న చిన్న గులక రాళ్ళను విగ్రహం కేసి విసురుతున్నాడు. ఇదేం పూజ చెయ్యటం? అన్నట్టు కేశవుడు జయమల్లు కేసి సౌంజ్ఞ చేశాడు. అతడు పెదాల మీద వేలు వేసుకుని, మాట్లాడకు అన్నట్టు ఉరిమి చూశాడు.

కొండమీది గుహలో మాంత్రికుడు కాల భైరవుణ్ణి గులకరాళ్ళతో పూజించి ప్రసన్నుణ్ణి చేసుకోవాలని ప్రయత్నిస్తుంటే, అక్కడ బ్రహ్మపురంలో ప్రజలూ, రాజుగారూ కూడా, పొరుగు రాజ్యపు సైన్యాలు తమ మీద ఏ క్షణాన వచ్చి పడతవో అని గగ్గోలుపడి

పోతున్నారు. రాజుగారూ, మంత్రీ కూడా కొండ మీద శత్రుసైన్యాలేవో చేరినవని నమ్మారు. ఆ నమ్మకం వల్లనే వాళ్ళు కొంత సైన్యాన్ని కొండ మీద ఏమున్నదో చూసేందుకూ, శత్రుసైన్యం వుంటే వాళ్ళను హతమార్చేందుకూ పంపారు. కాని, అనుకోని విధంగా సైన్యాలు కొండ ఎక్కే సమయానికి, కొండ అంతా కంపించి పోయి, పెద్ద పెద్ద రాళ్ళు మీద పడటంతో సైనికులు చాలామంది మరణించారు. చావగా మిగిలిన సైనికులు తిరిగివచ్చి కొండ మీద తాము చూసిన దాన్ని గురించి రకరకాలుగా చెపుతున్నారు.

రాజుగారి రహస్య మందిరంలో ఆయనతో పాటు మంత్రీ, కొత్తగా నియమింపబడిన సేనా నాయకుడూ, రాజగురువూ కూడా వున్నారు. సేనానాయకుడూ, మంత్రీచెప్పింది విన్న తరవాత రాజు తన గురువు కేసి తిరిగి, “గురుమ్యా, అంతా విన్నారు గదా? సైనికులు చెప్పేదాంట్లో మనం ఏది నమ్మాలి? ఆ కొండ మీద వందలసంఖ్యలో శత్రుసైనికులున్నా రన్న మాట నమ్మాలా? లేక శరీరం అంతా నెత్తురు పూసుకుని, నిప్పలు చెరిగే కళ్ళతో, నెత్తిన పెద్దశిఖతో భయంకరంగా వున్న మాంత్రి కుడున్నాడన్న మాట నమ్మాలా? నాకేమీ పాలుపోవటం లేదు,” అన్నాడు.

రాజగురువు ఓ క్షణకాలం ఆలోచించి తృప్తిగా తలాడిస్తూ, “ఈ రెండు మాటలూ నిజమే అని మనం ఎందుకు నమ్మగుడదు?” అని అడిగాడు.

“మాంత్రికుడికీ, శత్రుసైనికులకూ పాత్తెలా కుదురుతుంది? ఆ మాంత్రికుడు