పాఠకుల లేఖలు

చుదమామ నా బాల్యం నుంచీ విడదీయరాని భాగంగా ఉంటోంది. మా నాన్న సంస్కృతం చందమామ చదువుతారు. చిత్రాల్లో జీవం తొణికిసలాడుతుంది. అందుకే అవంటే నాకెంతో ఇష్టం. కొన్ని చిత్రాలశైలిలో వైవిధ్యం కాస్తతగ్గిస్తే, పత్రిక రూపంలో మరింత ఒకే విధమైన పొందిక రాగలదని భావిస్తున్నాను. ఇటు పట్టణాలలోని పిల్లలూ, అటు పల్లెసీమలలోని పిల్లలూ చదివేలా ఉండడమే చందమామ ప్రత్యేకత. ఆ అంశమే నాకు బాగా నచ్చింది.

- మనీషా షేర్ గట్టున్, పూణే మీ జూలైసంపాదకీయం చాలా బావుంది. పిల్లలు రోబోలు కాకూడదు. ఎంత గొప్ప సత్యం! ప్రస్తుత విద్యావిధానం గురించిన మీ అభిప్రాయంతో పూర్తిగా ఏకీభవిస్తున్నాను. ఆడుకునే వయసులో పసి హృదయాలపై ఎన్నో విషయాలను బలవంతంగా రుద్దుతున్నాం. అందుకే మనలా వాళ్ళు నేర్చుకున్నదాన్ని సరిగ్గా జ్ఞాపకం ఉంచుకోలేక పోతున్నారు. మన పిల్లలు జీవితానికి అవసరమైన తెలివితేటలు ఆర్జించాలా? కేవలం మార్కులు నిండిన ‘కాగితం’ సంపాయిస్తే చాలా? అన్న విషయం గురించి ఆలోచించవలసిన అవసరం ఎంతైనా ఉంది.

- విద్యా బాగ్లోడీ, షార్జా, యుఎఇ చందమామలో కథలు బావుంటాయి. జానపద కథలు, జాతక కథలు అంటే నాకెంతో ఇష్టం. మన దేశం గురించీ, మన సంస్కృతీ సంప్రదాయాల గురించీ తెలియ జేయడం చందమామ ప్రత్యేకత. మాతృదేశానికి దూరంగా ఉండడం వల్ల వాటిని గురించి చదవడం మాకెంతో ఆనందం కలిగిస్తోంది.

- ఆర్పాన్ రెహ్మాన్, స్వాజీల్యాండ్, ఆఫ్రికా ఈ మధ్య బరోడా నుంచి రైల్లో వస్తున్నాం. మాతో ఒక తాత, తండ్రి, తల్లి, ఇద్దరు అల్లరి పిల్లలు ప్రయాణం చేస్తున్నారు. పెద్దలతో సహా వాళ్ళందరూ చందమామను క్రమం తప్పకుండా చదువుతామని మాట్లాడుకోవడం విన్నాను. అందువల్లే వాళ్ళు, భారతీయ సంస్కృతిని గురించీ, విలువల గురించీ పిల్లలకు కథల రూపంలో చెప్పగలుగుతున్నారట. ఇదీ చందమామ విజయ రహస్యం!

- కాంతలత్మీ చంద్రమౌలి, చెన్నయ్