ఘట్టయ్య పెద్ద పెద్ద అంగలు వేసు కుంటూ బండి దగ్గరికి వచ్చి, “ఒక్కరూ ఇక్కడి నుంచి పారిపోలేరు. మర్యాదగా మీ దగ్గరున్న డబ్బులు, బంగారం బయటకు తీయండి,” అన్నాడు భయంకరమైన కంఠ స్వరంతో.

బండిలోని ముగ్గురు ప్రయాణీకులు భయపడి వాడు చెప్పినట్టు చేయబోతూం డగా, దివాకరుడు ఒక్క చెంగున ముందుకు దూకి, బండివాడి చేతిలోని చెర్నాకోలును లాక్కుని గాలిలో గట్టిగా ఝిళిపిస్తూ, “ఒరే, ఎంతకాలానికి దొరికావురా ఘట్టయ్యా? నీ దొంగతనాలూ, నీ కొడుకు ఆగడాలూ గురించి విని, నిన్ను పట్టుకోమని రాజుగారు నన్ను పురమాయించాడు. గుట్టుగా లొంగిపోయావో తక్కువ శిక్ష పడుతుంది. పారిపోవాలని

ప్రయత్నించావో, అడవిలో మాటువేసి వున్న మాసైనికుల చేతిలో దారుణంగా చస్తావు,” అని హెచ్చరించాడు.

అడవిలో సైనికులున్నారన్నమాట విన గానే ఘట్టయ్యకు గుండె ఆగినట్టయింది. ఏం చేయడమా అని దిక్కులు చూడసాగాడు. అదే అదునుగా దివాకరుడు వాడి మీదికి సింహపు కొదమలా ఉరికి, చేతిలోని కత్తి దూరంగా పడేలా చేతి మీద గట్టిగా కొట్టాడు. అంతలో ముగ్గురు ప్రయాణీకులూ ముందుకు దూకి వాణ్ణి వడిసి పట్టుకుని, కాళ్ళు చేతులు కట్టి బండిలో కుదేశారు.

మరునాడు రాజు సభలో ఉండగా, ఘట్టయ్యను అక్కడికి లాక్కుపోయి, సంగతి వివరించారు. ఘట్టయ్య తలవంచుకుని నేరాలను అంగీకరించాడు.