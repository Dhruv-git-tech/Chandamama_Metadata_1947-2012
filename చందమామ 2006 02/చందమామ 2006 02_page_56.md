తరవాత రాముడు విశ్వామిత్రుడి నుంచి
అస్త్రాలను ఉపసంహరించే మంత్రాలు కూడా
అడిగి తెలుసుకున్నాడు. తరవాత వారు
ముగ్గురూ ప్రయాణం సాగించారు.

వారు కొంతదూరం పోయేసరికి ఒక కొండ
పక్కగా ఒక అందమైన వనం కనిపించింది.
రాముడది చూసి, “స్వామీ, ఈ వనం చూస్తే
నాకెతో ఆనందంగా ఉన్నది. ఇది ఒక ఆశ్రమ
మనికూడా తోస్తున్నది. దీని కథ ఏమిటి?”
అని అడిగాడు. విశ్వామిత్రుడు ఈ విధంగా
చెప్పాడు:

“నాయనా, పూర్వం విరోచనుడి కొడుకైన
బలి మహా బలపరాక్రమశాలి అయి, మూడు
లోకాలనూ జయించి స్వర్గలోకం ఆక్రమించే
సరికి, మహావిష్ణువు కశ్యపుడికి వామనుడుగా
పుట్టి, బలి చేసే మహాయాగానికి వెళ్ళి బలిని

మూడడుగుల భూమి యాచించాడు. బలి
ఇచ్చాడు. వామనుడు మూడడుగులూ కొలిచి
మూడు లోకాలూ పుచ్చుకుని బలిని అధో
లోకానికి పంపేశాడు. ఆ వామనుడూ, ఆయన
తండ్రి కశ్యపుడూ కూడా ఈ ఆశ్రమంలోనే దీర్ఘ
తపస్సు చేశారు. అందుచేత నేను కూడా
ఇక్కడే ఆశ్రమం ఏర్పాటు చేసుకున్నాను.
రాక్షసులు మాటి మాటికీ వచ్చి నన్ను చాలా
క్షోభపెడుతున్నారు. వారందీని నీవు చుంపాలి.”

విశ్వామిత్రుడుంటున్న ఆశ్రమం పేరు
సిద్ధాశ్రమం. విశ్వామిత్రుడు రామలక్ష్మణు
లతో సహా ఆశ్రమం ప్రవేశించగానే అక్కడ
ఉండే మునులందరూ సంతోషంతో పరిగెత్తు
కుంటూ వచ్చి విశ్వామిత్రుణ్ణి పూజించి,
రామలక్ష్మణులకు అతిథి సత్కారాలు చేశారు.
రామలక్ష్మణులు కొంచెంసేపు విశ్రమించి