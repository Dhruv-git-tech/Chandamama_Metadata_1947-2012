పోసేంతవరకు కొలను సగమే నిండింది. ఆమె
వచ్చి గిన్నెడు పాలు పోయగానే కొలను పూర్తిగా
నిండిపోయింది.

ఆ సంగతి రాజుకు తెలియడంతో, దాని
రహస్యమేమిటో తెలుసుకోవాలనుకున్నాడు.
అందువల్ల మూడవ సోమవారం ఏం జరుగు
తున్నదో చూడాలన్న కుతూహలంతో కాపలా
భటుడి వేషం ధరించి తెల్లవారకముందే కొలను
వద్ద నిలబడ్డాడు. ఎప్పటిలాగే ప్రజలు బిందె
లలో పాలు తెచ్చి కొలనులోకి కుమ్మరించ
సాగారు. కొలను సగం వరకు నిండి అలాగే
ఆగిపోయిందే తప్ప, ఆ తరవాత ఎన్ని బిందెల
పాలు పోసినా ఏమాత్రం పెరగలేదు.

మధ్యాహ్నవేళకు గిన్నెనిండా పాలతో వచ్చిన
వృద్ధురాలు, “పరమేశ్వరా, నేను మిగల్చ గలిగి
నంత పాలు తెచ్చి నీకు భక్తితో సమర్పిస్తు
న్నాను. అపార కరుణాసముద్రుడివైన నువ్వు
దయతో స్వీకరించగలవని దృఢంగా విశ్వసిస్తు
న్నాను. మమ్మల్నందరినీ చల్లగా చూడు తండ్రీ,”
అంటూ గట్టిగా ప్రార్థిస్తూ పాలను కొలనులో
పోసి, వెనుదిరిగింది. ఆ క్షణమే పాలు పొంగుతూ
కొలను నిండిపోయింది. ఆ అద్భుత దృశ్యం
చూసిన రాజు అబ్బుర పడ్డాడు. ఒక్క గెంతున
ముందుకు వచ్చి వృద్ధురాలి దారికి అడ్డంగా
నిలబడి ఆమెను ఆపాడు.

“సన్నెందుకు ఆపావు నాయనా? నేనేం తప్పు చేశాను?” అన్నది వృద్ధురాలు భయంతో కంపి స్తూన్న కంఠస్వరంతో.

“భయపడకమ్మా, నేనీ రాజ్యాన్ని పాలించే రాజును. నీ నుంచి ఒక విషయం తెలుసు కోవాలి. పొద్దుట్నుంచి ప్రజలందరూ శివాభి షేకం కోసం బిందెలతో పాలను తెచ్చి కొలనులో పోశారు. అయినా, అది సగం వరకే నిండి అలాగే ఉండి పోయింది. నువ్వు వచ్చి గిన్నెడు పాలు పోయగానే, అంచుల వరకూ నిండి పోయింది. ఎందుకిలా జరిగిందో చెప్పగ లవ?” అని అడిగాడు రాజు.

“ప్రభు, నేనొక తల్లిని. కన్న బిడ్డలు ఆకలితో అలమటించడం ఏ తల్లీ చూడ జాలదు కదా! అందువల్ల తమ ఆజ్ఞను పూర్తిగా పాటించలేక పోయాను. పాలు పితికేప్పడు లేగలకు కొంచెం వదిలి పెట్టాను. పిండిన పాలను నా పిల్లలకూ, మనమలకూ ఇవ్వగా మిగిలిన గిన్నెడు పాలనే తెచ్చి శివుడి అభిషేకానికి సమర్పించాను. సకల జీవరాశులకూ తల్లీ తండ్రీలాంటివాడు కదా శివుడు. తన బిడ్డలకు ఆహారం లేకుండా