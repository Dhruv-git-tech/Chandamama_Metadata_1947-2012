“ద్వే మేం గోణా, మహారాజ,
యేహి ఖేత్తం కసామసే;
తేసు ఏకో మతోదేవ,
దుతియం దేహి ఖత్తియ.”

దీని భావమేమంటే, “మహారాజా, నాకు రెండు ఎడ్లుండేవి. వాటితో సేద్యం చేసుకునే వాణ్ణి. దేవా, ఇప్పుడు వాటిలో ఒకటి చచ్చి పోయింది. ఓరాజా, రెండో ఎద్దును ఇప్పించండి,” అని.

ముసలివాడు చాలా శ్రమపడి ఈ శ్లోకాన్ని కండ్డం చేసుకున్నాడు. తరవాత సోమదత్తుడు తన తండ్రిని తనతో బాటు దర్భారుకు తీసుకువెళ్ళాడు.

కొడుకు చెప్పిన విధంగా ఆయన రాజుకూ, మంత్రులకూ నమస్కారాలు చేసి, చేతులు కట్టుకుని వినయంగా నిలబడ్డాడు.

“ఎవరు మీరు? ఏం కావాలి?” అని రాజు అడిగాడు.

వెంటనే ముసలివాడు లోగడ వల్లె వేసిన శ్లోకం చదివాడు. కాని కంగారులో శ్లోకం గడగడా చెప్పడంతో కొద్దిగా మారిపోయి ఈ విధంగా తయారయింది.

“ద్వే మేం గోణా, మహారాజ,
యేహి ఖేత్తం కసామసే;
తేసు ఏకో మతోదేవ,
దుతియం గణ్ణా ఖత్తియ.”

సభికులంతా నవ్వారు. సోమదత్తుడు సిగ్గుతో తల వంచుకున్నాడు. ఎందుచేతనంటే అతని తండ్రి కంగారులో, “నాకు రెండో యెద్దును ఇప్పించండి,” అనటానికి బదులు, “నారెండో ఎద్దును తీసుకోండి!” అనేశాడు.

రాజు వృద్ధుడితో, “నీ ఎద్దును నాకివ్వటాని కేనా ఇంటి నుంచి బయలుదేరి ఇంత దూరం వచ్చావు?” అన్నాడు నవ్వుతూ.

“మహారాజా, కావలిస్తే మీరు దాన్ని తీసు కోండి. దానిమూలానే ఇంత గొడవ వచ్చింది,” అంటూ జరిగినదంతా రాజుకు సోమదత్తుడి తండ్రి విన్నవించుకున్నాడు.

సోమదత్తుడి నీతివర్తనకు రాజు సంతోషించాడు. తనకొలువులో వున్నవాళ్ళంతా రాజును చీటికీ మాటికీ అదీ ఇదీ కావాలని కోరేవారే. సోమదత్తుడు అలా చేయలేదు. రాజు ఎనిమిది జతల యెడ్డను అలంకరింప చేసి, సోమదత్తుడి తండ్రికి దానం ఇచ్చేశాడు.