చెట్టు కిందికి వెళ్ళి వెల్లకిలా పడుకుని, కళ్ళు మూసుకుని, నిద్రలో ఏదో కలవరిస్తున్న వాడిలా శబ్దం చేశాడు. ఆ శబ్దం వింటూనే రాజుగారి అంగరక్షకుడికీ, సైనికులకూ పై ప్రాణాలు పైనే పోయినై. ముగ్గురూ ఒక్కసారి ఎగిరి గంతేసి, ఆ ధ్వని వచ్చిన వైపుకు చూశారు. వాళ్ళకు చెట్టు కింద ముసలివాడు కనిపించాడు.

“వీడే మాంత్రికుడై వుంటాడు! ఆ పాడ వాటి గడ్డం చూశావా? వాడు నిద్రలో వున్నట్టుంది, గొంతు కోసేస్తే పీడవిరగడవుతుంది,” అన్నాడొక సైనికుడు.

ఈ మాటలు వింటూనే, తనకు అనుకోని ప్రమాదం ఏదో కలగనున్నదని గ్రహించిన ముసలివాడు, ఆవిలిస్తూ లేచికూచున్నాడు.

ముసలివాడి వాలకం చూసి, వాడు మాంత్రి కుడై వుండడని ఊహించిన అంగరక్షకుడు, చప్పున ఒరలో నుంచి కత్తి దూసి, అట్టహాసం చేస్తూ అతడి దగ్గిరకు వెళ్ళి, “ఎవరా నువ్వు? ఈ కొండ దగ్గిర అడవిలో నీకేం పని?” అని పళ్ళు కొరుకుతూ ప్రశ్నించాడు.

ముసలివాడు జవాబు చెప్పబోయేంతలో సైనికుల్లో ఒకడు, “నువ్వు మాంత్రికుడివా?” అని అడిగాడు. రెండోవాడు, “నువ్వు శ్రతు దేశపు సైనికుడివా?” అని రెట్టించాడు.

“అయ్యా, నేను మీరనుకునే వాణ్ణెవర్నీ కాదు. ఈ అడివిలో కందములాలూ, ఆకులూ అలములూ తిని బతికే ఒక ముసలివగ్గును. నన్ను చూసి మీరు శ్రతు సైనికుడను కోవటం వింతగావున్నది,” అన్నాడు ముసలాడు.