చందమామ కబుర్లు

ఎవరెస్ట్ శిఖరంపై మహిళా
సైనికులు!

భారత సైన్యానికి చెందిన నలుగురు మహిళలు గత జూన్ నెలలో ఎవరెస్టు శిఖరాన్ని అధిరోహించి చరిత్ర సృష్టించారు. ఎత్తయిన ఆ శిఖరాన్ని అధి రోహించిన అందరూ మహిళలేగల జట్టు వారిదే కావడం విశేషం. చైనాదేశం వైపునుంచి జూన్ రెండవ తేదీ కేప్టన్ షిప్రా మజుందార్, కేప్టన్ అశ్వినీ పవార్, కేడట్ ట్సేరింగ్ లాడోల్, ట్రెయినీ డెచ్చీ ల్హామో అనే ఆ నలుగురు వీరవనితలు 8,848 మీ. ఎత్తయిన శిఖరాన్ని అధిరోహించారు. వాళ్ళు తమ పర్వతారోహణ యాత్రను మార్చ్ 18వ తేదీ ప్రారంభించారు.

అసాధారణ ప్రతిభ!

తమిళనాడులోని తిరుచ్చికి చెందిన వైష్ణవి, కంప్యూటర్ సైన్స్ చదవడానికి ఇప్పుడే ఇంజినీరింగ్ కాలేజీలో చేరింది. ఆమెకు రామాయణం, తిరుక్కురళ్ కంఠతా వచ్చు. జ్ఞాపకశక్తితోనే ఏ పద్యాన్నయినా సులభంగా రాయగలదు. అంతే కాదు. ఆ పద్యాలను కావాలంటే కుడినుంచి ఎడమకు కూడా రాయగలుగుతున్నది. వాటిని మనం అద్దం సాయంతోనే చదవగలం. ఇంగ్లీషూ, తమిళం రెండు భాషలనూ ఆమె ఇలా సునాయసంగా రాయగలదు. ఎ4 సైజు పేపర్ నింపడానికి ఇంగ్లీషయితే పదినిమిషాలూ, తమిళం అయితే ఇరవై నిమిషాలూ తీసుకుంటుంది. ఇలా రాయాలంటే ఆమె తన ఎడమ చేతిని ఉపయోగిస్తుంది. మామూలుగా అందరిలా రాయడానికి కుడి చేతిని ఉపయోగిస్తుంది. ఆమె బడికి వెళ్ళక ముందే ఇలా రాయడం గమనించిన వాళ్ళ మామయ్య ఉర్దూ రాస్తుందేమిటా అని ఆశ్చర్య పోయాడు. బడిలో ఆమె మామూలుగా రాయడానికి ఉపాధ్యాయులు శిక్షణ ఇచ్చారు. అయినప్ప టికీ ఎడమ చేతో రాసే అలవాటును మాత్రం ఆమె మానుకోలేదు. పైగా, పట్టుదలతో ఆ ప్రతిభను పెంపొందించుకున్నది. ఇప్పుడు కూడా ఆమె దీనికోసం రోజూ ఒక గంట సేపు కేటాయించి, క్రమం తప్పకుండా అభ్యాసం చేస్తున్నది.