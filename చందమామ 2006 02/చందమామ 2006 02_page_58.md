తాయత్తు మహిమ

ఒకనాటి ఉదయం ఒక నగరంలోకి ఒక అతి స్థూలకాయుడు ప్రవేశించాడు. అంతటి ఒడ్డూ, పొడుగూ ఏ మానవ మాత్రుడికీ ఉండదు. ఈ స్థూలకాయుడు ఒంటి నిండా నల్లటి బట్ట కప్పకుని ఉన్నాడు. వాడి లావుపాటి జబ్బకు ఒక తాయత్తు కట్టి ఉన్నది.

వాడు అతి క్షుటం మీద తన స్థూల శరీరాన్ని ముందుకు నడిపిస్తూ, “తాయత్తు మహిమ తెలుసుకోవాలంటే త్వరగా రండి,” అని అరుస్తున్నాడు. కాని వాడు మాయగాడేమో నని భయపడి, ఎవరూ వాణ్ణిసమీపించలేదు.

అయితే, ఆ ప్రాంతంలో ఏకాకిగా నివసిస్తున్న మరిడయ్య అనేవాడు, తాయత్తు మహిమ తెలుసుకోవాలని కుతూహలం పుట్టి, స్థూలకాయుడితో, “అబ్బీ, తాయత్తు మహిమ ఏమిటో నాకు చూపించు,” అన్నాడు.

స్థూలకాయుడు, “నాపెంటరా!” అంటూ మరిడయ్యను ఊరి బయటికి తీసుకు పోయి, మర్రిచెట్టు కింద ఆగి, తన జబ్బకు

కట్టి ఉన్న తాయత్తు విప్పాడు. అంత పెద్ద జబ్బకు సరిపోయిన తాయత్తు మామూలు మనిషి జబ్బకు సరిపోయే దానిలాగా చిన్నదై పోయింది.

“ఇదేనా తాయత్తు మహిమ?” అని మరిడయ్య చప్పరించాడు.

“అప్పుడే ఏం చూశావు. నేను దీన్ని నీ జబ్బకు కట్టి వెళ్ళిపోతాను. నేను నీకు కన పడకుండా పోయినాక గాని, దీని మహిమ నీకు తెలీదు. నువ్వు దీన్ని వదిలించు కోవాలంటే మరెవడి జబ్బకైనా కట్టాలి గాని, మరో మార్గంలేదు,” అంటూ ఆ స్థూలకాయుడు, మరిడయ్య ఏదో అడగబోతే కూడా వినిపించు కోకుండా, తాయత్తు మరిడయ్య జబ్బకు కట్టి, గబుగబా నడుచుకుంటూ వెళ్ళిపోయాడు.

వాడు వెళ్ళినవైపే చూస్తూ ఉండిన మరిడయ్య, తన జబ్బకు కట్టి ఉన్న తాయత్తును చూసి అదిరిపడ్డాడు. తరవాత తన శరీర మంతా కలయ చూసుకుంటే వాడికి మూర్ఛ