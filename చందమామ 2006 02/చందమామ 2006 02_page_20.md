పడగెత్తాడు. డబ్బు చేరగానే, కొందరు మిత్రులు శ్రీపాలుడి వద్దకు వెళ్ళి, ధన సహాయం కోరారు. అతడు ఒక్కరికి కూడా సాయపడకపోతే, ఉక్రోషపడి పిసినారివనీ, నాస్తికుడివనీ తిట్టారు.

కొంతకాలం గడిచే సరికి ధనపాలుడు ఉన్న పాలమంతా అమ్మేశాడు. తిండి గింజ లకు కూడా కరువై సాటివారిని అప్పడిగితే ఒక్కరూ సాయపడలేదు. అప్పుడు, ధన పాలుడికి అర్థమైంది; దానం చేసేటప్పుడు తనను మాలిన ధర్మం కూడదని! చేసేది లేక ఆయన సకుటుంబంగా పెద్దకొడుకు వద్దకు వెళ్ళి, “నీకున్న ముందుచూపు నాకు లేక పోయింది. నాకు కొంత డబ్బు అప్పుగా ఇవ్వు. నేనూ, నీ తమ్ముళ్ళూ ఏదైనా వ్యాపారం ప్రారంభించి డబ్బు సంపాదించి పాట్టపోసు కుంటాం. నీ బాకీకూడా తీర్చేస్తాం,” అన్నాడు.

దానికి శ్రీపాలుడు, “డబ్బు లేక ఇలా అంటున్నావుకానీ, చేతిలో నాలుగు కాసులు ఆడితే, నీ పద్ధతి మొదటికొస్తుంది. అందుకని మీరంతా వచ్చి నాతోవుంటే, మీకు కూడూ గుడ్డలకు లోటురానివ్వను. ఎటొచ్చీ ఇక్కడున్నంత కాలం మీరెవ్వరూ దేవుణ్ణి ప్రార్థించ కూడదు. దానధర్మాలు చేయకూడదు,” అన్నాడు.

ఆ మాటలకు ధనపాలుడు శాంతంగా, “నేను బ్రతికున్నంత కాలం దైవప్రార్థన మాత్రం మానలేను,” అని మిగిలిన వాళ్ళతో వెనుదిరిగి వెళ్ళిపోయాడు.

పెద్ద కొడుకు నాస్తికుడైనా తనంటే గౌరవ మున్నదని సరిపెట్టుకునే వాడు, ధనపాలుడు.

ఇప్పుడు తనే నోరు విడిచి ధనసాయమడిగితే, శ్రీపాలుడు కాదనడాన్ని ఆయన భరించలేక మనసుపాడై మంచాన పడ్డాడు. చిన్నవాళ్ళి ద్దరూ కాయకష్టం చేసి డబ్బు సంపాదించే వారు. సురుచి ఇంటిపట్టునే వుండి భర్తకు సేవలు చేస్తూ అందరికీ వండి పెట్టేది. సరైన వైద్యం జరక్క ధనపాలుడి పరిస్థితి నానాటికీ తీసికట్టయింది.

ఇలాంటి పరిస్థితుల్లో, ఆ ఊరుకు అంగదుడనే రామభక్తుడు వచ్చి, రాముడి గొప్పతనాన్ని గురించి ప్రచారం చేయసాగాడు. ఆయన అడుగు పెట్టిన ఇంట శుభం జరి గేది. అందరూ ఆయనకు మహిమలున్నాయని చెప్పుకోసాగారు.

ఇది తెలిసిన గోపాలుడు, గుణపాలుడు, అంగదుణ్ణి తమ ఇంటికి పిలిచారు. అక్కడ ఆయన మంచం పట్టిన ధనపాలుణ్ణి చూసి