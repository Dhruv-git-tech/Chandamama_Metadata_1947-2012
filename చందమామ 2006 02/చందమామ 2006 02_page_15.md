మాంత్రికుడూ-ఇవన్నీ జ్ఞాపకం వచ్చి, వాడికి
శరీరం జలదరిస్తున్నది.

“అయ్యా, మనం కొండెక్కి చూసే దేముం
టుంది? ఒకవేళ అక్కడ శత్రు సైనికులు
గాని, మాంత్రికుడు గాని వుంటే, మనం
ప్రాణాలతో అక్కడి సంగతులు రాజుగారికి
చెప్పేందుకు బతికివుండం. ఒకవేళ అలాంటి
వాళ్ళెవరూ అక్కడ లేకపోతే, మనం పని
కట్టుకుని అంత ఎత్తు ఆ కొండ ఎక్కటం
వృథా,” అన్నాడా సైనికుడు.

అంగరక్షకుడికి ఈ మాటలు బాగానే
వున్నట్టుతోచినై. తను తిరిగి వెళ్ళి రాజుగారితో
కొండమీద, ఎవరూ లేరని చెబితే సరిపో
తుంది. కాని, తనవెంట వున్న సైనికులు రాజు
గారి నుంచి మెప్పు పొందేందుకు, తను కొండే
ఎక్కలేదని ఆయనతో చెప్పేస్తే, తనకు
ప్రాణాపాయం తప్పదు!

“ఉహం, అదేం లాభం లేదు. మనం
కొండ ఎక్కి అక్కడెవరున్నారో చూడవలసిందే.
శత్రువుల చేతిలో చచ్చామా, వీరస్వర్గం.
బతికి బయటపడ్డామా, రాజుగారి నుంచి
గొప్ప బహుమానాలు పొందవచ్చు. అయినా
... ఎవడైనా ఒక్కడు దారి చూపేవాడుంటే
బావుండునే...” అంటూ అంగరక్షకుడు తల
గోక్కొంటూ కొండకేసి చూడసాగాడు.

అంగరక్షకుడూ, సైనికులూ, ఏ చెట్టు
కింద అయితే నిలబడి వున్నారో, ఆ చెట్టు మీదే
కేశవుడి ముసలి తండ్రి కూచుని వున్నాడు.
అతడు, తన కొడుకు వింత జంతువు నెక్కి
కొండ మీదికి పారిపోయినప్పటి నుంచీ,
అక్కడ జరుగుతున్న సంగతులేవో చాలా
వరకు చూశాడు. మాంత్రికుడు గుహలో
నుంచి బయటికి రావటం, తన కొడుకూ, అదే
వయసువాడైన మరి ఒకడూ కలిసి మాట్లాడు
కుంటూ వుండటం-బ్రహ్మపుర సైనికుల
దాడీ, కొండలో పుట్టిన భూకంపం-సర్వం
అతడు చూశాడు.

తన కొడుకు ఎవడో మాంత్రికుడికి చిక్కి
పోయాడన్న నమ్మకం ఆ ముసలివాడికి కలి
గింది. తను ఒంటరిగా వెళ్ళి అతణ్ణి రక్షిం
చటం ఎలాగా అని అతడు ఆలోచిస్తున్నాడు.
ఇప్పుడు ఈ సైనికులు చెట్టు కిందికి వచ్చి,
ఆ కొండ ఎక్కాలని మాట్లాడుకుంటూ
వుండటం, దారి చూపేవాడు వుంటే బావుం
టుందని చెప్పుకోవటం, ముసలివాడికి ధైర్యం
కలిగించింది.

ముసలివాడు పిల్లిలా చెట్టు కొమ్మల్లోంచి
మెల్లిగా కిందికి దిగి, ఆ పక్కనే వున్న మరో