# పాఠకులకు కథల పోటీ ఫలితాలు

## పెరిగిన బండిబాడుగ (జూన్)

షినారి తండ్రి ఒకడు కొడుకును వెంటబెట్టుకుని పట్నం బయలు దేరాడు. పట్నం వెళుతూ దారి పాడవునా, ఎదురుపడ్డ బాడుగ బండ్లను బేరమాడబోతే పది, పదిహేను, ఇరవై రూపాయలు అంటూ పెంచు కుంటూవెళ్ళారు. తండ్రి మూడో బండివాణ్ణి కూడా వెళ్ళిపామ్మన డంతో, ఆశ్చర్యం చెందిన కొడుకు, “మూడో బండివాణ్ణి కూడా పంపే శావు. మరి మనం పట్నం చేరేదెలా?” అని అడిగాడు విసుగ్గా.

“మనం అలిసిపోయి ఉన్నాం; నడవలేము ఎలాగూ బండి ఎక్కి తీరుతాం, అన్న నమ్మకంతో బండివాళ్ళు అలా బాడుగను పెంచు కుంటూ వెళ్ళారు. అయినా, మనం ఇప్పటికే సగం దూరానికి పైగా వచ్చేశాం. ఈ కొద్ది దూరానికి ఇరవై రూపాయలు ఇవ్వడం దేనికి? ఇంకాస్సేపు నడిస్తే పట్నం చేరు కుంటాం. డబ్బుకు డబ్బూ ఆదా, ఆరోగ్యానికి ఆరోగ్యం. నడక ఆరోగ్యానికి మంచిది కదా?” అంటూ తండ్రి ముందుకు నడిచాడు.

ఓగిరాల అనిరుద్ కృష్ణ, నెల్లూరు - 524 002 (ఆం.ప్ర)

## “అవును, సందేహం దేనికి?” (జూలై)

పరమశివం సంతకువెళ్ళి మాట్లాడే చిలుక అని నమ్మి, వంద రూపాయ లిచ్చి, ఒక చిలుకను కొని తెచ్చి, పిల్లలకిచ్చాడు. తీరా ఇంటికి వచ్చాక ఆ చిలుకకు, “అవును, సందేహం దేనికి?” అన్న మాట తప్ప మరో మాట రాదని తెలిసి, తను మోసపోయినట్టు గ్రహించి బాధపడసాగాడు.

ఒక వారం తరవాత సంత జరిగే రోజు రాగానే, పరమశివం చిలుకను తీసుకుని వ్యాపారి వద్దకు వెళ్ళి, “పోయిన వారం ఈ చిలుకను నాకు యాబై రూపాయలకు అమ్మావు కదా? వంద రూపాయల నోటు ఇస్తే యాబైకి తరవాత రమ్మన్నావు. ఏదీ యాబై రూపాయలు?” అని అడిగాడు. వ్యాపారి బాకీ లేదని చెప్పాడు. ఇద్దరి మధ్య గొడవ అయింది. ఆ గొడవ విని చుట్టూ జనం చేరారు. వాళ్ళల్లో నుంచి ఒక పెద్దమనిషి, “నీకు వ్యాపారి యాబై రూపాయలు ఇవ్వాలనడానికి ఏదైనా సాక్ష్యం ఉందా?” అని అడిగాడు.

“ఎందుకు లేదూ? ఈ చిలుకే సాక్ష్యం. కావాలంటే మీరే అడగండి!” అన్నాడు పరమశివం.

ఆ పెద్దమనిషి చిలుకను సమీపించి, “ఈ వ్యాపారి, పరమశివానికి యాబై రూపాయలు బాకీ ఉన్నాడా?” అని అడిగాడు. “అవును, సందేహం దేనికి?” అన్నది చిలుక వెంటనే.

వ్యాపారి పరమశివానికి యాబై రూపాయలు ఇవ్వక తప్పలేదు. వ్యాపారికి సరైన గుణపాఠం నేర్పినందుకు సంతోషిస్తూ పరమశివం చిలుకతో ఇంటికేసి బయలుదేరాడు.

ఎం. అనూష, హైదరాబాద్ (ఆం.ప్ర)