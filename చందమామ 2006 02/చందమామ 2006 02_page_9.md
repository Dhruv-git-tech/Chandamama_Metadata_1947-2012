అంతా విన్న రాజు, “ఘట్టయ్య చేస్తూన్న దారుణాలను గురించి కొంతకాలంగా ప్రజలు మొరపెట్టుకుంటున్నారు. వీడు దొంగతనాలు చేసి అడవిలోకి పారిపోవడం వల్ల ఇన్నాళ్ళు పట్టుకోలేక పోయాం. వీణ్ణి బంధించి తెచ్చిన మా దివాకరుడి ధైర్యసాహసాలను, సమయ స్ఫూర్తిని అభినందిస్తున్నాను. ఇదే విధంగా ఘట్టయ్య కొడుకును కూడా బంధించి తీసుకు రావలసిందిగా దివాకరుణ్ణి ఆదేశిస్తున్నాను,” అన్నాడు.

దివాకరుడు కొందరు భటులను వెంట బెట్టుకుని రామవరం వెళ్ళి, ఘట్టయ్య కొడుకు ఓబులును చాకచక్యంగా పట్టి బంధించి తెచ్చి, రాజు ఎదుట హాజరు పర చాడు. తండ్రీ కొడుకులకు కఠిన కారాగారశిక్ష విధించిన రాజు, దివాకరుణ్ణి నగర కాపలా

భటుల విభాగంలో ఉన్నత అధికారిగా నియమించాడు.

ఆ సంగతి రమణయ్యకు తెలియడంతో, తన కాబోయే అల్లుడి ధైర్య సాహసాలకు మురిసిపోతూ, అతన్ని చూడడానికి ఉత్సాహంతో రాజధానికి బయలుదేరాడు. అయితే, ఆయన పెళ్ళి ప్రస్తావన తేగానే దివాకరుడు, “క్షమించండి. నేను మీ అమ్మాయిని చేసుకో లేను,” అన్నాడు తల అడ్డంగా ఊపుతూ.

“ఎందుకు బాబూ? అమ్మాయి నచ్చ లేదా?” అని అడిగాడు రమణయ్య.

“అమ్మాయి నచ్చక పోవడం వల్ల కాదు,” అన్నాడు దివాకరుడు.

“ఉద్యోగం హోదా పెరిగినందువల్ల మరింత పెద్ద సంబంధం చూస్తున్నావా ఏం?” అని అడిగాడు రమణయ్య.