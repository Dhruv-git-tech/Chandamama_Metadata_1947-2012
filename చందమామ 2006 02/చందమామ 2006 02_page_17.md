“అలాగా, అయితే నీ ప్రాణానికి అపాయం కలగదని నేను అభయం ఇస్తున్నాను. నేను స్వయం బ్రహ్మపుర రాజుగారి అంగరక్షకుణ్ణి! ఈ కొండమీద రాజద్రోహులెవరైనా వున్నా రేమో; వుంటే హతమార్చాలని వచ్చాను. నీకు కొండమీది దారి తెరువు లేమైనా తెలుసా?” అని అంగరక్షకుడడిగాడు.

ముసలివాడు తన అరచేతిని, వెడల్పుగా చాచి, “ఇక్కడున్న గజిబిజి రేఖలూ, గుంటలూ, సొట్టలూ ఎంత బాగా తెలుసో, కొండమీది దారులూనా కుతబాగాతెలుసు,” అన్నాడు.

“ఆహా, అవసరానికి భలే వాడివి కన బడ్డావ్. అయితే, ముందుండి కొండమీదికి దారి తియ్యి. ఇవ్వాళో రేపో కాటికి ప్రయాణం కట్టే వాడివిలా వున్నావుగాని, లేకపోతే రాజు గారికి చెప్పి, నీ కెన్ని బహుమానాలైనా ఇప్పించే వాడిని,” అన్నాడు అంగరక్షకుడు ఆనందంగా.

ముసలివాడికి అంగరక్షకుడనే మాటలు చెవికెక్కటం లేదు. ఈ బ్రహ్మపుర సైనికుల సాయంతో తన కొడుకు కేశవుణ్ణి, మాంత్రి

కుడి బారి నుంచి రక్షించుకోవాలన్నదే అతడి ఆరాటం. అతడు కొండకేసి నడవసాగాడు. కొంచెందూరం అతణ్ణి అనుసరించి పోయింది. తరవాత, అంగరక్షకుడికి ముసలివాడి చేతిలో వున్న కత్తి కనబడింది. వాడు ఆశ్చర్యపోతూ, “అడవిలో కంద మూలాలు తిని బతికే నీకు ఈ కత్తి ఎందుకు?” అని అడిగాడు.

“నేనూ, ఒకప్పుడు బ్రహ్మపుర రాజుగారి దగ్గిర సైనికుడుగా వున్నాను - ఈ రాజుగారు కాదు, ఈయన తండ్రిగారి కాలంలో. అప్పటి నుంచీ ఈ కత్తి నా వెంటనే వుంటున్నది,” అన్నాడు ముసలివాడు విసుగ్గా.

ఆ మాటలు వింటూనే సైనికులు గుస గుస లాడారు. అంగరక్షకుడు వాళ్ళకేసి ఉరిమి చూస్తూ, “మన ప్రాణాల కొచ్చిన భయం ఏమీ లేదు. వాణ్ణి నమ్మలేకే ముందు దారి తియ్యమన్నాను. ఏదైనా మోసం జరి గేలా వుందో, వెనక నుంచి వాడి మెడ నరి కేద్దాం,” అన్నాడు మెల్లిగా.

ముసలివాడికి ఈ మాటలు వినిపించినా, వినిపించనట్టే నటిస్తూ కొండ ఎక్కటం ప్రారంభించాడు. – (ఇంకావుంది)