చందమామ క్విజ్ - 1

ఈ సంచికనుంచి పాఠకులకు ఒక ఆస్తికర మైన క్విజ్‌ను నిర్వహించదలిచాం. ఈ క్విజ్‌లో అడిగే ప్రశ్నలన్నీ 2005 జనవరి- డిసెంబర్ మధ్య వెలువడిన చందమామ సంచికలలోని కథలు, శీర్షికల నుంచే ఉంటాయి. చదివినవి జ్ఞాపకం ఉంటే వీటన్నిటికీ సమాధానాలు వెంటనేస్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.

*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టయితే బహుమతి మొత్తం డ్రా ద్వారా తీసిన ఐదుగురికి సమానంగా పంచబడుతుంది.

మీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. చందాదారు అయితే, ఆ నంబర్ రాయండి. 4. కవరు మీద చందమామ క్విజ్-1 అని రాసి, చందమామ పూర్తి చిరునామా రాసి మాకు పంపండి. 5. ఫిబ్రవరి నెలాఖరులోగా మీ ఎంట్రీ మాకు అందాలి. 6. ఏప్రిల్ నెల సంచికలో ఫలితాలు వెలువడతాయి.

1. ప్రపంచ వారసత్వ అంతస్తు కల్పించబడిన మనదేశంలోని సుప్రసిద్ధ రైల్వే స్టేషన్ ఏది?

2. “గుడ్లగూబకు చీకటి అంటే మహా ఇష్టం. సోమరితనం, అజ్ఞానంతో బతికే నువ్వు చీకటి కంటే కటిక చీకటివి. అందుకే గుడ్లగూబ నిన్ను ఆశ్రయించింది.” ఈ మాటలు ఏ కథలో చోటు చేసుకున్నాయి?

3. మనదేశంలోని జగత్ర్పసిద్ధమైన స్మారక భవనం నిర్మించి 350 సంవత్సరాలయింది. అది ఏది?

4. జూడో, కరాటే, కుంగ్‌పూ యుద్ధకళల ఆవిర్భవానికి దోహదం చేసిందని చెప్పబడే కేరళ ప్రాంతానికి చెందిన యుద్ధ కళ ఏది? దానిని చైనాకు తీసుకువెళ్ళాడని చెప్ప బడే బౌద్ధ సన్యాసి ఎవరు?

5. ఏ ఇంట్లో ఉంటే ఆ ఇల్లు తమదనుకుని, ఏ మనుషులతో మసలితే, ఆ మనుషులు తమవాళ్ళనుకుని అంకిత భావంతో కృషి చేసే వాళ్ళ మాటలే మంచి ఫలితాలిస్తాయి- అన్న సత్యాన్ని ఒక అందమైన పూలకథ వివరిస్తుంది. ఆ కథ పేరేమిటో చెప్పగలరా?

6. ఈ చిత్రం ఏ కథలో చోటుచేసుకున్నది?