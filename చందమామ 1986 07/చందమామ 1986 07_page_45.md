దానికి ఆయన, “నిజమే. మా అమ్మాయికి రాజుగారు భర్తగా కావటం కన్న మహా భాగ్యం ఏమున్నది? కాని వ్యవహారం చెయ్యి దాటిపోయింది. పిల్లను ఒకరికి ప్రదానం చేసేశాను,” అన్నాడు వినయంగా.

మంత్రులు వెళ్ళి రాజుతో ఈ మాట చెప్పారు. రాజు తన ఆప్తులనూ, మిత్రులనూ పిలిచి, “మీరు ఎలాగైనా చంద్రిణీ దేవిని నాకు భార్యగా చెయ్యకపోతే నా ప్రాణాలు పోతాయి,” అన్నాడు.

వాళ్ళు రాజు తరఫున చంద్రిణీదేవి తండ్రి వద్దకు వచ్చి, “ఎంత వెర్రివాడ వయ్యా? అదృష్టం తన్నుకు వస్తుంటే

అడ్డు పెడతావేమిటి? రాజుగారు తానై నీ కూతురిని చేసుకుంటాననటమేమిటి, నువు కాదనటమేమిటి! పిల్లను రాజుగారి కిచ్చి పెళ్ళి చేసెయ్యి,” అన్నారు.

దానికి ఆయన, “రాజుగారు అల్లుడు కావటం ఎంతటి మహాభాగ్యమో నాకు మీరు చెప్పాలా? కాని భోగభాగ్యాలకు ఆశపడి నేను మాట తప్పితే మీరే నన్ను నిందించరా?” అన్నాడు.

వాళ్ళు రాజు వద్దకు వెళ్ళి, “మీరు ఈ పిల్లను మరిచిపొండి. ఆందమైన కన్యలకు లోటా? ఆమె తండ్రి ప్రవర్తన నిజంగా ప్రశంసనీయం!” అని చెప్పారు.

వాళ్ళను పంపేసి రాజుతానే ఒంటరిగా బయలుదేరి చంద్రిణీదేవి ఇంటికి వచ్చాడు.

రాజు వస్తూ ఉండటం చూసి చంద్రిణీ దేవి తల్లిదండ్రులు బెదిరిపోయారు. చంద్రిణీదేవి వారితో భయపడనవసరం లేదని చెప్పి, ఒంటరిగా ఎదురు వెళ్ళి, “అన్నగారికి నా మీద ఏమి ఇలా దయ కలిగింది?” అంటూ రాజును ఆహ్వానించింది.

“నిన్ను కోరి వచ్చినవాణ్ణి అలా సంబోధించటం అన్యాయం కాదా? నన్ను కోరి వచ్చే స్త్రీలు ఎందరో ఉండగా నాకు నీ మీద మనసు కలిగింది. నిన్ను చూసిన