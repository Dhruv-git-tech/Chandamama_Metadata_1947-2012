ఊచిలో దిగబడి వుండడం కనిపించింది.
ఈయనా, నేనూ కలిసి బండివాళ్ళకు
సాయం చేశాం. అందువల్లనే, మా అవతా
రాలు ఇలా తయారయినై, అన్నాడు శంకరయ్య.

శేఖరుడికి, శంకరయ్య ప్రవర్తన అర్థం కాలేదు. అతను, శంకరయ్యను, “అయ్యా, నాదొక అనుమానం. మీరు అడిగిన ప్రతి ఒక్కరికీ, ఒకొక్కరకరంగా కారణం చెబుతున్నారు. ఎందువల్ల?” అని అడిగాడు.

“నీకు శంకరయ్యతో పనేమిటో చెప్ప నప్పుడు, నేను మాత్రం, నీవడిగినదానికి జవాబెందుకు చెప్పాలి?” అన్నాడు శంకరయ్య.

“మీరు ముందు నా సందేహం తీర్చండి. తర్వాత, నేను ఈ గ్రామంపచ్చిన పని చెబుతాను,” అన్నాడు శేఖరుడు.

శంకరయ్య అందుకు సరేన న్నట్టు తలవూపి, “ఈ గ్రామంలో ఎక్కువ పొలం, పలుకుబడి, పరపతీ వున్న పెద్ద మనుషుల్లో, నేనొకణ్ణి. అలాంటి నేను ఊచిలో కూరుకుపోయి, రాత్రంతా చలిలో అవస్థపాలైనానంటే, ఎంత పరువు తక్కువ! ఈ విషయం తెలిస్తే, అందరూ చాటు మాటున, నా గురించి నవ్వుకోరా? అన్నాడు.

“అలా అంటారేం! ఏ క్షణాన ఏ మనిషికేం జరుగుతుందో చెప్పలేంగదా,” అన్నాడు శేఖరుడు.