వెర్రిబాగులవాడు

పూర్వం ఒక గ్రామంలో ముగ్గురు ఆన్న
దమ్ము లుండేవారు. వారిలో మూడేవాడు
వెర్రిబాగులవాడు. తండ్రి చనిపోయినాక
పెద్దవాళ్ళిద్దరూ ఆస్తి పంచుకుని, మూడే
వాడికి ఒక పాత పెట్టె మాత్రం ఇచ్చారు.

ఒకనాడు పెద్దవాళ్ళిద్దరూ అమ్మే
సరుకులను తీసుకుని సంతకు బయలు
దేరి వెళ్ళారు. సంతకు తానుమాత్రం
ఎందుకు వెళ్ళగూడ దనుకుని, ఒక ఎద్దు
కొమ్ములకు పలుపు కట్టి, పలుపుతాడు
చేతబట్టుకుని వెర్రిబాగులవాడు కూడా
బయలుదేరాడు.

వాడు అడవిదారిన పోతూపుండగా ఒక
ఎండిపోయిన చెట్టు గాలికి కదిలి,
కొమ్మల రాపిడికి కిరకిరలాడింది. వెంటనే
వెర్రిబాగులవాడు ఆగి, ''ఈ ఎద్దును
కొంటానంటావా ? ఇరవై రూపాయలు
ఆఖరు బేరం! నీకు ఇష్టమైతే కొను. లేక

పోతే లేదు. అంతే !'' అన్నాడు. చెట్టు
మళ్ళీ కిరకిరలాడింది.

"డబ్బు చెల్లించటానికి గడువు కావాలా? రేపు ఇవ్వొచ్చులే. ఇంతలో నీ డబ్బెక్కడికి పోతుంది. ఇదుగో ఎద్దు!" అంటూ వెర్రిబాగులవాడు తాను సంతకు తీసుకు పోతున్న ఎద్దును ఆ ఎండిన చెట్టుకు కట్టేసి, సంతోషంగా ఇంటికి వెళ్ళిపోయాడు.

"ఏంరా, వెర్రివాడా? నీ ఎద్దు కని పించదేం?" అని అన్నలు అడిగారు.

"ఇరవై రూపాయలకు అమ్మేశాను !"
అన్నాడు వెర్రిబాగులవాడు.

అన్నలు అశ్చర్యంతో, ''అదేమిటి?
డబ్బేదీ?'' అన్నారు.

"రేపటిదాకా గడువిచ్చాలే!" అన్నాడు
వెర్రిబాగులవాడు. అన్నలు వాణ్ణి తెట్టి
అంతటితో ఆ విషయం పోనిచ్చారు.