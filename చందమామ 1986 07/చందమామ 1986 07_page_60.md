అది అంత సులువుగా విరగటానికి మరొక కారణ మేమిటంటే ఆ చెట్టు బోదెలో తొర్ర ఒకటి ఉంది. అందులో కొందరు దొంగలు తాము దోచిన బంగారం దాచుకున్నారు. చెట్టు విరిగి పడగానే బంగార మంతా వెర్రిబాగులవాడి కళ్ళ బడింది.

ఆ బంగారంలో కొంత తన జేబుల్లో కుక్కుకుని వాడు ఇంటికి పరిగెత్తాడు.

‘‘ఈ బంగార మంతా నీకెక్కడిదిరా?’’ అని అన్నలు వాణ్ణి అడిగారు.

‘‘నాలుగు తగిలించేసరికి అడవిలో చెట్టు కక్కింది! ఇంకా చాలా ఉంది. నేను కొంచెమే తెచ్చుకు న్నాను!’’ అన్నాడు వెర్రిబాగులవాడు.

వాడి అన్నలు వెంటనే వాణ్ణి తీసు కుని అడివికి వెళ్ళి, మిగిలిన బంగారం కూడా తీసుకుని ఇంటిదారి పట్టారు.

‘‘నువు వట్టి వెర్రికుంకవు! మన దగ్గిర ఈ బంగారం ఉన్నట్టు ఎవరికీ తెలియ నివ్వకు! తెలిస్తే ప్రమాదం!’’ అని వెర్రి బాగులవాడితో అన్నలు చెప్పారు.

‘‘నేనెవరికీ చెప్పను!’’ అన్నాడు వాడు.

వారు కొంతదూరం వెళ్ళేసరికి వాళ్ళ ఊరి శాస్తులుగారు ఎదురుపడి, ‘‘ముగ్గురూ గోతాలలో ఏమిటో తెస్తున్నారే! ఏమిటవి?’’ అని అడిగాడు.

‘‘దొండకాయలు!’’ అని పెద్దవాళ్ళు చెప్పారు. కాని వెర్రిబాగులవాడు వెంటనే, ‘‘శాస్తుల్లుగారిని మోసం చెయ్యవచ్చా? ఇది బంగారం, శాస్తుల్లుగారూ, బంగారం! కావలిస్తే చూడండి!’’ అంటూ తన మూట విప్పి చూపాడు.

అంత బంగారం చూడగానే శాస్తుల్లు గారు మతిపోయినట్టయి, మూటలో నుంచి రెండు గుప్పిళ్ళ బంగారం ఒడిని లాకున్నాడు.

‘‘ఆఁ? అదేం పని?’’ అంటూ వెర్రి బాగులవాడు తన గెడ్డలితో శాస్తుల్లుగారి నెత్తిన ఒక్కటి పెట్టాడు. ఆ దెబ్బకు ఆయన కాస్తా చచ్చి ఊరుకున్నాడు.