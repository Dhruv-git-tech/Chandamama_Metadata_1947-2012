రావాలట. నువ్వ, నాకు తోడురాగలవా?'' అని అడిగాడు.

వజ్రనాథుడిలో మార్పు వస్తున్నందుకు, సత్యపాలుడు ఎంతో సంతోషించి, అతడికి సాయపడాలనుకున్నాడు. ఇద్దరూ కలిసి ప్రయాణమయ్యారు. నాలుగు రోజులు శ్రమపడి వాళ్ళు. అరణ్య మధ్యంలోని వరాహగిరి శిఖరం చేరుకుని, అక్కడున్న గుహలో ప్రవేశించారు.

గుహ లోపల చిమ్మ చీకటిగా వున్నది. వాళ్లిద్దరూ లోపల అడుగు పెట్టగానే, ''ఎవరది?'' అన్న పెద్ద కేక వినిపించింది. ఆ వెంటనే గుహ ద్వారానికి అడ్డంగా, ఒక పెద్ద బండరాయి పడింది.

భయంతో వజ్రనాథుడికి గొంతు పెగల లేదు. ''మేము భగవద్దర్శనానికి వచ్చాము. లోపల ఎవరు న్నారు?'' అన్నాడు సత్యపాలుడు గంభీరంగా.

''నన్ను చూస్తారా?'' అని ఎవరో నవ్వారు.

ఆ మరు క్షణం గుహ అంతా వెలుగుతో నిండిపోయింది. తమ ఎదుట నిల బడిన భయంకరాకారుణ్ణి చూసి, సత్యపాలుడూ, వజ్రనాథుడూ నిలువెల్లా వణికిపోయారు.

కొద్దిసేపటికి సత్యపాలుడు ధైర్యం తెచ్చుకుని, ''అయ్యా. నీవెవరివి?'' ఈ గుహలో ఎందుకున్నావు? మావల్ల, నీకు కాగల ఉపకారం ఏమైనా వున్నదా?'' అని అడిగాడు.

భయంకరాకారుడు అతి భీకరంగా నవ్వి. ''ఈ గుహలో హరితశిలలున్నది. అవి ఎవరి దగ్గిర వుంటే వారికి, పట్టిందల్లా బంగారమవుతుంది. అర్హుడైన వాడికి వాటినిస్తే, మరుక్షణం నాకీ భయంకర రూపం పోతుంది,'' అన్నాడు.

''హరితశిలలు తీసుకునేందుకు అర్హతలేమిట?'' అని అడిగాడు సత్యపాలుడు.

''మంచితనమొక్కలే అందుకు అర్హత,'' అన్నాడు భయంకరాకారుడు.