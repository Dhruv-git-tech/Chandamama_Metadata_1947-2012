కురాడు కూడా అక్కడి నుంచి వెళ్ళి
పోగానే, దశరథయ్య తన కూతురు
చేతిలో వున్న డబ్బు సంచి తీసుకోబోతూ,
"నీ పుట్టిన రోజున మంచి బహుమతి
లభించింది. ఆ డబ్బుతో నీకు బంగారు
గొలుసు చేయిస్తాను," అన్నాడు.

ఆ మాటలకు భార్య అడ్డు వచ్చి,
"ఇంకా నయం! పసిపిల్ల వంటి మీద
బంగారం వుండడం ప్రమాదం. ఆ డబ్బుతో
ముందు నేను గాజులు చేయించు
కుంటాను," అన్నది.

సుమతి డబ్బు సంచి వున్న చేతిని
వెనక్కు లాక్కుని, తండ్రిని, "ఈ
రోజుతో నాకు ఎన్ని సంవత్సరాలు
నిండాయి, నాన్నా?" అని అడిగింది.

"నాకు ఆ మాత్రం గుర్తు లేదనుకోకు,
తల్లి! ఈ రోజుతో నీకు తొమ్మెది నిండి,
పది వస్తాయి," అన్నాడు దశరథయ్య.

"ఆ అబ్బాయి తీర్చిన బాకీ పన్నెం
డేళ్ళ కిందటిది. మనం, ఈ ఇల్లు కొన్న
తర్వాత ఏడాదికి నేను పుట్టాను. ఆంటే,

ఆ ఉంగరం మనకు, ఈ ఇల్లమ్మిన
రామయ్య తాతదన్నమాట! పిల్లలు సరిగా,
చూడక, ఆరోగ్యం కూడా చెడి, తాత
చాలా కష్టాల్లో వున్నాడు. ఈ డబ్బు
తాతకు బాగా ఉపయోగిస్తుంది. ఇది,
తాతకు ఇచ్చి వస్తాను," అంటూ సుమతి
బయలుదేరబోయింది.

దశరథయ్య, అతడి భార్యా తమ
కూతురి దయాగుణానికి అబ్బురపడ్డారు.
దశరథయ్య భార్య కూతురును ఆప్యా
యంగా ముద్దాడి, "ఆ డబ్బు. తాతకు
రేపు యివ్వవచ్చులే, తల్లి! ఇప్పుడు
మనం గుడికి వెళ్ళాలి," అన్నది.

"ఈ రోజు గుడికి వెళ్ళకపోయినా
ఫర్వాలేదు. తాతకు, ఈ డబ్బు యిస్తే
నాకు రెట్టింపు పుణ్యం వస్తుంది!"'
అంటూ సుమతి, రామయ్య తాత ఇంటి
కేసి పరుగుతీసింది.

వయసులో చిన్నద యినా, తమ
కూతురి గౌప్ప మనసు చూసి, ఆమె తల్లి
దండ్రులు చాలా ఆనందపడ్డారు.