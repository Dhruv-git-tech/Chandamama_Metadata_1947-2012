“అవును, మహారాజా! ఈ పండితుణ్ణాని వచ్చిన శోధకుడు కూడా, ఆ సంగతి ఎరిగినవాడని, నా నమ్మకం. వాళ్ళ రాజు గురించి, రాజ్యం గురించీ మీరన్న ప్రతి దానినీ, అతడు ధృవపరుస్తూ, ఒక కట్టు కథ అల్లేస్తున్నాడు.'' అన్నాడు విదూ షకుడు.

“ఆ విధంగా నా నుంచి ఏదైనా బహు మానం పొందాలని, ఈ వత్సదేశపు పండితుడి ఎత్తుగడ! అదేనా నువ్వు, నాకు చెప్పదలచింది?'' అన్నాడు రాజు.

“ఆ ఎత్తుగడ పారింది కూడా, మహారాజా! అయితే, నేనడ్డుకున్నాను. వత్స రాజును విమర్శిస్తూ మాట్లాడడం, మీ మనస్సుకు ఆనందం కలిగించింది. ఈ విధంగానే మీమ్మల్ని అవహేళన చేస్తూ మాట్లాడిన వాళ్ళకు వత్సరాజు బహుమానా లివ్వవచ్చు. కట్టుకథల పుట్టుకకూ, వ్యాప్తికీ, మనుషుల ఈ వింత మానసిక ప్రవర్తనే కారణం,'' అన్నాడు విదూ షకుడు.

రాజు కొంచెంసేపు ఆలోచించి, ''సరే, నువ్వు ఇప్పుడు చెప్పిందే ఒక కట్టుకథ కావచ్చు: పరీక్షిద్దాం,'' అని భటుణ్ణి విలిచి, పండితుణ్ణి తన వద్దకు తీసుకు రమ్మన్నాడు.

భటుడు పొదరింటి, దగ్గిరకు వెళ్ళి, శోధకుడు ఆక్కడ కనబడకపోవడంతో, తిరిగి వచ్చి. ఆ సంగతి రాజుకు చెప్పాడు.

ఈ జరిగిన దానికి ఆశ్చర్యసోతున్న రాజుతో, విదూషకుడు, ''వత్సదేశపు ఆస్థాన పండితుడైన, నా బంధువు ఒకాయన రాత్రి వచ్చాడని చెప్పాగదా? ఆ మాట నిజం అనుకుని, ఈ శోధకుడు చల్లగా జారుకుని వుంటాడు. విలువైన తమ హారం, ఆ పండితుడి పాలు కాకుండా, నేను కాపాడాను,'' అన్నాడు నవ్వుతూ.

''అయితే, ఈ హారం నీదే!'' అంటూ రాజు, మెడ నుంచి హారం తీసి విదూష కుడి కిచ్చాడు.