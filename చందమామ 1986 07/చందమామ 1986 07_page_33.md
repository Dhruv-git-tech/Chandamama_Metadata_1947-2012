అభిప్రాయం!

ఒక జమిందారు సాయంకాలంవేళ, తన కోట అవరణలోని పండ్లతేటలో తిరుగుతూండగా, దివాణం గుమాస్తా ఏదో పనిపడి ఆక్కడికి వచ్చాడు. జమిందారు ఆతడితే మాట్లాడి, తిరా అతను వెళ్ళబోతున్న సమయంలో అపి, కొత్తగా చేయించి వేలికి పెట్టుకున్న వజ్రపటుంగరాన్ని చూపుతూ, “దీన్ని తయారుచేసినవాడు మంచి పనిమంతుడు. వజ్రం కూడా చాలా విలువైనదే. ఎలా మెరుస్తున్నదో చూడు! ఉంగరం ఎలా వున్నదంటాపు?” అని అడిగాడు.

గుమాస్తా జవాబేమీ ఇవ్వలేదు. జమిందారు కొంచెం అగి, “ఉంగరాన్ని గురించి నీ అభిప్రాయం చెప్పవేం?” అని ప్రశ్నించాడు.

దానికి గుమాస్తా, “ప్రభువులు, కమించాలి! తమరు ఉంగరం ఎలా వున్నదని అడిగితే తప్పక నా అభిప్రాయం చెప్పేవాణ్ణి. అలాకాక, తమరే ఉంగరాన్ని అంతగా మెచ్చుకుంటూ చెప్పిన తరవాత, కాదని ఖండించే సాహనం చెయ్యలేను కదా! ఒకవేళ, మీ అభిప్రాయంతో ఏకిభవించినా, అది అంతగా మీకు సంతృప్తికారణం కాకపోవచ్చు. ఆందుకే మౌనం పహించాను,” అన్నాడు.

యజమాని ఆయినవాడు కొన్ని, కొన్ని సందర్భాలలో, తన పరివారంతో ఎలా సంభా పించాలో, గుమాస్తా సూక్ష్మంగా, చమత్కారంగా చెప్పినందుకు జమిందారు మెచ్చి, ఉంగరాన్ని ఆతడికి బహుమావంగా యిచ్చేశాడు.

—భీమవరపు పురుషోత్తం