'' నా జీవితమంతా అనాధలను దుర్మార్గుల బారి నుంచి రక్తించటానికి కంకణం కట్టుకున్నాను. నీ కోడలు పైన నీ బతుకు ఆ ధారపడి ఉందంటున్నావు గనుక నేనామెను చంపను ! మెత్తగా తన్ని బుద్ధి వచ్చేలాగ చేస్తాను !'' అన్నాడు యోధుడు.

మరి కొంచెం సేపటిలో కోడలు రానే వచ్చింది. ఆమె తన వీపుపై నుంచి ఒక పెద్ద పులిని ఆవరణలో పడేసి, ''ముసలి దానా, దీపం తెచ్చి. దీన్ని లోపలికి తీసుకుపో !'' అని కేక పెట్టింది.

ముసలిది దీపం తెచ్చి దాని వెలుతురులో పులిని చూసి బెదిరింది. మన యోధుడి గుండె కూడా ఆ చచ్చిన పులి కనబడగానే, చప్పున చల్లబడింది.

''ఆ గుర్రం ఎక్కణ్ణుంచి వచ్చింది?'' అని కోడలు అత్తను అడిగింది.

మన యోధుడు ముందుకు వచ్చి, ''ఆ గుర్రం నాదేనండి. నేను రాజధానికి ప్రయాణమైపోతూ, దారి తప్పానండి. మీ గ్రామం చేరేసరికి చికట్టిపడిందండి. ద్వారం తెరిచి ఉండటం చూసి ఈ రాత్రికి ఇక్కడ పడుకోనిస్తారేమో అడుగు దామని లోపలికి వచ్చానండి,'' అన్నాడు.

'' అతిథి వస్తే మర్యాద చెయ్యక మా అత్త బయటనే నిలబెట్టి ఉంచిందా ? బాబూ, ఆవిడ అజ్ఞానాన్ని కేమించండి.

ఇవాళ ఈ పులిని చంపి తీసుకువచ్చేసరికి కాస్త పాద్దుపోయింది. మీకు తగిన మర్యాద జరగలేదనే నాకు చింతగా ఉన్నది,'' అన్నది కోడలు.

'' అలా ఒక్కనాటికీ అనుకోకండి !'' అన్నాడు మన యోధుడు. చూడగా ఈ కోడలు మంచి మానమర్యాదలు గలదిగా అతనికి కనబడింది. ఆమె త్వరలోనే అతనికి పులి మాంసమూ, ఇతర కూరలూ వడ్డించి మంచి భోజనం పెట్టింది. ఆమె అతి మర్యాదగా, ''మా పేద భోజనం చూసి ఏమీ అనుకోకండి,'' అన్నది.

''ఎంతమాట ! భోజనం మహా దివ్యంగా ఉంది !'' అన్నాడు మన యోధుడు.