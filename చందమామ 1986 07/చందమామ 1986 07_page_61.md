"ఇదేం పనిరా, మూర్థుడా!" నీ గొంతు మీదికి తెచ్చుకోవటం గాక, మా గొంతు మీదికి కూడా తెచ్చేటట్టున్నావే?" అంటూ పెద్దవాళ్ళిద్దరూ దారికి కొంచెం ఎడంగా ఒక గొయ్యి తవ్వి శవాన్ని పూడ్చేశారు.

కాని ఇదంతా వెర్రిబాగులవాడు చూశాడు గనక ప్రమాదం ఉందని గ్రహించి, పెద్దవాళ్ళిద్దరూ ఆ రాత్రి మళ్లీ వచ్చి, శవాన్ని పైకి తీసి దూరంగా ఇంకొక చోట పూడ్చి, మొదట శవాన్ని పూడ్చినచోట ఒక చచ్చిన మేకను పూడ్చి పెట్టారు.

కొద్ది రోజులకల్లా శాస్తుల్లుగారు కన పడటం, లేదని ఈళ్లో అందోళన బయలు దేరింది. గ్రామస్థులు "శాస్తుల్లుగారు ఏమై ఉంటాడో!" అని అనుకోవటం విని వెర్రిబాగులవాడు. "మీక సలు ఏమీ తెలీదు. ఆయన్ను నేనే గెడ్డలితో తల పగలగొట్టాను. మా అస్సలు పూడ్చేశారు. నా మాట నమ్మకం లేకపోతే నేను చూపిస్తా రండి!" అంటూ, శాస్తుల్లుగారిని

పూడ్చిపెట్టిన చోటికి గ్రామస్థులను తీసుకు పోయాడు.

"ఇదుగో, ఇక్కడే పూడ్చాం!" అంటూ వాడు పలుగు తీసుకుని గుంట కొంత లోతు తవ్వి గ్రామస్థులతో, "శాస్తుల్లు గారికి బొచ్చు ఉండేదేనా?" అన్నాడు.

"ఉండేదే!" అన్నారు గ్రామస్థులు.

"గడ్డం ఉండేదే గదా?" అన్నాడు వెర్రిబాగులవాడు.

"అవును, వుండేదే!" అన్నారు వాళ్లు.

"నెత్తిన రెండు కొమ్ములుండేవే గదా!" అన్నాడు వెర్రిబాగులవాడు.

"కొమ్ములుండట మేమిటి?" అన్నారు గ్రామస్థులు ఆశ్చర్యంగా.

"నా మాట నమ్మకపోతే మీరే చూసు కొండి!" అంటూ వాడు చచ్చిన మేకతలను పైకెత్తి చూపాడు.

గ్రామస్థులకు వాడి మాటలలో నమ్మకం పోయింది. "ఈ వెర్రిబాగులవాడి మాటల కేంలే? పదండి!" అంటూ వాళ్ళు తమ దారిన వెళ్ళిపోయారు.