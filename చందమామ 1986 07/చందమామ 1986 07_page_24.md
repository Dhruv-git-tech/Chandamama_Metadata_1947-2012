‘‘ఉగ్రాకా, నీకేమైనా మతి చాంచల్యం కలిగిందా ? నిన్న కాక మొన్ననేగదా నేను నీకు వాగ్దానం చేసింది ! ఆప్పుడే పద్దెనిమిదేళ్ళూ గడిచినై అని ఎలా అను కున్నావ్ ?’’ అన్నాడు చిత్రసేనుడు.

చిత్రసేనుడి మాటలకు ఉగ్రాక్షుడు మరింత బిగ్గరగా నవ్వాడు.

‘‘రాకేసుడు మతి మతిలో వున్నప్పుడే, మానవజాతికి మహా భయం కరుడు. అలాంటప్పుడు మతి చెడి పిచ్చే యెత్తటం జరిగితే, మానవజాతే నశించిపోతుంది,’’ అన్నాడు ఉగ్రాక్షుడు.

‘‘మానవజాతి సంగతేమో నాకు తెలి యదు గాని, ముఖ్యంగా నా రాజ్యంలోని మానవులు మాత్రం నశించిపోతున్నారు,’’ అన్నాడు చిత్రసేనుడు.

‘‘నీ రాజ్యమా?’’ అంటూ ఉగ్రాక్షుడు ఆశ్చర్యపడి, అంత లోనే చిరునవ్వు నవ్వుతూ, ‘‘అవును, ఈ ఉగ్రాక్షుడి అడవి అంతా నీ రాజ్యమే ! నర్మదానదీ తిరాన వున్న ధవళగిరి రాజ్యం వైపు తప్ప. తతిమ్మా అన్ని దిక్కులా, ఈ ఉగ్రాక్షుడి అడవి ఎటు చూసినా నూరు అమడలు !’’ అన్నాడు.

‘‘ఈ అడవి మధ్య వున్న గ్రామాల్లో, గూడేల్లో వున్న ప్రజలను నీ అనుచరులు అపహరిస్తున్నారు, పశువులను ఎత్తుకు

పోతున్నారు. ఇది నువ్వు చేసిన వాగ్దానానికి విరుద్ధం. నన్ను హాయిగా ఈ ప్రాంతాన్ని పాలిస్తూ వుండనిచ్చేందుకు అంగీకరించావు గదా?’’ అన్నాడు చిత్రసేనుడు.

చిత్రసేనుడి మాటలు ఎంటూనే ఉగ్రాక్షుడు వెల వెల పోయాడు. ఏదో మాట్లాడబోయి, అంతలోనే అగి, తన కెదురుగా వున్న పెద్ద బండరాళ్ళకేసి చేయి వూపుతూ, ‘‘అందరూ ఆ పీఠాల మీద సుఖంగా కూచోండి,’’ అని, చిత్రసేనుడి కేసి చూస్తూ, ‘‘చిత్రసేనా! నువ్వు పొరబడ్డావు. నీ ఈ అడవి రాజ్యంలో జరిగే మానవాపహరణలకు బాధ్యులు నా అనుచరులు కాదు,’’ అన్నాడు.