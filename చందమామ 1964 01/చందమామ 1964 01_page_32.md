“ నేను చెప్పినట్టు చెయ్యి, విచారించకు. సుల్తానుగారి దేవిడీకి తిరిగి వెళ్ళి, నలభై పీపాల సారా ఇప్పిస్తే దంతం తెస్తానను. ఆ సారాను బళ్ళ మీద అడవికి చేర్చు. అక్కడ ఏనుగులు నీరు తాగే మడు గున్నది. అందులోకి సారా అంతా దిమ్మరించు. ఏను గులు వచ్చి, సారా తాగి, ఒళ్ళు తెలియ కుండా పడిపొతాయి. అప్పుడు వాటి దంతాలు కోసుకుని చక్కారా!” అని కాకి సలహా ఇచ్చింది.

యువకుడు కాకికి తన కృతజ్ఞత తెలుపుకుని, అది చెప్పినట్టే చేసి, దంతం సంపాదించి తెచ్చి సుల్తానుకు ఇచ్చాడు. అంత దంతం చూసేసరికి సుల్తాను పరమానంద భరితుడై, యువకుడికి ఇంకా గొప్ప బహుమానం ఇచ్చాడు.

తరవాత ఆయన మంచి పనివాళ్ళను పిలిపించి, పక్షి కోసం అందమైన దంత గృహం ఒకటి నిర్మింప జేశాడు.

అది చూసి వజీరు ముఖం ఇంకా మాడి పోయింది. పక్షులను పట్టే వాడి పరపతి ఇంకా పెరిగింది. వాణ్ణి నాశనం చెయ్యటానికి ఇంకొక మార్గం దొరికింది వజీరుకు. అతను సుల్తాను వద్దకు వెళ్ళి, “ప్రభూ! తమరు అపూర్వమైన పక్షిని సంపాదించారు.

దాని కోసం మరింత అపూర్వమైన దంత గృహం నిర్మించారు. అంతా బాగుంది, కాని ఆ పక్షి ఎందుకు పాడదో అది కాస్త ఆలోచించారా?” అన్నాడు.

“నాకూ అదే అనుమానం వచ్చింది సుమా!” అన్నాడు సుల్తాను.

“అది అడవుల్లో నివసించే పక్షి కాదు. ఎవరో పెంచిన పక్షి అని తెలుస్తూనే ఉంది. పక్షులను పట్టేవాడు పట్టి తీసుకు రాక పూర్వం దాని కొక యజమాని ఉండే ఉండాలి. ఆ యజమానిని తీసుకు వచ్చి నట్టయితే ఈ పక్షి తప్పక పాడుతుందని నా సమ్మకం,” అన్నాడు వజీరు.