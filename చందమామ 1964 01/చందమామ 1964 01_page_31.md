కిచ్చిన డబ్బుకు గిట్టింపు ఆయేటట్టు చేయాలని దుష్టబుద్ది అయిన వజీరు ఒక ఆలోచన చేశాడు.

అతను సుల్తాను వద్దకు వెళ్ళి, “ప్రభూ, ఈ పక్షి అందం చూస్తే, దానికి ఈ బంగారు పంజరం కూడా పనికి రాదనిపిస్తుంది. దాని కోసం దంతంతో చిన్న భవనం నిర్మించితే ఎంతో బాగుంటుంది,” అన్నాడు.

“దాని కేమీ సందేహం లేదు గాని, అంత దంతం దొరకడ మెలాగ?” అని అడిగాడు సుల్తాను.

“పక్షిని అమ్మిన వాడే ఆ పనీ చూసు కుంటాడు,” అన్నాడు వజీరు.

వజీరు యువకుణ్ణి దివాణానికి పిలిపించి, సలభై రోజులలోగా పక్షి కోసం దంతపుటిల్లు కట్టటానికి సరిపడి సంత దంతం పట్టుకు రమ్మని అజ్ఞాపించాడు.

“అంత దంతం నే నెక్కడి నుంచి తీసుకు రాగలను?” అన్నాడు యువకుడు తెల్లబోయి.

“సుల్తాను వారి ఆజ్జ. ఎలా తెస్తావో నీవే ఆలోచించుకో. గడువు లోగా పని పూర్తి చెయ్యక పోయావో, నీ తల తెగిపోతుంది,” అన్నాడు దుర్మార్గుడైన వజీరు.

యువకుడు పుట్టెడు దిగులు మోసుకుని, కాళ్ళీడ్చుకుంటూ రాజ భవనం వెలపలికి వచ్చి, ఎటు వెళ్ళాలో దిక్కు తెలియని వాడిలాగా నిలబడి ఉండగా, కాకి ఎటు నుంచో వచ్చి వాడి భుజం మీద వాలి, “ఎందుకా దిగులు ముఖం? ఏం వచ్చి పడింది?” అని అడిగింది.

“ఆ పక్షిని అమ్మి బోలెడంత డబ్బు సంపాదించు కున్నాను గదా అని సంతో షిస్తుంటే, సుల్తానుగారు ఆ పక్షికి ఇల్లు కట్టాలి, సరిపడినంత దంతం పట్టుకు రమ్మంటున్నాడు. సలభై రోజుల్లో తేకపోతే పీక తెగిపోతుంది. ఏం చెయ్యాలి?” అన్నాడు యువకుడు.