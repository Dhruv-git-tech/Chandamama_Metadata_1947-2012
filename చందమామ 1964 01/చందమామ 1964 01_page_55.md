రాజకు మార్గెలను ఏరి అతనికి పెళ్ళి కూడా చేశాడు.

వల్కలచీరి తన అన్నను చేరుకున్న కొద్దిరోజులకే రాజభటులు దొంగ అని బండి వాణ్ణి పట్టుకున్నారు. జరిగిన దేమంటే, బండివాడు దొంగ నుంచి తీసుకున్న వస్తు వులు కొన్ని అమ్మాడు. వాటిని పోగొట్టు కున్నవారు వాటిని చూసి, తమవని గుర్తించి ఆచోకీ తీయగా ఫలానా బండివాడు అమ్మి నట్టు బయటపడింది. వారు ఫిర్యాదు చేసిన మీదట రాజభటులు బండివాణ్ణి పట్టి తెచ్చి రాజుగారి ముందుంచారు. తన అన్న పక్కనే ఉన్న వల్కలచీరి బండివాణ్ణి గుర్తించి, వాస్తవంగా జరిగిన దేమిటో బయటపెట్టి, బండివాణ్ణి విడిపించాడు.

వల్కలచీరి పన్నెండేళ్ళపాటు సుఖంగా జీవితం గడిపిన మీదట అతనికి తన తండ్రి మాట గుర్తు కొచ్చింది. ఈలోపల ఆ ముసలి వాడు తన కొడుకు కోసం ఏడ్చి ఏడ్చి కళ్ళు,

రెండూ పోగొట్టుకున్నాడు. మిగిలిన మునులు ఆయనను కనిపెట్టి ఉంటూ వల్కలచీరిని గురించి వాకబుచేసి, “మీరేమీ విచారపడ కండి. మీ వల్కలచీరి వాడి అన్నను చేరు కుని అక్కడ సుఖంగా ఉన్నాడు,” అని సోమచంద్రుడితో చెప్పారు.

తన తండ్రి మాట జ్ఞాపకం రాగానే వల్కలచీరి పశ్చాత్తాపంతో దహించుకు పోయి, తండ్రిని చూస్తానని బయలుదేరాడు. అతని వెంట ప్రసన్నచంద్రుడు కూడా బయలుదేరాడు. అరణ్యంలో ప్రవేశించి ఆశ్రమాన్ని చేరుకునే దారిలో వల్కలచీరి తన అన్నకు తాను ఎరిగిన స్థలాలన్నీ చూపాడు. ఈలోపల సోమచంద్రుడు తన కొడుకు వస్తున్నాడన్న వార్త వినగానే, ఆయన కళ్ళు వెంట ఆగకుండా ఆశువులు రాలాయి. దానితో ఆయనకు పోయిన దృష్టి మళ్ళీ తిరిగివచ్చింది. ఆ వింత చూసి ఆక్కడి మునులంతా ఆశ్చర్యపోయారు.