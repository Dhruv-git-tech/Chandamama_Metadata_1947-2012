వచ్చాడు. ఆమె ఖలీఫాకు అభివాదం చేసి, ప్రణామాలర్పించి, తన మేలిముసుగు తొల గించింది. ఆమె అందం చూసి ఖలీఫా మూర్చపోయినంత పని చేశాడు. జాఫర్ మసూర్‌లు కూడా తమ కళ్ళను తామే నమ్మలేక పోయారు. ఖలీఫా లేచివచ్చి ఆమెను సమీపించి, ఆమె అక్షణం నుంచి తన సొత్తని తెలియజేయటానికి ఆమె ముఖాన మేలిముసుగు కప్పాడు. తరవాత ఆయన ఆమెను కూచేమని, “ఓ, తుఫ్హా, నీ రాకతో మా భవనానికి కళ వచ్చింది. నీతో వచ్చిన సంగీతాన్ని కూడా మా చెప్పుల వెయ్యి,” అన్నాడు,

నీగ్రోకురవాడి నుంచి కిన్నెర అందుకుని, ఖలీఫా సింహాసనం చెంత నేలపై కూర్చుని తుఫ్హా, కొంచెంసేపు దానిపైన ఆలాపన చేసి, తరవాత వాయిస్తూ ఒక పాట పాడింది. ఖలీఫా ఆనందం పట్టలేక సింహాసనం దిగి ఆమె పక్కన చతుకిలబడి,

“తుఫ్హా, నీవు నిజంగా పర ప్రసాదానివి. ఇషాక్, నీ వీమెను గురించి చెప్పదగినంతగా చెప్పలేదు. నిజంగా నీ వీమెకు ఏమీ చాలవు,” అన్నాడు.

“అందులో ఏమీ అబద్ధం లేదు. ఆమె ఒంటరిగా పాడుకుంటూండగా విన్నప్పుడే నాకా సంగతి తెలిసిపోయింది,” అన్నాడు ఇషాక్ వినయంగా.

తుఫ్హా ఇంకొక పాట పాడింది. ఖలీఫా కళ్ళ వెంట ఆనంద బాప్సాలు రాలాయి. వాటిని దాచటానికి కూడా ఆయన యత్నించ లేదు. ఆయన మసూర్‌తో, “మీ యజ మానురాలిని అంతఃపురంలోని అగ్ర మంది రంలో ప్రవేశపెట్టి, ఆమె కేలోటూ లేకుండా అన్ని ఏర్పాట్లూ చూడు,” అన్నాడు.

ఆయన ఇషాక్‌కు లక్ష దీనారాల బహుమానం ఇచ్చి పది దుశ్శాలువలు బహుకరించి ఘనంగా సన్మానించాడు.

—[వచ్చే సంచికల్లో ముగింపు]