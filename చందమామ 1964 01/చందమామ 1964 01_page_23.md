గోమాంగ్ చేత ఈలె దెబ్బలు తిన్న
రెక్కల మనుషులు కీచుమని అరుస్తూ
మొసళ్ళ మడుగులో పడసాగారు. అది
చూస్తూనే మిగిలిన వాళ్ళు అక్కడి నుంచి
కాలిబలం కొద్దీ పరిగెత్తుతూ, “పులుగు
రాయా! ప్రమాదం. గుహవాసులు వందల
వేల సంఖ్యలో మన మీది కొస్తున్నారు,”
అని కేకలుపెట్టారు. ఆ హెచ్చరిక వింటూనే
ఎక్కడెక్కడ వున్న రెక్కల మనుషులూ
ఆ ప్రాంతం వదిలి అడవి కేసి బియలు
దేరారు. తన అనుచరులను ప్రోత్సహించి,
అడవి మనుషులతో యుద్ధానికి పూసు
కోవటం సాధ్యంకాదని పులుగురాయుడు

గ్రహించాడు. కాని, ఒకసారి అడవి మనుషులకు వెన్నుచూపితే, ఆ తరవాత వాళ్ళు తనను, పిరికిపంద కింద జమకట్టే ప్రమాదం వున్నది. ఇప్పుడేమి చేయటం?

పులుగురాయుడి తటపటాయింపు గ్రహించిన బ్రహ్మదండి మాంత్రికుడు మంత్రచండాన్ని పైకెత్తి, “జై కాలభైరవా!” అంటూ పెద్దగా ఒక కేక పెట్టి, “పులుగు ప్రభో! యిది మనకు కష్టకాలం. గ్రహాలు వికటించినై. కాలభైరవుడు ఎందుకనో ఆగ్రహించాడు. ప్రస్తుతానికి మనం చేయగలిగిందేమీ లేదు. ఆ గుహవాసులూ, జయమల్లు ముఠా వచ్చి మన మీద పడకముందే, అడవి లోకి తిరోగమిద్దాం,” అన్నాడు.

“మాంత్రికా, అదే నేనూ అనుకుంటూ న్నాను. మా గరుడజాతి వాళ్ళకు రాత్రిళ్ళు బొత్తిగా కళ్ళు కనిపించవు. సూర్యోదయం కానివ్వండి, మా ధాటి చూపెడతాం,” అంటూ పులుగురాయుడు బయలుదేరాడు. అంతలో జిత, శక్తివర్మలు అక్కడికి పరిగెత్తుకుంటూ వచ్చారు. వాళ్ళ చేతుల్లో వున్న కత్తులు సగం విరిగి వున్నాయి. వాళ్ళ దేహాలు రక్తంతో తడిసి వున్నాయి.

జిత, శక్తివర్మలను చూస్తూనే బ్రహ్మ దండికి ప్రాణం లేచి వచ్చినట్టయింది.