ఆ గొంతు విని కమ్మరి శరీరంలోని రక్తమంతా నీరుగా మారిపోయినట్టయింది. అయినా అతను ధైర్యంగా, “లఠితుణ్ణి తీసుకుపో వచ్చాను. వాడికి నౌకరీ గడువు అయిపోయిందిట,” అన్నాడు.

“ఎపరు పంపారు నిన్ను?” అని పెద్ద రాకసుడు మళ్ళీ అడిగాడు.

“నా అంతట నేనే బయలుదేరి వచ్చాను,” అన్నాడు కమ్మరి.

“అయితే నా నౌకరు కుర్రవాళ్ళలో వాణ్ణి గుర్తుపట్టి తీసుకుపో. గుర్తుపట్ట లేకపోతే నీవు ప్రాణాలతో బయటికి పోవు. నా వెంటరా!” అంటూ పెద్ద రాకసుడు లోపల ఉండే మరొక విశాలమైన చావడి లోకి దారి తీశాడు. ఆ చావట్లో చాలా దీపాలున్నాయి, పందలకొద్దీ కుర్రవాళ్ళున్నారు. ఎవరి వయసూ ఏడేళ్ళు మించినట్టు కనబడలేదు. అందరూ ఒకే రకమైన ఆకుపచ్చ దుస్తులు ధరించి ఉన్నారు. కమ్మరి వైభారుడికి వారిలో లఠితు డెవరో కను క్కోవట మెట్లాగో కొంచెం కూడా తెలియరాలేదు.

“లఠితుణ్ణి పోల్చుకుని తీసుకుపో. నీకు ఒకటే అవకాశం ఇస్తాను—రెండో అవకాశ మంటూ ఉండదు, గుర్తుంచుకో,” అన్నాడు రాకసుడు.