కనుమూసి తెరిచేంతలో జరిగిపోయిన యీ భయంకర సంఘటన చూసి మణి రంజితుడు నిలువెల్లా కంపించిపోయాడు. అయినా, అతడు ఒక్క కణకాలంలో తెప్పరిల్లి చేతనున్న గదను జీవదత్తుణ్ణి కొట్టేందుకు పైకెత్తాడు. కాని, అంతలో ఖడ్గవర్మ కత్తిదూసి అతణ్ణి ఎదుర్కున్నాడు.

జీవదత్తుడు సంతోషం పట్టలేక ఒక్క సారి పెద్దగా నవ్వి. తనకు గంధర్వ వనుమతి యిచ్చిన కంచుఢక్కను చేతిక తీసుకుని గట్టిగా మోగించాడు. ఆ మరుక్కణం, రాతిరథం కదిలిపోగా దిగువ ఏర్పడిన బిలంలో నుంచి కొందరు రాకసులూ, గంధర్వులూ బిల బిల

మంటూ కొండపైకి వచ్చి, గోల గోలగా అరవసాగారు.

జీవదత్తుడు వాళ్ళనందరినీ నిళ్ళబ్దంగా వుండమని చెప్పి, “మీరందరూ యీ కణం నుంచీ స్వేచ్ఛా జీవులు. ఎవరి ఇళ్ళకు వాళ్ళు వెళ్ళిపాండి,” అని కంచుఢక్కను పైకెత్తి పట్టుకుని, “ఈ కంచుఢక్కను మాదేశ ప్రాంతాల ప్రవాసంలో వున్న వనుమతి అనే గంధర్వుడు నాకిచ్చాడు. మీలో గంధర్వు లెవరైనా వుంటే దీన్ని నిరభ్యంతరంగా తీసుకుపొవచ్చు,” అన్నాడు.

గంధర్వుల్లో ఒకడు ముందు కొచ్చి, జీవదత్తుడిచ్చిన కంచు ఢక్కను తీసుకుని కళ్ళు కద్దుకున్నాడు. జీవదత్తుడు విముక్తులైన రాకసులకూ, గంధర్వులకూ ఏదో చెప్పబోయేంతలో, “అబ్బా!” అన్న మణిరంజితుడి చావుకేక వినిపించింది. జీవదత్తుడు తలతిప్పి చూశాడు. ఖడ్గవర్మ, మణిరంజితుణ్ణి గాయపరిచి, అతడు నేల మీద పడిపోగా, అతడిగుండెల మీద కాలుపెట్టి, కత్తిని అతడికంఠానికి గురిచేసి నిలబడి వున్నాడు.

ఆ దృశ్యం చూసి జీవదత్తుడికి కలిగిన అనందం అంతా యింతా కాదు. ఖడ్గవర్మ, జీవదత్తుడితో, “జీవా, ఈదుర్మార్గు దైన మణిరంజితుణ్ణి చంపటమా, పదల