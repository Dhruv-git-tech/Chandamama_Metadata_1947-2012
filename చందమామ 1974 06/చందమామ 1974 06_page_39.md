గోపాల:పూరంలో శివశర్మ అనే యువ కుడు ఉండేవాడు. వాడికి తల్లీ, తండ్రి ఎవరూ లేరు. వాడి దగ్గిర తాతలకాలం నాటి వజ్రం ఒకటి ఉండేది. దాన్ని ఎక్కడైనా తాకట్టుపెట్టి కొంత డబ్బు తీసుకుని, దాంతో ఏదన్నా వ్యాపారం చేసుకుందా మని శివశర్మ, వీరిశెట్టి అనే వాడి దగ్గిరికి వెళ్లి, అతని వద్ద ఆ వజ్రాన్ని తాకట్టుగా ఉంచి కొంత డబ్బు తీసుకున్నాడు.

తరవాత శివశర్మ ఆ డబ్బుతో దూరాను వున్న పట్టణానికి పోయి సరుకులు కొనుక్కుని వచ్చి, పక్క ఊరి సంతలో వ్యాపారం సాగించాడు.

వీరిశెట్టి వజ్రాల సంగతి కొంత తెలిసినవాడు. శివశర్మ తన వద్ద తాకట్టు ఉంచిన వజ్రాన్ని పరీక్షించి అది చాలా విలువైనదని రూథి చేసుకుని, అతను దాన్ని తన భార్యకిచ్చి, భద్రంగా దాచ మన్నాడు.

అది వెలగల వజ్రం అని తెలుసుకొని వీరిశెట్టి భార్య, 'నకిలీ వజ్రాల వర్తకుల దగ్గిర ఇలాటిదే ఒకటి కొని ఉంచి, బాకీ చెల్లించేటప్పుడు ఆ శివశర్మకు దాన్ని ఇస్తే ఇది మనకే ఉండిపోతుంది. ఆ పని చెయ్యండి," అన్నది.

అసలే దురాశాపరుడైన వీరిశెట్టికి ఈ అలోచన బాగానచ్చింది. అతను నకిలీ వజ్రాల వర్తకుల దగ్గిర అలాటి వజ్రాన్నే కొని తెచ్చాడు.

శివశర్మకు వ్యాపారంలో మంచి లాభం వచ్చింది. అతను డబ్బు తెచ్చి, వీరిశెట్టికి వడ్డితోసహా చెల్లించాడు.

వీరిశెట్టి డబ్బు ఒకటికి రెండు సార్లు లెక్క చూసుకుని, నకిలీ వజ్రాన్ని శివశర్మకు ఇచ్చి పంపాడు.