" వీరపుర రాజకు మార్తె వసంత కుమారి ప్రతిజ్ఞ మాటేమిటి ? " అన్నాడు ఖండగవర్మ, ఆమె కేసి నిశితంగా చూస్తూ.

వసంతకుమారి ఎక్కడలేని సిగ్గుతో తల వంచుకుని, పద్మావతి చాటుకు పోవాలని చూసింది.

యకీరాజు చిరునవ్వు నవ్వి, "మణి రంజితుడు బతికుండి చచ్చినవాడి కిందే లెక్క అని యింతకుముందే చెప్పాను గదా? అందువల్ల వసంతకుమారిని ప్రతిజ్ఞాభంగ దోషం అంటదు. ఇప్పుడు నేనే స్వయంగా రాతిరధం కదిలించిన మహావీరుడైన జీవదత్తుడితో పద్మావతిక, ఖండగవర్మతో వసంతకుమారికి వివాహం చేయబోతున్నాను! పుష్పమాలలెక్కడ?" అన్నాడు.

మణిభూషణుడు విమానంలో నుంచి నాలుగు పుష్పమాలలు తెచ్చి ఖండగ జీవ దత్తులకూ, పద్మావతి వసంతలకూ తలా ఒకటి యిచ్చాడు. పద్మావతి, జీవదత్తులు ఒకరి మెడలో ఒక రు పూలమాలలు వేశారు.

ఖండగ ప ర్మా, వసంతకుమారి కూడా అలాగే చేశారు. చుట్టూ వున్నవాళ్ళ హర్షధ్వానాలతో ఆ ప్రదేశం మార్మోగి పోయింది.

యకీరాజు, ఖండగ జీవదత్తుల్ని, వాళ్ళ భార్యలతో పాటు విమానంలో ఎక్కమని చెప్పి. వాళ్ళు విమానంలో ఎక్కి కూర్చోగానే, "ఖండగ జీవదత్తుల్లారా ! మీ ఇచ్ఛా మాత్రంతో యీ విమానం మీరు కోరిన ప్రదేశానికి వాయు వేగంతో ప్రయాణిస్తుంది. ఈ నాటి నుంచి నెలరోజులపాటు దీన్ని మీరు యథేచ్ఛగా ఉపయోగించుకోవచ్చు. ఆ తరవాత నా విమానం నా దగ్గి రకు తిరిగి వస్తుంది ! శుభం, చెళ్ళి రండి!" అన్నాడు.

" మీ దయకు ఎంతో కృతజ్ఞులం, యకీరాజా ! " అని ఖండగ జీవదత్తులూ, పద్మావతి వసంతలూ యకీరాజుకు నమస్కరించారు. విమానం రివ్వమంటూ పైకి లేచి పద్మ వీరపురాల కేసి బయలు దేరింది, — (అయిపోయింది.)