యి ప్రగల్ఫాలకేంగాని, రాతిరధాన్ని కదిలించగలవేమో ప్రయత్నించి చూడు. నీ శక్తి సామర్ధాలను కళ్ళారా చూసేందుకు పద్మావతి ఆభవనం మీద నిలబడి వున్నది.'' అన్నాడు.

జీవదత్తుడు, ఖడ్గవర్మకు కనుసైగ చేసి, దాపుల కొండదిగువున రధాకృతిలో వున్న భవనాల కేసి చేయిచూపుతూ, ''రాజకుమార్తెలు నిలిచివున్న భవనం పక్కనున్న ఆ అందమైన భవనఁ నీ నివాసగృహమే కదా, మణిరంజితా?'' అని అడిగాడు.

‘‘అవును. ఈ ప్రశ్న అడగవలసిన అవసరం నీకెందుక్కలిగింది?’’ అన్నాడు మణిరంజితుడు.

‘‘ఆ భవనం యిప్పుడు తునాతుని యలై నేలమట్టం కాటోతున్నది. ఇదుగో, చూడు! ’’ అంటూ జీవదత్తుడు మంత్రం జపించి, దండాన్ని రాతిరధానికి గట్టిగా అనించి, కాలితో ఒక్క తన్ను తన్నాడు.

ఆ వెంటనే భూమి బద్దలవుతున్నంత భయంకరమైన శబ్దంతో రాతిరధం కదిలి, ఏటవాలుగా వున్న కొండ దిగువకు బాణవేగంతో పోయి, మణిరంజితుడి భవనాన్ని ఢికొట్టింది. భవనం, దానితో పాటు రాతిరధం ఫెళ్ళెళా రావాలతో ముక్కలు చెక్కలయినై. విరిగిన కొన్ని భవన భాగాలూ, రాతిరధం ముక్కలూ అంత ఎత్తున పైకెగిరి, దాపులనున్న ఉద్యానవనంలో చెల్లా చెదురుగా పడినై.