నీ పాగరు అణుస్తానుండు !'' అంటూ జిల్లేడుపువ్వు తెంపబోయింది.

అంతలో, నాలుగోవాడి చంకలో ఉన్న పిల్లి గది డద్దరిల్లేట్టు అరిచింది. ఆ అరుపు వినగానే యోగిని గడగడలాడి పోయింది. నాలుగోవాడు యోగిని మెడలోని జిల్లేడు పూల దండను తెంపేసి. తన చంకలో ఉన్న పిల్లిని ఆమె మీదికి విసిరాడు. గండుపిల్లి ఆమె ముఖమంతా రక్కేసి, రెండు కళ్ళూ పీకేసింది. యోగిని ప్రాణ భయంతో పరిగెత్తి కటిక దాకా వెళ్ళి, అసుకోకుండా కటికలో నుంచి, కొండ దిగువన ప్రవహించే నదిలో పడి, కొట్టుకు పోయింది.

నాలుగోవాడు, కింద పడి ఉన్న జిల్లేడు పూల దండను కూడా నదిలోకి విసిరి వేశాడు.

మరుకుణమే చేపా, వెండి పళ్లెమూ, పట్టుపరుపూ వాడి అన్నలుగా మారి పోయారు.''చూసిన వింతలేచాలు, ఇంటికి తిరిగి పోదాం,'' అన్నాడు పెద్దవాడు.

నాలుగోవాడు గండుపిల్లి కోసం అంతటా వెతికాడు, కాని దానిజాడ లేదు.

రాజు తన కొడుకులు. అంత త్వరగా తిరిగి రావటం చూసి ఆశ్చర్యపడి, ''అప్పుడే వచ్చారు. ఏమైనా వింతలు చూశారా?'' అని అడిగాడు.

''మనిషి చేపగా మారటం అనుభవ పూర్వకంగా తెలుసుకున్నాను.'' అన్నాడు పెద్దవాడు.

''మనిషి వెండి పళ్ళెంగా మారటం నాకు అనుభవమయింది,'' అన్నాడు రెండోవాడు.

''మనిషి పట్టుపరుపు కావటం నేను పొందిన వింత అనుభవం,'' అన్నాడు మూడోవాడు.

''ఒక చేపా, ఒక వెండి పళ్ళెమూ, ఒక పట్టుపరుపూ నా అన్నలుగా మారటం నేను కళ్లారా చూశాను,'' అన్నాడు నాలుగోవాడు.

రాజుగారు విషయం గ్రహించి, నాలుగో వాడి భుజాన్ని వాత్సల్యంతో తట్టాడు.