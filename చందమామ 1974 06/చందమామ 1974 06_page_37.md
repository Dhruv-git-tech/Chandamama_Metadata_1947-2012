"గుడ్డు దానంతట అదే కదులు తుందని ఇవాళ మధ్యాన్నం నీకు చూపిస్తాను. కాని, అల్లరి పనులు చెయ్యాలనీ, సరదా కోసం గుడ్డు పగలగొట్టననీ నువు ప్రమాణం చెయ్యాలి. రేపటి నుంచి నువు పూర్తిగా బుద్ధిమంతుడివై పోవాలి. ఇందుకు ఒప్పుకుంటావా? " అన్నాడు సోమనాథ్.

"ప్రమాణం చేస్తాను. కాని ముందు నాకు గుడ్డులో ప్రాణం ఉన్నట్టు చూపించు," అన్నాడు హరినాథ్.

ఇంద్రజాలం తెలిసిన సోమనాథుడికి గుడ్డును కదిలేటట్టు చెయ్యటం కష్టమేమీ కాదు, అయన ఒక పనుపుపచ్చ చిలుక గుడ్డు సంపాదించి, దాని చివర చిన్న బెజ్జం పెట్టి, లోపలి పదార్థమంతా తీసేసి, గుడ్డులోపల శుభ్రంగా కడిగి ఎండ బెట్టాడు. తరవాత ఆ గుడ్డులోకి జాగ్రత్తగా ఒక పురుగును ఎక్కించి, బెజ్జం మైనంతో పూడ్చేసి, లోపలి పురుగుకు ఊపిరి ఆడటానికి సన్నని రంధ్రం మాత్రం ఉంచి, దాన్ని తెచ్చి హరినాథ్ కు చూపాడు.

పెత్తంద్రి పిలిచే సరికి హరినాథ్ వచ్చి ఒక కుర్చీ మీద కూర్చున్నాడు. పక్కనే ఉన్న బల్ల మీద సోమనాథ్ తాను తయారు చేసిన గుడ్డును వుంచాడు. ఒక్క నిమిషమైనా! గడపకుండానే గుడ్డు దొర్లసాగింది.

"చూశావా, హరినాథ్? గుడ్డు కదులు తున్నది! దానిలో ప్రాణం వున్నది," అన్నాడు సోమనాథ్.

హరినాథ్ తన కళ్ళతో చూసి దాన్ని కాదని ఎలా అనగలడు? తాను ఇక ఎన్నడూ గుడ్డుకు హాని చెయ్యాలని వాడు తన పెత్తంద్రి ఎదట దేవుడి మీద ఒట్టు పెట్టుకున్నాడు.

ఆ తరవాత హరినాథ్ పూర్తిగా మారి పోయాడు. వాడు క్రమంగా గ్రామాని కంతకూ ఆదర్శ బాలుడుగా తయా రయాడు. గ్రామస్థులు వాణ్ణి చూసి గర్వపడ్డారు.