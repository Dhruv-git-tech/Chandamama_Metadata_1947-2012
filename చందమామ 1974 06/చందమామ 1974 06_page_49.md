అర ఘడియలో దళాధిపతి తాను బంధించిన నలుగురినీ తెచ్చి రాజు ఎదట పెట్టాడు.

“ వీళ్ళు నలుగురినీ రేపు ఉరి తీయించు,” అన్నాడు రాజు.

కాని మర్చాడు ఉదయానికి రాజు గారి కోపం అంతా చప్పగా చల్లారి పోయింది. ఆయన నలుగురు ఖైదీలనూ తన వద్దకు రప్పించి, “ మిమ్మల్సి నలు గురినీ ఉరితీయించటం నాకు ఇష్టం లేదు. మీలో ఎవరైనా ఉరిశిక్ష పడటానికి ముందుకు వచ్చే టట్టుం టే మిగిలిన ముగ్గురినీ వదిలేస్తాను,” అన్నాడు.

విదూషకుడు చప్పన ముందుకు వచ్చి, “మహారాజా, వీళ్ళు ముగ్గురూ పెళ్ళాం, పిల్లలు గలవాళ్ళు. నేనంటే ఒంటరిగాణ్ణి. నన్ను ఉరితీయించి, వీళ్ళను వదిలేయ్యండి,” అన్నాడు.

రాజుగారు మిగిలిన ముగ్గురినీ వదిలేసి, విదూషకుడితో, “నువు ఎందుకని పెళ్లి చేసుకున్నావు కావు?” అన్నాడు.

“ మహారాజా, డబ్బు లేని నన్ను ఎవరు చేసుకుంటారు? అయితే నా దొక్క మనవి. నాకు కర్మ చెయ్యటానికి, ఏటా నాకు శ్రాద్ధం పెట్టటానికి ఒక కొడుకు పుట్టినదాకా శిక్ష వాయిదా వెయ్యండి,” అన్నాడు విదూషకుడు.

రాజు తనలో నవ్వుకుని, విదూషకుడికి తన ఖర్చుతో పెళ్ళి జరిపించాడు.

ఏడాది గిర్రున తిరిగే సరికి విదూషకుడికి ఒక కొడుకు కలిగాడు.

రాజుగారు విదూషకుడితో, “నీకిప్పుడు కొడుకు పుట్టాడు గదా, ఉరిశిక్ష అమలు చెయ్య మన్నావా?” అన్నాడు.

“ అది ఎలా కుదురుతుంది, మహారాజా? ఆ సౌడు వాళ్ళు ముగ్గురూ పెళ్ళాం, పిల్లలు గలవారని గదా వాళ్లను వదిలేయ్యటం జరిగింది? ఇప్పుడు నేనూ పెళ్ళాం, పిల్లలు గల వాణ్ణే!” అన్నాడు విదూషకుడు.

రాజు నవ్వి, “అయితే నిన్ను కమించానులే!” అన్నాడు.