బావిలో ఏ భూతమో చేరినట్టుంది,” అన్నది దుర్గమ్మ.

“అంతే కద. నా వెంట రా. నీకు కావలి సిన నీరంతా నేను తోడిస్తాను,” అన్నదిరెండో స్త్రీ. ఆమె అయినా అంత పెద్ద బలంగాలేదు. కాని దుర్గమ్మ ఆ మనిషి వెంట బావికి వెళ్ళింది.

“ఇదుగో, చూడు, చేదను బావిలోనే వదిలేసి రావలిసి వచ్చింది. నీకు మాత్రం వస్తుందా?” అంటూ దుర్గమ్మ చేద తాడు పట్టుకుని పైకి లాగసాగింది.

ఇంతలో రెండోస్త్రీ చంకన ఉన్నచంటి పీల్లవాడు దుర్గమ్మ చేతిలో ఉన్నతాడు అందుకుని, గబగబా చేదనుపైకి లాగేశాడు. దుర్గమ్మ తన నోటికి చెయ్యి అడ్డం పెట్టుకుని నిర్ఘాంతపోయింది. ఆమె నోటమాట రాలేదు. కాని పిల్లాడి తల్లి మాత్రం ఏమీ ఆశ్చర్య పడలేదు.

ఆ చంటివాడు బక్క రవ్వయినా అలవ కుండా చేద తరవాత చేద తోడి పోస్తుంటే ఇద్దరు స్త్రీలూ చక్కగా స్నానాలు చేసి, తమ బట్టలు ఉతుక్కుని, కడవల నిండా నీరు నింపుకున్నారు.

ఇద్దరూ తిరిగి వచ్చేటప్పుడు దారులు చీలే చోట దర్గమ్మ ఆ రెండో స్త్రీ యొక్క పూర్వోత్తరాలు తెలుసుకున్నది.

“ఈ దారినే పోతే మా ఇల్లు వస్తుంది. మా ఆయన పేరు అపరభీముడు,” అని చెప్పి రెండో స్త్రీ బిడ్డతో సహా వెళ్ళిపోయింది.

దుర్గమ్మ ఇంటికి వస్తూనే భర్తకు జరిగిన సంగతంతా చెప్పింది.

“ఈ ప్రాంతాల అపరభీముణ్ణని చెప్పు కుంటూ ఇంకొకడు తిరుగుతున్నాడా? ఉండు వాడిపని పట్టిస్తా!” అన్నాడు శరభయ్య.

“నీకు పుణ్యం ఉంటుంది. వాడి జోలికి పోకు. వాడు నిన్ను హతమారిస్తే నా పని