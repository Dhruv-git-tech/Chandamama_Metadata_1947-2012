మనదేశపు ఋషులు:
శుకదేవుడు

వేదాలను విభజించి, పంచమవేదంగా ప్రసిద్ధిగాంచిన మహాభారతాన్ని రచించిన వ్యాసమహర్షి కుమారుడు తపోధనుడైన శుకదేవుడు.

శుకుడు కొంతకాలం తండ్రి దగ్గర విద్యాభ్యాసం చేసి, ఆ తరవాత దేవగురువైన బృహస్పతి వద్ద శిష్యుడుగా చేరాడు. విద్యా భ్యాసం పూర్తయిన తరవాత, శుకుడుమళ్ళీ వ్యాసుడి వద్దకు వచ్చి, “నా విద్యాభ్యాసం పూర్తయింది. వేదవేదాంగాలను అధ్యయనం చేశాను. నిరంతరం ధ్యానంతో, సర్వసంగ పరిత్యాగిగా, నిర్వికారంగా కాలం గడుపు తున్నాను. అయినా నాకు అందులో సంతృప్తి కలగడం లేదు!” అన్నాడు.

“నువ్వు వివాహమాడి గృహస్థాశ్రమం స్వీకరించు నాయనా!” అన్నాడు వేద వ్యాసుడు.

“ప్రపంచంలో జన్మించి, వివాహం చేసు కుని, సంసార బంధాలు పెంచుకుని, నానా బాధలు అనుభవించి, ఆఖరికి మరణించే కోట్లాది జీవుల మామూలు జీవితం నాకు సంతృప్తి నివ్వదు!” అన్నాడు శుకదేవుడు.

ఆ మాటకు వెంటనే సమాధానం చెప్పక కొంతసేపు మౌనం వహించిన వ్యాసుడు, “నాయనా! నువ్వు ఒకసారి మిథిలకు వెళ్ళి జనక మహారాజును దర్శించి రా!” అని సలహా ఇచ్చాడు.

తండ్రి ఆనతి ప్రకారం, శుకుడు కాలి నడకనే మిథిలానగరానికి బయలుదేరాడు. పిలిచిన పలికే సేవకులమధ్య, సకల సౌభాగ్యాలతో, అంతులేని అధికారంతో తులతూగు తూన్న జనకమహారాజు దగ్గరికి తండ్రి తననెందుకు పంపాడా అని ఆలోచించ సాగాడు. కాని అతడు తీరా జనకుణ్ణి సందర్శించి, ఆయనతో సంభాషించి, అక్కడి పరిస్థితులను చూసిన తరవాత- జనకుడు మామూలు రాజు కాడనీ, రాజుగా తన బాధ్యతలు నిర్వహిస్తూనే, విరాగిలా తామ రాకుపై నీటిబొట్టులా జీవితాన్ని సాగిస్తూన్న కర్మయోగి అని గ్రహించాడు!

సార్థక్యమైన మానవజీవితం సాగించడానికి జనకుడి జీవితమే ఆదర్శం అన్న తృప్తితో శుకదేవుడు తండ్రి వద్దకు తిరిగి వచ్చాడు.