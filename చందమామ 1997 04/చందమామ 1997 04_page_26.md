తల్లి పోయింది. పద్మాకరుడికి భార్య అంటే ప్రాణం. ఆమె పోగానే ఆయనకు జీవితంమీద విరక్తి పుట్టింది. ఆయన తమ్ముణ్ణి పిలిచి, తన ఆస్తినీ, శ్రీముఖుణ్ణీ అప్పగించి, హిమాలయాలకు వెళ్ళిపోయాడు. ఆవిధంగా రత్నాకరుడు గొప్ప ఆస్తిపరుడయ్యాడు. హేమాంగి తెలివై నది కావడంపల్ల అతడు వ్యసనాలకు లోనై డబ్బు వృధాచేయడం సాగలేదు.

అయితే ఆ భార్యాభర్తలకు శ్రీముఖుడి గురించి బెంగగావుండేది. ఆస్తిఅంతా వాడిది. పెద్దయ్యాక ఆస్తిఅంతా వాడికి అప్పజెప్పవలసి వుంటుంది. మోసంచేస్తే ఊరి పెద్దలూరుకోరు. కానీ వాడి ఆస్తిని తమ స్వంతం చేసుకోవాలని వాళ్ళకు ఆశగా వున్నది! బాగా ఆలోచించగా వారికొక ఉపాయం తట్టింది. శ్రీముఖుణ్ణి మంచి మాటలతోపశపర్చుకుని ఎందుకూ పనికిరానివాడిగాతయారుచేయాలనుకున్నారు.

ఒకరోజునరత్నాకరుడు, శ్రీముఖుణ్ణిపిలిచి, “చదువుకోవడంపల్ల నాకు చెడు అలవాట్లు అబ్బాయి. నా వాటా ఆస్తినంతా పాడుచేసు కున్నాను. మీ నాన్న నాచేత చదువు మానిపించాక, నేను బాగుపడ్డాను. కాబట్టి నువ్వుకూడా చదువు మానెయి్యి,” అన్నాడు.

శ్రీముఖుడు చదువు మానేశాడు.

“ఈ ఊళ్ళో ఎందరో వుండగా, నిన్ను మీ నాన్న నాకే అప్పగించాడు. అంటే నా వల్ల మాత్రమే నీకుమంచి జరుగుతుందని ఆయన అభిప్రాయం. ఇక మీద నువ్వు నా మాట మాత్రమే వినాలి. ఎవరేమి చెప్పినా వినవద్దు,” అన్నాడు రత్నాకరుడు. అప్పటి నుంచీ శ్రీముఖుడు చిన్నాన్న మాటలు మాత్రమే వింటున్నాడు.

“సంపదలు శాశ్వతంకాదు. అందుకే మనిషి కష్టపడి బతకటంనేర్చుకోవాలి. ఈరోజునుంచి నువ్వు ఇంటి పనులన్నీచెయ్యి,” అన్నాడు రత్నాకరుడు.

ఆనాటి నుంచీ శ్రీముఖుడు, ఆ ఇంట్లోని పనివాళ్ళలో ఒకడైపోయాడు.

“నీ చేత పనులన్నీ చేయిస్తూ, మేమెవ్వరం కష్టపడడం లేదేమన్న ఆలోచన నీకు రావచ్చు. ఆలోచన మనిషికి మేలు చేయదు, అపకారం చేస్తుంది! మీఅమ్మపోగానే మీనాన్నలో ఆలోచన ఎక్కువయింది. అందువల్లనే ఇల్లువదిలి వెళ్ళిపోయాడు. ఆలోచనే లేకుంటే నీతోనేకలి సుండేవాడు. కాబట్టి నువ్వు ఆలోచనాభారాన్ని నాకు వదిలిపెట్టు. మేమంతా నీ యజమాను లమనుకో. మమ్మల్నిసేవించుకో. తప్పకనీకు మేలుజరుగుతుంది,” అన్నాడు రత్నాకరుడు.