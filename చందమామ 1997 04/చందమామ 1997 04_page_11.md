శేఖరులారా! నేనుపెట్టినగడువులోపల, మీలో
ఎవరు ఉత్తమ కావ్యరచన చేస్తారో, వారికి
నిండుకొలువులోకనకాభిషేకంచేయించి, ఒక
రోజు నా అర్ధ సింహాసనాన్నిచ్చి గౌరవిస్తాను,”
అన్నాడు.

కవులిద్దరూ, “మహాప్రసాదం, ప్రభు!”
అన్నారు వినయంగా.

ఆరోజు ఇంటికి వచ్చిన నరసింహశర్మ
ప్రసన్నంగా లేకపోవడం, భార్య శాంతసుందరి
గ్రహించింది. ఆయన పరధ్యానంగానే రాత్రి
భోజనం చేసేందుకు కూర్చున్నాడు. రాజీవ
కృష్ణ హేళనాపూర్వకమైన మాటలే, ఆయన
చెవుల్లో మార్మోగసాగాయి. శాంతసుందరి, భర్త
పక్కన కూర్చుని విసనకర్రతో విసురుతూ,
“మీరేదో వ్యాకులతతో వున్నట్టున్నారు. సభలో
రాజుగారు ఏమైనా అన్నారా?” అని అడిగింది.

ఆసమయంలో పక్కింటి నుంచి తిరిగి
వస్తున్న నరసింహశర్మకుమార్తె మాధవి, తల్లి
మాటలు విని ఫక్కుమని నవ్వి, “నాన్న
గారినిమందలించే దైర్యం మహారాజు కెక్కడి
దమ్మా? రాజుగారి సభలో నాన్నగారు చెప్పిందే
కవిత్వం, రాసిందే కావ్యం. కదు, నాన్నా?”
అన్నది గారాలుపోతూ.

ఆయన పైడిబొమ్మలా మెరిసిపోతున్న
తన కుమార్తెకేసి లాలనగా చూస్తూ, “నువ్వ
న్నది నిజమే, తల్లీ. ఈ రోజు రాజీవకృష్ణ అనే
కుర్రకవి నాతో కావ్యరచనకు పోటీపడ్డాడు,”
అంటూ, ఆరోజు జరిగినదంతా వివరించాడు.

రాజీవకృష్ణ ప్రసక్తి రాగానే మాధవి ముఖం
ప్రసన్నమైంది. తండ్రివెంట రాజసభకు వెళ్ళిన
సందర్భాల్లో, ఆమె ఒకటి రెండుసార్లు అతడి
ఆసుకవిత్వం విని పరవశించి పోయింది.
అతడి స్ఫురద్రూపం ఆమెను అమితంగా
ఆకర్షించింది. అయితే, తన తండ్రిలాంటి
మేధావితో, ఆయువకవి పోటీపడడం ఆమెకు
చిరుకోపం తెప్పించింది. ఇప్పుడు మాధవి
నిర్లక్ష్యంగానవ్వి, “మీతో ఆరాజీవకృష్ణ పోటీకి
దిగడం, కొండతో పాట్టేలు డీకొన్నట్టుంది,
నాన్నా!” అన్నది.

నరసింహశర్మ గంభీరంగా తలపంకిం
చాడు. ఆయన భోజనం ముగించి, తాటాకుల
బొత్తి, గంటంతీసుకుని కావ్యరచనకు శ్రీకారం
చుట్టాడు. ‘జీవనవలయం’ అనిపేరు పెట్టాడు.
మానవజీవితంలోని వివిధ దశల్ని ప్రకృతితో
పోల్చుతూ, ఆయన కావ్యరచన సాగింది.
ఉదయాన్ని బాల్యంగాను, మధ్యాహ్నాన్ని
యవ్వనంగాను, సాయంత్రాన్ని వృద్ధాప్యం
గాను ఆయన అద్భుతంగా చిత్రీకరించాడు.