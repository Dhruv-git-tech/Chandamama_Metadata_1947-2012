ఒళ్ళుమండి చీటీని రాజుకు చూపిస్తే, తన
పరిస్థితి ఏమవుతుందో అని వాడికి దిగులు
పుట్టింది. తను చేసినపని కొరివితో తల
గోక్కోవడంలాంటిదని వాడు చింతింప
సాగాడు. క్రమంగా వాడారాత్రి మతిస్థిమితం
తప్పి ఉన్మాదిలా ప్రవర్తించాడు.

ఆ రాత్రి కొండయ్య మొదటి జామున
కొట్టవలసిన గంట కొట్టనేలేదు. రెండోజామున
ఏకంగా మూడుగంటలు మోగించాడు.

మూడుసార్లు గంట మోగేసరికి, రాజు
దిగ్గున హంసతులికాతల్పం మీద లేచి
కూర్చున్నాడు. రోజు ఆయనకు రాత్రిమూడో
జామున నిద్రలేచే అలవాటున్నది. దాసీలు
వచ్చి తనను మేలుకొలపనందుకు ఆయన
ముందు ఆశ్చర్యపోయి, తర్వాత కోపంగా
చప్పట్లు చరిచాడు.

ఆ చప్పట్లు విని బిలబిలమంటూ అక్క
డికి వచ్చిన దాసీలను ఆయన గట్టిగా కసి
రాడు. తర్వాత కాలకృత్యాలు తీర్చుకుని
ఉపాహారంకోసం వస్తే, వంటగది చీకటి
మయంగా వున్నది. హతాశుడైన రాజు, ఇలా
ఎందుకు జరిగిందా అని ఆలోచిస్తూ కూర్చు
న్నాడు. ఐతే, ఎంతకూ నాలుగో గంట
మోగనే లేదు. అప్పుడాయన కాపలా భటుణ్ణి
పిలిచి ప్రశ్నిస్తే, మూడోజాము సగంలోనే
వున్నదని తెలిసింది. ధాంతో ఆగ్రహించిన
రాజు, కొండయ్యకోసం భటుల్ని పంపాడు.

రాజు నుంచి కబురందగానే, చీటీవిషయం
ఆయనకు తెలిసిపోయివుంటుందనీ, ఇక
తనకు ఏ ఉరిశిక్షో, ఉప్పు పాతరో తప్పదనీ
అనుకున్నాడు, కొండయ్య. వాడు అక్కణ్ణించి
పారిపోవాలని అటూ ఇటూ చూశాడు. కాని,

ఈటెలు పట్టిన ఇద్దరు భటులు వాడికేసి
గుడ్లురుముతూ చూస్తున్నారు. వాడు జారిపో
తున్న గుండెను చిక్కబట్టుకుని భటుల
వెంట బయల్దేరాడు.

కొండయ్యను చూసి రాజు మండిపడి,
“ఒరే, నువ్వేనా రాత్రివేళ జాముగంటలు
కొట్టేది?” అని ప్రశ్నించాడు.

కొండయ్యకు జవాబిచ్చేందుకు గొంతు,
పెగలక, అవునన్నట్లుతలవూపాడు వణుకుతూ

ఇది చూసి రాజుకు వాడిపై జాలీకలి
గింది. ఆయన ఈసారి కాస్త మృదువుగా,
“ఒరే, ఎన్నాళ్ళుగా ఈ ఉద్యోగం చేస్తున్నావు?”
అన్నాడు.

“మహారాజా! రెండో నెలగడవబోతున్నది,”
అని జవాబిచ్చాడు కొండయ్య తడబడుతున్న
గొంతుతో. రాజు, వాణ్ణి ఒకసారి పరీక్షగా