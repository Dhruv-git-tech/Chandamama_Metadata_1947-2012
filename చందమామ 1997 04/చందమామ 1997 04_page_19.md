“అలాగా! అయితే వేరొక సేనాధిపతిని నిర్ణయించక తప్పదు!” అన్నాడు సుశేముడు.

“అది తమరు మహారాజు అయ్యాక ఆలోచించవలసినవిషయం. అయినా, రాజ కుటుంబంలోనే ఇటువంటి కుట్రలు బయలు దేరితే రాజసింహాసనం ఎంతకాలం నిలు స్తుంది! యువరాజా, దయచేసి నా సలహా...” అని ఇంకేదో చెప్పబోయాడు సేనాధిపతి.

“నీ సలహా నాకవసరం లేదు. నీ దగ్గరే ఉంచుకో,” అంటూ సుశేముడు అక్కడి నుంచి ఆగ్రహంతో వెళ్ళిపోయాడు.

సుశేముడి దురాలోచనకు బాధపడిన సేనాధిపతి, ఆ తరవాత కర్తవ్య నిర్వహణకు పూనుకుని, తన ప్రత్యక్ష పర్యవేక్షణలోనే సైనికదళాలను సిద్ధం చేశాడు.

మరునాడు తెల్లవారక ముందే అశోకుడు సైనికదళాలతో తక్షశిలకు బయలుదేరాడు. అశోకుడి వెంట కొంతదూరం వచ్చిన సేనాధిపతి, “యువరాజా! మీ ప్రయత్నం జయప్రదం కావాలని కాంక్షిస్తున్నాను. దానిని మీరు సునాయాసంగా సాధించగలరన్న నమ్మకం నాకున్నది. మరొక ముఖ్యవిషయం; మీకు అంగరక్షకులుగా పన్నెండుమంది సైనిక యోధులను నియమించి ఉన్నాను. అయినా మీ రక్షణ విషయంలో మీరు జాగ్రత్తగా ఉండాలి. జయప్రదంగా తిరిగి వచ్చాక, మీకు మరికొన్ని విషయాలు చెబుతాను,” అని చెప్పి వీడ్కోలు పలికాడు.

ఆరోజు సాయంకాలం బాగాపాద్దుపోయాక అశోకుడి సేనలు తక్షశిల నగర పాలిమేఢను చేరాయి. అక్కడున్న ఒకకొండ పాదతలంలో సైనికులు గుడారాలు వేసుకుని శిబిరం

“యువరాజా! తమరు నా రాజభక్తినీ, నిజాయితీనీ పరీక్షించడానికి ఇలా మాట్లాడు తున్నారనుకుంటాను!” అన్నాడు సేనాధిపతి.

“అదేంకాదు. అశోకుడి గర్వం అణచాలి. అదే నా ఆశయం. నేను చెప్పింది అక్షరాలా నిజం. అణుమాత్రం సందేహం లేదు,” అన్నాడు సుశేముడు దృఢంగా.

“అలాగా! అయితే వినండి- మీ కోరిక నాకుదిగ్భాంతిని కలిగిస్తున్నది. రాజద్రోహానికీ, వెన్నుపోటుకూ నేనెన్నడూ పాల్పడను!” అన్నాడు సేనాధిపతి.

సుశేముడు ముఖం చిన్నబుచ్చుకుని, “అంటే, నా ఆజ్ఞను పాటించనంటున్నావు. అంతేనా?” అని గద్దించాడు.

“ముమ్మాటికీ పాటించను!” అన్నాడు సేనాధిపతి.