దానికి బందీలనుంచి ఎటువంటి సమా ధానమూ రాలేదు.

“సరే, మీబాధలగురించి రాజుకు చెప్పుకో లేదు. ఆసంగతి అలాఉంచుదాం. ఈ విషయంగా మీరు పరాయిదేశస్థులను సంప్రతించవలసిన అవసరం ఏముంది? మనరాజ్య వ్యవహారాలలో వారి జోక్యం ఎందుకు?” అని ప్రశ్నించాడు అశోకుడు.

ఆ ప్రశ్నకు కూడా బందీల నుంచి సమా ధానం రాలేదు.

“గ్రీకులూ, స్వార్థపరులైన కొందరు స్థానిక ప్రముఖులూ కలిసిపన్నినకుట్రఫలితమే ఈ తిరుగుబాటు అన్నది తేటతెల్లమైపోయింది. ఒకప్పుడు ఈ ప్రాంతం గ్రీకుల సామ్రాజ్యంలో భాగంగా ఉండేది. మౌర్యసామ్రాజ్య స్థాపకు తైన చంద్రగుప్తుడు గ్రీకులను ఈ ప్రాంతం నుంచి వెడలగొట్టాడు. ఆ అవమానాన్ని గ్రీకులు ఇంకా మరిచిపోలేదు. వారి చర్యలను అర్థం చేసుకోగలం. కాని వారితో చేతులు కలిపి అలజడినిసృష్టించిన మనరాజ్య పౌరుల మాటేమిటి? వారి ప్రవర్తనను ఎలా సమర్థించగలం? తమ దేశాన్ని పరాయివారికి అప్పగించడానికి వెనుకాడని పరమ నీచస్వభావం

వారిది. వాళ్ళు క్షమార్పులుకారు. తగినవిధంగా శిక్షించాలి!” అన్నాడు అశోకుడు గంభీరంగా.

వాళ్ళకు ఎలాంటి శిక్ష పడుతుందో అని ప్రజలు ఉత్కంఠతతో ఊపిరి బిగబట్టుకుని వినసాగారు. మౌనాన్ని ఛేదించుకుంటూ అశోకుడు, “మనరాజ్యంలో తిరుగుబాటును పురికొల్పిన విదేశీయులకు మరణశిక్ష విధిస్తు న్నాను. వారితో చేతులు కలిపిన రాజద్రోహు లైన స్థానికులకుకూడా మరణదండన విధిస్తు న్నాను!” అని ప్రకటించి వెనక్కు తిరిగాడు.

“క్షమించండి యువరాజా! క్షమించండి! తెలియక నేరంచేశాం. ఇకపై బుద్ధిగామసలు కుంటాం. ప్రాణభిక్ష పెట్టండి!” అని బందీలు ఏడ్వసాగారు.

అశోకుడు ఒకక్షణం ఆగి, వెనక్కుతిరిగి, “ద్రోహులను కరుణించి, క్షమించడం తగని కార్యం! ఈ శిక్ష మిగిలిన అందరికీ హెచ్చరిక కావాలి!” అని అధికారుల కేసి ఒకసారి చూసి, గుర్రాన్ని అధిరోహించి శిబిరానికి బయలుదేరాడు.

ఆమరుక్షణమే బందీల ఊచకోత ఆరంభ మయింది. అక్కడి వాతావరణం భయాన కంగా మారిపోయింది. — (ఇంకావుంది)