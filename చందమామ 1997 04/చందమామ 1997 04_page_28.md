నువ్వీఇంటియజమానివి. నీకిలా సేవకవృత్తిని స్వీకరించాల్సిన దౌర్భగ్యమెలా పట్టింది?” అని అడిగాడు కొడుకును.

“ఇది నా దౌర్భాగ్యం కాదు, అదృష్టం!”
అన్నాడు శ్రీముఖుడు వెంటనే.

“నీ చిన్నాన్న దుష్టుడు. నిన్ను మోసగించాడు,” అన్నాడు పద్మాకరుడు కసిగా.

శ్రీముఖుడు, తండ్రివంక కోపంగా చూసి, లోపలకు పరుగున వెళ్ళి రత్నాకరుడితో, “ఆ సాధువు నిన్నుదుష్టుడనీ, మోసగాడనీ అంటు న్నాడు. అది నేను భరించలేను. ఆయనకు సేవలు చెయ్యలేను,” అన్నాడు.

రత్నాకరుడు, శ్రీముఖుణ్ణె వెంటబెట్టు కుని పద్మాకరుడి వద్దకు వచ్చి, “తమరు నిజంగా సాధుపుంగవులని నమ్మాను. కానీ అందరిలాగే మీరూ నన్ను దుష్టుడనీ, మోస గాడనీ అనడం, నాకు మీపై అనుమానాన్ని కలిగిస్తున్నది. నా అన్నకొడుక్కు నేనంటే ప్రాణం. నామీద ఈగవాలనివ్వడని తమరు గ్రహించాలి,” అన్నాడు.

అందుకు పద్మాకరుడు కోపంగా, “నేను నిజంగా సాధుపుంగవుణ్ణే. నీ మోసాన్నిగ్రహించాను. నా మీద నీకున్న అనుమానాన్ని పోగొట్టడానికి గాను— శ్రీముఖుడికి నేనొక వరమివ్వదలిచాను,” అంటూ కుమారుడికేసి చూస్తూ, “ఇతరులకేహానీ కలక్కుండా, నీకేం కావాలో కోరుకో, నాయనా!” అన్నాడు.

శ్రీముఖుడు, రత్నాకరుడి వంక చూశాడు. రత్నాకరుడు కోరుకోమన్నట్టు సైగ చేశాడు.

“నేను చాలా అదృష్టవంతుణ్ణి. నా గురించి అన్నీ ఆలోచించే చిన్నాన్నవున్నాడు. అందువల్ల నాకే కోరికలూ లేవు,” అన్నాడు శ్రీముఖుడు.

రత్నాకరుడు గర్వంగా నవ్వి, “చూశారు కదా! నా అన్న కొడుక్కు తన గురించి ఆలోచించుకోవాలన్నధ్యాస కూడా లేదు,” అన్నాడు.

అప్పటికి పద్మాకరుడికి పరిస్థితి పూర్తిగా అర్హమయింది. తన తమ్ముడు, శ్రీముఖుణ్ణి ఎందుకూ పనికిరానివాడిగా చేశాడు. అలాంటి తన కొడుక్కు సాయపడడమెలా?

ఆయన ఏమి చేయడమా అని ఆలోచిస్తు న్నంతలో రత్నాకరుడు, “శ్రీముఖా! సాధుపుంగ వులంతగా అడుగుతున్నప్పుడు కాదనకూడదు. నీకే కోరికలు లేకపోతే, నీ చిన్నాన్నను సంతోషపెట్టే వరమేదైనా అడుగు, వారు తప్పక ఇస్తారు,” అన్నాడు.

శ్రీముఖుడు క్షణంకూడా తటపటాయించకుండా, “ఇక మీదట నా అదృష్టమంతా చిన్నాన్నది కావాలి. చిన్నాన్న అదృష్టమంతా