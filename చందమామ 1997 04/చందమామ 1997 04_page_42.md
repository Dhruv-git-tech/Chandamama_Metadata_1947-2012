సరదా ప్రశ్నలు

1. గుర్రానికి ఆరుకాళ్ళు ఎప్పుడు ఉంటాయి?

2. చిట్టెలుకా, ఏనుగూ ఒకే బరువు ఎప్పుడు కలిగి ఉంటాయి?

3. 9+9+9+1+1 కలిపి కూడితే 20 ఎప్పుడు వస్తుంది?

4. నేను నా స్నేహితుడి ఇంటికి వెళ్ళాను. అక్కడి నుంచి బయలుదేరబోతూండగా, స్నేహితుడి తమ్ముడు వచ్చి, "అడ్డుదారి గుండా వెళ్ళవద్దు. అక్కడొక పాము పడు కుని ఉంది. విష సర్పంలా కనిపిస్తున్నది," అన్నాడు. "దాన్ని నువ్వెలా దాటుకుని వచ్చావు?" అని అడిగాను నేను. "నేను వచ్చేప్పడది కళ్ళు మూసుకుని నిద్రపోతున్నది. ఇప్పుడది మేలుకుని ఉండొచ్చు," అన్నాడతడు.

నన్ను సరదాగా ఆటపట్టించడానికి అతడలా అంటున్నాడని గ్రహించి నేను అడ్డుదారి గుండానే మా ఇల్లు చేరాను. ఊహించినట్టే దారిలో పాము కనపించలేదు.

స్నేహితుడి తమ్ముడు అబద్ధం చెబుతున్నాడని ఇతడెలా గ్రహించాడో చెప్పగలరా?

5. ఏనుగుకు ఎప్పుడు ఎనిమిది కాళ్ళుం టాయి?

6. రెండు (హ్యాండ్స్) చేతులుండీ ఎన్నడూ ముఖం కడుక్కోనిది ఏది?

7. గొంతు ఉండీ మింగలేనిది ఏది?

8. యుద్ధంలో ఒక చేతిని కోల్పోయిన ఫ్రెంచి సైనికుడాకడు నెపోలియన్ బోనపార్ట్ దగ్గరికి వచ్చాడు. నెపోలియన్ అతని సాహసాన్ని మెచ్చుకుని అతనికి పతకం ఇచ్చి, "ఇది నువ్వు కోల్పోయిన చేయికోసం!" అన్నాడు. "మరి, నేను రెండవచేయిని కూడా కోల్పోయి ఉన్నట్టయితే తమరేం బహుమతి ఇచ్చే వారు?" అన్నాడు సైనికుడు.

"నిన్నోక ఉన్నత అధికారిగా నియమించి

ఉండే వాణ్ణి!" అన్నాడు నెపోలియన్.

మరుక్షణమే సైనికుడు ఒర నుంచి కత్తి లాగి రెండవ చేతిని తెగ నరుకున్నాడు.

ఈ ఉదంతం నిజమనుకుంటున్నారా? కాదు, అంటే ఎలా గ్రహించగలిగారు?