తలచిననాడు, ఆ శక్తులు ఆశించిన కార్యం సాధించలేవు. కాని, సర్వసాధారణమైన ఈ ధర్మసూత్రానికి విరుద్ధంగా, ఒకానొక సాధు పుంగవుడు స్వార్థం కాంక్షించి ఇచ్చినవరం ఫలించింది. భవిష్యత్తులో నీకుమార్గదర్శకంగా వుండేందుకు, ఆకథ చెబుతాను, శ్రమ తెలియ కుండా విను,” అంటూ ఇలా చెప్పసాగాడు:

> పద్మాకరుడు, రత్నాకరుడు అనేవాళ్ళు అన్నదమ్ములు. పద్మాకరుడు వ్యాపారంలో బాగా ఆర్జిస్తున్నాడు. తమ్ముణ్ణి కూడా తనతో కలవ మన్నాడు. కానీ రత్నాకరుడు అందుకు ఒప్పు కోక, “నాకు దూరప్రాంతాలకుపోయి బాగా చదువుకోవాలనివున్నది. ఆస్తిలో నా వాటానాకు పంచియివ్వు!”

అన్నాడు.

పద్మాకరుడు పెద్దల సమక్షంలో, తండ్రి తనకిచ్చి పోయిన ఆస్తిని రెండువాటాలుచేసి,

ఒక వాటాను తమ్ముడికిచ్చాడు. అది తీసుకుని రత్నాకరుడు ఎక్కడెక్కడి ప్రాంతాలూ తిరిగి విలాసాలకులొంగిపోతూ, వున్నదంతా పోగొట్టు కుని మళ్ళీతిరిగి తన ఊరొచ్చాడు. అన్నకు మాత్రం బందిపోటు దొంగలు తన ఆస్తినంతా దోచుకున్నారని అబద్ధం చెప్పాడు.

పద్మాకరుడు తమ్ముడి మాటలు నమ్మాడు. తన వద్దనే వుండమని చెప్పాడు. రత్నాకరుడం దుకు అంగీకరించక, “ఆత్మగౌరవమున్నవాడు తనకాళ్ళమీద తను నిలబడాలనుకుంటాడు. నీకు నా మీద నమ్మకముంటే కొంతడబ్బు అప్పగా ఇవ్వు. దాంతో వ్యాపారం చేసుకుని బాగుపడతాను,” అన్నాడు.

ఈ మాటలకు పద్మాకరుడు నవ్వి, “ఆత్మగౌరవమున్నవాడు వ్యాపారంచేయాలనుకుంటే పెట్టుబడికికూడా స్వయంకృషి మీదనే ఆధార పడాలి. నువ్వుసమర్థుడివి. నీసమర్థత బయట పడాలంటే, నీకు బాధ్యత తెలియాలి. బాధ్యత తెలియాలంటే పెళ్ళికావాలి. ఈఊళ్ళో ధనవర్ధనుడి కుమార్తె హేమాంగి నీకు అన్ని విధాలా తగిన భార్య. ఆమెను పెళ్ళిచేసుకో. ఆమె అరణపు నగలతో వ్యాపారం ప్రారంభించు. పెళ్ళయ్యాక భార్యాభర్తలకు స్వపర భేదముం డదు కాబట్టి, ఆమె డబ్బు వాడుకొనడం నీ ఆత్మగౌరవానికి అడ్డురాదు,” అని చెప్పాడు.

నెలతిరక్కుండానే రత్నాకరుడికి, హేమాం గితోపెళ్ళయింది. వ్యాపారంలో అంతగా రాణించకపోయినా అతడికిరోజులు బాగానే గడిచి పోతున్నాయి. క్రమంగా అతడికి ముగ్గురు పిల్లలు కలిగారు.

పద్మాకరుడికి మాత్రం శ్రీముఖుడొక్కడే కొడుకు. వాడికి పది సంవత్సరాలవయసులో