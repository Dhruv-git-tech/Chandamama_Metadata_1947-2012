ఇంటి ముందున్న కొయ్యగుంజకు కట్టేస్తు
న్నాను. అది మనిషినే కాదు, సింహాన్నయినా
సమీపానికి వస్తే పీకపట్టేస్తుంది,” అంటూ
ఇంట్లోకి వెళ్ళిపోయాడు.

ఆ తర్వాత నారాయణభట్టు నాలుగైదు
రాత్రులు కుక్కఅరుపులు భరించి, ఇక ఇది
పనికాదని కర్ర ఒకటి తీసుకుని, రాత్రిఅది
అరవడంమొదలుపెట్టగానే దాన్ని సమీపించి,
కర్రతో దానినడుంమీద గట్టిగా కొట్టాడు.

ఆ దెబ్బకు కుక్కమరింత పెద్దగా అరుస్తూ,
మెడతాడును తెంచుకుని పారిపోయేందుకు
గుంజుకుంటూ గంతులేయసాగింది. దాని
అరుపులకు మల్లుడు తలుపు తెరుచుకుని
బయటికి వస్తూనే, “ఆహాఁ, ఎన్నాళ్ళకు నా
కాపలాకుక్క దొంగను పట్టిచ్చింది!” అంటూ
నారాయణభట్టుకేసి ఉరకబోయాడు.

“ఆగు! ఆగు! నేను దొంగను కాదు, నారా
యణభట్టు! నీ కుక్కకు ఎవర్ని చూసి మొర
గాలో, ఎప్పుడు మొరగాలో నేర్పేందుకు, ఇప్పుడే
నడుంమీద కర్రతో కొట్టాను,” అన్నాడు భట్టు.

అది వింటూనే మల్లుడు ఉగ్రుడైపోతూ,
“నా పెంపుడు కుక్కను కర్రతో కొట్టడమా?
నేను సహించేది లేదు!” అన్నాడు.

“నేను నీ కుక్క అరుపులకు నిద్రపట్టక
చాలాకాలం సహించాను. ఇప్పుడు నువ్వు
సహించక ఏంచేయగలవు?” అన్నాడు నారా
యణభట్టు.

“మరొకసారి నాకుక్క నడుంమీద కొట్టావో,
నీ నడుం విరగ్గొడతాను,” అన్నాడు మల్లుడు
పళ్ళు కొరుకుతూ.

“అలా అయితే, దాని తల మీద కొడతాను.
చూస్తూ ఊరుకో!” అన్నాడు నారాయణభట్టు.

ఆ మాటకు మల్లుడు పట్టరాని ఆగ్రహం
కొద్దీ కాళ్ళతో నేలను గట్టిగా తాటిస్తూ, “దాని
తలమీద కొట్టావో, నీతల బద్దలు కొడతాను.
కాళ్ళమీద కొట్టావో, నీ కాళ్ళు విరగ్గొడతాను!
తెలిసిందా?” అన్నాడు.

“ఆఁ, బాగాతెలిసేట్టుచెప్పావు! ఇక నుంచి
రాత్రివేళ నీకుక్క నాకు నిద్రాభంగం కలిగిం
చిందో, వెంటనే వచ్చి దాని జల్లితోక నజ్జు
నజ్జయ్యేలా కొడుతూంటాను!” అంటూ నారా
యణభట్టు అక్కణ్ణించి కదిలాడు.

మల్లుడికి నారాయణభట్టు చమత్కారం
అర్థమై, పెద్దగా నవ్వుకుని, తనకుక్కకు
రాత్రివేళ ఉటినే మొరక్కుండా తగిన శిక్షణ
ఇవ్వాలనుకున్నాడు.