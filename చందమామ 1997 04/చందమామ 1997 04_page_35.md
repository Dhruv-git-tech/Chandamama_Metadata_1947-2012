విశాలమైన సభా మంటపానికి ఉత్తరంగా - 33 మీటర్ల ఎత్తయిన రాతి రథంలో గంభీరంగా కూర్చున్న భంగిమలో వళ్ళువర్ విగ్రహం చెక్కబడి ఉన్నది. రథాన్ని లాగుతున్నట్టు రెండు రాతి ఏనుగులు ఉన్నాయి. 4000 మంది కూర్చోవడానికి వీలు కల్పించే వళ్ళువర్ కోట్టం ఆడిటోరియం (సభామంటపం) ఆసియాఖండంలోనే పెద్దది అని చెబుతారు.

అణ్ణాసాలై (మౌంట్‌రోడ్) పేటర్స్‌రోడ్ కలిసేచోట ఉన్న నగరంలోని మరాక ముఖ్యమైన ప్రార్థనా స్థలం- భౌసండ్ టైట్స్ మాస్క్. ఇక్కడ వెయ్యి నూనెదీపాలు వెలిగించడం వల్ల దీనికి వెయ్యిదీపాల మసీదు అనే పేరు వచ్చింది.

దక్షిణభారత హాలీవుడ్‌గా ప్రసిద్ధిగాంచిన కోడంబాకం చిత్ర పరిశ్రమకు కేంద్రంగా ఉంటున్నది.

పలుదక్షిణ భారతీయ భాష లలో ఇక్కడ చిత్ర నిర్మాణం జరుగుతున్నది.

తిరుక్కురళ్ రచయిత తిరువళ్ళువర్

పెరంబూరు పారిశ్రామిక కేంద్రంగా అభివృద్ధి చెందు తున్నది. మనదేశంలో రైలు పెట్టెల తయారీకి ప్రసిద్ధి గాంచిన ఇంటెగ్రల్ కోచ్ ఫ్యాక్టరీ పెరంబూరులోనే ఉన్నది. ఇక్కడున్న రైల్వే ఆస్పత్రి గుండె శస్త్ర చికిత్సకు పేరు గాంచింది. పెరంబూరు సమీపంలో కాశీవిశ్వనాథ ఆలయం ఉన్నది. యేటా చెన్నయ్ నుంచి తిరుపతి వేంకటేశ్వర స్వామికి సమర్పించడానికి ఊరేగింపుగా గొడుగులు తీసుకుని వెళతారు. అలా వెళ్ళేప్పడు ఆ గొడుగులు ఇక్కడి కాశీ విశ్వనాథ ఆలయంలో ఒకరాత్రి ఆగి వెళ్ళడం సంప్రదాయంగా ఉంటున్నది.

ఈ ఆలయానికి సమీపంలో టాకర్స్ సత్రం ఉన్నది. 1760వ సం॥ ప్రాంతంలో 'టాకర్స్' అనే గుజరాతీ కుటుంబం ఒకటి చెన్నయ్‌కి వచ్చి స్థిరపడింది. నగల వ్యాపారంలో వాళ్ళు ప్రసిద్ధిగాంచారు. ఆ వ్యాపారంలో వచ్చిన లాభాలతోనే 1804వ సం॥ ప్రాంతంలో ఇద్దరు మహిళల ప్రోత్సాహంతో ఈ ఆలయ నిర్మాణం జరిగింది.

వళ్ళువర్ కోట్టం