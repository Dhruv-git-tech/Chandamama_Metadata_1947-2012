అత్యాశ

అచ్చన్న అనే అతడికి నాలుగెకరాల పాలం వున్నది. సక్రమంగా, సకాలంలోవానలు పడు తూండడంవల్ల, చాలా ఏళ్ళుగా పంటలు బాగా పండుతున్నాయి. అయినా అచ్చన్నకు సంతృప్తిలేదు. తను గొప్ప భాగ్యవంతుడు కావాలని అతడి కోరిక.

ఒకసారి అతడి ఊరికిజ్ఞానయోగి వచ్చాడు. ఊరి వాళ్ళందరికీ మంచిచెడ్డలు బోధించాడు. అచ్చన్న ఆయనను కలుసుకుని మనుషుల్లో బీదా, గొప్పా తేడాలెందుకొచ్చాయని అడిగాడు.

“వారి వారి కర్మలనుబట్టీ, శక్తి సామర్థ్యాలనుబట్టీ, పరిస్థితులనుబట్టీ కొందరు గొప్పవారవుతారు. కొందరు పేదవారవుతారు,” అన్నాడు జ్ఞానయోగి.

అచ్చన్న ఆయనను తను గొప్పవాడయ్యే ఉపాయం చెప్పమని కోరాడు.

యోగి అతణ్ణి వ్యాపారం చేయమన్నాడు. అచ్చన్న తనవల్ల కాదన్నాడు. ఏ కళల్లోనన్నా

ప్రావీణ్యం సంపాదించమన్నాడు. అచ్చన్న తనకు చేతకాదన్నాడు. గొప్పవాడిని ఆశ్రయించమంటే, అచ్చన్న అది తనకు కానిపని అన్నాడు.

“నీకు భుక్తికి లోటులేదు. సుఖంగా వున్నావు. ఇంతకుమించి గొప్పవాడివి కావాలనుకోవడం అత్యాశ అనిపించుకుంటుంది, అది అంత మంచిది కాదు,” అని జ్ఞానయోగి, అచ్చన్నకు హితబోధ చేశాడు.

“ప్రతివాడికీ గొప్పవాడవ్వాలని వుంటుంది. అది అత్యాశ కాదు. అదృష్టం కలిసిరావాలి, అంతే!” అన్నాడు అచ్చన్న, యోగి మాటలు లెక్కచేయకుండా.

“సమర్థత, స్వయంకృషి లేకుండా వచ్చిన అదృష్టం నిలబడదు. కేవలం అదృష్టంతో గొప్పవాడివి కావాలనుకోవడం అత్యాశే అవుతుంది. ఈ విషయం నమ్మకపోతే నీకు,