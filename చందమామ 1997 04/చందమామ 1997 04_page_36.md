తగినభార్య

కొండాపురం అనే పల్లెలో వుండే కొండయ్య
అనే యువకుడు, ఒక రైతు కొడుకు. వాడు
పాలంపనుల్లో తండ్రికి చేదోడుగా వుండక,
ఆదేశపు రాజకుమార్తెను పెళ్ళాడి, రాజుకావా
లని పగటికలలు కంటూండేవాడు. చూసి,
చూసి వాడి తండ్రి ఒక రోజున వాణ్ణి ఇంటి
నుంచి వెళ్ళగొట్టేశాడు.

కొండయ్యకు ఇది శుభసూచకంగా కని
పించింది. వాడు తిన్నగా రాజధానీ నగరం
చేరి, మేనమామ సింగన్న ఇంటికి వెళ్ళాడు.
ఈ సింగన్న ఒకప్పుడు రాజుగారి సైన్యంలో
పనిచేసి ధైర్యసాహసాలకు రాజు చేత బహు
మతులు పొందినవాడు. ఇప్పుడు సింగన్న
కూతురు మల్లిక, రాజకుమారి ద్రియంవదకు
ప్రధాన చెలికత్తెగా వుంటున్నది.

కంటికి నదురుగా వున్న కొండయ్యను
చూసి సింగన్న చాలాసంతోషించాడు. ఇలాం
టివాడికి రాజుగారి కొలువులో ఉద్యోగం

ఇప్పించడం చాలా తేలిక. ఆ తర్వాత, తన
కూతురుమల్లికనిచ్చి పెళ్ళిచేసి తన ఇంటనే
వుంచుకోవచ్చు!

సింగన్న ఇలా ఆలోచించి, మర్నాడు
కొండయ్యకు సంగతి చెప్పాడు. వాడు
రాజుగారి కొలువులో ఉద్యోగం అంటే
సంతోషపడ్డాడు కానీ, మల్లికతో పెళ్ళి అంటే
ఏమాత్రం ఇష్టంలేదు. అయితే, వాడాసంగతి
బయటపెట్టకుండా, ముందుకోటలో పాగా
కోసం, సరేనన్నట్టు తల ఊపాడు.

మొదట సింగన్న, కొండయ్యకు సైనికుడి
ఉద్యోగం ఇప్పించాలని చూశాడు. అందుకు
వాడు ఒప్పుకోలేదు. డాలూ కత్తి పట్టి, నగరం
వదిలి ఎక్కడెక్కడో కొండల్లో, అడవుల్లో
తిరగడం తనకు ఇష్టంలేదన్నాడు. సరే,
నగరంలోనే రాత్రివేళ గస్తీ తిరిగే భటుడి
ఉద్యోగం వేయిస్తానన్నాడు సింగన్న. దానికి
వాడు ఒప్పుకోక, ఏ ఈటో పట్టుకుని చీకట్లో