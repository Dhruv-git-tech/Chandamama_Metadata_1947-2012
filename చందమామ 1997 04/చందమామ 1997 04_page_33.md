ఈ సొసైటీ ప్రాంగ ణంలో ఉన్న గ్రంథాల యం ప్రపంచ ప్రసిద్ధి గాంచింది. తూర్పుదేశాల నాగరికతా సంస్కృతులకు సంబంధించిన దాదాపు 1,65,000 గ్రంథాలూ, 20,000 తాళపత్ర గ్రంథాలూ ఈ గ్రంథాల యంలో ఉన్నాయి.

ఈ సొసైటీ ఉద్యానంలో అన్ని మతాలకు సంబంధించిన ఆలయాలూ ఉన్నాయి. ఇక్కడే 200 సంవత్సరాల నాటి దిగా భావించ బడే బ్రహ్మాండమైన మర్రి వృక్షం ఉన్నది. ఈ వృక్షం నీడలో 3000 మంది నిల బడవచ్చు.

కళాక్షేత్ర ఆడిటోరియం

థియోసాఫికల్ సొసైటీ సమీపంలోనే మన సంప్రదాయ సంగీతానికీ, నాట్యానికీ ప్రపంచ ప్రసిద్ధి గాంచిన కళాక్షేత్ర సంస్థ ఉన్నది. సుప్రసిద్ధ థియోసోఫిస్ట్ రుక్మిణీదేవి అరుండేల్ దీనిని 1936వ సం॥లో స్థాపించారు.

తమిళనాడుకు చెందిన సంప్రదాయ నాట్యమైన భరతనాట్యాన్ని 1930వ సం॥కి పూర్వం దేవాల యాలలో దేవదాసీలు మాత్రమే ప్రదర్శించేవారు. గౌరవమైన కుటుంబాలకు చెందిన యువతులెవరూ ఈనాట్యాన్ని నేర్చుకోడానికి ఆసక్తి చూపే వారు కారు. కళాక్షేత్ర సంస్థ ఏర్పడిన తరవాత ఆ ధోరణిలో మార్పు వచ్చింది. చదువుకున్న కుటుంబాలకు చెందిన యువతులు కూడా భరతనాట్యం నేర్చు కోవడం ప్రారంభించారు. భరతనాట్యానికి గౌరవం తీసుకురావడంలో కళాక్షేత్ర విజయం సాధించింది. దీని కారణంగా ఇవాళ చెన్నయ్ నగరం భరతనాట్యానికి కేంద్రంగా వెలుగొందుతున్నది.

కళాక్షేత్రకు మరికొంత దూరంలో గిండి నేషనల్ పార్క్ ఉన్నది. నల్లజింకలు ఇక్కడి ప్రత్యేక ఆకర్షణ. రాజ్ భవన్, ఇండియన్ ఇన్స్టిట్యూట్ ఆఫ్ టెక్నాలజీ (ఐ.ఐ.టి) గిండి ఇంజనీరింగ్ కాలేజ్ (మనదేశంలోని అతి ప్రాచీనమైన ఇంజనీరింగ్ విద్యాసంస్థ) ఇక్కడ ఉన్నాయి. గిండీ నేషనల్ పార్క్ పక్కనే మద్రాసు స్ప్రెక్ పార్క్ ఉన్నది. మనదేశంలో స్థిరపడిన అమెరికా దేశస్థుడైన రోములస్ విటాకర్ దీనిని స్థాపించాడు. సాధారణంగా మనదేశంలో కనిపించే పాములన్నిటినీ ఇక్కడ చూడవచ్చు.

స్థలపురాణాలు గల దేవాలయాలు చెన్నవట్టణంలో చాలా ఉన్నాయి. వాటిలో ముఖ్యమైనది మైలాపూర్‌లోని కపాలీశ్వర ఆలయం; ట్రిప్లికేన్‌లోని పార్థసారథి ఆలయం.

కైలాసంలో శివపార్వతులు ఏదో మాట్లాడుకుంటూండగా పార్వతి పరధ్యానంగా కనిపించింది. దాంతో ఆగ్రహం చెందిన పరమశివుడు ఆమెను నెమలివి కమ్మని శపించాడు. మళ్ళీ మామూలు రూపంలో పరమశివుడు తనను స్వీకరించేంతవరకు పార్వతి నెమలిరూపంలో తపస్సు చేసింది.