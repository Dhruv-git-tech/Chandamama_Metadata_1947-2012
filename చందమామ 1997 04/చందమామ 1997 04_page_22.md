కోవడానికి గానీ వారికి తగిన శిక్షణలేదు.
వాళ్ళు అశోకుడి సేనలతో నగరంలో అక్కడ
క్కడ పోరాడారు. కాని ఆ సేనల ధాటికి
తట్టుకోలేక కొందరు పారిపోయారు. మరి
కొందరు ప్రాణాలు కోల్పోయారు.

తెల్లవారేసరికి తిరుగుబాటుదారుల ప్రయత్నాలన్నీ విఫలమై నగరం మళ్ళీ అశోకుడి సేనల హస్తగతమయింది. బందీలుగా దొరి కినతిరుగుబాటుదారుల నాయకులనూ, వాళ్ళ మిత్రులనూ పెడరెక్కలు విరిచికట్టి నగర మధ్యానికి నడిపించారు. నగరమధ్యంలో ఎత్తుగా, సమతలంగా బ్రహ్మాండమైన రచ్చ బండ ఒకటి ఉన్నది. శైదీలందరినీ దాని మీదికి నడిపించారు. నగర ప్రజల నందరినీ అక్కడికి చేరమని చాటింపు వేయడంతో తక్షశిల ప్రజలందరూ ఏం జరుగనున్నదో అన్న ఉత్కంఠతతో రచ్చబండ చుట్టూ గుమిగూడారు.

కొంతసేపటికి యువరాజు అశోకుడు అక్కడికి గుర్రంమీదవచ్చి, రచ్చబండమీదికి చేరాడు. తలలువంచుకుని మౌనంగా నిలబడిన తిరుగుబాటుదారులనుచూసి అశోకుడు, “మీ కేవైనా బాధలు ఉన్నట్టయితే అధికారు లకు చెప్పుకోవాలి. అంతేగాని అధికారానికి ఎదురుతిరిగి మగధ అధికారులను చంపి వారి ఆస్తులను దోచుకోవాలనే దుర్భుద్ధి మీకెలా కలిగింది?” అని అడిగాడు.

కొంతసేపు మౌనం తరవాత బందీలలో ఒకడు, “మా బాధలను ఇక్కడున్న రాజప్రతి నిధికి చెప్పుకున్నాం. కాని ఆయన వాటిని లెక్కచేయలేదు, ప్రభూ!” అన్నాడు.

“రాజప్రతినిధి అశ్రద్ధ చేశాడనే అనుకుందాం. మీరాసంగతిని రాజధానికి వచ్చి మహారాజుకు గాని, ప్రధానమంత్రికి గాని చెప్పుకోవచ్చు కదా? మరి ఎందుకు అలా చేయలేదు?” అని అడిగాడు అశోకుడు.