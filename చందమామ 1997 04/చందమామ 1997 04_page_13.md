మహారాజు మందహాసం చేసి, “రాజీవ కృష్ణకు, తనకవితాపాటవం ఏపాటిదోతెలుసు. అయినా నరసింహశర్మలాంటి ఉద్దండుడితో పోటీపడ్డాడు. ఎందుకని? నరసింహశర్మలోని కవితా సరస్వతిని మేల్కొల్పాలని! ఎప్పుడైతే ఆస్థానంలోతనకు పోటీ ఏర్పడిందో, అప్పుడు నరసింహశర్మలోని కవితాసముద్రంకెరటాలై పొంగి మనలనురసవాహినిలో ముంచెత్తింది,” అన్నాడు.

ఆ వెంటనే నరసింహశర్మ, రాజీవకృష్ణను సమీపించి, “రాజీవకృష్ణా, నిన్ను అపార్థంచేసు కున్నందుకు విచారిస్తున్నాను,” అన్నాడు.

“మీచేత ఉత్తమకావ్యం రాయింపచేయాలనే సదాశయంతో, సభలో మిమ్మల్ని పరు షంగా మాట్లాడాను. ఇప్పుడు సభాముఖంగా క్షమాపణ చెప్పుకుంటున్నాను,” అన్నాడు రాజీవకృష్ణ వినయంగా.

తర్వాత నరసింహశర్మకు అత్యంత వైభవంగా కనకాభిషేకం జరిగింది. మహారాజు ఆయనకు తన అర్ధసింహాసనాన్నిచ్చి గౌరవించాడు.

రాజీవకృష్ణ మాధవిల ఓరచూపులు, దోర నవ్వులు పసిగట్టిన మహారాజు, “నరసింహ

శర్మా, ఈ శుభసమయంలో మరొక శుభ కార్యానికి నిర్ణయం తీసుకుంటే బావుంటుందని, నా అభిప్రాయం,” అన్నాడు.

“అదేమిటో శెలవివ్వండి,” అన్నాడు నరసింహశర్మ.

“రాజీవకృష్ణను మీ అల్లుణ్ణీ చేసుకుంటే, మీకుకవితారచనలో చేదోడువాదోడుగా వుంటూ కావలసినంత ప్రేరణ అందిస్తాడు. కదా!” అన్నాడు మహారాజు గుంభనంగా నవ్వుతూ.

“రాజీవకృష్ణను వివాహమాడడం నీకు ఇష్టమేనా, తల్లీ?” అని అడిగాడు కుమార్తెను నరసింహశర్మ.

“అంతా మీఇష్టం, నాన్నా!” అన్నదిమాధవి ముసిముసిగా నవ్వి.

అప్పుడు నరసింహశర్మ, రాజీవకృష్ణ కేసి చూస్తూ “ఏమయ్యా, మరి నీమాటేమిటి?” అని ప్రశ్నించాడు.

“తల్లి దండ్రులులేనిఅనాధను. ఒక సాధారణ కవినికోరి ఇంతటి భాగ్యం వరిస్తుంటే, కాదంటానా!” అన్నాడు రాజీవకృష్ణ హర్షాతిరే కంతో.

కాబోయే వధూవరులను కవిపండితుల సభ కరతాళధ్వనులతో అభినందించింది.