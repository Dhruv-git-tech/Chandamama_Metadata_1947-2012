చందమామ కబుర్లు

### వృషభ సంవత్సరం

చైనా దేశస్థులు తమ పురాణాలలో చోటుచేసుకున్న జంతువుల పేర్లను సంవత్సరాలకు పెట్టుకున్నారు. ప్రతి సంవత్సరానికి ఒకొక్కక్క జంతువు పేరు పెట్టాలంటే సాధ్యంకాదు కాబట్టి పన్నెండు సంవత్సరాలకు పన్నెండు జంతువుల పేర్లు పెట్టారు. ఒకసారి పన్నెండు సంవత్సరాలు పూర్తయిన తరవాత అవే పునరావృతమవుతాయి. ఆవిధంగా ఫిబ్రవరి 8వ తేదీ ఆరంభమయిన ఈ సంవత్సరం పేరు వృషభం. ఈ నూతన సంవత్సరారంభంలో బంధుమిత్రులను కలుసుకోవడం, కొత్తబట్టలు కొనడం, సంప్రదాయ విందులు, వినోదాలు, జనంరద్దు, ట్రాఫిక్జామ్ అన్నీ యధాప్రకారం జరిగాయి. వచ్చేజూలైలో బ్రిటన్ చైనాకు అప్పగించనున్న హాంకాంగ్‌లో – చీనా సంగీత నాటకాల లోని పాత్రల ఊరేగింపు జరిపారు. ఆ ఊరేగింపులో ఎద్దు ఆకారంలో తయారు చేసిన బ్రహ్మాండమైనబెలూన్ ఒకదానిని తీసుకువెళ్ళారు!

### పాడవైన చాక్లెట్

స్వీడన్ దేశంలోని జపాను హోటల్ ఒకటి ఫిబ్రవరి 17వ తేదీ 182 మీ॥ పాడవైన చాక్లెట్ తయారు చేసింది. అది గిన్నిస్ బుక్ ఆఫ్ రికార్డ్స్‌లో నమోదుకానున్న సమయంలో స్విట్జర్లాండులో అంతకన్నా పాడవైన చాక్లెట్‌ను తయారుచేశారు. ఆ చాక్లెట్ పాడవు 221 మీ॥ (725 అడుగులు). వెడల్పు 3 సెం.మీ. వరుసగా ఉంచిన బల్లల మీద దానిని పరిచారు. గిన్నీస్ సంస్థ అధికారులు వచ్చి చూసిన తరవాత దానిని చిన్న ముక్కలుగా కోసి 500 మంది చాక్లెట్ ట్రియులకు పంచారు!

### చారల గాడిదలు

'శైగాన్స్' గురించి మీరు విన్నారా? పులులు, సింహాలు కలిసిన సంకరజాతి 'పులి - సింహాలు' అవి. ఇప్పుడు గాడిదనూ - జీబ్రానూ కలిపి మరొక సంకరజాతి జంతువును విజయవం తంగా సృష్టించారు. లండన్‌లోని లియోమిన్‌స్టర్ జూలోని రెండు చారల గాడిదలు చూపరులను ఆకర్షిస్తున్నవి, సుసీ పాలార్డ్ శిక్షణ నిస్తున్న ఈ గాడిదల కాళ్ళపై మాత్రమే చారలు కనిపి స్తున్నాయి!