ఉత్తమకావ్యం

చిత్రదుర్గం అనే రాజ్యాన్ని, కనకసేనుడనే రాజు పాలించేవాడు. కనకసేనుడు స్వయంగా కవి, పండితుడు కనుక, ఆయన ఆస్థానంలో కవులకు, పండితులకు మంచి ఆదరణ వుండేది.

చిత్రదుర్గం ఆస్థానపండితుడైన నరసింహ శర్మఉద్దండ పండితుడు. ఎన్నో కావ్యాలను రచించి మహారాజుకు అత్యంత ఆదరణ పాత్రుడయ్యాడు.

ఇలా ఉండగా, ఒకరోజు కవిపండితులు సభలో కొలువుతీరివున్న సమయంలో మహారాజు నరసింహశర్మవైపు చూసి, “మహాకవీ! గత ఆరు మాసాలుగా మీరు నూతన కావ్య రచనకు పూనుకున్నట్టులేదు. కారణం తెలుసు కోవచ్చునా?” అన్నాడు.

నరసింహశర్మ కాసేపు మౌనంగా వుండి, “ఏముంది, ప్రభూ! ఒకచెంప వృద్ధాప్యం మీద పడుతున్నది. దానికితోడు రాయాలన్న ఇచ్చ

రోజురోజుకూ నశించిపోతున్నది,” అన్నాడు క్లుప్తంగా.

కనకసేనుడు కొద్దిసేవు ఆలోచనా ముద్రలో వుండి, “మీ నూతనకావ్య పఠనం వినకపోతే, నాకు లోకమే శూన్యంగా, నిస్సా రంగా తోస్తుంది, నరసింహశర్మా! నెలరోజుల్లో ఉగాది పండుగ వస్తున్నది గదా. ఆరోజుకు మీరు ఒక మహత్తర శావ్యం రచించి, దాన్ని సభలో గానం చేసి సభను మీ కవితారసమాధు రిలో ఓలలాడించాలి. ఇది నా అభిలాష!” అన్నాడు.

నరసింహశర్మ ఒక నిట్టూర్పు విడిచి రాజుతో, “ప్రభూ, కోయిల వసంతమాసం లోనే కూస్తుంది. నెమలి వర్ష ఋతువులోనే మేఘాలను చూసి నృత్యం చేస్తుంది. కమలం పగటివేళ సూర్యకాంతి ప్రసరించినప్పుడే వికసిస్తుంది. కలువపువ్వు రాత్రివేళ సుధా కరుడి శీతల కిరణాల స్పర్శకే విచ్చుకుం