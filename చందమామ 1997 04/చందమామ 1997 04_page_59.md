అన్యాయపుసామ్ము. కాబట్టి, ఎవడైనా ఇంకో కడు కోటి వరహాలు కోరివుంటే - చోరదేవుడు నీ డబ్బునే మాయంచేసి వుంటాడు. నువ్వు పదివేలో, ఇరవై వేలో కోరివుంటే చోరదేవుడి దృష్టిలోపడి వుండేవాడివికాదు. లేక ఎవరైనా కోటివరహాలు కోరకపోయినా, ఆ డబ్బునీకు దక్కేది. అయినా, అత్యాశాపరులు పెరిగి పోయిన ఈ రోజుల్లో, కోటివరహాలు కోరే వాడొక్కడైనా, చోరదేవుడికి తటస్థపడుతూనే వుంటాడు. కాబట్టి ఆ కోటి వరహాలూ అలా భోషాఠాలు మారుతూనేవుంటాయి!” అన్నాడు జ్ఞానయోగి నవ్వుతూ.

ఈ మాటలు వింటూనే, “అయ్యో! నేనూ కోటి వరహాలే కోరాను. ఈ పాటికే నా డబ్బు మాయమయిందో ఏమో!” అంటూ అప్పన్న అక్కడి నుంచి తన ఇంటికి హడావుడిగా పరిగెత్తాడు.

“ఈ పాటిక్కాకపోయినా, ఇంకో వారంలో ఆడబ్బు గతీ అంతేకావచ్చు!” అంటూ జ్ఞానయోగి అక్కడినుంచి వేరొక ఊరికి ప్రయాణమయ్యాడు.

అచ్చన్న ఏం జరిగిందో చూద్దామని అప్పన్న ఇంటికి వెళ్ళేసరికి, అతడు భాళీగా వున్న దయ్యమంత పాతకాలపు భోషాణం ముందు రెండు చేతులతో తల పట్టుకుని నిలబడివున్నాడు.

సంగతి గ్రహించిన అచ్చన్న, అప్పన్న పీపు తడుతూ, “దిగులు పడకు, అప్పన్నా! మనిద్దర్నీ అదృష్టం పట్టినట్టే పట్టి వదిలి పోయింది. అత్యాశ కూడదని జ్ఞానయోగి ముందే నాకు హితవు చెప్పాడు,” అన్నాడు ఉస్సురుమంటూ.

“నువ్వడిగిన కట్నం ఇచ్చి, నీ కొడుకును అల్లుణ్ణి చేసుకుందామని ఆశపడ్డాను. నా ఆశ దురాశ అయింది!” అంటూ అప్పన్న కూలబడ్డాడు.

అచ్చన్న అతణ్ణి చేతులు పట్టుకుని లేవనెత్తి, “మనిద్దరం అత్యాశకు పోయి నష్టపోయిన వాళ్ళం. నా కొడుకును నీ అల్లుణ్ణి చేసుకోవాలనుకోవడం నీ దురాశ కాదు. దమ్మిడీ కట్నం లేకుండా, నీ కూతుర్ని నా ఇంటి కోడలుగా చేసుకుంటాను, సరా!” అన్నాడు.

ఆ మాటలు విన్న అప్పన్నకు, చోరదేవు డిచ్చిన డబ్బు ఇంకా భోషాణంలో వున్నంత సంతోషం కలిగింది.