“ఆహా! చాలాగొప్ప పరిశీలన! నువ్వుమహా మేధావివి. నీమేధాసంపత్తినీ, పరిశీలనాశక్తినీ పరీక్షించడానికి మరొక ప్రశ్న! ఆ వెళుతూన్న వ్యక్తి కొంతసేపటికి ముందు ఏం భుజించాడో చెప్పగలవా?” అని అడిగాడు సుల్తాను.

బాటసారిని కొంతసేపు పరిశీలనగా చూసిన తరవాతమిత్రుడు, “కొంతసేపటి క్రితం అతడు తేనెగాని, మరేదో తియ్యటి ఫలహారాన్నిగాని భుజించి ఉంటాడు ప్రభూ!” అన్నాడు.

“అలాగా! ఆ విషయం అతన్నే అడు గుదాం!” అంటూ సుల్తాను చప్పట్లు చరిచి బాటసారిని దగ్గరికి పిలిచాడు. అతడు సమీ పించగానే సుల్తాను తన మిత్రుణ్ణి చూపి, “ఇతడిని నువ్వుఎరుగుదువా?” అని అడిగాడు.

“ఎరగను,” అన్నాడు బాటసారి.

“మిత్రమా! ఇప్పుడు నేను మూడు ప్రశ్నల డుగుతాను. దాపరికంలేకుండా సమాధానాలు చెప్పగలవా?” అని అడిగాడు సుల్తాను.

“చిత్తం, అలాగే చెబుతాను,” అన్నాడు బాటసారి.

“నీ పేరేమిటి? నీ వృత్తి ఏమిటి? కొంత సేపు క్రితం నువ్వేం భుజించావు?” అని అడిగాడు సుల్తాను.

“నీ పేరు హుస్సేన్; నేనొక వడ్రంగిని; అరగంట క్రితం స్వచ్చమైన తేనె తాగాను,” అన్నాడు బాటసారి.

“నీ సమాధానాలకు చాలా సంతోషించాను,” అంటూ సుల్తాను తన చేతికున్న బంగారుకడియం తీసి బాటసారికి అందించాడు.

బాటసారి దానిని తీసుకుని పరమానం దంగా అక్కడి నుంచి వెళ్ళిపోయాడు.

ఆ తరవాత సుల్తాను మిత్రుడికేసి తిరిగి, “అతడు తేనె తాగాడని ఎలా గ్రహించావు?” అని అడిగాడు ఆశ్చర్యంగా.

“అతడు మాటిమాటికి పెదవులను చేత్తో తుడుచుకోవడం, నోటి దగ్గరికి వాలుతూన్న తేనెటీగలను చేత్తో తరుముతూ ఉండడం చూశాను; కాబట్టి ఏదో తీపి పదార్థం తిని ఉంటాడని ఊహించాను. ఈప్రాంతంలో తేనె పుష్కలంగా లభించడంపల్ల అతడు తేనెతాగి ఉంటాడని గ్రహించాను!” అన్నాడు హుస్సేన్.

“మిత్రమా! నీ పరిశీలనాశక్తి అద్భుతం! నీ మేధాసంపత్తి మహాద్భుతం!” అంటూ సుల్తాను మిత్రుణ్ణి ఆనందంతో కౌగిలించు కున్నాడు.