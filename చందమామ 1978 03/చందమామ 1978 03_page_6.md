రక్తాక్ష వడ్రంగి కథ చెప్పి, “మిత్రులారా, ఈ కాకి మాటలు విని మోసపోవద్దు. ఈ కాకి ఎప్పటికీ మన శత్రువే నని మీవంటి బుద్దిమంతులు గ్రహించగలరు,” అన్నది.

కాని మిగిలినవి అతడి సలహా పాటించక, స్థిరజీవిని ఒక డోలీలో తమ పర్వత దుర్గానికి మోసుకుపోయాయి.

స్థిరజీవి రాజుతో, “ఓ రాజా, నా పట్ల ఇంత దయ ఎందుకు చూపుతున్నారు? ఒకప్పుడు నేను మీకు శత్రువు అయి ఉండి నందుకు సిగ్గుపడుతున్నాను. దయచేసి అగ్ని తెప్పించారంటే, నాజీవితం నిరర్దకమై పోయినందుకు దాన్ని అంతం చేసుకుంటాను,” అన్నది.

రాజుకూ, అతని నలుగురు మంత్రులకూ ఈ మాటలు సచ్చాయి. “అయ్యా,

తమరు అగ్నికి ఆహుతి కావలసిన పని ఏమిటి?” అని అవి అడిగాయి.

“అలా చేస్తే తిరిగి గుడ్లగూబగా పుట్టి, మరెన్నటికీ కాకి జన్మ ఎత్తను,” అన్నది కాకి స్థిరజీవి.

కాకి ధోరణి నచ్చని రక్తాక్ష, “నువు గుడ్లగూబగా పుట్టినా కాకుల పక్షమే ఉంటావు, వెనకటికి ఎలుకకన్య చివరకు ఎలుకే అయినట్టుగా!” అన్నది.

“ఏమిటా కథ?” అని స్థిరజీవి అడగగా, రక్తాక్ష ఇలా చెప్పింది:

హిమాలయశిలల నుంచి దూకుతూ, నురుగులు కక్కుతూ గంగానది ప్రవహించేచోట ఒక ఆశ్రమం ఉండేది. ఆ ఆశ్రమంలో అనేక మంది ఋషులు తపన్సు చేసుకునేవారు. యాజ్ఞవల్యు డనే ఋషి ఆశ్రమానికి పెద్ద. ఒకనాడు