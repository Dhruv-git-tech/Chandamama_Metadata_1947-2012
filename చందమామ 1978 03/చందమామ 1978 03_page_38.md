మరో ఇరవైనాలుగు దిరహములు తెచ్చి,
“ఇవి మీ చికిత్స కోసం మన విద్యార్థులు
పోగుచేసి ఇచ్చారు. శ్రద్ధగా చికిత్స
చేయించుకోండి,” అన్నాడు.

పంతులు పరమానంద భరితు
డయాడు. తనకు ఏరోగమూ లేదని
అతనికి ఈ పాటికి తెలిసిపోయింది.
అయితేనేం? కష్టపడి చదువు చెప్పిన
దానికంటె, పిల్లల చందా డబ్బులు
పుచ్చుకోవటమే అతనికి గిట్టుబాటుగా
ఉన్నది! ఇలా ఎంతకాలం సాగితే అంత
మంచిదనుకున్నాడు పంతులు.

పెద్ద విద్యార్థి తనను చూడవచ్చినప్పుడల్లా పంతులు, తనకు అన్న హితవు బొత్తిగా లేకుండా పోయిందనీ, అమిత నిస్సారంగా ఉంటున్నదనీ చెబుతూ వచ్చాడు.

దురదృష్టవశాన, ఒకనాడు పంతులు
ఉడకబెట్టిన గుడ్డు ఆరగించబోతూండగా
పెద్ద విద్యార్థి వచ్చాడు. వాణ్ణి చూస్తూనే
పంతులు వేడివేడి గుడ్డును నోట వేసేసు

కున్నాడు. అతని నోరంతా కాలి బొబ్బ
లెక్కింది.

విద్యార్థి వెధవ లౌక్యంగా వెళ్ళిపోవ
టానీకి మారుగా, పంతులు కేసి చూసి,
ఆదుర్దాగా, “అయ్యో, మీ చెక్కిళ్ళు
వాచిపోయాయండి! ఏదో కణితిలాగుంది,"
అన్నాడు.

అసలే బాధతో సతమతమవుతున్న
పంతులు ఏమీ అనే స్థితిలో లేడు.
అందుచేత విద్యార్థే మళ్ళీ, “దాన్ని
పొడిపించాలి! పొడిపించాలి!” అంటూ
పెద్ద దబ్బనం చేతబట్టుకుని పంతులు
మీదికి వచ్చాడు.

పంతులు చివాలున లేచి వంట
ఇంట్లోకి పారిపోయి, నోట్లో ఉన్న గుడ్డును
ఊసేశాడు. అయితే అప్పటికే నోరంతా
కాలి, బొబ్బలెక్కి, ప్రణం మాదిరిగా
తయారయింది. తరవాత ఆయన
మంగలిని పిలిపించి, చాలా డబ్బు
యిచ్చుకుని, శస్త్రచికిత్స కూడా చేయిం
చుకోవలసి వచ్చింది.