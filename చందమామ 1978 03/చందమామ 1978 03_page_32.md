ఈ దుర్దశనుంచి రాజభవనాన్నీ, అందులో ఉండేవారినీ ఎలా కాపాడట మన్నది సభికులకు పెద్ద సమస్య అయి కూర్చున్నది. ఆస్థాన ఐంద్రజాలికుడు సోమనాథుడు ఒక రోజు ఆస్థాన పురోహితుణ్ణి కలుసుకుని, తన పథకం ఇలా చెప్పాడు:

“పరేశు డని నాకోక పినతండ్రి మరొక రాజ్యంలో ఉన్నాడు. ఆయనా ఐంద్ర జాలికుడే. ఆగ్నిని వశం చేసుకున్నవాడని చెప్పి ఆయనను రాజుగారికి పరిచయం చేసి, ఇంద్రజాలం ద్వారా ఆ మాట నిరూపించి, రాజుగారికి నమ్మకం కలిగించి, రాజభవనంలో ఆగ్ని భయం లేకుండా కట్టుదిట్టాలు చేయిస్తాం.”

సోమనాథుడి పథకం ప్రకారం పరేశుడు దివాణంలో హాజరు అయాడు. అప్పటికే ఆస్థాన పురోహితుడు రాజుకు పరేశుడి అగ్ని వశీకరణ శక్తి గురించి చెప్పి ఉన్నాడు. ఆ శక్తిని నిరూపించటానికి ఉపక్రమించాడు పరేశుడు. ఆయన తన సంచీనుంచి ఒక గాజుచిమ్మీ తీశాడు. దానిపై భాగం రెండు అంగుళాల వ్యాసం కలిగి ఉన్నది. బల్లమీద ఒక కొవ్వొత్తి వెలిగించి పెట్టి, దాని మీద చిమ్మీ ఉంచాడు. కొవ్వొత్తి కొద్దిసేపు మాత్రం వెలిగి అరిపోయింది. చిమ్మీ తీసి, కొవ్వొత్తి మళ్ళీ వెలిగించి, మళ్ళీ చిమ్మీ యధా స్థానంలో ఉంచితే, కొవ్వొత్తి మళ్ళీ అరి పోయింది.