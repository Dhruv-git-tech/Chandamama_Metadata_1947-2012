మహాభిషక్కు చెప్పాడు గదా అని రామన్న స్వాములవారిని చూసి వచ్చాడు. ఆయన భార్య స్వాములవారిని గురించి అడిగింది. '‘అయన మనవంటివాడే. ఆయనను దేవుడని ఎందుకనుకుంటు న్నారో తెలీదు. ప్రత్యక్షదైవం అంటే మహాభిషక్కు ఒక్కడే.'' అన్నాడు రామన్న.

బేతాళుడు ఈకథ చెప్పి, '‘రాజా, రామన్నను ఆస్తికు డనాలా, నాస్తికు డనాలా? ఎన్నడూ గుడికి వెళ్లి, దేవుడికి దణ్ణం పెట్టని వాడు మహాభిషక్కులో దేవుణ్ణి ఎందుకు చూడగలిగాడు? తనలో ప్రత్యేకత ఏమీ లేదనీ, ప్రత్యక్షదైవం స్వాములవారే దేవుడు అనీ ఆ మహాభిషక్కే స్వయంగా చెప్పినా, ఆ స్వాములవారిలో దేవుణ్ణి ఎందుకు చూడలేకపోయాడు? ఈ సందేహానికి సమాధానం తెలిసి కూడా చెప్పకపోయావో, నీ తల పగులుతుంది,' ' అన్నాడు.

దానికి విక్రమార్కుడు, '‘దేవుడికి ప్రమాణాలు లేవు. ఎవరికి దేవుడు

ఏ రూపంలో ఎందుకు కనిపిస్తాడో చెప్పలేం. వేరు వేరు మతాలవాళ్ళు ఒకరి దేవుణ్ణి మరొకరు నిరాకరించి, ఇతర మతాల వాళ్ళను నాస్తికులంటారు. రామన్న ఇతరులకు ఉపకారం చేసే గుణం గలవాడు. దేవుడిలో పూర్తి నమ్మకం గలవాడు భారాలన్నీ దేవుడికే వదులుతాడు. అలా చెయ్యని కారణం చేత రామన్న నాస్తికుడు. మహాభిషక్కు దేవుడు చెయ్యలేని పని—మొక్కుబడులకు కూడా నయంగాని రోగాలను నయం చెయ్యటం—దీక్షగా పెట్టుకున్నాడు గనక రామన్నకు ఆయనలో దేవుడు కని పించాడు. తనను వెతుక్కుంటూ వచ్చే జనానికి ఉపదేశాలు చేసే స్వాముల వారిలో అతనికి మామూలు మనిషే కనిపించాడు. ఇందులో వైరుధ్యం ఏమీ లేదు,' ' అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై. తిరిగి చెట్టెకాక్కడు. —(కల్పితం)