విచారణ ఆటే సేపు పట్టలేదు. రాజు అడిగినదే తడవుగా తాను గజదొంగననీ, రాజ్యంలో ఎన్నో దోపిడీలు చేశాననీ, నాగన్న ఒప్పుకున్నాడు.

“ఈ దుష్టుడికి ఏమి శిక్ష విధించాలి?”

అని రాజు పౌరులను అడిగాడు.

కొందరు పౌరులు వాడి తల నరక మన్నారు. కొందరు వాణ్ణి ఉరి తీయ మన్నారు. కొందరు కొరతవెయ్యటమే, అదుష్టుడికి తగిన శిక్ష అన్నారు.

అప్పుడు మంత్రి రామవర్మ రాజుతో, “మహారాజా, వీడి వల్ల మనం చాలా నష్టపోయాం. వీణ్ణి చంపేస్తే మనకు లాభం కలగదు. వీడి వల్ల మనకు లాభం కలగాలంటే వీడికి దేశబహిష్కరణ శిక్ష వెయ్యటం మంచిది. ఆలా చెయ్యటం వల్ల వీడు మన పౌరుగు దేశాలకు పోయి, అక్కడ, తన దోపిడీలతో అరాజకం సృష్టిస్తాడు. అందువల్ల మనకు ఎంతయినా మేలు కలగవచ్చు,” అని రాజకీయంగా సలహా ఇచ్చాడు.

రాజుకు ఈ సలహా నచ్చింది. అయన నాగన్నను అప్పటిక ప్పుడు బంధ విముక్తుణ్ణిచేసి, వెంటనే రాజ్యం విడిచి పొమ్మన్నాడు.

నాగన్న బయలుదేరాడు. వాడు పాలి మేర వద్ద నిర్ణయ ప్రాంతం చేరేసరికి ఒక యువకుడు ఎదురుపడి, “ఎవరు నువు?” అని అడిగాడు.

“నేను గజదొంగ నాగన్నను,” అన్నాడు నాగన్న.

“అబద్ధం! గజదొంగ నాగన్నను నేను. నువు మారుపేరు పెట్టుకుని, ఎందుకిలా కష్టాలలో చిక్కుకున్నావు?” అని యువకుడు అడిగాడు.

వెంటనే, నాగన్నగా నటిస్తున్న మంత్రి కొడుకు గజదొంగ నాగన్నను గట్టిగా వాటేసుకుని, పారిపోకుండా పట్టుకు న్నాడు. అతని వెనక మారువేషాలలో వచ్చే రాజభటులు దొంగ మీద పడి, అతడి కాళ్ళూ, చేతులూ కట్టి, బంధించారు.