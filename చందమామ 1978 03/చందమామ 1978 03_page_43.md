# వరుడి అర్హతలు

పూర్వం కాశినగరంలో విశ్వనాథు డనే పేదబ్రాహ్మణుడు ఉండేవాడు. ఆయన యాచక వృత్తితో జీవించేవాడు. విశ్వ నాథుడికి మనోజ్ఞ అనే అందమైన కూతురు ఉండేది.

మనోజ్ఞ యుక్తవయస్కురాలయింది. పేదబ్రాహ్మడి కూతురుకు పెళ్ళికావట మంటే మాటలు కాదు. ఎవరికో దారిన పాయ్యేవాడికి తన కూతుర్షి ఇయ్యటం విశ్వనాథుడికి ఎంత మాత్రమూ ఇష్టం లేదు. ఆయనకు కూతురి పెళ్ళి సమస్య మనోవ్యాధిగా తయారయింది.

ఈ స్థితిలో నగరంలో ఒక చాటింపు జరిగింది: “ఫలానా రాజశేఖరుడుగారి అబ్బాయికి పథువుకావాలి. అందమూ, సౌశీల్యమూగల కన్యల తండ్రులు సత్రం దగ్గిరికి వచ్చి రాజయ్యగారిని కలుసుకో వచ్చు. వరుడు ఆసరాలేకుండా నిల బడడు. ఆతడికి ఎప్పుడూ పరధ్యానమే. ముగ్గుర్షి అడిగి గాని ఏ పనీ చెయ్యడు. తలమోసినంత సంపాదనా, మేఘంలాటి గుణమూ కలవాడు.”

ఈ చాటింపు విని విశ్వనాథుడు నవ్వు కున్నాడు. వరుడు కుంటివాడూ, మతి లేనివాడూ, తట్టలు మోసేవాడూ, మేఘం లాగా క్షణానికో విధంగామారి, చివరకు నీరు కారిపోయేవాడు కాబోలు! ఈ భాగ్యానికి చాటింపు కూడా దేనికో!

విశ్వనాథుడు విన్న చాటింపును మనోజ్ఞ కూడా విని, “నాన్నా, మనం సత్రం దగ్గిరికి వెళ్లదామా?” అన్నది.

“పద్దు, తల్లి! ఏరి కోరి అటువంటి వరుణ్ణి చేసుకుంటావా?” అన్నాడు తండ్రి.

కాని మనోజ్ఞ సత్రం దగ్గిరికి వెళ్లాలని పట్టుబట్టింది. ఆమె తెలి వి తేటలలో నమ్మకంగల విశ్వనాథుడు సరేనన్నాడు.