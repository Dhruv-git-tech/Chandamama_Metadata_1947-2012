అన్నిటా దురదృష్టవంతురాలే ! కనీసం యితడు జలవృకరాజును హతం చేయటానికి సాయపడినా, నాకు గొప్ప మలు జరిగినట్టే," అనుకున్నాడు మాయసరోవరేశ్వరుడు తనలో తాను.

"మహారాజా, ఇప్పుడు ఏం చేయమని అజ్ఞ?" అని అడిగాడు మకరకేతు.

"అందరం సరోవరానికి పోతున్నాం. ముందుండి దారి తియి," అన్నాడు మాయాసరోవరేశ్వరుడు.

"జయశీలుడు కాలినడకన మనను అనుసరించి - రాగ లడా?" అంటూ మకరకేతు, జయశీలుడి కేసి చూశాడు.

"కాంచన నాతోపాటు జలగ్రహం మీద వస్తుంది. నువ్వూ, జయశీలుడూ గుర్రంమీద బయలుదేరండి," అన్నాడు మాయాసరోవరేశ్వరుడు.

కాంచనమాల కూడా తిరిగి మాయాసరోవరానికి తీసుకుపోబడుతున్నదని వింటూనే జయశీలుడు గతుకుక్రమని, మకరకేతుతో, "కేతూ, కాంచనమాలను తిరిగి మాయాసరోవరానికి తీసుకు పోయేందుకు నే నొప్పను. కనకాక్షరాజు గారికి, అపహరించుకుపోబడ్డ పిల్లలిద్దర్శీ తెచ్చి ఒప్పచెపుతానని వాగ్దానం చేశాను. దొరికిన యీవిణ్ణి మళ్ళీ నిర్పంధానికి గురిచేసేందుకు వీల్లేదు," అన్నాడు.

మాయాసరోవరేశ్వరుడు కోపంగా జయశీలుడి కేసి చూశాడు. కాంచనమాల కూడా అతడికేసి కోపంగా చూస్తూ, "నేనూ, మా అన్న కాంచన వర్మా అరణ్యంలో నుంచి అపహరించుకు పోబడిన మాట నిజమేగాని, ఎవరి నిర్పంధంలో మాత్రం లేము. అన్న వెంట లేకుండా నేను ఒక్కదాన్నే, నా తలిదండ్రుల వద్దకు ఎలా వెళ్ళేది? చేతనైతే, నా అన్నను కూడా నువ్వనే నిర్పంధా న్నుంచి విముక్తుణ్ణి చెయ్యి," అంటూ చకచకా జలగ్రహం దగ్గిరకు పోయి. మాయాసరోవరేశ్వరుడు అందించిన చేయి ఆధారంతో, దానిమీద ఎక్కికూర్చున్నది.