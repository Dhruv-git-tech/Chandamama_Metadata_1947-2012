జమీందారు సంతోషంగా ఒప్పుకున్నాడు. వాళ్ళమాటలను బట్టి తాను నిజంగా డబ్బు ఇవ్వనవసరం ఉండదని అయనకు తోచింది.

తరవాత కార్యకర్తలు జమీందారు గారి భార్యను కలిసి, సంగతి చెప్పారు. తన భర్త మాటలవాడే గాని చేతలవాడు కాడని ఆమెకు తెలుసు. ఆందుచేత ఆమె వాళ్ళతో, “ఆ వెయ్యి రూపాయలూ నేనిస్తాను. మీరు మళ్ళీ అయనను అడగ కండి,” అన్నది.

“అమ్మా, మీ సంగతి మాకు తెలియదా? కాని బాబుగారు ఆందరి సమక్షం లోనూ డబ్బు ఇస్తే తప్ప మిగిలినవాళ్ళనుంచి చందాలు చురుకుగా రావు.

అందుకే వారిని రచ్చబండ దగ్గిరకు రమ్మన్నాం,” అన్నారు కార్యకర్తలు.

ఆమె కొంచెం ఆలోచించి, “సరే, సాయంత్రం రచ్చబండ వద్ద వారే స్వయంగా వెయ్యి రూపాయలూ మీకిచ్చే టట్టు చూస్తాను. వెళ్లిరండి,” అన్నదామె, వారికి ఒక పథకం చెప్పి.

ఆ సాయంకాలం రచ్చబండ వద్ద జమీందారుగారి అధ్యక్షతన సమావేశం జరిగింది. జమీందారుగా రూపాయలు చందా ఇయ్యటానికి అంగీకరించినట్టు సభాముఖంగా కార్యకర్తలు ప్రకటించి, జమీందారుతో, “ఈ కార్యక్రమం ప్రథమంగా తమ చందాతో ప్రారంభించండి,” అన్నారు.