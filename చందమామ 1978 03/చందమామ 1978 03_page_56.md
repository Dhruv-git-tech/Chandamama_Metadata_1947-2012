పరుగులెత్తి అందరూ సీత ఉన్న చోట
గుమిగూడారు. సీత నిల్చున్న చోట
భూమి చీరింది. అందులోంచి మణిమయ
సింహాసనం మీద కూర్చుని ఉన్న భూదేవి
వచ్చింది. ఆ సింహాసనాన్ని నాగకాంతలు
మోస్తున్నారు. భూదేవి సింహాసనం దిగి,
తల్లి బిడ్డను తీసుకున్నట్లుగా రెండు
చేతులతో సీతను ఎత్తుకొని సింహాసనం
మీద తన ఒడిలో కూర్చుండబెట్టుకొంది.
భూమి మళ్ళా కంపించింధి. అయోధ్యా
నగరం ఊగిసలాడింది, కాని ఒక్క
ఇంటి పెంకు అయినా రాలలేదు. సీతతో
భూదేవి లోపలికి వెళ్లిపోయింది. చీరిన
ఆనవాలైనా లేకుండా భూమి మూసు
కుంది. అందరూ కర్రగట్టి కళ్ళప్పగించి
చూస్తూండగా, అంతా రెప్పపాటు కాలంలో
జరిగిపోయింది.

రాముడు అగ్రహంతో భూమిని
చీలుస్తానని వింటికి బాణాన్ని సంధిం
చాడు. అప్పుడు అకాశం నుంచి, “రామా!
రఘువంశ రాజులందరూ భూమిని చల్లగా

పారించారు, నువ్వు భూమిని చీలుస్తావా?
చేతులారా నువ్వే శపథం చేయించి
సీతను పుట్టినింటికి పంపించి ఎందుకు
ఆవేశపడతావు?'' అని అశరీరవాణి
వినిపించింది. రాముడు ఎత్తిన ధనుస్సు
దించాడు, తల దించుకున్నాడు.

రాముడు లవకు శులను యువ
రాజులుగా సింహాసనం మీద కూర్చుండ
బెట్టి, విషాదమూర్తిగా మిగిలాడు.

“అశ్వమేధం సాగుతూన్నది.
యాగాశ్వం ఉత్తరం నుంచి తూర్పుగా
వెళుతున్నది. లక్ష్మణ భరత శత్రుఘ్నులు
సైన్యంతో దాని వెంట వెళ్తున్నారు,” అని
భద్రుడు చెప్పడం ముగించాడు.

శిలాప్రతిమలాగ కన్నీరు కారుస్తూ
వింటూన్న హనుమంతుడు కళ్లు ఒత్తుకొని,
లేచి. “నేనిప్పుడే రాముడి దగ్గిరకు
వెళ్తున్నాను, నువ్వు వెనకగా రా!” అని
భద్రుడికి చెప్పి తన గదను భుజాన
వేసుకొని, అకాశానికి ఎగిరి అయోధ్యకు
వెళ్లాడు.