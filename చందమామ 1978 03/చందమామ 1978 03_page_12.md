కొంచెం బిగలాగి, బలవన్నరణం అంటే
ఎలా వుంటుందో, యితడికి తెలిసేలా
చేస్తాను," అన్నాడు.

మకరకేతు అయిష్టంగా ముఖం పెట్టి.
రాజాజ్ఞ గనక చేసేదేమీ లేనందున
గుర్రాన్ని అదిలించి, జయశీలుడి కేసి
నడిపాడు. అంతలో కాంచనమాల భయ
కంపితురాలైచిన్నగా కేకపెట్టి, జయశీలుడి
కంఠాన్నుంచి వేలాడుతున్న తాడును
రెండు చేతులతో గట్టిగా పట్టుకుని,
" మామయ్యా, ఈ తాడును మరే మాత్రం
గట్టిగాలాగి, ఈయన కంఠాన్ని బిగించినా,
నేను సహించను. నేనూ, ఈయనతో
పాటు యిదే తాడుతో ఉరిపోసు
కుంటాను," అన్నది.

" ఆశ్చర్యం! ఈ కొద్దిక్షణాల్లోన్నే కథ
యింతదూరం వచ్చిందన్న మాట!"
అంటూ సరోవరేశ్వరుడు ఆశ్చర్యపోయి,
తల వంచుకుని ఒకటి రెండు క్షణాలు
అలోచించి, అయినా ప్రయత్నించి
చూడటంలో తప్పేముంది, అని మనసులో
అనుకుని, చప్పన తల ఎత్తి, "జయశీలా,
నువ్వన్నట్టు కత్తితో నీ మెడను చుట్టిన
తాడును తెగకొట్టగలవేమో కాని, ఈ జల
గ్రహాన్నుంచి పారిపోలేవు. అది నిన్ను
కాళ్ళతో మట్టగించి, కోరలతో పొడిచి
భూస్థాపితం చెయ్యగలదు," అన్నాడు.

“ఏదీ ప్రయత్నించి చూడు!”
అంటూ జయశీలుడు కత్తిని పైకెత్తి,
తాడును నరకబోయేంతలో మకరకేతు
చిన్న గొంతుతో, “జయశీలా, తొందర
పడకు! సరోవరేశ్వరుడు నిన్ను మాయా
సరోవరానికి తీసుకుపోదలచటంలో చిన్న
రహస్యం వున్నది. పైగా, నువ్వా సరో
వరాన్ని చేరాలని ఎలాగూ ప్రయత్ని
స్తున్నావు గదా?” అన్నాడు.

జయశీలుడికి, మకరకేతు మాటలు
తన మంచికోరి చెప్పినట్టుగా తోచినై.
కనకాక్షరాజుగారి పిల్లల్లో కాంచనమాల
ఒక్కతే దొరికింది; ఆయన కొడుకు
కాంచనవర్మ యింకా ఆ మాయాసరో