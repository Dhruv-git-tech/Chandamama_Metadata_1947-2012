రామశాస్త్రి నగరంలో పేరున్న వైద్యుడు.
ఆ నగరం ఒక నది ఒడ్డున ఉన్నది.
నదికి పుష్కరాలు వచ్చిన సందర్భంగా
ఒక సాయంకాలం రామశాస్త్రి చిన్ననాటి
స్నేహితులు శ్రీహరీ, విఠలూ, ఆయన
ఇంటికి వచ్చారు. శ్రీహరీ బడి నడిపే
పంతులు, విఠలు ఒక చిన్న గ్రామంలో
న్యాయాధికారి.

రామశాస్త్రి తన మిత్రులను ఊళ్ళో
ఉన్న దేవాలయాలన్నీటికీ తిప్పి చీకటి
పడేవేళకు ఇంటికి తెచ్చి, తన స్నేహి
తులకు కూడా వంట చెయ్యమని తన
భార్యకు చెప్పి, ముందు గదిలోకి వచ్చి
కూర్చుని, తన స్నేహితులతో కబుర్లు
చెప్పసాగాడు. అతను తన విధిని నిర్వ
హించటంలో ఒక్క సారి అక్రమంగా
ప్రవర్తించిన మాట తన స్నేహితులతో
ఈ విధంగా చెప్పాడు:

అ ఊళ్ళో ఒక గొప్ప ధనికుడు నెల
నెలా విందుచేసి, దానికి గొప్పవాళ్ళను
మాత్రమే ఆహ్వానించేవాడు. ఒక సారి
రామశాస్త్రికి కూడా ఆహ్వానం వచ్చింది.
ఊళ్ళోని గొప్పవాళ్ళ చితాలో తన పేరు
కూడా ఎక్కింది గదా ఆనీ, ఊరి పెద్దల
పరిచయం చేసుకుని తాను తన వృత్తిలో
బాగా పైకి రావచ్చుననీ రామశాస్త్రి ఎంతో
సంతోషించాడు.

అతను ఉన్నంతలో మంచి బట్టలు
కట్టుకుని, విందుకు బయలుదేర
బోతూండగా ఒక పేదరాలు గోలగా
వీడుస్తూ రామశాస్త్రి కాళ్ళమీద పడి,
“నా మొగుడి ప్రాణం నువే కాపాడాలి.
పదిమంది సంతానానికి దిక్కు అయిన
వాడు అకస్మాత్తుగా విరుచుకుపడి
పొయాడు.'' అని కళ్ళనీళ్ళతో దీనంగా
వేడుకున్నది.