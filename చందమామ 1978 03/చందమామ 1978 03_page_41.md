ఒక గ్రామంలో రామయ్య అనే రైతు ఉండేవాడు. అతనికి ఆస్తి బాగానే ఉన్నది. డబ్బు జాగ్రత్త కొంచెం జస్తిగా గలవాడు. తన కొడుకులిద్దరూ ఎదిగి రాగానే రామయ్య వాళ్ళకు పెళ్లిళ్లు చేసి, వ్యవసాయ భారం వాళ్లకు అప్పగించాడు.

రామయ్యను చూస్తే కోడళ్ళు ఇద్దరికీ గిట్టలేదు, ఎందుకంటే వాళ్ళు ఖర్చు చేసే ప్రతి పైసాకూ గీసిగీసి లెక్కలు అడిగేవాడు.

ఒకసారి రామయ్యకు సుస్తే చేసింది. కొడుకులు వైద్యుణ్ణి పెలుస్తామంటే ఆయన ఒప్పుకోక, అదే పొతుందన్నాడు. కాని రోగం ముదిరి, రామయ్యకు నోరు పడిపోయింది. అప్పుడు కూడా కొడుకులు వైద్యుణ్ణి తెస్తామంటే వద్దని సైగజేశాడు.

ఇప్పుడు రామయ్య కోడళ్ళకు మామ గారి అరడి తప్పిపోయి, స్వేచ్ఛ వచ్చింది.

వాళ్ళ ప్రోద్పలం వల్ల అన్నదమ్ము లిద్దరూ భాగాలు పంచుకున్నారు.

ఒక రోజు పెద్దకొడుకు రామయ్య పడుకుని ఉన్న గదిలోకి వచ్చి, “నాన్నా, ఈ గది నా వాటాలోకి వచ్చింది. దీన్ని బాగు చేయించాలి. ప్రస్తుతం నువు పశువుల పాకలో పడుకో!” అని తండ్రిని మంచంతో సహా పశువుల పాకలోకి చేర్పించాడు.

అటు తరవాత రామయ్యకు జీవితం దుర్భరమయింది. కోడళ్ళూ, కొడుకులూ ఆయనను గురించి పట్టించుకోవటమే మానేశారు. సరి అయిన తిండి లేకా, మందు మొదలే లేకా, రామయ్యకు కాళ్ళూ, చేతులూ చచ్చుబడిపోయాయి.

ఒకనాడు గొడ్ల పాకలోకి వచ్చిన పెద్ద కొడుకు తన తండ్రి పడుతున్న అవస్థ చూసి ఆశ్చర్యపోయాడు. రామయ్య