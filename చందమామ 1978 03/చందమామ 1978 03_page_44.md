ఇద్దరూ సత్రం పద్దకు వెళ్ళారు.
మనోజ్ఞ రాజయ్యగారికి నమస్కారం చేసి,
“అయ్యా, మీ అబ్బాయిని నేను పెళ్లాడ
తాను,” అన్నది.

“అమ్మా, నా కొడుకు లక్షణాలన్నీ
విన్నావుగదా! ఏదో కన్న ప్రేమకొద్ది
వాడికి పెళ్ళి చెయ్యాలనుకుంటున్నాను.
ఆంతే! కొంచెం ఆలోచించుకో,”
అన్నాడు రాజయ్య.

మనోజ్ఞ నవ్వి, “అయ్యా, ఆలోచించ
వలసినది ఏముంది? మీ అబ్బాయిని
అదివరకే ఒకరు పెళ్లాడారు గద!
నా కెందుకు అభ్యంతరం?” అన్నది.

రాజయ్య ముఖం వికసించింది.
ఆయన నవ్వి, “సరేనమ్మా, నిన్ను
నా కోడలుగా చేసుకుంటాను,” అన్నాడు.

ఆయన విశ్వనాథుడుండే చోటూ, ఇతర
వివరాలూ తెలుసుకుని, తండ్రి కూతుళ్లను
పంపేశాడు.

ఇంటికి తిరిగి వచ్చేటప్పుడు విశ్వ
నాథుడు, “అమ్మా, ఇలాటి వరుణ్ణి

ఎన్నుకోవటం గాక, నీకొక సవతి
కూడానా? ” అన్నాడు కూతురితో.

“నాన్నా, ఆ పరుడు ఎవరనుకుంటు
న్నావు? కాశీరాజు! ధర్మం ఆధారం
లేకుండా నిలబడడు. పరులను గురించే
ఎప్పుడూ ఆలోచిస్తాడు. మంత్రులతో
ఆలోచించకుండా ఏపనీ చెయ్యడు. తల
మీద కిరీటం బరువువల్ల కలిగే సంపాదన.
మేఘంలాగా సముద్రం నుంచి ఉప్పు
నీరు గ్రహించి, ప్రజలకు మంచి నీరు
ఇచ్చే గుణంగలవాడు!” అన్నది మనోజ్ఞ.

“మరి, అతని మొదటి భార్య ఎవరు?”
అని విశ్వనాథుడు కూతుర్ని అడిగాడు.

“ఇంకెవరు? భూదేవి!” అన్నది
మనోజ్ఞ.

ఆమె ఊహ సరి అయినదేనని
త్వరలోనే రుజువయింది. ఆమె కోసం
రాజభవనం నుంచి బంగారు మేనా వచ్చి,
ఆమెను తీసుకుపోయింది. తర వాత
కొద్ది రోజులకే ఆమెకూ, కాశీరాజ
కుమారుడికీ వైభవంగా వివాహంజరిగింది.