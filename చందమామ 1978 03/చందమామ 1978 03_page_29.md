అంతమందిలో వాళ్లు తనను చందా ఇయ్యమని అడుగుతారని జమీందారు ఊహించక కొంచెం కంగారుపడి, ''సరే, ఇంటికి పచ్చి తీసుకు వెళ్లండి,'' అన్నాడు బింకంగా.

"దానికేమండి! తమ చేతిమీదుగా జేబులో ఉన్నంత వేసి చందాలకు బోణీ చెయ్యండి. తమరు యివ్వాలనుకున్న మిగతాది తిరికగా ఇయ్యవచ్చు," అన్నారు కార్యకర్తలు.

తన జేబులో పదిరూపాయలు మించి ఉండవని జమీందారుకు తెలుసును. ఆ పదీ ఇచ్చి పీడవదిలించుకుందామని ఆయన జేబులో చెయ్యి పెట్టాడు. చేతికి ఏదో కాగితాల బొత్తి తగిలింది. అశ్చర్య పడుతూ, అప్రయత్నంగా ఆయన వాటిని పైకి తీశాడు. ఆన్నీ నూరురూపాయల కాగితాలు! ఎంచి చూస్తే సరిగా పదే ఉన్నాయి.

"బాబుగారు డబ్బంతా ఇచ్చేస్తున్నా రన్నమాట! దొరగారిది ఎలాగయినా

దొడ్డ చెయ్యి!" అంటూ కార్యకర్తలు గట్టిగా అరిచి, పెద్దగా చప్పట్లుకొట్టి, సభలో ఉన్నవారందరిచేతా చప్పట్లు కొట్టించారు.

జమీందారు సంకటస్థితిలోపడి, వెయ్యి రూపాయలూ వాళ్ళ చేతిలో పెట్టాడు. తరవాత చందాలవసూలు కార్యక్రమం ఉత్సాహంగా సాగింది.

జమీందారు రచ్చబండ నుంచి తిన్నగా ఇంటికిపోయి, తన భార్యను, ''నా జేబు లోకి, పది నూరు రూపాయిల కాగితాలు ఎలా వచ్చాయి? నువుగాని పెట్టలేదు గదా?'' అని అడిగాడు.

"అరెరే, మీకు చెబుదామను కుంటూనే మర్చిపోయాను, చూశారా! ఇందాక రైతులు ధాన్యం తాలూకు డబ్బు వెయ్యిరూపాయలు తెస్తే, వాటిని మీ జేబులో పెట్టాను. పని తొందరలో ఆ సంగతి మళ్లీ జ్ఞాపకం రాలేదు. డబ్బు సరిగా ఉన్నది గదా?'' అని అడిగింది, జమీందారు భార్య.