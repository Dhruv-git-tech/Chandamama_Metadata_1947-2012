కోసం ఎగబడ్డారు. రామన్న కూడా తన కొడుకును ఆయనకు చూపించాడు. ఆయన కుర్రవాణ్ణి పరీక్షించి, మూడు గుళికలు ఇచ్చి, రోజు కొకటి చొప్పిన వెయ్యమన్నాడు.

మొదటి గుళికకే కుర్రవాడి నేరు కాస్త పెగిలి, చిన్న చిన్న ధ్వనులు చేశాడు. రెండో గుళికతోనే వాడికి మాట పూర్తిగా పచ్చేసింది. రామన్న తన కొడుక్కు మూడో గుళిక కూడా వాడినాక మహాభిషక్కును కలుసుకుని, '‘స్వామీ, తమరు సామాన్యులు కారు. మీ గురించి ఇంతకాలమూ నాకు తెలియకపోవటం నా దురదృష్టం,' ' అన్నాడు.

మహాభిషక్కు నవ్వి. '‘అయ్యా, నా వద్ద అమోఘమైన ఓషధులున్నాయి. మహిమ అంతా వాటిదే. నా గొప్పతనం ఏమీ లేదు. మామూలు రోగాలు ఎవరైనా నయం చేస్తారు. నా వద్ద అసాధారణ వ్యాధులకు మందులున్నాయి. అందు చేత నేను ఒకేచోట ఉండక, అన్ని ఊళ్ళూ తిరిగి, ఎక్కడెక్కడ మొంది వ్యాధులున్నా నయం చేస్తూ ఉంటాను. వైద్యానికి ప్రతిఫలంగా ఎవరెంత ఇయ్య గలిగితే అంతే పుచ్చుకుంటాను. ఆ డబ్బు నా సంచారానికి అయే ఖర్చుకు పనికి వస్తుంది,' ' అన్నాడు.

రామన్న ఆయనకు వెయ్యి వరహా లిచ్చి. ఆయన కాళ్ళమీదపడి, '‘స్వామీ, ఇంతకాలమూ భగవంతుడు లేడనుకునే వాణ్ణి. మీరే భగవంతుడు !' ' అన్నాడు.

మహాభిషక్కు రామన్నను లేవదీసి, '‘నీకు దేవుడిలో నమ్మకం లేదా ? అయితే నువు ప్రత్యక్షదైవం స్వాముల వారిని చూసి ఉండవు. ఆయన దర్శనం చేసుకుంటే నీకు దేవుడిలో తప్పక నమ్మకం కలుగుతుంది. ప్రత్యక్షదైవం ఆయన ఒక్కడే ! నే నాయన భక్తుణ్ణి. ఆయన ఆదేశం మీదనే నేను ఇలా దేశ సంచారం చేస్తున్నాను. ఒకసారి ఆయనను చూసిరా,' ' అన్నాడు.