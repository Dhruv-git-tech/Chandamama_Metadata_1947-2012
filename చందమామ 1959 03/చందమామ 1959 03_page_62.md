ఇంతలో ఖాలిద్ గుడారంనుంచి మాటలు వినిపించాయి. “మనవెంట ఉన్న ధాన్యం మూడు రోజులకుమాత్రమే సరిపోతాయి.”

ఈ మాటలు వినగానే కనానా ఖాలిద్ వద్దకు పోయి, “అయ్యా, బెనీసాద్ లు సమీపంలోనే ఉన్నారు. ఆరు వారాలక్రితం వారు పంట కోశారు. వారివద్ద కనీసం అయిదువందల ఒంటెల బరువు అదనపు ధాన్యం ఉంటుంది. తమ అనుజ్ఞ అయితే నేనిప్పుడే వెళ్లి ధాన్యం తెస్తాను,” అన్నాడు.

సూర్యాస్తమయమైన గంటకల్లా ఒంటెలు సిద్ధమయాయి. ధాన్యం కొనటానికి కావలి సిన ధనాన్ని పది ఒంటెలపైన వేశారు. ధాన్యం తెచ్చే గోతాలను ఇరవై ఒంటెలపైన వేశారు. ఒక ఒంటెపైన కనానా తండ్రికి ఖాలిద్ పంపుతున్న బహుమానాలు ఉంచారు. సూరుమంది ఆశ్వీకులనూ, ఈ ఒంటెలనూ వెంటబెట్టుకుని కనానా తనవారి వద్దకు బయలుదేరాడు.

“మనం సిరియా చేరేపరకూ సైన్యానికి కావలిసిన ధాన్యాన్ని దారిపాడుగునా సంపాదించే భారం నీపైన పెడుతున్నాను,” అని ఖాలిద్ కనానాతో అన్నాడు.

కనానా తమ శిబిరాన్ని చేరుకునేసరికి అర్ధరాత్రి దాటింది. గుడారాల బయట

ఉన్న తెల్ల ఒంటె కనానాను చూసి గుర్తించింది. మరుక్కణం కనానా తండ్రి బయటికి వచ్చాడు. తండ్రి కొడుకులు ఆప్యాయంగా కౌగలించుకున్నారు.

“నా పొరపాటు మన్నించరా, నాయనా! నా జన్మలో నేనెన్నడూ చూపని పరాక్రమం చూపావు! నువు పిరికివాడివని సిగ్గుపడిన వాణ్ణి, ఇప్పుడు నీ ధైర్యం చూసి సిగ్గుపడు తున్నాను!” అన్నాడు తండ్రి.

కనానా ఏదో అనబోయాడు గాని నోట మాట రాలేదు. కళ్లవెంట ఆనంద బాప్పాలు రాలుస్తూ, అతను తండ్రిమెడ గట్టిగా వాటేసుకున్నాడు. ఇరవైమంది బందిపోట్లు