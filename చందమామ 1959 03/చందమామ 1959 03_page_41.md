“నేనే నిన్ను ప్రేమించి ఉన్నట్టయితే నీ చూరు పట్టుకుని వెళ్లాడి, దశదిశలూ పిక్కటిల్లేలాగా నీ పేరు గట్టిగా కేకలు పెట్టి ఉందును. నీకు నాపైన మనసు మారేదాకా ఊపిరి సలపకుండా చేసిఉందును!” అన్నది వయోలా.

“సరే, మీరు వెళ్లి మీరాజుతో నేనాయ నను ప్రేమించలేనని చెప్పండి. అందు కాయన ఏమన్నదీ వీలుంటే నాతో వచ్చి చెఖుదురుగాని!” అన్నది ఒలీవియా.

పయోలా బయటికి వెళ్లాక ఒలీవియా తన దాసని పిలిచి, “ఒసే, ఇప్పుడు వెళ్లిన యువకుడు ఈ ఉంగరం ఇక్కడ వదిలి వెళ్లాడు. దీన్ని అతనికి ఇచ్చిరా!” అని చెప్పి పంపింది. తాను ప్రేమిస్తున్నట్టు సిజారియోకు ఎలాగైనా తెలియజేయాలనే ఒలీవియా ఉద్దేశం.

దాసీది తెచ్చి ఇచ్చిన ఉంగరం చూడ గానే వయోలాకు అంతా అర్థమయింది. ఎందుకంటే ఆమె తనవెంట ఏ ఉంగరమూ తీసుకురాలేదు, ఒలీవియా ఇంట మరిచి పోనూ లేదు. “అయ్యో, ఈ మారువేషం ఒలీవియాను ఎంత మోసగించింది! నేను రాజుకోసం నిట్టూర్చటం ఎంత నిరర్థకమో, ఒలీవియా నాకోసం నిట్టూర్చటమూ అంత నిరర్థకమే!” అనుకున్నదామె.