మర్నాడు మధ్యాన్నం కనానా, అతని వెంట వచ్చినవారూ నిద్రపోయారు. బేనీ సాద్‌లు ఈ లోపుగా ధాన్యంమూటలను సిద్ధంచేశారు, తమ ఆయుధాలకు పదును పెట్టుకున్నారు.

ఖాలిద్ తనపై పెట్టిన పనిని కనానా జయప్రదంగా నెరవేర్చాడు. కాని సైన్యం నుంచి పారిపోదామనుకున్న అతని ఉద్దేశం భగ్నమయింది. ఆ సైన్యానికి అతను చేయ వలిసిన సహాయం ఇంకా ఉన్నది.

సిరియానుంచీ, అరేబియానుంచీ వచ్చిన సేనలన్నీ పాలస్తీనా సరిహద్దున శిబిరాలు

వేసి నిలిచాయి. ఖాలిద్ కనానాను తన గుడారానికి విలిపించి, “నాయనా, శత్రు సేనలు మనని సమీపిస్తున్నాయి కాని వాటినిగురించి వచ్చే వార్తలు రకరకాలుగా ఉంటున్నాయి. నీవు వెళ్లి సరిఅయిన వేగు తెస్తావా? అందుకుగాను నీకు ఏమేం కావాలి?” అని అడిగాడు.

“నాకు వేగంగా పాయ్యే గుర్రాన్నీ, తమ నడుముకు చుట్టిఉన్న కాసెనూ ఇప్పంచండి,” అన్నాడు కనానా.

ఖాలిద్ ఎల్లప్పడూ తన నడుముకు ఒక నీలపురంగు గల కాసెను చుట్టుకునేవాడు. అది ఒంటెతోలుతో చేసి రంగు వేసినది.