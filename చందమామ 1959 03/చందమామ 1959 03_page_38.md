మారుపేరుతో వయోలా తన కొలువు ప్రవేశించినది మొదలు ఆయన అచ్చగా ఆమెతోనే కబుర్లు చెప్ప నారంభించాడు.

అది వయోలాకు ప్రమాదంగా పరిణమించింది. ఎందుచేతనంటే ప్రేమ అంటువ్యాధిలాగా ఆమెకుకూడా సోకి, ఆమెరాజును ప్రేమించ నారంభించింది. ఒలీవియాను ప్రేమించి రాజు ఎలాటి బాధ పడుతున్నాడో, రాజును ప్రేమించిన వయోలా కూడా అలాటి బాధే పడసాగింది. తన ప్రేమను నేరుగా బయట పెట్టలేక ఆమెమాటల సందర్భంలో ప్యంగ్యంగా బయట పెడుతూ వచ్చింది.

ఒకసారి రాజు, “ప్రేమించటం పురుషులకే తెలుసు, స్త్రీలకు ఏమీ తెలియదు. అందుచేతనే ఒలీవియాకు నా ప్రేమ ఆర్థం కావటంలేదు,” అన్నాడు.

“అలా అనకండి, మహారాజా! నాకొకసహోదరి ఉండేది. ఆమె ఒక పురుషుణ్ణి ప్రేమించింది. ఆ ప్రేమను తన హృదయంలో దాచుకున్నది. అది పండులో పురుగులాగా తన హృదయాన్ని తొలిచి బాధ పెట్టినా చలించక పైకి నవ్వుముఖం పెట్టి తిరిగింది,” అన్నది వయోలా.

వీరిలా మాట్లాడుకుంటూండగా రాజు గారు ఒలీవియా వద్దకు పంపిన ఉద్యోగి వచ్చి,