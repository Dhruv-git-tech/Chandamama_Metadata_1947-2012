వారందరికీ దూరమై, చేత చిల్లిగవ్వకూడా లేక, ప్రాణాపాయస్థితిలో ఉండికూడా ఆ పిల్ల ధర్మమా అంటూ స్వర్గసుఖాలన్నీ అనుభవిస్తున్నా సనుకున్నాడు.

ఈ మూడు నెలల కాలంలో వారు ఒకరి భాష ఒకరు నేర్చుకున్నారు. ఒకనాడు జిహ్వలుడు తన స్నేహితురాలితో, “నేని క్షడ ఇలా ఎంత కాలం బతకను. నాకు ఇళ్లూ వాకిళ్లూ ఉన్నాయి. కాని నువు లేకపోతే నాకవి ఏవీ అక్కర్లేదు. నా వెంట వచ్చేసి సన్ను పెళ్లాడు. నీకు మహారాణిలాగా జరిగే టట్టు చేస్తాను!” అన్నాడు.

ఆమె ఇందుకు సమ్మతించింది. ఒకరోజు చికటి పడగానే ఇద్దరూ ఆ ఆటవికుల ప్రాంతం విడిచిపెట్టి సముద్ర తీరానికి వచ్చారు. ఆదృష్టవశాత్తూ వారికొక తీర నౌక దొరికింది. జిహ్వలుడు తన కొత్త భార్యతోసహా అందులో ఎక్కి కాలక్రమాన భరుకచ్ఛపాన్ని చేరుకున్నాడు.

భరుకచ్ఛపనగరపు రేవు అంత దూరాన కనపడగానే జిహ్వలుడిలో ఒక వింతమార్పు వచ్చేసింది. అతను నిద్రమేలుకున్న వాడిలాగా ఆయాడు. అతని మనసులో ఆదివరకున్న ఆలోచనలన్నీ మాయమై పోయి, మామూలు వర్తకుడైపోయాడు.

మూడు నెలలు వ్యాపారం మానటంపల్ల తన కెంత నష్టం వచ్చిందో అంచనా వేసు కున్నాడు. సముద్రాలమీద వెళ్లి అతను సరుకు వెంట తీసుకురాకుండా ఎన్నడూ తిరిగి రాలేదు. ఈసారి అతను వెంట తెచ్చిన దేమిటి? ఒక అనాగరికపు ఆటవికుల పిల్ల! ఆమెను బానిసగా అమ్మితే మంచి డబ్బు రావచ్చుననీ, తనకు కలిగిన నష్టం కొంత పూడవచ్చుననీ అతనికి తట్టింది. ఆమెవల్ల అతనికి అంతకన్న మరో ఉపయోగం కనిపించలేదు.

రేవులోకి ఆడుగు పెడుతూనే జిహ్వలుడు ఆ పిల్లను వర్తకులకు అమ్మ జూపాడు.