వయోలా లోపలికి వచ్చి ప్రబంధ నాయకుడిలాగా మాట్లాడటానికి ప్రయత్నిస్తూ, “ఓ జగదేకసుందరి, భువనైక మోహినీ, నీవేనా ఈ ఇంటికి యజమాను రాలవు? ఎందుచేతనంటే ఈ ఇంటి యజమానురాలికోసం నేనొక సందేశం తెచ్చాను. చాలా కష్టపడి తయారుచేసిన సందేశం. దాన్ని నేనెంతో శ్రమపడి కంఠస్థం చేసుకున్నాను,” అన్నది.

“ఆయ్యా, మీరెక్కడినుంచి వస్తు న్నారు? ఆ సంగతి ముందు చెప్పండి,” అని ఒలీవియా అడిగింది.

“ఆ ప్రశ్నకు సమాధానం నేను కంఠస్థం చేసుకోలేదు,” అన్నది వయోలా కొంటెగా.

“మీరేమైనా విదూషకులా?” అని ఒలీ వియా అడిగింది.

“నేను వేషధారినని ఒప్పకుంటాను గాని విదూషకుణ్ణ కాను,” అన్నది వయోలా. “నీవీ ఇంటి యజమానురాలవైతే ఒక్క సారి నీ ముఖం చూడాలని ఉన్నది, మేలి ముసుగు తొలగిస్తావా?”

ఒలీవియా తన మేలిముసుగు తొలగించింది. జరిగినదేమంటే రాజుగారి ప్రేమను అంతకాలం తృణీకరించిన ఒలీ వియా కొద్ది నిమిషాలలోనే ఈ యువకుణ్ణి

ప్రేమించింది. ఆకస్మికంగా కలిగిన ఈ ప్రేమ మూలంగా తాను ఏడేళ్లపాటు ఇతరుల ముఖం చూడరాదనుకున్న విషయంకూడా మరిచిపోయింది.

“నీలో అందం చాలా ఉన్నది గాని నీకు హృదయంలేదు. మా యజమాని అయిన రాజుగారు నీకోసం తపస్సు చేస్తున్నాడు, నిట్టూర్చుతున్నాడు. ఆయన మొర ఎందుకు ఆలకించవు?” అన్నది వయోలా.

“నేనాయనను ప్రేమించటం లేదు. ఆ సంగతి ఆయనకు తెలుసును. ఆయన సన్ను ఆ కారణంగా బాధిస్తున్నారు,” అన్నది ఒలీవియా.