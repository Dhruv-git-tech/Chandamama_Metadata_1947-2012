గల తేనె ప్రపంచంలో యింకెక్కడా ఉండదు!” అన్నాడు.

రెండు గొట్టాలూ నిండగానే వాడు చెట్టు దిగి, మళ్లీ ఊడ సహాయంతోనే వాగు దాటి నాదగ్గిరికి తిరిగి వచ్చాడు. ఇద్దరమూ ఆ తేనె తాగాం. ఆది తియ్యతియ్యగా, పుల్ల పుల్లగా ఉండి చాలా రుచిగా ఉన్నది. కొంచెం తేనె ఆరగించినాక వాడు రెండు వెదురుగొట్టాల మూతులకూ పెద్ద ఆకులు వాసెన కట్టి బిగించాడు.

మేము తాబేలుమాంసం తినేటప్పుడు వాడు నాతో, "చెట్టుమీది నుంచి చూస్తే అనాస మడులు దగ్గిరలోనే ఉండటం కని

పించింది," అన్నాడు. మేము పది నిమిషాలలో వాడు చెప్పినచోటికి వచ్చాం. అక్కడ మూడు నాలుగడుగుల ఎత్తున ముళ్లమట్టలు గల పాదలు కనిపించాయి.

"ఇవే అనాసపళ్లు," అన్నాడు వాడు. కాని నాకెక్కడా పండు కనిపించలేదు. వాడు ఒక పాదవద్దకు వెళ్లి కత్తితో ముళ్ల మట్టలు కోసి, ఒక పండు తీసి ఎత్తి నాకేసి విసిరాడు. అది నారింజరంగులో పుచ్చ కాయ ప్రమాణంలో ఉన్నది. నేను అనాస పండును చూడటం అదే మొదటిసారి. దాని నిండా కూడా ముళ్లుండటం చూసి నేను చాలా నిరుత్సాహపడ్డాను. వాడు ఒక్కొక్క పాదవద్దకే వెళ్లి ముళ్లను లక్ష్యపెట్టకుండా కత్తితో అనాసపళ్లు కోయసాగాడు. కాళ్లకు బూట్లు ఉండికూడా ముళ్లకు భయపడటం నాకే సిగ్గయి, నేనుకూడా వాడిలాగే అనాస పళ్లు కోయసాగాను. కొన్ని, ముళ్లు గుచ్చు కున్నాక, వాటిని తప్పించుకునే ఉపాయం తెలిసింది.

అనాసపళ్లు పెద్ద గుట్టగా తయారయాయి. లెక్కించగా ముప్పై ఆయిదు పళ్లున్నాయి. వీటిని ఎలా తీసుకుపోతామా అనుకున్నాను. ఈలోపుగా కుమేవావా ఒక పండు కోసి గుండ్రని చక్రాలు చేసి వాటికి తేనె పూశాడు.