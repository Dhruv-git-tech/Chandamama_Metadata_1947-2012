“ నేను సంతోషించి బహుమతి ఇస్తే తీసుకోక నిరాకరిస్తాపు, ఏమిటి కారణం?” అని ఖలీఫా అడిగాడు.

ఆ ప్రశ్నకు సమాధానంగా విదూషకుడు తస్సి అరికాలు ఎత్తి ఖలీఫా మొహంముందు పెట్టాడు. ఈ దుండగం కళ్లారా చూసిన ఖలీఫా సేవకులు విదూషకుడిపై బడి చావ గొట్టబోయారు. కాని ఖలీఫా వారిని వారించి, “ఎందుకు అలా అమర్యాదగా ప్రవర్తిస్తు న్నావు?” అని అడిగాడు.

“ ఏలినవారు గమనించాలి. నేను తమ కేసి చేతులు చాచి తమరి బహుమానాలు స్వీకరించినట్టయితే నాకిప్పుడు తమకేసి కాళ్లు చాచే హక్కుండేది కాదు,” అన్నాడు విదూషకుడు.

ఒకసారి ఖలీఫా యుద్ధంచేసి తిరిగి పస్తున్నాడు. ఖలీఫా వెంట బుహ్లూల్ కూడా ఉన్నాడు. ఒక మజిలీలో అర్ధరాత్రివేళ ఖలీఫాకు అపరిమితంగా దాహమయింది.

ఆయన, “నీరు, నీరు!” అని అరవటం విని విదూషకుడు లేచి వెళ్లి నీరు తెచ్చాడు.

“ఈ నీరు తాగేముందు వీలినవారు ఒక్క. ప్రశ్నకు సమాధానం చెప్పాలి. ఈ నీరు లభ్యంకానిపకంలో దీనికోసం ఏలిన వారు ఎంత ఇచ్చిఉండేవారు?” అన్నాడు విదూషకుడు.

“ అర్ధరాజ్యం ఇచ్చేవాణ్ణి!” అంటూ ఖలీఫా నీరు తాగాడు.

“ఈ తాగిన నీరు అల్పాచమానం రూపంలో బయటికి రాక లోపలే బిగదీనుకు పోతే దాన్ని బయటికి రప్పించటానికి ఎంత ఇస్తారు?” అని విదూషకుడు అడిగాడు.

“ అవసరమైతే అర్ధరాజ్యం ఇస్తాను!” అన్నాడు ఖలీఫా.

“ఇన్ని నీళ్లకూ, ఇంత అల్పాచమానానికి సమానమైనవిలపగలరాజ్యంకోసంయుద్దాలు దేనికి, ప్రభూ?” అన్నాడు బుహ్లూల్. ఖలీఫా సిగ్గుతో తలపంచుకున్నాడు.