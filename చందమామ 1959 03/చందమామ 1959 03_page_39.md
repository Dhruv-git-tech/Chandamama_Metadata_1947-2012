“మహారాజా, ఒలీవియాగారు ఇంకా ఏడేళ్ల దాకా ఎవరి ముఖమూ చూడరట. తన దగ్గిరికి ఎవరినీ పంపవద్దని ఖచ్చితంగా చెప్పారు!” అన్నాడు.

“అన్నకోసమే ఇంత శోకించే మనిషి మనను ఎంత కోమలమై ఉండాలి! అలాటి మనిషికి నాపై ప్రేమే కలిగితే ఇక వేరే చెప్పాలా?” అన్నాడు రాజు. తరవాత ఆయన వయోలాకేసి తిరిగి, “సిజారియో, ఈసారి నాదూతగా ఒలీవియా వద్దకు నీవే వెళ్లిరావటం బాహుంటుంది. ఆమె దగ్గిరకు వయసుమళ్లినవారిని పంపటం నాదే పొర పాటు. నీవంటి యువకుట్టి పంపితే

ఆమె కనీసం దర్శనమిచ్చి చెప్పినమాటలు వినేది!” అన్నాడు.

“మాట్లాడితే నేనేమని చెప్పాలి, మహారాజా?” అన్నది వయోలా.

“నే నామెను ఎంతగా ప్రేమిస్తున్నానో, ఆమెకోసం ఎంతగా తవిస్తున్నానో విపరించి చెప్పు,” అన్నాడు రాజు.

తనకు ఈ పని ఏమాత్రమూ రుచించక పోయినా వయోలా ఒలీవియా ఇంటికి వెళ్లింది. ఒలీవియా దాసీది ఆమెకు తలుపుతీసి, “అమ్మగారికి ఒంట్లో బాగాలేదు.” అని చెప్పింది.

“నాకు తెలుసు. నేనామెను చూడాలి,” అన్నది వయోలా.

“నిద్రపోతున్నారు,” అన్నది దాసీ.

“ఆందుకే మాట్లాడి పోదామని వచ్చాను,” అన్నది వయోలా కొంటెగా.

దాసీది వెళ్లి ఒలీవియాతో, “అమ్మా, తమర్ని చూడటానికి ఎవరో యువకుడు వచ్చి ఎన్ని విధాల చెప్పినా వెళ్లిపోవటం లేదు. మొండి ఘటంలాగా కనబడుతాడు,” అన్నది.

ఈ మొండివాడెవడో చూడాలని ఒలీవియాకు కుతూహలం కలిగింది. అందుచేత, “ఆ మనిషిని లోపలికి రానీ,” అన్నది.