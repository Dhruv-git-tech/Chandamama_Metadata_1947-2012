వాడన్నట్టు తేనెతో కలిపి తింటే అనాస చాలా రుచిగా ఉన్నది.

వాడు రెండు కొమ్మలు కోసి వాటిని రెండు కావళ్లుగా తయారుచేసి, ఒక్కొక్క చివరా ఎనిమిదేసి అనాసపళ్లు కట్టాడు. ఇద్దరమూ చెరొక కావడి మోస్తూ, డస్సిపోయి, చెమటలు దిగకారుతూ శిబిరం చేరాం.

నలుగురు మనుషులు నీటిలోకి దిగి పడవలో పడిన చిల్లిని మరమ్మతు చేస్తు న్నారు. చిల్లిని మూయటం పూర్తిఅయింది. దానికి మైనం పెడుతున్నారు.

భోజనాలు అయాక ఒక్కొక్క ప్రయాణీ కుడూ ఒక్కొక్క అనాసపండు తీసుకుని,

అందులో సగం తిని మిగిలిన సగమూ ప్రయాణానికి ఉంచుకున్నాడు. అనాస ముక్కలకు తేనె రాచి తినేటప్పుడు ప్రయాణీ కులు సంతోషంతో కేకలుపెట్టారు.

మరమ్మతు పూర్తిఅయింది గనక ఒడ్డున ఉన్న పడవను మళ్లీ నీటిలోకి తోశాము. సగంమంది పడవను తోస్తుంటే మిగిలిన వాళ్లు పగ్గాలు బిగలాగి పట్టి, పడవ ఒక పక్కకు ఒరగకుండా చూశారు. పడవ లోతు నీటిలోకి వెళ్లి లంగరు దించింది. నావికులు ప్రయాణీకుల సహాయంతో పడవను కడిగారు. తరవాత సామాన్యు పడవ కెక్కించారు.