మన సగరంలో ఒక వింతవ్యక్తి భిక్షమెత్తు తున్నాడు. ఆయన ఏ యక్కుడో, గంధర్వుడో, గరుడుడో, నాగుడో అయిఉండాలి గాని, మామూలు మనిషిమాత్రంకాడు!” అన్నారు.

“ అతను ఎవరైనదీ తేల్చుకోవాలంటే కొందరు అతనివెంట నగరం బయటికి వెళ్లి, ఏం చేస్తాడో గమనించండి. దేవత అయితే మాయ మవుతాడు, గరుడుడైతే ఎగిరి పోతాడు, నాగుడైతే భూమిలోకి దూరుతాడు, మామూలు మనిషి అయినట్టయితే తాను భిక్షమెత్తిన ఆహారాన్ని ఎక్కడైనా పెట్టుకుని తిరిటాడు,” అని బింబిసారమహారాజు పౌరులతో అన్నాడు.

ఈలోపుగా సిద్ధార్థుడు తనకు చాలినంత భిక్ష దొరకగానే నగరం వెలపల ఉండే పాండవపర్వతం దగ్గిరికి వెళ్లి, ఆక్కడ ఒక చెట్టునీడను కూచుని భోజనంచేయసాగాడు. అతను ఇలాటి భోజనం ఎన్నడూ చేయ లేదు, జీవితమంతా మృష్టాన్నాలే భుజించాడు. ఇలాటి భోజనం నోటపెట్టుకోవటం మాట అటుంచి, చేత్తో తాకటానికికూడా అసహ్యమనిపించింది. కాని తపస్సులు ఇలాటి కష్టాలను ఎన్నిటినో సహించాలనే నమ్మికతో అతను ఆ ఆహారాన్ని దిగమింగుతూ, “సిద్ధార్థా, నీ శరీరం బంగారు

శరీరం కాదు, ఇందులో అనేక చౌలిక పదార్థాలు కూడిఉన్నాయి. ఈ ఆహారం నీ శరీరంలోకి పోయి పచనమై, జీర్ణమై ఇందులోనుంచి తనకు కావలిసిన అన్నసారాన్ని స్వీకరిస్తుంది. కనక ఇదికూడా ఆహారమే!” అనుకున్నాడు.

రాజగృహ పౌరులు కొందరు సిద్ధార్థుణ్ణి వెంబడించి, అతను భోజనంచేయటం గమనించి బింబిసారమహారాజుకు ఆ సంగతి చెప్పారు. బింబిసారమహారాజు పాండవపర్వతంవద్దకు కదిలివచ్చి, సిద్ధార్థుడితో, “అయ్యా, మీ పేరేమిటి? మీది ఏ దేశం?” అని అడిగాడు. సిద్ధార్థుడు చెప్పాడు. వెంటనే