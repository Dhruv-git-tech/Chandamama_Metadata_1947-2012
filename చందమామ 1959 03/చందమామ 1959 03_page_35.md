# తారుమారు

ఇల్లిరియాదేశానికి ఆర్సినో రాజుగా ఉంటూండేవాడు. ఆయనకు పెళ్లి కాలేదు. కాని ఆయన ఒలీవియా ఆనే ఒక గౌప్పయించి సుందరిని ప్రేమించి, ఆమె ఆంగీకరించినట్లయితే పెళ్లిడాలనే ఉద్దేశంతో ఉన్నాడు.

అయితే ఒలీవియా రాజును ప్రేమించలేదు. కొద్ది మాసాలు తేడాగా ఆమె తన తండ్రినీ, అన్నమా పోగొట్టుకున్నది. ఆ వంక పెట్టి ఆమె రాజు నిత్యమూ పంపే దూతలకు దర్శనమివ్వ నిరాకరించి, “ఏడేళ్లపాటు నేను శోకసముద్రంలో నుంచి బయటికి రాదలచలేదు. అందుచేత ఈ ఏడేళ్లు నేను ఎవరినీ చూడదలచలేదు,” అని రాజు దూతలకు తన నౌకర్లచేత చెప్పించింది.

ఏడేళ్లపాటు తన ప్రియురాలికి ప్రేమసందేశాలు పంపే అవకాశంకూడా లేనందుకు ఆర్సినో మహారాజు కుంగిపోయి, తాను

కూడా శోకసముద్రంలో ముణిగిపోయిన వాడయాడు.

రాజుగారి పరిస్థితి ఇలా ఉండగా, ఇల్లిరియా తీరానికి సమీపంలో ఒక ప్రయాణీకుల నౌక ముణిగిపోయింది. ఆ నౌకలో చాలామంది ప్రయాణీకులున్నారు. వారిలో ఇద్దరు కవలపిల్లలు; మెసలీన్ నగరానికి చెందినవారు. వారు ఒక గంట వ్యత్యాసంలో పుట్టారు, ఇద్దరూ ఒకే రూపురేఖలు గలవారు. చిన్నతనంలో వారిని వేరువేరుగా పోల్చగలందులకు వారి తల్లి వేరువేరు దుస్తులు వేసేది. వారిలో పెద్దవాడు మగపిల్లవాడు; ఆతని పేరు సెబాస్టియన్. రెండవది అడపిల్ల; ఆమె పేరు వయోలా.

పడవ ముణిగినప్పడు పడవ నాయకుడు కొద్దిమందిని చిన్న తెప్పలో రక్తంచి ఇల్లిరియా తీరానికి చేర్చాడు. వారిలో వయోలా ఉన్నది గాని, సెబాస్టియన్ లేడు.

ఆర్. కోదండరామయ్య