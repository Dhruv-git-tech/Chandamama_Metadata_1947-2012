వచ్చినా చలించని కనానా తన తండ్రి మాటలకు చలించాడు.

తండ్రి తెప్పిరిల్లుకుని, “ఏమర్లోయ్! ఏం నిద్రలు పోతారు? లేవండి! కనానా తిరిగి వచ్చాడు!” అని కేకలుపెట్టాడు. “కనానా వచ్చాడు!” అన్న కేకలు శిబిరమంతా మారుమోగి అందరినీ లేవగొట్టాయి. కనానా తన అన్ననూ, తెల్లఒంటెనూ ఎలా సాధించాడో వారు అదివరకే విన్నారు. అంతే కాక ఖలీఫా మనిషి ఒకడు వచ్చి కనానా తండ్రికి కానుకగా బంగారు నాణాల మూట ఇచ్చివెళ్లాడు. ఇప్పుడు కనానా ఖాలిద్ నుంచి అంతులేని బహుమానాలు తెచ్చి, తన

కింద నూరుమంది సైనికులతో స్వయంగా వచ్చాడు. బేనీసాద్‌లు ఇటువంటి గౌరవ ప్రతిష్ఠలు ఏనాడెరుగుదురు ?

శిబిరమంతా దివిటీలు వెలిగించారు. కనానా గౌరవార్థం వంటలు తయారుచేశారు. ఆతిథుల గౌరవార్థం స్త్రీలు దేశభక్తి గీతాలు పాడారు. ఆ గీతాలు పాతవే. కాని వాటిలో ఇతర వీరుల పేరు వచ్చిన చోటనల్లా కనానా పేరుంచి స్త్రీలు పాడారు. ఈ గీతాలు వింటూంటే “ఎడారి భయంకరు” డికి ఆవేశం వచ్చి, సైన్యంలో చేరుతానని మాట ఇచ్చాడు. వెంటనే మరి రెండు వందల మంది యోధులుకూడా సైన్యంలో చేరారు.