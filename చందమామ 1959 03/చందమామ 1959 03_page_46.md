స్వయంగా బయలుదేరి ఒలీవియా ఇంటికి వచ్చాడు. ఆయన ఆ ఇంటి ముందరికి వచ్చేసరికి రకీకభటులు సరంగునుకూడా అక్కడికి తెచ్చారు.

సరంగు రాజుగారితో, “మహారాజా, ఈ యువకుడి మూలంగా నేను ఈ దేశంలో ఆడుగు పెట్టపలిసివచ్చింది. ఇతన్ని నేను సముద్రంనుంచి కాపాడి, మూడు నెలలుగా ఇతని ఖర్చులన్నీ భరిస్తూ పోషించాను. ఈ కృతఘ్నుడికి నా డబ్బంతా ఇచ్చేశాను. జరిమానా కట్టుదామంటే డబ్బివ్వక నిరాక రిస్తున్నాడు,” అంటూ మగవేషంలో ఉన్న వయోలాను చూపాడు.

రాజు సరంగుతో, “నీకేమైనా మతి పోయిందా ఏమిటి? ఈ కుర్రవాడు మూడు నెలలుగా నా కొలువులో ఉన్నాడు. నువు ఇతన్ని పోషించానంటావేమిటి?” అన్నాడు.

ఇంతలో ఒలీవియా బయటికి వచ్చింది. ఆమె రాజువెంట ఉన్న వయోలాను చూసి తనను పెళ్లాడిన యువకుడే అనుకుని, ఆమెతో ప్రేమగా మాట్లాడసాగింది.

తన భృత్యుడైన సిజారియో తన దూతగా పని చేస్తున్నట్టు నటిస్తూ తనకు ద్రోహం చేశాడని రాజుకు కోపం వచ్చింది. “నీ సంగతి చెబుతాను, నావెంట రా!” అని ఆయన వయోలాతో అన్నాడు.