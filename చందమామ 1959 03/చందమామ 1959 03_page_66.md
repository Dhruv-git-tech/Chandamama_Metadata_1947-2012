# అహింసాజ్యోతి

[3]

ఆ రోజు సిద్ధార్థుడు ఉద్యానవనంలో నిశ్చింతగా గడిపాడు. సరస్సులో జలక్రీడ లాడాడు; తనకు గల ఉత్తమ వస్త్రాభరణాలను ధరించి ఉల్లాసంగా ఉన్నాడు.

సూర్యాస్తమాన మయింది. సరిగా ఆ సమయానికే యశోధర ఒక మగబిడ్డను ప్రసవించింది. శుద్ధోదనుడు పరమానంద భరితుడయాడు. “ఇది నా కొడుకుకు మరొక సూతనానందం. వాడిక సన్యాసం గురించి ఆలోచించడు,” అనుకుని ఆయన, ఈ శుభవార్త చెప్పటానికి ఉద్యానవనానికి ఒక మనిషిని పంపాడు.

తనకు కుమారుడు కలిగాడని వినగానే సిద్ధార్థుడు, “రాహులుడు పుట్టాడా?”

అన్నాడు. (రాహులుడు అంటే ప్రేమించ దగినవాడని అర్థం.)

అప్పటికే సిద్ధార్థుడు సన్యాసించ నిశ్చయించాడు. జీవితం తెచ్చిపెట్టే రోగాలనూ, ముసలితనాన్నీ, చావునూ తప్పించుకోవాలంటే జీవితంనుంచే విముక్తి పొందాలి; అందుకు సన్యాసించటం ఒకటే సాధనగా అతనికి తోచింది. ఆయినా తన కుమారుణ్ణి ఒక్కసారి కళ్లారా చూసి ఆ ఆసందం అనుభవించి తరవాత సన్యాసించుదామని అతను అనుకున్నాడు.

సిద్ధార్థుడు ఉద్యానవనం నుంచి తిరిగి వస్తూండగా కిసాగౌతమి అనే రాజక్యమితి అతన్ని చూసి ఆసందపారవశ్యంతో—