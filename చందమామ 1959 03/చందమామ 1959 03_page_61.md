ఆ సైన్యంలో చేరినవారందరికి ఖాలిద్ లో పరిపూర్ణ విశ్వాసం ఉన్నది. ఆయన ఒకప్పుడు ఒకే సమయంలో డమాస్కస్ సగరాన్ని ముట్టడించి, హిరాక్షియస్ పంపిన లక్షమంది సైనికులతో పోరుతూ, ఒక వంక ఆ సైనికులను జయించి రెండోవంక డమాస్కస్ నగరాన్ని లోబరుచుకున్నాడు. ఆ యుద్ధంలో పాల్గొన్నవారు ఈ సేనలో కొందరున్నారు. తన చుట్టూ నడిచే సైనికులు ఖాలిద్ ఘనవిజయాలను మెచ్చుకోవటం విని కనానా ఎంతగానో ఉప్పాంగిపోయాడు గాని హింసావిధానం తప్పన్న అభిప్రాయాన్ని మార్చుకోలేదు.

నాలుగు రోజులు డోలీలో ప్రయాణం చేసినాక కనానా నల్లఒంటెమీద సవారీ చేసే స్థితికి వచ్చాడు. ఖాలిద్ అతనికి ఖరీదైన దుస్తులూ, ఒక కత్తి, ఒక ఈటే ఇప్పించాడు. కాని కనానా వాటిని నిరాకరిస్తూ, “నేను ఎన్నడూ ఈటె పట్టిన పాపాన పొలేదు, నాకీ గెరెలకాపరి తోలుచొక్కా చాలు,” అన్నాడు. అతనికి సైన్యానికి వెనకగా వచ్చే స్త్రీజనంతో కలిసి ప్రయాణం చెయ్యాలనే ఉన్నది గాని, ఈ సైన్యం అతనికి అగ్రస్థానం ఇచ్చి మహా యోధుడి మర్యాదలు జరుప్తున్నది. ఖాలిద్ ముందు జోహారు చేసే ప్రతి సైనికుడూ కనానా ముందుకూడా జోహారు చేస్తున్నాడు. అతనికి మళ్లీ పారిపోయే ఆలోచన కలిగింది. బేనిసాద్ ములా ఎక్కడ ఉండేదీ తనకు తెలుసు; ఈ సైన్యం అ ప్రదేశానికి సాధ్యమైనంత దగ్గిరిగా వచ్చినప్పుడు ఆ పని చేద్దామనుకున్నాడు.

ఒక సాయంకాలం సైన్యం ఎడారిలో విడిసింది. కనానా గుడారం ఖాలిద్ గుడారం పక్కనే వేశారు. “రేపు ఈ సైన్యం మా శిబిరం సమీపంగా పోతుంది. నేను ఎలాగైనా తప్పించుకుని పారిపోయి మా వాళ్లను చేరుకుంటాను!” అని కనానా భోజనంచేస్తూ అనుకున్నాడు.