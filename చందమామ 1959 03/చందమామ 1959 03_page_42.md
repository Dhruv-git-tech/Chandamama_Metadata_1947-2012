ప్రేమ గుడ్డిది. వయోలా తిరిగి వచ్చి,
“మహారాజా, ఒలీవియాతో మాట్లాడాను.
ఆమె మిమ్మల్ని ప్రేమించలేని గట్టిగా
చెప్పింది,” అన్నప్పటికీ రాజుకు నిరాశ
కలగలేదు.

“సిజారియో, నీవు సగం విజయం
సంపాదించావు. ఆమె నిన్ను చూసి
మాట్లాడింది. రేపు మళ్లీ వెళ్లావంటే ఆమె
మనసును కూడా నాకేసి తిప్ప గలుగుతావు!”
అన్నాడాయన వయోలాతో. తరవాత
ఆయన ఒక జానపద ప్రేమగీతం పాడ
సాగాడు. ఆపాట వినగానే వయోలా కంట
కన్నీరు కారింది.

“ఇదేమిటి, సిజారియో? ఇంత చిన్న
తనంలోనే ప్రేమసర్పం నిన్నుకూడా కాటు
వేసిందా?” అన్నాడు రాజు ఆశ్చర్యంతో.
వయోలా అవునన్నది.

“ఆ స్త్రీ ఎవరు? ఎలా ఉంటుంది?
ఇంతకాలంగా నాతో మాటమాత్రం చెప్ప
లేదేం?” అన్నాడు రాజు.

“మహారాజా, ఆమె మీ వయసుదే.
మీలాగే ఉంటుంది,” అన్నది వయోలా.

ఈ మాటకు రాజు నవ్వుకున్నాడు;
“అర్ఘకుడు, ఏమీ ఎరగడు! లేకపోతే
తనకన్న వయసుగలదాన్ని ప్రేమించట
మేమిటి?” అనుకున్నాడు.