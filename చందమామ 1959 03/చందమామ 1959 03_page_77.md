# ప్రకృతి వింతలు

## 9

నాకు కుమేవావాలో ఇంకోక సుగుణం కనిపించినట్టయి, వాడిమీద పుండే గౌరవ భావం హెచ్చింది.

వాడు తన ఆయుధాలు తీసుకున్నాక మేము నడక సాగించాం. మేము అలా ఒక గంటసేపు నడిచాం.

ఉదయ కాంతిలో అరణ్యం చాలా అందంగా వున్నది.

ఒక పొదలోనుంచి ఒక తాబేలు బయటికి వచ్చింది. నేను దాన్ని పట్టుకోవటానికి ప్రయత్నిస్తే దాని డిప్ప జారుడుగా వుండి పట్టటం సాధ్యంకాలేదు. పైగా దానికి బల మైన గోళ్ళుకూడా వున్నాయి. కుమేవావా నా అవస్థ చూసి విరగబడి నవ్వాడు. ఆది తప్పించుకుపాయే సమయంలో వాడు వచ్చి ఒక్క ఊపుతో దాన్ని వెల్లికిలా పడేశాడు. ఆ విధంగా అది మాకు చికికింది.

“ఈపూట ఇదే మనకు ఫలహారం,” అన్నాడు వాడు.

తాబేలును నిప్పలో కాలుస్తున్నంతసేపూ కుమేవావా చుట్టూ కల యజాస్తూ నే ఉన్నాడు. వాడు ఎత్తయిన చెట్టు కొమ్మల కేసి చూసి, “న్యికుచాప్‌కు తేనె ఇష్టమేనా?” అని అడిగాడు.

“ఇష్టమే కాని ఇప్పుడెక్కడినుంచి వస్తుందీ?” అన్నాను.

“అనాసముక్కలు తేనెతో తింటే అద్భుత మైన రుచి. మనకు అనాసపళ్లు దొరక బోతున్నాయిగద,” అన్నాడు వాడు. “మీరు తాబేలును కాలుస్తూ ఉండండి. నేను వెళ్లి తేనె తెస్తాను. ఆ పెద్ద చెట్టుమీద తొర్ర కనిపిస్తున్నదా?”

వాడు నాకు చూపించాడు గాని నేను వాడు చెప్పే తొర్రను గుర్తించలేకపోయాను.