కోడిసంచారం

ఒకనాడు ఒక కోడికి కొంగల అరుపులు వినిపించాయి. అది తల ఎత్తి చూసే
సరికి ఒక కొంగల బారు దక్షిణంగాపోతూ కనిపించింది.

ఎన్నడూ తన ఆవరణ దాటివెళ్లని కోడికి కొంగలలాగే సంచారంచేసి
రావాలనిపించి, “నేనుకూడా దక్షిణం వెళ్లిపస్తాను,” అని మిగిలిస్తే కోళ్లకు చెప్పి
అది దక్షిణంగా రెక్కలాడించుకుంటూ పరిగెత్తింది. ఆవరణదాటగానే రోడ్డు
వచ్చింది. రోడ్డుపైన బళ్లు నడుస్తున్నాయి. కోడి రోడ్డువెంబడి కొంతదూరం పరి
గెత్తి ఒక తోటను చూసింది. అందులో పూలచెట్లున్నాయి, తోటమాలి వాటికి
నీళ్లు పోస్తున్నాడు. మరికొంతదూరాన రోడ్డు ఆగిపోయింది. ఆక్కడ ఒక వంగ
తోట ఉన్నది.

సాయంకాలానికల్లా కోడి ఇంటికి తిరిగివచ్చి తానుచూసిన వింతలు ఇతర
కోళ్లకు చెప్పింది.

నాలుగు నెలలు గడిచాక దక్షిణంగా వెళ్లిన కొంగలు తిరిగి వచ్చాయి.
వాటిలో కొన్ని కోళ్లను కలుసుకుని, “దక్షిణాది నుంచి వస్తున్నాం. ఆక్కడ
సముద్రం ఉన్నది, ఎన్నో లంకలున్నాయి!” అని చెప్పాయి.

“దక్షిణాన సముద్రం ఎక్కడ ఉన్నది? మా కోడికూడా ఈమధ్యన
దక్షిణం వెళ్లి తిరిగివచ్చింది. ఆక్కడ ఏమున్నదీ మా కోడినడగండి చెబు
తుంది!” అన్నాయి కోళ్లు.