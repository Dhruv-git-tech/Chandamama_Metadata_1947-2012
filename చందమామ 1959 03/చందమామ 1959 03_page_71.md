CHITRA

“ నీపు నా వెంటనే ఉంటే నా వార్త శుద్ధోదనమహారాజుకూ, యశోధరాదేవికీ ఎలా తెలుస్తుందీ. అందుచేత నీపు కపిలవస్తు నగరానికి తిరిగివెళ్లి నేను సన్యసించిన సంగతి మా తండ్రిగారికీ, మా పినతల్లి ప్రజాపతికీ, నా భార్యకూ చెప్పు. సన్యసించే అవకాశం ముందు ముందు నేనే నీకిస్తానులే. నాకోసం ఎవరూ విచారపడవద్దని చెప్పు. రాహులుణ్ణి జాగ్రత్తగా పెంచమను. నేను పూర్ణ బుద్ధుడనైగాని వాణ్ణి చూడను,” అన్నాడు సిద్ధార్థుడు.

ఈ మాటలు విని చెన్నుడు దుఃఖించి, గురంతోసహా తిరుగుదారి పట్టాడు.

సన్యసించేవాడు కేశఖండనం చేయించు కోవాలి. తనకు ఆ పని చేసేవారెవరూ లేరు గనక, సిద్ధార్థుడు తన కేశపాశాన్ని ఎడమ చేత్తో పట్టి ఎత్తి, కత్తితో దాన్ని కోసేశాడు. అతని శిరస్సుపైన రెండంగుళాల జుట్టు మిగిలిపోయిందనీ, అది పెరగకుండా, తరగ కుండా యాషజ్జీవమూ అలాగే ఉండి పోయిందనీ చెబుతారు.

తరవాత సిద్ధార్థుడు కాపాయవస్త్రాలూ, దండ కమండలాలూ ధరించి సన్యాసివేషం వేసుకుని, అటుగా జనం వచ్చేలోపలనే కదిలి అనుప్రియ అనే పేరుగల మామిడి తోపులోకి వెళ్లిపోయాడు. అతను ఈ తోపులో ఏడు రోజులపాటు నిరాహారదీక్షలో ఉండి, ఎనిమిదో రోజు ఉదయం అక్కడినుంచి కదలి రాజగృహం అనే నగరానికి వెళ్లాడు; తూర్పుద్వారంకుండా నగరం ప్రవేశించి భిక్షకోసం ఇల్లిల్లూ తిరిగాడు.

ఈ తరుణంలోనే రాజగృహంలో ఆషాఢ కేళి అనే ఉత్సవం జరిగేది. వీధులనిండా జనం ఉన్నారు. భిక్షకోసం ఇళ్లముందు నిలబడే సిద్ధార్థుడికేసి వాళ్లు అత్యాశ్చర్యంతో చూశారు. వారు అలాటి సన్యాసిని ఎన్నడూ చూడలేదు. రాజగృహానికి రాజైన బింబి సారుడి వద్దకు కొందరువెళ్లి, “మహారాజా,