“నిబ్బుతా నూన సామాతా, నిబ్బుతా నూన సోపితా నిబ్బుతా నూన సానారీ, యన్సయన్ ఈ దిసోపతి” అని పాగడింది. ఆ సమయంలో సిద్ధార్థుణ్ణి చూసి అతని తల్లీ, తండ్రీ, భార్యా ఎంతైనా ఆనందిస్తారని ఆమె భావం. నిబ్బుతి అనే మాటకు సుఖం, లేక కేమం (నిర్వృత్తి) అని ఒక అర్థం; ముగింపు, తిరుగుముఖం కావటం (నిపృత్తి) అని మరొక అర్థం.

కిసాగౌతమి చెప్పిన మాటలలో సిద్ధార్థుడికి వైరాగ్యమే ధ్వనించింది. అతను ఇందుకు సంతోషించి తన మెడలోని రత్నహారాన్ని, లకే ఖరీదు చేసేదాన్ని, ఆమెకు బహుకరించాడు. సిద్ధార్థుడు తనను

ప్రేమించాడనీ, యశోధరతోబాటు తనను కూడా పట్టపురాణి చేస్తాడనీ, ఆ అమాయకు రాలు అనుకున్నది!

సిద్ధార్థుడు ఇంటికి తిరిగివచ్చి అద్వితీయ మైన తన హంసతూలికాతల్పంమీద మేను వాల్చాడు. అతనికి ఆనందోల్లాసం కలిగించ టానికై స్త్రీలు అతని ఎదట సృత్యాలు చేశారు, పాటలు పాడారు, జంత్రవాద్యాలు వాయించారు. కాని సిద్ధార్థుణ్ణి ఇవేదీ ఆకర్షించలేదు. అతను కళ్లు మూసుకుని నిద్రపోయాడు.

యువరాజు నిద్రపోవటం గమనించి, అతన్ని చుట్టిఁన్న స్త్రీజనం ఆటలూ పాటలూ చాలించి, తాము వాయించిన వాద్యాలపై తలలు అనించి ఎక్కడి వారక్కడ నిద్రపోయారు.

కొంతసేపు నిద్రపోయి సిద్ధార్థుడు మేలు కున్నాడు. అతను తన చుట్టూ కలయ జూశాడు. తాను నిద్రపోయేముందు దేవ కన్యాలలాగా కనిపించిన స్త్రీలు ఇప్పుడు నిద్రలో రకరకాల భంగిమలలో పడుకుని వికారంగా కనిపించారు. సృత్యాలు చేసే టప్పుడూ, అభినయించేటప్పుడూ, పాడే టప్పుడూ వారిలో కనిపించిన సౌందర్యాన్ని నిద్రాదేవత హరించేసింది.