“ ఉన్నది ఇదొక్క టే. మరి రెండు తెమ్మంటే ఎక్కడి నుంచి తేచ్చేటట్టు?” అన్నాడు సుల్తాను.

“ఒకటి తెచ్చినవాడే మిగతా రెండూ తేగలడు,” అన్నది కూతురు.

సుల్తాను అబ్దుల్లాను పిలిపించి, “మరి రెండు కెంపులు కావాలి. అవి తెస్తే నీవు కోరిన బహుమానం ఇస్తాను. లేకపోతే తల తీయిస్తాను,” అన్నాడు.

“చిత్తం,” అని అబ్దుల్లా ఇంటికి తిరిగి వచ్చి, తన దుకాణం మూసేసి, కత్తి చేత బట్టి, గుర్ర మెక్కి అరణ్యంలోకి వెళ్ళాడు. ఆ స్త్రీ ఇంకా చెట్టుకొమ్మకు అలాగే వేళ్లాడుతూ ఉండటం అతడి కంటబడింది.

ఇంతలో పెద్దగా మెరుపు మెరిసి, ఉరి మింది. వేళ్ళాడే స్త్రీ ముందు ఒక మాంత్రికుడు, నల్లని దుస్తులు ధరించి ప్రత్యక్షమయాడు. అతడు వేళ్ళాడే స్త్రీని దింపి, నేల మీద పడుకోబెట్టి, మంత్రదండంతో ఆమె మెడ మీది గాయాన్ని తాకాడు. వెంటనే ఆమె ఏమి జరగనట్టు లేచి నిలబడింది. ఇప్పుడామె అబ్దుల్లా కంటికి ఇంకా ఎన్నో రెట్లు అందంగా కనబడింది.

“ఇప్పటికైనా నన్ను పెళ్ళాడటానికి అంగీకరిస్తావా?” అన్నాడు మాంత్రికుడు.

“నన్ను వెయ్యి ముక్కలిగా నరికినా నిన్ను పెళ్ళాడను!” అన్నదామె.

వెంటనే మాంత్రికుడు తన చేతిలో ఉన్న కౌరడా ఎత్తి ఆమెను బలంగా కొట్టాడు. వాడు మళ్లీ కౌరడా ఎత్తి ఆమెను రెండోసారి కొట్టే లోపుగా, అబ్దుల్లా మాంత్రికుడి వెనకగా వెళ్లి, తన కత్తితో వాడి మెడ నరికేశాడు.

ఆమె పరిగెత్తుకుంటూ వచ్చి అబ్దుల్లాను ఆరింగనం చేసుకుని, “నన్ను రక్తంచారు. నేను యావజ్జీవం మీ బానిసను,” అన్నది.

ఆమె అతనికి తన కథ అంతా చెప్పింది. ఆమె పేరు కెంపు. ఆమె ఒక సముద్ర