పాక్కింది. వాణ్ణి చంపినదెవరో ప్రజలకు తెలియదు. కాని ఆ పుణ్యాత్ముణ్ణి తెగ మెచ్చుకుని, తమ అష్టదేవతలకు దణ్ణాలు పెట్టుకున్నారు. బకుడు చచ్చిననాడు వంతు బ్రాహ్మణుడి ఇంటిదని తెలియగానే ఆందరూ బ్రాహ్మణుడి వద్దకు వెళ్లి, బకుణ్ణి ఎవరు చంపారని ఆడిగారు.

తన ఇంట తలదాచుకునేవారిని గురించి బయట పెట్టటానికి వీలులేని కారణంచేత బ్రాహ్మణుడు నగర పౌరులతో, “నిన్న మా ఇంటి వంతు వచ్చింది. నేను పుట్టెడు విచారంలో ముణిగి ఉండగా ఒక యోగ నిద్దుడు వచ్చి, సంగతి విని రాకుసుడికి ఆహారం తాను తీసుకుపోతాననీ, తనను రాకుసు డేమీ చేయలేడనీ అన్నాడు. మరి రాకుసుడు చచ్చాడంటే ఆ మహాత్ముడే ఆ పుణ్యం కట్టుకుని ఉండాలి,” అన్నాడు.

ఉరి ప్రజలు పరమానందంతో బ్రాహ్మ ణోత్సవం చేశారు. కుంఠీ, పాండవులూ కూడా ఆ వేడుక చూశారు. వాళ్ళు ఆ బ్రాహ్మణుడి ఇంటనే, అలా గే అజ్ఞాత జీవితం గడుపుతూ వచ్చారు. వారు మధు కరంతోనే జీవించారు.

ఇలా ఉండగా పాండవు లుంటున్న బ్రాహ్మణ గృహానికి ఒక దేశ సంచారి ఆయిన బ్రాహ్మణుడు అతిథిగా వచ్చి, గృహస్థు ఇచ్చిన అతిథ్యం స్వీకరించి, తాను తిరిగిన దేశాలను గురించి, అక్కడి రాజులను గురించి ఆనేక వార్తలు సరదాగా చెప్పుకు పోయాడు. అతను ఒక సందర్భంలో, పాంచాలదేశపు రాజైన ద్రుపదుణ్ణి గురించి, ఆయనకు శిఖండీ, ధృష్టద్యు మ్నుడూ, ద్రౌపదీ పుట్టటం గురించి, ద్రౌపదీ స్వయంపరానికి జరిగిన ఏర్పాట్లను గురించి క్లుప్తంగా చెప్పాడు. ఆప్పుడు కుంఠీదేవీ, పాండవులూ కూడా ఆ పృత్తాంతాలను వివరంగా వినగోరారు. ఆందుచేత బ్రాహ్మణుడు ఇలా చెప్పసాగాడు: