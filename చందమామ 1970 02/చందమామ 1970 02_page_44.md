ఎక్కేసరికి కొండ నీడపట్టున ఒక బాలిక కనబడింది.

“అమ్మాయి, ఆకలి మండిపోతున్నది. దగ్గిరలో గ్రామం ఉన్నట్టులేదు. తినటాని కేమల్నా ఉన్నదా?” అని మంగలి ఆ పిల్లను అడిగాడు.

“అటుపక్క గ్రామం ఉన్నదిగాని నువు ఆకలితో ఏం పోతావు? నేను తెచ్చుకున్న కూడు తిను, తాకా!” అంటూ ఆ పిల్ల తన మూట విప్పి, తాను తెచ్చుకున్న జొన్న రొడైలూ, కూరా పెట్టింది. వాటిని తిని, తాబేటికాయలో నీళ్ళు తాగి మంగలి తేరుకున్నాడు.

“ప్రాణం నిలబెట్టావు, తల్లి!” అంటూ మంగలి ఆ పిల్ల కేసి చూసి, దిగ్భృమ చెందాడు. ఆమె ముఖం చుదబింబం లాగున్నది. చెంపకు చేరడేసి కళ్లు. నవ్వితే సొట్టలు పడే బుగ్గలు. బారెడు పాడుగున్న జుట్టు. పాత బట్టలు కట్టుకుని కూడా పార్వతీదేవి లాగా ఉన్నదా పిల్ల!

“ఆహా. ఈ పిల్లకు తలదువ్వి కొప్పు పెట్టి. పట్టుబట్టలు కట్టి. నగలు ఆలంకరించి నట్టయితే ఈమె ముందు ఏ రాజకన్యక నిలబడగలదు? ఈమె స్వభావం కూడా ఎంతో మంచిది. కల్లా, కపటమూ లేని మనిషి,” అనుకున్నాడు మంగలి.