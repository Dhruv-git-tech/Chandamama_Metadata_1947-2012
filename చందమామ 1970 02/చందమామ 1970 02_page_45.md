ఆతను ఆ పిల్లతో, “అమ్మా, నిన్ను మా రాజుగారి కిచ్చి పెళ్లి చేస్తాను. ఒప్పు కుంటావా?” అని అడిగాడు.

“రాజుగారికి పెళ్లిం కావటం నా వల్ల అవుతుందా, తాతా?” అన్నదామె.

“నువు చెయ్యవలిసిందేమి లేదు, ఇప్పుడున్నట్టే ఉంటే చాలు. ఇన్ను రాజుగారికి చూపిస్తాను, నా వెంట వస్తావా?” అన్నాడు మంగలి.

ఆమె ఒప్పుకున్నది. ఇద్దరూ బయలు దేరి రాజభవనం చెరుకున్నారు. మంగలి అంతఃపురంలో దాసిలచేత ఆ పిల్లకు చక్కగా స్నానం చేయించి, అలంకరింప జేయించాడు. దాసిలు ఆమెకు జుట్టు అందంగా ముడివేసి, పూలుపెట్టి, ఆమె శరీరానికి సుగంధ లేపనాలు పూసి, ఆపాద మస్తకమూ నగలుపెట్టి, మంచి బట్టలు కట్టబెట్టి తీనుకువచ్చే సరికి మంగలికే కళ్ళు చెదిరాయి. ఈ మనిషే గౌరెలు కాచు

కుంటూ ఉండిన పిల్ల అనుకోవటం అతనికి చాలా కష్టమయింది.

ఆతను తన ఇంటి నుంచి ఒక అద్దం తెచ్చి, అందులో రాజుగారికి ఆ పిల్ల ప్రతి బింబం చూపించి, “చూడండి, బాబయ్యా, పిల్లలో ఒక్క మచ్చ ఉన్నదే మో!” ఆన్నాడు. సుదర్శనుడు అద్దం లోపలి బింబాన్ని చూసీ, పిల్లను చూసీ పరవశం చెంది ఆమెను పెళ్ళాడేశాడు. వివాహ నమయంలో మంగలికి మంచి జాగీరు లభించింది.

అందరికీ మంగలి అద్దంలో ఎంతో గురికుదిరింది. గొప్ప గొప్ప వాళ్ళందరూ తమ భార్యల ప్రతిబింబాలను ఆ అద్దంలో చూసి, వాళ్ళను గురించి నిజం తెలుసుకుందామను కున్నారు. కాని అందుకు అవకాశం ఇవ్వ కుండా మంగలి, “అద్దం పగిలిపోయింది, బాబయ్యా! నిక్షేపంలాటి అద్దం!” అని అందరితోనూ ఆనేశాడు.