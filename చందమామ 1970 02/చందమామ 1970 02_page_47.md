ఈ కెంపు చూపి నిరూపిస్తాను," అను కుంటూ ముందుకు సాగి, కాలక్రమాన ఒక నగరం చేరుకున్నాడు.

ఇదే నగరంలో ఉండే సుల్తానుకు ఒక కుమార్తె ఉండేది. ఆమె అందగ తె మాత్రమే కాదు, మంత్ర శాస్త్రజ్ఞానమూ, భవిష్యజ్ఞానమూ కలది. సుల్తాను దగ్గిర ఉండే వజీరు కొక కొడుకుండేవాడు. సుల్తాను కుమార్తెకూ, వజీరు కుమారుడికి పెళ్ళి చేద్దామని పెద్దవాళ్ళిద్దరూ నిశ్చయించారు. సుల్తాను కుమార్తె అందుకు వెంటనే సమ్మ తించక, “నన్ను పెళ్ళాడేవాడు నా కోరి కలు కొన్ని తీర్చాలి. వజీరు కొడుకు వాటిని

తీర్చితే అతన్ని పెళ్లిడటానికి నాకేమీ అభ్యంతరం లేదు,” అని తండ్రితో అన్నది.

“ఏమిటా కోరికలు?” అని సుల్తాను అడిగాడు.

“మొదటిది, నాకు మూడు కెంపులు కావాలి. నన్ను పెళ్ళాడేవాడు వాటిని తేవాలి,” అన్నది సుల్తాను కుమార్తె.

“నీకేమైనా మతిపోయిందా ఏమిటి? మన దేశంలో కెంపులు ఎక్కడున్నాయి?” అన్నాడు సుల్తాను.

“ఎక్కడి నుంచి తెచ్చినా నాకు ఒకటే. వాటిని మట్టుకు తెచ్చి తీరాలి,” అన్నది సుల్తాను కుమార్తె.

ఆమె ఇలా మొండి కెత్తేసరికి వజీరు, కెంపులు గలవాళ్ళు తమ వద్ద ఉన్న కెంపులను తెచ్చి యిస్తే వారికి ఆపారమైన బహుమానాలు లభిస్తాయని చాటింపు వేయించాడు. అబ్దుల్లా తన వద్ద నున్న కెంపు తీసుకుని సుల్తాను వద్దకు వెళ్ళి, తన వద్ద ఈ ఒక్క కెంపే ఉన్నదని చెప్పి. ఆయ నకు సమర్పించాడు.

సుల్తాను కుమార్తె దాన్ని చూసి. “ఇది చాలా అందంగా ఉన్నది కాని నాకు మూడు కెంపులు కావాలి. ఒక్కదానితో పని జరగదు,” అన్నది తన తండ్రితో.