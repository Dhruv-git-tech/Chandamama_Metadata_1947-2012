పడి ప్రజను చెండుకు తింటాడు. ఈ దేశపు రాజు వేత్రకీయగృహ మనేచోట ఉంటున్నాడు. ఈ రాకునుడి బెడద నుంచి ప్రజలను కాపాడే ప్రయత్నమేదీ ఆయన చేయడు. ఆయన అసమర్థుడు. అసమర్థుడి పాలనలో ఉన్న మాకు రోజూ ఈ అపద ఉంటూనే ఉన్నది. ఇవాళ మా ఇంటి వంతు వచ్చింది. మాకే రాజాశ్రయం ఉండి, ధనవంతులమై ఉంటే ఎవడినన్నా మనిషిని కొని, వాణ్ణి రాకునుడికి ఆహారంగా పంపి ఉందుము. అందుచేత మా కుటుంబానికి ఈ అపద తప్పదు. ఒకరిని విడిచి ఒకరం బతక లేము. నలుగురమూ ఒక్కసారే వెళ్లి ఆ రాకునుడికి ఆహారమవుతాం,” అన్నాడు.

కుంతి ఈ కథ అంతా విని, “అయ్యా, మీరు నిశ్చింతగా ఉండండి. ఇవాళ ఆ రాకునుడికి ఆహారంగా నా కొడుకును పంపుతాను. వాణ్ణి రాకునుడు చంపలేడు. వాడే ఆ రాకుసుణ్ణి చంపేస్తాడు. వాడు చాలా బలవంతుడు. అదీగాక వాడి దగ్గిర మంత్రశక్తులున్నాయి. అందుకే పంపిస్తున్నాను గాని, నిజంగా, నా కొడుకును రాకునుడు తినాలని ఎంతమాత్రమూ కాదు. ఏతల్లి అయినా, నూరుగురు కొడుకు లున్నప్పటికీ, తన కొడుకును మృత్యుదేవతకు చేజేతులా

బలిచేస్తుందా? అందుచేత మీరు ఈ ఏర్పాటుకు ఒప్పుకోండి. ఈ సంగతి మాత్రం ఊళ్ళో ఎవరికీ తెలియనివ్వకండి. వాడి గురువుగారికి తెలిసి, ఆయన వీలు లేదన్నాడంటే, నా కొడుకు రాకుసుణ్ణి చంపే అవకాశం కూడా పోతుంది,” అన్నది.

కుంతి మాటలలో బ్రాహ్మణుడికి గురి కుదిరింది. ఆయనకు అపద తప్పిందన్న అనందమూ, కుంతి తనకు మహోపకారం చేసినందుకు కృతజ్ఞతా కూడా కలిగాయి. కుంతి భీముడితో సంగతంతా చెప్పింది. భీముడు తల్లి చేసిన ఏర్పాటుకు సమ్మతించాడు.