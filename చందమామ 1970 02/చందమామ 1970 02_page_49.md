రాజు కూతురు. ఒక ఏడాది క్రితం ఈ మాంత్రికుడు తన మాయాప్రభావంతో ఆమెను తెచ్చి, రోజూ తనను పెళ్ళాడమని బలాత్కరిస్తున్నాడు. ఆమెను చెట్టుకు వేళ్ళాడదీని, మెడ మీద గాటుపెట్టి, ఆమె రక్తపుచుక్కలు కెంపులుగా మారితే వాటిని సంగ్రహిస్తాడు.

“దేవుడి దయవల్ల నీకు వాడి నుంచి అప్పుడు విముక్తి లభించింది. గనక నన్ను పెళ్ళాడ గలవా?” అని అబ్దుల్లా కెంపును అడిగాడు.

“తప్పక పెళ్ళాడతాను. కాని ముందు పెళ్ళికి కావలిసిన ఏర్పాట్లు చూడాలి.

నన్ను సముద్రతిరానికి తీసుకుపొండి,” అన్నదామె.

ఆమెను అబ్దుల్లా తన గుర్రం మీద ఎక్కించుకుని సముద్రతిరానికి వెళ్లాడు. తాను తిరిగి వచ్చిన దాకా అక్కడే వుండమని చెప్పి, కెంపు సముద్రంలోకి దూకింది.

కొద్ది గంటలు గడిచాయి. ఆమె ఇక రాదని అబ్దుల్లా నిరాశపడుతూండగా సముద్రం మీది నుంచి పెద్ద ఊరేగింపు లాగా, గుర్రాలెక్కినవాళ్ళూ, ఒక మేనా, బోయీలూ, సాయుధ భటులూ వచ్చారు. మేనా తలుపులు తెరిచే ఉన్నాయి. దాని లోపల బంగారు జలతారు దుస్తులు ధరించి కెంపు కూర్చుని ఉన్నది. అబ్దుల్లా ఆమెను సపరివారంగా తన ఇంటికి తీసుకుపోయి, వైభవంగా వివాహమాడి, వారం రోజుల పాటు విందులతోనూ, వినోదాలతోనూ గడిపాడు.

అబ్దుల్లా తిరిగి వచ్చాడని తెలిసి సుల్తాను అతన్ని పలిపించి, “కెంపు లేవి?” అని అడిగాడు.

“నేను నా పెళ్ళిసందడిలో కెంపుల మాట మరిచాను. వాటిని తెచ్చి ఇస్తాను. ఒక నెల వ్యవధి ఇవ్వండి,” అన్నాడు అబ్దుల్లా.