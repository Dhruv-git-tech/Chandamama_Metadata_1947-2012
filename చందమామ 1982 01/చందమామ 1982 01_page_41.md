బంగారంతో చేయబడింది. ఇది తమ అంతఃపురంలోని వారిదై వుండే అవకాశం లేదు," అన్నాడు.

రాజు ఆలోచనలో పడ్డాడు. ఉద్యాన వనంలోకి అంతఃపుర స్త్రీలు తప్ప బయటి వారెపరూ వచ్చే అవకాశంలేదు. ఇందులో తన తోటమాలి వెంకన్న ఎత్తుగడ ఏమన్నా వున్నదా అన్న అనుమానం ఆయనకు కలిగింది.

అ రాత్రి రాజు నియమించిన భటుడెకడు వెంకన్న ఇంటికి కాపలా వేశాడు. ఒక అర్ధరాత్రి వేళ లోపల భార్యాభర్తుల మధ్య పెద్దగా కీచులాట ప్రారంభమైంది.

"వద్దన్నా వినకుండా, నా మెడలో గౌలుసు కాస్తా, రాజుగారి కిచ్చావు. మరి ఆయన బహుమతి యిచ్చేదెప్పుడు?" అని వెంకన్న భార్య కోపంగా భర్తను అడిగింది.

"అంత వేగిరపడకు !. ఆయన తీరని పనుల్లో మునిగివుంటాడు. గౌలుసు అంతఃపురంలో ఎవరిదీ కాదని తెలుసుకున్నాక,

దాన్ని ఖజానాకు పంపి, నాకు సుంకన్న కన్న రెట్టింపు బహుమానం యిస్తాడు. అదృష్టం బావుంటే, మరేదైనా పెద్ద ఉద్యోగం కూడా యివ్వవచ్చు," అన్నాడు వెంకన్న.

భటుడు ఉదయానే, యీ సంగతి రాజుగారికి చెప్పాడు. రాజు వెంకన్నను పిలిపించి, "నీకు దొరికిన గౌలుసు అంతఃపురంలో గదులు ఊడ్చే పని మనిషిదని తెలిసి, యిచ్చేశాము. ఆవిడ నీ ధర్మబుద్ధికి మెచ్చి, తన తాహతుకు తగిన బహుమానం పంపింది. ఎక్కడది?" అంటూ పక్కన వున్న భటుడి కేసి చూశాడు.

భటుడు లోపలి గదుల్లోకి పోయి, ఒక సరికొత్త చీపురుకట్ట తెచ్చి, వెంకన్నకు యిచ్చాడు.

వెంకన్న నివ్వెరపోయి, ఒకటి, రెండు క్షణాల తరవాత తెప్పరిల్లి, రాజుకు నమస్కరించి, తల వంచుకుని ఇంటి దారి పట్టాడు.