కారణం ఏమిటి?'' అని రాజు శీలవుడు వాళ్ళను ప్రశ్నించాడు.

''మహారాజా, మాకు తిండికి జరగక, యిలా చేయవలసి వచ్చింది.'' అన్నారు కోసల సైనికులు.

''మీకు తిండికే అంత యిబ్బందిగా వుంటే, నన్నడగక పోయారా?'' అని శీలవుడు తన ధనాగారం నుంచి డబ్బు తెప్పించి, వాళ్లకు యిచ్చి పంపివేశాడు.

శీలవుడి యీ ప్రవర్తన చూసి కాశి రాజుకు కొంత ధైర్యం కలిగింది. అయినా, మరొకసారి పరీక్షించి చూద్దామని అతడు, యీసారి ఎక్కువ మంది సైనికులను, కాశిరాజ్యపు నగరాల మీదికి దోపిడికి

పంపాడు. వాళ్ళు సరిహద్దు గ్రామాలు దాటుతూండగా, కాశిరాజ్య ప్రజలకు దొరికిపోయారు. ఈసారి కూడా శీలవుడు బంధితులైన సైనికులను శిక్షించకుండా, కొంత డబ్బు యిచ్చి పంపేశాడు.

దీనితో కోసల రాజుకు ఎక్కడలేని ధైర్యం కలిగింది. అయన తన సైన్యాలతో కాశిరాజ్యం పైన యుద్ధానికి బయలు దేరాడు. ఈ వార్త గుఢచారుల ద్వారా తెలియగానే మంత్రులూ, సేనాపతులూ శీలవుడి దగ్గిరకు వచ్చి, ''మహారాజా, కోసల రాజుకు మన శక్తి తెలియదులా వుంది. మహాదర్పంగా మన పైకి యుద్ధానికి వస్తున్నాడు. అతణ్ణి ఎదుర్కునేందుకు, సైనిక సమీకరణకు అనుజ్ఞ యివ్వండి,'' అని కోరారు.

శీలవుడు యుద్ధానికి సమ్మతించలేదు. ''అనవసర రక్తపాతం వద్దు. వాళ్ళకు కాశిరాజ్యం కావాలని వుంటే, అలాగే తీసుకోనివ్వండి. వాళ్ల కోసం కోట తలు పులు తెరిచి వుంచండి,'' అన్నాడు.

ఆయన ఒక దూత ద్వారా కోసల రాజుకు, ''మీరు శత్రువులుగా రాసవ సరం లేదు. మిత్రులుగానే రావచ్చు,'' అని వర్తమానం పంపాడు.

ఈ వర్తమానాన్ని కోసలరాజు, శీలవుడి దౌర్భల్యంగా భావించాడు.