తెలివైనవాడు

విదర్పరాజుకు తాను చాలా తెలివైనవాడిననే భ్రమ వుండేది. అందువల్ల ఆయన ఆప్పుడప్పుడూ నభికుల్ని అర్థం పర్థం లేని ప్రశ్నలడుగుతూండేవాడు. ఒకసారి ఆయన నభికులతో, “ప్రపంచంలో అందరికన్న తెలివైనవాడెవరో చెప్పగలిగినవాడికి, వెయ్యి పరహాలు బహుమానం యిస్తాను,” అన్నాడు.

చాలామంది రాజు పేరు చెప్పారు. “పేరు చెబితే చాలదు, ఉదాహరణలు కావాలి,” అన్నాడు రాజు. అప్పుడు విదూషకుడు లేచి, “చిన్నప్పుడు మా నాన్న ఒకసారి నాతో, ఒక ప్రశ్నకు జవాబు చెప్పగలవాడే, ప్రపంచంలో అందరికన్న తెలివైనవాడనిపించుకుంటాడు, అన్నాడు,” అని చెప్పాడు. రాజుతో నహా అందరూ కుతూహలంగా, ఏమిటా ప్రశ్న అని అడిగారు.

“మనిషి శరీరానికి చావుంది కాని, అత్మకు లేదు కదా. మనం దుస్తులు మార్చినట్టుగా అత్మ శరీరాన్ని మారుస్తూంటుంది. అయితే, ఒక శరీరాన్ని వదిలిపెట్టిన అత్మ, ఇంకో శరీరంలో ప్రవేశించబోయే ముందు, ఎంతకాలం విశ్రాంతి తీసుకుంటుంది, అన్నది మా నాన్నగారి ప్రశ్న,” అన్నాడు విదూషకుడు.

ఈ ప్రశ్నకూ మీరూ జవాబు చెప్పలేకపోయారు. రాజు, విదూషకుణ్ణే జవాబు చెప్పమన్నాడు. విదూషకుడు దీనంగా ముఖం పెట్టి, “మా నాన్న, నా కొక్కడికే జవాబు చెప్పాడు. ఆ జవాబు మా వంశంలో వాళ్ళకు తప్ప, మరెపరికీ చెప్పగూడదన్న శాపం వున్నది. మా నాన్న జీవించి లేదు. ఇక ఆ ప్రశ్నకు జవాబు తెలిసినవాణ్ణి నేనొక్కణ్ణే కనక, ప్రపంచంలో అందరికన్న నేనే తెలివైనవాణ్ణి,” అన్నాడు.

రాజు కోపంగా, “నీకన్న తెలివైనవాళ్ళే లేరా, ప్రపంచంలో?” అన్నాడు.

“అదేమిటి, మహారాజా! నా అంత తెలివైనవాణ్ణి విదూషకుడి పేరుతో తమరు సేవకుణ్ణి చేసుకోగలిగారంటే, నా కన్న తెలివైనవాళ్ళనే గదా అర్థం!” అన్నాడు విదూషకుడు.

రాజు సంతోషపడి, విదూషకుణ్ణి తెలివిగలవాడివని మెచ్చుకుని, వెయ్యి పరహాలు బహుమతి యిచ్చాడు.
—జొస్ఫులగడ్డ రామలక్ష్మి