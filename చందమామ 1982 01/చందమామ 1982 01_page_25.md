కష్టం మీద గొంతు పెగుల్చుకుని, 'ఎవరు నువ్వు?' అని అడిగాడు.

"చావాలని వచ్చిన వాడివి నన్ను చూసి భయపడతావెందుకు? తెలియడం లేదా, నేను బ్రహ్మరాక్షసుణ్ణి. చాలా ఏళ్ళుగా, యీ చెట్టు మీద వుంటున్నాను. నువ్వు ఆత్మహత్య చేసుకోకుండా వుంటే, నాకీ భయంకర రూపం నుంచి విముక్తి కలిగి, స్వర్గం చేరుకుంటాను. అందుకే లోగడ రెండుసార్లు చావకుండా నిన్ను కాపాడాను," అన్నాడు బ్రహ్మరాక్షసుడు.

ఆ జవాబుతో నాగభూషణానికి భయం పోవడమే గాక, బ్రహ్మ రాక్షసుడి నుంచి మరికొంత సహాయం పొందవచ్చునన్న ఆశ కలిగింది.

"నా ఆత్మహత్యకూ, నీ స్వర్గప్రాప్తికీ యీ లంకె ఏమిటి?" అన్నాడు నాగ భూషణం.

ఆ ప్రశ్నకు బ్రహ్మరాక్షసుడు పెద్దగా నిట్టూర్చి, "భగవంతుడు మనిషికి కొంత ఆయువు యిచ్చి, ధైర్యంగా బతకమం

టాడు. మనిషికి కష్టాలు వస్తే, ధైర్యంగా ఎదుర్కోవాలి తప్ప, ఆత్మహత్యల్లాంటి వాటికి పాల్పడరాదు. నేను, నీ పూర్వీ కుణ్ణి. కష్టాలు భరించలేక ఆత్మహత్య చేసుకుని, ఆ పాపఫలితంగా బ్రహ్మరాక్షసుణ్ణయాను. నా పంశంలో, నా తర్వాత అయిదు తరాల వరకూ, ఎవరూ ఆత్మహత్య చేసుకోకుండా వుంటే, నా పాపం నశించి, స్వర్గప్రాప్తి కలుగుతుంది. నా పంశంలో వాడికెవడికైనా రెండుసార్లు మాత్రమే, నేను సాయపడగలను. ఇప్పుడు నువ్వు నా పంశంలో అయిదోతరం వాడివి. రెండుసార్లు నీకు సాయపడ్డాను. ఇప్పుడు నువ్వు ఆత్మహత్య చేసుకుని, నాతోపాటు యీ చెట్టు మీద తోడుగా వచ్చినా సరే, లేదా బతికినంతకాలం ధైర్యంగా బతికి, నన్ను స్వర్గంలో కలుసుకున్నా సరే!" అని చెట్టు మీదికి ఎగిరిపోయాడు.

నాగభూషణం ఆ తర్వాత మళ్లీ ఎన్నడూ, ఆత్మహత్యా ప్రయత్నం తల పెట్టలేదు.