“ఫరవాలేదు,” అన్నాడు మందర దేవుడు. “మరాళదేవి కరుణా, మన చేతి పదును కత్తులూ మన రక్షణకు చాలు! ఒకవేళ మరణమే తప్పని సరయితే—ప్రాణం పోయింత తరవాతయీ శరీరం సముద్రగర్భంలో చేపలకు ఆహార మైతేనేం? భూగర్భలో క్రిమికీటకాలకు ఆహారమైతేనేం? ఏదైనా ఒకటే!”

మందరదేవుడి యీ మాటలు సైనికులకు దైర్యాన్ని కలిగించినై. అంతలో దూరంగా మినుకు మినుకు మంటున్న పడవలు దగ్గర దగ్గరకు రాసాగినై. బాగా కనుచూపు దూరంలోకి వచ్చేసరికి— ఆ పడవలలో నుంచి ఒక దీర్ఘకాయుడు ధనుస్సు చేబూని లేచి నిలబడ్డాడు.

చంద్రకాంతిలో అతడి ముఖికవళి కలు సరిగా కనిపించకపోయినా, అతడు ఆజానుబాహువని తెలుస్తూనే వున్నది.

“అనుమానం రూఢి అయింది. వాళ్లు విల్లంబులతో సర్వసన్నద్ధంగా వచ్చారు. మనం మాత్రం వాళ్ల పడవలు అందుబాటులోకి వచ్చేవరకు, వాళ్ళ బాణాల బారి పడకుండా, లోపలకు దిగి కూర్చోవటం మంచిది,” మందరదేవుడు యిలా హెచ్చరించే లోపల రివ్వమంటూ ఒక బాణం వచ్చి, అతడు నుంచున్న పడవకు తగిలింది.

వెంటనే మందరదేవుడూ, సైనికులూ పడవ లోపలి భాగంలోకి దూకి, తలలు వంచుకుని కూర్చున్నారు.