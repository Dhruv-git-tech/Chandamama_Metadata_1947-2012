సోయి రాజుకు యిచ్చి, ఆయన మీ బతుకుతెరువుకు ఏం చేయమంటాడో అడగండి," అన్నాడు.

" ఆతిథ్యం యిచ్చిన వారిని, పచ్చిదారి దొంగలా దోచిన వాడికి న్యాయబుద్ది వుండదు, మహారాజా! మేమా నీచుడి దగ్గిరకు వెళ్లం. మీరే, మాకు ఎప్పటికీ మహారాజులు," అన్నారు దొంగలు.

" ఆ కొత్తరాజు దగ్గిరకు మీరు వెళ్లక పోతే, యీ ధనం తీసుకుని నేనే ఆయన దగ్గిరకు వెళతాను," అన్నాడు శీలవుడు.

ఆయన వెంటనే తన మంత్రులతో సహా బయలుదేరి, మర్నాడు ఉదయానికల్లా రాజసభ చేరుకున్నాడు. శీలవుణ్ణి చూడ గానే కోసలరాజు నిర్ఘొంతపోయాడు.

శీలవుడు జరిగినదంతా చెప్పి, "మహారాజా, నా కన్న ప్రజలను మరింత న్యాయంగా పరిపాలించాలనే కదా, మీరు నన్ను వెళ్లగొట్టి, నా సింహాసనం ఆక్రమించుకున్నారు? ఆ మాయకు లైన దొంగలు, యీ సంగతి గుర్తించక, తమ

పరిపాలనలో జరుగుబాటుండదని భయపడి, రాత్రి తమ ఖజానా దోచారు. వారిసమస్యలను, నా కన్న మీరు మరింత న్యాయ సమ్మతంగా పరిష్కరిస్తారని అభయం యిచ్చి, మీ సొత్తు, మీకు ఒప్పగించ పచ్చాను. ఇంతకన్న, ఈ రాజ్యంలో నాకు వేరే పనిలేదు," అన్నాడు.

ఈ మాటలతో కోసలరాజుకు హృదయపరివర్తన కలిగింది. ఆయన సింహాసనం మీది నుంచి లేచి వచ్చి, శీలవుడి కాళ్లపై బడి, "మహాత్మా, దొంగలు సయితం ప్రేమించే మీ మహిమా, సద్వర్తనా గ్రహించలేక, నీచుడైన నా మంత్రి సలహా విని, తమ పట్ల తీరని ద్రోహం చేశాను. నన్ననుగ్రహించి, మీ రాజ్యం మీరు ఏలు కోండి. మీ మైత్రి చాలు; మీ రాజ్యం నా కక్కరలేదు," అన్నాడు.

శీలవుడు తిరిగి కాశీ రాజ్యాధిపత్యాన్ని స్వీకరించాడు. ఆయన కోసలరాజుకు అన్ని మర్యాదలూ చేసి, అతణ్ణి, అతడి రాజ్యానికి పంపివేశాడు.