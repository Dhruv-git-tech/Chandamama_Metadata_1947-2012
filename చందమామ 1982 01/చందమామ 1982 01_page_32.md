సద్వర్తనా, రాచమర్యాదలూ ఎరగని కోసల రాజు తన బలగంతో, కాశీరాజు సభా మందిరంలో ప్రవేశిస్తూనే, శీలవుణ్ణి, మంత్రులనూ పెడరెక్కలు విరిచి కట్ట మని సైనికులను ఆజ్ఞాపించాడు.

“ఆతిథులు యిలా ప్రవర్తించడం ధర్మం కాదు,” అన్నాడు శీలవుడు.

ఆ మాటలకు కోసల రాజు వికటంగా నవ్వాడు. అతడు ఆజ్ఞాపించగానే సైనికులు శీలవుడూ, ఆయన మంత్రులూ ధరించే లాంఛనాలను తీసివేశారు.

శీలవుడూ, ఆయన మంత్రులూ సాయంకాలంలోగా కాశీనగరం విడిచి, అరణ్య మార్గం పట్టి పోసాగారు. కొంత సేపటికి చీకటి పడింది. అందరూ అరణ్యంలోనే చెట్ల కింద పడుకున్నారు. వారికా రాత్రి భోజనం కూడా లేదు.

ఆర్డరాత్రివేళ వారికి నిద్రాభంగమైంది. చాలామంది దొంగలు కాగడాలు పట్టుకుని అక్కడికి వచ్చారు. వాళ్ళు, రాజు శీలవుడితో, “మహారాజా, మేము దొంగలం. తమ దయవల్ల యింతకాలంగా మేము దొంగతనాలు చెయ్యకుండా జరిగి పోయింది. కాని, నేటినుంచి మా కష్టాలు ఆరంభమౌతున్నవి. అందుచేత మేంయీ రాత్రి రాజసౌధం ప్రవేశించి, యీ సొత్తంతా దొంగిలించి తెచ్చాం.

ఇదిగో, మీ దుస్తులూ, లాంఛనాలూ, ఖడ్గాలూ! ఇది మీ కోసం తెచ్చిన రాజ భోజనం. మీరు ముందుగా రాజోచితమైన దుస్తులు ధరించి, భోజనం చేసి, తరవాత మేం తెచ్చిన యీ ధనమంతా ఏం చేయ మంటారో సెలవియ్యండి,” అన్నారు.

శీలవుడూ, ఆయన మేంత్రులూ భోజనాలు చేసి తమ, తమ దుస్తులు ధరించారు. తరవాత శీలవుడు దొంగలతో, “కొత్తరాజు, మీ సమస్యను ఎట్లా పరిష్కరించేదీ తెలుసుకోవడం మంచిది. అది తెలుసుకోకుండా ముందుగా నే మీరిలా దొంగతనాలకు పాల్పడడం మంచిది కాదు. ఈ ధనమంతా తీసుకు