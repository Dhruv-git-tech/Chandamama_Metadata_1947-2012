ఏ కోశానా లేదు; శాస్త్రవిధి ననుసరించి
నిన్ను వివాహం చేసుకోవాలనే నా కోరిక.
పెళ్ళి అయినాక మనము నా జన్మస్థల
మైన బాగ్దాదు నగరానికి పోదాము. నీకు
కావలసినంతమంది దాస దాసిలను
ఏర్పాటు చేస్తాను. అక్కడ మా అమ్మా
ఉన్నది. ఆమెను మించిన యోగ్యరాలు
ప్రపంచంలో ఉండబోదు. ఆమె నిన్ను
తన కుమా రైలాగా చూసుకుంటుంది.
ఆమె వంట అద్వితీయమైనది; నీకు దివ్య
మైన భోజనం చేసి పెడుతుంది,”
అన్నాడు.

చక్రవర్తి కుమార్తె అతనికి జవాబు
ఏమి చెప్పేదోగాని ఈ లోపుగా ముఖ
ద్వారం తట్టిన చప్పుడు వినపడింది. అది
తెరిచే పని తనది కావటంచేత హసన్
పరిగెత్తి వెళ్లి తలుపు తెరిచాడు. వచ్చిన
వారు పెద్ద అక్కలు. వారు ఆరుగురూ
వేటనుంచి తెరిగివచ్చి, హసన్ లో కలిగిన
మార్పు గమనించారు. హసన్ వారితో
చక్రవర్తి కుమార్తె విషయం చెప్పక, వారు

కొట్టి తెచ్చిన వేటలన్నీటినీ లోపలికి చేర
వేశాడు.

పెద్ద అక్కడ అతన్ని చూసి, “ఏం,
హసన్? ఇవాళ చాలా ఉత్సాహంగా
ఉన్నావు! అని అడిగింది. హసన్ నిగ్గుపడి,
అప్పుడే వచ్చిన చిన్న అక్కడేసి, “నువు
చెప్పు!” అన్నట్టుగా చూశాడు.

“మరేమీ లేదు. మన హసన్ ఇవాళ
ఒక పిట్టను పట్టుకున్నాడు. దాన్ని మచ్చిక
చేసి పెట్టాలి,” అన్నది చిన్నక్క.

“ఈ భాగ్యానికే సిగ్గుపడి పోతాడేం?”
అన్నది పెద్దక్క.

“అతనికా పిట్ట మీద ఎంత ప్రేమో
చెప్పతరం కాదు,” అంటూ ఆమె తన
అక్కలకు జరిగిందంతా చెప్పేసింది
వారందరూ వెంటనే చక్రవర్తి కూతురున్న
చోటికి వెళ్ళి ఆమెకు జోహార్లు చేసి,
హసన్ను పెళ్ళాడమని ఆమెను ప్రోత్స
హించారు. వారే హసన్ చేతిలో ఆమె
చెయ్యి పెట్టి పాణిగ్రహణం కూడా
చేశారు.
—(ఇంకా వుంది)