సమయానికి భాగ్యం తల్లి ఇంట లేదు.
వాడు డబ్బాను భాగ్యం పది నెకు ఇచ్చాడు. ఆమె డబ్బా మూత తీసి, సున్ని ఉండలు చూసి, ఆడబడుచు వాటిని తిప్పి ఎందుకు పంపిందా అనుకుంటూ, వాటిని పక్కకు జరిపింది. తళ్ళుక్కు మంటూ చంద్రహారం మెరిసింది.

“ఈ పిల్ల దేవాంతకురాలే! అత్తగా రింటి నుంచి అన్నీ అమ్మగారింటికి చేర వేస్తున్నది. తగినశాస్త్రి చేయాలి,” అనుకుంటూ వదినె హారం తీసుకుని, సున్ని ఉండల డబ్బా అత్తగారి గదిలో పెట్టే సింది.

తరవాత భర్త నరహరి ఇంటికి రాగానే, చంద్రహారం అతడికిచ్చి, “పనికిమాలినప్రశ్నలడక్కు! పట్టం వెళ్ళి, దీన్ని కరిగించి, మరొక కొత్త నగ చేయించుకురా!” అన్నది.

నరహరికి భార్య మాటంటే, సుగ్రీవాజ్ఞ. అతడు తెల్లవారుతూనే పట్టం చేరి, ఒక పెద్ద నగల దుకాణానికి వెళ్ళి. చంద్ర హారాన్ని కరిగించి, మరొకరకం హారం తయారుచేసి యివ్వమన్నాడు. దుకాణం వాడు నరహరి ముందు యితర నమూ నాలో హారాలు వుంచాడు. నరహరి వాటిని చూస్తున్నంతలో, రక్షకభటులు యిద్దరు వచ్చి, నరహరిని పట్టుకున్నారు. దుకాణం

అతనే తన మనిషి ద్వారా వాళ్లకు కబురు చేశాడు.

“దొంగిలించిన హారాన్ని కరిగించాలని చూస్తున్నావా? ముందు కచేరీకి, తర వాత ఖైదులోకి, ఊం పద,” అన్నారు రక్షకభటులు, నరహరి రెక్క పట్టుకుని.

నరహరి గుడ్లు తేలవేసి, “ఇది నేను దొంగిలించింది కాదు, నా భార్యయిచ్చింది,” అన్నాడు.

రక్షకభటులు అప్పటికప్పుడు అతణ్ణతీసుకుని వాళ్ళ ఊరు వెళ్ళారు. నరహరి భార్య వాళ్లను చూస్తూనే కెవ్వుమని, “ఆ హారాన్ని పట్టం నుంచి, మా ఆడబడుచు పంపింది,” అన్నది.