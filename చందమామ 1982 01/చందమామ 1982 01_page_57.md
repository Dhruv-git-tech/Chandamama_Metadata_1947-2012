పడతావో కదా, అని యశోదమ్మ నొచ్చు కున్నది. పెద్దయ్యాక అయినా నింద తప్ప దన్నది. దానికి నేను, అమ్మా. ఆప్పుడు మళ్ళై చూడాలి కదూ అని అన్నాను.'' అని చెప్పాడు.

రుక్కిణి, 'మరి అప్పుడు నీలాపనింద సంగతి ఏమైంది?' అనడిగింది.

"మన్ను తింటున్నానని అన్నయ్య చెప్పనే చెప్పాడు!" అన్నాడు కృష్ణుడు.

రుక్కిణి, "మళ్లీ ఇప్పుడు చంద్రుణ్ణి చూడలేదుకద! చూడాలన్నా కనిపించడు లెండి, బాగా మబ్బుపట్టి ఉంది!" అని అంటూ ఏదో చెప్పబోతున్నట్లు చూసింది.

"రుక్కిణీ! ఎదో చెప్పవచ్చినట్టున్నావే, ఏమిటి విశేషం?" అనడిగాడు కృష్ణుడు.

"విశేషమే! సత్రాజిత్తులవారి ఇంటి మణి మన ఇంటికి విచ్చేసింది!" అన్నది రుక్కిణి.

కృష్ణుడు, "శమంతక మణి మన ఇంటికి రావడమేమిటి?" అన్నాడు ఆశ్చర్యంగా.

"ఆ మణికాదు, సత్రాజిత్తులవారి కన్యాకామణి-సత్యభామామణి వచ్చింది. చాలా సేపుగా ఇక్కడే మాట్లాడుకుంటూ ఉన్నాము. చూసి చూసి ఇప్పుడే పల్లికలో వెళ్లింది. ఆమెను సాగనంపి ఇలా వచ్చాను. మీరు కనిపించారు!" అన్నది రుక్కిణి.

కృష్ణుడు తలపంకించి, "అలాగా! మన ఇంటి విఘ్నెశ్వరదేవుణ్ణి కూడా చూడాలని వచ్చి ఉంటుంది, చూసింది కదా!" అన్నాడు.

రుక్కిణి, "విఘ్నెశ్వర దేవుణ్ణి చూడాలని వచ్చిందో, మీ కన్నుల్లో పడాలని వచ్చిందో మరి! ఇక్కడ వున్నంతసేపూ ఆమె చూపులు మిమ్మల్నే తెగ వెతికి వెతికి వేసారాయని మాత్రం నాకు రూఢిగా తెలుసు!" అన్నది.

"ఏమిటీ వింత! మాటలు రావను కున్న రుక్కిణీదేవి, ఈ రోజు చతురంగా మాట్లాడుతున్నదే!" అని కృష్ణుడు అన్నాడు.