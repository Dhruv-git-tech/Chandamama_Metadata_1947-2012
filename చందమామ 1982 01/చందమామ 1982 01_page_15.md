ఆగండి! మనం శత్రువులం కాదు!’’
అన్న పెద్ద కేక అందరినీ నిర్విణ్ణులను చేసింది.

ఆసరికే మరో యిద్దరు మరదరదేవుడి సైనికుల కత్తిపోట్లకు ఆరుస్తూ సముద్రం లోక దొర్లిపోయారు.

మందరదేవుడు కత్తి పైకెత్తి, ‘‘ఐతే, మీరెవరు ? కుండలినీ నరవాహనమిళ్లుడి సైనికులు కారా?’’ అంటూ కరినంగా ప్రశ్నించాడు.

‘‘మేము కుండలినీ వాసులమే! కాని, నరవాహనమిళ్లుడు మాకు ప్రబలశత్రువు. మీరు మరాళద్వీపవాసులైతే, మనమంతా స్నేహితులం, శత్రువులంకాదు. కత్తులు

దించండి!’’ అన్నాడు ఒక దీర్ఘ కాయుడు.

ఇందులో ఏమైనా మోసం వున్నదా అన్న సంశయం కలిగింది మందరదేవుడి. కాని, అంతలోనే అతడు స్థిమితపడి, ‘‘మీరు కుండలినీరాజ్యం వాళ్ళా! ఐతే, మీ నాయకుడెవరు ? అతడి పేరేమిటి?’’ అని ప్రశ్నించాడు.

‘‘నా పేరు శివదత్తుడు. ఈ పడపలలో వున్న వారందరూ నా అనుచరులు!’’ అన్న జవాబు వచ్చింది.

‘‘స్వాగతం, శివదత్తా! స్వాగతం,’’ అన్నాడు మందరదేవుడు మహోత్సాహంతో. ‘‘ఇప్పటికి ఇరవైఏళ్ళ క్రితం—అంటే నేను పది సంవత్సరాల ప్రాయపు వాడుగా వుండగా, మీ పేరూ, కుండలినీ మహాసేనాని అయిన సమర సేనుడి పేరూ విన్నాను. మీరూ, సమర సేనుడూ ఎక్కడో భయంకర ద్వీపాల్లో చేసిన సాహసోపేత కార్యాలు, కథలలా వినే వాడిని. ఇప్పుడు స్వయంగా ఆ మహాసేనాని ముఖ్యాను చరులైన మిమ్మల్ని చూసే భాగ్యం కలిగింది. మీకు నా హృదయపూర్వక స్వాగతం!’

‘‘మీరెవరు ? మరాళద్వీప రాజైన మందరదేవులు కాదుగదా?’’ అన్నాడు శివదత్తుడు.