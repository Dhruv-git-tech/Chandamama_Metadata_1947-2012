వారి వద్దకు వచ్చి, ''మీ యిద్దరూ మహా యోధులే! అసహాయ శూరులే!!'' అన్నది.

'' వాని సంగతి ఏమోకాని, నా పేరు శూరసింహుడు, '' అన్నాడు. శూర సింహుడు.

'' వాని సంగతి తెలియదు కాని, నా పేరు ధీరసింహుడు, '' అన్నాడు, ధీర సింహుడు.

ఇద్దరికేసే చూచి ఆ యువతి, ''మీ కత్తుల పదునులో కాస్తంతయినా మీ బుద్దులకు ఉంటే ఈ కొట్లాట జరిగేది కాదు,'' అన్నది.

'' మూర్ఖుడికి దూరదృష్టి లేదు. ఈ యుద్దదేవత విగ్రహం వెండిదట!'' అని పరిహసించాడు శూరసింహుడు.

'' అతనికి దృష్టి వక్రించింది. వెండి విగ్రహాన్ని బంగారు విగ్రహమని పాదించడమేమిటి, అవివేకం కాకపోతే!'' అని గేరిచేశాడు ధీరసింహుడు.

అప్పుడా యువతి పకపక సన్వి, యోధులిద్దర్శి వెంటబెట్టుకొని విగ్రహం చుట్టూ తిప్పింది. వెండిదని మొండిగా వాదించిన ధీరసింహుడికి, విగ్రహానికి ఒక వైపు బంగారపు పూత కన్పించింది. విగ్రహం బంగారపుది అని వాదించిన శూరసింహుడికి వెండిపూత కన్పించింది.

ఇద్దరూ తెల్లబోయి, ఒకరివంక వొకరు చూచుకోసాగారు. అంతలోనే ఆ యువతి అంతర్ధానమయింది. ఆమెకోసం వారిద్దరూ ఆత్రంతో అటూ ఇటూ చూసేసరికి ఒక దిక్కు నుంచి ఇలా వినబడింది:

'' యోధుల్లారా! నేనే శాంతిదేవతను. మీ ఇద్దరూ మహా యోధులే. మీ యిద్దరి ఉద్దేశాలూ సరిఐనవే. కయ్యాలు మానండి. పౌరుషపడకండి. శాంతంగా జీవించండి!'

శూరసింహుడూ ధీరసింహుడూ గురాల మీది నుంచి దిగారు. ఒకరినొకరు కొగలించుకున్నారు. డాలూ, కత్తులూ విగ్రహం ముందు పారవేశారు. నాటి నుండి వారిద్దరూ వ్యవసాయ వృత్తి అవలంబించి, ప్రశాంతంగా జీవనం గడిపారు.