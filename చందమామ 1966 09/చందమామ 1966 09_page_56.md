ఒక గ్రామంలో ఒక సామాన్య రైతు కొక కొడుకు కలిగాడు. ఆ రోజు అదృష్టదేవత రైతు ఇంటికొచ్చి, “నేను అదృష్టదేవతను. మీ బిడ్డను కనిపెట్టి ఉంటాను. ఐశ్వర్య దేవతను కాకపోవటం చేత మీవాడికి అంతు లేని సంపద ఇవ్వటం నాకు సాధ్యంకాదు, కాని అడుగడుగునా వాడికి కలిసివచ్చేటట్టు చూడగలను,” అన్నది.

ఈ మాట విని రైతూ, అతని భార్యా పరమానందంచెంది, “అదే మాకు మహా భాగ్యం,” అన్నారు.

అదృష్టదేవత అండతో రైతు కొడుకు రాహులుడు ఎలాటి ప్రమాదాలూ లేకుండా పెరిగి రాసాగాడు. ఎందుచేతనంటే, వాడు పొరపాటున కాలు జారిపడితే, అదృష్టదేవత పక్కనే ఉండి, వాడు పడేచోటు మెత్తగా ఉండేటట్టు చూసేది; వాడు ఎవరితోనైనా దెబ్బలాడితో అవతలివాడి దెబ్బలు గురి

తప్పేటట్టూ, రాహులిడి దెబ్బలు గురిగా తగిలేటట్టూ చేసేది; రాహులుడు ఏ పని చేసినా కలిసివచ్చేటట్టూ, పూర్తి ఫలితం దక్కేటట్టూ చేసేది; దురదృష్టదేవత రాహులిడి కేసి రావటానికి ప్రయత్నించే పక్షంలో అదృష్టదేవత ఆమెను తరిమికొల్పేది.

ఈ విధంగా రాహులుడు అదృష్టదేవత రక్షణలో పెరిగి పెద్దవాడై తన తండ్రి పాలంలో పని చెయ్యసాగాడు. అక్కడ కూడా రాహులిడికి అదృష్టదేవత పూర్తిగా తోడ్డడింది. వాడు నాటినమొక్క ప్రతిదీ ఏపుగా పెరిగేది. వాడి పాలంలో కంకుల పైన పిట్ట వారి ఎరగదు. వానలూ, పంగుళ్ళూ వచ్చి అందరి పాలాలూ నాశన మైనా వాడి పైరూ, వాడి పంటా సులక్షణంగా ఉండేది. నిజానికి పాలం పనులు చేసేవాళ్ళందరి కన్నా రాహులుడే తక్కువ చెమటోడ్చేవాడు. వాడికి పని చెయ్యట