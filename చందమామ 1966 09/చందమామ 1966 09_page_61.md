CHITRAJ

మంత్రశక్తులు

ఒకప్పుడు నేపాళదేశం మాంత్రికులకు ప్రసిద్ధికెక్కినది. ఆక్కడ కొందరు సామాన్య ప్రజలకు కూడా కొన్ని కొన్ని శక్తులుండేవి. ఒక గ్రామంలో పర్థకు డనే ఒక వయసుమళ్ళిన పశువులకాపరి ఉండేవాడు. ఆత నెకనాడు పశువులను కాస్తూ, మిట్ట మధ్యాన్నం వేళ దాహంచేసి సత్రం బావి వద్దకు వచ్చి, సత్రం అరుగు మీద గ్రామ పెద్దలు చేరి కబుర్లాడుకుంటుంటే తాను కూడా చతిరిలబడ్డాడు.

“ఏంరా, వర్ధకుడా? మందను ఎవరికప్పగించి వచ్చావు? ఇక్కడే కూర్చుంటివే?” అన్నాడౌక గ్రామపెద్ద.

“మంద కొచ్చిన భయ మేమీ లేదు,” అన్నాడు వర్ధకుడు. వాడి మాటలకు అందరూ నవ్వి వెటకారం చేశారు.

“నవ్వకండి. నే నెక్కడ ఉన్నా పశువులు నా మాట వింటాయి. కావలిస్తే

చూపిస్తాను. రెండు కోడెదూడలను ఇక్కడికి రప్పించనా?” అన్నాడు వర్ధకుడు.

“ఏదీ రప్పించు చూస్తాం!” అన్నాడు ఊరివాళ్ళు.

వాళ్ళా మాట అన్న కాస్సేపటి కల్లా దూరాన మువ్వల చప్పుడు వినిపించింది. రెండు కోడెదూడలు శరవేగంతో పరిగెత్తు కుంటూ వచ్చి సత్రం దగ్గిర ఆగి, వర్ధకుడి కేసి, మోరలెతి చూశాయి.

“ఇక పదండి. వెళ్ళి మీ మేత మీరు మెయ్యండి,” అన్నాడు వర్ధకుడు. వెంటనే కోడెదూడలు వెనక్కు తిరిగి వెళ్ళిపోయాయి.

“చూశారు కదా! నేనున్నా లేకపోయినా అవి నా చెప్పుచేతలలో నే ఉంటాయి,” అన్నాడు వర్ధకుడు.

“అవి తిన్నగా మంద ఉండే చోటికి చేరు తాయో, లేక ఎవరి పాలం మీదనన్నా పడి పాడుచేస్తాయో?” అన్నా డౌకాయన.