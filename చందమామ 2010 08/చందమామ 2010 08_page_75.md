## పెన్సిల్-ఫ్యాన్

ఈ అద్భుతమైన బొమ్మ ఒక చెక్కిన పెన్సిల్పై ఉండే ప్రొఫెల్లర్. ఇది పనిచేసే లేదా తిరిగే విధానం గత నూరేళ్లుగా ప్రజలను ఆశ్చర్యానికి గురి చేస్తోంది.

### కావలసినవి:

* ఒక కొన రబ్బర్ ఉన్న పెన్సిల్

* మందంగా ఉండే కార్డు షీట్

* ఐస్ క్రీమ్ పుల్ల

## ఎలా చేయాలి?

* కత్తి లేదా త్రికోణ ఫైలు ఉపయోగించి పెన్సిల్పై 5-6 చోట్ల లోతుగా కోయండి.

* మందపాటి కార్డు షీట్ ముక్క నుండి 3-1.5 సెంటీమీటర్ల పొడవైన దీర్ఘచతుర్పా కారపు ప్రొఫెల్లర్ ను కట్ చేయండి. ఈ ఫ్యాన్ మధ్యలో ఒక రంధ్రం పెట్టండి. పిన్ను వదులుగా ఉండేంత పెద్ద రంధ్రం చేయాలి.

* ప్రొఫెల్లర్ రంధ్రం గుండా పిన్నును చొప్పించి, దాన్ని పెన్సిల్ కొసలో ఉన్న రబ్బర్కు అమర్చండి.

* చెక్కిన పెన్సిల్ భాగాన్ని మీ చూపుడువేలుతో, పెన్సిల్ దగ్గరి భాగాన్ని మీ బొటనవేలుతో పట్టుకోండి. ఐస్ క్రీమ్ పుల్లను (లేదా పాత రీఫిల్)తో పెన్సిల్ మీది గాట్లపై వెనుకా ముందుకు తట్టండి.

* ప్రొఫెల్లర్ ఒక దశలో తిరుగుతుంది. ఇప్పుడు మీ చూపుడు వేలును సడలించి మీ బొటనవేలుతో పెన్సిల్ని నొక్కి పట్టుకోండి. ఇలా చేసే క్రమంలో పుల్లను వెనక్కు, ముందుకు తడుతూ ఉండాలి. ఇప్పుడు ప్రొఫెల్లర్ వ్యతిరేక దశలో తిరుగుతుంది.

**భామన:** ఈ బొమ్మ ప్రకంపనలపై పనిచేస్తుంది. పెన్సిల్ మీది అడ్డు మరియు నిలువు ప్రకంపనలు ఒకే పౌనఃపున్యం మరియు స్థితితో ఉండవు. పెన్సిల్ మీది ప్రకంపన చలనం దానివల్ల పిన్ మీది ప్రకంపన చలనం దీర్ఘవృత్తచలనంలో ఉండవు. ప్రకంపిస్తున్న పిన్ మరియు ప్రొఫెల్లర్ మధ్య ఘర్షణ వల్ల ప్రొఫెల్లర్ చలనంలో ఉంటుంది. వేలి ఒత్తిడి, అది నొక్కిపట్టుకున్న భాగంపై అధారపడి, ఈ దీర్ఘవృత్తచలనంలో లేని ప్రకంపనలు సవ్యదిశలోనూ లేదా అపసవ్యదిశలోనూ ఉంటాయి.

**రచన:** అరవింద గుప్తా (పూణెలోని ఇంటర్ - యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రా ఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)