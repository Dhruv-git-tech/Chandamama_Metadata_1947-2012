చించారు. కారుపధమనేదేశాన్ని అంగదుడి కోసమూ, చంద్రకాంతమనేదేశాన్ని చంద్ర కేతుడి కోసమూ ఏర్పాటు చేస్తే బాగుంటుందని నిర్ణయం జరిగింది. అంగదుడి వెంట లక్ష్మణుడూ, చంద్రకేతుడి వెంట భరతుడూ వెళ్ళి ఆయా దేశాలలో వారికి రాజ్యం ఏర్పాటు చేసి అయోధ్యకు తిరిగి వచ్చారు.

కాలం గడిచింది. ఒకనాడు యముడు మునివేషంలో రాముడి రాజభవనానికి వచ్చి, లక్ష్మణుణ్ణి చూసి, “లక్ష్మణా, నేను ఒక గొప్ప మహర్షి దూతగా పనిమీద చూడ వచ్చానని రాముడితో చెప్పు” అన్నాడు. లక్ష్మణుడా మాట చెప్పగానే రాముడు మునిని లోపలికి పంపమన్నాడు. యముడు వచ్చి, రాముడిచ్చిన ఆర్ఘ్యపాద్యాలు స్వీకరించి, “రామా, మనం ఏకాంతంగా మాట్లాడాలి. మనం మాట్లాడుకునేటప్పుడెవరైనా వచ్చే పక్షంలో నీవు వారికి మరణశిక్ష విధించాలి. అందుకిష్టమయే పక్షంలో నేను వచ్చిన పని చెబుతాను” అన్నాడు. రాముడు సరేనని,

లక్ష్మణుణ్ణి పిలిచి, లక్ష్మణా, ద్వారపాల కుణ్ణిపంపేసి, “నువే ద్వారం వద్ద ఉండు. మేం మాట్లాడుకుంటుండగా ఎవరు లోపలికి వచ్చినా మరణదండన తప్పదు” అని చెప్పాడు.

తరువాతయముడు రాముడితో “రామా, నేను మారువేషం ధరించి వచ్చిన యముణ్ణి, బ్రహ్మానీతో ఇలా చొప్పుమన్నాడు: నీవు రావణ సంహారం కోసం అవతరించిన విష్ణువువు. నీవు భూలోకానికి వచ్చిన పని అయిపోయింది. నీకు ఎప్పుడు తిరిగి రావాలని ఉంటే అప్పుడు తిరిగి రా,” అన్నాడు. రాముడు నవ్వి “నీ రాక నాకు చాలా సంతోషం కలిగించింది. నేను కూడా ఎక్కడినుంచి వచ్చానో అక్కడికి వెళ్ళటానికి సిద్ధంగానే ఉన్నాను” అన్నాడు. లోపల రాముడు యముడితో ఇలా మాట్లాడే సమయంలో దుర్వాసుడు వచ్చి, “లక్ష్మణా, ఇప్పుడే నేను రాముణ్ణి చూడాలి” అన్నాడు.

“స్వామీ మా అన్న మరొక పనిలో నిమగ్నుడై ఉన్నాడు. కొంచెం ఆగాలి. మీరేంపని మీద వచ్చారో, మీకేం కావాలో చెప్పండి” అన్నాడు లక్ష్మణుడు. దుర్వాసుడు ఉగ్రుడై వెంటనే “నన్ను రాముడి దగ్గిరికి తీసుకు పోక పోయావో మీ వంశమంతా నిర్మూలమయ్యేటట్టుశీస్తాను” అన్నాడు. తాను ఒక్కడే చచ్చినా నష్టంలేదనీ, సర్వనాశనం కారాదని ఆలోచించి లక్ష్మణుడు లోపలికి వెళ్ళి రాముడిని పిలిచాడు. రాముడు లేచివచ్చి దుర్వాసుడికి నమస్కరించి “స్వామీ, ఏమి ఆజ్ఞ?” అని అడిగాడు. “నాకు వెంటనే భోజనం పెట్టించు” అన్నాడు దుర్వాసుడు. రాముడాయనకు భోజనం పెట్టించాడు.