ఉద్యోగిగా నియమిద్దాం,” అన్నాడు రాజు.

“అవసరం లేదు, ప్రభూ! వ్లాడిమీర్ చెట్టును తెచ్చి, మన ఉద్యానంలో నాటితే సరిపోతుంది,” అన్నాడు ఆస్థాన వైద్యుడు.

“అవునవును,” అంటూ వైద్యుడి మాటకు వంత పలికాడు అతని బావమరది అయిన మంత్రి.

రాజు వెంటనే అజ్ఞలను జారీ చేశాడు. సైనికులు వెళ్ళి, వ్లాడిమీర్తో ఒక మాట యినా చెప్పకుండా, అతని తోటలోని వింత చెట్టును పెకలించుకుని వచ్చి రాజోద్యానంలో నాటారు. అయితే, ఆ తరవాత ఆ చెట్టు ఒక్క కాయకూడా కాయలేదు. అందరూ ఆశాభంగానికి లోనయ్యారు. రాజవైద్యుడికీ, మంత్రికీ నోట మాటరాలేదు. దీనికి సరైన పరిష్కారం చూడమని రాజు వారిని ఆగ్రహంతో హెచ్చరించాడు. రాజు కొన్నాళ్ళుగా తీరని జలుబుతో బాధపడుతూ రాజవైద్యుడు

ఎన్నిరకాల వందులిచ్చినా అది తగ్గక పోయేసరికి వింత చెట్టు నుంచి కాచే ఆపిల్ పండు కోసం ఎదురు చూస్తున్నాడు.

అదే సమయంలో అక్కడ వ్లాడిమీర్, తన వద్దకు వచ్చే వ్యాధిగ్రస్తులకు ఎలాంటి సాయం చేయలేక పోవడంతో తీరని విచారా నికి లోనయ్యాడు. మైదానంలోకి వెళ్ళి, ఆనాడు తొండకనిపించిన బండసమీపంలోని చెట్టు కింద కూర్చున్నాడు.

“దయాస్వభావం గల తల్లీ, ఒకసారి కని పించవూ,” అని కళ్ళు మూసుకుని ప్రార్థించాడు.

ఉన్నట్టుండి చిన్న సుడిగాలి రావడంతో అతని ముందున్న ఎండుటాకులు గిర్రున గుండ్రంగా తిరగసాగాయి. మరుక్షణమే అక్కడ వృద్ధస్త్రీ కనిపించింది.

వ్లాడిమీర్ ఆమెకు రాజు, అతని మను షులూ చేసిన దురాగతాన్ని వినిపించాడు. ఆ వృద్ధస్త్రీ, అతనికి ఒక బుట్టనిండా ఆపిల్ పళ్ళను ఇచ్చి, “వీటిని తీసుకుని రాజభవనం వద్దకు వెళ్ళి విక్రయించు. ఆ తరవాత జరిగే తమాషా చూడు,” అని చెప్పి, తొండగా మారి, సుడిగాలి వీస్తూండగా పొదలకేసి తిరిగి వెళ్ళి పోయింది.

వ్లాడిమీర్ పళ్ళ బుట్టను తీసుకుని రాజభవనం వద్దకు వెళ్ళాడు, “పళ్ళో పళ్ళు. ఈ పళ్ళు తింటే అనుకోని అద్భుతాలు జరుగుతాయి,” అని అమ్మసాగాడు. రాజభటులు అతన్ని రాజు వద్దకు తీసుకు వెళ్ళారు. రాజు అతన్ని చూసి, “ఈ పళ్ళు, నా జలుబును పోగొట్టగలవా?” అని అడిగాడు.