ధాన్యం బయటికి తీసి, కొందరు సవరలు మూటలు కడుతుండటం వాళ్ళ కంటబడింది. పాతరకు ఒక పక్కగా ఒక ఆజాను బాహుడు, కోరమీసాలు సవరించుకుంటూ నిలబడి ఉన్నాడు.

శిఖముఖి అతణ్ణి చూస్తూనే ఆగి పెద్ద గొంతుతో “గండుపోతూ! నువ్వు చేస్తున్నది అన్యాయ కార్యం. గ్రామవాసులంతా కలిసి దాచుకున్న ధాన్యాన్ని బలం ఉన్నది గదా అని దోచుకుపోవటం ధర్మం అనిపించు కోదు” అన్నాడు.

ఆ మాటలు వింటూనే గండుపోతు చర్రునవెనుదిరిగి, శిఖముఖికేసి ఆశ్చర్యంగా చూసి, “ఎవడ్డా నువ్వూ! శబర శివాలుడి కొడుకువా? నీ గురించి చాలా విన్నాను, ఒకసారి చూశాను కూడా. సవరకుల పెద్ద గండుపోతుకు న్యాయం, ధర్మం బోధ చేయటానికి వచ్చావా? అదేదో చెప్పటం కూడా నీకు చేతకాలేదు!” అంటూ పక్కన ఉన్న తన భృత్యుల కేసి తిరిగి, “అలా చూస్తారేం? వాణ్ణీ, వాడి మిత్రుణ్ణీ చెట్టుకు పెడరెక్కలు విరిచి కట్టండి” అన్నాడు.

గండుపోతు ఇలా అనగానే, అతడి అనుచరులు నలుగురు ముందుకువచ్చి శిఖముఖి, విక్రమకేసరులను పట్టుకునేందుకు వాళ్ళకేసి నడిచారు. కానీ, శిఖముఖి

తన మిత్రుణ్ణి హెచ్చరించి ఒక్కొక్క అడుగే వెనక్కు వేయసాగాడు.

అతడి ఉద్దేశం, తమను పట్టుకో వస్తున్న వాళ్ళను ఆ ప్రదేశం నుంచి కొంత దూరంగా తీసుకుపోయి హతమార్చాలని. అలా కాక పోతే, గండుపోతు వెంట ఉన్న తతిమ్మా శత్రువులు తమను చుట్టుముట్టి పట్టు కోగలరు.

శిఖముఖకి వెనకడుగు వేయటం చూసి, గండుపోతు హేళనగా నవ్వుతూ, “శబర పెద్ద శివాలుడి కొడుకు ఇంత పిరికిపంద అనుకోలేదు!” అన్నాడు.

ఆ మాట వింటూనే శిఖముఖి రెండడు గులు ముందుకు వేసి, “గండుపోతూ! వయసులో, ఎత్తులో, బలంలో కూడా నా కన్న రెండింతలున్నావు.

నన్ను పట్టుకునేందుకు నీ భృత్యుల్ని పంపటం ఎందుకు? నువ్వే ఆ పని చేయ కూడదా?” అన్నాడు.

గండుపోతు కళ్ళు నిప్పులు చెరిగినై, అతడు ఒకసారి హుంకరించి, ఎడంచేతో మీసం మెలివేస్తూ, ఈటె పైకెత్తి, “నీవు చావుకోరి ఇక్కడి కొచ్చినట్టుంది. ఇదిగో వస్తున్నాను, కాచుకో!” అంటూ ఈటెను శిఖముఖి గుండెలకేసి గురిచేసి, కుప్పించి ముందుకు దూకాడు. (ఇంకా వుంది)