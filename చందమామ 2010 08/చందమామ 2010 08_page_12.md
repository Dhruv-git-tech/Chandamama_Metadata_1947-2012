కరిచిన లక్షణాలన్నీ మటుమాయమయినై. తర్వాత ఆటవికుడు చిన్నగా నవ్వు కుంటూ అర్ణ్యాంలో తన దారినపడి ఎటో వెళ్లిపోయాడు.

సులువుగా దొరికిన అంత బంగారం అంతే సులువుగా చేజారి పోయినందుకు మోహనుడికి ఎక్కడలేని దిగులు కలిగింది.

అయినా ఇకచేసేదేమీ లేదని బోధపడింది. వాడు కొంచెం సేపు ఆలోచించి, ఎటూ బంగారం పోయింది కనక, మళ్ళీ గురుకులంలో విద్య అయినా నేర్వవచ్చ నుకుంటూ, విచారంగా గురుకులానికి తిరిగి వెళ్లాడు.

మోహనుడిని చూస్తూనే, విమలా నందముని, “నీకూ, సుదాసుకూ తెలియ కుండా మీ ఇద్దరికీ ఒక చిన్న పరీక్ష పెట్టాను. అందులో సుదాసు నెగ్గాడు. అతడిని గురుకులంలో చేర్చుకున్నాను. బంగారం కంటపడిన క్షణకాలం లోనే కర్తవ్యాన్ని పూర్తిగా విస్మరించిన నీవు, ఈ గురుకులంలో ఎలాంటి శాస్త్రవిద్యలు నేర్పేందుకూ అర్హుడివి కావు. ఇక వచ్చిన దారినే ఇంటికి తిరిగిపో,” అన్నాడు.

వాడు నిరాశతో తలవంచుకుని అక్కడ నుంచి బయలుదేరాడు. గురుకులం బయట చెట్లకిందికి వచ్చేసరికి, అంతకు ముందు తనకు పాముకాటుకు వైద్యం చేసిన ఆటవికుడు కనిపించాడు.

ఆటవికుడిని చూస్తూనే మోహనుడికి ఒక సందేహం కలిగింది. వాడు అక్కడ వున్న విద్యార్థినొకడిని పలిచి ఆ ఆట వికుడు ఎవరిని ఆడిగాడు.

అందుకు సమాధానంగా ఆ విద్యార్థి, “ఆయన ఆటవికుడు కాదు. కోరితే విద్యార్థులకు ఇంద్రజాలిక విద్య నేర్చే ఆచార్యుడు. ఈ రోజు ఆటవికుడి వేషం ధరించాడు.” అని చెప్పాడు.

ఆ జవాబు వింటూనే మోహనుడు వంగి, తన కుడికాలి చీలమండ మీద పాము కరిచిన గుర్తుల కోసం చూసుకు న్నాడు. అక్కడ అలాంటివేమీ కనిపించ లేదు. దానితో వాడికి విమలానందుడి పరీక్ష ఏమిటో సులువుగా అర్థమైంది.