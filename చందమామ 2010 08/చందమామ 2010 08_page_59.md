నేను మోస్తున్నాను. పేరూ, డబ్బూ మీకు వస్తున్నది. మీతో పోల్చుకుంటే నాకు వచ్చిన లాభమేమున్నది?” అన్నాడు.

వాడిలో ఇంత బాధ ఉన్నదని అప్పటి వరకూ పేరిశాస్త్రికి తట్టనేలేదు. ఆయన ఆశ్చర్యపడి వాడికి అర్థమయ్యేలా చెప్పాల నుకుని “వీరయ్యా.. నువ్వు గ్రంథాలున్న కొయ్యపెట్టెను బండిలో పెడతావు. అక్కడి నుంచి దాన్ని వేదిక మీదికి తెస్తావు. ఈ లెక్కన చూస్తే, నువ్వు రోజుకు రెండు గంటలకంటే దాన్ని మోయడం లేదు. అవునా?” అన్నాడు.

“అవును. కానీ మీరు కొత్తపద్ధతిలో చేస్తున్న ప్రచారానికి, నేను మోస్తున్న ఆ బరువేకదా పేరు, డబ్బు తెచ్చి పెడుతు న్నది?” అన్నాడు వీరయ్య.

“నిజమే. ఈ పుస్తకాల బరువును రోజుకు రెండు గంటలపాటు తలమీద మోస్తున్నావు. నీకెప్పుడు బరువు ఎక్కువ అనిపిస్తే అప్పుడు దించుకోగలవు కూడా. కానీ ఈ పుస్తకాల బరువును, నేను తల లోపలి మెదడులో రోజంతా మోస్తున్నాను.

అఖరుకు నిద్రలో కూడా, ఆ బరువు నేను మోయకత్పుడు. పైగా అది దించుకోలేని బరువు. దీన్నిబట్టి న్యాయం ఏమిటో నువ్వే చెప్పు” అన్నాడు పేరిశాస్త్రి.

పేరిశాస్త్రి ఎప్పుడెవరు ఏమడిగినా శకీమని ఒక పుస్తకం తీసి ఏ పుటలో ఏముందో చెబుతాడని వీరయ్యకు తెలుసు. అందువల్ల వాడు వెంటనే “నా తప్పు తెలిసింది బాబూ! బరువు మోయ డంలో మేధావిని, కూలివాడితో పోల్చాను. నన్ను మన్నించండి” అన్నాడు.

అయితే పేరిశాస్త్రి అంతటితో ఊరుకో లేదు: తన ఆదాయంలో వీరయ్యకు మరికాస్త ఎక్కువ భాగమివ్వడమేగాక, పదిమందిలోనూ సర్వమత సామరస్యాన్ని ప్రబోధించడానికి వీరయ్య చేస్తున్నసా యాన్ని పొగడసాగాడు.

వీరయ్య మనోవ్యాధి తగ్గిపోయింది. ఆ తర్వాత నుంచి అతడు, తలమీది నుంచి బరువు దించుకున్నప్పుడల్లా “పాపం. నా యజమానికి ఇలాంటి అవకాశం రాదు గదా!” అని జాలిపడుతుండేవాడు.