“సుదాసూ, ఈ రోజుతో మన దారిద్ర్యం తీరిపోయినట్లే! ఈ బంగారాన్ని ఇద్దరం చెరిసగం పంచుకుందాం. దానితో ఇళ్లూ, భూములూ కొనుక్కుని, జీవితాంతం వైభవంగా బతకవచ్చు. ఇక మనం కష్టపడి చదువు నేర్వవలసిన అవసరం లేదు. ఎంత చదువుకున్నా, అది డబ్బు సంపాదించి సుఖపడడానికే గదా! ఈ ధనం తీసుకుని తిన్నగా ఇంటికి పోదాం. ఇక గురుకులా నికి పోవలసిన అవసరం కూడా లేదు.” అన్నాడు.

సుదాసు, ఆ మాటలకు అయిష్టంగా తలాడించి, “మనం విద్యనేర్చుకోవడానికి వచ్చాం. విద్యకేవలం ధనం సంపాయించడానికే కాదు! ధన సంపాదనకు అనేక మార్గాలున్నవి. ధనం ద్వారా విద్యసంపాయించలేం గాని, విద్య ద్వారా తర్వాత ధనం సంపాదించుకోవచ్చు...

...అనుకోకుండా లభిస్తున్న ఈ ధనం, అనుకోకుండానే మన దగ్గిర నుంచి పోవచ్చు. కాని, మనం నేర్చిన విద్య ఎన్నటికీ మనలను వదిలిపోదు. గురుకుల నియమాల ప్రకారం, ఈ బంగా రాన్ని తీసుకుపోయి గురువుగారికి ఇవ్వాలి,” అన్నాడు.

మోహనుడికి ఈ మాటలు ఏమాత్రం రుచించలేదు. వాడు బంగారాన్ని ఎంచి రెండు భాగాలు చేసి, ఒకభాగం సుదాసు కిచ్చాడు. తరవాత తనవంతు బంగారాన్ని చొక్కాలోపల బయటకు కనబడకుండా భద్రంగా దాచుకున్నాడు. తరువాత

సుదాసుతో, “నేను ఇంటికి వెళ్లిపోతున్నాను. నీవు గురుకులానికి తిరిగి వెళ్లి, నీ ఇష్టం వచ్చిన విద్య నేర్చుకో,” అని తిన్నగా ఇంటిదారి పట్టాడు.

దారిలో వాడు ఒక చిన్న సెలయేరు దాటవలసి వచ్చింది. అందులో దిగి వాడు నాలుగడుగులు వేయగానే, కాళ్లకేదో చుట్టుకున్నట్లనిపించింది. మరుక్షణం కుడికాలి చీలమండ దగ్గిర గట్టిగా సూదు లతో పాడిచినట్లయింది.

మోహనుడి గుండె గుభేలుమనగా భయకంపితుడైపోయి వెనక్కు తిరిగి కాలును గట్టిగా విదిలించాడు. దానితో పెద్ద పామొకటి ఒడ్డున పడి, దాపులనే ఉన్న పాదలలోకి చర్రున పరిగెత్తింది.

వాడు ఒడ్డు మీదికి వచ్చి, కాలిని పరీక్షగా చూశాడు. కాలి చీలమండ దగ్గర పాము కోరలు దిగినట్లు అతి స్పష్టంగా కనిపించింది.