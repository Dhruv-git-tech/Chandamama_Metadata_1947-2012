అనునిర్వ ప్రాణులను కూడగట్టి ఉంటుంది.
శంతనుపై ఆమెకు గల విశ్వాసాన్ని కాస్త భగ్నపర్చగలిగినట్లయితే నేను ఒకమేరకు విజయం సాధించినట్లే.

మేము గుహలోకి ప్రవేశించగానే, అక్కడ హాజరైన ప్రాణులు కలవరపడ్డాయి. శంతను అయితే దిగ్గ్భాంతి చెందాడు. అయితే మా తాతయ్య మానసికంగా కదిలి పోయిన స్థితిలో కనిపించాడు. మెల్లగా పెదవులు తెరిచి మాట్లాడాడు.

“ఇతడు నా మనమడని మీకందరికీ తెలుసు. నేను అతడిని ఎంతగానో అభి మానిస్తాను. కాని నేను ప్రత్యేకించి అనునిర్వ ప్రాణులతో జన్యు ప్రయోగాలు చేస్తున్నానని తెలిసి నన్ను ద్వేషించడం మొదలు పెట్టాడు. కాబట్టి నేను నా జీవితాన్ని వదిలిపెట్టాలను కుంటున్నాను. కాని నేను చివరి శ్వాస వదిలేలోపు నా మనవడిని మయూరి సంరక్షణలో ఉంచాలనుకుంటున్నాను. తర్వాతే నేను ప్రశాంతంగా కన్నుమూస్తాను” తాతయ్య ముగించగానే శంతను ముఖకవళికలు ఉన్నట్లుండి మారాయి. అతడు ఆనందంతో పొంగిపోతున్నాడు.

“హేయ్ ముసలాయనా! శివ సంరక్షణ విషయం నేను వ్యక్తిగతంగా చూసుకుంటాను. నిన్ను స్వర్గానికి ప్రశాంతంగా పంపి చనివ్వు!” అంటూ ఉన్నట్లుండి అతడు ఒక పెట్టెలోంచి సూది తీసుకుని తాతయ్య చేతిలో బలంగా గుచ్చాడు.

బాధ తట్టుకోలేక తాతయ్య అరచి నేల మీద కుప్పగూలిపోయాడు. కొద్ది నిమిషాల్లోనే తాతయ్య చనిపోయాడు. శంతను ఎగిరి గంతేశాడు.

“నా ఏకైక శత్రువు కథ ముగిసింది. నేనే ఇప్పుడు సుప్రీంని” అంటూ ఎగిరి గంతే శాడు.

మయూరితో పాటుగా అక్కడున్న సభ్యులంతా బిత్తరపోయి చూస్తున్నారు. నేను ప్రశాంతంగా గమనిస్తున్నాను.

ఉన్నట్లుండి శంతను ఆనందం ఆవిరై పోయింది. అతడి ముఖంలో అపనమ్మకం కొట్టొచ్చినట్లు కనబడింది. మా తాతయ్య శవం అదృశ్యమై విచిత్రజీవి అవతారమెత్తింది.

“మూర్ఖడా!” శంతను గావుకేక పెట్టాడు. “ఏం మాయ చేస్తున్నావు నువ్వు? ఇతడు మీ తాతయ్య కాడా? అతడెక్కడున్నాడు? నువ్వు నన్ను వరుసగా ఏమార్చాలనుకుంటున్నావా?” శంతను ముఖం ఆగ్రహంతో కంపించిపోయింది.

“నాకిప్పుడర్థమయింది. ముసలాయన నన్ను మోసగించాడు. నా పథకాన్ని మీరిద్దరూ కలిసి నాశనం చేశారు. ఎంత పెద్ద పథకం వేశాను నేను! ఇక్కడి ప్రాణులన్నింటినీ దోచుకోవాలని చూశాను. వీటి జన్యు వులతో భూమ్మీద కొత్త ప్రాణులను సృష్టించి వాటిని నా బానిసలుగా చేసుకోవాలను కున్నాను. ఈ బానిస ప్రాణుల సహాయంతో