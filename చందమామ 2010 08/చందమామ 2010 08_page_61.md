## అనునిర్వకు వీడ్కోలు

(తన తండ్రి శంతను గుహల పైభాగానికి రాత్రి పూట డ్రాగన్ లాంటి విచిత్రజీవితో కలసి వెళుతున్నట్టు హర్షా, శివతో చెప్పాడు. శంతను ఏం చేస్తున్నాడో చూడాలని హర్షా, శివా నిర్ణయించుకున్నారు)

రాత్రిపూట శంతను గుహల పైభాగంలోకి వెళ్ళడం గమనించగానే, తనను అనుసరించాము. మేము లడ్డూను మాతోపాటు తీసు కెళ్లాము. విచిత్రజీవిని నిప్పుల్లో కాల్చి చంపే క్రూర చర్యకు శంతను మరోసారి పాల్పడ్డాడు. విచిత్రజీవి యధాప్రకారం డాల్ఫిన్‌గా రూపాంతరం చెందింది. శంతను అక్కడినుంచి డాల్ఫిన్ వీపుపై ఎక్కి సముద్రంకేసి బయలుదేరాడు. ఏమాత్రం అనుమానానికి తావివ్వకుండా, మేమూ అతడి వెనకే అనుసరించాము.

శంతను, అతడి మిత్రురాలు సముద్ర తీరంలోని కొండ మీది గుహలోకి ప్రవేశించడం చూశాము. మేము వారిని కలుసుకునే లోపుగా వెనుక నుంచి ఒక శబ్దం వినబడింది.

అతడు రాబిన్, అనునిర్వలో ఉండే చిన్న బొద్దింక. ఇంటివద్ద అయితే, సాధారణంగా బొద్దింకల నుంచి చాలా దూరంగా ఉంటాను. కాని అనునిర్వలోనేను ఆ పని చేయలేకపోయాను. నాకు తెలిసి రాబిన్ వద్ద అపారమైన సమాచారం ఉంటుంది. కాబట్టి అతడిని ఇక్కడ విలువైన సంపదలాగా భావిస్తున్నాను. శంతను-విచిత్రజీవి కలయికపై అతడికి వివరాలు తెలిసి ఉంటే తెలుసుకోవాలని అనుకున్నాను. అయితే రాబిన్ నుంచినేను విన్నది నిజంగా నన్ను బాగా ఇబ్బంది పెట్టింది. అనునిర్వలో ముఖ్యులతో శంతను తరచుగా రహస్య సమావేశాలు నిర్వహిస్తూ భూమికి తిరిగి రావలసిందిగా వారికి నూరిపోస్తున్నాడు. భూమిని వారికి సురక్షిత స్థలంగా మారుస్తానని, వారు అక్కడ మనుషులకంటే శక్తిమంతులుగా ఉండవచ్చని, వారిని ఎవరూ జయించలేరని శంతను చెబుతూ వారిని ప్రేరేపిస్తున్నాడు.

రాబిన్ చెబుతుండగా హర్షా జోక్యం చేసు కుని, తన తండ్రి జన్యు బ్యాంకును రూపాందించి అనునిర్వలోని అన్ని ప్రాణుల డీఎన్ఎలను సేకరిస్తూ ఉంటాడని, ఆవిధంగా భూమిమీద తనకు ఇష్టమైన ప్రాణులను