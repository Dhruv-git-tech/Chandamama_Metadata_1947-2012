నుంచి ఒకపెద్దసింహం పైకి వచ్చి, ‘మీరంతా ఎక్కడికి పోతున్నారు? మీకు ఆయువు తీరిపోయింది గనక ఇష్టదేవతా ప్రార్థన చేసుకోండి’ అన్నది. ‘మేము ఒప్పందం ప్రకారం మధ్యాహ్నానానికల్లా భాసురకమనే మహా సింహానికి ఆహారం కావాలి’ అని చెప్పాం.

‘అర్థంలేని మాట! ఈ అరణ్యం నాది. మీరు ఒప్పందాలు నాతో చేసుకోవాలి, ఎవరో భాసురకమనే దొంగతో కాదు. ఈ భాసురకాన్ని ఇలా పిలుచుకు రండి. ఎవరు ఏమిటో మేము తేల్చుకుంటాం. మాలో ఎవరు గెలిస్తే వాళ్ళే మృగాలన్నింటికీ అధిపతి’ అన్నది.

ఆ ప్రకారమే నేను తమ వద్దకు వచ్చి, సంగతి విన్నవించాను. నా ఆలస్యానికి ఇదే కారణం. నేను తిరిగి రాకపోతానేమోనని, ఆ సింహం మిగిలిన కుందేళ్ళను ఉంచేసు కున్నది. అందుకే నేను తమకు అల్పాహా రంగా కనిపిస్తున్నాను” అన్నది.

ఈ మాటలు విని సింహం “మిత్రుడా, అలా అయితే నాకు ఆ ప్రత్యర్థి సింహాన్ని చూపించు. నాకు జంతువుల మీద వచ్చిన కోపాన్నంతా దానిపై వెళ్ళగక్కి, మనశ్శాంతి పొందుతాను. శత్రువును శీఘ్రంగా నిర్మూ

లించకపోతే, వాడు బలపడి మననే చంపు తాడు” అన్నది.

దానికి కుందేలు “మహారాజా, అతని బలం తెలుసుకోకుండా తమరు అతనితో యుద్ధానికి పోవటం మంచిదికాదు” అన్నది.

“ఎందుకీ వ్యర్థప్రలాపాలు? నాకు ఆ సింహాన్ని చూపించు. వాణ్ణి చంపేస్తాను” అన్నది సింహం చిరాకుగా.

కుందేలు సింహాన్ని బావి వద్దకు తీసు కుపోయి, “ఇదే ఆ సింహం ఉండే కోట” అన్నది. అది బావిలోకి తొంగిచూసి, “తుమరు వస్తున్నారని తెలిసి ఆ సింహం అప్పుడే బెదిరిపోయినట్లున్నది ఇలా రండి” అన్నది.

మతిమాలిన సింహం బావిలోకి తొంగి చూసి, తన ప్రతిబింబాన్ని మరొక సింహం అనుకుని, ఆగ్రహావేశంతో గర్జించింది. ఆ గర్జన బావిలో రెట్టింపు ధ్వనితో ప్రతిధ్వనించింది. ఆ సింహం తనను సవాలు చేస్తున్న దనుకుని, బుద్ధిలేని భాసురకం, ఒళ్ళు తెలియని ఆవేశంతో ఆ లోతైన బావిలోకి దూకేసింది.

కుందేలుకు పరమానందమయింది. పాపిష్టి సింహం పీడ వదిలించినందుకు మిగిలిన జంతువులన్నీ కుందేలును మెచ్చు కుని సుఖంగా జీవించాయి.