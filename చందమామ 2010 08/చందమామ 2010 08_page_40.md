నడవటం జరిగితే చావు తప్పదు” అన్నాడు.

శిఖముఖి ఆ మాటలకు అవునన్నట్టు తలూపి, అక్కడికి సమీపంగా ఉన్న ఒక పెద్ద రాతిని విక్రమ కేసరికి చూపుతూ, “మనం ఇద్దరం దాన్ని కదిలించగలం అనుకుంటాను. పట్టుపట్టి ఆ రాయిని కొయ్యబొమ్మ కాళ్ళమీదికి నెట్టగలిగా మంటే, అది కుప్ప కూలటం ఖాయం” అన్నాడు.

ఆ వెంటనే శిఖముఖీ, విక్రమకేసరీ బండరాయిని బలంగా పట్టుకుని ఉన్న చోటు నుంచీ కదిలించి, విసురుగా దాన్ని కొయ్యబొమ్మ కాళ్ళకేసి నెట్టారు. రాయి డౌల్లుకుంటూ పోయి బొమ్మకాళ్ళల్లో ఒక దాన్ని ఢీకొట్టింది.

మరుక్షణం కొయ్యబొమ్మ కిర్రుమంటూ కదిలి దభీమంటూ కింద పడిపోయింది. దాని చేతిలో ఉన్న త్రిశూలం ఎగిరి అంత దూరాన పడింది.

“ఆహా, మనం మహా ఘనకార్యం చేశాం. కానీ, ఈ రాక్షసి బొమ్మ కుప్పకూలుతూ చేసిన ధ్వని పూజారికీ, వాడి అనుచరులకూ వినబడే ఉంటుంది” అన్నాడు శిఖముఖి.

“అందుకు సందేహం లేదు. నన్నడిగితే ఆ దుర్మార్గులు మనం ఈ బొమ్మను సమీ పిస్తూండటం ఏ రాళ్ళచాటు నుంచో ముందే చూసి ఉంటారంటాను. దాని చేతిలోని త్రిశూలం మన గుండెల్లో ఎప్పుడు గుచ్చు కుంటుందా అని వాళ్ళు ఉవ్విళ్ళూరి ఉంటారు కూడా. కాని వాళ్ళ ఎత్తు పార లేదు” అన్నాడు విక్రమకేసరి.

“నిజమే. ఇప్పుడు నాకో అనుమానం కలుగుతున్నది. మనం అమాయకంగా ఆ దుష్టులు పెట్టిన బోనులోకి నడపటం లేదు కదా! ఇంతకుముందు మనం పల్లెవాసుల్ని గూడేనికి తిరిగి పొమ్మని చెప్పటంలో పెద్ద పారపాటు చేశాం. అంత పెద్ద శత్రుమూకను మన ఇద్దరం ఎదిరించి ఎలా నిలవగలం? వాళ్ళు ఈ దాపుల నున్న ఏ కొండ గుహలోనో ఉంటారు. సందేహం లేదు” అన్నాడు శిఖముఖి.

వాళ్ళిద్దరూ అలా మాట్లాడుతున్నంతలో కొండ గుహల కేసి పోయిన ఎర్రగండు మొరుగుతూ వాళ్ళ దగ్గిరకు పరిగెత్తు కొచ్చింది.

కుక్కను చూస్తూనే శిఖముఖికి పూజారి ముఠా ఆ దాపులనే ఎక్కడో దాగి ఉన్నారన్న అనుమానం కలిగింది. బహాశా వాళ్ళు తమ మీదికి దాడికి రాబోతున్నారేమో! శిఖముఖి, ఎర్రగండు తల నిమురుతూ, “కేసరీ! మనం ఇలా నిలబడి ముందుకు పోవటం ప్రమాదం. పూజారి అనుచరులు ఒక్క బాణం దెబ్బతో మనిద్దర్నీ హతమార్చగలరు. రాళ్లచాటుగా పాకుతూ ముందుకు పోదాం. ఎర్రగండు మనకు దారి చూపగలడు” అన్నాడు.