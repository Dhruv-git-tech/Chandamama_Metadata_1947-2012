భీమేశ్వరుడనే రాజుకు, హఠాత్తుగా ఒక వింత వ్యాధి సోకింది. దాని ఫలితంగా, అయన శరీరం నిండా వికృతంగా మచ్చలు ఏర్పడినై. ఆస్థాన వైద్యులు ఎన్నో రకాల చికిత్సలు చేశారు గాని, ఏ మాత్రం ఫలితం కలగలేదు.

రాజధాని నగరంలో ఉంటున్న సీనయ్య అనే వైద్యుడికి, ఈ సంగతి తెలిసింది.

తన అనుభవం మేరకు విచారిస్తే రాజుకు వచ్చిన వ్యాధి చాలా అరుదైనదిగా తెలుస్తోంది. వంశపారంపర్యంగా వైద్య వృత్తిసీనయ్య కుటుంబంలో వస్తున్నది. సీనయ్య తన తండ్రినుంచి అలాంటి వ్యాధికి చికిత్స తెలుసుకున్నాడు.

సీనయ్య అడవి మూలికలతో చికిత్సకు అవసరం అయిన మందులు తయారు చేసి, ఒకనాడు రాజదర్శనానికి వెళ్లాడు.

అస్థాన వైద్యులు అతడిని చాలా ప్రశ్నలడిగి, అతడి చ్చిన జవాబులు విని,

అతడు వైద్యశాస్త్రంలో చాలా ప్రావీణ్యం సంపాయించిన వాడని గ్రహించారు. రాజు వ్యాధికి నిర్దిష్టమైన చికిత్సా విధానం అతడి వద్ద ఉందనడంలో ఎలాంటి సందేహమూలేదు.

దానితో వాళ్లకొక భయం పట్టుకుంది. ఒకవేళ సీనయ్య ఇచ్చిన మందు ద్వారా రాజుకు వ్యాధి నయమైతే, తామందరూ ఆయన దృష్టిలో అసమర్థులవుతారు.

దానికితోడు, ఉన్నఫళాన ఆస్థానంలో తమ ఉద్యోగాలకు ఉద్యాసన జరుగుతుంది. రాజ ప్రాపకం లేకపోతే రాజ వైద్యులుకూడా అనామకులుగా ఉండి పోవలసిందే.

ఇలా ఆలోచించి ఆస్థాన వైద్యులు సీనయ్యతో 'మేమంతా బాల్యప్రాయం లోనే గురుకులాల్లో చేరి, క్షుణ్ణంగా వైద్య శాస్త్రం అభ్యసించిన వాళ్ళం. అలాంటి మా చికిత్సకు లొంగని రాజుగారి వ్యాధి,