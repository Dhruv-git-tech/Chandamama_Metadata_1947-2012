అది వింటూనే సోమయ్య బిక్కచచ్చి
పోయాడు. ఇంతలో ఒకరిద్దరు కుర్ర
వాళ్ళు, సోమయ్య దూరంనుంచి రాయి
విసరటం తాము చూశామని, ఆయనకు
చెప్పారు.

ఆ మాటలు వింటూనే విష్ణుశర్మ ఆశ్చ ర్యంగా, “సోమయ్య మన శ్రీకాంతుడి స్నేహితుడు. వాడు ఇలాంటి పని ఎందుకు చేస్తాడు?” అన్నాడు.

గురువు ఇలా అనగానే, సోమయ్యకు,
శ్రీకాంతుడి మంచితనమూ, తన నీచస్వభా
వమూ తెలిసివచ్చి, కళ్ళల్లో నీళ్ళు తిరి
గాయి.

అది గమనించిన విష్ణుశర్మ, వాడు
రాయిని విసిరాడని చెప్పిన పిల్లలతో,
“చూశారా, నేనింకా ఏమీ అనకుండానే
సోమయ్య ఎలా బాధుడుతున్నాడో! ఇంకె
ప్పుడూ చూసీ చూడని మాటలు చెప్ప
కండి,” అన్నాడు.

ఆ మరుక్షణమే రాజు, సోమయ్య వైపు
స్నేహంగా చూస్తూ, “సోమయ్య, శ్రీకాంతు
డికే కాదు, నాకూ స్నేహితుడే. వాడిలాంటి
కొంటెపనులు చెయ్యడు,” అన్నాడు.

ఇది విన్న సోమయ్య నెమ్మదిగా విష్ణు
శర్మను సమీపించి, తులంచుకుని, “గురువు
గారూ! రాజు మీద రాయి విసిరింది నేనే.
రాజు, శ్రీకాంతులిద్దరూ మంచివాళ్ళు
గనక, నన్ను నిర్దోషిగా చెబుతున్నారు. నన్ను
శిక్షించండి!” అన్నాడు.

విష్ణుశర్మ, సోమయ్య ప్రవర్తనకు ఆనం
దిస్తూ ఏదో అనేలోగా రాజు, శ్రీకాంతు
లిద్దరూ, “గురువుగారూ! రాయి విసిరింది
సోమయ్యే అని మాకూ తెలుసు. కాని,
చేసిన తప్పుకు వాడు పశ్చాత్తాప పడుతు
న్నాడని గమనించి, మేం సోమయ్య నిర్దోషి
అని చెప్పాం. వాణ్ణి శిక్షించకండి,” అన్నారు.

వీష్ణుశర్మ వాళ్ళు చెప్పిన దానికి చాలా
సంతోషించి, సోమయ్యతో, “ఒరే, ఈ
క్షణంలో నీకు సజ్జనసాంగత్యం లభించింది.
ఎంత అదృష్టవంతుడివి!” అన్నాడు.

కథ ముగించిన బామ్మ, “పిల్లలూ!
సజ్జనసాంగత్యం చేస్తే ఎలావుంటుందో
మీక్కూడా తెలిసివచ్చిందా?” అన్నది.

పిల్లలంతా ఆనందంగా, “ఓ, బాగా
తెలిసింది, బామ్మా! ఇక నుంచి మేంకూడా
మంచి వాళ్ళతోనే స్నేహం చేస్తాం,” అన్నారు.