# కెరీర్ అంటే?

మనకు ఈ రోజు అందుబాటులో ఉంటున్న అవకాశాల వెల్లువలోకి వెళ్లడానికి ముందు, మన మార్గాన్ని మనం సరైన రీతిలో ఎంచుకోవలసి ఉంటుంది. దీనికి సులువైన ప్రణాళిక చాలు. మనం కొన్ని దశలను అనుసరించి వాటికి నిజాయితీగా కట్టుబడాలి. మొదటిదశ 'అంతర్గతం' కాగా, రెండోది 'బాహ్యం'

ఒక పెన్సిల్, ఒక కాగితం తీసుకుని కింది ఖాళీలు పూరించండి. కాగితం పై భాగంలో మీ పేరు రాసి కింది అంశాలు రాయండి.

## అంతర్గతం

* అభిరుచి (నాకు ఇష్టమైనవి)

* సామర్థ్యం/నిపుణతలు (నాలో ఉన్న మరియు నేను మెరుగు పర్చుకోవలసిన నైపుణ్యాలు)

* విలువలు (నేను అనుసరిస్తున్న విలువలు, నీతులు, భావాలు)

* వ్యక్తిత్వం (నా గురించి, నా బలాబలాల గురించి నేను అర్థం చేసుకుంటున్న తీరు)

* లక్ష్యాలు (నేను విజయం సాధించాలంటే నేను ఏం చేయాలి, ఎలా చేయాలి?)

* ప్రాధాన్యతలు (నాకు ఏది ముఖ్యం - సంపద, అధికారం, ప్రతిపత్తి)

ఈ ఖాళీలను మీరు పూరిస్తున్నప్పుడు మీ వ్యక్తిత్వానికి, మీరు ఎంచుకున్న కెరీర్‌కు పొంతన ఉందో లేదో కాస్సేపు ఆలోచించుకోండి. ఉదాహరణకు, మీరు శారీరక శ్రమను ఇష్టపడనివారైనప్పటికీ పోలీసు అధికారి కావాలని అనుకుంటున్నట్లయితే వ్యక్తిగా మీకూ, మీ కెరీర్‌కూ పొంతన కుదరదు.

## బాహ్యం

* అందుబాటులో ఉన్న అవకాశాలు:

* ఆ రంగంలో ఉపాధి అవకాశాలు, విద్యార్హతలు:

* కోర్సును ప్రతిపాదిస్తున్న విద్యా/వృత్తి సంస్థలు:

* కోర్సు డిగ్రీ లేదా డిప్లామా కోర్సు. ఇది ఫుల్టైమ్ కోర్సు లేదా పార్ట్‌టైమ్ కోర్సు, ఇది రెగ్యులర్ లేదా కరెస్పాండెన్స్ కోర్సు.

## ఏది సరైనది?

* అర్హతా ప్రమాణాలు:

* కోర్సు వ్యవధి, రుసుములు, ప్రవేశ ప్రక్రియ, ప్రవేశ పరీక్ష వగైరా.

మీరు భయపడకండి. ఈ జాబితా కొంచెం సంక్లిష్టంగా ఉంది కదూ! బాహ్యకారణాలను వచ్చే సంచికలో చర్చించుకుందాం. అంతవరకు మీరు అంతర్గత అంశాలను పరిశీలిస్తూ మీ ప్రాధాన్యతలు సరిగా ఉన్నాయో లేవో తేల్చుకోండి.

వచ్చే నెలలో కలుసుకుందాం.

- సాయి