రాముడు చేసిన అద్భుతమైన యజ్ఞానికి వాల్మీకి తన శిష్యులతో కూడా వచ్చి, ఋషి వాటికలో తన కోసం ప్రత్యేకించిన పర్ణ శాలలో బస చేశాడు. ఆయన కుశలవులతో, “మీరెవరి బిడ్డలని ఎవరన్నా అడిగితే వాల్మీకి శిష్యులమని చెప్పండి. రాముడు పిలిస్తే ఆయన ఎదుట కూడా రామాయణాన్ని గాను చెయ్యండి” అన్నాడు. “అలాగే తాతా” అని వాళ్ళు పర్ణశాల నుంచి బయలుదేరారు.

వాళ్ళు రాగతాళయుక్తంగా రామాయణ
గానం చేస్తున్నసంగతిని విని రాముడు వారిని
సదస్సు మధ్యకు పిలిపించి, గానం చెయ్య
మన్నాడు.

ఆరోజు కుశలవులు రామాయణం నుంచి
మొదటి ఇరవై సర్గలూ పాడారు. రాముడు
లక్ష్మణుడితో, “ఈ కుర్రవాళ్ళకు పద్దెనిమిది
వేల సువర్ణాలిప్పించు” అన్నాడు. కానీ లక్ష్మ

ణుడు వారికి వేరు వేరుగా బంగారం ఇవ్వ
బోతే వాళ్ళు “ఈ బంగారం మాకెందుకు?
మేము అరణ్యంలో కందమూల ఫలాలు
తిని జీవించేవాళ్ళం” అన్నారు. రాముడు ఆ
మాటలు విని ఆశ్చర్యపడి, “అబ్బాయిలూ,
మీరు పాడే ఈ కావ్యం ఎంత ఉంటుంది?
దాన్ని ఎవరు రాశారు?” అని అడిగాడు.

“దీన్ని వాల్మీకి మహాముని రాశారు.
ఆయన కూడా ఈ యజ్ఞానికి వచ్చి ఉన్నారు.
మీకు వినాలని ఉంటే రోజూ గానం చేస్తాం”
అన్నారు సీత కొడుకులు.

రాముడు సరేనన్నాడు. పిల్లలు రోజూ వచ్చి, అందరి సమక్షంలో కొన్ని సర్గల చొప్పున చాలారోజులపాటు రామాయణాన్ని గానం చేశారు. ఈ గానంతో ఆ పిల్లలు సీత కొడుకు లేనన్నది అందరికీ స్పష్టమయింది.

రాముడు తన దూతలను పిలిచి, “మీరు

ఉత్తర కాండ-6