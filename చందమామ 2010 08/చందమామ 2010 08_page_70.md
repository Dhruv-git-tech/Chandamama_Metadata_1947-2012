భారత దర్శిని

తిండితిప్పలు లేకున్నా మనిషి బతకగలడు!

మనలో చాలామంది తిండిలేనప్ప
టికీ చాలా రోజులు బతకగలరు.
నీళ్లు లేకుంటే మాత్రం, సగటు
మనిషి 3 లేక 4 రోజులకు మించి
బతకడం కష్టం. కాని, 82 ఏళ్ల
సన్యాసి ప్రహ్లాద్ జ్ఞాని గత 74
ఏళ్లుగా తిండి, నీరు తీసుకోలే
దంటే ఆశ్చర్యమనిపిస్తుంది కాని
ఇది నిజం. ఈ సన్యాసిని పరిశీలి

స్తున్న డిఫెన్స్ ఇనిస్టిట్యూట్ ఆఫ్ పిజియాలజీ, అల్లెడ్ సైన్స్ విభాగం సభ్యులు ఈ
అరుదైన ఉదంతాన్ని చూసి నివ్వెరపోతున్నారు.

సంస్థ డైరెక్టర్ జి.ఇళవళగన్ ఇలా చెప్పారు. “జ్ఞానిని 2003లో పది రోజులు పాటు మా ఆసుపత్రిలో పరీక్షించాము. న్యూరో ఫిజీషియన్ డాక్టర్ సుధీర్ షా అతడి బృందం జ్ఞాని నిజంగానే ఆహారపానీయాలు లేకుండా బతుకుతున్నాడా అని నిర్ధారించుకోవడం కోసం పరీక్షలు నిర్వహించారు. అంతే కాదు అతడు మూత్ర, మల విసర్జన కూడా చేయడం లేదు.”

జ్ఞాని కథపై తాము ఇంత ఆసక్తి చూపడానికి కారణాలను ఇళవళగన్ ఇలా చెప్పు
కొచ్చారు. “సరిహద్దులలో పనిచేస్తున్న మన సైనికులకు ఆహార పానీయాలు అంత
సులభంగా లభ్యంకావు. జ్ఞాని శక్తికి ఆధారం ఎక్కడ ఉందో గుర్తించడానికి మేం ప్రయత్ని
స్తున్నాం. ఆ శక్తిని సైనికులలోకి మార్చగలిగితే, లేదా ఏదో ఒకవిధంగా వారు దీన్ని విని
యోగించుకోగలిగితే, మనకు చాలా ఉపయోగకరంగా ఉంటుంది. ప్రకృతి వైప
రీత్యాలు, తీవ్రమైన ఒత్తిళ్లతో కూడిన పరిస్థితుల మధ్య, భవిష్యత్తులో చంద్రుడు,
అంగారక గ్రహం వంటి భూమికి అవతల ఉన్న ప్రాంతాలకు అంతరిక్ష యాత్రలు
చేసే సందర్భాల్లో బతికి బట్టకట్టేందుకు వ్యూహాలు రచించడంలో ఇది సహాయకారిగా
ఉంటుంది.

కథ వరకు బాగానే ఉంటుంది, సన్యాసి చెబుతున్నది నిజమేనా అని నమ్మడానికి
కొంచెం కష్టంగా ఉంటుంది కాని, అంతరిక్ష యాత్రలకు ఈ పరిశోధనా ఫలితాన్ని
ఉపయోగించుకోవాలనుకోవడం నిజంగా మంచి ఆలోచన. హాలీవుడ్ త్వరలోనే ఈ
సన్యాసిపై సినిమా తీస్తుందేమో ఎవరు చెప్పగలరు?