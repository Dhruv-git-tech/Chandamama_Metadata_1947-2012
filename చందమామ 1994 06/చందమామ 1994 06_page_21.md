టమూ, ఆ రాత్రికి రాత్రే కనకలత నగరం వదిలివెళ్ళిపోవటమూ జరిగిపోయాయి.

తను చేసిన ఘోర తప్పిదం తెలిసివచ్చిన జయవర్మ, ఉన్నపాటుగా తండ్రి దగ్గరకు పరుగెత్తుకు వెళ్ళాడు.

అతడు వెళ్ళేసరికి విచిత్రవర్మ, జయసేను డితో చదరంగం ఆడుతున్నాడు. తండ్రితో పాటు వున్నది జయసేనుడే గనుక, జయవర్మ దాపరికం లేకుండా తాను చేసిన తప్పు ఇద్దరికీ చెప్పి, తిరిగి హారాన్ని సంపాయించే మార్గం ఆలోచించమని కోరాడు.

అంతా విని నిట్టూర్చిన విచిత్రవర్మ, కొడుకుతో, “ఆ హారం ఒకసారి మన వంశి కుల చెయ్యి దాటి మరొకరి కంఠాన్ని అలం

కరించటమంటూ జరిగితే, ఆ మరుక్షణం దాని ప్రభావాన్ని కోల్పోతుంది, నాయనా! అందుచేత, ఇక దాన్ని గురించి మరిచి పోవటం ఉత్తమం!” అన్నాడు.

అతడి మాటలు విని జయవర్మతో పాటు జయసేనుడు కూడా ఆశ్చర్యపోయాడు. జయవర్మ మనసు కాస్త తేలికపడినా, అంతటి అపూర్వ హారాన్ని పోగొట్టుకున్న బాధతో ఏదో చెప్పబోయాడు.

విచిత్రవర్మ, కొడుకును వారిస్తూ, “రసిక హృదయుడైన రాజు, తన కళాభిమానంతో కళాకారుల్ని ఆనందింపజెయ్యాలే గాని, తాను ఉన్నత్తుడు కారాదు! రాజు తన మనసును పూర్తిగా కేంద్రీకరించవలసింది ప్రజల కష్టసుఖాల మీద గాని, సొంత సుఖాల మీద కాదు. తామరాకు మీద నీటిబొట్టు చందంగా విలాసాలనుఅనుభవించగలిగినవాడే ఉత్తము డైనరాజు! ఇక వెళ్ళిరా!” అన్నాడు.

జయవర్మ బాధావమానాలతో తల వంచు కుని వెళ్ళిపోయాడు. అతడు వెళ్ళిన తర్వాత జయసేనుడి ముఖంలోకి ప్రశ్నార్థకంగా చూస్తూ విచిత్రవర్మ, “నేను అబద్ధం ఎందుకు చెప్పానా అని ఆలోచిస్తున్నావా, జయసేనా? ఒక్క విషయంచెప్పు! జయవర్మ దగ్గరినుంచి హారాన్ని అడిగి తీసుకోవాలని మనం ఎందుకు తొందర పడినట్టు?” అని ప్రశ్నించాడు.

జయసేనుడు ఆ ప్రశ్నకు జవాబు చెప్పక మౌనం వహించాడు.