వాడనుకున్నాం. డబ్బు కక్కుర్తి చాలా ఎక్కువ.
స్నేహధర్మం ఏమాత్రం తెలియదు!” అని
దుర్భాషలాడింది.

ఏమైతేనేం – వీరభద్రుడు, భార్యకు వజ్రాల
హారం చేయించాడు. తమ బాకీకి వడ్డీ కట్టా
లని తెలియడం వల్ల కొంతకాలం పాటు
దంపతులు ఎంతో పాదుపుగా వుండి, అయిదు
నెలల్లో కొంత డబ్బును వెనక వేశారు.

ఒకరోజున రెండువేల వంద రూపాయలు
తీసుకుని వీరభద్రుడు, చంద్రరాజు ఇంటికి
వెళ్ళాడు. చంద్రరాజు డబ్బు లెక్కపెట్టుకుని
వంద రూపాయలు తిరిగి యిస్తూ, “నువ్వు
నాదగ్గర తీసుకున్నది రెండువేలే కదా! ఈ
వంద దేనికి?” అన్నాడు.

“అది అయిదు నెలల వడ్డీ,” అన్నాడు
వీరభద్రుడు కటువుగా.

“ఛి! స్నేహితుడి చేబదులుకు వడ్డీ తీసుకుంటానా? నేను నీతో వడ్డీ వ్యాపారం చేస్తాననుకున్నావా? మనం చిన్ననాటి నుంచి స్నేహితులం. ఇంతేనా నువ్వు నన్నర్థం చేసు కున్నది,” అన్నాడు చంద్రరాజు నొచ్చుకుంటూ.

దానికి వీరభద్రుడు, “ఇప్పుడు నీ మనసు
మారిందేమో! అప్పిచ్చినప్పుడు నువ్వేమన్నావో
గుర్తుచేసుకో. నీదగ్గర వున్న డబ్బును సీతా
కరుడి దగ్గర దాచి, అందులోంచి అప్పు చేస్తా
నన్నావు,” అన్నాడు వీరభద్రుడు నిష్ణూరంగా.

“భలేవాడివే! ఆ అన్నదంతా నాగురించి.
ఆ లెక్కలన్నీ నాగురించి. డబ్బు దాచుకోవడం
వల్ల నాకు లాభం. అందులోంచి అప్పు చేసి
అది నీకిస్తే, ఆ వడ్డీ నేనే కట్టుకుంటాను. ఆ
వడ్డీ ఎంతో నీకు చెప్పాను, అంతే! అందువల్ల
డబ్బు దాచుకోవడంలోని విలువ నీకు
తెలుస్తుందనీ, నీకు చేబదులివ్వడం వల్ల
నాకు కలిగే నష్టం హెచ్చరికగా పనిచేస్తుందనీ
అనుకున్నాను. అంతేకానీ, ఆ వడ్డీ నీనుంచి
తీసుకోవాలను కోలేదు,” అన్నాడు చంద్రరాజు.

మిత్రుడి మంచితనం, డబ్బువిలువ ఒక్క
సారిగా వీరభద్రుడికి అర్థమై, చంద్రరాజుకు
క్షమాపణ చెప్పుకున్నాడు.

ఆతర్వాత వీరభద్రుడు దుబారా ఖర్చులు
మానినా మానకపోయినా, ఎవరివద్దకూ చేబ
దులు కోసం మాత్రం వెళ్ళలేదు.