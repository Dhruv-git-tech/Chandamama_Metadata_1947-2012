నాడాయన వేట తమకంలో అరణ్యంలో
తనచేత దెబ్బతిని పారిపోయే జంతువును
తరుముకుంటూ, శమీకుడనే మహాముని
తపస్సు చేసుకుంటున్న చోటికి వచ్చి, “బాణం
తగిలిన మృగం ఇటుగా పరిగెత్తుకుంటూ
వచ్చింది. అది ఎటుగా పోయింది?” అని
అడిగాడు.

మౌనంగా తపస్సు చేసుకునే శమీకుడు
సమాధానం చెప్పలేదు. పరీక్షిత్తుకు కోపం
వచ్చింది.

అతను ఒక చచ్చిన పామును బాణం
ములికితో ఎత్తి శమీకుడి మెడలో వేసి వెళ్ళి
పోయాడు.

శమీకుడి కొడుకైన శృంగికి ఒక మిత్రుడి
ద్వారా పరీక్షిత్తు చేసిన పని గురించి తెలిసింది.
ముక్కోపి అయిన శృంగి, పట్టరాని కోపంతో,
“ఇవాళకు ఏడో రోజున పరీక్షిత్తు తక్షకుడి
విషంతో చచ్చిపోవుగాక!” అని శాపం ఇచ్చాడు.

తన కొడుకు పరీక్షిత్తులాటి మంచి రాజుకు
ఇంత దారుణమైన శాపం ఇచ్చాడని తెలిసి
శమీకుడు చాలా నాచ్చుకుని, గౌరముఖుడనే
తన శిష్యుణ్ణి పిలిచి, “నువ్వు పరీక్షిత్తు వద్దకు
వెళ్ళి, శాపం సంగతి చెప్పి, తక్షకుడి వల్ల
అపాయం రాకుండా జాగ్రత్తపడమని చెప్పు,”
అన్నాడు.

గౌరముఖుడు పరీక్షిత్తు వద్దకు వెళ్ళి,
గురువుగారు చెప్పమన్నట్టే చెప్పాడు. పరీక్షిత్తు
తాను చేసిన పనికి నాచ్చుకుని, శృంగి ఇచ్చిన

శాపానికి భయపడి, శాపం తగలకుండా
ఏదైనా ఉపాయం చూడమని మంత్రులను
కోరాడు. వాళ్ళు ఒక ఒంటి స్తంభం మేడ
కట్టించారు. అందులోకి బయటి గాలి కూడా
పోవటానికి లేదు. మేడ నిండా విషాలకు
విరుగుడుగా పనిచేసే ఔషధాలను ఉంచారు.
విష వైద్యులనూ, మంత్రసిద్ధులనూ పిలిపిం
చారు. రాజుతో సహా మంత్రులందరూ ఆ
మేడలోనే చేరారు.

ఆరు రోజులు ఏ ప్రమాదమూ లేకుండా
గడిచాయి. ఏడో రోజున కాశ్యపుడనే బ్రాహ్మ
ణుడు పరీక్షిత్తుకు కలిగిన శాపం గురించి
విని, తక్షకుడు కరిచిన పక్షంలో రాజు
ప్రాణాలను కాపాడటానికి బయలుదేరి వస్తు