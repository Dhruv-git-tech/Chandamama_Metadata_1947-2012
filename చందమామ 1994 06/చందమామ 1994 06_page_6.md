చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

చదువు 'బరువు'

వేసవి సెలవులు ముగిసి నూతన విద్యాసంవత్సరం ప్రారంభం కావడంతో-పాత మిత్రులను మళ్ళీ కలుసుకోవడం, కొత్త పుస్తకాలు, కొత్త పాఠాలు అంటూ పిల్లల మధ్య హడావుడి ఆరంభమవుతుంది.

పాఠ్యపుస్తకాలు అనగానే పిల్లలు మోయలేక మోసుకుపోయే పుస్తకాల సంచులే మనకు గుర్తుకు వస్తాయి. రోజురోజుకు పెరుగుతూన్న విజ్ఞానాన్ని పిల్లలకు అందించి, వాళ్ళను సమర్థులైన విద్యావంతులుగా తీర్చిదిద్దడం విద్యాలయాల ప్రధాన కర్తవ్యం. కాని, పిల్లలు దానిని ఎంతవరకు జర్టించుకుంటున్నారు? మునుముందు ఆ విద్య వాళ్ళకు ఎంతవరకు ఉపయోగకరంగా ఉంటుంది? అన్న విషయాలను దృష్టిలో ఉంచుకోవడం కూడా అవసరమే. పిల్లలు మోసే తలకు మించిన ఈ పుస్తకాల బరువు పట్ల కొందరు మేధావులు పార్లమెంటులో తీవ్రమైన నిరసన వ్యక్తం చేసిన విషయం కూడా ఇక్కడ గమనించతగ్గ విషయం!

ఈ విషయంగా వచ్చే ఫిర్యాదులను పరిశీలించి, తగిన సిఫార్సులు చేయడానికి కేంద్ర ప్రభుత్వం యశస్త్రాల కమిటీని ఏర్పాటు చేసింది. పుస్తకాల బరువు తగ్గించాలనీ, మరీ చిన్నతరగతులకు ఇంటర్వ్యూలు రద్దు చేయాలనీ, హోమ్‌వర్క్‌ను క్రమబద్ధం చేయాలనీ యశస్త్రాల కమిటీ సిఫార్సు చేసింది. ఈ సిఫార్సులను కేంద్రీయ విద్యాలయాలు, నవోదయ పాఠశాలలు ఈ విద్యాసంవత్సరం నుంచే అమలు చేయడానికి నిర్ణయించినట్టు తెలుస్తున్నది. మరి, మిగతా విద్యాసంస్థల మాటే మిటి? ఇప్పుడు కనీసం ప్రాథమిక స్థాయి నుంచయినా ప్రారంభించడం శ్రేయస్కరం!

సంపుటి: 94

జూన '94

సంచిక: 6

విడిప్రతి: 4.00

సంవత్సర చందా: 48.00