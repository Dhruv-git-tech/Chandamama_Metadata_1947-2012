దాని వద్ద అద్భుతమైన కుంకం వున్నది.
దాన్ని ఘోరకుడికి తెచ్చి ఇస్తే, వాడు చంద్ర
మతిని విడిచిపెడతాడు.

“ఆ కుంకంలోని విశేషమేమిటి? నీవల్ల కాని ఈ పనిని నేను చేయగలనా?” అని అడిగాడు వీరసేనుడు.

“అయితే విను!” అని ఘోరకుడు ఒకక్షణం ఆగి, “నా వద్ద ఒక అద్భుతమైన భరిణ వున్నది. దానిలో ఆ కుంకం పోసి దగ్గర వుంచుకుంటే, ఈ ప్రపంచంలోని ఏ శక్తీ నా ముందు నిలువలేదు. ఆఖరుకు ఘోరకి కూడానాకు తలవంచి తీరవలసిందే! ఘోరకి నుంచి ఆ కుంకాన్ని సంపాయించడం తేలిక కాదు. అసలు దాని నివాసంలో ప్రవేశించడమే సామాన్యులకు అసాధ్యం. మరుగుతున్న నూనె

లోబాధకోర్చి స్నానం చేయగలవాడు మాత్రమే ఘోరకి నివాసంలో ప్రవేశించగలడు. ఇన్ని శక్తులున్నా నేను నా శరీరాన్ని అటువంటి బాధకు గురిచేసే సాహసం చేయలేకపోయాను. అలాంటి సాహసం చేయగల వీర యువకుడు లభిస్తాడనే, చంద్రమతిని అహారించి తెచ్చాను. ఇప్పుడు చెప్పు, నువ్వు ఘోరకి నివాసంలో ప్రవేశించి నాకు కుంకం తెచ్చిపెడతావా?” అని ప్రశ్నించాడు.

“నా ప్రయత్నం నేను చేస్తాను,” అన్నాడు వీరసేనుడు.

“రాత్రి పూట తన శయనగుహలో మానవా కారంలో నిద్రపోతుంది ఘోరకి. ఆ సమయంలో నిన్ను అక్కడ ప్రవేశిపెడతాను. నేను నీకిచ్చే మూలికను నువ్వు దాని నుదిటి మీద