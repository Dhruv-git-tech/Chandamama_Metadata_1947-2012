మోహనభారతీయ

నైమిశారణ్యంలో ఋషిగణాలుండేవి. ఆ ఋషులకు కులపతి శౌనక మహాముని. ఆయన ఒకప్పుడు పన్నెండేళ్ళ పాటు జరిగే సత్రయాగం చేశాడు. అనేక మంది మహా ఋషులు కలిసి ఆ యాగం చేస్తూండగా అక్కడికి రోమహర్షుడి కొడుకు ఉగ్రశ్రవసు దనే సూతుడు వచ్చాడు. సూతుడికి తెలియని పురాణగాథలు లేవు.

సూతుణ్ణి చూడగానే మునులందరూ అతనిచుట్టూ మూగి, “నువ్వు ఎక్కడినుంచి వస్తున్నావు? నువ్వు రావటం మాకెంతో సంతో షమయింది. నీనుంచి మేము ఎన్నో పుణ్య కథలు వినవచ్చు,” అన్నారు.

సూతుడు వారితో, “మహర్షులారా, పరీ క్షితుడి కొడుకు జనమేజయుడు గొప్ప సర్ప

యాగం చేశాడు. ఆ సమయంలో వైశంపాయ నుడు జనమేజయుడికి అద్భుతమైన భారత కథలను చెప్పాడు. ఆ కథలను రాసినవాడు వైశంపాయనుడి గురువైన వేదవ్యాసుడే. నేనా కథలన్నీ విని, యుద్ధం జరిగిన శమంతక పంచకమనే పుణ్య క్షేత్రానికి వెళ్ళి దర్శించి, అటునుంచి ఇలా వచ్చాను,” అన్నాడు.

ఇంకేముందీ? వ్యాసుడు రచించిన మహా భారత కథలను తమకు చెప్పమని సూతుణ్ణి శౌనకాది మహామునులు ఎంతో కుతూహ లంగా కోరారు.

సూతుడు వారితో ఇలా చెప్పాడు: భారత రచన ఎలా జరిగిందనుకున్నారు? కృష్ణద్వైపా యనుడనే పేరుగల వ్యాసుడు వేదాలను నాలుగుగా విభజించిన అనంతరం హిమాల