మానవత్వంలో తేడాలు

విక్రమపుర రాజు ఆకస్మికంగా చనిపోవటంతో చిన్నతనంలోనే యువరాజుకు రాజ్యాభిషేకం జరిగింది. లోకానుభవం లేని ఆ కొత్త రాజుతో రాజగురువు, “రాజ్యాపాలన చేసేవాడికి మను షులలో మానవత్వం ఎంత పాలున్నదీ తెలియ టంఅవసరం. ఆ సంగతి నాకు అవకాశం దొరికినప్పుడల్లా వివరించి చెబుతూ ఉంటాను, గ్రహించుతూ ఉండు,” అన్నాడు.

“అది తెలుసుకోవటం ఎంత కాలం పడు తుంది?” అని రాజు అడిగాడు.

“శ్రద్ధగా మనుషుల ప్రవర్తనను పరిశీలిస్తూ పోతే ఎంతోకాలం పట్టదు,” అన్నాడు రాజ గురువు. తన కొలువులో ఉండేవాళ్ళు తమకు కలిగే అనుభవాలను తనకు చెప్పేటట్టు రాజు ఏర్పాటుచేశాడు. ఒకసారి రాజుగారి చారుడొకడు వచ్చి ఇలా చెప్పాడు:

“మహారాజా, అడవిదారిలో నడుస్తూండగా, నాకాలిలో ముల్లు విరిగింది. నేను కుంటుతూ

నడుస్తూండగా ఒకడు పరిగెత్తుకుంటూ వచ్చి, ‘పులి వస్తున్నది తప్పుకో!’ అని హెచ్చరించి, ఒక చెట్టెక్కాడు. నేను మరో చెట్టు ఎక్కాను. కొంచెంసేపటికి పులి ఆ దారినే వెళ్లిపోయింది. తరవాత ఇద్దరమూ చెట్లు దిగి, ఎవరి దారిన వాళ్ళం వెళ్లాం.”

“ఆ మనిషిదగ్గర ఆయుధాలు ఉన్నాయా?” అని రాజగురువు అడిగాడు.

“ఉన్నాయండి. మనిషి కూడా చాలా ధాటీగా ఉన్నాడు,” అన్నాడు చారుడు.

తరవాత రాజగురువు రాజుతో, “చారుడు చెప్పిన మనిషిలో మానవత్వం నాలుగోవం తున్నది. పులి వస్తున్నదని హెచ్చరించాడుగాని, అవతలి మనిషిని రక్షించే ప్రయత్నం మాట ఆలోచించలేదు; తన రక్షణ తాను చూసు కున్నాడు,” అన్నాడు.

మరొకసారి మరొక చారుడు ఇంకొక సంఘటన గురించి చెప్పాడు.