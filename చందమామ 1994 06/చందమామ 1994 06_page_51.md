న్నాడు. తక్షకుడు కూడా రాజును కరవటానికి మార్గమేదా అని తీవ్రంగా ఆలోచిస్తూ, బ్రాహ్మణ వేషంలో వస్తూ కాశ్యపుణ్ణి కలుసుకున్నాడు. నేర్పుగా అతను వెళ్ళే పని తెలుసుకున్నాడు.

కాశ్యపుడు తక్షకుడితో, "నాకు పాముల విషానికి విరుగుడు తెలుసును. నా మంత్ర శక్తితో, పాములచేత చచ్చినవారిని క్షణాలలో బతికించగలను. రాజును తక్షకుడు కరిచే పక్షంలో ఆయనను బతికించితే, నాకు బోలె డంత ధనమూ, కీర్తీ లభిస్తుంది," అన్నాడు.

"అయ్యా, నేనే తక్షకుణ్ణి. నా విషంతో చచ్చినవారు బూడిద అయిపోతారు. నీ మంత్రాలతో తిరిగి బతకరు. నువ్వు తిరిగి వెళ్ళు," అన్నాడు తక్షకుడు.

కాశ్యపుడు ఒప్పుకోలేదు. తక్షకుడు సమీ పంలో ఉన్న మర్రిచెట్టును కాటువేసి, తన విషాగ్నితో దాన్ని బూడిద చేసేశాడు. వెంటనే కాశ్యపుడు తన మంత్రంతో దాన్ని ఎప్పటిలాగు చేశాడు.

"నా విషానికి విరుగుడు వెయ్యగలవేమో గాని, మునికుమారుడి శాపానికి విరుగుడు

వెయ్యగలవా? రాజు ఇచ్చే ధనం కంటే చాలా హెచ్చు ధనమిస్తాను. తీసుకుని వెళ్ళిపో," అని తక్షకుడు కాశ్యపుణ్ణి లోభపెట్టి, డబ్బిచ్చి పంపేశాడు.

తరవాత తక్షకుడు కొందరు నాగులను మునికుమారుల రూపంలో పరీక్షిత్తు వద్దకు పంపాడు.

వాళ్ళు, ఫలాలు, వుప్పాలతో పరీక్షిత్తు వద్దకు వెళ్ళారు. వాళ్ళిచ్చిన ఫలాలలో ఒక దాన్ని పరీక్షిత్తు పగల దీశాడు. అందులో చిన్న పురుగు కనబడింది.

పరీక్షిత్తు తనచుట్టూ ఉన్నవారితో, "శాప కాలం ముగుస్తున్నది. సూర్యాస్తమయం కావస్తున్నది. నన్ను కరిస్తే ఈ పురుగు కరవాలిగాని, సర్ప భయం లేదు," అన్నాడు. అంతలోనే ఆ పురుగు తక్షకుడై పరీక్షిత్తును కరిచాడు. అందరూ భయంతో చెల్లాచెదురుగా పారిపోయారు.

తక్షకుడి కాటుకు పరీక్షిత్తు తగలబడిపోవ టమే గాక, ఒంటి స్తంభం మేడ నిలువునా మండింది!