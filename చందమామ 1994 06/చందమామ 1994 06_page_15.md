బహుమతికి కారణం

బుర్రిపాలెం జమీందారు భూపతిరాయుడు, ఒక ఏడాది తన పుట్టిన రోజు సందర్భంగా, ఒక
సాహితీ పోటీ ఏర్పాటు చేశాడు. ఆ పోటీ ఏమంటే — పరమశివుడిపై ఒక గంటలో వంద పద్యా
లను ఆశువుగా చెప్పాలి. విజేతకు సరస్వతీపుత్ర బిరుదంతో పాటు, వెయ్యి వరహాలు బహుమతిగా
ఇస్తానని ఆయన ప్రకటించాడు.

ఆ పోటీలో రజనీచంద్ర అనే పాతికేళ్ళ యువకుడూ, నారాయణాచార్యులు అనే ఒక ఎనబై
ఏళ్ళ వృద్ధుడూ సమఉజ్జేలుగా నిలిచారు. జమీందారు ఎవరిని విజేతగా నిర్ణయిస్తాడో అని,
సభలోని వారందరూ అతృతగా చూడసాగారు.

జమీందారు కొద్దిసేవు ఆలోచించి, నారాయణాచార్యులు పోటీలో నెగ్గినట్లు ప్రకటించాడు.
ఆయనకు బిరుదు సన్మానాలతో పాటు, వెయ్యి వరహాలు బహుమతికూడా ఇవ్వబడింది.

సభ ముగిశాక దివాను, జమీందారును — పోటీలో రజనీచంద్ర కాక, నారాయణాచార్యులు నెగ్గినట్లు ప్రకటించడానికి, ఏదైనా ప్రత్యేక కారణం వున్నదా అని అడిగాడు. అందుకు జమీం దారు, “లేకేం, దివాన్జీ! రజనీచంద్ర యువకుడు. ఈ ఏడాది కాకపోతే వచ్చే ఏడాది, కాకపోతే ఆపై ఏడాది పోటీలో పాల్గొని నెగ్గే అవకాశం వుంది. పోతే, ఏక్షణమైనా రాలి పోవడానికి సిద్ధంగా వున్న పండుటాకు వంటివాడు, నారాయణాచార్యులు! ఇప్పుడు తప్పిపోతే, ఆయన విద్యత్తును సన్మా నించుకునే అదృష్టం వచ్చే ఏడు మనకు దక్కక పోవచ్చుకదా?” అన్నాడు. —ఆర్. పట్టాచిరామరాజు