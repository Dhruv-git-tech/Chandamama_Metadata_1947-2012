సుప్రసిద్ధ
మత
గ్రంథాలు

R. C. ANSOM

ఖురాను

ఇస్లాం మత స్థాపకుడు మహమ్మదు ప్రవక్త అరేబియా నగరం మెక్కాలో క్రీ.శ.570 వసం॥లో
జన్మించాడు. ఆయన చిన్నప్పుడు వ్యాపారం చేస్తూ, ఒంటెల మీద వివిధ ప్రాంతాలు తిరిగాడు.
కాని అచిరకాలంలోనే — ప్రజలకు తనద్వారా సందేశం అందించడానికి భగవంతుడు
సంకల్పించినట్టూ, తన కోసం ఒక మహత్తరకార్యం కాచుకుని ఉన్నట్టూ మహమ్మదు గ్రహిం
చాడు. న్యాయపూరితమైన మతజీవనం గడపడానికి కావలసిన నైతిక సూక్తులను భగవంతుడి
నుంచి పొంది, వాటిని మహమ్మదు ప్రజలకు తెలియజేశాడు. ఆ సూక్తులనే ఖురానులో పొందు
పరిచారు.

ఇస్లాం అనే మాటకు (భగవంతుడికి) లోబడి వుండడం, శాంతి అని అర్థం చెబుతారు. అంటే,
భగవంతుడికి లోబడి వుండడం ద్వారాశాంతిని పొందడం అని భావం. ఇస్లాం మత విశ్వాసం కల
వారిని ముస్లింలు, మహమ్మదీయులు అని అంటారు.

ముస్లింల పవిత్రగ్రంథం ఖురాను. దేవుడు ఒక్కడే అన్న సిద్ధాంతాన్ని ఇది చాటుతుంది. భగ
వంతుడు సర్వవ్యాపకుడు. "తూర్పు, పడమర అల్లాకే చెందుతుంది. ఏ మార్గంలో వెళ్ళినా ఆయ
నను చేరుకుంటావు. ఆయన సర్వవ్యాపకుడు, సర్వజ్ఞుడు," అని ఖురాను ప్రబోధిస్తున్నది.

ఖురానులోని తాలి సూక్తిలోనే భగవంతుడికి లోబడి ఉండడం ప్రధానం అన్న విషయం ఇలా
స్పష్టంగా చెప్పబడింది:

పరమ కరుణామయుడైన అల్లా పేరుతో —
అల్లాకు విజయం! అతడే అన్నిటికీ అధిపతి!
పరమకరుణామయుడు! దయామయుడు!
న్యాయనిర్ణయం చేసే నాటి అధికారి!
నిన్ను మాత్రమే మేము ప్రార్థిస్తున్నాము!
నిన్ను మాత్రమే సహాయం కోసం అర్థిస్తున్నాము!