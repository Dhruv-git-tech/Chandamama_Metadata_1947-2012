మమ్మల్ని చక్కని మార్గం గుండా నడిపించు!
నిన్ను నమ్మి, నీ కరుణకు పాత్రులయిన వారు
నడిచిన మార్గంలో మమ్మల్ని నడిపించు!
నీకు అట్రీతిని కలిగించిన వారి మార్గంలో కాదు;
నిన్ను వదిలి వెళ్ళినవారి మార్గంలో కాదు!

జ్ఞానసముపార్జనకూ, న్యాయానికీ ఖురాను పెద్ద పీట వేస్తుంది. పుట్టినప్పటి నుంచి గిట్టే వరకు జ్ఞానసముపార్జన సాగిస్తూనే ఉండాలి — అంటుంది ఖురాను.

మన సమకాలీన ప్రముఖ భారతీయ పండితుడు అస్‌ఘర్ అలీ ఇంజనీరు ఇలా అన్నాడు : “ప్రపంచంలో ఏ మతంగాని ద్వేషాన్నీ, ఘర్షణనూ, దురభిమానాన్నీ రేకెత్తించడానికి ప్రయత్నించదు. నిజానికి ఇలాంటి రుగ్మతలను పోగొట్టడానికే మతాలు కావాలి. ప్రతి మతం కూడా విలక్షణమైన పద్ధతిలో ప్రేమనూ, న్యాయాన్నీ, శాంతినీ పెంపాందించడానికే కృషి చేస్తుంది. ఇస్లాం కూడా అదే చేస్తుంది. మెక్కా కఫర్ మీద, వారికి సహకరించిన వారి మీద హింసాత్మకమైన ప్రతిఘటనకు పూసుకోవాలనే కొన్ని సూక్తులు ఖురానులో ఉన్నాయి. ఈ సూక్తులను చారిత్రక సందర్భాన్ని బట్టి అర్థం చేసుకోవాలి. వాటిని అనుసరించడం ఆ సందర్భానికి మాత్రమే తగినది. అవి మిగతా వాటి లాగా సార్వకాలికాలుకావు!”