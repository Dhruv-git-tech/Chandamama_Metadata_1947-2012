జ్ఞాని అయి వుండాలి. వాళ్ళిప్పుడిచ్చే తీర్పులు వింటే ఆ విషయం రూఢి అవుతుంది!

చంద్రసేనుడు చప్పున స్ఫటికాన్ని తన అరచేతిలోకి తీసుకుని గుప్పెట మూసి, పేదవాడి పెద్ద కొడుకును తీర్పు చెప్పుమన్నాడు.

“నూరు కొరడాదెబ్బలు!” అన్నాడు వాడు.

రాజు చూసుకుంటే స్ఫటికం ఎర్రగా మారింది. అప్పుడు రాజు మిగతావాళ్ళను అడిగాడు.

“వాడికున్న బొమ్మలన్నీ బద్దలు కొట్టాలి!” అన్నాడు రెండోవాడు.

అప్పుడూ స్ఫటికం ఎర్రగా మారింది.

“వాడిచేత ఇలాంటి బొమ్మనే చేయించి, అప్పుడు దాన్ని విరగ్గొట్టాలి!” అన్నాడు మూడో

వాడు. వెంటనే స్ఫటికం నలుపు రంగుకు మారింది.

“వాడి కేశిక్ష వేస్తే మాత్రం మా బొమ్మ మాకు మళ్ళీ తిరిగొస్తుందా? నాకే గనక శక్తి వుంటే, వాడి తప్పులు వాడికి తెలిసేలా చేసే వాణ్ణి!” అన్నాడు నాలుగోవాడు.

ఆశ్చర్యంగా, రాజు అరచేతిలోని స్ఫటికం పసుపు రంగుకు మారింది. రాజు వెంటనే, ఆ నాలుగోవాడే భవిష్యత్తులో మహాజ్ఞాని కాగలవాడనుకున్నాడు. ఆయన పేదవాడికి తానెవరయినదీ చెప్పి, వాడి కుటుంబ పోష ణకు ధన సహాయం చేస్తానన్నాడు. తర్వాత నాలుగోవాడికి తనే స్వయంగా విద్య చెప్పించడం అవసరం అని భావించి తనవెంట తీసుకుపోయాడు.

బేతాళుడు ఈ కథ చెప్పి, “రాజా, పేద వాడి నాలుగో కొడుకు తీర్పుకు స్ఫటికం పసుపురంగుగా మారడం, నాకు కాకతాళీయం అనిపిస్తున్ది. ఎందుకంటే – అన్ని కాలాలకూ ఉపయుక్తమూ, ఏమాత్రం శంకించడానికి ఆస్కారం లేని శిక్షాస్పృతి అంటూ వుండే అవకాశం లేదు. కారణం, ఎప్పటికప్పుడు సామాజిక పరిస్థితుల్లో వచ్చే పరిణామాలు కారణంగానూ, రాజ్యాధికారాన్ని చెలాయించే వాళ్ళ క్షేమం, మేలుకు అనుగుణంగానూ శిక్షాస్పృతి కూడా అనేకమైన మార్పులకు లోనవుతూంటుంది. అందువల్ల, ఎంతటి న్యాయశాస్త్ర కోవిదుడైనా, మహాజ్ఞాని అయినా,