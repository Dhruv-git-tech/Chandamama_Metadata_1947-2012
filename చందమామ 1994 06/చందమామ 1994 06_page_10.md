డబ్బు విలువ

సీతాకరుడు అనే ఆయన వడ్డీ వ్యాపారం చేసేవాడు. అప్పు కోసం వచ్చేవాళ్ళతో ఎంతో మర్యాదగా మాట్లాడతాడని, అంతా ఆయన దగ్గరకే వెళ్ళేవారు. కష్టం తెలియకుండా బాకీ వసూలు చేస్తాడని కూడా ఆయనకు పేరు.

తనవద్దకు వచ్చే వారందరికీ అప్పివ్వాలంటే సీతాకరుడి ఆస్తి చాలదు. రోజు రోజుకు ఆయన వద్ద అప్పు చేసేవారి సంఖ్య పెరిగిపోతున్నది. అప్పు పుచ్చుకున్న వివరాలు రాయడానికీ, బాకీల వసూళ్ళకూ ఆయన నలుగురు గుమస్తాలను కూడా పెట్టుకున్నాడు.

సీతాకరుడిలాగా వడ్డీవ్యాపారం చేయాలని చాలా మందికి వుంది. బాకీ వసూలు చేసే నేర్పు లేక వాళ్ళు సంకోచించేవారు. అలాంటి వాళ్ళలో చంద్రరాజు ఒకడు. ఆయనకు డబ్బాశ లేదు కానీ, తన దగ్గరున్న డబ్బుకు ఎంతో కొంత వడ్డీ సంపాదించాలని కోరిక.

చంద్రరాజు బాగా ఆలోచించి ఒక ఉపాయం పన్నాడు. సీతాకరుడు నూటికి పదిహేను రూపాయలు వడ్డీగా తీసుకుంటాడు. అందులో సగంగా నూటికి ఏడున్నర రూపాయలే వడ్డీ అంటే, చాలామంది తనవద్దకే ఎగబడతారు. తక్కువ వడ్డీకి అప్పునిచ్చాడన్న కృతజ్ఞత కొద్దీ, అంతా తనకు వెంటవెంటనే బాకీలు తీర్చేస్తారు!

ఈ ఉపాయాన్ని చంద్రరాజు భార్యకు చెప్పాడు. ఆమె ఆయన కంటే తెలివైనది. ఆమె కాసేపాలోచించి భర్తతో, “మీరు తొందర పడి అప్పులివ్వకండి. క్షణాల మీద మన ఆస్తి అంతా అప్పులకు పోతుంది. వడ్డీ ఎక్కువైతేనే సీతాకరుడికి బాకీవసూలు కొంత కష్టంగా వుంది. తక్కువైతే, మన దగ్గరకు అప్పుల కోసం వచ్చే ఎక్కువమంది జనం నుంచి బాకీలు వసూలు చేయడం మరింత కష్టమవుతుంది. అటు మన ఆస్తి పోతుంది, ఇటు

“వసుంధర”