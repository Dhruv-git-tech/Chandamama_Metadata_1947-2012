అంటుకోకుండారాజ్యపాలనచెయ్యి,”అన్నాడు ప్రదీపుడు.

చంద్రసేను డాస్ఫటికాన్ని తీసుకుని రాజ ధానికి తిరిగివెళ్ళాడు. అంతకాలం ఆయన నేరస్థులను తనే స్వయంగా విచారిస్తూ వచ్చాడు. ఈ స్ఫటికం లభించాక - అయిదు గురు న్యాయశాస్త్ర నిపుణుల్ని తనకు సలహా దారులుగా నియమించుకున్నాడు. నేరస్థు లను విచారించాక, ఆ నిపుణుల్ని విడివిడిగా అభిప్రాయమడిగి, స్ఫటికం నలుపు రంగులో వుంచే శిక్షనే అమలుచేసేవాడు.

అయితే ఒక విచిత్రం! ఆ స్ఫటికమెప్పుడూ ఎర్రగానో, నల్లగానో అయ్యేది తప్ప పసుపు రంగుకు ఎన్నడూ మారలేదు. అందువల్ల,

ఏ నేరానికైనా అసలు శిక్ష ఏమిటో తెలుసు కోవడం రాజుకు సాధ్యమయ్యేది కాదు.

స్ఫటికం గురించి రాజు ఎవ్వరికీ చెప్పలేదు. కానీ ఎవరికీ తెలియకుండా ఎందరినో రాజు పరీక్షించాడు. వారిలో న్యాయశాస్త్ర నిపుణులున్నారు, పండితులున్నారు, అనేక రంగాల్లో సమర్థులున్నారు. ఒక్కరు కూడా తమ నిర్ణయంతో స్ఫటికాన్ని పసుపు రంగుకు మార్చలేకపోవడం, రాజుకు ఆశ్చర్యాన్ని కలిగించింది. నేర నిర్ణయం ఎంతో కష్టమని ఆయన అనుకున్నాడు.

చంద్రసేనుడు అన్నివేళలా స్ఫటికాన్ని తనవద్దనే వుంచుకునేవాడు. ఒకసారాయన మారువేషంలో నగర సంచారం చేస్తూ, ఒక చోట ఒక విచిత్ర దృశ్యాన్ని చూశాడు. పేద వాడిలా కనిపిస్తున్న వాడొకడు కాసుల మూటను, గొప్పవాడిలా కనిపిస్తున్న ఇంకొక డికి ఇస్తున్నాడు. పేదవాడి కళ్ళలో నీళ్ళు తిరుగుతున్నాయి. ఇదిచూసిన రాజుకు, రెండోవాడు మోసకారి అన్న అనుమానం కలిగింది.

రాజు చప్పున వాళ్ళను సమీపించి, “మీరు చేస్తున్నదేమిటి?” అని గద్దించి అడిగాడు.

పేదవాడు వెంటనే, “ఈయన మహాజ్ఞాని, నాకు సాయపడతానంటే, నేను కూడబెట్టిన డబ్బంతా ఇచ్చుకుంటున్నాను,” అన్నాడు.

“నీక్కావలసిన సాయం ఏమిటి?” అని ప్రశ్నించాడు రాజు.