ఇదివిన్న చంద్రసేనుడికి ఆశ్చర్యంతోపాటు భయం కూడా కలిగింది. ఆయన అనుమా నంగా, “స్వామీ! నేరస్థుల మీద నాకు పగ లేదు. కానీ, వారిని కఠినంగా శిక్షించకపోతే సామాన్యులకు ప్రమాదం కదా! ఈ విషయంలో నేనేం చేయాలి? నేనూ మీలాగే జబ్బు చేసి రాజ్యం విడిచిపెడతానా?” అని అడిగాడు.

దానికి ప్రదీపుడు, “అన్ని పాపాలూ అందర్నీ ఒకేలాగా బాధించవు. నేను నా జీవితంలో మరెన్నో పాపాలు చేయడం వల్ల, వాటికి ఈ పాపమూ తోడయి నన్ను బాధించింది. నువ్వు భయపడకు. కావాలంటే నేను నీకొక స్ఫటికాన్నిస్తాను. నేరనిర్ణయంలో అది నీకు సహకరించగలదు,” అన్నాడు.

చంద్రసేనుడా స్ఫటికాన్ని చూసి ఆశ్చర్య పోయాడు. ఎంతో అందంగా వున్నదా స్ఫటికం. దాన్ని అరచేతిలో వుంచుకుని న్యాయనిర్ణయం వినిపిస్తే — అది నేరానికి తగిన శిక్షాయితే వెంటనే పసుపురంగులోకి మారుతుంది. శిక్షా అధికమైతే ఎరుపు రంగులోకీ, శిక్షా తక్కువైతే నలుపు రంగులోకీ మారే ఆ స్ఫటికం, తనకు తానుగా మాత్రం నిర్ణయాలు చెప్పలేదు.

“ఈ స్ఫటికాన్ని తపోశక్తితో సాధించాను. నేను హిమాలయాలకు వెళ్ళేలోగా దీన్ని ఏ దేశపు రాజుకైనా ఇవ్వాలనుకున్నాను. నీకు యోగముంది. స్ఫటికం నేరనిర్ణయానికి హెచ్చరికగానే ఉపయోగపడుతుంది. సమర్థుడైన న్యాయాధికారిని నియమించుకుని పాపం