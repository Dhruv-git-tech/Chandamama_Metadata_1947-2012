## అరుదైన చిలుక

చిలుకలలో 'హీరామన్ టాటా' అనే జాతి చిలుకలు చాలా అరుదైనవి. వీటి కంఠస్వరం చాలా శ్రావ్యంగా వుంటుంది. మనుషులు మాట్లేడే భాషను ఇవి ఇట్టే అనుకరిస్తాయి. మొగల్ చక్రవర్తి హుమయూన్, బహదూర్షా నుంచి గాగ్రాన్ కోటను పట్టుకున్నప్పుడు, అక్కడి బంగారుపంజరంలోని ఒక చిలుక కూడా ఆయన వశమయింది. దానికేసి వింతగా చూస్తూన్న హుమయూన్ దగ్గరికి, బహదూర్షాను వదిలి వెళ్ళిన రూమీఖాన్ రాగానే హీరామన్ 'గద్దర్, గద్దర్' (ద్రోహి) అని పలికిందట! సుప్రసిద్ధ పక్షి శాస్త్రజ్ఞుడు డా॥ సలీంఅలీ ఈ చిలుకలు చాలా త్వరగా మాటలు నేర్చుకుంటాయని తెలియజేశాడు. దురదృష్ట వశాత్తు ఈ జాతి చిలుకలు నశించిపోయే స్థితికి వచ్చాయి. మధ్యప్రదేశ్ కోటల చుట్టూ నివసిస్తూన్న బెహరియా తెగవాళ్ళు ఈ చిలుకలను చూడగానే వలలు విసిరి వట్టే స్తున్నారు!

## బంగారు రంగు కోతి

ఇరవై సంవత్సరాల తరవాత పశ్చిమబెంగాల్, జల్పాయ్ గురి సమీప వోల్కా గ్రామంలో బంగారు రంగు కోతి (గోల్డన్ లాంగూర్) కని పించింది. దానిని చూడగానే 'బక్సాటైగర్ ప్రాజెక్టు' కు చెందిన వాళ్ళు, పట్టుకుని అస్సాంలో వున్న మానసి జంతుసంరక్షణాలయానికి చేర్చారు. త్వరగా నశించి పోతూన్న జంతువు లలో ఇది కూడా ఒకటి!

## ఆకలి చావులు!

బ్రిటిష్ దీవులలోని దాదాపు 75,000 సముద్ర పక్షులు ఆకలితో చనిపోయినట్టు తెలుస్తున్నది. బ్రిటిష్ దీవుల తూర్పు తీరంలో నివసిస్తున్నవాళ్ళు సముద్రంలోని చేపలన్ని టినీ పట్టి వేయడంపల్ల, ఈ పక్షులకు చేపలు కరువవు తున్నాయి. షెట్ లాండ్స్ లో మాత్రం 50,000 పక్షులు మరణించినట్టు తెలిసింది. వీటిలో గ్యుల్ మోట్, షాన్స్, ర్యాజెర్ బిల్స్, పఫిన్స్ మొదలైన పక్షుల సంఖ్యమరీ తగ్గిపోయాయి!