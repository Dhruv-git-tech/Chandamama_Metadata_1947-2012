ఒక దిక్కులేని పేదమనిషి తిండిలేక నీరసించి, ఒక ధనికుడి ఇంటి ముందు మూర్ఛపోయాడు. ధనికుడా మనిషికి తిండి పెట్టి, తన నౌకరుగా ఉంచుకున్నాడు. ఒక నాడు ఆ ధనికుడు నౌకరును చావగొట్టు తూంటే ఆ దారిన వెళ్ళే మనిషి ఒకడు ఆగి, “ఎందుకు వాణ్ణి అలా కొడుతున్నావు?” అని అడిగాడు.

“శోష వచ్చి పడిపోయినప్పుడు వీడికి తిండిపెట్టి, వీడు నాకు బతికున్నంతకాలమూ సేవకుడుగా ఉండేటట్టు పత్రం రాయించు కున్నాసు. నాకు అమ్ముడుపోయినవాణ్ణి నా ఇష్టం వచ్చినట్టు చేస్తాను,” అన్నాడు ధనికుడు.

దారే పాయ్యేవాడు ఆ పత్రం తెప్పించి చూసి, చించి అవతల పడేసి, పేదవాడితో, “నీ దాస్యం ముగిసింది. ఇక నీ ఇష్టం వచ్చి నట్టు తిరుగు,” అని చెప్పి, తన దారిన వెళ్ళి పోయాడు.

“ఆ దారేపాయ్యేవాడిలో మానవత్వం సగ పాలున్నది. అంతకన్న హెచ్చు ఉంటే, ఆ పేదవాడి భవిష్యత్తు గురించి ఏదైనా చేసే వాడు. వాణ్ణి మరొకరు కొనవచ్చు,” అన్నాడు రాజగురువు.

“ధనికుడి మాట ఏమిటి?” అని రాజు అడిగాడు.

“వాడిలో మానవత్వం ఏమాత్రమూ లేదు. వాడు నరరూపపశువు,” అన్నాడు రాజగురువు. ఒకనాడు రాజసభకు ఇద్దరు వర్తకులు చాలా

దైన్యస్థితిలో వచ్చారు. వాళ్ళు విలువగల వస్తువులతో ప్రయాణం చేస్తూండగా దారిలో దొంగలు అటకాయించి, వాళ్ళ వస్తువులన్నీ లాక్కుని, వాళ్ళను చంపటానికి కత్తులెత్తా రట. అప్పుడు వాళ్ళ నాయకుడు వాళ్ళను వారించి, “వెధవల్లారా, ఇలాంటివాళ్ళనుచం పుతూ పోతే మనం ఎవరిని దోచుకుంటాం? మన వృత్తి ఎలా సాగుతుంది?” అని తమకు దారిఖర్చులకు గాను చెరి రెండు రూపాయలూ ఇచ్చాడని ఆ వర్తకులు చెప్పారు.

“దొంగల నాయకుడిలో ముక్కాలు వంతు మానవత్వం ఉంది. వాడి వృత్తే వాణ్ణి పరిపూర్ణ మానవుడు కాకుండా చేస్తున్నది,” అన్నాడు రాజగురువు.