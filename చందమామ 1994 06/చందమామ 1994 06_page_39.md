ఈ మాటలకు కరణంతో పాటు భూమన్న కూడా ఆశ్చర్యపోయాడు. చివరికాయన చిరు నవ్వుతో, “అదేదో చెప్పండి!” అన్నాడు.

పురోహితుడు, కరణంకేసి తల తిప్పి, “ఈ భూమన్నగారు దానంలోనే కాదు వ్యవసాయం లోనూ, తనకు తానే సాటి అన్న సంగతి వాడ వాడలా తెలిసిందే! ఈయన భూదానంతో పాటు నాకు శ్రమ దానం కూడా ఇవ్వాలి. మహానదులు ప్రకృతివైపరీత్యాల వల్ల పొంగి విజృంభించినప్పుడు కొండలే. అడ్డుకాదు; మానవ నిర్మితాలైన ఆనకట్టలు ఏపాటి! అందువల్ల, ఈనాడు నీట తేలిన భూమి, రేపు తిరిగి నీట మునగ వచ్చు,” అంటూ ఆగాడు.

ఇది విని భూమన్న, పురోహితుడికేసి ఆశ్చ ర్యంగా చూశాడు.

కరణం ఏదో అర్థమైన వాడిలా తలవూపి, “ఆమాటా నిజమే! ఆ శ్రమదానం సంగతే మిటో చెప్పండి,” అని అడిగాడు.

పురోహితుడు వినయంగా ఒకసారి భూమన్నకేసి తలవంచి, కరణంతో, “తమ దాన గుణంతో భూమన్నగారు దేహి అన్నవారిని కరుణిస్తే, గంగామాత భూమన్న గారిని కరు ణించింది. అందువల్ల వారి పూర్వీకులదైన ఆ భూమిని చెరుపుతూ రాత కోత లేమీ చేయ కండి. అయితే, భూమన్నగారు ఆ భూమిని నాకు దానం ఇస్తున్నామన్నారు కనక, దానితో పాటు అందులో వ్యవసాయం చేసే శ్రమను కూడా దానం చేసి — నాకు మాత్రం ప్రతి ఫలంగా, వచ్చే పంటలో నాలుగో వంతు దానం చెయ్యమనండి,” అన్నాడు.

కరణం, పురోహితుడికేసి మెచ్చుకుంటున్నట్టు చూసి, భూమన్నతో, “ఏమంటారు, భూమన్న గారూ?” అన్నాడు.

“మా పురోహితులు చెప్పిన దాన్ని, నేనెలా కాదనగలను? అలాగే!” అన్నాడు భూమన్న తృప్తిగా.

ఆ తర్వాత ఆయన, పురోహితుడికి సాధ్యమైనంత ఎక్కువ ఇవ్వాలన్న పట్టుదలతో కష్టించి పనిచేసి, ఉన్నంతలో తన దాన గుణో నికి ఏమాత్రం లోటు రాకుండా సంతోషంగా జీవించాడు.