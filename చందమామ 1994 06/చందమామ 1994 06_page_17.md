అతడి పాలనలో ఈ దేవత కూడా, ఒకానోక ప్రసిద్ధనామంతో, నిత్యపూజలు అందుకోవడమేక, ఎంతో మహిమగల దేవతగా ఉత్సవాలు, ఊరేగింపులు జరుపుకుంటుంది!

ఇదంతా విన్న తర్వాత విచిత్రవర్మ, ఆ నాటి రాత్రి తనకు ఆనందమూ, ఆవేదనా ఒకేసారి ఎందుకు కలిగాయో గ్రహించాడు. చివరకు ఆయన బాధపడటం మానేసి, తన వంశస్థుడు అంతటి పేరు ప్రతిష్ఠలకూ, గొప్పతనానికి కారకుడు కాబోతున్నందుకు ఎంతో సంతోషించి — శక్తి విగ్రహానికి అక్కడ అడవిలోనే గుడి కట్టించి అందులో ప్రతిష్ఠించాడు. అయితే, అడవిలో వున్న ఆ గుడికి వెళ్ళిపూజలు చేసేవారు ఎవరూ లేకపోయారు.

కొంతకాలం గడిచేసరికి ప్రజల్లో ఆ గుడి సంగతి మరుగున పడటం ప్రారంభమైంది.

ఇదంతా దైవలీలగా భావించిన విచిత్ర వర్మ, మనసులోనే శక్తికి నమస్కరించి పూరు కున్నాడు.

అలా కొన్ని సంవత్సరాలు గడిచాయి. హారం సహాయంతో విచిత్రవర్మ కనీవినీ ఎరుగనంత చక్కగా రాజ్యపాలన చేశాడు. తన రాజ్యంలో ఒకటి, రెండు చోట్ల భూమిలో వున్న నిధులను వెలికితీసి, అనేక ప్రజోపయోగ కార్యాలు చేశాడు. దానితో ఆయన పేరు దేశ దేశాలు మారుమోగిపోయింది. అంతేకాక, మొదట్లో గుప్తంగా వుంచబడిన ముత్యాల హారం మహిమ కూడా నెమ్మదిగా ఆనోటా ఈనోటా పడి, విస్తరించి, విచిత్రవర్మ పేరుతో పాటు, అతడి గొప్పదనానికి మూలకారణమైన వస్తువుగా దశదిశలా పేరు పొందింది. దానితో పాటే బాధలు కూడా ప్రారంభమయ్యాయి.

దక్షిణాపథంలో నాటికీ నేటికీ కూడా అత్యంత బలమైనదీ, సుభిక్షమైనదీ కోసల రాజ్యం. కోసల తర్వాత కాంభోజ, నగ దేశాలు దక్షిణాపథ రాజ్యాల్లో పెద్దవి. కాంభోజ దేశం, కోసలకు తూర్పున వున్నది. ఆ దేశానికి కోసలకూ మధ్యగల సరిహద్దు అడవుల్లోనే శక్తి ఆలయం వున్నది.

అప్పట్లో కాంభోజను పరిపాలించిన చర్యా దిత్యుడు స్వతహాగా మంచివాడే గాని, అసమ ధుడు. అతడి పాలనలో ప్రజలు అనేక రకాల