రాగి గుండిగ వున్నది. అందులో కాగుతున్న
నూనెనుంచి వెచ్చని ఆవిర్లు వస్తున్నవి. ఘోర
కుడు, వీరసేనుణ్ణి దాని మీదికి తీసుకుపో
యాడు. అప్పుడు వీరసేనుడు గుండిగలో
నలసల మరుగుతున్న నూనెను చూశాడు.

“మరొకసారి ఆలోచించుకో! ఇది నీవల్ల అవుతుందా — లేక కప్పగా మారి తిరిగిపోతా?” అని అడిగాడు ఘోరకుడు.

“నేను ముందే చెప్పాను. నా మాటకు తిరుగులేదు,” అన్నాడు వీరసేనుడు.

ఘోరకుడు చప్పున వీరసేనుణ్ణి గుండిగలో
కిజారవిడిచాడు. అంతే! అతడి శరీరమంతా
ఒక్కసారిగా బొబ్బలెక్కిపోయింది. భరించలేని
బాధతో అతడు కెవ్వుమని అరిచాడు.

ఏమాత్రం చలించకుండా ఘోరకుడు గుండిగలో చూడసాగాడు. వీరసేనుడు ఆ గుండిగలో బెండకాయలా మునకలు వేస్తూ, చివరకు నిర్ణీవుడిలా పైకి తేలాడు. అప్పుడు ఘోరకుడు ఏదో మంత్రం ఉచ్చరించాడు. వెంటనే మండుతున్న పాయి, గుండిగ మాయమై, ఎప్పటి రూపంలో వీరసేనుడక్కడ కనిపించాడు.

ఘోరకుడు తృప్తిగా తలాడిస్తూ, “నీ ప్రాణాలు పోలేదు! కానీ ప్రాణాంతకమైన ఇలాంటి వేడి నూనె స్నానం వరసగా మూడు రోజులు చేశాకనే, నీకు చంద్రమతి లభించే ఉపాయం చెబుతాను, అందుకు సిద్ధపడితే నరేనరి? లేదా — ఇంకా సమయముంది, కప్పగా మారి గెంతుకుంటూ తిరిగిపోవచ్చు,” అన్నాడు.

“నాకు చంద్రమతి లభించే ఉపాయం కావాలి!” అన్నాడు వీరసేనుడు దృఢ నిశ్చయంతో.

ఘోరకుడతణ్ణిమెచ్చుకుని, “రాజకుమారా! ఇంతవరకూ ఏ రాజకుమారుడూ చేయని సాహనం చేశావు. నీ ప్రేమ గౌడవ ఏమిటో నాకర్థం కావడం లేదు, కానీ అది నిశ్చయంగా గొప్పదయి వుండాలి! సరే! నేనిప్పుడే నీకు చంద్రమతి దక్కే ఉపాయం చెప్పదలుచుకు న్నాను. శ్రద్ధగా విను!” అన్నాడు.

కాలారణ్యంలోనే మరొక చోట ఘోరకి అనే రాక్షసి వున్నది. బలపరాక్రమాల్లో, శక్తి యుక్తుల్లో అది ఘోరకుడికి సాటి వస్తుంది.