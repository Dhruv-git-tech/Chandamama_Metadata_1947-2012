సీతాకరుడికి మన పట్ల వున్న సదభిప్రాయమూ పోతుంది. ఆయన మనకు దూరపు బంధువు కూడా! ధర్మరాజంతటి సన్మార్గుడే యుద్ధంలో గెలిచే ఉపాయం తెలుసుకునేందుకు, శత్రుపక్షాన వున్న భీష్ముడి వద్దకు వెళ్ళాడు. మీరు కూడా సీతాకరుడినే సలహా అడగండి. ఆ తర్వాత ఏం జరుగుతుందో చూడండి!” అని చెప్పింది.

ఏ కళనున్నాడో చంద్రరాజు, ఈ మాటలు నచ్చి సీతాకరుడి వద్దకు వెళ్ళాడు. ఆయన అంతా విని, “నువ్వు నావద్దకు రావడం మంచి పనే అయింది. వడ్డీవ్యాపారం అందరి వల్లా అయ్యే పనికాదు. డబ్బుతో వ్యవహారం కత్తి మీద సామువంటిది. అందులోని సాధక బాధ

కాలస్నే నాకు తెలుసు. అందుకే ఇంకా పెద్ద ఎత్తుకు నావ్యాపారం పెంచబోతున్నాను. దాని కింకా డబ్బు కావాలి. నీవంటి వాళ్ళు నా దగ్గర డబ్బు దాచుకుంటే, నూటికి పది రూపాయల వడ్డీ ఇస్తాను. ఆ డబ్బును నేను వడ్డీకి తిప్పుకుని లాభం చేసుకుంటాను. అయితే నాదగ్గర డబ్బు దాచుకునేవాళ్ళు కనీసం అయిదు సంవత్సరాల దాకా తమ డబ్బును తిరిగి తీసుకోకూడదు,” అన్నాడు.

ఈ పద్ధతి చాలా బాగుందని చంద్రరాజుకు తోచింది. ఏమీ శ్రమ లేకుండా తన డబ్బుకు వడ్డీ వస్తూంటే, అంతకంటే కావలసిన దేముంది? తను నూటికి ఏడున్నరే వడ్డీ తీసుకోవాలనుకున్నాడు. సీతాకరుడు పది రూపాయలిస్తానంటున్నాడు. అంతా బాగానే వుంది కానీ, అయిదేళ్ళ పాటు డబ్బును తిరిగి తీసుకోకుండా వుండడం సాధ్యమా? మధ్యలో ఏదైనా ప్రాణావసరం వస్తే, ఏం చేయడం? ఎవరిని అడగడం?

చంద్రరాజు సందేహం విని, “అలాంటి పరిస్థితి వస్తే, నీ డబ్బులోంచి నాలుగింట మూడువంతుల దాకా, నా దగ్గర్నుంచే అప్పుగా తీసుకోవచ్చు. నీ డబ్బు హామీగా వుంది కాబట్టి, నేను నీ దగ్గర పన్నెండు శాతం వడ్డీ మాత్రమే తీసుకుంటాను. అందులో పది శాతం ఎలాగూ నీకు వచ్చేదే! అంటే రెండు శాతం వడ్డీతో నీకు అప్పు దొరుకుతుందన్న మాట! నువ్వేంత త్వరగా బాకీ తీర్చితే, అంత