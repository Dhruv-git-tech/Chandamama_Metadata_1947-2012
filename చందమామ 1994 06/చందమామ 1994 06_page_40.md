## ఈగలా? చీమలా?

టెక్సాస్ పారులకు ఇటీవల చీమల బెడద మరీ తీరని సమస్యగా తయారయింది. వాటిని నివారించడానికి రకరకాలుగా ప్రయత్నించారు. కాని, ప్రయోజనం లేకపోయింది. క్రిమికీటకాల మీద ప్రయోగించే మందులను కూడా ఉపయోగించారు. కాని, అవి కూడా చీమల మీద పని చేయలేదు. కొందరయితే, ఈ చీమల బాధపడలేక ఇళ్ళు వదిలి పారిపోయే పరిస్థితి కూడా ఏర్పడింది. ఆఖరికి టెక్సాస్ విశ్వవిద్యాలయానికి చెందిన కొందరు విజ్ఞాన వేత్తలు బ్రెజిల్ నుంచి ఒక జాతి ఈగలను తెప్పించి, వాటి మీద వదిలారు. ఇవి చీమల తల మీద గుడ్లు పెడితే, గుడ్లనుంచి వెలువడిన లార్వా, చీమలమెదడును తినివేయసాగాయి. దాంతో చీమల బెడద ఒక విధంగా తగ్గిపోయింది!

## నిలుపుకున్న మాట!

టీవీల ఉధృతం వల్ల పిల్లలలో చదివే అలవాటు రోజు రోజుకూ తగ్గిపోతున్నదని పెద్దలు వాపోవడం పరిస్థితి అయింది. ఇదినిజం కూడా, పిల్లలలో పఠనాసక్తిని పెంపాందించడానికి అమెరికాలో, ఆర్.ఐ.ఎఫ్. అనే ఒక పథకాన్ని రూపొందించారు. పిల్లలలో మంచిపుస్తకాలు చదివే అలవాటును పెంచడానికి కాలిఫోర్నియాకు చెందిన షెల్లీడిరాడో అనే ఒక ప్రాథమిక పాఠశాల ప్రధాన ఉపాధ్యాయిని విచిత్రమైన పద్ధతిని చేపట్టింది. విద్యార్థులు ఒక పుస్తకాన్ని పూర్తిగా చదివి నట్టయితే తాను ఒక మట్టిపామును మింగుతానని పిల్లలకు మాట ఇచ్చింది. పిల్లలు పట్టుదలతో ఆర్.ఐ.ఎఫ్. పథకం నిర్దేశించిన రెండు పుస్తకాలను చదివి పూర్తి చేశారు. మరునాడే ఉపాధ్యాయిని పిల్లలందరినీ ఒకచోట సమావేశపరచి, చెప్పినమాట ప్రకారం గ్లాసెడు నారింజ రసంతో రెండు మట్టిపాములను మింగేసింది!