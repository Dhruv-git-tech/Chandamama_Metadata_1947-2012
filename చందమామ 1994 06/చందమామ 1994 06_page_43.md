పించావు గదే! అసలు నువ్వెవత్తెవే, ఈ ఇంట్లోంచి నన్ను పామ్మనడానికి? ఇది మా ఆయన ఇల్లు, ఇప్పుడు నా కొడుకిల్లు, రేపు నా మనవడిల్లు! ఇదుగో, వినూ! మా మామ గారి ముత్తాత ఆది సూరన్నగారు కట్టిన, ఈ ఇంట్లో నా ప్రాణాలు గుటుక్కుమనేదాకా, ఈ ఇల్లు వదిలేదిలేదు!” అంటూ కొంగు నడుముకు బిగించి ఆయాసపడుతూ వూగి పోసాగింది.

ఇలా ఇంటిల్లిపాదీ ఒకరి మాట ఒకరికి అర్థం కాక గొడవ పడుతూ, ఎవరికి వారే గ్రామపెద్ద దగ్గరకు వెళ్ళే ఉద్దేశంతో బయటకు వచ్చారు.

అప్పటిదాకా ఓపిగ్గా అరుగు మీద కూర్చున్న రామాపురం రామయ్య, వాళ్ళను చూసి ఆనందంతో పాంగిపోతూ, “ఆహా, ఎంత మర్యాద! ఎంత మన్నన! అతిథిని భోజనానికిపిలవడానికి ఇంతమంది రావాలా? మీ గ్రామం – పేరేమన్నారూ? అతిథి మర్యా దకు పెట్టింది పేరన్నది పురాణ ప్రసిద్ధి కదా!” అంటూ సంతోషంగా లేచి నిలబడ్డాడు.

ఇదిచూసి, కోపంలో వున్న ఇంటి పెద్ద భగ్గుమంటూ, “మా ఇంటి వ్యవహారాల్లో కల్పించుకోవడానికి నువ్వెవరివయ్యా? మేమేం పరాయివాళ్ళ మీదికి వెళ్ళలేదే! అంతా అయినవాళ్ళం గనక తిట్టుకుంటాం, కొట్టు కుంటాం. ఆ తరవాత కలుసుకుంటాం! పిలవని పేరంటంగా వచ్చి, మాకు బుద్దులు చెప్పడానికి నువ్వేమన్నా – ఆమధ్య పెళ్ళాం బిడ్డల్ని వదిలి కాశీకి పారిపోయిన బుద్ధిరాజు భూషయ్యవా?” అంటూ గట్టిగా ఒక చిటికె వేశాడు.

దానితో రామయ్య బెంబేలుపడిపోతూ, “అయ్యా, బాబోయ్! ఒక్క పూట భోజనానికి పది రూపాయలా? అంత డబ్బే! నిజంగా అంత డబ్బే నా దగ్గరుంటే, నాకు ఆకలి వెయ్యదు, మీ ఇంటి అరుగు మీద కూర్చునే వాణ్ణేకాదు,” అంటూ గబగబా అరుగు మీది నుంచి కిందికి గెంతి వీధి వెంట పరిగెత్త సాగాడు.

సంగతేమంటే – పాపం, ఈ రామాపురం రామయ్యకూ బ్రహ్మచెముడు!