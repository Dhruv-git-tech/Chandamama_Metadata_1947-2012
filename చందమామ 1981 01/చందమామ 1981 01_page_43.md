దొంగ పళ్ళు కొరుకుతూ, ''ఇప్పటికి బతికిపోయావు! ఈ బంగారం వదులు తానను కున్నావా? చూస్తూండు,'' అని పారిపోయాడు.

భయంతో ప్రాణాలు కడబట్టగా, అచ్చాయమ్మ ఏం చేయాలో తోచక, ఆ రక్తకభటుడికి కాస్త వెనగ్గా నడుస్తూ, అచ్యుతం ఇంటికి వచ్చేసింది.

''ఈ నగలు మా ఆమ్మవి, మొగుడు చచ్చినదానికి నగలెందుకు, నా పెళ్ళాని కివ్వు. అంటూ వేధిస్తున్నాడు నా తమ్ముడు. నాకున్న ఆస్తి అంతా, యీ నగలే! ఈ నగలు యిప్పుడే యిచ్చేస్తే, చచ్చాక నా శవాన్ని దహనం చేసేవాళ్ళు కూడా

వుండరు. ఇవి దొంగ ఎత్తుకు పోయాడంటే, నా తమ్ముడు నమ్మడు,'' అంటూ అచ్చాయమ్మ మెడలో గొలుసూ, చేతి గాజులూ తీసి అచ్యుతం చేతిలో పెట్టింది.

ఆ తరవాత వారం తిరక్కుండానే ఆమె, అచ్యుతంతో, ''దొంగభయంతో నాకు రాత్రిళ్ళు నిద్రే లేదు. కాపలా కాయలేని సొత్తును దగ్గిర వుంచుకోవటం మనిషికి నరకం. ఆ నగలు నా తమ్ముడి ముఖాన కొట్టివస్తాను,'' అన్నది.

ఆచ్యుతం ఆమెకు నగలు యిచ్చేద్దా మని పెట్టెలో చూస్తే, నగలు లేవు. బట్టలన్నీ తీసి దురిపి చూసినా ప్రయోజనం లేకపోయింది.

నగలు కనిపించక పోయేసరికి అచ్చాయమ్మ గొల్లుమన్నది. ''ఆ దొంగ వెధవ అన్నంతపనీ చేశాడు. నువ్వు ఏమరు పాటుగా వున్నప్పుడు లోపలికి వచ్చి, నగలు ఎత్తుకుపోయి వుంటాడు. మూడు వేలు ఖరీదు చేసే నగలు! నేనెక్కడ తెచ్చేది? నా తమ్ముడికి సంగతి తెలిస్తే, చంపేస్తాడు. వాడు ఆ పాపం కట్టుకోకముందే, ఏ సూతిలోనో దూక చస్తాను,'' అంటూ తన ఇంటికి వెళ్ళిపోయింది.

ఆచ్యుతానికి ఏమీ పాలుపోలేదు. ఆ మూడు వేలూ పెట్టి అచ్చాయమ్మకి