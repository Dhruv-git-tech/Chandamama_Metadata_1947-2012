మనిషిలాగే ఉన్నాడు గాని, నిజానికి అతని వృత్తి దొంగతనం.

ఆ మనిషి శాస్త్రి చేతిలో కొంత డబ్బు పెట్టి, ఎంతో వినయంగా సమస్కరిస్తూ, 'అయ్యా, రేపు రాత్రి తమరు పాటకచేరీ చెయ్యాలి. డబ్బు ముందే ఇచ్చేస్తున్నాను,' 'అన్నాడు.

"రేపు రాత్రి ఎక్కడ? ఎన్నిగంటలకు?" అని శాస్త్రి అడిగాడు. అతను పాడినందుకు ఎవరూ ఇలా ముందుగా డబ్బు ఇచ్చి ఉండలేదు. అందుచేత అతను చాలా ఉత్సాహంలో ఉన్నాడు.

"రాత్రి పన్నెండు గంటలకు పాట ప్రారంభించాలి. పాటకచేరి ఎక్కడ జరిగేదీ ఇప్పుడు చెప్పలేను. రేపు రాత్రి నేను వచ్చి, మిమ్మల్ని తీసుకుపోతాను. నేను చెప్పిన చోట మీరు పాడుదురు గాని!" అన్నాడు ఆ మనిషి.

అర్ధరాత్రి వేళ పాటకచేరీ ఏమిటా అని శాస్త్రి ఆశ్చర్యపడ్డాడు గానీ, తన డబ్బు తనకు ముట్టింది గనక దాన్ని

గురించి అతను అంతగా వితర్కించుకోలేదు.

మర్నాడు రాత్రి బాగా పొద్దుపోయి ఆ మనిషి తన తోడు దొంగను మరొకణ్ణి వెంట బెట్టుకుని వచ్చి ఖజానా ఉండే చోటికి తీసుకుపోయాడు.

ఖజానా సమీపంలో ఇద్దరూ కూర్చుని శాస్త్రి చేత ఆలాపన ప్రారంభించి జేశారు. ఆ పాటకు ఖజానా కాపలా వాళ్ళు నిద్రపోగానే, ఖజానాను కొల్లగొట్ట వచ్చునని దొంగల ఉద్దేశం.

అయితే ఆ కాపలా వాళ్ళు నేపాలు దేశస్థులు. వాళ్ళకు దక్షణదేశపు సంగీతం పట్టదు.

శాస్త్రి పాడుతూనే ఉన్నాడు. తూర్పు తెల్లవారింది. దొంగలిద్దరూ ఎప్పుడో గురక పెట్టుతూ నిద్రపోయారు.

ఖజానా కాపలా వాళ్ళు వచ్చి, దొంగ లిద్దరిని నిద్రలేపి. 'ఇంకేం పాటలు! తెల్లవారింది. ఇళ్ళకు పొండి!' అని మందలించి పంపేశారు.