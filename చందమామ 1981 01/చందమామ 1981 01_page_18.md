ఆ రాత్రి నాకు నిద్ర పట్టలేదు. తెల్ల వారిన తరవాత కూడా, నాకు చెట్టు మీది నుంచి దిగటానికి జంకు పుట్టింది. సింహం చెట్టుకింద లేకపోయినా, ఆ ప్రాంతాల్లోనే తిరుగుతూ వుంటుందని నాకు తెలుసు.

ఆ రోజు మిట్టమధ్యాహ్నం అయేసరికి, నా కర్ణపుటాలు బద్దలయేలా తప్పెటల మోత వినబడింది. ఆది మా పల్లెవాసులు నా కోసం వెతికేందుకు బయలుదేరారన్న దానికి సూచన! నా తోడి పశుల కాపరులు, నేను అడవిలోంచి తిరిగి రాలేదని, పల్లెలో చెప్పివుంటారు.

తప్పెటలమోత క్రమంగా సమీపించ సాగింది. ఇక చెట్టుదిగి వాళ్ళకు ఎదురు వెళ్లదామనుకున్నాను గాని, నాకు గుండె ధైర్యం చాలలేదు. నిన్నటి సింహం యింకా ఆ ప్రాంతాన కాప లా వేసి వుంటుందన్న అనుమానం పదలలేదు.

బరిసెలూ, ఈటెలూ ధరించిన ఒక నలబై, యాభై మంది మా పల్లెవాసులు అడవి మార్మోగేలా అరుస్తూ వస్తున్నారు. కొందరు తప్పెటలు వాయిస్తున్నారు. అందరూ సరిగా నేనున్న చెట్టుకు, ఒక యాభై గజాల దూరంలోకి వచ్చారు.

సింహాన్ని గురించి నేను అనుమా నించినది నిజమే అయింది. పాదల మాటున దాగివున్న సింహం హాతాత్తుగా

వాళ్ళ మీదికి దూకింది. ఇలాంటి ప్రమాదం జరగవచ్చని, మా పల్లెవాళ్ళు తగు జాగ్రత్తలోనే వున్నారు.

సింహం మీదికి దూకగానే వాళ్ళు చెల్లాచెదురు కాలేదు. దృఢకాయుడైన ఒక యుపకుడు సింహం పంజాదెబ్బను తన చేతిలో వున్న పొడవాటి డాలుతో కాచుకున్నాడు. అదే సమయంలో మరొక యువకుడు, వెనక నుంచి దాని తోకను వడిసి పట్టుకున్నాడు.

సింహం గర్జిస్తూ వెనకకు తిరగ బోయింది. ఇంతలో మొదటి యువకుడు బరిసెతో దాని మెడమీద బలంగా కొట్టాడు. దెబ్బతిన్న సింహం అరుస్తూ, తిరిగి