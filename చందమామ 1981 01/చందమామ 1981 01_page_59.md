విఘ్నుశ్వరుడి ప్రభావం వల్ల అంత వరకు జరిగిన వంకర టింకరల సృష్టి అంతా క్షణంలో మటుమాయమైంది. అప్పుడు విఘ్నుశ్వరుడు మళ్ళీ బ్రహ్మతో, “ఓ బ్రహ్మదేవుడా ! వక్రతను తుండ తుండములుగా ముక్కలు చేసే వాడిని గనుక నేను వక్రతుండుడు అనే పేరుకు సార్ధకంగా నా తొండాన్ని వక్రంగా ఉంచుతూంటాను. వక్రతుండుణ్ణి అయిన నన్ను ధ్యానించి తల పెట్టిన ఏ పని కూడా వంకర పోదు ! నీపు కోరుకున్నట్లే నన్ను ధ్యానించి సృజించు. సృజించటం ఒక కళ ! ఆ కళ ఎటువంటి వంకరటింకరలు పోకుండా జగత్తు నీపు మలచిన కళా నిలయంగా భాసిస్తుంది ! నీకు మల్లే జగత్తులో అందరికీ అందుబాటుగా తొలి పూజలందుకొనే విఘ్నుశ్వరుడిగా విఘ్నాల నుండి కాపాడుతూ, సంకల్పసిద్ధిని కలిగించే సిద్ధివినాయకుడుగా, సకల గణాలకూ అధిపతిగా గణపతినై శివ పార్వతులకు కొడుకుగా అవతరిస్తాను !”

అని చెప్పి, బ్రహ్మను దీవించి అంతర్థాన మయ్యాడు.

సరస్వతీదేవి బ్రహ్మ కేసి చిరునవ్వు నవ్వి హిందోళ, శ్రీరాగాలతో మంగళ స్వరాల్ని మహాకాశం పులకరించేట్లుగా వీణుపై వినిపించింది.

బ్రహ్మ, “విఘ్నుశ్వరాయనమః !” అంటూ సృష్టిని ప్రారంభించాడు. సృష్టి మరింత అందంగా నిర్విష్ణుంగా సాగింది. గంభీరమైన పర్వత పంక్తులూ, ఆమృతజలాలతో నదులూ, సుందర వనాలూ, రంగు, రంగుల బొమ్మల్లాంటి జంతుజాలమూ, శారీరకంగానూ, మాన సికంగానూ ఉన్నతులూ, బలవంతులూ అయిన మనుషులతో జగత్తు బ్రహ్మచేసిన కళానిలయంగా విలసిల్లింది. వాగ్దేవి అయిన సరస్వతి తన వాణిని సంగీతంలా ప్రాణి కోటికి స్వరపరిచింది. జీవకోటి సలక్షణంగా పెరిగింది.

ఊడలు చిమ్మే వటవృక్షంలాగ జగత్తు వర్ధిల్లింది.