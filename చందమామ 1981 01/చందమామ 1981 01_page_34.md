పర్తకుడు. అక్కడ వున్న పశువుల కాపరి కుర్రవాళ్ళను పిలిచి, ‘‘ఒరే, ఈ నల్లగిత్త ఎవరిది? దీన్ని కొంచెం సేపు ఎరువిస్తారా? బళ్ళను ఏరు దాటించాలి. కోరిన ధనం యిస్తాను,’’ అన్నాడు.

‘‘గిత్తను తోలుకుపోయి మీ బళ్ళు లాగించుకోండి. దీనికి యజమాని అంటూ ఎవరూ లేరు. అలా ఇష్టం వచ్చిన చోటు నల్లా తిరుగుతూంటుంది,’’ అన్నారు.

పశువుల కాపరి కుర్రవాళ్ళు.

వర్తకుడు గిత్త మెడకు తాడు కట్టించి దాన్ని అక్కడినుంచి లాక్కుపోవాలని చూశాడు. కాని, నల్లగిత్త ఒక్క అంగుళ మైనా కదలలేదు. దాన్ని ఈడ్చుకు పోవడం వర్తకుడి మనుషులవల్ల కాలేదు.

వర్తకుడు కొంచెం సేపు ఆలోచించి, బహుశా యీ గిత్త తన కష్టానికి ప్రతి ఫలం ఆశిస్తూండాలి. అనుకుని, నల్ల గిత్తతో, ‘‘నీ రూపురేఖలు చూస్తుంటే, వృషభరాజులా వున్నావు! నా ఐదు వందల బళ్ళనూ ఏరు దాటించు. బండి ఒక్కింటికి రెండేసి వరహాల చొప్పున వేయి వరహాలు నీకు బహుమానంగా యిచ్చుకుంటాను,’’ అన్నాడు.

వర్తకుడు యిలా అనగానే నల్లగిత్త కదిలి, ఏటి ఒడ్డున వున్న బళ్ళ దగ్గిరకు పోయి నిలబడింది. వర్తకుల మనుషులు దానిని ఒక బండికి కట్టారు. గిత్త సునా యాసంగా బండిని అవతలి గట్టుకు లాక్కుపోయింది. ఇలా ఐదువందల