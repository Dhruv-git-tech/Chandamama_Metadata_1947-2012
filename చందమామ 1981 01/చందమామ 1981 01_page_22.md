ఈ అన్నదమ్ముల భార్యలు తమ భర్తలకు ఏ విధంగానూ తీసిపోలేదు. ఆసలే తోడికోడళ్లు, దానికితోడు భర్తల మధ్యబహిరంగ శత్రుత్వం ఉండటంతో వాళ్ళు తమ ఈర్ష్యలను దాచుకునే అవసరం లేకపోయింది. వాళ్లు ఒకరి మీద ఒకరు ఇరుగు పారుగు వారితో చాడీలు చెప్పుకునేవారు. ఇరుగు పారుగువాళ్లు ఇక్కడిమాటలు ఆక్కడా, ఆక్కడివి ఇక్కడా చెప్పి. ఆతోడికోడళ్ళ మధ్య వైరం ఎగదోశారు. తోడికోడళ్ళ మధ్య ఉండే శత్రుత్వం అన్నదమ్ముల శత్రుత్వానికి ఆజ్యంపోసింది!

ఒకసారి గంగాధరుడి భార్య ఏదో నగచేయించుకుని మురిసిపోతూ, మాటలసందర్భంలో చుట్టు పక్కల వాళ్ళతో, '‘డబ్బున్న వాళ్ళందరికీ ఆనుభవించే యోగం ఉంటుందా ఏం?'' అన్నది.

ఈ మాటకు చిలవలూ, పలవలూ చేరినాగభూషణుడి భార్య చెవినపడింది. తన తోడికోడలు తనను గురించే ఈ మాటఅన్నదని నాగభూషణుడి భార్య అనుకుని, కంట తడిపెట్టుకుంటూ తన భర్తతో చెప్పింది.

‘‘మనమేనా లేనివాళ్ళం? నాకు అంతకన్న అందమైన నగ కొంటే గానిదాని పొగరు అణగదు!’’ అన్నదామె.

నాగభూషణుడు భార్యను బలపరుస్తూ, తన భార్యకు ఖరీదైన నగ చేయించాడు. ఏదో పేరంటం సాకుపెట్టి నాగభూషణుడి భార్య తన ఇరుగు పారుగుకు తన నగచూపిస్తూ, ‘‘దీన్ని చూసి కళ్లలో నిప్పులు పోసుకునే వాళ్లు ఉంటారు!’’ అన్నది.

ఆ నోటా, ఆ నోటా ఈ మాట గంగా ధరుడి భార్యకు చేరింది. ఆమె ఈసడింపుగా, ‘‘గంగిరెద్దుకు కట్టిన గంతలా ఉన్నది, ఆ నగ! దాన్ని చూసి కళ్ళలో నిప్పులు పోసుకోవాలి. కూడానా?’’ అని వ్యాఖ్యానించింది.

ఇటువంటి చిన్న చిన్న సంఘటనలు పాపం బద్దలైనట్టుగా పగిలి, తోడికోడళ్లు