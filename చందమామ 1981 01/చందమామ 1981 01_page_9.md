రత్నభూషణం ఆమె చెయ్యి పట్టుకో
బోతుండగా, “శాంతా!” అంటూ ఒక
యువకుడు వచ్చాడు.

“బ్రావా, ఎప్పుడు వచ్చావు?”

అన్నది శాంత.

రత్నభూషణం ప్రశ్నార్థకంగా
చూడడం గమనించి శాంత అతనితో,
“ఇతను మా మేనబావ. పేరు మాధవ
రావు. పట్నంలో చదువుకుంటున్నాడు,
కాని వీళ్ళది కూడా ఈ ఊరే!” అన్నది.

రత్నభూషణం మాధవరావు వంకే
చూస్తూ వెళ్ళిపోయాడు.

మాధవరావుకు శాంతనిచ్చి పెళ్ళిచేసే
ఆలోచన అదివరకే జరిగిపోయింది. చిన్న

తనంలోనే తల్లిని పొగొట్టుకున్న శాంత
తన చెల్లెలి ఇంట ఆడుగు పెట్టితే సుఖ
పడుతుందని రామయ్య ఉద్దేశం.

ఆ సాయంకాలం దీపాలు పెట్టాక
రత్నభూషణం మరొకసారి శాంతను
ఒంటరిగా కలుసుకుని, తనను పెళ్ళాడ
మని బలవంత పెట్టాడు. శాంత అతనికి
అందకుండా తప్పించుకుని పారిపోయింది.
రత్నభూషణానికి కోపం ఎగదన్నింది.
అతను బలంగా ధీపాన్ని కాలితో తన్ని
బయటికి వెళ్ళిపోయాడు. దీపంలో ఉన్న
నూనె ఒలికి, అంటుకున్నది. క్షణాల,
మీద రామయ్య ఇల్లు అంటుకుని, కాలిపో
సాగింది. చుట్టుపక్కల ఇళ్ళు వాళ్ళు
వచ్చి మంటలు ఆర్పారు.

ఈ ప్రమాదం ఎలా జరిగినది శాంత
రామయ్యకూ, మాధవరావుకూ చెప్పింది.

రత్నభూషణం గ్రామ పంచాయితీని
సమావేశ పరచి, రామయ్య ఇంట భద్ర
పరచిన తనపంట తగలబడిపోయినందుకు
రామయ్య మీద వ్యాజ్యం తెచ్చాడు.

పంచాయితీ పెద్దలు విస్తుపోయి,
“మీ పంటతో బాటు అతడి ఇల్లు కూడా
కాలిపోయింది గదా ! మీ పంటను తీసుకు
రమ్మంటే ఎక్కడి నుండి తీసుకు
రాగలడు ? మీరు పంట విషయం మరచి
పోవడం బాగుంటుంది,” అన్నారు.