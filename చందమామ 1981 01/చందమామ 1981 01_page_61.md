కాని విశ్వాసం పొనివారిలో ఒక కుర్ర వాడుండే వాడు. వాడి పేరు వసువు. వసువు పసివాడై ఉన్నప్పుడే వాడి తాత వాణ్ణి రోజూ ఒళ్ళో కూచోబెట్టుకుని రాతి లోని బొమ్మ చూపిస్తూ మునీశ్వరుడు తన చిన్నతనంలో చెప్పిన మాటలను తన మనవడికి చెప్పేవాడు. అనేక సంవత్సరాల పాటు రోజూ ఈ విషయం విని వుండటం వల్ల మునీశ్వరుడు చెప్పిన జోస్యం వసువు తలకు బాగా పట్టింది.

ఇట్లా ఉంటూ వుండగా, వసువు వుండే గ్రామానికి ఒక రోజున మహాజ్ఞాని అయిన సన్యాసి ఒకడు వచ్చాడు. ఆయన వేదాలనూ, ఉపనిషత్తులనూ బాగా కాచి

వడబోసిన వాడనీ, తరక్కవ్యాకరణాది శాస్త్రాలలో ఘటికుడనీ అన్నారు.

ఈ సన్యాసి ముఖం రాతిలోని బొమ్మకు పొలికే లేదు. అయినా నిరాశ చెంద కుండా వసువు ఆయన చెప్పే గొప్పగొప్ప విషయాలన్నీ విన్నాడు. సన్యాసి చెప్పిన విషయాలు గొప్పవనటానికి సందేహం లేదు. కాని ఆయనకు ప్రజల జీవితమూ, వారి కష్టసుబాలూ కొంచెమయినా తెలియవు. సామాన్యకుటుంబంలో పుట్టి ప్రజలతో నిత్యమూ కలిసి మెలిగే వసువుకు త్వరలోనే ఈ విషయం అర్థమయింది.

అదీకాక యీ సన్యాసి అమిత కోపష్ఠి. తాను ప్రబోధించేటప్పుడు ఎవరూ తుమ్మ రాదు, దగ్గరాదు. అంత గొప్ప విషయాలు వినేటప్పుడు పామరులకు ఏదైనా ధర్మసందేహం కలగదా? సందేహం కలిగి ప్రశ్న వెయ్య రాదు! ''మీ కర్మ! యోగ్యత గలవారు అర్థం చేసుకోండి. లేనివారు నోరుమూసుకోండి.'' అనే వాడు.

అంతకంతకూ ప్రజలకు సన్యాసి మీద భక్తి తగ్గింది. కొంత కాలానికి సన్యాసి వెళ్ళిపోయాడు. తన ఆశ ఫలించనందుకు వసువు నిట్టూర్చాడు.

కొంతకాలం జరిగింది. ఆ ప్రాంతాలకు మహా శౌర్యపరాక్రమ విక్రముడొకాయన వేంచేశాడు. ఆయన అనేక యుద్ధాలలో