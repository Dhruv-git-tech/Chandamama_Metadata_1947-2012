గౌరవం లేదు. పనీ పాటలూ చెయ్యని వారితోనూ, డబ్బు ఎక్కువ కలవారి తోనూ ఆయన ఆన్యోన్యంగా ఉండేవాడు.

“ఈ కవి వంచకుడు. ఆయన తన గీతాలతో ప్రజలను వంచిస్తున్నాడు గాని ప్రవర్తనతో కాదు. అందుచేత ఆయన ప్రవర్తన వాస్తవమైనది, ఆయన గీతాలు ఆసత్యమైనవి—వాటిలో ఎంత యదార్థం ఉంటేనేం ?” అనుకున్నాడు’ పసువు.

ప్రజలు కవినైజం తెలుసుకుని ఆయన పట్ల ఆదరం చూపడం మానివేశారు. కవి కొంతకాలం వుండి ఎటో వెళ్ళిపోయాడు.

వసువు విచారంగా రాతిలోని బొమ్మ కేసి చూస్తూ నిలబడ్డాడు. తన తాత చెప్పిన మునీశ్వరుడి మాట లయందు విశ్వాసం చలించసాగింది.

ఎంద రెందరో మహనీయులు తాను చూస్తుండగా వచ్చారు. ఒక్కరి ముఖం లోనూ ఆ బొమ్మలో ఉండే బౌదార్యం, దయా, కరుణా, వాత్సల్యం కనబడ లేదు. అందుకే ఒక్కరూ తన ప్రజలకు

కొంచెమైనా ఉప కారం చెయ్యలేదు. వసువు ఈ విధంగా ఆలోచిస్తూ నిలబడి వుండగా కొందరు మనుష్యులు ఆ దారిన వస్తూ వసువు మొహం కేసి చూసి ఆ రాతి లోని ముఖం కేసి చూశారు. ఏ మాశ్చర్యం! వసువు ముఖం మూడు మూర్తులా రాతి లోని ముఖంలాగే ఉంది!

ఈ వార్త క్షణంలో చుట్టుపక్కల గ్రామాలకు పాకింది. రాతిలోని ముఖం గురించి, దాన్ని గురించి పూర్వులు చెప్పుకొన్న గాధ గురించి మరిచిపోయిన వారంతా వసువు దగ్గిరికి వచ్చి మొట్ట మొదటిసారిగా రెండు ముఖాలకూ గల పోలికను చూసి ఆశ్చర్యపడసాగారు.

మునీశ్వరుడి అమోఘవచనం ఫలించింది. వసువు అనేకమంది మహానీయుల దగ్గిర నేర్చుకున్న విషయాలు తన ప్రజలకు ఉపయోగపడేటట్టు చేసి, ప్రజలలో ఒకడుగా ప్రజల కష్టసుఖాలు పంచుకుని, వారికి ఐశ్వర్యమూ, ఆనందమూ చేకూర్చి, ధన్యజీవి అయినాడు.