“మరి నీతో కలిసి భోజనం చేసేది ఎలారా? ఇంట్లో చుట్టాలు కూడా ఉన్నారు!” అన్నది గోపాలుడి తల్లి.

గోపాలుడు ఆ పూట వేరే భోజనం చేసి, పక్కపాడైపోతుందని కటిక నేల మీద పడుకున్నాడు. అంతేగాని వాడు స్నానం చెయ్యలేదు.

తన ప్రయత్నం విఫలమయిందని యువకుడు జమీందారుకు చెప్పాడు.

తన కొడుకు నలుగురితో గాక వేరే భోజనం చేశాడనీ, కటిక నేలమీద పడు కున్నాడనీ బాధపడి జమీందారు యువ కుడితో, “ఇంకెప్పుడూ ఇలాంటి ప్రయో గాలు చేయకు. వాడు బాగుపడకపోతే మానె!” అన్నాడు.

కాని గోపాలుడు బాగుపడడం యువ కుడికి అవసరం. గోపాలుడు బాగుపడక పోతే, జమీందారు అతనికి శాశ్వతంగా ఆశ్రయం ఇయ్యడు! జమీందారు చేసే అతి గారాబం వల్లనే గోపాలుడు చెడి పోతున్నాడని యువకుడికి అర్థమయింది.

ఇలా ఉండగా, ఆ దేశాన్ని ఏలే రాజు గారు ఆ గ్రామం వచ్చి విడిది చేశారు. ఊళ్ళోని పెద్దలందరూ కుటుంబసహితంగా కానుకలతో వచ్చి రాజుగారి దర్శనం చేసుకుంటున్నారు. జమీందారు కూడా సకుటుంబంగా, యువ కుణ్ణి కూడా వెంట బెట్టుకుని రాజుదర్శనానికి వెళ్ళాడు.

జమీందారు ఇచ్చిన కానుక రాజు గారికి నచ్చింది. ఆ సమయంలో యువ