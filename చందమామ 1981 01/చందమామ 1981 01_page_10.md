“నా పంట పోతే ఎలా ఊరు కుంటాను ? నా పంట నాకు అప్పగించ వలసిన బాధ్యత అతని మీద ఉన్నది గదా !” అన్నాడు రత్నభూషణం.

గ్రామపెద్దలు చేసేది లేక, రామయ్యను పిలిపించారు.

రామయ్య పంచాయితీకి బయలుదేర బోతూ, శాంత చేతిని మాధవరావు చేతిలో పెట్టి, “నాయనా, శాంత కోసమే రత్నభూషణం ఈ ఎత్తు ఎత్తాడు. నేను ఏమైనా ఫరవాలేదు. శాంతను జాగ్రత్తగా చూసుకో !” అన్నాడు.

“మామయ్యా, నువు పంచాయితీకి పద. మేం కూడా వెనకగా వస్తాం,” అన్నాడు మాధవరావు.

“వద్దు, నాయనా ! ఏ కర్రన నిప్పు ఉంటే ఆ కర్రే కాలుతుంది,” అని రామయ్య వెళ్ళిపోయాడు.

రామయ్య వెళుతూ, వెళుతూ అన్నమాటతో మాధవరావుకు ఒక ఆలోచన కలిగింది. అతను పట్టంలో చదువు తున్నది రసాయనశాస్త్రం. ఒక రసాయన ప్రయోగంతో రామయ్యను జమీందారు బారి నుంచి కాపాడవచ్చునని అతనికి తోచింది. వెంటనే అతను తాను చేయ తలచుకున్న ప్రయోగానికి అవసరమైన పరికరాలు సిద్ధం చేసుకుని, శాంతను

వెంటబెట్టుకుని పంచాయితీ జరిగే చోటికి వెళ్ళాడు.

వాళ్ళు అక్కడికి చెరేసరికి, రత్నభూషణం తనకు శాంతనిచ్చి పెళ్లి చేస్తే రామయ్య మీద వ్యాజ్యం ఉపసం హరించుతానని రాజీబేరం చేస్తున్నాడు.

మాధవరావు పంచాయితీ సభ్యులకు నమస్కరించి, “ఒక్షసారి శాంత చెప్పేది కూడా వినండి,” అన్నాడు.

శాంత జరిగిన దంతా వివరించి చెప్పింది, కాని రత్నభూషణం అదంతా అబద్ధం అనేశాడు.

“పంటను ఎక్కడో దాచి, కాలిపోయి నట్టు నాటకం ఆడగలందులకు రామయ్య