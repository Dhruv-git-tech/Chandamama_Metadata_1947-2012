చెట్ల కొమ్మల్లో కాస్త స్తిమితం చికిత్స తరవాత గాని, నేను చేసిన పొరబాటు అర్థం కాలేదు. చెట్టుకు కట్టబడిన లేడి పిల్ల, మెడతాడు గుంజుకుంటూ అరవ సాగింది. ఒకవేళ సింహం దూరంగా పోతున్నా, యీ అరుపు విని తప్పక ఆ ప్రదేశానికి పస్తుందని, నాకు భయం కలిగింది. ఒకటి, రెండు నిమిషాల్లో సింహం అక్కడికి రానేవచ్చింది!

చెట్టుకొమ్మల్లో కూర్చున్న నాకు ప్రాణ భయం లేదు. కాని, కిందవున్న లేడి పిల్ల మీదికి సింహం లం ఘించింది. భయంతో గగ్గోలు పెడుతున్న లేడిపిల్లను చూసి, నేను పూరు కోలేక పోయాను. చెట్టున ఎండివున్న ఒక కొమ్మను విరిచి, సింహం మీదికి విసిరాను. అదీ పెద్ద పొరబాటే! అప్పుడే సింహం తల ఎత్తి నన్ను చూసింది.

సింహం ముందు లేడిపిల్లను చంపి తినగలిగినంత తిన్నది. అలా తింటూనే మధ్యమధ్య తలఎత్తి నా వంక చూడ సాగింది. చిట్టచివరకు చెట్టుమీద వున్న నన్ను పట్టాలని పైకి ఎగిరింది. నేను, అందకుండా మరికాస్తపైకి పోయాను.

అయినా సింహం తన ప్రయత్నం మానలేదు. సూర్యాస్తమయం అయే వరకు అది చెట్టుకిందనే కాపలావేసికూర్చున్నది.