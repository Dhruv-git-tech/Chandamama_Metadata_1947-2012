గగ్గోలు బయలుదేరింది. మరుకుణమే రాజ మార్గంప్రక్కల అటూయిటూ వున్న సందు గొందులనుంచి, ‘సూర్యవర్మ సైనికులా ? ఎక్కడ ? ఎక్కడ ?’ అన్న కేకలతోపాటు పరిగెత్తివస్తూన్న గురాల గిట్టల చప్పుడు కూడా వినబడింది.

శత్రుసైనికులను హతమార్చేందుకు చంద్రవర్మకు అది మంచి అదనుగా కనబడింది. అతడు తన భటులలో సగం మందిని, శత్రుసైనికులు వస్తున్న గొందికి అటూవైపుగా నిలబెట్టి, తక్కిన సగంమండితో రెండవవైపున నిలబడ్డాడు. రాజమార్గం చేరేందుకు ముందువెనుకలు చూడకుండా వస్తున్న శత్రు ఆశ్వికులను, వచ్చినవారిని వచ్చినట్టు యిరువైపులనుంచీ ఎదుర్కొని తెగటారాచ్చాలని చంద్రవర్మ వ్యూహం.

ఆతడి వ్యూహం పారింది. మితిమీరిన విజయోత్సాహంలో సర్పకేతుడి సైనికులు రాజమార్గంమీద విమున్న దో చూసుకోకుండా, గొందిలోనుంచి వేగంగా రాజమార్గం చేరేందుకు ప్రయత్నించారు. ఇరు వైపులా సర్వసన్నద్ధంగా వున్న చంద్రవర్మ భటులు వచ్చినవారిని వచ్చినట్టు తమ ఈటెలతో పొడవసాగారు. ఆక్కడ జరుగుతున్న భీభత్సాన్ని గుర్తించి, వెనుదిరిగి

పారిపోయే లోపలే, శత్రువులలో ఎక్కువ భాగం చంద్రవర్మ భటులచేత నిర్దయగా హతమార్చబడ్డారు.

ఈ విజయంతో చంద్రవర్మ భటులలో ఎక్కడ లేని ఆత్మవిశ్వాసం కలిగింది. వాళ్లు ఒక్కుమ్మడిగా, ‘సూర్యవర్మ మహారాజుకూ, జై’ అంటూ రాజమార్గంమీద కనబడిన ప్రతి శత్రుసైనికుణ్ణీ, బంది పోటునూ వెంటాడి తమ ఈటెలతో, కత్తులతో పొడవసాగారు. పట్టణప్రజలుకూడా, తమ యువరాజు భటులతో రావటం గుర్తించి, దొరికిన ఆయుధమల్లా చేబూని, శత్రువులమీద విరుచుకుబడ్డారు.