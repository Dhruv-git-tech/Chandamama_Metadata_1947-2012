స్థితుల్లో, సూక్ష్మవర్మ దుర్మరణం సంగతి చెప్పటం ఏమీ మంచిది కాదని అతడికి మెరుపులా తోచింది. ముందు, ద్రోహబుద్ధితో పట్టణం ప్రవేశించిన సర్పకేతుడి అనుచరులను సర్వనాశనం చేయాలి. ఆ తరవాత అవకాశం కలగగానే అన్ని విషయాలూ సాకల్యంగా మాట్లాడుకోవచ్చును.

“యువరాజా! తమ తండ్రిగారు వీరపుర మార్గంలో వున్నారు. ప్రస్తుత కర్తవ్యం గురించి ఆలోచించండి. ఇప్పటికే సర్ప కేతుడి సైనికులు పట్టణానికి నిప్పంటించుతున్నారు. ఏ నిమిషంలో అయినా, వాళ్లు రాజప్రాసాదం ప్రవేశించవచ్చును,” అన్నాడు సుబాహుడు, వచ్చే దుఃఖాన్ని అపుకుంటూ.

అంతలో మిద్దెపైకి వచ్చే మెట్లమీద కల కలం బయలుదేరింది. వాళ్లు శత్రు సైనికులు కావచ్చన్న అనుమానం కలిగింది సుబాహుడికి. అతడు ఒక్క గంతులో చంద్రవర్మ పడకగదిలో జారబడి, అక్కడ గోడకు వేలాడుతున్న కత్తులు రెండు తీసుకుని, బయటికి వచ్చి వాటిల్లో ఒకదానిని చంద్ర వర్మకు యిచ్చాడు.

మెట్లమీదినుంచి, “యువరాజా, యువ రాజా!” అన్న కేకలు వినిపించినై. ఆ

కంఠస్వరం గుర్తించిన చంద్రవర్మ, “ఎవరు? సేనానీ!” అంటూ బదులు కేకవేశాడు.

వీరపుర సేనాని ధీరమల్లుడు ఆ కేక వింటూనే సూటిగా చంద్రవర్మ వున్నచోటుకు పరిగెత్తుకు వచ్చాడు.

“యువరాజా! ప్రమాదం ముంచుకు వస్తున్నది. యశోవర్థన మహారాజు మన మీద ఎందుకు కత్తికట్టారో, నాకు తెలియటం లేదు. ఆయన పంపగా వచ్చిన సైనికులు పట్టణంమీద పడి, కనబడిన గృహానికల్లా నిప్పపెడుతూ, దోచుకుంటున్నారు. కొందరు పట్టణప్రజలుకూడా, ఆ సైనికులతో కలిశారు,” అన్నాడు ధీరమల్లుడు.