చెప్పి పుణ్యం కట్టుకో!” అన్నాను. అందుకు అతడు, “ఈ అంజనాన్ని ఎడమ కంటి రెప్ప అంచున రాచుకుంటే భూమిలో ఉండే నిధి నికేపాలన్నీ కనిపిస్తాయి. దాన్ని కుడి కంటికి రాచుకుంటే రెండు కళ్లూ పోతాయి!” అన్నాడు

ఈమాట చెప్పి ఫకీరు వెళ్లబోతుంటే నేనతన్ని చొక్కాపట్టి అపి, “దీని మహత్యం కూడా నీ చేతిమీదుగానే నాకు తెలియ జెయియి. దీన్ని నా ఎడమ కంటికి కాస్త రాయి!” అన్నాను.

ఫకీరు అంజనం కొంచెం తీసి నా ఎడమ కంటి రెప్పమీదా, కంటి చుట్టూరా రాచి,

“ఇప్పుడు కుడి కన్ను మూసి, ఎడమ కన్ను తెరిచి చూడు,” అన్నాడు. నేను అలాగే చూశాను. నా ఎడమ కంటికి ఎదురుగా ఉండే దృశ్యం కనబడటానికి బదులు భూమిలో, కొండలలో, పెద్ద పెద్ద చెట్లకిందా, సముద్రం అడుగునా ఉండే నిధి నికేపాలు కనిపించాయి. గనులలో ఉండే వెండి బంగారాలూ, రత్న మాణిక్యాలూ కనిపించాయి. చివరకు కుడి కన్ను తెరిచాను, అప్పుడుగాని నాకు మామూలు దృష్టి తిరిగి రాలేదు.

ఆ అంజనం ప్రభావం చూశాక, దాన్ని గురించి ఫకీరు చెప్పిన రెండో విషయం