చిన్తూ వాడు తన ఇంటి డాబామీదికి వెళ్లి, చెప్పలను పిట్టగోడపై ఉంచి, తానా గోడపై ఆని ఆలోచనలో పడ్డాడు. ఇంతలో పక్క ఇంటి డాబామీద ఉన్న ఒక కుక్క అబూ కాసిం చెప్పలు చూసి, రెండు డాబాల మధ్యా ఉన్న అడుగోడ దూకి వచ్చి, ఆ చెప్పలను ఏదో చేయబోయింది. మరుకేణం అవి పిట్టగోడమీదినుంచి వీధిలోకి పడ్డాయి. దురదృష్టవశాత్తూ ఆ సమయానికి అటుగా ఒక ముసలిది పోతున్నది. ఎంతో బరువైన కాసిం చెప్పలు దాని నెత్తిన పడి, అది కాస్తా అక్కడే ప్రాణం విడిచింది.

ఆ సమయంలో వీధిలో నడుస్తున్న ప్రజలు చాలామంది చచ్చిపోయిన ముసలి దానిచుట్టూ గుమిగూడి అబూ కాసింను తిట్టసాగారు. అంతలో అక్కడికి కొందరు రాజభటనులు వచ్చి అబూ కాసింను పట్టుకుపోయి మళ్ళీ ఖైదులో పెట్టారు. చచ్చిపోయినదాని బంధువులకు పరిహారం చెల్లించి జైలు అధికారులకు అంతులేని డబ్బు లంచం పెట్టాక అబూకాసిం ఖైదు నుంచి బయటపడ్డాడు.

ఇప్పటికి వాడికి జ్ఞానోదయం అయింది. మర్నాడు వాడు తన చెప్పలను తీసుకుని కాజీగారి వద్దకు వెళ్ళాడు. వాడు వాటిని ఆయన ముందుపెట్టి, "మహాప్రభూ, ఈ దిక్కుమాలిన చెప్పలు నా కొంప గుండం చేశాయి! వీటి మూలాన నేను బికారినై పోయాను. నేను తమకు విన్నవించుకునే దేమంటే ఇవాళనుంచి నాకు చెప్పలనేవి లేవు. వీ చెప్పలవల్లగాని ఎవరికిగాని ఇక ముందు నష్టం జరిగేపడాన నేను దానికి జవాబుదారును కాను. ఈ సంగతి తమరు చట్టరీత్యా గుర్తించగలందులకు ప్రార్థిస్తున్నాను!" అని ఎలుగెత్తి చెప్పాడు.

న్యాయస్థానంలో ఉన్న మిగిలిన అందరి తోబాటు కాజీగారుకూడా ఈ మాటలకు విరగబడి నవ్వాడు.