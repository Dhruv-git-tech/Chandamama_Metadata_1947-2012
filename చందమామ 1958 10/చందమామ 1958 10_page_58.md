ధర్మాన నేనూ, నా గుర్రమూ ప్రయాణపు బడలికనుంచి తేరుకున్నాం. నేనింకా చాలా దూరం వెళ్ళాలి!” అన్నాడు.

శత్రుంజయుడు, “అదేం, నాయనా? కొద్దిఘడియలలో చీకటి పడబోతోందిగదా, రేపు వెళ్ళరాదా?” అన్నాడు.

“లేదు తెండి. నాకు రాత్రిప్రయాణం అలవాటే!” అంటూ రాజభూషణుడు ప్రయాణసన్నద్దుడయాడు. ఇంతలో శత్రుం జయుడి అల్లుడి నౌకరు వచ్చి, “బాబూ, అమ్మగారికి అకాలంగా నొప్పలు ఆరంభ మయాయి! ఆమె స్పృహతప్పి పడి పోయారు! వైద్యుడు తనవల్ల కాదం టున్నాడు. పెద్దవైద్యుల నెవరినన్నా పిలి పించాలట. ఏం సెలవు?” అన్నాడు.

తన కుమార్తె ప్రాణాపాయిస్థితిలో ఉందని తెలియగానే శత్రుంజయుడి ప్రాణం తటతటా కొట్టుకున్నది. ఒక చెంప చీకటి పడబోతున్నది. మంచి వైద్యులను రప్పిం చాలంటే మణిప్రస్థానికి కబురు పంపాలి.

ఆయన పడుతున్న ఆందోళన చూసి రాజభూషణుడు తన ప్రయాణోద్దేశం మార్చుకుని, “తమకు అభ్యంతరం లేకపోతే రోగిని నేను చూస్తాను. నేను ఘనవైద్యుణ్ణే, నాది మణి ప్రస్థమే!” అని శత్రుంజయుడితో అన్నాడు.

శత్రుంజయుడికి ప్రాణం లేచివచ్చిన ట్టయింది. ఆయన రాజభూషణుణ్ణి వెంట బెట్టుకుని తన కుమార్తె ఇంటికి వెళ్ళాడు. రాజభూషణుడు రోగిని చూసి, నాడి పరీ కించి, “నేను రావటం చాలా మంచి దయింది. ఈమె చాలా ప్రమాదస్థితిలో ఉన్నది. అయితే ఆమె ప్రాణాన్ని నేను కాపాడగలను. బహుశా తెల్లవారేలోగా ప్రసవంకూడా అయిపోతుంది! రెండు ప్రాణాలూ దక్కేలాగు చూస్తాను. మీరేమీ అధైర్యపడకండి,” అన్నాడు.

అర్ధరాత్రి దాటినాక మణిప్రస్థం నుంచి గామాధికారికి రాజుగారి నుంచి తాఖిదు