నాకు అనుమానాస్పదంగా తోచింది. ఒక కంటికి పూసుకుంటే ఇంత అద్భుతమైన దృష్టి ఇచ్చే అంజనం రెండో కంటికి పూసు కుంటే రెండు కళ్లు పోగొట్టుతుందని నేను నమ్మలేకపోయాను.

నేను కుడి కంటికి ఆ అంజనం పూసుకో కుండా చెయ్యటానికే ఫకీరు అలా చెప్పి ఉంటాడని అనుమానించాను.

“ అన్నా, ఈ అంజనాన్ని నా కుడికంటికి కూడా రాయి. నాకు తెలుసును. అలా రాచా వంటే నేను చూసిన నిధులన్నీ నాకు వశమవుతాయి. నన్ను మోసవుచ్చాలని చూస్తున్నావు. నేనంత సులువుగా మోసపోను!” అన్నాను.

ఈ సారి ఫకీరుకు నామీద కోపంవచ్చింది. “ నువు నాశనం కోరి తెచ్చుకుంటున్నావు. నేనాపని చెయ్యను నన్ను వెళ్ళనీ!” అన్నా డతను. కాని అతన్ని నేను పోనిప్పక, నా కుడికంటికికూడా అతడిచేత అంజనం

రాయించుకున్నాను. వెంటనే నా కళ్ళు రెండూ పోయాయి.

నా దృష్టి నాకు తిరిగి ఇవ్వమని ఎంతో వేడుకున్నాను. కాని ఫకీరు జవాబు చెప్పు కుండా నా ఎనఫైఒంటెలనూ తోలుకుని వెళ్లిపోయాడు. నేను అక్కడే ఉండి పోయాను. మర్నాడు అటుగా ఒక బిడారు వచ్చినన్ను బాగ్దాదు చేర్చింది. ఆ రోజు మొదలుకుని నేను బిచ్చగాడుగా బతుకుతున్నాను. నాకు ధర్మంచేసిన ప్రతివాడిచేతా చెంపదెబ్బ తినటం నేను ఒక నియమంగా పెట్టుకున్నాను.

ఈ కథ విని ఖలీఫా, “బాబా అబ్దల్లా, నీ దురాశకు తగిన శిక్ష అదివరకే అనుభవించావు. ఇక బిచ్చం ఎత్తకు. నేను నీకు రోజూ పది దిరాము లిప్పిస్తాను. బతికి ఉన్నన్నాళ్లూ నీ పోషణ జరిగేటట్టు చూస్తాను,” అని చెప్పి ఆ ప్రకారమే గుడ్డి బిచ్చగాడికి భరణం ఏర్పాటు చేయించాడు.