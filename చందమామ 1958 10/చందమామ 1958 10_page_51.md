ఒం టెల నుకూడా నాకే ఇవ్వటానికి ఒప్పించాను. తరవాత నేనతన్ని కౌగలించు కుని సెలవు అడిగాను.

“ తమ్ముడూ, అల్లా అనుగ్రహించి ఇచ్చిన ఈ ధనాన్ని వివేకంతో ఖర్చుచెయ్యి, నన్ను మరిచిపోకు !” అన్నాడు ఫకీరు.

అప్పటికైనా నేను వెళ్లిపోతే ఎంత బాగుండేది ! కాని నాకా రోజు మంచిది కాదు. ఆ ఫకీరు తన చొక్కాలో దాచు కున్న బరిణ నాకు జ్ఞాపకం వచ్చింది. అది కూడా తీసుకుంటేగాని నా అదృష్టం పూర్తి కాదనిపించింది. అందులో ఈ రత్నాలన్నిటి కన్నా విలవైనదేదో ఉండాలి; లేకపోతే ఆ

ఫకీరు ఆ బరిణ ఉంచుకుని రత్నాలన్నిటినీ నాకు అంత సులువుగా ఇచ్చిఉండడు.

“ అన్నా, ఒక్కటి చెప్పు. ఆ అంజనంతో ఏం చేస్తావు? నీ జ్ఞాపకార్ధం ఆ బరిణ నా కివ్వరాదా ?” అన్నాను. ఫకీరు దాన్ని ఇష్టపడి ఇవ్వకపోతే వాణ్ణి అక్కడే చంపి అయినా దాన్ని తీసుకునేటందుకు నేను సిద్ధపడ్డాను. కాని అతను చిరునవ్వు నవ్వుతూ ఆ బరిణ నాకిచ్చేసి, “ నావల్ల ఇంకేమైనా సహాయం కావలిసి ఉంటే చెప్పు!” అన్నాడు.

నేను బరిణ మూత తీసి, “ అన్నా, ఈ అంజనంవల్ల ఉపయోగ మేమిటో అదికూడా