మేము బయలుదేరిన చోటు చేరుకోగానే,
“ అయ్యా, ఫకీరు, సన్యాసిలాగా తిరిగే నీకు
నలభైఒంటెల బరువు రత్నాలు దేనికి? అవి
ఉన్నచోటు చూపించినందుకు నీకు అంత
వాటా ఇవ్వాలా!” అన్నాను.

నా మాటకు ఫకీరు అగ్రహించక, “పిచ్చి
వాడా, నేను దీన్ని బీదసాదలకు పంచు
తాను, లేకపోతే నాకీ ధనం దేనికి? నీకు
ఒకటి తెలియలేదల్లే ఉంది: ఒక్కొక్క
ఒంటెపైనా ఒక మహారాజు విలువచేసే
రత్నాలున్నాయి. నలభై ఒంటెలు వెంట
పెట్టుకుపోయినా బాగ్దాదులో నీకన్న ధనికు
డుండడు. అందుచేత అనవసరంగా దురాశ
పడకు,” అన్నాడు.

ఆ మాట నిజమేనని తెలిసికూడా,
“నేను అందుకు చెప్పలేదు; కాని ఒంటె
లను తోలటం చాలా గడ్డుపని. అలవాటు
లేనివాడివి నలభై ఒంటెలను నడపలేవు,
అవన్నీ నీకు దక్కవని చెప్పాను! అదీగాక
నీకీ గుహ తెలుసు గనక ఎప్పుడు కావలిస్తే
అప్పుడు మళ్లీ వచ్చి రత్నాలు తీసుకు
పోవచ్చు. కొద్ది ఒంటెలనే తీసుకోవటం
మంచిది,” అన్నాను.

“ అదీ నిజమే. నాకు ఇరవై ఒంటెలను మాత్రం ఇయ్యి,” అన్నాడు ఫకీరు. అతను

అంత సులువుగా నామాట విన్నందుకు
సంతోషించి అతనికి ఇరవై ఒంటెలిచ్చాను.
అతను బస్రాదారి పట్టాడు, నేను బాగ్దాదు
దారి పట్టాను.

కాని కొద్దిదూరం వెళ్లానో లేదో దురాశ
నన్ను తినివెయ్యసాగింది. ఫకీరు తీసుకు
పోతున్న ఇరవై ఒంటెలమీదా ఉన్న రత్నా
లతోబాటు నా ప్రాణాలుకూడా పోతున్నా
యనిపించింది. నేను నా ఒంటెలను ఆపి
ఫకీరును ఎలుగెత్తి పిలుస్తూ వెనక్కు పరి
గెత్తాను. ఫకీరు నా కేకలు విని ఆగాడు.

నేను ఫకీరుకు ఏవేపో కారణాలు చెప్పి,
బతిమాలి, కంట నీరు పెట్టుకుని ఆ ఇరవై