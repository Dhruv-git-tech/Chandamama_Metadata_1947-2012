ఎక్కువ. అందుచేత నీ ఒంటెలమీద వాటిని ఎక్కించుకో !” అన్నాడు.

అది నిజమేనని ఒప్పుకుని నేను సంచుల నిండా రత్నాలు పోసుకుని ఒంటెలపై వేయ సాగాను. నేనీ పని చేస్తున్నంతసేపూ ఫకీరు ఒకపక్కగా నిలబడి, నాకేసి చిరునవ్వుతో చూస్తూ ఉన్నాడు. నా పని పూర్తి కాగానే అతను, “ఇక మనం ఈ గుహ మూసి వెళ్లి పోవచ్చు!” అంటూ అక్కడవున్న ఒక బంగారు జాడీలో చెయ్యి పెట్టి చిన్న బరిణ ఒకటి తీసుకున్నాడు.

నాదగిర ఎనభైవేల ఒంటెలుంటే ఎంత బాగుండేది, ఎనభయ్యే ఉండిపోయాయే

ఆని విచారిస్తూ, ఫకీరు ఆ బరిణను తన చొక్కాలోపల దాచటం గమనించి ప్రశ్నార్ధ కంగా చూశాను.

“ఇందులో కంటికి రాచుకునే అంజనం తప్ప మరేమీ లేదు,” అన్నాడు ఫకీరు. జాడీలోనుంచి నేనుకూడా ఒక బరిణ తీసు కోవటానికి ప్రయత్నించబోతూంటే అతను నన్ను వారించి, “ఇవాళకు ఈ తీసుకున్నది చాలు!” అన్నాడు.

మేము బయటికి వచ్చాక ఫకీరు ఏదో మంత్రం చదివాడు, రాయి ఎప్పటిలాగా మూసుకుపోయింది. అతుకుకూడా ఏమాత్రం తెలియరాలేదు.

“మనం బయలుదేరిన చోటికి తిరిగి వెళ్లగానే ఈ రత్నరాసులను చెరిసగం పంచుకుందాం,” అన్నాడు ఫకీరు. ఇద్దరమూ తిరిగి వచ్చేటప్పుడు నేను ఆలోచించగా అతనికి సగంసొత్తు ఇవ్వటం ఆనవసరమని తోచింది. ఎందుకంటే నా ఒంటెలు లేక పోతే అతనికి ఈ రత్నాలను తెచ్చుకునే మార్గం లేదు. అదీగాక నేను వెంట ఉంటేనే తప్ప ఆ గుహ తెరుచుకోదేమో ! నేనే శ్రమపడి ఈ సంచులన్నీ ఒంటెలపైకి ఎత్తాను. అతను నిలబడి చిరునవ్వు నవ్వటం తప్ప ఏమీ శ్రమపడలేదు.