ఇంతకాలానికి నా అదృష్టం పండింది కాబోలు ననుకుంటూ నేనా ఫకీరు వెంట బయలుదేరాను. ఒక గంటకల్లా మేమొక సన్నని కనుమలోనుంచి ఒక లోయలోకి ప్రవేశించాం. ఆ లోయలో ఒక ఎత్తయిన కొండ నిటారుగా ఉన్నది.

“ఇదే మన చోటు. నీ ఒంటెలన్నిటినీ పడుకోబెట్టు. వాటిమీద ధనపు మూటలు వేద్దాం!” అన్నాడు ఫకీరు. నేను ఒంటెలను ఆయత్తం చేసి తిరిగి వచ్చే లోపల ఫకీరు కొండ దిగువన చితుకులు పేర్చి మంట చేశాడు. ఆ మంటలో గుర్గిలం చల్లుతూ నాకు అర్థంగాని మంత్రాలేవో చదివాడు.

కొద్దిసేపటికల్లా గాలికి గుర్గిలం పొగ విచ్చిపోయే సరికి కొండలో ఉన్న ఒకరాయి రెండుగా విచ్చిపోయి లోపల ఉన్న గుహ నాకు కనబడింది.

ఆ గుహనిండా బంగారు కాసులూ, రత్నాలరాసులూ ఉన్నాయి. నేను అత్రంగా బంగారు కాసులపైన పడి రెండుచేతులా వాటిని తీసుకుని నావెంటతెచ్చిన సంచీలో పోసుకోసాగాను. ఇది చూసి ఫకీరు, “పేద వాడా, నీ ఒంటెలు బంగారం ఎంతని మోస్తాయి? ఆ వెనక ఉన్న రత్నరాసులు చూడు. అవి బంగారంకన్న సూరింతలు బరువు తక్కువ, వెయ్యింతలు విలువ