కుట్ర చేస్తున్న సంగతికూడా తెలియదు.
నేనిక్కడికి రావటం కేవలం దైవికం. నన్ను మీరు చంపినా, ప్రాణాలతో వదిలినాకూడా మీరు నగరానికి వెళ్లి ప్రజలను మీవేపు తిప్పుకోలేరు. నేను నా దారిన పోతున్నాను!” అన్నాడు రాజు.

రాజు యిలాఅనేసరికి అందరూ భయపడ్డారు. “మహారాజా, ఆగండి! మనం నగరానికి తిరిగి వెళ్లి శాంతిని నెలకొల్పుదాం పదండి!” అన్నాడు మంత్రి.

“నేను రాను. ఇంతకాలానికి నాకొక పెద్ద బరువు దిగిపోయింది. మీరే వెళ్లి శాంతిని నెలకొల్పుకోండి. అది చేతకాక పోతే ప్రజల అగ్రహంలో భస్మమైపొండి!” అన్నాడు రాజు.

కుట్రదార్లందరూ రాజు కాళ్లపై పడి వెళ్ల వద్దని బతిమాలుకున్నారు. “మహారాజా, మీరూ మేమూ కలిసి వెళ్లితేనేగాని ప్రజలు శాంతించరు! దేశకేమంకోసమైనా మీరు

మావెంట నగరానికి రండి!” అని మంత్రి ప్రాధేయపడ్డాడు. రాజు సమ్మతించాడు. ఆయన మంత్రినీ, సేనానాయకుణ్ణీ, యితర వుద్యోగులనూ వెంటబెట్టుకుని, ఆ తుఫాను లోనే నగరానికి బయలుదేరాడు. దారిలో ఎవరూ వారిని అటకాయించలేదు.

రాజు ఈ విధంగా కుట్రదారుల తో నగరం ప్రవేశించగానే ప్రజల ఉన్మాదం ఒక్కసారిగా దిగిపోయింది. రాజుగారిపై కుట్రజరిగిన మాట అబద్ధమని తేలిపోయింది. తమను రెచ్చగొట్టిన నాయకులపై ప్రజలు పగ తీర్చుకున్నారు. తిరిగి భూపాలనగరంలో శాంతి ఏర్పడింది.

మళ్లీ రాజుగారిపై కుట్రదార్లు ఎన్నడూ కుట్ర చెయ్యలేదు. ఆయన కుట్రదారులను దండించనూ లేదు. ఆయన చేసిన శాసనాలు అమలు జరగటంచేత పేదప్రజలు గొప్పవాళ్ల భయం పోగొట్టుకుని సుఖంగా జీవించారు.