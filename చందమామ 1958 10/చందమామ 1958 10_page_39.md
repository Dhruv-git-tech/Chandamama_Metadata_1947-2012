నీకు ఎలా వచ్చిందని రాజుగారు అడిగితే, ఎవరో స్త్రీ దానిని తనమీదికి విసిరివేసిందని జయంతుడు కాకమ్మ కథ ఒకటి చెప్పాడు.

ఇంతలో అక్కడికి విమలాదేవీ, నీలవేణీ వచ్చారు. "మహారాజా, ఈ జయంతుడు నా కుమార్తెను పెళ్లాడతానని ప్రమాణం చేసి ఉన్నాడు. అతను తన మాట నిలబెట్టుకునే లాగు చేయించండి!" అన్నది విమలాదేవీ.

రాజుగారికి వెరిచి జయంతుడు తాను నీలవేణిని పెళ్లాడతానని మాట ఇవ్వ లేదన్నాడు. వెంటనే నీలవేణి అతని ఉంగరం తీసి, "ఈ ఉంగరాన్ని నాకిచ్చి, తన వేలిన ఉన్న ఉంగరం నా దగ్గిరనుంచి తీసుకున్నాడు!" అన్నది.

ఈ నాటకం అడటంకోసం మాలిని జయంతుడి ఉంగరాన్ని నీలవేణికి ఇచ్చి ఉన్నది. అయితే రాజుగారు ఈ మాటలు విన గానే, మాలిని హత్యలో ఈ తల్లి కూతుళ్లకు కూడా భాగం ఉన్నదనుకున్నాడు.

"ఈ జయంతుడి చేతిన ఉన్న ఉంగరం మీకెలా వచ్చింది? నిజం చెప్పండి, లేకపోతే మిమ్మల్ని కఠినంగా శికీస్తాను," అన్నాడు రాజుగారు వారితో.

"మహారాజా ఆగ్రహించకండి. మేమా ఉంగరాన్ని ఒకరినుంచి కొన్నాం! కావలిస్తే వారిని ఇప్పుడే తీసుకువస్తాం!" అంటూ విమలాదేవి అవతలికి వెళ్లి మాలినిని వెంట తీసుకు వచ్చింది.

మాలిని సజీవంగా కనబడగానే రాజు గారికీ, జయంతుడి తల్లికీ పరమాసంద మయింది. ఆమె కథ విస్న తరవాత జయంతుడికి అంతులేని ఆశ్చర్యం కలిగింది. ఆ రోజు రాత్రి ఆమెతో తాను జరిపిన సంభాషణను అతను ఇంకా మరవలేదు. ఆ మాట్లాడినది తన భార్యే అని తెలిశాక అతనికి ఎంతో సంతోషం కలిగింది. అతను తన భార్యకు కేమాపణ చెప్పుకుని ఆమెతో సుఖంగా జీవించసాగాడు.