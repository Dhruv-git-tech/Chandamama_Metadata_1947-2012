# వడుతలి చెప్పులు

ఒకప్పుడు కైరోనగరంలో అబూ కాసిం అని ఒక మందులమ్మేవాడు ఉండేవాడు. వాడు చెప్పుశక్యంగాని లోభి. తన వ్యాపారంలో బోలెడంత లాభం వస్తున్నప్పటికీ, డబ్బు ఖర్చు చెయ్యటం ఇష్టంలేక, బిచ్చగాళ్ళు కూడా ధరించని చింకిబట్టలు వేసుకునే వాడు. వాడి తలపాగా ఏనాటిదోగాని అది వెలిసిపోయి ఏరంగోకూడా తెలియరాకుండా పోయింది. అయితే వీటన్నిటికన్న ప్రసిద్ధి కెక్కినవి వాడి చెప్పులు. అవి బహుపురాతన మైనవి. ఎంతమంది చెప్పులు కుట్టేవాళ్ళు వాటిలో ఎన్నివందల మేకులు కొట్టారో, వాటికి ఎన్ని తోలుముక్కలు ఆతుకుపెట్టారో తెలీదు. ఏళ్ళ తరబడి మరమ్మతు పొంది అవి బరువెక్కాయి.

అబూ కాసిం చెప్పులను జనం సామెతగా చెప్పుకు నేవారు. బరువు మోసేవాళ్ళు, “అబ్బో, ఈ మూట అబూ కాసిం చెప్పులంత

బరువుందే!” అనేవాళ్ళు ఆయానపడుతూ. ఎవరికన్నా కడుపులో శూలవస్తే, “నేను తిన్న తిండి అబూ కాసిం చెప్పుల్లాగా పని చేస్తోంది,” అనేవాళ్లు.

ఒకనాడు అబూ కాసింకు వ్యాపారంలో మంచి లాటు దొరికింది. ఇతర వ్యాపారస్థు లైతే సాటి వర్తకులను పిలిచి విందు చేస్తారు. కాని అబూ కాసింకు అలాటి అల వాట్లు లేవు. మంచి లాభం వచ్చినందుకు పండగచేసుకున్నట్టుగా స్నానశాలకు వెళ్ళి వద్దామనుకున్నాడు వాడు. ఎందుచేతనంటే వాడు స్నానశాల ముఖం చూసి ఎన్నో వీళ్ళయింది. వాడు తన దుకాణం మూసి శాడు; తొడుక్కుంటే అరిగిపోతాయని చెప్పులను భుజాన వేసుకుని స్నానశాలకు వెళ్ళాడు. బయట అందరూ చెప్పులు విడి చిన చోట తన చెప్పులుకూడా విడిచి లోప లికి వెళ్ళాడు.