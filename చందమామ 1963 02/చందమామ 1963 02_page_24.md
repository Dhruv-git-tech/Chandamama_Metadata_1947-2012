కోపంగా చూస్తూ, “బ్రహ్మదండి, నీరోజులు ముగిసినై. మా నాయకుడు నిన్ను నిలు వునా కాల్చుకు తింటానంటూ కారాలూ మిరియాలూ సూరుతున్నాడు,” అన్నాడు.

“నన్నా? కాల్చుకు తినటమా? ఆశ్చర్యం! ఆ మండూకేశ్వరుడికి నేను చేసిన ద్రోహం ఏమిటి? బ్రహ్మపుర రాజ్యంలో అర్ద రాజ్యం యిప్పిస్తానని కూడా మాట యిచ్చానే,” అంటూ బ్రహ్మ దండి లేని బింకం నటించాడు.

“అర్దరాజ్యం మాట భద్రమండూకు తెరుగు! నువ్వు, మా నాయకుణ్ణి చంపించేందుకు, ఆ జ్ఞేష్టణ్ణీ, కనిష్ఠణ్ణీ ఆయన భవంతి దగ్గిరకు పంపాపు, అవునా?” అని ప్రశ్నించాడు మండూకుడి అనుచ్చరుడు.

జ్ఞేష్టముడు, కనిష్టముడు అన్న పేర్లు వింటూనే బ్రహ్మదండి మాంత్రికుడు, కూచున్నచోటు నుంచి ఎగిరి లేచి, “హాఁ, కాలభైరవా, ఎన్నాళ్ళకు నీ భికరదృష్టి నా మీదికి ప్రసరించింది! జ్ఞేష్టముడూ, కనిష్టముడూ దెరి కారా?” అంటూ జితశక్తివర్మల కేసి తిరిగి, “మీకూ తెలును గదా, వాళ్ళు జయమల్లూ, కేశవుడని? ఇక లేవండి, బయలు దేరండి. మన ప్రయాణం సూటిగా రాకాసి లోయకే,” అంటూ చిందులు తొక్కసాగాడు.

మండూకుడి అనుచరుడు ముందుకు వచ్చి, బ్రహ్మదండి భుజం పట్టుకుని ఒక్క తోపుతోస్తూ, “కపటనాటకం ఆడకు! ఆ జ్ఞేష్టముడూ, కనిష్టముడూ దెరికారని నీ కెవరు చెప్పారు? ఆ దుర్మార్గుల నుంచి తప్పుకుని ప్రాణాలతో బయటపడటంలో, నాకూ, మండూకేశ్వరుడికి తల ప్రాణం తోకకు వచ్చింది,” అన్నాడు.

“అయితే వాళ్ళిప్పు డెక్కడున్నారు? ఇంకా మండూకేశ్వరుడి భవనంలోనే వున్నారా? కణాలమీద వాళ్ళను పట్టెస్తాను. జితా, శక్తి, లేవండి,” అంటూ బ్రహ్మదండి కేకలు ప్రారంభించాడు.