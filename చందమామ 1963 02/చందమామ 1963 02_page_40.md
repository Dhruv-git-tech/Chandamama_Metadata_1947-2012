“భేష! నా విద్య బ్రహ్మచారులకి మాత్రమే చెప్పేది,” అంటూ వృద్ధుడు, “పాతరాగి ఏమైనా నీ వద్ద ఊన్నదా?” అని అడిగాడు.

హసన్ విరిగిపోయిన రాగిపళ్ళెం ఒకటి తెచ్చి వృద్ధుడికి చూపాడు.

“అదే కావలిసింది. ఈ రాగిని ముక్కలు ముక్కలుగా నరికి ఆ ముక్కలను మూసలో పెట్టి, కొలిమిలో పెట్టి, తిత్తి పోసి కరిగించు,” అన్నాడు వృద్ధుడు.

త్వరలోనే హసన్ ఆ పాతరాగిని కరిగించాడు. అప్పుడు వృద్ధుడు లేచి వచ్చి, “హక్, మక్, బక్! రాగి బంగారం కావాలి!” అని మూడుసార్లు అని, తన తలపాగా ముడతల్లో నుంచి ఒక పాట్లం తీసి, అందులో నుంచి కుంకంపువ్వు రంగు గల పాడి చిటికెడు తీసి మూసలో వేశాడు. వెంటనే మూసలోని రాగి నీరు గడ్డ కట్టుకు పోయి బంగారు కణిక అయింది.

హసన్ అది చూసి నివ్వరపోయాడు. వృద్ధుడి అదేశానుసారం అతను ఆ కణికెను గీటురాయి మీద గీసి చూస్తే అది కర్తీలేని మేలిమి బంగార మని రుజు వయింది. ఆ బంగారానికి నగల వర్తకులు మంచి ధర ఇస్తారు.

వృద్ధుడు హసన్తో, “వెంటనే దాన్ని తీసుకుపోయి బజారులో అమ్మి డబ్బు తెచ్చుకో. ఇది ఎలా వచ్చిందీ ఎవ్వరికీ చెప్పకు,” అన్నాడు.

హసన్ దాన్ని రెండువేల దీనారాలకు అమ్మి, ఆ డబ్బు తీసుకుని ఇంటికి వెళ్ళి, తల్లికి చూపించి, ఇదంతా పర్షియను దయ పల్లనే సాధ్యపడిందని చెప్పాడు. ఈ మాట అన్నందుపల్ల తల్లి అనుమానా లేవీ రహితం కాలేదు. అయినా హసన్ ఆమె అనుమా నాలు లక్ష్యపెట్టక, తమ వంట ఇంట్లో ఉండే ఇత్తడి సన్నికల్లు తీసుకుని తన దుకాణానికి పరిగెత్తాడు.