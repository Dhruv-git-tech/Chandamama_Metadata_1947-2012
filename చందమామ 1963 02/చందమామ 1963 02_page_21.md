అనిన నవ్వి వినతా సతి,
“అకాక్క! నీ వే కన్నుల
చూచినావో? నలుపెక్కడ
తోచదు కదె నా కంటికి!”

అనిన దీనికి పందె మాడుము
అనుచు కద్రుప పట్టు పట్టెను,
“పందె మెందుకు ఇట్టి దానికి;
పదవే హయమును చూచి వత్తము.”

అనిన కద్రుప కాదు కాదని
వినతతో పందెంబు వైచెను—
“నీపు గెల్చిన నేను దాసిని;
నేను గెల్చిన నీపు దాసివి.”

అనిన వినతయు తెంపు చేసేను,
అత్తెఱంగున కియ్యకొనియెను;
వార లిద్దఁఱు దైవ సాక్షిగ
వైచి కొని రచ్చేట పందెము.

అపుడు సల్లని నీటి మబ్బులు
ఆ సముద్రము నుండి వెడలెను;
వినత మొగమును మబ్బు నీడలు
విడిసి కళవళ పెట్ట దొడగెను!

“అక్క, రావే చూచి వత్తము
ఆశ్వరాజము నిప్పుడే”యని
వినత పలికెడు నపుడె చిటపట
మనుచు చినుకులు పడ దొడంగెను.

“వాస వచ్చుచు నున్న దిప్పడు
వలదు, రేపటి రోజు చూతము
వేగముగ ర”మ్మనుచు వినతను
వెంట నిడుకొని పోయె కద్రువ.

వినత వెనుకకు తిరిగి చూచుచు
విన్నదసమున పోయె నింటికి—
తెక్క లార్చుచు వెల్ల గుఱ్ఱము
తింగు మని పైకెగసి పోయెను. (సశేషం)