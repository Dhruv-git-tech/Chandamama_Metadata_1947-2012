# వేగ సూత్రం

## ఈ నెల సమస్య:

ఒక దొంగల ముఠా పోలీసుల కళ్ళుకప్పి రెండు కార్లలో తప్పించుకుని పారిపోతున్నారు. వాటిలో ఒక కారు నీలంరంగు, రెండవది బూడిదరంగు కారు. దొంగలను పట్టుకోవాలంటే పోలీసులు ఆ ప్రాంతంలోని నీలం, బూడిదరంగు కార్లన్నిటినీ సోదా చెయ్యాలి. ఆ ప్రాంతం ఉత్తర భాగంలోని నీలంరంగు కార్లను 1955తో గుణించి ఆ మొత్తాన్ని 2482తో కలుపగా వచ్చే మొత్తం, బూడిదరంగు కార్లను 476తో గుణించగా వచ్చే మొత్తానికి సమానం. దక్షిణ ప్రాంతంలోని నీలం కార్లను 476తో గుణించి ఆ మొత్తాన్ని 4913తో తీసివేయగా వచ్చే మొత్తం, బూడిద రంగు కార్లను 1955తో గుణించగా వచ్చే మొత్తానికి సమానం. అలా అయినట్టయితే పోలీసులు సోదా చేసిన నీలంరంగు కార్లు, బూడిదరంగు కార్లు ఎన్ని? ఈ సమస్య పరిష్కారానికి దగ్గరి వేగ సూత్రం ఏది? మీ వేగసూత్రాన్ని నవంబర్ 30వ తేదీ లోగా మాకు రాసి పంపండి. అత్యంత వేగవంతమైన సూత్రానికి బహుమతి రూ. 500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.

## మీ ఎంట్రీలను పంపవలసిన చిరునామా:

ఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్-600041.

లేదా contests@chandamama.com కు ఇ-మెయిల్ చేయండి.

గమనిక: ఈ సమస్యకు వేగవంతమైన వేదగణిత సూత్రం జనవరి'10 సంచికలో ప్రచురించబడుతుంది.

**సెప్టెంబర్ నెల సమస్యకు సరైన సమాధానాలు గల ఎంట్రీలు రాలేదు. ఇదీ సరైన సమాధానం:**

మొత్తం గులాబీల ధర : 2X17=34

మొత్తం సూర్యకాంతి పువ్వుల ధర: 3X13=39

మొత్తం కలువ పువ్వుల ధర : 4X9=36

ఒక పూలగుచ్చం ధర: 34+39+36=109

మొత్తం అతిథుల సంఖ్య:

1+2+1+1+62+40=107

107 అతిథుల పూలగుచ్ఛాలకు అయ్యే

మొత్తం ఖర్చు= 109X107

101 నుంచి 109 మధ్యగల రెండు సంఖ్యలను గుణించవలసివచ్చినప్పుడు ఈ పద్ధతిని అనుసరిస్తే సమాధానాన్ని వేగంగా కనుగొనవచ్చు.

**స్టైప్ 1:** రెండు సంఖ్యలలో ఒకటవ స్థానంలో ఉన్న అంకెలను గుణించుకోవాలి. అంటే ఇక్కడ 9X7(109నుంచి 9,107 నుంచి 7 అన్నమాట) =63. దీనిని మీ సమాధానం కుడివైపు రాసుకోండి.

**స్టైప్ 2:** రెండవ సంఖ్య ఒకటవ స్థానం అంకెకు ఒక సంఖ్య కలుపుకోవాలి అంటే 109+7 లేదా 107+9 రెండింటికీ సమాధానం 116 వస్తుంది. దీన్ని సమాధానంలో ఎడమవైపున రాసుకోండి. ఇప్పుడు మీ సమాధానం 11663 వస్తుంది. 109X107 గుణకార మొత్తం కూడా ఇదే.

మొత్తం ధర మీద ఇచ్చిన తగ్గింపు 10%. 11663 నుంచి 1166.3 తీసేయండి.(11663లో పదో వంతు 1166.3) చివరి సమాధానం: 10496.70

శ్రీశ్రీ మహాప్రస్థానం విశేషాలకు telugu.chandamama.com సాహిత్య విభాగంలో చూడండి