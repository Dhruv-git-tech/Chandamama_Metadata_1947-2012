## యుద్ధ కాండ-11

దుఃఖింతో బాధపడుతున్న రాముడితో విభీ షణుడు మరొక విషయం కూడా బయట పెట్టాడు. “నికుంభిలా హోమం చేస్తూండగా మధ్యలో ఎవడు నీతో యుద్ధం చేస్తాడో వాడి చేతిలో నీకు చావున్నది,” అని బ్రహ్మఇంద్ర జిత్తుకు చెప్పాడు. ఇప్పుడా హోమాన్ని భంగ పరచటానికి అవకాశం దొరికింది.

తరవాత రాముడి ఆజ్ఞ పొంది లక్ష్మణుడు సుగ్రీవ హనుమంత విభీషణులనూ, వానర సేననూ వెంటబెట్టుకుని, ఇంద్రజిత్తు హోమ కార్యం భంగం చేసి అతణ్ణి చంపటానికి బయలుదేరాడు. వారి దారికి అడ్డంగా రాక్షస సేన నిలబడి ఉన్నది. ఇంద్రజిత్తు హోమం పూర్తి చేసే లోపలనే ఆ రాక్షస సేనను నిర్మూ లించవలసి ఉంటుందని లక్ష్మణుడితో విభీ షణుడన్నాడు. ఆ సేన నిర్మూలమయితే

హోమం ముగియకపోయినా ఇంద్రజిత్తు బయలుదేరి వస్తాడు, అప్పుడతణ్ణి తేలికగా కడతేర్చవచ్చు.

ఈ మాట విని వానరసేన రాక్షససేనపై విరుచుకుపడింది. ఉభయపక్షాలూ దారు ణంగా పోరాడాయి. వానరులూ, రాక్షసులూ కూడా పెద్ద సంఖ్యలోనే చచ్చారుగాని, రాక్షసులు వానరుల ముందు నిలవలేకపోయారు.

ఆ వార్త విని ఇంద్రజిత్తు హోమకార్యం పూర్తికాకుండానే లేచి వచ్చి రథమెక్కాడు. రాక్షససేన అతని రథం చుట్టూ మూగింది. కాని హనుమంతుడు పర్వతాకారం ధరించి, పెద్దపెద్ద చెట్లతో రాక్షసులను చావమోదసా గాడు. రాక్షసులు వేల సంఖ్యలో హనుమంతుణ్ణి చుట్టుముట్టారు. తన మీద రకరకాల ఆయుధాలను ప్రయోగించే ఆ రాక్షసులం

మీ చందమామ జ్ఞాపకాలు కోసం telugu.chandamama.com చూడండి