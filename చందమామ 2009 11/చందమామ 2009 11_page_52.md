అతడి దృష్టిలో అందుకు రెండే రెండు మార్గాలున్నవి. ఒకటి: పెద్ద సైన్యంతో వచ్చి అతణ్ణియుద్ధంలో ఓడించటం. రెండు: ఏదో కుతం త్రంపన్ని అతణ్ణి ఒంటరిగా దొరకపుచ్చుకుని హతమార్చటం.

ధూమకుడిలా ఆలోచించి మాంత్రికుణ్ణి ఏదో అడగబోయేంతలో, కొండపైకి పోయేందుకున్న మెట్లమీంచి ఇద్దరు యువకులు కుప్పించి దూకుతూ అక్కడికి వచ్చారు. ఇద్దరూ జంతుచర్మాలు ధరించి ఉన్నారు. నడుం నుంచి కత్తులు వేల్లాడుతున్నవి.

వాళ్ళు ధూమకుడూ అతడి అనుచరుల్ని చూస్తూనే, ఎవరు వీళ్ళు? అన్నట్టుగా మాంత్రికుడికేసి చూశారు. మాంత్రికుడు తల పంకిస్తూ, “భద్రా! నువ్వు చెప్పదలిచిందేదో చెప్పవచ్చు. వీళ్ళు మనమిత్రులే, కదంబదేశ పౌరులు. రాకుమారి కాంతిసేన రక్షణకై వచ్చారు,” అన్నాడు.

“రాకుమారి రక్షణ రాక్షసులే చూస్తున్నారు. మనం రక్షించవలసింది శికాంతుణ్ణి. వాళ్ళు మహాకలిరాక్షసుడి తండ్రి శతవర్ణంతికి ఏర్పాట్లన్నీ పూర్తి చేస్తున్నారు. రేపు మధ్యాహ్నం ఒంటి గంట వేశ ఆ తంతు ప్రారంభమవుతుంది, శికాంతుడి శిరశ్చేదంతో అది ముగుస్తుంది,” అన్నాడు భద్రుడు.

“నా తండ్రిని చంపినంతతేలిగా మహాకలిశికాంతుణ్ణి చంప లేడు. రేపు సూర్యాస్తమయం లోపల దండకారణ్యంలో రాక్షసీకటం అనేది లేకుండా చేయబోతున్నాను. నా తండ్రి హత్యకు ప్రతీకారం చేసి తీరుతాను.

పదండి, ఆ దుర్మార్గుడి ప్రయత్నాలేమిటో నేనూ స్వయంగా చూస్తాను,” అంటూ కాలశంబర మాంత్రికుడు కాళ్ళతో నేలను తాటించి, పళ్ళు కొరుకుతూ బయలుదేరాడు.

కొండగర్భంలో ఉన్న రహస్య మార్గాల వెంట ఒక అరగంట కాలం నడిచి అందరూ ఒకశిఖర ప్రాంతాన్ని చేరారు. ఆ శిఖరం మీద మహావృక్షాలెన్నో ఉన్నవి. వాటి నిండా అల్లి బిల్లిగా అడవితీగలు అల్లుకుని ఉన్నవి. మాంత్రికుడు నిశ్శబ్దంగా ముందుకుపోయి గుబురుగా ఉన్న ఒకచెట్టు ఆకులను మెల్లగా పక్కలకు తొలిగించి దిగువకు చూశాడు. అతడికి పాతాళదుర్గం, అందులోని భవనాలూ, వాటి ముందున్న మైదానప్రదేశం, అందులో మంటలూ వార్పులకూ, వినోదాలకూ రాక్షసులు చేస్తున్న ఏర్పాట్లూ కనిపించినై.