CHITRA

“ఈ పనులు చేసేవాళ్ళంతా కుంతల దేశ మంత్రి గంగాధరుడు పంపినవాళ్ళు. వీళ్ళ నాయకుడు భద్రుడు మరికొందరితో కలిసి కొండపైకి వెళ్ళాడు. ఇప్పుడు మనం ఉన్నది, కొండగర్భం. మహాకలి రాక్షసుడిది పాతాళ దుర్గం అయితే, మనది కొండగర్భదుర్గం. ఆ దుర్మార్గుణ్ణి దుర్గంతో పాటు సర్వనాశనం చేయటానికి ఏర్పాట్లు పూర్తి అవుతున్నవి,” అన్నాడు కాలశంబర మాంత్రికుడు.

“భద్రుడు మీరున్న చోటుకు ఎలా రాగ లిగాడు?” అని ప్రశ్నించాడు ధూమకుడు ఎంతో ఆశ్చర్యపడుతూ.

“ఇక్కడి కతను చుట్టుదారిన వచ్చాడు. మీరు సాహసంతో నానాకష్టాలూ పడి దగ్గిర దారిన వచ్చారు. మీకు అరణ్యంలో విరూపుడి ఆటవికులు సహాయం చేసినట్టే, అతడికి

మరికొందరు సహాయపడ్డారు,” అన్నాడు కాలశంబరుడు.

“ఈ ఓషధులెన్నీ ఏమిటి కాలశంబర దొరా?” అని అడిగాడు విరూపుడు.

“రాక్షస సంహారానికి ఉపయోగించే ఆయుధాల్లో ఇవి ముఖ్యమైనవి. నువ్వాటవి కుడివి కదా? ఒక్కొక్క ఆకులో, వేరులో ఎంతటి మహత్తర ప్రాణందాన దహన శక్తులుం టవో నీకు తెలియంది కాదు,” అన్నాడు మాంత్రికుడు.

అప్పటివరకూ ఒక ప్రశ్న అడుగుదామని ఉగ్గబట్టుక్కూచున్న ధూమకుడు, మాంత్రి కుణ్ణి, “మహా మాంత్రికా! రాకుమారి కాంతి సేన క్షేమమా?” అని అడిగాడు.

“క్షేమమే. మంత్రి గంగాధరుడి కొడుకు శశికాంతుడి క్షేమసమాచారాలడగవేం? అతడి గాయాలకు మందు మంత్రాలు ప్రయోగించి నయం చేశాను. కాని, అరణ్యంలో, గూడేల పైకి మనుషుల వేటకై వచ్చిన రాక్షసబంట్ల చేతిలో అతడు చిక్కిపోయాడు. నేను తప్పిం చుకోగలిగాను. అతడిప్పుడు కాంతిసేనతో పాటు మహాకలిరాక్షసుడి చెరలో ఉన్నాడు. చెరలో ఉన్న ఆ ఇద్దరూ ఒకర్నొకరు గాఢంగా ప్రేమించుకున్నారట... అదేదో నాకేమాత్రం అర్థంకాని సంగతనుకో...” అంటూ మాంత్రి కుడు, విరూపుడి కేసి తలతిప్పి కనుబొమలు ఎగరవేశాడు.

ఒక క్షణకాలం నిశ్శబ్దం. మహాకలిని హత మార్చటానికి మాంత్రికుడు వేసిన పథకం ఏమిటో ధూమకుడికి అంతుపట్టలేదు.