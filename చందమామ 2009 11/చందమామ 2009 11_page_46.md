దాడి చేయగలడని ఊహించలేకపోయాం,”
అన్నాడు చంద్రసేనుడు.

“బాజీరావు సైనికులు ఫిరంగులు, చేతితుపా
కులు, సంచులు లాంటి బరువులు లేకుండా
ప్రధాన పట్టణాలను స్పృశించకుండానే చకచకా
ముందుకు దూసుకువెళుతున్నారు, తెలుసా?”
అన్నాడు శంభూజీ.

“తూర్పు, పడమర, ఉత్తరం మూడు వైపుల నుంచీ ముట్టడి సాగిస్తున్నాడు. ప్రతి సైనిక శిబిరం వద్దా మనమీద పైచేయి సాధిస్తున్నాడు. అతడు వెనక్కు తిరిగి పారిపోతున్నాడను కున్నాం. ఇప్పుడు మనల్ని కావాలను కున్న చోటికి-ఆహార పానీయాలు లభ్యం కానిచోటికి వేటాడి తరు ముతున్నాడు. నా సైనికులు ఇక యుద్దం చేయలేరు!” అన్నాడు నిజాం.

“ఇప్పుడేం చేద్దాం,” అని అడిగాడు చంద్ర సేనుడు ఆఖరిగా. అంతలో ఇవాజ్ఖాన్ ఆయన అనుమతితో అక్కడికి వచ్చాడు. “మన దయ నీయ దుస్థితిని గురించి పీష్వాబాజీరావుకు వర్తమానం పంపండి. ఆయన ఎలాంటి నీయ మనిబంధనలు విధించినా అంగీకరించడానికి సిద్ధంగా ఉన్నామని చెప్పండి,” అన్నాడు నిజాం.

* * *

సతారా నగరం సభామంటపం క్రీ.శ. 1728
మార్చ్ 25.

“..... ముంగీ-పైధాన్‌లో ఈ విధమైన ఒప్పందం సంతకం చేయబడింది: రాజా షాహూ మా నిజమైన ఛత్రపతి. ఆరు ప్రాంతాలకు చెందిన చాత్, సర్దేశ్‌ముఖి పూర్తిగా వియుక్త మవుతాయి. వాటితో పాటు అక్రమించుకున్న ఉపశిబిరాలన్నీ మరాఠాల పరిరక్షణకు అప్పు గించబడతాయి.”

దూత ఒప్పందంలోని అంశాలను చదువు తూండగా సభాసదుల హర్షధ్వానాలతో సభా మంటపం మారుమోగింది. సింహాసనం నుంచి లేచి నిలబడ్డ రాజా షాహూ, “విజయాలతో తిరిగి వచ్చిన ధీరుడైన పీష్వాను హృదయ పూర్వకంగా అభినందిస్తున్నాను,” అని ఆయన కేసి తిరిగి, “అవును బాజీరావు, బలమైన చెట్టుకొమ్మల్లా మనల్ని కమ్ముకున్న శత్రువును ఎలా పడగొట్టావు?” అని అడిగాడు.

ఛత్రపతికేసి కొంతసేపు చూసిన పీష్వా తల పంకించి, “చెట్టుమొదలును నరికితే కొమ్మలు వాటంతట అవే పడిపోతాయి కదా ప్రభూ! నా సలహాను విన్నట్టయితే అట్టోక్ మీద మరాఠా బావుటాను ఎగురవేయగలను,” అన్నాడు ఉత్సాహంగా. సభామంటపం మళ్ళీ హర్షధ్వానాలతో ప్రతిధ్వనించింది.

“అలాగే! చాలా సంతోషం! నువ్వు దాన్ని హిమాలయాలపై ఎగురవేయవచ్చు!” అన్నాడు షాహూ నవ్వుతూ. -పవిత్రాశ్రీనివాసన్