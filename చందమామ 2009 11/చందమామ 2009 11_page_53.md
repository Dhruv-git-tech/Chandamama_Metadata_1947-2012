కాలశంబర మాంత్రికుడు కొంచెంసేపు
కన్నార్పకుండా వాటికేసి చూసి, తరవాత
తలతిప్పి, ధూమకుడూ అతడి అనుచరుల్ని
దగ్గిరకు రావలసిందిగా సంజ్ఞచేశాడు. వాళ్ళు
నిశ్శబ్దంగా అతడి దగ్గిరకు వెళ్ళారు. మాంత్రి
కుడు వాళ్ళకు పాతాళదుర్గం చూపించాడు.
ఆ దుర్గం మీద సూటిగా సూర్యకాంతి ప్రస
రించటం లేదు. కాని ఏదో చీకటీ వెలుగూ
కాని సంధ్యాకాంతిలాంటిది ఆ దుర్గ ప్రదే
శాన్నంతా ఆవరించి ఉన్నది.

“ఇదా పాతాళదుర్గం! ఇక్కడా ఆ క్రూరుడు మహాకలి నివసించేది!” అన్నాడు ధూమకుడు.

“అవును. కాని రేపు సూర్యాస్తమయంతో వాడి దుర్గమూ, వాడూ కూడా మట్టిలో కలిసి పోతారు, నా తండ్రి అత్మకు శాంతి కలుగు తుంది. ఇంత కాలంగా ఈ కార్యం ఒంటరి

గానే సాధించాలన్న మూర్ఖపు పట్టుదలలో
ఉండిపోయాను. ఎంత గొప్ప మాంత్రికుడి
కయినా అది సాధ్యంకాని పని. కేవలం
మంత్రంతో అయ్యేదికాదు; తంత్రం కూడా
ప్రయోగించాలి. అందుకు భద్రుడు నాకెంత
గానో తోడ్పడ్డాడు,” అన్నాడు కాలశంబర
మాంత్రికుడు.

ఆ తరవాత అందరూ అక్కణ్ణించి వెను
దిరిగారు. మాంత్రికుడు ముందుండి దారి
తీస్తూ, లోగడ వచ్చిన మార్గాన కాకుండా
మరోదారిన నడవసాగాడు. ఓ పావు గంట
అలా నడిచి అతడు ఒక పెద్ద చెట్టుబోదెను
సమీపించి, దాని మీద గుప్పెటతో బలంగా
నొక్కాడు. చెట్టుబోదెలో మనిషి దూరి అవత
లికి పోవటానికి వీలయినంత పెద్ద కంత
ఏర్పడింది. మాంత్రికుడు ఆ కంతలో నుంచి