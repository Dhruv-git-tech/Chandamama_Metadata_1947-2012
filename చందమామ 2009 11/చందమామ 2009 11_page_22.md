తులను నమ్మకపోవటమూ నాశహేతువులు.
వాటి మూలంగా నీ తండ్రీ, నువ్వూ కూడా
చావనున్నారు. మాయా సీతను వధించి రామ
లక్ష్మణులకు అవమానం కలిగించిన నువ్వూ
బతికి ఉండటానికి తగవు. లక్ష్మణుడి చేతిలో
చచ్చి నరకానికి వెళ్ళు,” అన్నాడు.

ఇంద్రజిత్తు మహా కోపంతో అస్ర్టాలు
ధరించి రథమెక్కి, హనుమంతుడి వీపు మీద
ఉన్న లక్ష్మణుడితో, “రాత్రి యుద్ధంలో
నిన్నూ, నీ అన్ననూ, నా బాణాలతో మూర్ఛ
పోగొట్టాను. అది నువ్వు మరిచి అయినా
ఉండాలి, లేకనీకు చావు దగ్గిరపడి అయినా
ఉండాలి,” అన్నాడు.

దానికి లక్ష్మణుడు, “ఓరీ రాక్షసుడా?
నువ్వు మమ్మల్ని మాటలతోనే చంపుతున్నావు
గాని నిజంగా చంపటం నీ తరం కాదు. కార్య
శూరుడు ప్రగల్భాలు పలకడు. నువ్వు దొంగ
లాగా మాకు కనిపించకుండా యుద్ధం
చేశావు. అది వీరుడు చేసే పనికాదు. ఇలా
ఎదురుగా కనిపిస్తూ నీ ప్రతాపం ఏ పాటిదో
చూపు,” అన్నాడు.

మరుక్షణమే ఇంద్రజిత్తు వేగంగా లక్ష్మణుణ్ణి తన తీక్షణమైన బాణాల పరంపరతో కొట్టిసింహనాదం చేశాడు. లక్ష్మణుడు కూడా ఇంద్రజిత్తును క్రూరమైన బాణాలతో కొట్టాడు. ఇద్దరూ సమంగా యుద్ధం సాగించారు.

మధ్యలో విభీషణుడు లక్ష్మణుడితో,
“ఇంద్రజిత్తు ధైర్యం సన్నగిల్లుతున్నది. వాడి
ముఖంలో వెలవెలపాటు కనిపిస్తున్నది.
వీలయినంత త్వరలో వీణ్ణి చంపెయ్యి,” అని

హెచ్చరించాడు. నిజంగానే లక్ష్మణుడి బాణా
లకు ఇంద్రజిత్తు క్షణం పాటు స్పృహతప్పి,
అంలోనే మళ్ళీ తెప్పిరిల్లాడు. ఇద్దరూ అమి
తమైన పట్టుదలతో పోరాడుతూ ఒకరినొకరు
బాగా గాయపరచుకున్నారు.

వారి యుద్ధం చూస్తూంటే విభీషణుడికి
కూడా యుద్ధం చెయ్యాలనిపించింది. అతను
తన నలుగురు మంత్రులతో సహా రాక్షణులను
సంహరించుతూ, వానరులతో, “వానర వీరు
లారా, ఇక రావణుడికి మిగిలి ఉన్న వీరుడు
ఈ ఇంద్రజిత్తు ఒక్కడే. మిగిలిన వాళ్ళ
నందర్నీ మీరే చంపేశారు. వీడు నా అన్న
కొడుకు. నేను వీణ్ణి చంపలేను. ఆ పని
లక్ష్మణుడు చేస్తాడు. ఇంద్రజిత్తుకు అండగా
ఉన్న రాక్షసులను మీరు చంపేసి, ఇంద్రజిత్తు
చావుకు తోడ్పడండి,” అన్నాడు.