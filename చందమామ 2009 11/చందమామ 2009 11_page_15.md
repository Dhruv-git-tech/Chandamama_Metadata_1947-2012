తాను," అంటూ పెద్దపెద్ద అంగలు వేసు కుంటూ అక్కడి నుంచి బయలుదేరాడు.

శివపద్ముడు నవసంజీవనీ మూలికలతో రాజ్యం చేరాడు.

బేతాళుడు ఈ కథ చెప్పి, “రాజా! రాక్షసుడు అడిగిన నరమాంసం పంపడానికి సైతం సమ్మతించిన సింహభూపతిని, మూడుతలల రాక్షసుడు మూర్ఖుడివి అని ఎందుకు నిందించాడు. అన్నాళ్ళు ఆగర్భశత్రువుగా భావించిన శిమద్ముడికి, సింహభూపతి ఎందుకు పాదాభి వందనం చేశాడు? రాక్షసుడికి భయపడి అలా చేశాడా? నవ సంజీవనీ మూలికలు సంపాదించడానికి అనుమతించడం రాక్షసుడు చేసిన తొలి సహాయం. మరి అయితే, శివపద్ముడు ప్రస్తావించిన రెండో సహాయం ఏమిటి? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపో తుంది,” అన్నాడు.

దానికి విక్రమార్కుడు, “శివపద్ముడు, ప్రజల ప్రాణాలు కాపాడ్డానికి తనప్రాణం పణంగా పెడితే, సింహభూపతి తన తాత

తండ్రులనాటి పగతీర్చుకోవడానికి తన రాజ్య ప్రజల ప్రాణాలను బలిచేయడానికి పూను కున్నాడు. అందుకే రాక్షసుడు సింహభూ పతిని మూర్ఖుడివని నిందించాడు. రాక్షసుడి మందలింపుతో ఆలోచనలో పడిన సింహభూపతి ఆ నిజం గ్రహించబట్టే, శివపద్ముడికి క్షమాపణ చెప్పి, పాదాభివందనం చేశాడు. రాక్షసుడికి భయపడి కాదు. పశ్చాత్తాప హృదయుడైన సింహభూపతి భవిష్యత్తులో శిమద్ముడితోవైరం మాని, స్నేహంగా మసులు కుంటాడు. అదే రాక్షసుడు చేసిన రెండో సహాయం. ఇకపోతే తపస్సు చేసుకునే మూడు తలల రాక్షసుడు నరమాంసం కోరడం, సింహభూపతిని పరీక్షించడానికేగాని, నిజంగా కాదు. వింధ్యగిరి ప్రజలు తన ఉనికిని తెలుసు కుని భయపడుతున్నారు గనక, అక్కడి నుంచి వెళ్ళిపోయాడు,” అని అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.
-(కల్పితం)

[ఆధారం: గుండ్రాతి సుబ్బహ్మాణ్యం గౌడు రచన]

బేతాళుడిపై మళ్లీ విక్రముడిదే పైచేయి. వివరాలకు telugu.chandamama.com చదవండి