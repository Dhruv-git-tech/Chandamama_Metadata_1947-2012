పెట్టు. అది పూటకు ఐదుశేర్ల పాలిస్తుంది.
దానిపాలు శ్రేష్ఠమైనవనీ, శుభప్రదమనీ నమ్మి
ఊరివారు ఎగబడి మరీ కొంటారు. పీరయ్య
దాన్ని ఇంట్లో మనిషిలా ఆదరిస్తాడు; పర్వది
నాల్లో దేవతగా పూజిస్తాడు.

దురదృష్టంకొద్దీ పీరయ్య భార్యకు పెద్ద
జబ్బు చేసింది. వైద్యానికి డబ్బు అవసరమై
అతడు ముత్యాలు వద్ద అప్పుచేసి అనుకున్న
సమయానికి బాకీ తీర్చలేకపోయాడు. అతడి
ఆవుమీద కన్ను వేసిన ముత్యాలు సమయం
చూసి నిర్దాక్షిణ్యంగా బాకీ కింద ఆ ఆవును
జమ కట్టుకున్నాడు. పీరయ్య కాళ్ళావేళ్ళా
పడినా ఆయన రాతిగుండె కరగలేదు. ఏమీ
చేయలేక, “నీకు నా ఉసురు తగలకపోదు,”
అన్నాడు పీరయ్య.

ఆ తర్వాత.. శుభప్రదమైన పీరయ్య ఆవు
పాలు ఒక్కరోజైనా తాగాడో లేదో జీవితంలో
మొదటిసారిగా ముత్యాలుకు జబ్బు చేసింది.
అది పీరయ్య ఉసురేనని ఊళ్ళో వాళ్ళతో
పాటు ఆయన భార్య సత్తెమ్మకూడా అంటే,
“ఇదే పాపమైతే ఇంతకంటే పెద్ద పాపాలు
చాలా చేశాను. అప్పుడు తగలని ఉసురు
ఇప్పుడెందుకు తగుల్తుందీ? అతి తెలివికి పోక
ముందు వైద్యుణ్ణిపిలిపించు,” అని ముందలిం
చాడాయన కోపంగా.

వైద్యుడు వచ్చి ముత్యాలు మీద కొన్ని
పరీక్షలు చేసి పీరయ్య ఆవుపాలు ఆయనకు
పడలేదని తేల్చాడు. ఆ ఆవును పశువైద్యుడికి
చూపిస్తే దానికీ జబ్బుందని తేలింది. అటు
ఆవుకూ ఇటు ముత్యాలుకూ వైద్యం ప్రారంభ