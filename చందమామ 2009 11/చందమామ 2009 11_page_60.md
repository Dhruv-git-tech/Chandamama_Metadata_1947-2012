అందరి సమక్షంలో నిరూపించుకోవాలి.”

నేను మాట్లాడడానికి నోరు తెరవబోయాను.
కాని మయూరి నాకేసి చూడ్డంతో ఆమె హెచ్చరిక
జ్ఞాపకం వచ్చి మౌనంగా ఉండిపోయాను.

“ఈ కుర్రాడు నా ఆహ్వానం మీదేవచ్చాడు,”
అన్నది మయూరి మృదువుగా. “అతడి జాతి
హంతకుల జాతి అన్నది వాస్తవమే. వాళ్ళ
చేతుల్లోని సెత్తురు వాళ్ళు ఆశ్రయం కోరి అడుగు
పెట్టే ప్రదేశాలను సైతం భస్మీపటలం చేయగ
లవు. వాళ్ళ అపరాధం, వాళ్ళు నాశనం చేయడా
నికి పూనుకున్న భూగోళమంత భారమైనది.”

ఆమె అభిప్రాయం ఏమిటో నాకు స్పష్టంగా తెలియలేదు. తమ మాటలు నమ్మి మయూరి మమ్మల్ని రక్షించడానికి తప్పక సాయపడ గలదని ఓమెన్, లెమన్ దృఢంగా విశ్వసిస్తు న్నారు. అయితే, నాకు మాత్రం అంతటి గట్టి నమ్మకం లేదు. మండలిలో ఇతర సభ్యుల కన్నా మన జాతి మీద ఆమెకున్న ఆగ్రహం ఎక్కువగానే ఉన్నట్టనిపించింది.

“అయినా, ఈ నేరాలకన్నిటికీ ఈ ఒక్క
కుర్రాణ్ణి మాత్రమే విచారణకు తీసుకోవాలా?
ఇతనితో పాటు వయోధికుడైన మరో మాన
వుడూ, అంటే ఇతడి తాతయ్య, మరో కుక్క
ఉన్నట్టు చెబుతున్నాడు...”

“మీరు మా తాతయ్యను ముట్టుకోకూ డదు!” అన్నాను నన్ను నేను మరిచిపోయి.

“అతడెలా నిబంధనలు విధిస్తున్నాడో చూశారా,” అన్నది నైలుమొసలి. దాని కోరలపై చంద్రకాంతి తళ్ళుక్కుమన్నది. దాని కళ్ళు నన్ను గుచ్చిగుచ్చి చూశాయి. దాని బలమైన దవడలు చూస్తూంటే కడుపులో భయం పుట్టుకొచ్చింది.

“ఒకరితో ఇలాగేనా మాట్లాడేది! ఎలాంటి

మట్టూ మర్యాదా లేకుండా!” అని మంద
లించింది వూలీ మమ్మత్.

మయూరి అరచేతి నుంచి ఎగిరిపోయి ఒక
గుట్ట మీద కూర్చున్నపక్షి, “ఎలాంటి ప్రయో
జనమూ ఉండబోదని చెప్పాను. నేను చెప్పాను
ప్రయోజనం లేదని. ఇప్పుడు ఏమైనా ఉప
యోగం ఉందా?” అన్నది.

“నేను చెప్పాలనుకున్నది అది కాదు,”
అంటూ నీళ్ళునమిలాను. ఇతరుల విమర్శల
కన్నా మయూరి గంభీర మౌనమే నాలో ఎక్కువ
భయం, ఆందోళన రగిలించింది. ఆమె చిరు
దరహాసమే నా విధిని నిర్ణయించగలదని నాకెం
దుకో అనిపించింది. దీన్నంతా ఆమె వినోదంగా
పరికిస్తున్నదని గ్రహించాను. ఆమె వాలకం
చూస్తుంటే నన్ను కాపాడేలా లేదు. నేను మర
ణించనున్నాను.
- (ఇంకావుంది)

- సామ్యా రాజేంద్రన్