కంఠస్వరంతో చాలా వినయంగా.

“దేవుణ్ణి మానవుడి స్థాయికి దిగజార్చ వద్దు,” అన్నాడు చక్రవర్తి వెంటనే.

“దేవుడి సృష్టిలో కంతటికీ మానవుడే ఉత్తమ సృష్టి. అందువల్ల ఒక తండ్రిలా దేవుడు తన సృష్టిని సదా సర్వవేళలా అత్యంత ప్రేమతో కాపాడుకుంటాడు,” అని వాదించాడు బీర్బల్.

“నువ్వు ఎన్నయినా చెప్పు. సాయం కావలసి నప్పుడల్లా దేవుడు భూమి మీదికి దిగి రావడా నికి సిద్ధంగా ఉంటాడనడం నాకెందుకో నమ్మ శక్యం కావడం లేదు,” అని ఆ చర్చకు అంత టితో ముగింపు పలికాడు చక్రవర్తి.

బీర్బల్ మాత్రం ఆ విషయం గురించి చాలా సేపు తీవ్రంగా ఆలోచించి ఒక నిర్ణయానికి వచ్చాడు. అప్పటికప్పుడే బయలుదేరి నగరంలో పేరుగల ఒక శిల్పకారుణ్ణి కలుసుకుని, “మన చక్రవర్తి కుమారుడు మూడేళ్ళ సలీం విగ్రహం

ఒకటి కావాలి. తేలిక పదార్థంతో విగ్రహం అచ్చు గుద్దినట్టు యువరాజును పోలి ఉండాలి. దానిని తయారు చేయడానికి నువ్వు కోరిన ధనం ఇస్తాను,” అని చెప్పాడు.

“నా శక్తి మేరకు ప్రయత్నిస్తాను. అయితే అందుకు ఒక నెల రోజులు పట్టవచ్చు. నెల తర వాత వచ్చారంటే విగ్రహం సిద్ధంగా ఉంటుంది,” అని మాట ఇచ్చాడు శిల్పకారుడు.

ఒక నెల గడిచిపోయింది.

యథాప్రకారం బీర్బల్ ఆ రోజూ రాజసభకు వెళ్ళాడు. ఆయన్ను చూడగానే, “బీర్బల్ ఇవాళ పౌర్ణమి. ఈ రాత్రి మనమిద్దరం కలిసి నదీ విహారానికి వెళదామనుకుంటున్నాను. పడవను నదీ మధ్యంలో లంగరువేసి, అక్కడి నుంచి పున్నమిరేయి అందచందాలను తిల కిద్దాం. అద్భుతంగా ఉంటుంది,” అన్నాడు అక్బర్ చక్రవర్తి.

“షహేన్షా! అద్భుతమైన ఆలోచన! మనతో పాటు యువరాజును కూడా తీసుకువెళితే చందమామను చూసి ఆనందిస్తారు కదా? పడవ నదీ జలాలలో ముందుకూ వెనక్కూ ఊగుతూ వెళుతూంటే యువరాజు మరీ ఆనం దించగలరనుకుంటాను,” అన్నాడు బీర్బల్.

“చాలా మంచి ఆలోచన. దాన్ని గురించి నేనెన్నడూ ఆలోచించనేలేదు,” అంటూ మెచ్చు కుని సరేనన్నాడు చక్రవర్తి.

తొమ్మిది గంటలకల్లా వస్తానని చెప్పి సెలవు పుచ్చుకుని బయలుదేరాడు బీర్బల్. తిన్నగా శిల్పకారుడి ఇంటికి వెళ్ళి తలుపుతట్టాడు.

తలుపు తీసిన శిల్పకారుడు, “నమస్తే బీర్బల్ జీ! రండి,” అంటూ ఆయన్ను లోప లికి తీసుకెళ్ళి, గుడ్డతెరను తొలగించి మూలలో