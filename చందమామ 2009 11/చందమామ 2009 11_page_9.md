“మన సమస్యలను పరిష్కరించుకోవడా నికి పూజారిని సక్రమంగా ఉపయోగించుకోవాలి,” అని గ్రామాధికారి భార్య సూచనని చ్చింది. గ్రామాధికారి సాలోచనగా తల పంకించాడు. తలుచుకున్నప్పుడు కడుపులో నుంచి పక్షులను పుట్టించగల వ్యక్తి సామాన్యుడు కాడు కదా మరి!

వెంటనే గ్రామసభ సమావేశమయింది. తమ సమస్యలను పూజారి పరిష్కరించగల డని అందరూ ఏకగ్రీవంగా తీర్మానించారు. అందరూ కలిసి పూజారి ఇంటికి వెళ్ళి ఆయన సహాయం అర్థించాలని నిర్ణయించారు. వాళ్ళం దరూ కలిసికట్టుగా వెళ్ళినప్పుడు పూజారి వేప పుల్లతో పళ్ళు తోముకుంటున్నాడు. అందరూ అతనికి చేతులెత్తి మొక్కారు. ఆ తరవాత, “పక్షుల అధినేతవైన మహాత్మా! మీ మంత్రశక్తులను తిలకించడానికే మేమందరం వచ్చాం!” అన్నారు ముక్తకంఠంతో.

“వీళ్ళు చెబుతున్న దేమిటి?” అని పూజారి విస్తుపోయాడు.

గ్రామాధికారి ఒక అడుగు ముందుకు వచ్చి, “అయ్యా, నోటి నుంచి పక్షులను తెప్పించగల మహానుభావుడివైన నువ్వు మన గ్రామంలోనే ఉన్నావని ఇన్నాళ్ళు మాకు తెలియదు. ఆ అద్భుతాన్ని చూడ్డానికే వచ్చాం,” అన్నాడు.

దోసిట్లో పడ్డ పక్షి ఈక తన నోట్లోనుంచే వచ్చిందని తనుభ్రమపడినవిషయానికి ఇంతగా రెక్కలు వచ్చిందని అతడు అప్పటికి గ్రహించాడు. వివరించడానికి ప్రయత్నించాడు గాని, ప్రజలు దాన్ని అంగీకరించడానికి తిరస్కరించారు. “వినయం కారణంగానే మీరిలా చెబుతు న్నారు!” అని మెచ్చుకున్నారు. ఆ అద్భుతం చూడకుండా ఇక్కడి నుంచి కదలమని పట్టు బట్టారు. ఆఖరికి పూజారి కళ్ళను ఓసారి బాగా నులుముకుని, “సరే, ఇంతగా అడుగుతు న్నారు గనక తప్పదు. అయితే, తలపాగా ఉంటేనే నేనా అద్భుతం చేసి చూపగలను. లోపలికెళ్ళి దాన్ని తెచ్చుకుంటాను, అందుకు మీరు అనుమతించాలి,” అన్నాడు.

ప్రజలు ఆనందాతిరేకంతో చేసిన హర్ష ధ్వానాలు ఆ ప్రాంతమంతా మారుమోగాయి.

పూజారి బాణంలా ఇంట్లోకి దూసుకెళ్ళితలుపు వేసుకున్నాడు. ఎంతకూ తిరిగి రాలేదు. ఓర్పుతో కాచుకున్న ప్రజలకు నిరాశే ఎదురయింది. పూజారి పెరటి తలుపు తెరుచుకుని చడీచప్పుడు కాకుండా అడవిలోకి పారిపోయాడు. ప్రజలు సంచలనాత్మక్షేన ఆ ఉదంతం గురించి మరిచిపోయేంత వరకు అక్కడే ఉండిపోయాడు!

విజయవాడకు ఆ పేరు ఎలా వచ్చింది? వివరాలకు telugu.chandamama.com చదవండి