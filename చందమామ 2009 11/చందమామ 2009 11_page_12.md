అప్పటికి మౌనం వహించాడు. కానీ రోజు రోజుకూ రాజ్యంలోని మరణాలసంఖ్య ఎక్కువ కావడంతో ఆయనెంతో వ్యధచెందాడు. దానిని గురించి బాగా ఆలోచించిన శివపద్ముడు ప్రాణానికి తెగించి తానే అడవికి వెళ్ళి నవ సంజీవనీ మూలికలు తీసుకురావాలని సంకల్పించాడు.

అయితే, ఆ విషయం బయటకు వెల్లడిస్తే మహారాణి, మంత్రులు, ప్రజలు తనను ఆటంక పరుస్తారని భావించిన శివపద్ముడు రహస్యంగా అడవికి వెళ్ళాలని నిర్ణయించు కున్నాడు.

అయన ఆస్థాన వైద్యులను పిలిపించి నవ సంజీవనీ మూలికలు ఎలా ఉంటాయో, నిశారణ్యంలో అవి ఎక్కడ దొరుకుతాయో వాకబు చేసి వివరాలు క్షుణ్ణంగా తెలుసు కున్నాడు.

ఒకనాటి రాత్రి శివపద్ముడు అంతఃపురం నుంచి రహస్యంగా అశ్వారూఢుడై బయలు దేరిపోయి నిశారణ్యం చేరాడు.

నిశారణ్యంలోకి ప్రవేశించిన మహారాజు వైద్యులు చెప్పిన సంజీవగిరి సమీపంలో ఒక ఊడల మర్రిచెట్టు కింద ప్రశాంతంగా తపస్సు చేసుకుంటున్న మూడుతలల రాక్షసుణ్ణి చూసి విస్తుపోయాడు. తపోశాలి అయినమూడుతలల రాక్షసుడి నుంచి తనకు ఎటువంటి ప్రమాదమూజరగదని ఆశించాడు.

శివపద్ముడు గుర్రాన్ని దూరంగా ఒక చెట్టుకు కట్టేసి, మూడుతలల రాక్షసుడి తపస్సుకు భంగం కలగకుండా అతడు కళ్ళు

తెరిచేవరకూ ఓపికగా అక్కడే కూర్చున్నాడు. కొంత సేపటికి కళ్ళు తెరిచిన రాక్షసుడు, శివపద్ముణ్ణి చూసి, “చాలా కాలానికి కని పించిన నరుడివి. ఇంతకూ ఎవరు నువ్వు? ఎందుకు వచ్చావు?” అని ప్రశ్నించాడు.

శివపద్ముడు వినయంగా రాక్షసుడికి నమస్కరించి, “రాక్షసోత్తమా! నా పేరు శిమద్ముడు. వింధ్యగిరిరాజ్య పాలకుడను. ప్రస్తుతం రాజ్యంలో ఒక వింత వ్యాధి ప్రబలి ప్రజలు మరణిస్తున్నారు. ఆ మరణాలు ఆపడానికి అవసరమైన నవసంజీవనీ మూలికలు ఇక్కడి సంజీవగిరిలో ఉన్నాయి. వాటి కోసమే వచ్చాను,” అని చెప్పాడు.

“అందుకోసం రాజువైననువ్వేస్వయంగా రావాలా? వైద్యులు, భటులు లేరా?” అని ప్రశ్నించాడు రాక్షసుడు ఆశ్చర్యంతో.