హాస్యకథ

తండ్రి ప్రేమ

ఒకనాటి సాయంకాలం అక్బర్ చక్రవర్తి బీర్బల్తో కలిసి యమునా తీరంలో నడుస్తున్నాడు. ఆ సమయంలో దూరం నుంచి గుడిగంటలు వినిపించాయి. ఆ నాదాన్ని వినగానే, “ఈ గంటలెందుకు కొడతారు? అవి దేన్ని సూచి స్తాయి బీర్బల్,” అని అడిగాడు చక్రవర్తి.

“మనమందరం దయామయుడైన దేవుడి బిడ్డలం అనీ, దేవుడు అపార కరుణాసింధువు అనీ, మనసారా ప్రార్థిస్తే దేవుడు ఆపదలలో పరిగెత్తుకు వచ్చి ఆదుకుంటాడనీ ఆ గుడి గంటలు సూచిస్తాయి. ప్రభూ,” అన్నాడు బీర్బల్.

“అహా! అంటే నువ్వు దేవుడి బిడ్డవన్న మాట!” అంటూ బీర్బల్ బట్టపట్టి లాగాడు చక్రవర్తి పరిహాసంగా నవ్వుతూ.

“ఇది పరిహాసాలాడే విషయం కాదు ఆలం పనా!” అన్నాడు బీర్బల్ కాస్త గంభీరంగా.

“అలాగా! ప్రతిభక్తుడి మొరలనూ, ఆర్త నాదాలనూ విని పరిగెత్తుకురావడం కన్నా దేవుడి కి మరెన్నో ముఖ్యమైన పనులు ఉంటాయని నేను అనుకుంటున్నాను. ఒక భక్తుడు మొర పెట్టుకుంటే దేవుడు దివి నుంచి భువి మీదికి సరాసరి దిగివచ్చి, భక్తుణ్ణి బాధించి వేధిస్తున్న దుర్మార్గుడి వెంటబడి వాణ్ణి వధించి భక్తుణ్ణి ఆశీర్వదిస్తాడు. ఆ విధంగా దేవుడికి మరొక కొత్త పేరు వస్తుంది. భక్తుడు ఆ పేరుతో దేవుణ్ణిస్తుతి స్తాడు. ఆ విధంగానే కదా విష్ణువు పది అవతారాలెత్తి పది పేర్లు తెచ్చుకున్నాడు? ప్రతి ఒక్క అవతారానికీ ఒక్కొక్క పేరు పెట్టడం మీకే

చెల్లింది,” అంటూ చక్రవర్తి బిగ్గరగా నవ్వాడు.

“షహేన్షా, దేవుడు కరుణాస్వరూపుడు, దయామయుడు. భక్తులైన తన బిడ్డలు బాధల నుభవిస్తూంటే తను ఎలా స్వర్గంలో ప్రశాంతంగా కూర్చోగలడు? మీకు ఇష్టమైనవారి కన్నీళ్ళు తుడవడానికి మీరు పరిగెత్తరా? రాకు మారుడికే ఒక కష్టం వస్తే మీరు చేతులు కట్టుకుని కూర్చోగలరా? వెల్లువలు, కరువుకాట కాలు వచ్చి పడినప్పుడు ప్రజలను కాపాడడానికి మీరు సత్వర చర్యలు తీసుకుంటారు కదా? అదీ ఇలాంటిదే!” అన్నాడు బీర్బల్ స్పష్టమైన