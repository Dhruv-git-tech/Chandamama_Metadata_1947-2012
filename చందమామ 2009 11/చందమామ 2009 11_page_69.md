విగ్రహం మీది బట్టను తొలగించాడు. “చక్రవర్తి ఇటురాగానే ఈ విగ్రహాన్ని నీళ్ళలోకి తోసే యండి. ఇది చక్రవర్తి ఆజ్ఞ,” అని పడవ నడిపే వాళ్ళతో చెప్పి వెనక్కు వచ్చేశాడు.

తిరిగివచ్చిన చక్రవర్తి దృష్టి విగ్రహం మీద పడింది. దాన్ని చూడగానే పడకపై పడుకున్న సలీం ఇంతలో ఇక్కడికెలా వచ్చాడు? నీళ్ళలోకి తొంగి చూస్తున్నాడేమిటి? అనుకుంటూన్నం తలో పడవ వాళ్ళు విగ్రహాన్ని నీళ్ళలోకి తోసే శారు.

చక్రవర్తి దుఃఖావేశంతో ఊగిపోతూ ఒక్క గెంతున అక్కడికి దూకి, “బిడ్డా! బిడ్డా!” అంటూ నీళ్ళలోకి ఉరకబోయాడు.

బీర్బల్ చక్రవర్తి చేయి పట్టుకుని ఆపి, “ఆలంపనా! యువరాజు పడకపై నిద్రపోతు న్నాడు,” అన్నాడు.

“ఇప్పుడే పడవవాడు నా బిడ్డను నీళ్ళలోకి తోసేయడం చూశాను కదా? మూర్ఖుడా! వాణ్ణేం చేస్తానో చూడు. సజీవంగా సలసలకాగే నూనె భాండంలో వేయించేస్తాను,” అంటూ బాధతో విలపించసాగాడు చక్రవర్తి.

“అది యువరాజు కాదు ప్రభూ. ఆయన

రూపంలో కనిపించే విగ్రహం మాత్రమే! యువ రాజు హాయిగా నిద్రపోతున్నాడు. అదిగో అక్కడ చూడండి,” అంటూ సలీంను చూపాడు బీర్బల్.

దాంతో మామూలు స్థితికి వచ్చి నిట్టూర్చిన చక్రవర్తి, “మరి ఈ వెధవ పనంతా చేయింది దెవరు?” అని ఉరిమాడు కనుబొమలు ముడిచి.

“శాంతించండి, ప్రభూ! తమరు క్షమిస్తా నంటే అసలు విషయం చెబుతాను. ఒక నెల క్రితం తమరు-ప్రతి భక్తుడి మొర ఆలకించి దేవుడు పరుగెత్తుకు రావడం అన్నది మరీ నమ్మశక్యం కాని అసంబద్ధం అని అన్నారు. జ్ఞాపకం ఉంది కదా? కన్నబిడ్డకు ఆపద అని తెలియగానే ముందు మెనకలు ఆలోచించకుండా నదీ జలాల్లోకి దూకడానికి తమరే సిద్ధపడ్డారు కదా? తమ బిడ్డ కోసం తమరు అంత పని చేయడానికి ఉద్యుక్తులయినప్పుడు, మనం కష్టాల్లో ఉన్నప్పుడు మొరపెట్టుకుంటే మన అందరి తండ్రీ, సర్వశక్తి సమన్వితుడూ అయిన దేవుడు పరిగెత్తుకు రావడంలో ఆశ్చర్యం లేదు కదా?” అన్నాడు బీర్బల్ చేతులు జోడించి చిన్నగా నవ్వుతూ.

“ఇదంతా నీ పనేనా? హారి పిడుగా! నీ మాట నిరూపించుకోవడానికి ఏమైనా చేయగల సమర్థడివి బీర్బల్ నువ్వు!” అంటూ చిన్నగా నవ్వాడు చక్రవర్తి.

మళ్ళీ ఇరువురూ తమ ఆస నాలలో కూర్చుని ఆకాశ వీధిలో వెన్నెలలు వెదజల్లుతూ వెండి కుశంలా సాగుతూన్న జాబిల్లి కేసి ఆనందంతో చూడసాగారు!