బిడ్డ. సకాలంలో ఒక అయ్య చేతిలో పెట్టాలని చూస్తున్నాను. వచ్చిన ప్రతి వరుడూ కారణం ఫలానా అని చెప్పకుండానే వెళ్ళిపోతున్నాడు. ఆ భారం భరించలేకుండా ఉన్నాను. తమరేదీనికోపరిష్కారం చూపాలి,” అన్నాడు కన్నీరు కారుస్తూ.

సన్యాసి తండ్రీకూతుళ్ళను ఒకసారి ఆప్యాయంగా చూసి, చిన్నగా నవ్వుతూ విబూది ప్రసాదం ఇచ్చాడు.

ఇదంతా గమనించిన వ్యాపారి వేషంలోని రాజు ముందుకు వెళ్ళి, “ఈ అమ్మాయి దేవికకు వివాహం ఎప్పుడు జరుగుతుందో చెప్పండి స్వామీ,” అని వేడుకున్నాడు చేతులు జోడించి.

సన్యాసి ఆయన్ను ఒకసారి తేరిపారచూసి, మందహాసం చేశాడు. ఆ తరవాత మూడు క్షణాలు కళ్ళు మూసుకుని మెల్లగా తెరిచి, “ఒకవారంలోదేవికవివాహం జరుగుతుంది,” అన్నాడు గంభీరంగా.

దేవికకు కలిసి వచ్చిన పెళ్ళి సంబంధాలే వెనక్కు వెళ్ళాయని ఆమె తండ్రి చెప్పాడు. మరి సన్యాసి ఏమో వారంలో వివాహమవుతుందని సెలవిచ్చాడు. ఎలా అవుతుందో చూడాలి. సన్యాసి గుట్టు రట్టు చేయడానికి ఇదో మంచి అవకాశం అనుకున్నాడు రాజు. ఆయన దేవిక తండ్రిని పక్కకు పిలిచి, తాను ఎవరైనదీ చెప్పి, “నీ బిడ్డను నాతో పంపించు. వారం రోజుల పాటు అంతఃపురంలో ఏ కొరతా లేకుండా చూసుకుంటాను. ఆ తరవాత మంచి వరుణ్ణి చూసి ఆమెకు వివాహం

జరిపించే బాధ్యత నాది,” అన్నాడు.

అందుకు రామయ్యసంతోషంగా ఒప్పుకు న్నాడు. రాజు దేవికను రాజభవనానికి వెంట బెట్టుకుని వెళ్ళి, రాణికి అప్పగించి, వారం రోజుల పాటు ఏలోటూ రాకుండా చూసు కోమన్నాడు. లక్షణంగా ఉన్న దేవికను చూసి రాణి ముచ్చటపడి ఆమెకు సకల సదుపాయాలూ సమకూర్చమని పరిచారికలకు చెప్పింది.

వన్యమృగాలు పరిసరాలలోని గ్రామాల మీద పడి నానా బీభత్సం సృష్టిస్తున్నాయని ప్రజలు మొరపెట్టుకోవడంతో, రాజు మూడో రోజు రాజ్య సరిహద్దుల్లో ఉన్న అడవికి భట్టులతో వేటకు బయలుదేరాడు. రెండు రోజుల వేట తరవాత, రాజుకు హాతాత్తుగా రాజభవ నంలో ఉన్న దేవిక జ్ఞాపకం వచ్చింది. ఈ