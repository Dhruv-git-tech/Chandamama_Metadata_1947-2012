స్వల్పుడిననిపించింది. దారిలో ఎదురైన ప్రతి ఒక్కటీ ప్రతి గడ్డిపోచా, ఇసుకరేణువూ ఎంతో గోప్పగా జీవంతో తొణికిసలాడుతున్నట్టు కని పించాయి. నేను భూమికి చెందినవాడిననీ, నేనక్కడేదో దురాక్రమణదారుడినన్న భావన నాలో బలంగా కలిగింది.

కొండపాదతలం చేరుకోగానే మయూరి నాకేసి చూస్తూ, “నా మాటలు గుర్తుంచుకో. అసలు మాట్లాడకూడదు,” అన్నది. నేను తల ఊపాను. ఉన్నట్టుండి అక్కడ జలమానవుల మధ్య తాతయ్య, లడ్డూ ఎలా ఉన్నారో అన్న ఆలోచన నాలో మెదిలింది.

“నేను నీకో విషయం చెప్పాలి,” అన్నాను. మయూరి నాకేసి చూసింది. ఆమె చూపుల్లో

కాసింత అసహనం కనిపించింది.

“మా తాతయ్య, ఆయన కుక్క జలమాన వుల దగ్గర ఉన్నారు. అన్నీ సర్దుకున్నాక నేను వాళ్ళను ఇక్కడికి తీసుకురావాలి,” అన్నాన్నేను.

“నువ్వేదైనా అడుగుతున్నావా? లేకసమా చారం చెబుతున్నావా?” అని అడిగింది మయూరి నెమ్మదిగా.

“అది నాకు తెలియదు. వాళ్ళను అక్కడే వదిలి ఉండలేను. అది మాత్రమే తెలుసు,” అన్నాన్నేను భయం భయంగా.

“ఒక మనిషికన్నా ఇద్దరు మనుషులూ, ఒక జంతువూ పెద్దహాని కాదనుకుంటాను. వాళ్ళను గురించి విచారించకు నాయనా. జలమాన వులు, గౌరవనీయమైన ప్రాచీన జాతికి చెందిన వాళ్ళు. ఇచ్చిన మాట తప్పడం కన్నా వాళ్ళు పూర్తి స్థాయి మానవులుగా మారిపోవడానికే సిద్ధపడతారు,” అన్నది మయూరి.

“నువ్వు మానవులను అంతగా ఎందుకు ద్వేషిస్తావు?” అని అడిగాను నేను వెంటనే.

“ఎందుకంటే.. ఎందుకంటే.. గాయాలు.. కొన్ని గాయాలు ఏర్పడతాయి... మరికొన్ని గాయాలు మళ్ళీ పుడతాయి. నీకున్నవన్నీ గాయాలేనని ఒక రోజు నువ్వే తెలుసుకుంటావు. పుట్టకుండా ఉంటేనే బావుండేదని అనుకుంటావు,” అన్నది ఆమె విచారంగా. ఆ తరవాత కొంతసేపు మౌనంగా ఊరుకుని తలపైకెత్తి, మందహాసం చేస్తూ, “మాట్లాడుతూ సమయం వృథా చేయకూడదు. మనకోసం యుద్ధమండలి కాచుకుని ఉంటుంది,” అన్నది.

కొండ మీదికి ఎక్కడం ప్రారంభించాం. దారి ఎగుడు దిగుడుగా ఉంది. పెద్ద పెద్ద బండలు వెన్నెల వెలుగులో మెరుస్తున్నాయి. దారి పక్కన