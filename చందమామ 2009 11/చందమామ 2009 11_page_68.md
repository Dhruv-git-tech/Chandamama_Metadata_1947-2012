ఉన్న అందమైన యువరాజు సలీం విగ్రహాన్ని చూపించాడు.

“చాలా బావుంది మిత్రమా! విగ్రహం అచ్చంగా యువరాజులాగే ఉంది,” అని మెచ్చు కుంటూ, బీర్బల్ శిల్పకారుడికి అనుకున్న మొత్తం ఇచ్చాడు. ఆ తరవాత విగ్రహాన్ని భుజాల మీదికెత్తుకుని అక్కడి నుంచి బయలుదేరాడు.

కొంతసేపటికి దాపులనున్న నదీ తీరాన్ని చేరుకుని, రాజుగారు పయనం చేసే పడవను గుర్తించాడు. అక్కడున్న కాపలాభటుడు బీర్బల్‌కు నమస్కరించాడు.

“పడవ నడిపేవాళ్ళ నాయకుడెక్కడ?” అని అడిగాడు బీర్బల్.

ఆ మాట వినగానే కొద్ది దూరం అవతల నిలబడ్డ పడవవాడు పరుగున వచ్చి బీర్బల్‌కు చేతులు జోడించాడు.

“దీన్ని తీసుకెళ్ళి రాజుగారి పడవ ముందు భాగం మూలలో పెట్టు,” అని విగ్రహాన్ని అందించాడు బీర్బల్.

పడవవాడు దాన్ని జాగ్రత్తగా తీసుకున్నాడు. బీర్బల్ కృతజ్ఞతలు చెప్పి తిరిగి వచ్చాడు.

రాత్రి ఎనిమిదన్నర కల్లా బీర్బల్ రాజభవ నానికి చేరుకున్నాడు. అప్పుడు చక్రవర్తి, కొడుకు సలీంతో ఆడుకుంటున్నాడు. తలెత్తి బీర్బల్‌ను చూడగానే చక్రవర్తి, “వచ్చేశావా. ఇప్పుడే బయలుదేరుదాం,” అన్నాడు.

చక్రవర్తి, యువరాజు సలీం, బీర్బల్ ముగ్గురూ రథంలో నదీ తీరాన్ని చేరుకున్నారు. ఆ తరవాత పడవలోకి ఎక్కి ముందుభాగంలో కూర్చున్నారు. వెనక వైపు యువరాజు అవ సరాలు చూసుకునే నౌకరు కూర్చున్నాడు. రాజాజ్ఞ కాగానే, పడవవాళ్ళు తెడ్లు అందు

కున్నారు. ఒకస్థారి ముందుకూ వెనక్కూ ఊగిన పడవ ఆ తరవాత అల్లనల్లన నదీ జలాలలో హాయిగా ముందుకు వెళ్ళసాగింది.

అక్కడక్కడ తెల్లటి మేఘాలు తేలుతూన్న తూరుపు వినీలాకాశంలో వెన్నెలలు వెదజల్లు తూన్న చందమామను చూసి చక్రవర్తి, “ఆహా! అద్భుత వాతావరణం! అత్యద్భుత సౌందర్యం! స్వర్గం అంటే ఇదే,” అన్నాడు ఆనందాతిరేకంతో.

బీర్బల్ తల ఊపాడు. కొంతసేపు అటూ ఇటూ చూస్తూ ఆడుకున్న యువరాజు ఆ తరవాత నిద్రవస్తున్నట్టు ఆవులించసాగాడు. దానిని గమనించిన బీర్బల్ చక్రవర్తికి చెప్పాడు. చక్రవర్తి యువరాజును సుతారంగా ఎత్తుకుని పడవ వెనక భాగంలో అమర్చిన అందమైన మెత్తటి పడకకేసి వెళ్ళాడు.

బీర్బల్ వెంటనే వెళ్ళి మూలలో దాచిన