# వారంలో వివాహం

సువర్ణరాజ్యం రాజు సురేంద్రుడు ప్రతి విషయాన్నీ హేతుబద్ధంగా ఆలోచించేవాడు. తన రాజ్యప్రజలను మూఢవిశ్వాసాల బారిన పడకుండా కాపాడాలని కాంక్షించేవాడు. మహత్తులు ప్రదర్శించేవారన్నా, భవిష్యత్తును తెలిపేవారన్నా, ఆయనకు పరమచిరాకు. మాటకారితనంతో అమాయకులను మభ్యపెట్టి పబ్బం గడుపుకోవడం తప్ప వారిలో ఎలాంటి గొప్పదనమూ లేదని భావించే వాడాయన. అలాంటి వారి కుయుక్తులనూ, కుతంత్రాలనూ బయటపెట్టి ప్రజలకు వారిపట్ల ఉన్న భయభక్తులను పోగొట్టాలని ఉబలాటపడేవాడు.

ఇలా ఉండగా రాచనగరు బయట ఏటి ఒడ్డున మర్రిచెట్టు కింద ఒకసన్యాసి చేరాడనీ, ఆయనకు అనేక మహిమలూ, శక్తులూ ఉన్నాయని ప్రజలు భావిస్తున్నారనీ రాజుకు చారుల ద్వారా తెలియవచ్చింది. ఆ సంగతేదో చూడాలని రాజు ఎవరికీ చెప్పకుండా వ్యాపారి

వేషంలో ఆ రోజు సాయంకాలమే సన్యాసి వద్దకు బయలుదేరాడు.

రాజు అక్కడికి వెళ్ళినప్పుడు సన్యాసి అక్కడ చేరిన భక్తులకు, “పుట్టిన ప్రతి ఒక్కరూ మరణించక తప్పదు. మరణం ఏ క్షణంలో, ఏ రూపంలో వస్తుందో చెప్పలేము. అందువల్ల ప్రాణాలతో ఉన్న ప్రతి క్షణమూ పరులకు మేలు కలిగించే పనులను మన అవకాశాలను బట్టి చేస్తూ ఉండాలి!” అని వేదాంతబోధ చేస్తున్నాడు.

ఉపన్యాసం ముగిశాకపలువురు భక్తులు వెళ్ళిపోయారు. ఐదారుగురు మాత్రం మిగిలారు. వారిలో ఒక్కొక్కరు తమ బాధలను సన్యాసితో చెప్పుకున్నారు. సన్యాసి తల పంకిస్తూ నోరు విప్పకుండా విబూది ఇచ్చి పంపాడు. చివరగా వచ్చిన రామయ్య అనే రైతు, సన్యాసికి నమస్కరించి, “స్వామీ, నా ఒక్కగానొక్క బిడ్డ దేవిక. ఎన్ని ప్రయత్నాలు చేసినా ఆమె పెళ్ళి జరిగేలా లేదు. తల్లిలేని