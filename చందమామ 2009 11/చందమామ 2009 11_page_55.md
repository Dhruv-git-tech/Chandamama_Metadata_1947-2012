## యుద్ధ మండలి

[“మానవజాతి ప్రార్థించే సమయం ఎప్పుడో దాటిపోయింది,” అంటూ మందహాసం చేసింది మయూరి. ఆకాశంలో మెరుపు మెరిసింది. వేటాడబడే లేడిపిల్లలా నా గుండెల్లో భయం పరుగులు తీయసాగింది.]

ఆమె మరణసదృశ స్వప్పనేత్రాల్లోకి చూస్తూంటే భావాతీత లోకంలోకి పడిపోతూన్న అనుభూతి కలిగింది. సంతృప్తికరమైన చెట్టుకొమ్మల్లా మయూరి హస్తాలు ఆకాశం నేపథ్యంగా మెల్లగా కదలాడసాగాయి. అయినా ప్రశాంతమైన ఆమె మోములో, కళ్ళెదుట ఉన్నవాటంతటినీ నిర్మూ లించగలనని హడలగొట్టేంత ప్రాచీన ఆగ్రహం కూడా పొంచి ఉందని నాకు తెలుసు.

“నన్ను క్షమించు,” అన్నాను తడబడే కంఠ స్వరంతో. నేనెందుకు క్షమాపణ చెప్పానో కూడా తెలియలేదు. అయినా నన్ను కిందికి గుంజు

తూన్న తీవ్రమైన అపరాధభావం నుంచి బయట పడలేకపోయాను. “నువ్విక్కడికి రావలసివచ్చి నందుకు విచారిస్తున్నావా?” అన్న ఆమె ప్రశ్న నా వెన్నులో పాములా ఎగబ్రాకింది. అప్పటికే ఆకాశం రాకాసి ఎరుపురంగు పులుముకుంది. నెత్తురోడుతున్న సూర్యుడు అప్పుడే అస్తమిం చాడు. వేగంగా రాత్రి వచ్చేస్తోంది. చీకటి నేను అనుభవిస్తున్న అవమానాన్ని కప్పేస్తుంది.

“అతడు కుర్రాడు. ఆ విషయం గుర్తుం చుకో,” అన్నది గువ్వా. మయూరి నెమ్మదిగా ఆమెవైపు తిరిగి, “అయినా, అతడు పెరిగి పెద్దయి వాళ్ళల్లో ఒకడవుతాడు. భూమిని సొంతం చేసుకుని జంతువులకు, పక్షులకు పేర్లు పెడతాడు. నన్ను చూడగానే నక్క వినయాలు నటించే వాడువుతాడు,” అన్నది.

డైనోజార్లు భయంతో వణికిపోతున్నాయి. అయితే చీనా ఏనుగు మాత్రం మయూరి కేసి ఆశగా చూస్తూ నవ్వుతున్నది. “ఎలాంటి ప్రవర్తన! ఎంత లోతైన వ్యక్తిత్వం!” అన్నాడు. “అదిచాలు. కృతజ్ఞతలు,” అన్నది మయూరి సంతోషంగా. ఆ తరవాత ఆమె మళ్ళీ నాకేసి తిరిగి, “నీ