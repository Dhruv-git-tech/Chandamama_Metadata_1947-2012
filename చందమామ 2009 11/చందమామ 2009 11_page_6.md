చిన్నారుల సంబరాలు

జవహర్‌లాల్‌ నెహ్రూ జన్మదినమైన నవంబర్
14వ తేదీన మన దేశంలో బాలల దినోత్సవం
జరుపుకుంటామని మనకందరికీ తెలుసు.
ప్రపంచంలోని ఇతర భాగాలలో బాలల దినో
త్సవం ఎలా జరుపుకుంటారో మీకు తెలుసా?
షంభాలా అందాలఅద్భుతరాజ్యంలో రాజు
గారు ఏర్పాటు చేసే శిశిరవిందులో బాలబాలికలే
ముఖ్య అతిథులు. రాజుగారికి పిల్లలంటే వల్ల
మాలిన ఇష్టం. వాళ్ళను ఆనందింపజేయడానికి
రకరకాల యుక్తులు ఉపయోగించేవాడు.
ఒకసారి రాజభవనం అంతటికీ నీలం రంగు
వేయించి, పిల్లలకు ఆకాశంలో విహరిస్తూన్న
అనుభూతిని కలిగించాడు. మరోసారి అన్ని
వైపులా బ్రహ్మాండమైన అద్దాలను అమర్చి
సూర్యుడు ప్రతిచోటా ఉండే అనుభూతిని కలి
గించాడు. ఇంకోసారి మంత్రులు ఊరేగింపులో
ప్రవేశిస్తూండగా వాళ్ళ తలపాగాల నుంచి పొగలు
వెలువడేలా చేశాడు. పిల్లల్ని చూసేప్పుడల్లా
రాజు పరమానందంతో మీసాలు మెలేస్తూ
పెద్దగా నవ్వేవాడు. పిల్లలకు ఇష్టమైన తిను
బండారాలు, విందులు, వినోదాలు, కానుకలు
పుష్కలంగా సమకూర్చేవాడు.

రాత్రి కాగానే, రాజూ-రాణీ అందమైన
గుర్రాలమీద భూమికి దిగివచ్చేవారు. పెద్దపెద్ద
సంచులలో పిల్లలకు అద్భుతమైన కానుకలు
తీసుకువచ్చేవారు. పిల్లలు నిద్రపోయేంత
వరకు కాచుకుని వుండి ఆ తరవాత తాము

వచ్చివెళ్ళిన విషయం పిల్లలకు తెలిసేలా వాళ్ళు
తమ కోసం ఉంచిన ఆహారపానీయాలను కొద్ది
కొద్దిగా రుచి చూసేవారు. కానుకలను ఉంచి
వెళ్ళేవారు. ఉదయం లేవగానే పిల్లలు రాజ
దంపతులు రంగురంగుల సంచీలలో ఉంచిన
కానుకలను చూసుకుని తెగ సంబరపడేవారు.
టిబెట్‌లోని షంభాలా జాతి జనులు బాలల
దినోత్సవం జరుపుకునే విధానం ఇది!

దీన్ని చదువుతూంటే మీకు క్రిస్మస్ సంద
ర్భంగా శాంతాక్లజ్ ఇచ్చే కానుకలు గుర్తుకు
వస్తున్నాయి కదూ? బాలల దినోత్సవం వివిధ
ప్రాంతాలలో విభిన్న రీతులలో జరుపుకోబడు
తున్నది. ఇవన్నీ సూచించేది ఒకటే-బాలలకు
ప్రతి రోజూ ముఖ్యమైనదే! అత్యంత ఉత్సాహ
ప్రదమైనదే!

బాలబాలికలందరికీ బాలల దినోత్సవ శుభా
కాంక్షలు!