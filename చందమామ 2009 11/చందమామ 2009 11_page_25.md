ఇంక రావణుడు తానే స్వయంగా రామ లక్ష్మణులను చంపటానికి బయలుదేరాడు. అతని వెంట రథాలపై మహాపార్మ్యుడూ, మహోదరుడూ, ఏరూపాక్షుడూ మొదలైన వారు బయలుదేరారు. అందరూ కలిసి, రామలక్ష్మణులుండే ఉత్తర ద్వారం కేసి వెళ్ళారు.

రాక్షస సేన యుద్ధసన్నద్ధమై వస్తూండటం తెలిసి వానరులు కూడా యుద్ధానికి సిద్ధంగా నిలబడ్డారు. రావణుడు తన బాణాలతో వానరులను అపారమైన సంఖ్యలో చంపేస్తూ రాముడున్న చోటికి పోసాగాడు. అది చూసి సుగ్రీవుడు రాక్షస సేనలపైన కొండ రాళ్ళ వర్షం కురిపించి, రాక్షసులను కూడా అపారమైన సంఖ్యలో చంపసాగాడు. అప్పుడు విరూపాక్షుడు రథం మీది నుంచి ఒక ఏనుగు మీదికి మారి సుగ్రీవుడితో పోరాడవచ్చాడు. సుగ్రీవు డతనితో భయంకరంగా యుద్ధం చేసి మొదట ఏనుగునూ తరవాత విరూపాక్షుణ్ణీ కూడా చంపేశాడు.

తన సైన్యాలు క్షీణించిపోతూ ఉండటం చూసి రావణుడు వానరసేనను నిర్మూలించమని మహోదరుణ్ణి ఆజ్ఞాపించాడు. సుగ్రీవుడు మహోదరుడితో కూడా చాలా సేపు యుద్ధం చేసి చివరకతణ్ణి చంపాడు. వాన రులు సింహనాదాలు చేశారు.

ఈ లోపల మహాపార్మ్యుడు అంగదుడి సేన పైకి వెళ్ళి, అంగదుడితో ద్వయంద్వయుద్ధం చేసి, కొంత సేపటికి అతని చేతిలో ప్రాణాలు విడిచాడు.

యుద్ధ పయత్నం ప్రారంభించి, రేపు అమా వాశ్య నాడు రామలక్ష్మణులతో యుద్ధం చెయ్యి,” అన్నాడు. సుపార్శ్వుడన్న మాటలు నచ్చి, రావణుడు మౌనంగా ఇంటికి తిరిగి వెళ్ళాడు.

అతను తన సేనాపతులతో, “ఇవాళ మీరంతావెళ్ళి రాముడితో యుద్ధం చెయ్యండి. అతణ్ణి మీరు చంపలేకపోయినా, మీతో పోరాడి నీరసించి ఉండేరాముణ్ణి నేను రేపు అవలీలగా చంపుతాను,” అని చెప్పాడు.

రాక్షసులు యుద్ధానికి బయలుదేరి వెళ్ళి వానరులపై దారుణ యుద్ధకాండ సాగించే సరికి రాముడు పూనుకుని, వారిని తన బాణాలతో లక్షల సంఖ్యలో అంతమొందించాడు. లంకానగరంలో చచ్చిన రాక్షసుల భార్యల ఆర్తనాదాలు మిన్నుముట్టాయి.

చందమామ కలెక్టర్స్ ఎడిషన్ పుస్తకం... కావాలా? telugu.chandamama.com లో కొనండి