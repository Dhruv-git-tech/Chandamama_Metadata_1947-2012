మైంది కానీ, ఇద్దరి పరిస్థితీ నానాటికీ తీసికట్టు
గానే కనిపించింది. చివరికి ఒకరోజున, “మీ
జబ్బులు మందులకు నయమయ్యేవి కావు.
ఆవు పీరయ్యకోసం బెంగెట్టుకుంది. ఆ
ఇంటికి తిరిగి వెడితే దాని జబ్బు తగ్గుతుంది.
అప్పుడు పీరయ్య సంతోషిస్తే మీ జబ్బూ
నయమౌతుంది. నా మాట విని ఆవును
పీరయ్య ఇంటికి తోలేయండి,” అని భర్తను
బతిమాలింది సత్తెమ్మ.

ముత్యాలు చిరాకుపడి “నా ప్రాణంపోయినా
ఆవును పీరయ్యకు వెనక్కిచ్చేది లేదు. అసలు
తప్పంతా నీలో ఉంది. నువ్వు ఆవుకివ్వాల్సిన
మందులు నాకూ, నాకివ్వాల్సినవి ఆవుకూ
ఇస్తున్నావేమోనని నాకు అనుమానంగా
ఉంది,” అన్నాడు.

భర్తమొండితనానికీ, ఈసడింపుకూ సత్తె
మ్మకూ చిరాకు వచ్చింది. ఆ రోజు ఆమె ఏమైతే
అయిందని ఒక నిర్ణయంతో ఇద్దరి మందులూ
మార్చింది. విచిత్రంగా ఆ రోజునుంచీ ముత్యా
లుకూ ఆవుకూ జబ్బు తగ్గుముఖం పట్టడం
మొదలై నాలుగు రోజుల్లో పూర్తిగా నయమై
పోయింది.

“చూశావా-నాకు పీరయ్య ఉసురేం తగ
ల్లేదు, ఒప్పుకుంటావా?” అన్నాడు ముత్యాలు
భార్యతో గర్వంగా.

“ఇందులో మీరు గర్వపడాల్సిందే మీ
లేదు. మనుషుల్ని పశువుల్లా చూసే మీలో
క్రమంగా పశుత్వం ప్రవేశించింది. పశువుల్ని
మనుషుల్లా చూసే పీరయ్య ఇంట్లో ఈ పశువు
క్కూడా మానవత్వం అబ్బింది. అందుకే
మీకు పశువుల మందూ, ఆవుకు మనుషుల
మందూ పనిచేశాయి అది తెలుసుకోండి,”
అంది సత్తెమ్మ నిరసనగా.

మందుల విషయంలో ఆమె చెప్పింది
నిజమేనని గ్రహించిన ముత్యాలు సిగ్గు
పడ్డాడు. ఆ రోజునుంచీ ఆయనలో మంచి
మార్పు వచ్చింది. ఆయన ప్రవర్తనలో వచ్చిన
మార్పును చూసి అందరూ ఆశ్చర్యపోయారు.

ఎంత రహస్యంగా ఉంచినా ఈ మందుల
మార్పిడి విషయం దాగలేదు. అప్పటి నుంచి
నిర్దాక్షిణ్యంగా ప్రవర్తించే వాళ్ళను, “జబ్బు
చేస్తే పశువుల వైద్యుడి దగ్గరికి వెళ్ళాలి,
గుర్తుంచుకో,” అని ఎద్దేవా చేయడం ఆ
ఊళ్ళో వాడుకగా మారింది. - “వసుంధర”