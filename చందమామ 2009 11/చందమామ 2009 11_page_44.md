సాగుతున్నాయి. శంభూజీని రెచ్చ
గొట్టారంటే తమకు ఆశ్చర్యంగా
లేదా?” అని అడిగాడు.

“మనం ఎప్పుడూ యుద్ధాలు చేసుకునే శత్రువులుగా కొనసాగ వలసిందేనా?” అని ఆశ్చర్యపోయాడు షాహూ.

“రాజా శంభూజీ మీ ప్రాంతాన్ని సంవత్సరాలుగా ఆక్రమించుకు న్నాడు. ఆయనా, ఆయన తల్లీ మీ ఆధిపత్యపు వాదనలను తిరస్కరించారు-అయినప్పటికీ వాళ్ళు అవాస్తవికమైన ఆశుతోనే ఉన్నారు కుంటాను,” అన్నాడు పీష్వా.

షాహూ చేతులు సాచి, “ఇప్పుడేం చేయమం టావు మంత్రివర్యా?” అని అడిగాడు.

“ఏ రాజూ యుద్ధాన్ని తప్పించుకోలేడు ప్రభూ! అయితే, దాని దారుణ పర్యవసానా లకు ప్రజలు బలికాకుండా తగు చర్యలు తీసు కోవచ్చు,” అన్నాడు పీష్వా.

షాహూ ఉన్నట్టుండి వెనక్కు తిరిగి తత్తర పాటుతో, “నువ్వు చిన్నవాడివి. నిన్నిలా అడిగే హక్కు నాకు లేదు. అయినా, అడగక తప్పడం లేదు. మరాఠాల గౌరవ ప్రతిష్ఠలు నీ చేతుల్లోనే ఉన్నాయి,” అన్నాడు.

“వాటిని పరిరక్షించడం గొప్ప గౌరవంగా, మహద్భాగ్యంగా భావిస్తున్నాను, ప్రభూ!” అన్నాడు పీష్వా బాజీరావు చిన్నగా నవ్వుతూ.

ఉత్తర మరాట్వాడా ప్రాంతం, జాల్నా పరిసరాలు క్రీ.శ. 1727.

“వాళ్ళు పరిగెత్తడం చూడు!” అంటూ సైనికుడు హేళనగా నవ్వాడు.

దక్కను నిజాం సైన్యాన్ని నడిపిస్తూన్న ఇవాజ్ ఖాన్ హుంకరించాడు. “అంటే పోరాడుతూన్న పీష్వా నిజాం దాడిని తట్టుకుని నిలబడలేకపోతు న్నాడన్న మాట! ఎలా నిలబడగలడు? ఒక్క దెబ్బతో పారిపోతున్నాడు!”

“వాళ్ళు ఏ దిక్కుకేసి పారిపోతున్నారు?” అని అడిగాడతడు.

“ఉత్తరదిశగా ప్రభూ! బర్హన్ పూర్ కేసి!” అన్నాడు సైనికుడు నవ్వుతూ.

“వెంటబడి తరుము!”

* * *

పునా పరిసరాల్లో నిజాం ఖమూర్ అదిన్ చిన్ ఖిలిజ్ఖాన్ 1వ ఆసిఫ్ సైనిక శిబిరం, క్రీ.శ. 1728.

“విజయపరంపర కొనసాగుతోంది ప్రభూ!” అంటూ నవ్వాడు ఇవాజ్ఖాన్. అతడికెదురు గుండా దక్కన్ నిజాం, పిడికిలి బిగించి గడ్డాన్ని నిమురుకుంటూ, “అంతే కదా-తుప్పుపట్టిన ఈటెలు, కత్తులు, విల్లంబులతో వాళ్ళేంచేయ గలరు? ప్రస్తుతం ఇంకా ఎన్ని ఉపసైనిక శిబిరాలు ఉన్నాయి?” అని అడిగాడు.