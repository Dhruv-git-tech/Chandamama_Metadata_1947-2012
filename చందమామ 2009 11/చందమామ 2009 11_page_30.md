# యురేకా

## కనిపించని సిరా

### ఏ మేం కావాలి?

* తెల్ల కాగితం

* నీరు

* వంటసోడా

* పెయింట్ బ్రష్ లేదా పన్నుపుల్ల

* ఉష్ణ వనరు (100 వాట్ల విద్యుత్ దీపం)

* ద్రాక్షరసం

### తయారు చేయడం ఎలా?

* ఒక స్పూన్ వంటసోడాను నీటిలో బాగా కలపండి.
ఇదే మీ కనిపించని సిరా అవుతుంది.

* ఈ మిశ్రమాన్ని పెయింట్ బ్రష్ లేదా పన్నుపుల్లతో అద్దుకుని మీరు రాయాలనుకున్నదానిని కాగితం మీద రాయండి. కాస్సేపు ఆరనివ్వండి. మీరు రాసిన దానిని స్పష్టంగా చూడడానికి ఇప్పుడు రెండు విధానాలు ఉన్నాయి:

* కాగితాన్ని వెలుగుతూన్న విద్యుత్ దీపం సమీపంలో ఉంచండి. కొద్ది నిమిషాల్లో మీరు రాసిన విషయం స్పష్టంగా కనిపిస్తుంది.

* కాగితానికి ద్రాక్షరసం పూసి కూడా మీరు రాసిన విషయాన్ని చక్కగా చదవవచ్చు.

* నిమ్మరసం, పాలు, వెనిగర్ మొదలైన ఇతర ద్రవాలతో ఈ ప్రయోగం చేసి మీ సొంత కనిపించని సిరాలు తయారు చేసుకోండి.

### కాన్సెప్ట్:

చాలా సరళమైన ఈ కనిపించని సిరా ప్రయోగం ప్రధానంగా రెండు సూత్రాల మీద ఆధారపడి పనిచేస్తుంది: ఒకటి 'వేడి చర్య' రెండవది 'ఆసిడ్-బేస్ చర్య.' కాగితాన్ని విద్యుత్ దీపం సమీపంలో ఉంచినప్పుడు, వంటసోడా మీద వేడి ప్రభావం కారణంగా అక్షరాలు కనిపిస్తాయి.

కాగితం మీద ద్రాక్షరసం పూసినప్పుడు వంటసోడా(బేస్), ద్రాక్షరసం(తేలిక ఆమ్లం) మధ్య జరిగే చర్య ప్రతిస్పందన కారణంగా అక్షరాలు భిన్నమైన రంగులో చాలా స్పష్టంగా కనిపిస్తాయి.