నీకు తగు హెచ్చరికగా ఉండేందుకు ఒక రాక్షసుడికి జడుసుకుని హఠాత్తుగా తన మనసు మార్చుకున్న సింహభూపతి అనే రాజు కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

వింధ్యగిరి రాజ్యం రాజు శివపద్ముడు ధర్మ ప్రభువు. ఆయన పరిపాలనలో రాజ్యం సుభి క్షమై, ప్రజలు సుఖ సంతోషాలతో జీవించ సాగారు.

వింధ్యగిరికి సమీపాన నిశారణ్యం అనే దట్టమైన అడవి ఉండేది. ఆ అడవిలో అమూల్యమైన వనమూలికలు ఉండేవి. వాటి కోసం వింధ్యగిరి వైద్యులు తరచూ అడవికి వెళ్ళి వస్తుండేవారు. అటువంటిది ఉన్నట్టుండి నిశారణ్యంలోకి అతి భయంక రుడైన మూడు తలల రాక్షసుడు ఒకడు వచ్చి

చేరాడనే వదంతులు వ్యాపించాయి. దాంతో వైద్యులు నిశారణ్యం దిశగా వెళ్ళడం మాను కున్నారు.

ఆ వదంతులు రాజు చెవిన కూడా పడ్డాయి. ఆయన సమర్థలైన వేగులు కొందరిని పిలిచి అందులోని నిజానిజాలు తెలుసుకుని య్మని పంపాడు. వెళ్ళిన వేగులు వారం రోజుల్లో తిరిగి వచ్చి, “మహారాజా! నిశారణ్యంలో మూడు తలల రాక్షసుడు సంచరిస్తున్నమాట నిజం. మేము వాణ్ణి కళ్ళారా చూశాము,” అని చెప్పారు.

నిజం తెలుసుకున్న శివపద్ముడు ఆ రాక్షసుడి పీడ విరగడ చేయడం ఎలాగా అని ఆలోచిస్తూ; ప్రస్తుతానికి నిశారణ్యం వైపు వెళ్ళవద్దని ప్రజలకు చాటింపు వేయించాడు.

అటువంటి పరిస్థితుల్లో వింధ్యగిరి రాజ్యంలో ఒకవింత వ్యాధి ప్రబలింది. ఊపిరి పీల్చడం కష్టమై పిల్లలూ, వృద్ధులూ మరణించసాగారు.

శివపద్ముడు ఆస్థాన వైద్యులను పిలిచి ఆ వ్యాధికి సత్వరం ఔషధం కనుగొనమని ఆదే శించాడు. వైద్యగ్రంథాలు పరిశీలించిన ఆస్థాన వైద్యులు, “రాజా! ఈ వ్యాధికి అవసరమైన ఔషధం తయారు చేయడం కనుగొన్నాము. అయితే, అందుకు అవసరమైన నవసంజీవనీ మూలికలు నిశారణ్యంలో గాని దొరకవు. మూడుతుల రాక్షసుడు సంచరిస్తూ ఉండడం వల్ల మేమా ప్రాంతానికి వెళ్ళడం ప్రాణాం తకం కదా?” అని భయం వ్యక్తం చేశారు. వాళ్ళమాటల్లోని నిజం గ్రహించిన శివపద్ముడు