క్రీడాచరిత్ర

బంగీ జంపింగ్

శరీరంలో అత్యధికంగా అడ్రినలిన్ స్రవింప జేసే ఉద్విగ్నభరితమైన క్రీడ బంగీ జంపింగ్.
దీని మూలాలను పరిశీలించామంటే ‘వాను వాటూ' యువకులు ఆడే ప్రమాదభరితమైన 'ల్యాండ్ డైవింగ్' అంటే ఎత్తు నుంచి నేల మీదికి దూకే క్రీడ వరకు వెళుతుంది. వీళ్ళు దూకే ఎత్తును బట్టే ఆయేటి యామ్ దుంప పంట ఉంటుందని అక్కడి ప్రజల విశ్వాసం.
ఈ విన్యాసంలో పాల్గొనే యువకుడు 100 అడు గుల ఎత్తు నుంచి కిందికి దూకాలి. మృత్యు వును సవాలు చేస్తూ జరిగే ఈ సంప్రదాయ క్రతువును స్థానికులు 'నాఘోల్' అని పిలు స్తారు. దక్షిణ పసిఫిక్ మహాసముద్రంలో 'వానువాటూ' దీవిలో ఈనాటికీ ఏప్రిల్ నెలలో యువకులు ఈ క్రీడలో పాల్గొంటారు.

ఈ క్రతువుకు ముందు, అప్పుడే నరికిన వెదుళ్ళతో, కలపతో వంద అడుగుల ఎత్తయిన వేదిక ఏర్పాటు చేస్తారు. ఎత్తయిన ఈ వేదికపై నుంచే క్రీడాకారులు కింది నేలమీదికి దూకా లన్నమాట! దూకడానికి చెట్ల తీగలనే తాళ్ళుగా ఉపయోగిస్తారు. తమ పాదాలకు పైన కాళ్ళకు తీగలు కట్టుకుని వీరులు కిందికి దూకుతారు. తాకిడిని తగ్గించడానికి వలలు ఉండవు. పానుపులు ఉండవు. నీళ్ళు ఉండవు. అలా దూకే వీరుడి జట్టు భూమిని సుతారంగా

తాకడాన్నిబట్టి నేలసారవంతమై ఆయేటి యామ్పంట ఎక్కువవుతుందని ఆ ద్వీప వాసులు విశ్వసిస్తారు!

బంగీ జంపింగ్ ఆధునికరూపం 1979లో ఆరంభమయింది. డేంజరస్ స్పోర్ట్స్ క్లబ్ సభ్యులైన థ్రిల్లును కోరే డేవిడ్ కిర్క్, మరి ముగ్గురు ఏప్రిల్ ఫూల్స్ డే నాడు బ్రిస్టాల్ లోని క్రిట్జన్ సస్పెన్షన్ బ్రిడ్జ్పై నుంచి కిందికి దూకారు. ఆ తరవాత వారిని పోలీసులు అరెస్టు చేసి 100 పౌండ్లు జరిమానా విధించారు. అయితే రాత్రికి రాత్రే వాళ్ళు ప్రసిద్ధులై సెలిబ్రిటీలై కూర్చున్నారు!