రాజు ఉగ్రసేనుడు ఎలా ఉన్నాడు? మీ రాజ్య
సరిహద్దుల్లోని కొండ దగ్గిర అంత గురిగా నా
ముంజేతిలో బాణం కొట్టిన వాళ్ళెవరు, మీ
ఇద్దర్లో?” అని ప్రశ్నించాడు.

కాలశంబర మాంత్రికుడితో స్నేహం కలప
టానికి ఇదే మంచి తరుణం అనిపించింది,
ధూమకుడికి. అతడు ముందుకొక అడుగు
వేసి మాంత్రికుడికి నమస్కరిస్తూ, “మహా
మాంత్రికా! ఆ కొండ ప్రాంతంలో చీకటి
మాటున ఎవరెవరో తెలియని స్థితిలో పెద్ద
పొరపాటు జరిగిపోయింది. అందుకు నా
తర్పునా, నా అనుచరుడు సోమకుడి తర్పునా
క్షమాపణ కోరుతున్నాను. ఇదుగో, మీ
మంత్రదండం! దీని సహాయంతోనే, ఎన్నో
ఆపదలు గడిచి మేమిక్కడికి రాగలిగాం”
అన్నాడు.

కాలశంబరమాంత్రికుడు మంత్రదండాన్ని
అందుకుని, కళ్ళ కద్దుకుని, “గతాన్నంతా
మరిచిపోదాం. ఇప్పుడు జరగవలసిన కర్మ
కాండ చాలా ఉన్నది. మీరు గుహలోకి వచ్చే
యండి,” అన్నాడు.

ధూమకుడూ వాళ్ళు గుహలోకి అడుగు
పెట్టారు. ఆపెంటనే గుహద్వారాన్ని రాతిపలక
మూసేసింది. తిరిగి ఎప్పటిలాగా జలపాతం
పెద్ద ధ్వనితో ద్వారాన్ని కప్పివేస్తూ ప్రవహించ
సాగింది. మాంత్రికుడు అగ్నిజ్వాలలున్న
గుహ నుంచి మరొక గుహలోకి దారి తీశాడు.
అక్కడ పైనుంచి వెలుగు బాగా ప్రసరిస్తు
న్నది. ఆ గుహలో నుంచి ఏటవాలుగా భూగ
ర్భంలోకి ఒకదారి ఉన్నది. దాని పెంట మాంత్రి

కుడు, ధూమకుడూ వాళ్ళను దిగువకు
తీసుకుపోయాడు.

అక్కడనేల సమతలంగా ఉన్నది. మను
షులు నివసించటానికి అనువుగా, కొండ
రాతిలో కొన్ని గదులు ఏర్పాటు చేయబడినై.
వాటి ముందున్న ఆవరణలో కొందరు రక
రకాల పరికరాలతో పనులు చేస్తున్నారు.
పెద్దపెద్ద రోళ్ళల్లో కొందరు ఆకులూ, చెట్ల
వేళ్ళూ వేసి రోకళ్ళతో దంచుతున్నారు. మరి
కొందరు ఆ దంచిన దినుసుల్ని పోగుచేసి తెచ్చి
చాపల మీద ఆరబెడుతున్నారు.

కాలశంబర మాంత్రికుడు వెనుదిరిగి తన
వెంట ఉన్న వాళ్ళకేసి చిరునవ్వు నవ్వుతూ
చూసి, “ఇదంతా ఏమిటని మీకు ఆశ్చర్యం
కలుగుతున్నది గదా?” అని అడిగాడు.
అవునన్నట్టు ధూమకుడు తలాడించాడు.