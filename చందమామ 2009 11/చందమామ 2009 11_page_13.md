“ఈ అడవిలో నువ్వు సంచరిస్తున్న విషయం తెలిసి ఇక్కడికి రావడానికి ఒక్కరూ సాహసించడంలేదు, అందుకని నేనే బయ లుదేరి వచ్చాను,” అన్నాడు శివపద్ముడు.

“నీకు ప్రాణభయం లేదా?” అని అడి గాడు మూడుతలల రాక్షసుడు.

“ప్రజలక్షేమం, రాజుగా నా ప్రథు కర్తవ్యం. అందుకు ప్రాణాలు ఇవ్వడానికైనా నేను సిద్ధం,” అన్నాడు శివపద్ముడు.

రాక్షసుడు రాజువంక ప్రశంసగా చూశాడు.

అంతలో దూరంగా గుర్రపుడెక్కల చుప్పుడు వినవచ్చింది. రాక్షసుడు, శివపద్ముడు వస్తు న్నది ఎవరా? అని అటుకేసి చూశారు.

కొద్ది క్షణాల్లో అశ్వారూఢుడైన వ్యక్తి వారి వద్దకు వచ్చాడు. అతణ్ణి విక్రమపురి రాజు సింహభూపతిగా, శివపద్ముడు గుర్తించాడు.

వింధ్యగిరి, విక్రమపురి రాజ్యాల మధ్యమూడు తరాల శత్రుత్వం ఉన్నది. ధర్మనిరతుడైన శివపద్ముడు సింహాసనం అధిష్ఠించగానే సింహ భూపతితో స్నేహానికి ప్రయత్నించాడు. అయితే, సింహభూపతి శివపద్ముణ్ణి ఆగర్భ శత్రువుగా పరిగణించి స్నేహాన్ని తిరస్కరించాడు. సమయం దొరికితే వింధ్యగిరిని కలు పుకుని, లేదా నాశపరచి పగ సాధించడానికి పథకాలు ఆలోచిస్తున్నాడు.

రాక్షసుడి దగ్గరున్న శివపద్ముణ్ణి సింహ భూపతి గుర్తించి ఈసడింపుగా చూసి, రాక్షసుడిమైపు తిరిగి, “నీతో మాట్లాడాలని మ్చూను,” అని చెప్పాడు.

“వచ్చినపని చెప్పు,” అన్నాడు రాక్షసుడు.

“నీతో ఏకాంతంగా మాట్లాడాలి,” అన్నాడు సింహభూపతి.

ఆ మాట విన్న రాక్షసుడు, శివపద్ముడితో “రాజా! నువ్వు వెళ్ళి మూలికలు సేకరించు కునిరా,” అన్నాడు.

రాజు సంజీవగిరికేసి వెళ్ళాడు. అప్పుడు సింహభూపతి రాక్షసుడితో, “మిత్రమా! శివపద్ముడు నాకు ఆగర్భశత్రువు. ఇప్పుడతని రాజ్యంలో ఒక వ్యాధి ప్రబలి ప్రజలు మరణి స్తున్నారు. ఆ మరణాలు ఆపడానికి అవసర మైన నవసంజీవనీ మూలికలు సంపాదించడానికి శివపద్ముడు అరణ్యానికి బయలు దేరిన సంగతి తెలిసి, నీ వద్దకు వచ్చాను. అవి అతడికి దక్కకుండా చూడు,” అన్నాడు.

“అందువల్ల నీకు ఒరిగే ప్రయోజనం ఏమిటి?” అని ప్రశ్నించాడు రాక్షసుడు.