మంటలలో చిక్కుకుపోయి నాశనమవు తారు," అన్నది.

ఈ మాట విని మేఘవర్ణం సంతోషించి,
"బాబూ, నీ కథ అంతా చెప్పు. మనం
కలుసుకుని చాలా కాల మయింది,"
అన్నది.

"ఇప్పుడు కాదు, నాయనా. ఇది
చేతలకు సమయంగాని, మాటలకు
సమయం కాదు. శత్రుగూఢచారులు
నేనిక్కడికి రావటం కనిపెట్టి, నా పథకం
భగ్నం చేసి, గుడ్లగూబలు తప్పించుకు
పోయేటట్టు చేయవచ్చు. ఆచరించదగిన
తరుణాన్ని దాటిపోనిస్తే అది తిరిగి
లభించకనేపోవచ్చు. నీ శత్రువులంతా

చచ్చి, నువు విజయుడవై తిరిగి వచ్చిన
అనంతరం తాపీగా కథ యావత్తూ చెబు
తాను," అన్నది స్థిరజీవి.

మేఘవర్ణమూ, అతని అనుచరులూ
తలా ఒక మండేపుల్లా ముక్కుల కరచు
కుని, గుడ్లగూబల గుహకు ఎగురుతూ
వెళ్ళి, ఎండుపుల్లలు గుట్టవేసి ఉన్న
స్థిరజీవి గూటిమీద వేశాయి. పెద్ద పెద్ద
మంటలు లేచి, గుడ్లగూబలన్నీ నరక
యాతన అనుభవించుతూ, ఆ మంటలలో
కాలి మృతిచెందాయి.

తరవాత మేఘవర్ణం విజయగర్వంతో
సింహాసనం అధిష్ఠించి, “బాబూ,
నీ అనుభవాలన్నీ ఇప్పుడు చెప్పు," అని
స్థిరజీవిని అడిగింది.

స్థిరజీవి చెప్పింది.

"నువు రోజూ ఆ గుడ్లగూబ రాజు
ముందు ఎలా ప్రణామం చెయ్యగలిగా తో
ఆశ్చర్యంగా ఉన్నది," అన్నది మేఘవర్ణం.

"కార్యం సానుకూలం కావటానికి
అలాటి పనులు ఎన్నయినా చెయ్యవలసి
ఉంటుంది. అర్టునుడిలాటి వాడు రవికె
తొడిగాడు. భీముడు వంట చేశాడు.
యుధిష్ఠిరుడు ఒక పేద బ్రాహ్మణు
డయాడు. నకుల, సహదేవులు గోవులు
కాచారు. ద్రౌపది పరిచారికగా పని
చేసింది," అన్నది స్థిరజీవి.