“భలేవాడివే! ఎందుకేడుస్తారు? వాడు నా కొడుకే. వాడికేం? పొలేరమ్మ తల్లి వాణ్ణి తిన్నగా స్వర్గానికి పంపిస్తుంది,” అన్నది ముసలిది.

చిన్నడికి నవ్వాలో, ఏడవాలో తెలీ లేదు. వాళ్లు వట్టి మూర్ఛులు. కన్నతల్లే వాణ్ణి బలి చెయ్యటానికి పంపుతున్నధి! ఎలాగైనా వాళ్ళను ఈ మార్గం నుంచి తప్పించాలి, ఎలా?

చిన్నడికి ఒక మెరుపులాటి ఆలోచన వచ్చింది. వాడు ఊరేగింపును సాగి పోనిచ్చి, గూడెం కేసిపరిగెత్తాడు. అక్కడ ఒక్కపురుగైనా లేదు. చిన్నడు తిన్నగా ఒక గుడిసెకు నిప్పు అంటించి, మళ్ళీ వచ్చి గుంపులో చేరుకున్నాడు.

అందరూ పొలేరమ్మను చేరవచ్చారు. పొలేరమ్మ విగ్రహం మిడిగుడ్లతో భయం కరంగా ఉన్నది. అందరూ విగ్రహం చుట్టూ ప్రదక్షణం చేసి బండి మీద తెచ్చిన మనిషిని విగ్రహం ముందుకు తెచ్చారు. వికృతరూపంలో ఉన్న ఒక భైరవుడు కత్తి ఎత్తి పట్టుని, కళ్ళు మూసుకుని, ఏవో మంత్రాలు చదవ సాగాడు.

చిన్నడు తన కుక్క కేదో సైగచేశాడు. వెంటనే అది భైరవుడి మీదికి ఎగసి దూకి, వాడి మణికట్టు నోట కరుచుకుని, వాణ్ణి వెనక్లులాగింది. క్షణంపాటు, భైరవుడితో బాటు అక్కడ గుమిగూడిన వాళ్ళందరూ బిత్తరపోయారు.