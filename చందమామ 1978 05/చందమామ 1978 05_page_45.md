శ్రీపురంలో రాజశేఖరు డనే అజ్ఞాతకవి
ఉండేవాడు. అతను సహజకవి కావటం
చేత తాను ఎంత ప్రతిభ కలవాడైనదీ
అతనికే తెలియదు. అతను పది సంవత్స
రాల పాటు విరామం లేకుండా ఒక
రసవత్తర కావ్యం రచించి, దాన్ని గురించి
నాగభూషణు డనే ఒక పేరుబడిన కవి
అభిప్రాయం తెలుసుకోవటం మంచిదని,
అతని వద్దకు తన కావ్యాన్ని తీసుకు
పోయాడు.

“అయ్యా, ఈ కావ్యాన్ని నేను రచించాను. ఇందులోగల కావ్య లక్షణాలెలాటివో తమరు చూసి చెప్పండి. మీరు ప్రోత్సహించినట్టయితే నేను కవిత్వంలో కృషి చేస్తాను. లేని పక్షంలో కవితా వ్యాసంగం మానేసి మరేదైనా పని చేసు కుంటాను,” అన్నాడు రాజశేఖరుడు నాగభూషణుడితో.

ఉజ్ఞాతకవి

నాగభూషణుడు ఆ కావ్యాన్ని అక్కడక్కడా చదివి ఆశ్చర్యపోయాడు. రాజశేఖరుడు మామూలు కవిత్వం రాయగలడని కూడా ఎవరికీ తెలీదు; ఇంత అద్భుత కవిత్వం రాయగలడని ఎవరు అనుకుంటారు? ఆ కావ్యాన్ని తస్కరించాలనీ, దాని సహాయంతో రాజుగారి వద్ద బహుమానం పొందాలనీ నాగభూషణుడికి దుర్పుద్దిపుట్టింది.

“దీన్ని శ్రద్ధగా చదివి నా అభిప్రాయం చెబుతాను. రెండు వారాల అనంతరం కనిపించు,” అని నాగభూషణుడు రాజశేఖరుణ్ణి పంపేసి, ఆ కావ్యాన్ని తన చేతి వ్రాతతో నకలు చేసుకున్నాడు.

రెండు వారాల అనంతరం రాజశేఖరుడు వచ్చి, “నా కావ్యం ఈ పాటికి మీరు చూసి ఉంటారు. మీ అభిప్రాయం తెలుసుకుందామని వచ్చాను,” అన్నాడు.