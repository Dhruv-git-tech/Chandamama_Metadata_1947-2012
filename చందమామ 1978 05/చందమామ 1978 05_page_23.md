ఆకాశం నుంచి నిప్పులుకురిసి, ఊరంతా కాలిపోయింది. ఎలాగైనా కాలభైరవుడికి ఈ కుక్కరూపం పోగొట్టాలని, వెంట బెట్టుకుని తీర్థయాత్రలు చేస్తూ ఇటుగా వచ్చాను."

భైరవుడు కుక్కనూ, చిన్నణ్ణ మార్చి మార్చి చూశాడు.

చిన్నడు వాడితో, "చూడు, భైరవా. బలి చేయవద్దని నేను నిన్ను నిర్బంధించటం లేదు. తనతోటి వాడివన్న అభిమానం కొద్దీ మా భైరవుడు కుక్కరూపంలో ఉండి కూడా, నిన్ను రక్తించటానికి ప్రయత్నం చేశాడు. ఎందుకంటే, పోలేరమ్మ సామాన్యరాలు కాదు. ఆ మాట నీకూ తెలుసు. ఆమె చిన్నప్పుడే పెళ్ళిలో తన మొగుణ్ణి మింగిందట! అందుకే గదా ఇప్పటిదాకా పురుషులనే నరబలి కోరుతూవచ్చింది?" అన్నాడు.

అంతలో కొందరు పరిగెత్తుకుంటూ వచ్చి, గూడెఁ అంటుకుందని చెప్పారు. చాలా మంది గూడెం కేసి పరిగెత్తారు.

చిన్నడు చెప్పిన దానికీ, జరిగిన దానికి సరిపోయింది. అందరికీ చిన్నడి మాటల్లో గురికుదిరింది.

భైరవుడు కత్తి దూరంగా విసిరేసి, కుక్క కాళ్ళమీదపడి, "కాలభైరవా, నీ మేలు జన్మ జన్మలకీ మరిచిపోను. కుక్కరూపం రాకుండా నన్ను రక్తించావు. చాలు! ఇక మీద ఆతల్లికి కొబ్బరి కాయలూ, గుమ్మిడికాయలూ మాత్రమే బలి ఇస్తాను. నేను కూడా మాంసం ముట్టను." అంటూ ప్రమాణం చేశాడు.

తరవాత చిన్నడితో సహా అందరూ గూడెం చేరారు. ఎక్కువ నష్టం జరగ లేదు. రెండు గుడిసెలు మాత్రమే కాలి పోయాయి. కాలిన గుడిసెలు. తిరిగి కట్టుకోవచ్చు, కాని పోయిన ప్రాణం తిరిగి రాదు. అందుచేత తాను చేసినపనికి చిన్నడు ఆటే పశ్చాత్తాప పడలేదు.

వాడు మళ్ళీ తన కుక్కతో సహా అ ప్రాంతం వదిలి ముందుకు సాగి పోయాడు.