తప్పక పాల్గొనాలి. ఒక మనిషి వీరుడవునో కాదో నిర్ణయించేది కాలూ, కత్తికాదు; గుండెబలం!

మంగళవర్మ యిలా ఆలోచిస్తూ పొతున్నంతలో, వెనక నుంచి పెద్ద చప్పుడై, అతడు చప్పున తల తిప్పి చూశాడు. జలవృక రాక్షసుడు అతణ్ణి వెనక నుంచి హాతత్తుగా మీదపడి పట్టుకుందా మనే ఆదుర్దాలో, తను నడుస్తున్నదారి ఎలావున్నదో చూసుకోక పోవటంతో, వాడి కుడికాలు లోతైన ఒక నెర్రెలో పడగానే, వాడు ముందుకు తూలటంతో రాతిగద పోయి దూరంగాపడింది. వాడు నిశ్శబ్దంగా కాలును బయిటికి లాక్కుందా మని ప్రయత్నించాడు గాని, వాడు పడ్డపాటుకు ఆది మోకాలి దగ్గిర బెణికిపోయింది.

జలవృక రాక్షసుడు బాధతో గొంతెత్తి, 'హాఁ, జలవృకనాథా, నువ్వేశరణ్యం!' అంటూ పెద్దగా ఆరిచాడు.

మంగళవర్మకు తనకు ఎంతస్వల్పంలో ప్రమాదం తప్పిపోయిందో అర్థమైంది. అతడు జలవృకుడి దగ్గిరకుపోయి, 'ఒరే, నన్ను పట్టకోబోయి నువు కాలు వెరగ్గొట్టుకున్నావు. మంచిశాస్త్రే జరిగింది. ఇప్పుడు నీకాక్కవలసింది వైద్యసహాయం. ఆంతేగాని, ఎక్కడోవున్న మీ రాజు జల వృకనాథుడు నీకు చేయగలిగిందేమీ

లేదు. ఇంతకుపూర్వం మీ జలరాక్షనులు, సరోవరేశ్వరుడి భవనాలమీద దాడిచేశారు గదా? అందులో ఎవరు గెలిచారు? నిజం చెపితే, సంజీవిలాంటి మూలికలతో నీ విరిగిన కాలుకు కట్టుకట్టి, నడిచేలా చేస్తాను.'' అన్నాడు.

ఆ మాటలకు జలవృకుడు మూలు గుతూ జవాబివ్వబోయేంతలో, చెట్టు కొమ్మల్లోవుండి యిదంతా చూసిన జల వృకుడి తోటివాడు, రాతిగదను పైకెత్తి పట్టుకుని కేకలుపెడుతూ, 'ఒరే, మాయా సరోవరేశ్వరుడి బంటూ! నిన్నీ క్షణం లోనే, యీ లోకం నుంచి ప్రయాణం కట్టి స్తాను.'' అంటూ పరిగెత్తుకురాసాగాడు.

చంద్రమామ