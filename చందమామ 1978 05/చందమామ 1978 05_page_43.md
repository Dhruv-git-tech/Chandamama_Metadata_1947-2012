అతని భార్యా, పెల్లలూ కట్టుబట్టలతో బయటపడ్డారు. లక్ష్మయ్యకు ఉన్నదంతా బూడిద అయిపోగా, భార్య ఒంటిమీది నగే దక్కింది. అది ఆమ్మి లక్ష్మయ్య మళ్ళీ ఇల్లు కట్టుకున్నాడు.

గోపన్న సలహా లక్ష్మయ్యను కాపాడిందని తెలిసి, ఊళ్ళో అందరూ తమ సమస్యలకు గోపన్న వద్ద సలహాలు తీసుకుని, లాభం పొందుతూ వచ్చారు. కొందరు అతనికి బహుమానాలు కూడా ఇచ్చారు. అయితే అతనికి సంపాదన కన్న కీర్తి ఎక్కువగా వచ్చింది.

ఒకసారి ఆదేశపు రాజు మీద ఒక సామంతరాజు తిరుగుబాటు చేశాడు. రాజు కొద్దిసేనతో అతని పైకి పోతూ, గోపన్న ఉండే గ్రామంలో మజిలీ చేశాడు. ఆ సమయంలో రాజు ఊరి పెద్దలతో బాటు గోపన్నను కూడా కలుసుకున్నాడు.

రాజు తాను సామంతుడిపైన తలపెట్టిన యుద్ధం గురించి గోపన్నకు చెప్పి, సలహా అడిగాడు.

గోపన్న, “రాజా, చిన్న పామునైనా పెద్ద కర్రతో కొట్టమన్నారు. మీరు మరి కొంత సైన్యంతో వెళ్ళటం మంచిది,” అన్నాడు.

మరికొంత సేనను పంపమని రాజధానికి కబురు పంపి, రాజు తన వెంట ఉన్న సేనతో ముందుకు సాగాడు. సామంతరాజు రాజు వెంట ఉన్న సేన గురించి చారుల ద్వారా తెలుసుకుని, దాన్ని ఎదుర్కోగల బలాలను సిద్ధం చేసుకుని పోరాటానికి దిగాడు. రాజు ఆ పోరాటంలో ఓడినంత పని అయింది. అయితే రాజధాని నుంచి అదనపు బలాలు రావటంతో సామంత రాజు ఓడిపోక తప్పలేదు.

రాజు రాజధానికి తిరిగి వస్తూనే గోపన్నను కబురుపెట్టి పిలిపించి, తాను జరిపిన విజయోత్సవాలలో ఆనేకమంది కన్న గోపన్నను హెచ్చుగా ప్రశంసించి, నత్కరించటమేగాక, అతన్ని తన సలహా దారులలో ఒకడుగా నియమించాడు.