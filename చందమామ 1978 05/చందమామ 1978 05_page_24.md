రామయ్య అనే చిన్నరైతు చనిపోతూ తన ఇంటినీ, నాలుగెకరాల భూమినీ తన ఇద్దరు కొడుకులకూ సమంగా పంచాడు. పోయేముందు రామయ్య తన చిన్న కొడుకుతో, “నాయనా, నీకేది కావాలన్నా అన్నను అడుగు. కష్టకాలం వచ్చినప్పుడు నీ పాలంలో ఈశాన్యదిశలో బావి తవ్వుకో,” అని సలహా ఇచ్చాడు.

రామయ్య పెద్దకొడుకు రంగడు మంచి వాడూ, పనిమంతుడూనూ. రెండోవాడు సోముడు దేనికి సమర్థత లేనివాడూ, సోమరిపోతూనూ.

తొలకరి రాగానే రంగడు తన పంతు పాలంలో పనులు ప్రారంభించాడు. సోముడు అన్న సలహాలను పెడచెవిని బెట్టి, పాలంపనులు చెయ్యక, తిని తెరుగుతూ వచ్చాడు. రంగడు విసిగి ఊరుకున్నాడు.

రోజులు గడుస్తున్నాయి. రంగడి పాలం పచ్చగా, చూడముచ్చటగా ఉన్నది. సోముడి పాలం బీడుపడి ఉన్నది. సోముడికి అన్న పాలం చూసి కన్నుకుట్టింది.

వాడు రంగడితో, “అన్నయ్యా, నీమాట విననందుకు చాలా బాధపడుతున్నాను. నాకు వ్యవసాయం పనులు చాతకాదని నీకు తెలుసుగదా! నా పాలం బీడుపడి ఉన్నది. దాన్ని కాస్త సాగుచేసిపెట్టు,” అన్నాడు.

దానికి రంగడు సరేనని, తమ్ముడి పాలం దున్నసాగాడు.

రెండు రోజులు ఆగి సోముడు, “అన్నయ్యా, నా పాలం నువు తీసుకుని, నీ పాలం నాకియ్యి. మిగతా పనులు ఏదో విధంగా నేను చేసుకుంటాను,” అన్నాడు అన్నతో.