ఆ తర్వాత ఇద్దరూ ఒక కల్యాణ భవనంలోకి వెళ్ళారు.

“కులాంతరవివాహాలు చేసుకునేవారికే ఈ భవనంలో సదుపాయాలుంటాయి. వర్ణాంతరవివాహాలను ప్రోత్సహించటానికి ఈభవనం నిర్మించాం. ఇప్పటికి ఇందులో వందకు పైగా పెళ్ళిళ్ళు జరిగాయి. ప్రతి వివాహానికి వెయ్యివరహాలు. బహుమతి ఇస్తూంటాను. పదిరోజులక్రితమే ఇందులో ఆఖిరి పెళ్ళి జరిగింది....”

ఇలా చరిత్రార్థుడు ఉత్సాహంగా ఒకటాకటే చెప్పుకుపోతుంటే, సారంగడు కళ్ళు తుడుచుకున్నాడు. అవి ఆనంద బాష్పాలు కాబోలునుకున్నాడు చరిత్రార్థుడు.

అక్కడి నుంచి ఇద్దరూ క్రీడాస్థలాలకు వెళ్లారు. అక్కడ ఎందరో ఆడుతున్నారు.

“మహాత్మా, చూశారా, మీరు కోరిన మార్పు ఈదేశంలో ఎంత త్వరగా వచ్చిందో!” అన్నాడు చరిత్రార్థుడు.

“ఏమిటా మార్పు?” అని సారంగుడు అడిగాడు.

“ఇక్కడ ఆడుకునే వారిలో అగ్ర వర్ణులతోబాటు పంచములు కూడా ఉన్నారు,” అన్నాడు చరిత్రార్థుడు.

“వీరిలో పంచములున్నారని నీకు ఎలా తెలుసు?” అని సారంగుడు అడిగాడు, ఆశ్చర్యపోయి.

“ఇక్కడ సవర్ణులూ, పంచములూ ఆడుకోవాలి. అందుకే ఈస్థలం ఏర్పాటు