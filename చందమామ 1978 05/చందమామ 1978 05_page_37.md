పొంది మీరంతా!'' అని, అలా అన్నందుకు బాధపడి, ఏడుస్తూ కూర్చున్నది.

తల్లి బరువు కాస్త తగ్గించటానికి మూడోవాడు, ''అమ్మా, నేను మామయ్య గగ్గిర కొన్నాళ్ళు ఉండి వస్తాను,'' అని చెప్పి, వెంకటాపురం బయలుదేరాడు.

వాడు వెంకటాపురం చేరి, తన మామయ్య ఇంటికి వెళ్ళేసరికి అరిశెలు తెంటున్న అత్తయ్య, వాణ్ణి చూడగానే అరిశెలు దాచేసి, ముసుగు పెట్టేసింది.

వాడితో మామ, ''చూడరా, అబ్బాయి. ఈమధ్య మీ అత్తయ్య ఒంట్లో ఏమీ బాగుండటం లేదు. చాకిరి అంతా నాపైన పడింది. అటు పాలంపనీ, ఇటు ఇంటి పనీ కూడా చేసుకోలేక సతమతమవు తున్నాను,'' అని ఇంతా ఏమో అన బోయాడు.

మూడోవాడు అతనికి అడ్డువచ్చి, ''బాధపడకు, మామయ్యా! నువు అంత కష్టపడుతూంటే చూస్తూ ఊరుకుంటానా? ఇప్పుడే మా ఊరు వెళ్ళి, అమ్మనూ,

అన్నయ్యలనూ తీసుకు వస్తాను. అమ్మ వంటపనీ, ఇంటిపనీ చూస్తుంది, మేం ముగ్గురం పాలంపని చూస్తాం. నువు హాయిగా విశ్రాంతి తీసుకో. వస్తానుమరి,'' అని బయలుదేరబోయాడు.

తన ఎత్తు ఇలా బెడిసి కొట్టేసరికి, వాడిమామ నోటమాట రాక, గుడ్లుపెట్టుకు చూస్తూ ఉండిపోయాడు.

కాని, అత్త, ప్రమాదం చప్పన గ్రహించి, ముసుగు తన్నేసి, లేచి కూర్చుని, ''అలా మొద్దులా కూర్చున్నారేమండి? చూశారా, చిన్న వాడయినా, మీ మేనల్లుడికి నా మీద ఎంత అభిమానమో? నా ఒంట్లో బాగా లేదని తెలియగానే వాళ్ళ అమ్మను తెస్తానన్నాడు! మీ కెప్పడైనా ఆ పాటి ఆలోచన వచ్చిందా? నా జబ్బుదేముంది? వెళ్ళండి, మీ పాలం పని మీరు చూసు కోండి, మేం ఇంటిపని చూసుకుంటాం,'' అని వాడి ప్రయాణం ఆపింది.

తన ఎత్తు పారిసందుకు కాంతమ్మ మూడోకొడుకు సంతోషించాడు.