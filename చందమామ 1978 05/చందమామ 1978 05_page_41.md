పొతున్నప్పుడు కాజేసి, గొప్పకు దాన్ని మెడలో వేసుకుని ధనికుడి ఇంటికి వెళ్లింది.

“ఈ గౌలుసు మంగకు నువే ఇచ్చావా?” అని ధనికుడు శ్రీహరిని అడిగాడు.

“అవును!” అని శ్రీహరి గట్టిగా చెప్పాడు.

“అయితే నువే దీన్ని మా అమ్మాయి మెడ నుంచి లాగేశావన్నమాట!” అన్నాడాయన.

శ్రీహరి జరిగినదంతా చెప్పి, “నేను ఈ ఉదయమే ఈ ఊరు వచ్చాను. ఇది దొంగ చేతినుంచి జారిపడి ఉండాలి. నాకు దారి పక్కన దొరికింది,” అన్నాడు.

ధనికుడు శ్రీహరిని శంకించినందుకు క్షమాపణ చెప్పుకుని, “ఈ గౌలుసు దొరకటమే పదివేలు! పైళ్ళివారి నుంచి మాటపడకుండా బయటపడతాం,” అని, శ్రీహరికి బలవంతంగా కొంత డబ్బు బహుమతిగా ఇచ్చాడు.

వీరాస్వామి ఇంటికి వచ్చి, తన కూతురు దొంగతనం చేసినట్టు తెలుసుకుని, “నా పరువూ, నా కూతురి పరువూ కాపాడావు! నీ మేలు మరవను. నీకు నాకూతుర్మిచ్చి పెళ్లిచేస్తాను, ఏమంటావు?” అన్నాడు.

“క్షమించండి. మీకు నా మంచితనం నచ్చిందేమోగాని, నాకు మీ అమ్మాయి దుర్పుద్ది ఏమీ నచ్చలేదు. అందం లేకపోయినా గంగ బుద్ది నాకు నచ్చింది. సవితి తల్లి బాధిస్తుందని తెలిసి కూడా, తన గౌలుసు కాదని గంగ గౌలుసు నాకు తిరిగి ఇచ్చింది. మీ పిల్ల అదే గౌలుసును నా సంచీ నుంచి దొంగిలించింది! ఈ ఇద్దరికీ ఎంత భేదం ఉన్నదో మీరే ఆలోచించండి. ధనికుడు ఇచ్చిన డబ్బుతో నేను ఏ వ్యాపారమైనా చేసుకుని, గంగ ఒప్పుకుంటే ఆమెనే పెళ్లాడతాను.” అన్నాడు శ్రీహరి.

వీరాస్వామి అతని మాటల్లో నిజం గ్రహించి, మరి మాట్లాడలేదు.