“ నువు చేసినది అసిధారా ప్రతం,”
అన్నది మేఘవర్ణం.

“ అందుకు సందేహమేమిటి? కాని రక్తాక్ష వెళ్ళిపోయిన అనంతరం నాపని చాలా తేలిక అయింది. మిగిలిన వాళ్ళు మూడులు. అలాటి వాళ్ళను వంచించటం చాలా తేలిక. మూడుల్ని మెచ్చుకో; తిండి పోతులను మేపు; లోభులను బహూకరించు; దరిద్రులకు అప్పలియ్య; విద్వాంసుడికి గ్రంధాలియ్య; రాజుపట్ల విధేయతగా ఉండు—నీ పని నెరవేరు తుంది. అయితే కొంతకాలంపాటు, మందవిసర్పం అనే పాము కప్పలను మోసి నట్టుగా, ఆ మూడులకే అణగి మణగి ఉండవలసి ఉంటుంది,” అన్నది స్థిరజీవి.

“ ఏమిటా కథ? ” అని మేఘవర్ణం అడగగా, స్థిరజీవి ఇలా చెప్పింది:

మందవిసర్పం అనే పాము ముసలిదై పోయి, ఎలా బతకాలా అనే ఆలోచనలో పడి, ఒక కప్పలమడుగు వద్దకు వెళ్లి, పుట్టెడు విచారంలో ఉన్నట్టు నటించింది.

ఒక కప్ప నీటి అంచుకువచ్చి, “మామా, ఇవాళ వేటకు పొలేదేం? ” అన్నది.

“ బాబూ, నావంటి దౌర్భాగ్యుడికి తిండియావ ఎలా ఉంటుంది? నిన్న రాత్రి తిండికోసం బయలుదేరి ఒక కప్పను చూసి, దానిని వడిసి పట్ట బోయాను. అది ఎగిరి నీటిమడుగులో దూకింది. అక్కడ నీటి అంచున కొందరు బ్రాహ్మణులు మంత్రాలు చదువుతున్నారు. నేను ఒక బాలుడికాలు చూసి, దృష్టి సరిగా ఆనక, కప్ప అనుకుని కరిచాను. ఆ బాలుడు వెంటనే మరణించాడు. అతడి తండ్రి నన్ను శపించి, “నీ జన్మ అంతా కప్పలను ఏపు మీద మొయ్య,’ అన్నాడు. అందుచేత మిమ్మల్ని మొయ్య టానికి వచ్చాను,” అన్నది పాము.

ఈ వార్త కప్పలకన్నిటికీ తెలిసింది. అవి సవారీ చేయటానికి వచ్చాయి. ముందు పడగ దగ్గిర కప్పరాజు జాల పాదమూ, తరవాత మంత్రులూ తక్కువ హోదాగలవాళ్లూ వరసగా కూర్చున్నాయి.