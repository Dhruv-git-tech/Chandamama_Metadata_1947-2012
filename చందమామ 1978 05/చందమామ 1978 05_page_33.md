చూడాలని ఉన్నట్టు కబురు చేశాడు.
ఈ కబురు అందగానే చరితార్థుడు ఒక రథం మీద తానే సారంగుణ్ణి చూడ వచ్చాడు. సారంగుడు తన ఆశ్రమాన్ని శిష్యులకు అప్పగించి, చరితార్థుడి వెంట రథంలో వెళ్ళాడు.

సుదర్భదేశంలో సారంగుడికి గొప్ప స్వాగతంలభించింది. సారంగడు పర్యటన చేసేటప్పడు చరితార్థుడు ఆయన వెంట ఉన్నాడు. సారంగడు కారాగారానికి వెళ్ళి అక్కడఉన్న ఖైదీలను చూసి, వివరాలు అడిగాడు. వారిలో కట్నాలు తీసుకున్నవారూ, తాగినవాళ్ళూ, లంచం తీసుకున్న ఉద్యోగులూ, ఇతర నేరాలు చేసినవాళ్ళూ ఉన్నారు.

"రాజభటనులు వెయ్యికళ్లతో నేరస్తు లను పట్టుకుంటున్నారు. అందుచేత నేరాలు చేసి, శిక్షపడకుండా తప్పించు కోవటం కష్టమైపోతున్నది," అన్నాడు చరితార్థుడు.

"వీళ్ళు ఎంతకాలంగా కారాగృహంలో ఉన్నారు?" అని సారంగుడు అడిగాడు.

"మీ ఆశయాలను దృష్టిలో పెట్టుకుని శిక్షలు మరీకరినంగా ఉండకుండా చూస్తున్నాం. ఇలాటి నేరాలకు ఆరు మాసాలు మించి శిక్ష ఉండదు. వీళ్ళు ఇక్కడికి వచ్చి వారంరోజులు అవుతుందనుకుంటాను," అన్నాడు చరితార్థుడు.

సారంగుడు ఉలిక్కిపడి, "ఇంక ఇక్కడి నుంచి వెళ్ళిపోదాం," అన్నాడు.