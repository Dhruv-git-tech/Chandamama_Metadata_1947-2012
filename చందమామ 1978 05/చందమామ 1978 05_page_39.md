కాస్తసేపు ఆగటం వల్ల గంగకు వెనకపడి
పోయాడు. ఇంకా జనసంచారం ప్రారంభం
కాలేదు.

అతను గుడి దాటి కొద్ది అడుగులు
వేశాడో, లేదో, దారిపక్కన పడి ఉన్న
గొలుసు ఒకటి కనిపించింది. అదే గంగ
పొగొట్టుకున్న గొలుసు అయి ఉంటుం
దనుకుని అతను చప్పున వంగి దాన్ని
తీసుకున్నాడు. దాన్ని శీఘ్రంగా గంగకు
చేర్చితే ఆమెను సవతితల్లి పెట్టే హింస
నుండి కాపాడవచ్చు.

అతను కోవెల గుర్తు సహాయంతో
గంగ ఇల్లు కనుక్కుని, అక్కడికి వెళ్ళే
సరికి, గంగ చేత సవతితల్లి బోలెడు

గిన్నెలు తోమిస్తున్నది. అతను గొలుసు
పైకి తీసి, “ఇది గంగ గొలుసు. నాకు
దొరికింది. దీన్ని గురించి మీరు గంగను
ఏమీ ఆనవద్దు. దారిలో జారిపడిపోయి
ఉంటుంది,” అంటూ దాన్ని గంగ
సవతితల్లికి ఇచ్చాడు.

గంగ సవతితల్లి చప్పున గొలుసు
తీసుకుని, “మా వస్తువు మాకు చేరింది.
ఇక నువు వెళ్ళవచ్చు,” అన్నది.

గంగ యీ జరిగినదంతా ఆశ్చర్యంగా
చూసింది.

శ్రీహరి అక్కడినుంచి వీరాస్వామి
ఇంటికి వచ్చాడు. అతను ఫలానా అని
తెలిసినాక వీరాస్వామి అతన్ని శ్రీమ
సమాచపాలు అడిగి, ఉద్యోగ ప్రయత్నం
చేస్తానని మాట ఇచ్చి, అతని భోజనం
ఏర్పాటు భారం తన కూతురు మంగ
మీద వేసి. తాను దివాణానికి వెళ్ళి
పోయాడు. మంగ అతనిపట్ల ముఖావంగా
ఉన్నది.

అతను భోజనం చేసి వీధి గదిలోకి
వచ్చేసరికి, గంగ హడావుడిగా వచ్చి,
“ఈ గొలుసు నాది కాదు. నా గొలుసు
తెగితే, పెట్టెలో పెట్టి, ఆ విషయం
మరిచిపోయాను. మీకు దొరికిన గొలుసు
మీరే ఉంచుకోండి. మా పిన్ని నన్ను
చంపినా సరే నేను దీన్ని ఉంచుకోను.