# సీతాసాగరం

మోతీపుర జమీందారు రూపరాం భార్య లక్ష్మి గౌప్ప పవిత్రురాలు. ఆమె ఒక కొడుకును కని, ఒక పర్వదినంనాడు, శుభ ఘడియలో మరణించింది. ఆమె పట్ల ఎంతో అనురాగం గల జమీందారు ఆమె పేర ఒక చెరువు తవ్వించి, దానికి లక్ష్మిసాగరం అని పేరు పెట్టాడు. ఆమె మరణించినప్పుడు ఆమె శరీరానికి లక్ష్మి సాగరం ఒడ్డునే దహనక్రియ జరిగింది. అటు తరవాత ఊరివాళ్ళు లక్ష్మి పోయిన రోజున ప్రతి ఏడూ లక్ష్మిసాగరంలో స్నానాలు చేసి, ఉత్సవం జరుపుతూ వచ్చారు.

జమీందారు కొంతకాలంపాటు తిరిగి వివాహం చేసుకోలేదు. కాని కొంతకాలం గడిచినాక అతను మరొక జమీందారు ఆహ్వానంపై అతని అతిథిగా వెళ్ళి, అతని కుమార్తె అయిన సీతను చూశాడు. సీత

చక్కనిది, విద్యాంసురాలు. అందుచేత సీత తండ్రి ఆమెను తనకిచ్చి పెళ్లిచేస్తా నన్నప్పుడు రూపరాం సమ్మతించాడు.

సీత కాపరానికి వచ్చిన ప్పుడు దివాణంలో ప్రతి ఒక్కరూ ఆమె సాజ్యానికి ముగ్ధులయారు. ఆమె తన సవతి కొడుకును సొంత కొడుకులాగా చూసు కున్నది. రూపరాం పరమానంద భరితుడై, సీత పేర మరొక చెరువు తవ్వించి, దానికి సీతాసాగరం అని పేరు పెట్టాడు. అయితే ప్రజలు లక్ష్మిసాగరాన్ని పవిత్రంగా చూసినట్టుగా సీతాసాగరాన్ని చూడలేదు.

సీత తన గదిలో గవాక్షం వద్ద కూర్చుని సీతాసాగరాన్ని చూసినప్పుడు, సహజంగా ఎంత విశాలమైన హృదయం గల మనిషి అయినప్పటికీ, తన సవతి పట్ల కొంచెం ఈర్ష్యపడేది.

ఏ. న. నరక్కర్, ఐంద్రజాలికుడు