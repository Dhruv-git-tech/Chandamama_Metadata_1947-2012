నలుగురినీ కలుసుకుని, మాంత్రికుడి బండారం బయటపెట్టే ఆలోచన ఒకటి వాళ్ళకు చెప్పాడు. అతని మిత్రులు అతను చెప్పినట్టు చేయటానికి ఒప్పుకున్నారు.

మర్నాడు ఉదయం ప్రభాకరుడు విలవిలా తన్నుకుంటూ, రెండు వాంతులు చేసుకుని, పడిపోయాడు. ఇరుగు పొరుగు వారందరూ వచ్చి, ఇదేమిటి అని అడిగితే, ప్రభాకరుడి మిత్రులు, “ఇదంతా ఆ మాంత్రికుడు పగబట్టి చేసిన పనే. వాణ్ణే తెచ్చి ప్రభాకరుణ్ణి బాగుచేయించాలి,” అన్నారు.

నలుగురూ కలిసి మాంత్రికుడి పద్దకు వెళ్ళి, “నువు ఆ కుర్రవాడికి చేతబడి చేసి, రోగం తెప్పించావు. వాడు చావు బతుకుల్లో వున్నాడు. వచ్చి నయం చెయ్యి,” అని నిలవదీసి అడిగారు.

మాంత్రికుడు బెట్టుగా, “ఎవరు చేసిన పనికి వారు శిక్ష అనుభవిస్తారు. మధ్య నేనేం చేస్తాను? ” అన్నాడు.

“నీ బాధ్యత ఏమీ లేదా? మరి ఆ కుర్రవాణ్ణి ఏదో చేస్తానని ఎందు కన్నావు?” అంటూ ప్రభాకరుడి స్నేహితులు మాంత్రికుడి జుట్టు పట్టు కుని బాదసాగారు.

మాంత్రికుడు భయపడి పోయి, “బాబూ, నేను ఏపాపమూ ఎరగను. నాకు ఏ మంత్రాలూ రావు. అతన్ని భయపెట్టటానికి అలా అన్నాను. నన్ను విడిచిపెట్టండి,” అని కాళ్లావేళ్లా పడ్డాడు.

ఈ లోగా అక్కడికి వచ్చిన ప్రభాకరుడు, “అదినిజమే. నీకు ఏ మంత్రాలూ రావు, ఏ శక్తులూ లేవు. అవి ఉన్నట్టు లోకాన్ని మోసగిస్తున్నావు గనకనే నీకు ఈ విధంగా బుద్ది చెప్పవలసి వచ్చింది. ఇకముందు మంత్రాల మాట ఎత్తావో, నిన్ను నిలువునా చీల్చేస్తాం. బుద్దిగా ఉండు,” అని హెచ్చరించాడు.

ఈ వార్త క్షణంలో ప్రక్క గ్రామాలకు కూడా పాకింది. ఆ తరవాత మాంత్రికుణ్ణి లక్ష్యపెట్టినవాళ్ళు లేరు.