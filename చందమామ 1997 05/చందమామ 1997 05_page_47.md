“సుఖ దుఃఖాలు మనిషి అధినంలో ఉండేవి కావు. ఆ మాట నా కుమార్తెకు తెలుసు. కష్ట సుఖాలను గురించి బాగా ఆలోచించే ఇక్కడికి వచ్చాము. నా కూతురూ, నీ కొడుకూ ఒకరికొకరు అన్నివిధాలా తగిన వారు. మనం వియ్యమందుదాం,” అని అశ్వపతి అన్నాడు.

ద్యుమతేనుడు సంతోషించి, తన ఆశ్రమంలో ఉన్న మునులందరినీ చేర బిలిచి, మంచి ముహూర్తంలో సావిత్రీ సత్యవంతుల వివాహం జరిపించాడు. అశ్వపతి తన నగ రానికి తిరిగి వెళ్ళాడు.

తన తండ్రి వెళ్ళగానే సావిత్రి తన మేలి వస్తాలూ, అభరణాలూ తీసేసి, భర్తతో బాటు తాను కూడా నారచీరలు కట్టి, శరీర శ్రమ లక్ష్యపెట్టకుండా అత్తమామలకూ, భర్తకూ

అన్నివిధాలా సేవలు చేస్తూ, మితభాషిణి అయి కాలంగడపసాగింది.

కాని ఆమె తన భర్త ఆయువు ఒక్కొక్క రోజే తరిగిపోవటం లెక్క పెడుతూనే ఉన్నది. నారదుడు చెప్పిన ప్రకారం సత్యవంతుడి ఆయుర్దాయం ఇంకా నాలుగు రోజులు ఉన్నదనగా ఆమె త్రిరాత్రోపవాసం ప్రారంభించింది.

“అమ్మా, అసలే సుకుమార్తి. ఇలాటి ప్రతం ఎందుకు ప్రారంభించావు? నిన్నీ కఠోరప్రతం మానమనటానికి నాకు నోరు రాకుండా ఉన్నది,” అని ద్యుమతేనుడు సావిత్రితో అన్నాడు.

“దృఢనిశ్చయం ఉండాలే గాని, ఎంత కఠినమైన పనులైనా నిర్విఘ్నంగా సాధించ వచ్చు. నేను దృఢనిశ్చయంతోనే ఈ ప్రతం ప్రారంభించాను,” అన్నది సావిత్రి.

సావిత్రికి ఉపవాసశ్రమ కన్న తన భర్తకు చావు రానున్నదన్న దిగులు జాస్తి అయింది. మూడు రాత్రులూ గడిచాయి. నారదుడు చెప్పిన ప్రకారం సత్యవంతుడి జీవితంలో ఆఖారు రోజు తెల్లవారింది.

ఆ రోజు సావిత్రి తెల్లవారుతూనే లేచి, సూర్యోదయంకాగానే అగ్ని ప్రజ్వలింపజేసి, హోమంచేసి, ఆశ్రమంలో ఉన్న అత్తమామ లకూ, మిగిలిన పెద్దలకూ నమస్కారాలు చేసి, “దీర్ఘసుమంగలీ భవ!” అని ఆశీస్సులు పొంది, భర్తకు రాబోయే మరణం గురిరచి ఆలోచిస్తూ దిగులుగా కూర్చున్నది.

“అమ్మా, నీ ప్రతం పూర్తి అయింది గదా, పారణచెయ్యవేం?” అని అత్తమామలు సావిత్రిని అడిగారు.