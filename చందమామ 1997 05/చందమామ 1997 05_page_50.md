కోరమన్నాడు. సావిత్రి తన తండ్రికి పుత్ర సంతానం కోరింది. యముడు అశ్వపతికి నూరుగురు కొడుకులు కలిగేలాగు వరం ఇచ్చాడు. అయినా సావిత్రి తిరిగి పోవటం లేదని గమనించి యముడు ఆమెకు నాలుగో వరం ఇస్తానన్నాడు. సావిత్రి తనకూ, సత్య వంతుడికీ వంశవృద్ధి అయ్యేటట్టు నూరుగురు కొడుకులను ప్రసాదించమన్నది.

“నీకు నూరుగురు కొడుకులు పుడతారు. ఇక తిరిగి వెళ్ళు,” అన్నాడు యముడు.

“అలా అయితే నా భర్త ప్రాణాలు తిరిగి ఇచ్చెయ్యి,” అన్నది సావిత్రి.

యముడు సత్యవంతుడి ప్రాణాలు వది లేసివెళ్ళిపోయాడు. సావిత్రి తన భర్త శరీరం ఉన్నచోటుకు తిరిగి వచ్చి, అతని తలను తన తొడల మీద పెట్టుకుని కూర్చున్నది. కొంతసేపటికి సత్యవంతుడు కళ్ళు తెరిచి సావిత్రి ముఖంలోకి చూసి, “నేను చాలాసేపు నిద్రపోయానా? నన్నెవరో నల్లనివాడు చాలా దూరం తీసుకుపోయినట్టు కల వచ్చింది,” అన్నాడు.

“అదంతా తరవాత చెబుతాను. పాద్దు గ్రూకి చీకటిపడుతున్నది. నువ్వులేచి నడవ

గలిగితే మనం ఆశ్రమానికి పోదాం,” అని సావిత్రి అన్నది.

అతన్ని సావిత్రి లేపి నిలబెట్టవలిసి వచ్చింది. బుట్టనుమోసే శక్తి అతనికి లేదు. దాన్ని ఒక చెట్టుకొమ్మకు తగిలించి, సావిత్రి మెల్లగా అతన్ని నడిపించుకుంటూ, వెన్నెలలో దారి చూసుకుంటూ ఆశ్రమానికి చేర్చింది.

ఆశ్రమంలో ఆకస్మికంగా చూపు వచ్చిన ద్యుమత్సేనుడు, చీకటిపడినా కొడుకూ కోడలూ తిరిగిరానందున ఆందోళనపడి తనభార్యతోసహా, కొడుకు కోడళ్ళను పేరెత్తి పిలుస్తూ, అరణ్యం కేసి బయలుదేరాడు. ఇంతలో సావిత్రీసత్యవంతులు రానే వచ్చారు. ఈసరికే ఆశ్రమంలో అనేక మంది చేరారు. సావిత్రి వారందరికీ జరిగినదంతా చెప్పింది.

యముడి వరాలు వృథా కాలేదు. ద్యుమ త్సేనుడికి రాజ్యం తిరిగి వచ్చింది. అశ్వపతికి కొడుకులుకలిగారు. సావిత్రీ సత్యవంతులకు కూడా కొడుకులు పుట్టారు.

మార్కండేయుడు పాండవులకు ఈకథ చెప్పి, “ద్రౌపది పాతిప్రత్యంవల్ల మీ కష్టాలు తొలగిపోతాయి,” అని చెప్పి, తన దారిన తాను వెళ్ళాడు.