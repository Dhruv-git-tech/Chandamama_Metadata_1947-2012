“అశోకుడికి ఎందుకు అభినందనలు?”
అని అడిగాడు సుశేముడు.

“ప్రభూ! యువరాజు అశోకుడు తిరుగు బాటును తృటికాలంలో అణచి విజయవం తంగా తిరిగివస్తున్నాడు. ఆయనకు ఘన స్వాగతం పలకడానికి అన్ని ఏర్పాట్లూ జరుగు తున్నాయి,” అన్నాడు దళనాయకుడు విన యంగా.

ఆమాట వినగానే సుశేముడి ముఖం వెలవెల బోయింది. అతని తమ్ములు పిడుగు పాటుకు లోనైనట్టు దిగ్గ్రాంతి చెందారు. ఎవరి నోటినుంచీ మాటరాలేదు. దళనాయకుడి మాటలు విన్న ఒక నాట్యకత్తె, “ఆహా! ఎంత సంతోషకరమైన వార్త!” అన్నది.

“ఛీ, నోర్ముయ్!” అన్నాడు సుశేముడు పట్టరాని కోపంతో.

అశోకుడిపట్ల సుశేముడికున్న ఈర్వ గురించి అంతకుముందే ఎరిగిన వాళ్ళు గనక, అతని కోపానికి ఆ యువతులు లోలోపలే నవ్వుకున్నారు.

కొంతసేపు మౌనం తరవాత, “ఈ వార్త ఇంతవరకు నాకెందుకు తెలియజేయలేదు?” అని దళనాయకుణ్ణి అడిగాడు సుశేముడు.

“ఆ విజయవార్త రాజధానికి చేరగానే, మహారాజుగారు తమకు తెలియచేయమ న్నారు. కాని తమరు ఉన్నచోటు ఎవరికీ తెలియలేదు. అందువల్ల ఆవార్తను వెంటనే తమకు తెలియ జేయలేకపోయారు,” అన్నాడు దళనాయకుడు.

“నోర్ముయ్,” అన్నాడు సుశేముడు.

“తమరు కారణం అడిగారు గనక, చెప్పాను, క్షమించండి ప్రభూ!” అన్నాడు దళనాయకుడు.

“అంతా మాకుతెలుసు, ఊరుకో!”అంటూ సుశేముడు నిప్పతొక్కిన కోతిలా, అటు ఇటూ తిరగసాగాడు. ఆ తరవాత పిడికిలి బిగించి ఆకాశంకేసి చూశాడు. తల పంకించి దళ నాయకుణ్ణి సమీపించాడు. దళనాయకుడికి ఏం చేయాలో తోచక అలాగే నిలబడ్డాడు.

ఉన్నట్టుండి సుశేముడు తన వేలికివున్న వజ్రపుటుంగరం తీసి, దళనాయకుడి వేలికి తొడిగాడు. ఆ తరవాత నవ్వుతూ దళనాయకుడి వెన్ను తట్టాడు. ఈ ఆకస్మిక పరిణామా నికి ఉక్కిరిబిక్కిరయిన దళనాయకుడు చిన్నగా నవ్వుతూ సుశేముడికి వంగినమస్కరించాడు.

“శుభవార్తను తెచ్చావు. అందుకే నీకీ బహుమతి. రేపు దీనికన్నా గొప్ప బహుమతి ఇస్తాను,” అన్నాడు సుశేముడు.