క్రమంగా నవమాసాలు నిండి పండంటి ఆడపిల్లను కన్నది, రాణి. పచ్చటిపసిమితో, నల్లని ఉంగరాలజుట్టుతో, చెంపకు చారెడేసి కళ్ళతో అందాలొలికిస్తున్న, ఆ బిడ్డను చూడ డానికి అంతఃపురంలో వారికి రెండు కళ్ళూ చాలలేదు.

పండితులు ఆ పాప అందమైన కళ్ళు చూసి, “జాతకరీత్యా స అక్షరంతో, ఆ పాప పేరుమొదలయితే మంచిది. ఈమెకు సున యన అనే పేరు అతికినట్టుగా సరిపోతుంది,” అన్నారు.

అయితే, బిడ్డపుట్టిన రెండోరోజునే, అంత అందమైన కళ్ళు వున్నా సునయన ఏమీ చూడలేదనీ, ఆమె పుట్టుగుడ్డి అనీ రాజ వైద్యులు తేల్చిచెప్పారు. ఈ దుర్వార్త వినగానే రాజదంపతులు ఎంతగానో దుఃఖించారు.

చూపు లేదన్న లోటు తప్పించి, సునయన అమితమైన తెలివితేటలు గలది. తీయని మధురమైన కంఠస్వరం ఆమె సొత్తు. కాని, అంధత్వం ఆమె పాలిట శాపంగా భావించి, తల్లిదండ్రులు, దిగులు పడుతూండేవారు.

అలాకాలం గడిచి, సునయనకు పెళ్ళీడు వచ్చింది. ఆమె ఎంతటి సౌందర్యరాశి అయినా, చూస్తూ చూస్తూ ఒక గుడ్డిపిల్లను ఏ రాజకుమారుడైనా ఎలా వరించగలడని బెంగపట్టుకున్నది రాజదంపతులకు.

“నా వివాహం గురించి మీరు బెంగ పడకండి. అంతా ఆదుర్గదేవిదే భారం!” అని, తల్లిదండ్రులను ఊరడిస్తూండేది సునయన.

ఆమె ప్రతి సాయంత్రం తన ఇష్టసఖితో, కొండమీది దుర్గదేవి ఆలయానికి వెళ్ళి వస్తూండేది. అక్కడ ప్రసాదం తీసుకున్నాక,

ఆలయం వెనకవున్న కొండరాళ్ళ మీద కూర్చుని, చల్లని గాలికి సేదతీరడం ఆమె దినచర్య.

ఒకరోజున ప్రసాదం తీసుకున్నాక ఆమె గుడివెనకవైపుకు వచ్చింది. ఆమె ఇష్టసఖి, ఆమెనొక రాయి మీద కూర్చోబెట్టి, “రాకు మారీ, నీ కమ్మనిగొంతుతో నాలుగు తీయని పాటలు పాడు,” అన్నది.

సునయన దేవిని స్తుతిస్తూ పాట ప్రారం భించగానే, ఆమె ఇష్టసఖి అక్కడినుంచి నిళ్ళబ్దంగా వెళ్ళిపోయింది. ఆలయంలో పనులు చేస్తున్న యువశిల్పితో ఆమె వివాహం కొద్దిరోజులలో జరగనున్నది. సన్నజాజి, మల్లె, నందివర్థనం పూలపరిమళాలను మోసుకు వస్తున్న చల్లగాలికి పరవశించి మనోహరంగా పాడుతున్నది, సునయన.