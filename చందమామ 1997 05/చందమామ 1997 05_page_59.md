అదృష్టవంతుణ్ణి చెడిపేవాడూ లేడు, దుర దృష్టవంతుణ్ణి బాగుచెయ్యగలిగే వాడూలేడ న్నది, నా గట్టినమ్మకం. అందుకే నేను ఎక్కడికీ పోకుండా, ఆ దేవాధిదేవుణ్ణే నమ్ముకు న్నాను,” అన్నాడు.

తను రాజని గ్రహించి కూడా పేదవాడు తన ధోరణిని విడిచిపెట్టకపోవటం చూసి, రాజుకు మరింతకోపం వచ్చింది. అతడు వ్యంగ్యంగా, “అయితే మరింకేం, పాలంలో ఈ పాటి కష్టం కూడా చెయ్యటం దేనికి? ఇంట్లోమునగ తీసుకుని పడుకుంటే మాత్రం, నీ దేవుడు నీకు అన్ని ఏర్పాట్లూ చెయ్యక పోతాడా? నీ అదృష్టంనిన్ను అందలం ఎక్కించక పోతుందా?” అన్నాడు.

రాజుకు బాగా కోపం వచ్చిందని గ్రహించి కూడా పేదవాడు ఏమాత్రం జంకక, “గాలిలో

దీపం పెట్టి, దేవుడా నీదే భారం అనే మెట్టవేదాంతాన్ని నేను చెప్పటం లేదు, ప్రభో! మన ధర్మంగా మనం దీపం చుట్టూ రక్షణగా చేతులు పెట్టాలి. ఆ పైన భగవంతుడిదయ. అదృష్టం బావుందా, దీపం నిలుస్తుంది, లేదా లేదు. కూటికి గతి లేని నాకైనా అదేసూత్రం. మహారాజులైన మీకైనా అదే సూత్రం!” అన్నాడు.

ఇక కోపం అణుచుకోవటం అసలు ఏమాత్రం సాధ్యం కాలేదు రాజుకు. అతడు మండిపడుతూ, “దౌర్భాగ్యుడా, ఇప్పుడు నేను మీ శెట్టి కొడుకును మందలించి, నీ పాలం నీకు తిరిగి ఇప్పిస్తే కూడా, నువ్వాలేవుణ్ణే కీర్తిస్తావు కాబోలు!” అన్నాడు.

పేదవాడు వినయంగా, “పారబాటు, మహాప్రభో! మిమ్మల్నీ, ఆ సర్వేశ్వరుణ్ణీ కూడా కీర్తిస్తాను. మంచి వాళ్ళు ఈ లోకంలో, ఆ భగవంతుడి దూతలు! నా బోటి దురదృష్టవంతుల్ని ఆదుకొమ్మని, ఆ దేవుడు మీలాంటి మంచి మనసున్న వాళ్ళను పంపిస్తాడు. అంచేత ఇద్దరికీ నేను సర్వదా కృతజ్ఞుణ్ణే,” అన్నాడు.

రాజుకు అక్కడికక్కడే ఆ పేదవాణ్ణి నిలువునా కొరతవేయించాలనిపించింది. అతికష్టం మీద అతడు తన ఆవేశాన్ని అణ చుకుంటూ, “సరే, ఇంతకూ నువ్వనేదేమిటి? అదృష్టవంతుణ్ణి చెడిపేవాడూ, దురదృష్టవంతుణ్ణి బాగుచేసే వాడూ లేడని! ఉంటే గింటే ఆదేవుడొక్కడేనని. అంతేకదా?” అని ప్రశ్నించాడు.

పేదవాడు నమ్మతగా, “నానమ్మకం అదే, ప్రభో! రాకాసిదీవిలో నన్ను తీసికెళ్ళి పారేసినా