రోజులు ప్రయాణం చేసి, కృష్ణగడం చేరాడు.
ఈ ప్రయాణంలో రాజకుమారుడికీ, రైతుకొడు కైన బలరాముడికీ గాఢమైన మైత్రి ఏర్పడింది.
కృష్ణగడం మహారాణి అతిథులకు చక్కని ఏర్పాట్లు చేసింది. రోజులు గడుస్తున్న కొద్దీ రాజకుమారుడికీ, రైతుకుమారుడికీ మధ్య మైత్రి కూడా అభివృద్ధి అయింది.

ఇలా కొంతకాలం గడిచాక వీరసింహుడికి రాజకుమారుడు కృష్ణగడంలో ఉన్నవార్తతెలిసి, పెద్ద సైన్యంతో వచ్చి కృష్ణగడాన్ని ముట్టడిం చాడు.

తన మూలంగా తన పినతల్లికి ప్రమాదం రావటం ఎంతమాత్రమూ ఇష్టంలేక ధవళఫుర మంత్రి తెల్లజెండాఎత్తి వీరసింహుడితో సంధి చేసుకోవటానికి బయలుదేరాడు. రాజకుమారుణ్ణి తన వశం చేసినట్టయితే వీరసింహుడు

ముట్టడిఎత్తితిరిగిపోతానన్నాడు. మంత్రికి పచ్చి వెలక్కాయ గొంతులో పడ్డట్టయింది. తాను రాజకుమారుణ్ణి కాపాడటానికి చేసిన ప్రయత్నమంతా వృధా అయిపోయింది.

అయితే రాజకుమారుణ్ణి కాపాడటానికి ఇంకాఒకమార్గంమిగిలి ఉన్నది. అదేమిటంటే, రైతుకుమారుడైన బలరాముణ్ణి రాజకుమారుడని చెప్పి వీరసింహుడికి అప్పగించటం.

మంత్రి బలరాముణ్ణి ఏకాంతంగా పిలిచి, “నాయనా, రాజకుమారుణ్ణి తనకు వశపరచ మని శత్రురాజుకోరుతున్నాడు. అతను రాజకుమారుడి ప్రాణం తీసే అవకాశం కూడా ఉన్నది. రాజకుమారుడివి నువ్వేనని నిన్ను పంపగలను. శత్రురాజు తెలుసుకోలేడు. కాని అలా చేస్తే నీ ప్రాణానికీ ప్రమాదం కలగవచ్చు. ఏమి చెయ్యటానికీ నాకు పాలుపోకుండా ఉన్నది,” అన్నాడు.

ఈమాటలువినగానే బలరాముడు, “బాబు గారూ, నాప్రాణం పోయినందువల్ల కలిగేనష్టం లేదు. కాని రాజకుమారుడు నాలుగు కాలాల పాటు బతికి ఉంటే రాజ్యం తిరిగి సంపాదించుకోగలుగుతాడు. రాజవంశం నిలుస్తుంది. శత్రురాజుదగ్గరికి నన్నుపంపండి. ఈ సంగతి రాజకుమారుడికి మాత్రం తెలియనివ్వకండి,” అన్నాడు.

మంత్రి ఈ మాటకు ఎంతో సంతోషించి, బలరామ్ముడికి రాజలాంఛనాలన్నీ తగిలించి, భటులవెంట, కృష్ణగడం కోట వెలుపల సైన్యంతో విడిసి ఉన్న వీరసింహుడి డేరాకు పంపాడు.

బలరాముడు బయలుదేరిన కొద్దిసేపటికి రాజకుమారుడు అతని కోసం వెతకసాగాడు.