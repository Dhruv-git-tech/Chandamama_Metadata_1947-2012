ఇప్పుడా దీవికే రాజు, తనను పంపద
లుచుకున్నాడని వినగానే పేదవాడికి ఒళ్ళు
చల్లబడింది. వాడు వణుకుతున్న స్వరంతో,
“మహా ప్రభో! ఏదో మాటవరసకు నోరుజారిన
పాపానికి, నా మీద పిసరంతైనా కనికరం
లేకుండా అంతటి శిక్ష విధించటం తమకు
తగునా?” అన్నాడు.

పేదవాడి భయం, రాజుకు ఆనందాన్ని
కలిగించింది. అతడు నవ్వుతూ, “ఈ శిక్ష
నుంచి తప్పించుకోవటం నీ చేతుల్లో వున్న
పనే! నువ్వు ఇంతదాకా మాట్లాడిన మాటలన్నీ
శుద్ధతప్పులని ఒప్పుకుంటివా, ఈ క్షణానే నీ
పాలం నీదవుతుంది! నీకంటూ అసలు
బాకీలే ఏమీవుండకపోగా, మరికొంతపాలమూ
డబ్బూ, బంగారమూ కూడా దొరుకుతాయి,”
అన్నాడు.

పేదవాడు క్షణకాలం ఆలోచించాడు.
అతడికి తను నమ్ముకున్న దైవం గుర్తొచ్చాడు.
పుట్టిన దగ్గర నుంచీ పెద్దలు నూరిపాయ్యగా
పాయ్యగా, తన రక్తంలో జీర్షించుకు పోయిన
నమ్మకాలూ, విశ్వాసాలూ గుర్తొచ్చాయి. వాటి
నన్నిటినీ గాలికి వదిలేసి బాగుపడటం
కంటే నీచమైనది మరేదీ వుండదనిపించింది.

తక్షణం వాడు దృఢంగా, “ప్రభో, నాకు
రాకాసిదీవిలో చావాలనే రాసిపెట్టివుంటే,
దాన్ని తప్పించటం ఎవరివల్లా కాదు. మీ
మాట ప్రకారమే నన్నక్కడికి పంపించెయ్యండి.
ఆపైన ఆ భగవంతుడే వున్నాడు. నా భార్యా
బిడ్డల జీవితాలంటారా, మీదయ, వాళ్ళ
ప్రాప్తం!” అంటూ చేతులెత్తి రాజుకు నమస్క
రించాడు.

ఆ మాటలు వినగానే, అంతవరకూ
రాజు మనసులో ఏ మూలో పేదవాడి పట్ల
వున్న కాస్తోకూస్తో జాలికూడా ఎగిరిపోయి,
రాజుకు పంతం హెచ్చింది. అతడు తక్షణం
పేదవాడి ద్వారానే గ్రామాధికారికి కబురు
పంపి, పేదవాడికుటుంబం మొత్తాన్ని తనతో
బాటు రాజధానికితీసుకుపోయేందుకు కావ
లసిన ఏర్పాట్లు చేయించాడు. అసలు
సంగతి ఎవరికీ తెలియనందున, అందరూ
పేదవాడికి అదృష్టం కలిసివచ్చిందని ఈర్వ
పడ్డారు.

రాజధాని చేరుతూనే రాజు పేదవాడి
భార్యాబిడ్డలకు వసతి ఏర్పాట్లన్నీ చేసి, పేద
వాడి ప్రయాణానికి కావలసిన ఏర్పాట్లు
కూడా రహస్యంగా చేశాడు. -(ఇంకావుంది)