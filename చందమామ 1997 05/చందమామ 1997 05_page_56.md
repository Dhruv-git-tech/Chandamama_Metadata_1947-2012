“ఒళ్ళాంచి పనిచేస్తే సుఖపడటానికి జానెడు పాలంచెక్క చాలునే!” అన్నాడు.

పేదవాడు ఆమాటకు నొచ్చుకుని, “బద్ధ కమన్నది ఏ కోశానా ఎరగను, బాబూ! గత మూడేళ్ళబట్టీ ఏం జరుగుతున్నదో వింటే మీకే తెలుస్తుంది, వినండి!” అని, “మొదటేడు వరి వేశాను, విరగపండింది. ఈ ఏడు నా అదృష్టం బావుందిలే అనుకుని పంటంతా బస్తాలకెత్తి ఇల్లు చేర్చాను. ఇల్లంటే లంకంత కొంపనుకునేరు, రెల్లుగడ్డి కప్పిన మట్టిగోడల ఇల్లుమాది! సరే, పంట బాగా పండిందికదా అన్న ఆనందంలో, గారెలు చెయ్యమని నా పెళ్ళానికి చెప్పి, నేను శెట్టి దగ్గరకు బయల్దే రాను. తర్వాత తిరిగొచ్చిచూస్తే, మా ఇల్లంతా అంతెత్తున వున్న మంటల మధ్య తగల బడిపోతున్నది. జరిగినదేమంటే పాయ్యిమీద నూనె మూకుడు పెట్టి, నా పెళ్ళాం ఎందుకో ఇవతలకు వచ్చిందట. ఈ లోగా, అప్పటికే కాట్లాడుకుంటున్న నా కొడుకుల్లో ఒకడు, పాయ్యిలోంచి మండుతున్న కట్టెతీసి, ‘వాత పెడతా జాగ్రత్త!’ అంటూ రెండోవాణ్ణి బెదిరించాడు. ఆసరికి గుమ్మంలోకి వచ్చిన నా పెళ్ళాం అదిచూసి, ‘బుద్ధి లేనివాడా, నిప్పుతో ఆటలేమిట్రా, అంటూ కేకలేస్తూ వాడిమీదికి పోబోయింది. దాంతో బెదిరి వాడు ఆకట్టెను కాస్తా చూరు మీదికి విసిరేశాడు. జరిగిందే మిటో నా పెళ్ళాం గ్రహించేసరికే రెల్లుగడ్డి భగ్గున అంటుకున్నది. నా పెళ్ళాం, పిల్లలూ కేకలు పెడుతూ బయటికి పరుగెత్తుకు పోయి, నలుగుర్నీ చేర్చే వేళకే మంటలు అంతెత్తున లేచాయి. ఆ సరికే నేనూ అక్కడికి చేరుకున్నాను. నలుగురం కలిసి ప్రాణా

లకు తెగిస్తే, ఐదుబస్తాల ధాన్యం మటుకు దక్కింది. దురదృష్టం కొద్దీ ఏర్పడిన ఆ మంట లలో మిగతా తిండి గింజలతో పాటు, మాకున్న కొద్దో గొప్పో కూడా నాశనమై పోయింది,” అంటూ క్షణం ఆగాడు.

ఆసక్తిగా వింటున్న రాజు, “దీనికంతకూ కారణం నీ పెళ్లాం అజాగ్రత్తే! ఆకతాయి పిల్లల్ని ఒంటరిగా ఇంట్లో వదిలి క్షణమైనా బయటకు వెళ్ళటం ఎంతైనా ప్రమాదం. పిల్లలకు ఒద్దిక మప్పకపోవటం కూడా ఒక తప్పే! ఈ, సరే, తర్వాత?” అంటూ ప్రశ్నించాడు.

పేదవాడు, రాజు మాటలకు అనుమా నంగా చూసి, తిరిగి ప్రారంభించాడు: “మరుస టేడు మళ్ళీ వరివేసి, గట్లమ్మట పిల్లి పెసర కూడా వేసి ఇంటిల్లిపాదిమీ ఒళ్ళెరక్కుండా