“అమ్మా! నాయనమ్మకోసం, మరొక మార్గం లేక ఈదొంగతనం చేస్తున్నాను. నేనెవరికి పట్టుబడకుండా కరుణించు. ఈ ముక్కు పుడక ఖరీదులో సగం నీ హుండీలోవేస్తాను,” అన్నాడు.

ఇలా చేశాక మనోహరుడికి ఎక్కడలేని ధైర్యంవచ్చింది. వాడు ముక్కుపుడక తీసుకుని జేబులో వేసుకుని, గుడినుంచి బయటికి వచ్చేశాడు.

మర్నాడు అమ్మవారి ముక్కుపుడక ఎవరోదొంగిలించారని గ్రామస్థులకు తెలిసి పోయింది. ఇంత అపచారానికి పాల్పడిన వాడెవడో, పెద్దరాటుతేలిన దొంగ అయివుం టాడని వాళ్ళు భావించారు. వాణ్ణి పట్టేందుకు గ్రామపెద్దలు అక్కడాఇక్కడా ఆరాలు తీయ సాగారు.

మనోహరుడు ఆఖరిక్షణంలో ధైర్యం కూడ గట్టుకుని దొంగతనం చేశాడే గాని, ఆ తర్వాతనుంచి వాడికి మనశ్శాంతి లేకుండా పోయింది. గ్రామంలో ఎవరు తనకేసిచూసినా, దూరంనుంచి గట్టిగా పిలిచినా, తన దొంగతనం వాళ్ళకు తెలిసిపోయిందని బెదిరిపో సాగాడు.

వారంరోజులు గడిచాయి. ఎవరూ తనను అనుమానిస్తున్న సూచనలు కనబడలేదు. అప్పుడు వాడు ధైర్యం తెచ్చుకుని, ముక్కు పుడక ఎలా అమ్మడమా అని ఆలోచించడం ప్రారంభించాడు.

ముందుగా వాడు, ఆ గ్రామంలోని శంభు లింగాచారి దుకాణానికిపోయి, అతడితో ఆ మాటా, ఈ మాటా మాట్లాడి, చివరకు, “లింగా చారీ, ఉట్టినే ఉబుసుపోక అడుగుతున్నాను, ఏమనుకోకు. ఏనాడైనా నువ్వు దొంగ వస్తు వులు కొనుగోలు చేశావా?” అని అడిగాడు.

ఆ మాటవింటూనేఆచారి, ముందున్న పట్టెడను సుత్తితో గట్టిగా కొట్టి, “ఇలాంటి నీచప్పనులు, మన పొరుగూరి నూకాలు చేస్తాడు! వాడు దొంగబంగారమే కాదు, చవగ్గా వస్తే, కొయ్యసామానైనా కొనేస్తాడు, చవటవెధవ!” అన్నాడు కోపంగా.

ఆచారి మాటలకు మనోహరుడు చిన్నగా నవ్వి, “ఏదో తమాషాకడుగుతున్నాను! ఒకవేళ అమ్మవారి ముక్కుపుడక దొంగిలించిన వాడు, నీదగ్గరకువచ్చి దాన్ని చవగ్గా అమ్ము తానంటే కొనవా?” అన్నాడు.

“కొనడంకాదు వాణ్ణిపట్టుకుని, ఈ సుత్తితో ఎడాపెడా మోది, రక్షకభటులకు అప్ప గిస్తాను. శంభులింగాచారంటే, నిజంగా శంభు