మనిషి జన్మ ఎత్తిందేమోనని భ్రమ కలిగే
టట్టుగా తయారయింది.

ఒకనాడు అశ్వపతి ఆమెతో, “అమ్మా,
నీకు పెళ్ళియీడు వచ్చింది. ఏ కారణం
చేతనో రాజకుమారుడు ఒక్కడు కూడా
నిన్ను పెళ్ళాడతానని రావటం లేదు. నీకు
తగిన భర్తను నువ్వయినా వరించి నాకు
చెప్పు. నేను నిన్ను అతనికి ఇచ్చి నాథర్మం
నెరవేర్చుకుంటాను,” అన్నాడు.

సావిత్రి తన భర్త కాదగిన వాడికోసం
వెతుకుతూ రథమెక్కి రాజర్షులుండే ఆశ్రమాల వెంబడి బయలుదేరింది.

సావిత్రి అలా తిరుగుతూ ఉండగా
ఒకనాడు అశ్వపతి వద్దకు నారద మహా
మునివచ్చి, లోకవార్తలు చెప్పనారంభిం
చాడు. నారదుడు ఉండగానే సావిత్రి తన

పర్యటన పూర్తి చేసుకుని, ఇంటికి తిరిగి
వచ్చింది. ఆమె తన తండ్రికీ, నారదుడికీ
నమస్కరించి నిలబడేసరికి నారదుడు
అశ్వపతితో, “రాజా, నీ కూతురు ఎక్కడికి
వెళ్ళీ వస్తున్నది? యుక్త వయస్కురాలైన ఈ
పిల్లకు ఇంకా వివాహం చేశావుకావేం?”
అని అడిగాడు.

“మునీంద్రా, ఈమెను భర్తను వెతుక్కు
రమ్మని పంపాను. ఎవరిని వరించి వచ్చిందో
అడిగి తెలుసుకోవాలి,” అంటూ అశ్వపతి
తన కూతురితో, “అమ్మా, నువ్వు వెళ్ళినపని
అయిందా?” అన్నాడు.

సావిత్రి తండ్రితో ఇలా అన్నది:

“చాలా కాలంగా సాళ్వదేశాన్ని ఏలిన
ద్యుమత్సేనుడనే మహారాజుకు వార్థక్యంలో
ఒక కొడుకు పుట్టాడు. ద్యుమత్సేనుడికి
దురదృష్టవశాన గుడ్డితనం సంప్రాప్తమయింది.
అది ఆధారం చేసుకుని, ద్యుమత్సేనుడికి
పూర్వం ఓడిన శత్రువులు ఆయన రాజ్యాన్ని
కాజేశారు. ఆ ముసలిరాజు తన ముసలి
భార్యనూ, పసికొడుకునూ వెంటబెట్టుకుని
అరణ్యాలలో ఉంటూ తపస్సు చేసుకుంటు
న్నాడు. పసితనం నుంచి ఆశ్రమాలలో
పెరిగిన ద్యుమత్సేనుడి కొడుకు మునికుమా
రుడి లాగా పెరిగి, క్రూరబుద్ధి ఏమాత్రమూ
లేక, ఎప్పుడూ నిజం చెబుతూ, సత్యవంతు
డని పేరు తెచ్చుకున్నాడు. నేను ఆ
సత్యవంతుణ్ణి నా భర్తగా వరించి తిరిగి
వచ్చాను.”

ఈ మాట వినగానే నారదుడు, “అయ్యో,
పాపం! సావిత్రి తెలియక ఆ కుర్రవాణ్ణి
భర్తగా వరించింది,” అన్నాడు.