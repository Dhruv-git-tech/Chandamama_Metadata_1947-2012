మనోహరుడి మొక్కుబడి

శివపురమనే గ్రామంలో మనోహరుడనే యువకుడుండేవాడు. వాడి చిన్నతనంలోనే ఒక పడవ ప్రమాదంలో తల్లీ, తండ్రీ మరణించారు. వాడి నాయనమ్మ వాణ్ణి చేరదీసి పెంచి పెద్ద చేసింది. అయితే, వాడికి చదువు అబ్బలేదు. కాయకష్టం అలవడలేదు. నాయనమ్మ పెట్టింది తిని, వసారాలో ఒక మూలగా మంచంమీద పడుకుని నిద్రపోయేవాడు. మరి కాస్త వయసు పెరిగితే, గ్రామంలో ఎవరో ఒకరిదగ్గర పనికి కుదురు తాడని అవ్వ అనుకునేది. కాని, వాడికి పద్దె నిమిదేళ్ళు నిండినా సోమరితనం మాత్రం వదల్లేదు.

క్రమంగా నాయనమ్మకు కంటి చూపు తగ్గి, మునుపటిలా రాట్నం వడకలేకపోవడంతో తిండికి కష్టమైంది. ఇది చూసిన గ్రామస్థులు మనోహరుణ్ణి గట్టిగా చీవాట్లు పెట్టి, ఎవరి దగ్గరైనా పనిలో చేరమన్నారు.

అయితే, వాడికి ఏంపని చేయాలో తోచలేదు. కట్టెలు కొట్టడం, పాలం దున్నడం, తోటపని ఇటువంటివి తలుచు కుంటేనే వాడికి గుండెలో దడపుట్టింది.

కష్టపడకుండా డబ్బు సంపాయించే మార్గాల గురించి, మనోహరుడు ఆలోచించ సాగాడు. చివరికి వాడికి దొంగతన మొక్కటే అందుకు తగిన మార్గమని తోచింది. వాడు దొంగతనానికి తగిన పథకం వేయసాగాడు. కాని, పట్టుబడితే ఒళ్ళు చితక్కొడతారని భయపడ్డాడు. ఆలోచించగా, ఆలోచించగా వాడికి గ్రామదేవత శాంభవి జ్ఞాపకానికి వచ్చింది.

ఒక రాత్రివేళ వాడు నక్కుతూ గుడి చేరాడు. చుట్టుపక్కల ఎవరూలేరని తెలుసు కుని, వాడు అమ్మవారి విగ్రహాన్ని సమీపించి ముక్కుపుడక తీయబోతే, వాడిచేతులు ఒణి కాయి. వాడు అమ్మవారికి భక్తితోమొక్కి