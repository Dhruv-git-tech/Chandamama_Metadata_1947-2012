పుడక ఖరీదులో సగం హుండీలో వేస్తానని మొక్కుకున్నాడు. ఆమె కనికరించబట్టే, తన దొంగతనం ఎవరికీ తెలియలేదు. తప్పు గ్రహించి ముక్కుపుడకను అమ్మవారికి ఇచ్చే శాడు. కానీ మొక్కుబడి ప్రకారం ముక్కుపుడక ఖరీదులో సగం హుండీలో వేయాలా? వేయనవసరంలేదా?

ఆ తెల్లవారి బాగా ఆలోచించిన మనోహరుడు, “ముక్కుపుడక అమ్మలేకపోవడం నా చేతగాని తనం. దానితో అమ్మవారికి సంబంధంలేదు. ముక్కపుడకనుతిరిగి ఆమెకు ఇచ్చినా మొక్కుబడి ప్రకారం, దానిఖరీదులో సగం హుండీలో వేయడం ధర్మమవుతుంది!” అనుకున్నాడు.

తన మొక్కుబడి మాట నిలువుకోవాలంటే, తను కష్టపడి పనిచేయక తప్పదని నిర్ణయానికి వచ్చాడు, మనోహరుడు. వాడు గ్రామంలోని పెద్దరైతు ఘంటయ్యను కలుసు కుని, “అయ్యా! ఏదైనా పని ఇప్పించండి. మీకు తృప్తి కలిగేలా చేయగలను,” అన్నాడు.

మనోహరుడి సోమరితనం ఎరిగిన ఘంటయ్య మొదట్లో ఒప్పుకోలేదు. కానీ వాడు కాళ్ళా వేళ్ళా పడడంతో, పాలంలో

ఏతాంతో నీళ్ళుతోడే పని అప్పచెప్పాడు. మనమడిలో వచ్చిన మార్పుకు, వాడి నాయనమ్మ చాలా సంతోషించింది. ఘంటయ్యకూడా వాడి పనితనం, కష్టించి పనిచేసే స్వభావం చూసి చాలా తృప్తిపడ్డాడు.

ఇలా మూడు నెలలు పనిచేసి మనోహరుడు ఘంటయ్య ఇచ్చిన జీతం డబ్బులోసగం తీసుకుపోయి, అమ్మవారిగుడి హుండీలో వేసి, తన మొక్కుబడి తీర్చుకున్నాడు.

మరొక నెల గడిచాక ఘంటయ్య, మనోహరుణ్ణి పిలిచి, “ఒరే, నీది ఒళ్ళుదాచు కోకుండా కష్టించి పనిచేసే స్వభావమని తెలుసుకున్నాను. ఇక నిన్ను, ఆ ఏతాంతోడే పనిమానిపించి, నా పాలేర్లలో చేరుస్తున్నాను. ఇక ఈ నెల నుంచి నీ జీతం రెండింతలు చేయబోతున్నాను,” అన్నాడు.

దీనికి మనోహరుడు పరమానందం చెందాడు. తన సోమరితనం వదలడానికీ, దొంగఅయ్యే పరిస్థితి తప్పడానికీ, యజమాని తనను మెచ్చుకోవడానికి వీటన్నిటికీ మూల కారణం అమ్మవారి కరుణాకటాక్షలేనని వాడు మనసులోనే ఆమెకు కృతజ్ఞత చెప్పుకుని నమస్కరించుకున్నాడు.