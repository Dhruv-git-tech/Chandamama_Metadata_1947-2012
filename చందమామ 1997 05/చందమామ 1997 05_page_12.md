ప్రభువులు. వారి నిర్ణయాన్ని గౌరవించక
పోతే మనకు మనుగడ వుండదు," అన్నది.

ఆ సమయంలో గోవిందుడు అక్కడకు వచ్చి, “అయ్యా! నా కారణంగా తమరు ప్రభువులతో గౌడవపడినందుకు విచారంగా వున్నది. ఇందులో నా ప్రమేయం ఏమీలేదు. అంతా అనుకోకుండా జరిగిపోయింది. నాకు తమరంటే గౌరవభావమున్నది. నా కవిత్వం సన్మానార్హం ఎందుకు కాదో తెలియబరిస్తే నా లోపాన్ని సవరించుకుందామని ఇలా వచ్చాను. మీరు చెప్పగలిగినదిప్పుడు చెప్పు వచ్చు," అన్నాడు వినయంగా.

సుబ్బారాయుడు ఆవేశపడిపోతూ, “రాజ సన్మానం పొందాక నాతో నీకేం పని? నీవు నన్ను అవహేళన చేయడానికి వచ్చినట్లు నాకు తెలిసిపోయింది. తక్షణం ఇక్కణ్ణించి వెళ్ళిపో," అని అరిచాడు.

“ఒక కవితో మాట్లాడే పద్ధతి ఇదా? నువ్వు పండితుడివి కాదు. అహంకారివి. నీ అహం కారానికి ఫలితం తప్పక అనుభవిస్తావు," అని గోవిందుడక్కణ్ణించి వెళ్ళిపోయాడు.

సుబ్బారాయుడు మరింత ఆవేశపడి చాలాసేపటివరకూ, గోవిందుణ్ణి తిట్టుకుం టూనేవున్నాడు. అలాతిడుతూ, తిడుతూ ఉన్నట్టుండి గుండెలో నొప్పిపుట్టి, ఉన్నవాడున్నట్లు కూలిపోయాడు. అతడి భార్య కంగారుపడి, వెంటనే వైద్యుడికి కబురుపెట్టి రప్పించింది.

వైద్యుడు, సుబ్బారాయుణ్ణి పరీక్షించి, “ఇది తీవ్రమైన గుండెజబ్బు. యోగాపురం లోని సనాతనుడనే వైద్యుడొక్కడే దీనికిచికిత్స చేయగలడు. కానీ ఆయన రాజులకూ, జమీం దార్లకూ తప్ప వైద్యం చేయడు,” అన్నాడు.

ఈ విషయం జమీందారుకు తెలిసి, వెంటనే సుబ్బారాయుణ్ణి యోగాపురం పంపి, సనాతనుడి వద్ద అన్ని ఏర్పాట్లూ చేయించాడు. సనాతనుడు అతణ్ణి ఎన్నో విధాలుగా పరీక్షించాక, “ఈ జబ్బు మానసిక కారణాలవల్ల వచ్చింది. అసలైనకారణంతెలిస్తే తప్ప శాశ్వ తంగా నయంకాదు,” అన్నాడు.

అప్పుడు సుబ్బారాయుడు, సనాతనుడికి జరిగింది చెప్పి - జమీందారు, గోవిందుడు చూపిన అహంకారమే, తనను మానసికంగా కృంగదీసిందన్నాడు.

“జమీందారు నీ కిక్కడ వైద్యసదుపా యాలుచేయించాడు. గోవిందుడు తన తప్పా ప్పలు చెప్పమని సన్మానం పొందిన తర్వాత కూడానిన్నడిగాడు. ఒకరు దయాశీలి. ఇంకొకరు వినయశీలి. వారిద్దరిలో తప్పు లెంచడం