“కృతజ్ఞాణ్ణి, మహాప్రభూ!” అంటూ దళనాయకుడు చేతులు జోడించాడు.

“అయితే, అబహుమతి అందుకోవాలంటే నువ్వోక పనిచేయాలి!” అన్నాడు సుశేముడు.

ఏమిటి అన్నట్టుచూశాడు దళనాయకుడు.

“అది తరవాత చెబుతాను. ఇప్పుడునే నెవరోచెప్పు, చుద్దాం,” అన్నాడు సుశేముడు.

“అదేమిటి ప్రభూ! యువరాజుగారు కదా!” అన్నాడు దళనాయకుడు.

“ఈనాటి యువరాజు అంటే, ఈ రాజ్యానికి ఏమవుతాను?” అని అడిగాడు సుశేముడు.

“కాబోయే మహారాజు ప్రభూ!” అన్నాడు దళనాయకుడు.

“శభాష్! చక్కగా చెప్పావు. కాబోయే మహారాజుకు నీ సహకారం అందించావంటే, నీ భవిష్యత్తు బంగారమవుతుంది. సరేనా?” అన్నాడు సుశేముడు.

“ఆజ్ఞాపించండి, ప్రభూ! శిరసావహిస్తాను,” అన్నాడు దళనాయకుడు వేలి వజ్రపుటుంగ రాన్ని, సంతోషంగా తడువుకుంటూ.

“అశోకుడి అభినందనసభ ఏర్పాట్లన్నీ నీ ఆధ్వర్యంలోనే కదా జరుగుతున్నాయి. ఆ ఏర్పాట్లన్నీ ఘనంగా, అపూర్వరీతిలో జరగాలి. ఆసన్మానంతరవాత పరిచారికా పుత్రుడికి మరేసన్మానమూ అవసరంలేనంత పరిపూర్ణంగా, పకడ్బందీగా జరగాలి. తెలిసిందా?” అన్నాడు సుశేముడు.

ఆ మాటలు వినగానే దళనాయకుడి కనుబొమలు ముడిపడ్డాయి. కాని సుశేముడు ఆప్యాయంగా వాడి చేయి పట్టుకుని, “అప్పుడే కంగారు పడకు పిరికిపందలా. దళనాయకుడివి సేనాధిపతి కావాలంటే నామాటవిను. ఏంచేయాలో వివరంగా చెబుతాను. రా,” అంటూ నిర్మానుష్యంగా వున్న పాదలచాటుకు తీసుకుపోయాడు.