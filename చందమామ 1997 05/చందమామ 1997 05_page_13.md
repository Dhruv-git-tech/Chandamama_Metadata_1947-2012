నీ అహంకారం. ముందు నీవది చంపుకోవాలి.
లేకుంటే నీ జబ్బు నయంకాదు," అన్నాడు సనాతనుడు.

దీనికి సుబ్బారాయుడువిసుగా, “నేను మహాపండితుణ్ణి. అహంకారానికీ, ఆత్మగౌర వానికీవున్న తేడా నాకుతెలుసు; మీకు తెలి యదు. అందువల్లనే ఇలా అంటున్నారు," అన్నాడు.

సనాతనుడు నవ్వి, “నిజమే! నేను వైద్యుణ్ణే కానీ పండితుణ్ణి కాను. అయితే నీ జబ్బుకు అసలుకారణం తెలియకుండా వైద్యం కొనసాగించలేను. జమీందారులో, గోవిందుడిలో నాకు తప్పు తోచలేదు. నా శిష్యుణ్ణి నాగాపురం పంపించి వాకబుచేస్తాను. నీ గుండెజబ్బుకు కారణం అక్కడ వుంటే తప్పక తెలుస్తుంది," అన్నాడు.

సనాతనుడి శిష్యుడు నాగాపురం వెళ్ళి, సుబ్బారాయుడిగుండె జబ్బు గురించి వాకబు చేశాడు. ఒక పెద్దమనిషి అతడితో, “సుబ్బారాయుడికి గుండెజబ్బు రాకేం చేస్తుందీ? కొడుకు చెప్పిన మాటవినడు. తనకు తోచిందే చేస్తాడు. ఇద్దరూ గొడవపడని రోజంటూ వుండదుకదా! చివరికతను, కొడుకును ఇంట్లోంచిపామ్మన్నాడు. వాడు వెళ్ళిపోయాడు. అందుకే వచ్చింది గుండె జబ్బు,” అన్నాడు.

మరొక పెద్దమనిషి, “నాకు అసలు కారణం తెలుసు. సుబ్బారాయుడి పారుగునే వీర్రాజనే అతనువుంటున్నాడు. ఇద్దరి పెరళ్ళ కీమధ్య ఉమ్మడి గోడవుంది. దాన్ని గురించి రోజూ ఇద్దరికీ పెద్ద రభస! ఆ గొడవతో అతడికి గుండెజబ్బు వచ్చింది,” అన్నాడు.

“వీర్రాజు ఎలాంటివాడు?” అని అడిగాడు శిష్యుడు.

“ఒక్క సుబ్బారాయుడితో తప్ప ఇంకెవ రితోనూ వాడికి గొడవలు లేవు,” అన్నాడా పెద్దమనిషి.

శిష్యుడి సమాచారసేకరణ అంతటితో ఆగిపోలేదు!

సుబ్బారాయుడికి నాలుగెకరాల పాల మున్నది. పాలేళ్ళనుపెట్టుకుని వ్యవసాయం చేయిస్తున్నాడు ఆయన. అందరిలోకీ పెద్ద పాలేరుతో ఆయనకు రోజూ గొడవే! వాడే అతడి గుండెజబ్బుకు కారణమని, ఒకాయన ఖచ్చితంగా చెప్పాడు.

శిష్యుడించుమించు ఇరవై మందిని అడిగి చూశాడు. అంతమందీ సుబ్బారాయుడి గుండె జబ్బుకు ఒకడు చెప్పిన