వార్తలు – విశేషాలు
# రష్యా-బెలారస్
## సమైక్యత

మే 20వ తేదీ రష్యా, బెలారస్ ఒక ఫెడరే షన్‌గా మళ్ళీ ఏకం కానున్నాయి. ఐదేళ్ళ క్రితం సోవియట్ యూనియన్ పతనంతో 15 రిపబ్లి క్కులు విడిపోయాయి. అప్పుడు అక్కడి ప్రజలు స్వతంత్రం పొందామని పొంగిపోయారు. కాని ఆ సంతోషం ఎంతోకాలం కొనసాగలేదు.

1991వ సం॥లో సోవియట్ యూనియన్ చిన్నా చిన్నం కావడం ఆయా రిపబ్లిక్కుల ఆర్థిక విచ్ఛిత్తికి దారితీసింది. ధరలు అనూ హ్యాంగా పెరిగి పోయాయి. ఆఖరికి కొన్ని రాష్ట్రాలలో రొట్టెముక్కలకోసం గంటల తరబడి వరుసలలో నిలబడవలసిన దుర్భరపరిస్థితి ఏర్పడింది. సోవియట్ యూనియన్తో కలిసి, కమ్యూనిస్టు పాలనకింద ఉన్నప్పుడే తమరోజులు సుఖంగా ఉన్నట్టు చాలామందికి అనిపించింది. మళ్ళీ రష్యాతో కలవడం మంచిదన్న ఆలోచన కలిగింది!

రష్యా, బెలారస్ (తెల్లరష్యా) అనే బైలో రష్యా మధ్య పెద్ద భేదా లేవీ లేవు. ఉభయ ప్రాంతాల వారి మాతృభాష రష్యన్. ఉన్నత మైన విద్యాప్రమాణాలకూ, సాంకేతిక అభివృద్ధికి బెలారస్ పేరుగాంచింది. అందువల్ల ఆనాటి సోవియట్ యూనియన్ ప్రణాళికా విభాగం - బెలారస్లో ఎలక్ట్రాన్స్, మెషీన్ బిల్డింగ్, పెట్రో కెమికల్స్, ఆహారం మొదలైన వాటికి సంబంధించిన పరిశ్రమలను అక్కడ నెలకొల్పింది. వాటికి కావలసిన ముడిపదార్థాలను రష్యా నుంచి సరఫరా చేసేవారు. పైగా బెలారస్ కీలకమైన స్థానంలో ఉండడంపల్ల, సోవియట్ యూనియన్ దానిని యూరపు దేశాలకు తమ వస్తువులను ఎగుమతి చేసే కేంద్రంగా అభివృద్ధి పరిచింది.

వెనుకటి పరిస్థితి మళ్ళీ ఏర్పడాలంటే, రెండు రిపబ్లిక్కులూ ఒకటిగా ఏకం కావడం అవసరం అని ఉభయులూ ఆలోచించడంలో ఆశ్చర్యం లేదు. మరొక విషయం ఏమంటే సోవియట్ యూనియన్ విచ్ఛిత్తి తరవాత జరిగిన ఎన్నికలలో బోరిస్ ఎల్స్తిన్ ప్రెసిడెంటుగా ఎన్నిక కావడానికి బెలారస్ కొంతవరకు సాయపడింది.

1996వ సం॥ ఆరంభంలో వివిధ రంగా లలో పరస్పర సహకారం కోరే ఒప్పందంలో ఉభయ దేశాలు సంతకాలు చేశాయి. ఏప్రిల్ 2వ తేదీ ఫెడరేషన్ ఏర్పడడానికి కావలసిన యూనియన్ ట్రీటీలో సంతకాలు జరిగాయి. రష్యా ప్రెసిడెంట్ ఎల్స్తిన్, బెలారస్ ప్రెసిడెంట్ లుకషెంకో మే 20వ తేదీ ఈ ఒప్పందంలో సంతకాలు చేయనున్నారు. ఆ తరవాత ఉభయ దేశాల పార్లమెంటులు ఆ ఒప్పందాన్ని ఆమోదించి ధృవపరచాలి.

ఈ రెండు దేశాల ఫెడరేషన్ ఏర్పడడం వల్ల రష్యాకే ఎక్కువ ప్రయోజనకరమని బెలారస్లో కొంత విమర్శ బయలుదేరింది. రాజధాని మిన్స్క్రీలో వ్యతిరేక ఆందోళనలు కూడా తలెత్తాయి. అయితే, ప్రెసిడెంట్ లుకషెంకో ఈ విషయంగా ప్రజలమధ్య 'రెఫరెండం' పెట్టి, రష్యాతో ఏకం కావడానికి మెజారిటీ ప్రజల మద్దతు పొందాడు.

గతంలో విడిపోయిన మిగిలిన రాష్ట్రాలు కూడా ఈ ఫెడరేషన్‌లో చేరడానికి ముందుకు వస్తాయేమో వేచిచూడాలి!