కారణం మరొకడు చెప్పలేదు. ఒక్క గుండె జబ్బుకు ఇన్ని కారణాలా? అని కలవర పడుతూ, శిష్యుడు యోగాపురానికి తిరిగి వెళ్ళి గురువుకు వివరాలు చెప్పాడు.

ఆ వివరాలన్నీ సుబ్బారాయుడు కూడా విన్నాడు.

సనాతనుడతడితో, “విన్నావు కదా! నాగాపు రంలో చాలామందికి, నీకు రాబోయే గుండె జబ్బు గురించి ముందే తెలుసు. వాళ్ళకు దానికి కారణాలూ తెలుసు. అయితే ఒకరు చెప్పిన కారణం, ఇంకొకరు చెప్పిన కారణంతో సరిపోలడం లేదు. ఇంతమంది చెప్పిన కారణాల్లోంచి, ఒక్తే ఒక్క కారణాన్ని పట్టుకో గలిగితే, నీ జబ్బును నేను శాశ్వతంగా నయంచేయగలను. ఇది నీకు సంబం ధించిన విషయం కాబట్టి, ఆ కారణాన్ని నువ్వే పట్టుకోవాలి!” అన్నాడు.

సుబ్బారాయుడుతలవంచుకుని, “అసలు విషయం నా చేత చెప్పించాలనే మీ తాప త్రయం. ఆ కారణం మీకెప్పుడో తెలిసిందని నేను గ్రహించాను. అంతమంది చెప్పిన కారణాల్లోంచీ ఒకే ఒక్క కారణాన్ని నేను పట్టుకున్నాను. అది నా అహంకారం! నేను

నా అహంకారాన్ని విడిచిపెట్టక పోతే, నా మనసుకు స్థిమితముండదు. మనసు స్థిమిత పడేదాకా నా గుండెజబ్బు తగ్గదు. ఇదే కదా అసలు విషయం! అయితే నా అహంకారాన్నెలా తగ్గించుకోవాలో నాకు తెలియదు. అందుకు నేనేం చేయాలో చెప్పండి. తప్పక పాటిస్తాను,” అన్నాడు.

ఇందుకు సనాతనుడు చిరునవ్వు నవ్వి, “నీలో కరుడుకట్టిన అహంకారమున్నదని గ్రహించావు కదా! సరి, ఆ సంగతి తెలుసు కుంటేచాలు, క్రమంగా నీ అహంకారం తగ్గి పోతుంది,” అని కొంతకాలంపాటు వైద్యం చేసి పంపించేశాడు సుబ్బారాయుణ్ణి.

ఆ తర్వాత నుంచి సుబ్బారాయుడికి, కొడుకు వివేకిలా, వాడు చెప్పేది వినదగిందిగా తోచ సాగింది. ఇరుగుపారుగులు ఆత్మీయుల్లా కనిపిస్తున్నారు. జమీందారు సకల సద్గుణ సంపన్నుడయ్యాడు. అందరిలోపాలూ క్షమించ తగ్గవిగానే తోస్తున్నాయి. కవుల కావ్యాల్లో తప్పులు కనిపించడం మానేశాయి.

సుబ్బారాయుడికి మళ్ళీ గుండెజబ్బు రాలేదు!