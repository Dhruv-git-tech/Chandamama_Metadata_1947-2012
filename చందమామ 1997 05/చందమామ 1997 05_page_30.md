అంకన్న చెవుడు

భూస్వామి భూషయ్య ఇంటికి కన్నం వేస్తూ
దొరికిపోయిన అంకన్నకు, రెండేళ్ళు జైలు
శిక్షపడి, ఆనాటితో పూర్తయింది. కొత్వాలు
వాణ్ణి పిలిచి సంగతి చెప్పి, “ఒరే, దొంగతనం
తప్పని, ఈపాటికి నీకు తెలిసుండాలి, అవునా?”
అని ప్రశ్నించాడు.

దానికి అంకన్న వినయంగా, “అయ్యా,
పుట్టు వెర్రివెధవ తప్ప, ఈలోకంలో దొగతనం,
మోసం తప్పని తెలియని వాడెవుడుంటాడు!”
అన్నాడు.

“తప్పని తెలిసీ దొంగతనం చెయ్యాలని
ఎందుకనుకున్నావు?” అని అడిగాడుకొత్వాలు.

“కులవృత్తి మానకూడదనేది పెద్దలు
చెప్పే మాట. మా తాత ముత్తాతల నుంచి
కూడా, ఇది మా కులవృత్తి. నేను దొంగతనం
తప్పంటే – అది నా వంశంలోని పెద్దలందర్నీ
అవమానించి నట్టవుతుంది!” అన్నాడు
అంకన్న.

కొత్వాలుచిన్నగానవ్వి, “సరే, బయటికెళ్ళాక,
ఏంచేయాలనుకుంటున్నావు?” అని అడిగాడు.

“క్రమం తప్పకుండా చెవులు శుభ్రం
చేసుకోదలిచాను,” అన్నాడు అంకన్న.

“ఏరా, నాతోనే వేశాకోళాలా?” అంటూ
కళ్ళెర్ర చేశాడు కొత్వాలు.

అంకన్న చేతులు జోడించి, “అయ్యా, నేను
మీతో వేశాకోళాలాడగలిగినంత వాణ్ణా! నేను
చెపుతున్నది, మీరడిగిన దాన్ని గురించే,”
అన్నాడు.

“ఒరే, నీమాటల్లో ఏదో మర్మం వుంది.
కాస్త వివరంగా చెప్ప,” అన్నాడు కొత్వాలు.

అంకన్న ఒకటి, రెండు క్షణాలు తటపటా
యించి, “అయ్యా, భూస్వామి భూషయ్యగారి
ఇంటికి ఆ కన్నం వేయడానికి వారంరోజులు
ముందుగానే ఏదో పనికల్పించుకుని, ఆయన
గారింటికి వెళ్ళి, ఇనప్పెట్టె ఎక్కడ వుందో
పసిగట్టాను. కన్నం ఎక్కడ వేయాలో ఆలో