సుబ్బారాయుడి గుండెజబ్బు

నౌగాపురం జమీందారు కొలువులో, సుబ్బారాయుడనే పండితుడున్నాడు. సంస్థానానికి వచ్చిన కవుల కవిత్వంలోని తప్పాప్పుల నెంచడం ఆయన పని. జమీందారుకు సుబ్బారాయుడి పొండిత్యం మీద చెప్పలే నంత గురి. అందువల్ల ఏ కవి అయినా ముందుగా సుబ్బారాయుడి మెప్పు పొంద వలసి వచ్చేది.

సుబ్బారాయుడు లంచగొండి కాదు కానీ తనకు లభించిన పదవి అతడిలో అహంకారాన్ని పెంచింది. చూడవచ్చిన కవులను హేళన చేసేవాడు. తనంతటి వాడు లేడన్నట్లు మాట్లాడేవాడు. తన మాటకు ఎదురు చెప్పడాన్ని ఏమాత్రమూ సహించలేకపోయేవాడు. తను చెప్పిన ప్రతిమాటకూ తలూపే వాళ్ళనీ, జమీందారుకు అత్యంత సన్నిహితులైన వాళ్ళనీ మినహాయించి, తక్కిన వాళ్ళను హీనంగా చూసేవాడు.

జమీందారు ఎంతో మంచివాడు. ఆయనలో గర్వం, అహంకారం రెండూ లేవు. అయితే, ఆయనకు ఎవరిని గురించీ చెడు వినడం ఇష్టముండదు. చెడు చెప్పే వాళ్ళనాయన తనదరిదాపులకు రానివ్వడు. అందు వల్ల సుబ్బారాయుడి అహంకారం గురించి ఆయనకు తెలియకుండాపోయింది.

ఇలావుండగా - జమీందారు ఒకరోజున బండిమీద పారుగూరుకు బయల్దేరాడు. దారిలో బండిచక్రం పాడైంది. బండివాడు బండిని బాటపక్కకు చేర్చి, జమీందారుతో, “అయ్యా! ఈ పక్కన మామిడితోటవున్నది. తమరక్కడ విశ్రాంతి తీసుకోండి. బండి బాగుపడ్డాక, నేను వచ్చి పిలుస్తాను,” అంటూ మరమ్మతు మొదలుపెట్టాడు.

జమీందారు మామిడితోటలోకి వెళ్ళేసరికి, అక్కడ ఒక చెట్టుకింద కొందరు గుమిగూడి వుండడం కనబడింది. దగ్గరకు వెళ్ళి చూస్తే,

“వసుంధర”