చించి, గోడ బయట ఒక గుర్తు పెట్టాను. ఆరాతి ఆగుర్తును సరిగా పోల్చుకోలేక, ఇనప్పెట్టె పక్కగా వెయ్యాల్సిన కన్నాన్ని, సరిగ్గా ఇనప్పెట్టె వెనక వేశాను. గునపం దెబ్బతగిలి పెట్టె చిన్నగా శబ్దమయింది. అది కొండమీది గుడిలో గంట మోగినంత స్వల్పంగా వినిపించింది. అయితే, మరుక్షణంలోనే భూషయ్య గారూ, ఆయన పనిమనుషులిద్దరూ వచ్చి, నన్ను కన్నం దగ్గిరే పట్టేశారు,” అన్నాడు.

వాడిమాటలకు కొత్వాలు, “అది సరే! ఆక్రమంతప్పకుండా చెవులు శుభ్రం చేసుకో వడం ఏమిటో, ఆ సంగతి మాత్రం చెప్పులేదు,” అన్నాడు.

“అయ్యా, అదే చెప్పాస్తున్నాను. భూషయ్య గారు నన్ను రెండు, మూడు దెబ్బలేశాక, ‘ఏరా, నీ కెంత ధైర్యం! గునపం పోటుకు ఇనప్పెట్టె ఖంగు, ఖంగుమంటున్నా నిద్రలేవని మొద్దు ననుకుంటున్నావా? ఆ శబ్దానికి కుంభ కర్ణుడైనా నిద్రలేస్తాడే!’ అన్నాడు. ఆమాటలతో నాకు చెవుడు పట్టుకున్నదేమో అన్న అను మానం కలిగింది. జైల్లో చేరాక, చిన్నపుల్లకు ఇంత దూదిచుట్టి చెవులు శుభ్రంచేసుకోవడం మొదలెట్టాను. ఈ రెండేళ్ళలో చెవులుబాగై,

చీమ చిటుక్కుమన్నా వినపడడం మొదలైంది. అందుకే క్రమం తప్పకుండా, ఆ పనిచేయాలనుకుంటున్నాను,” అన్నాడు.

ఆ మాటలకు కోపగించుకున్న కొత్వాలు, “అంటే, ఎప్పటిలా కన్నపుదాంగగా బతుకుతా ననే కదా, నీ మాటలకర్థం?” అన్నాడు.

అంకన్న మౌనంగా పూరుకున్నాడు. అప్పుడు, కొత్వాలు చేతికప్రతో వాడి భుజంతట్టి, “ఒరే, మతిమాలిన వెధవా, నీ వాక సంగతి గ్రహించినట్టులేదు. ఆరోజు రాత్రి, నువ్వు భూషయ్యగారింటి గోడకు పెట్టినగుర్తు, నీ కంటికి కనబడలేదంటే – నీకు ఎంతో కొంత రేజీకటితో పాటు ఛత్వారం కూడా వచ్చి వుంటుంది,” అన్నాడు.

వెంటనే అంకన్న, కొత్వాలు కాళ్ళమీద పడి, “అయ్యా! నాకు నలభై ఐదేళ్ళవయసు. అప్పుడు చెవులు వినబడకా, ఈసారి కళ్ళు సరిగా కనబడకా, ఇంకోసారి జైలు పాలవ్వాలని లేదు. ఆభూషయ్యగారిదగ్గరేఏదైనాపని ఇప్పించండి. బుద్ధిగాబతుకుతాను,” అన్నాడు.

కొత్వాలు తృప్తిగా తలాడించి, “వెంటరా! ఇప్పుడే ఆభూషయ్యగారి దగ్గరి కెళదాం,” అంటూ బయలుదేరాడు.