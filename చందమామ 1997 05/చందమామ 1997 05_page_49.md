పాశం పట్టుకుని, చూడటానికి భయంక రుడుగా ఉన్నాడు.

అతన్ని చూస్తూనే సత్యవంతుడి తలను తన తొడమీది నుంచి తీసి కిందపెట్టి, లేచి నిలబడి, నమస్కారంచేసి, “అయ్యా, నువ్వు ఎవరు? ఎందుకు వచ్చావు?” అని అడిగింది సావిత్రి.

“అమ్మా, నేను యముణ్ణి, నువ్వు పతి ప్రతవుగనక నన్ను చూడ గలిగావు. సత్యవంతుడికి ఆయువు ముగిసింది. అతను గొప్ప ధార్మికుడు గనక అతని కోసం దూతలను పంపక, నేనే స్వయంగా వచ్చాను,” అంటూ యముడు తన పాశంతో సత్యవంతుడి శరీరంనుంచి బొటనవేలి ప్రమాణంలో ఉన్న జీవుణ్ణిలాగి, దక్షిణంగా బయలుదేరాడు.

సావిత్రి తన భర్త శరీరాన్ని భద్రపరచి, యముడి వెంట బయలుదేరింది. యము డామెను తిరిగిపామ్మన్నాడు. కాని సావిత్రి

తనభర్త ఎక్కడికి పోతే తానుకూడా అక్కడికి పోతానన్నది, అది తన ధర్మమన్నదీ.

యముడు సంతోషించి సావిత్రితో, “నీ భర్త ప్రాణాలు తప్ప మరేదన్నా వరంకోరుకో,” అన్నాడు.

“మామగారు ముసలివాడూ, గుడ్డివాడూ అయ్యాడు. ఆయనకు చూపూ, శరీరబలమూ ప్రసాదించు,” అన్నది సావిత్రి. యముడు సరేనన్నాడు.

కాని సావిత్రి యముణ్ణి అనుసరించటం మానలేదు. ఆమెను వదిలించుకోవటానికి యముడు ఆమెను మరొక వరం కోరుకో మన్నాడు.

సావిత్రి రాజ్యం కోల్పోయిన తన మామ గారికి తిరిగి రాజ్యప్రాప్తి కలగాలని వరం కోరింది. యముడు సరేనన్నాడు.

అప్పటికీ ఆమె యముడి వెంట పోవటం మానలేదు. యముడు ఆమెను మరొకవరం