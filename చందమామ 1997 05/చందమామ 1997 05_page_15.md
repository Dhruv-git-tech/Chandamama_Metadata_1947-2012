గుడ్డిబిచ్చగాడు!

హాలాపురిలోని రామాలయం దగ్గర, ఒక బిచ్చగాడు ముప్పైత్తుకుంటూండేవాడు. వాడు తన ముందు ఒక చిన్నగుడ్డ పరిచి, ఆలయానికి వచ్చేపోయేవారిని, “అయ్యా, పుట్టుగుడ్డివాణ్ణి. తోచినధర్మంచేయండి!” అని అడుగుతూండేవాడు.

ఒకనాడు నుగంధవురినుంచి వచ్చిన యువకుడొకడు, దైవదర్శనం కోసం ఆలయంలోకి వెళ్ళి, తిరిగి వస్తూ అక్కడ వున్న బిచ్చగాళ్ళకేసి చూశాడు. వాళ్ళల్లో గుడ్డిబిచ్చగాడినంటూ యాచిస్తున్నవాడు అతణ్ణి బాగా ఆకర్షించాడు. ఇతర బిచ్చగాళ్ళందరి కంటే, వాడి ముందున్న గుడ్డలో ఎక్కువగా చిల్లర నాణాలున్నవి. యువకుడు చూస్తూండగానే వాడు వాటిని, ఒకటికి రెండుసార్లు పరిశీలుస్తున్నట్టుగా చూస్తూ, పక్కన వున్న డబ్బాలో వేయసాగాడు.

వాడు నిజంగా గుడ్డివాడు కాదేమో, అనుకుంటూ యువకుడు ముందుకు నడవబోతూండగా, “అయ్యా, ధర్మం!” అన్నాడు వాడు.

“ధర్మం చేస్తానుగానీ, నా కెందుకనో నువ్వు నిజంగా గుడ్డివాడివనిపించడంలేదు!” అన్నాడు యువకుడు.

ఆ వెంటనే బిచ్చగాడు, “బాబూ! దూరంగా ఆ ఆకుపచ్చరంగు మేడదాటిన తర్వాత, తుమ్మచెట్లకు పక్కగా వున్న కొబ్బరిచెట్టు తమకు కనబడుతున్నదా!” అని అడిగాడు.

“అవును, కనబడుతున్నది!” అన్నాడు యువకుడు.

“చూశారా, గుడ్డివాడికీ, మీకూ తేడా? ఆ చెట్టు నాకు కనబడడంలేదు!” అన్నాడు బిచ్చగాడు.

-కోనే నాగవెంకటఅంజనేయులు