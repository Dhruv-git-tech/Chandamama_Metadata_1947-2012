యువతుల నృత్యగీతాలను చూసి ఆనం
దిస్తూన్న సుశేముడికి, కొంతసేపటికి వెనక
నుంచి ఏవో రణగొణధ్వనులు వినిపిం
చాయి. అతడు వెనక్కు తిరిగి చూశాడు.
ఒక అంగరక్షకుడు హడావుడిగా పరిగెత్తుకు
వచ్చి, అతనికి నమస్కరించి, “ప్రభూ!
మన దళనాయకుడొకడు భటులతో ఈ
ఉపవనం లోకి ప్రవేశించాలంటున్నాడు.
ఈ రోజు, ఈ వనంలోకి మరెవ్వరూ
ప్రవేశించరాదని తమరు ఆజ్ఞాపించారని
చెప్పాను. కాని, అతడు వినిపించుకోకుండా
లోపలికి ప్రవేశించడానికి రాజముద్రికను
చూపుతున్నాడు!” అన్నాడు.

“దళనాయకుడికి ఇప్పడిక్కడేం పని?”
అని అసహనంగా ప్రశ్నించాడు సుశేముడు.

“ఆ సంగతి చెప్పనంటున్నాడు. తమతో చెబుతాడేమో!” అన్నాడు అంగరక్షకుడు.

“సరే, త్వరగా రమ్మను!” అన్నాడు సుశేముడు విసుక్కుంటూ.

అంగరక్షకుడు అక్కడినుంచి వెళ్ళి, కొంత
సేపటికి దళనాయకుణ్ణి వెంట బెట్టుకుని
తిరిగివచ్చాడు.

దళనాయకుడు యువరాజు సుశేము
డికి నమస్కరించాడు. సుశేముడు అంగ
రక్షకుణ్ణి వెళ్ళమన్నట్టు చేత్తో సైగ చేసి,
“మావినోదానికి అంతరాయం కలిగించ
డానికి నీ కెంత ధైర్యం!” అన్నాడు దళనాయ
కుడికేసి కోపంగా చూస్తూ.

“తమకు అంతరాయం కలిగించడానికి మేమెంతవారం ప్రభూ! అది మా ఉద్దేశమూ కాదు!” అన్నాడు దళనాయకుడు.

“మరెందుకు వచ్చావు?” అని రెట్టించాడు సుశేముడు.

“రేపు సాయంకాలం ఈ ఉపవనం మధ్య ఒక బ్రహ్మాండమైన అభినందన సభ జరుగనున్నది. అందుకు కావలసిన వేది కను సిద్ధం చేయమని సేనాధిపతి ఆజ్ఞాపించారు. ఆయన ఆజ్ఞను నెరవేర్చడానికి నాతోపాటు వచ్చిన భటులు కొందరు, ఉపవనం వెలువల తమ అనుమతికోసం కాచుకుని ఉన్నారు!” అన్నాడు దళనాయకుడు.

“బ్రహ్మాండమైన అభినందన సభ! అంత గొప్ప అభినందనలు ఎవరికి?” అని అడిగాడు సుశేముడు.

“యువరాజు అశోకులవారికి!” అన్నాడు దళనాయకుడు.