ఓటమిని అంగీకరించినట్టు ఒప్పుకుంటే,
నాదారిన నేను వెళతాను," అన్నాడు.

"నేను, మీతో వాదనకు దిగనన్నాను కాని, జ్ఞానానికి సంబంధించిన ఏ విషయంలో అయినా, చర్చకు ఎప్పుడూ సంసిద్ధుడనే," అన్నాడు సరళకుడు.

"అందువల్ల, నాకు కలిగే ప్రయోజనం ఏమిటి?" అన్నాడు చక్రతీర్థుడు కోపంగా.

సరళకుడు ఎంతో శాంతంగా, "పండితులు, తోటి పండితులతో విషయ చర్చకు దిగినప్పుడే, తమకున్న జ్ఞానాన్ని వారితో పంచు కోవడాని కీ, పెంపుచేసుకోవడాని కూడా అవకాశం వుంటుంది. అలాకాక, వాదనకు తలపడిన పకంలో ఒకరినోరు మరొకరు ముందుగా మూయించాలన్న ప్రయత్నం జరుగుతుంది. అందువల్ల, పండితులు తమకున్న జ్ఞానంకన్న, అజ్ఞా నాహంకారాలనే ఎక్కువగా ప్రదర్శించే ప్రమాదం వున్నది. ఈ కారణంవల్లనే నేను, తమతో వాదనకు దిగనన్నాను. అన్యధా భావించకండి," అన్నాడు.

చక్రతీర్థుడు, యీ మాటలువిని, కొంత సేపు మౌనంగా పూరుకుని, సరళకుడి దగ్గిర సెలవు తీసుకుని, జ్ఞానసూర్యుడుండే చంపకవనానికి బయలుదేరాడు.

తిరిగివచ్చిన చక్రతీర్థుణ్ణి చూసి, జ్ఞాన సూర్యుడు, "సరళకుడు కనిపించాడా ? వాదనలో అతణ్ణి జయించివచ్చారా ?" అని ఆడిగాడు.

చక్రతీర్థుడు, జ్ఞానసూర్యుడి పాదాల ముందు మోకరిల్లి, "జ్ఞాన మనుష్యది అవధులు లేనిది; అది ఏ ఒకరిసొత్తూ కాదు," అని, సరళకుడు అన్న మాటలు జ్ఞానసూర్యుడికి చెప్పి, "ఈ సంగతి నాకు తెలిసేందుకే, మీరు నన్ను సరళకుడి దగ్గిరకు పంపారు. నేను, సరళకుడిలాంటి పండితుణ్ణి కావాలనుకుంటున్నాను. అది, మీ శిష్యరికంలోనే సాధ్యం," అన్నాడు.

జ్ఞానసూర్యుడు, అతణ్ణి లేవనెత్తి, శిఘ్యుడుగా స్వీకరించాడు. ఆ తర్వాత కొన్నేళ్ళకు, చక్రతీర్థుడు గొప్ప పండితుడుగా కీర్తి సంపాయించాడు.