మూడు పూటలా తండ్రికి పెట్టి తాను కూడా తిన్నది. మర్నాడు ఆమె తండ్రితో ఈ విధంగా అన్నది:

“నాన్నా, రాజుగారి వద్దకు పోయి, గుడ్డన్నీ పాదిగాయని చెప్పు. అయితే కోడిపిల్లలు ఏ ఆహారమూ ముట్టటం లేదనీ, ఒక్కరోజు వ్యవసాయంతో పండిన ధాన్యం తప్ప అవి తినేటట్టు లేవనీ, ఆలాటి ధాన్యం ఉంటే ఇప్పించమనీ ఆడుగు. లేకపోతే కోడిపిల్లలన్నీ చచ్చిపోతాయని చెప్పు.”

పేదవాడు ఈ మాటలే రాజుకు చెప్పాడు. రాజు చాలా సంతోషపడ్డాడు. ఆయన వాడితో, “నీ వింటికి వెళ్ళి, నేను రెండు గడియలలో మీ యింటికి వస్తున్నానని నీ కుమార్తెతో చెప్పు,” అన్నాడు.

ఈ సంగతి తెలియగానే పేదవాడి కూతురు ఇల్లంతా ఆలికి ఘుగ్గులు పెట్టి, గడపలకు పసుపు రాచి, మండిగానికి పచ్చతోరణం కట్టింది. కాస్సేపట్లో రాజు గారు గుర్రంమీద వచ్చి పేదవాడి ఇంటి

ముందు గుర్రం ఆపాడు గాని దిగలేదు. రాజుగారిని ఆహ్వానించటానికి రాబోతున్న పేదవాడి కుమార్తె కూడా వాకిలి గుమ్మం దాటబోతూ ఒక కాలు మాత్రం బయట వేసి ఆగిపోయింది.

గుర్రంమీద వున్న రాజు ఆ పిల్లకేసి చూసి, “అమ్మాయి, నేను దిగి మీ యింట్లోకి రాబోతున్నానా? గుర్రాన్ని నడుపుకుని ముందుకు సాగబోతున్నానా?” అని అడిగాడు.

పేదవాడి కూతురు చిరునవ్వు నవ్వు. “మహాప్రభూ! మీరు నాకన్న గొప్పవారు, తెలివిగలవారు, చదువుకున్నవారు. నేను లోపలికి వెళ్ళబోతున్నానో బయటికి రాబోతున్నానో మీరు చెప్పగలిగితే మీ ప్రశ్నకు నేను సమాధానం చెబుతాను!” అన్నది.

రాజు సంతోషించాడు. గుర్రం దిగి లోపలికి వచ్చి పెద్ద వరహాల సంచి పేదవాడికిచ్చాడు. తరవాత ఆయన ఆ పేదవాడి కుమార్తెనే పెళ్ళాడి ఆమెను తన పట్టపురాణిని చేసుకున్నాడు.