సమస్కారం. మా ఇద్దరినీ యింతటితో వదిలిపెట్టండి.'' అన్నాడు.

భీముడి మాటలకు రాజు చిన్నగా సవ్వీ, అతడి భుజం తట్టి, ''నిజమైన ధైర్యవంతుణ్ణి, మొదటిసారిగా చూశాను. ఈ రోజు నుంచి, నా కొలువులో, నీతో పాటు నీ బావమరిదికి కూడా ఉద్యోగం యిస్తున్నాను.'' అన్నాడు.

బేతాళుడు ఈ కథ చెప్పి, ''రాజా, ఇందులో రాముడి ప్రవర్తనే కాక, రాజు ప్రవర్తన కూడా, నాకు ఆశ్చర్యం కలిగిస్తున్నది. రాముడు పరమపిరికి వాడన్న సంగతి, మొదటినుంచి స్పష్టంగా తెలుస్తూనే వున్నది. అలాంటివాడు, ఆకలి గొన్న పులితో పోరాడడానికి ఎందుకు సిద్ధపడ్డాడు? రాజు వాణ్ణి ధైర్యవంతుడని మెచ్చుకోక, పులితో పోరాడ నిరాకరించిన భీముణ్ణి, నిజమైన ధైర్యశాలివని ఎందుకన్నాడు? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది.'' అన్నాడు.

దానికి విక్రమార్కుడు, ''ఖడ్గవీరుడి నుంచి, రాజువరకూ జరిగిన ప్రతి సంఘటనలోనూ, రాముడి ప్రవర్తనలో పిరికి తనమే స్పష్టంగా బయటపడుతున్నది. వాడికి ఏమాత్రం స్వాముద్ది అంటూ లేదు. ఆత్మీయులు గాని, లేక అధికారం చలాయించగలవాళ్ళు గాని, ఏది చెబితే అది చేయడం, వాడి స్వభావం. అందు వల్లనే, వాడు రాజాజ్ఞను ధిక్కరించే ధైర్యం లేక, పులితో పోరుకు సిద్ధపడ్డాడు. భీముడు అలా కాదు. తనకు యిష్టం లేని పని ఎవరు చెప్పినా, వాడు ధైర్యంగా వాళ్ళను ధిక్కరించగలడు. వాడు రాజాజ్ఞను ధిక్కరించడమేకాక, ధైర్యంతో ఆయనకు హితటోధ కూడా చేశాడు. ఇది గ్రహించడం వల్లనే, రాజు వాణ్ణి నిజమైన ధైర్యశాలి వంటూ మెచ్చుకున్నాడు,'' అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)