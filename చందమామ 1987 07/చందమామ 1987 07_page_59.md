పరీక్షలు

ఒకానొక దేశంలో ఒక పేదవాడు ఎలాగూ సంసారం గడపలేక రాజువద్దకు పోయి సహాయం వేడాడు. రాజు పేదవాడి కోరిక విన్నమీదట, ‘‘నిన్ను నాలుగు ప్రశ్నలడుగుతున్నాను. అన్నిటికన్న వేగమైన దేది? అన్నిటికన్న బలం కలదేది? అన్నిటికన్న మెత్తనైనదేది? అన్నిటికన్న ఆనందకరమైనదేది? రేపటిలోగా ఈ ప్రశ్నలకు సమాధానం చెబితే నీకు సహాయం చేయటానికి ప్రయత్నిస్తాను.'' అన్నాడు.

పేదవాడు ఈ ప్రశ్నలను మనసం చేసుకుంటూ తిన్నగా ఇంటికి వెళ్లి. వాటికి సమాధానాలు తట్టక ఎంతో తికమక పడ సొగాడు. అతని కూతురు పది హేడేళ్ళ పిల్ల తండ్రిని చూసి, ‘‘ఏమిటి నాన్నా. డీర్ఘంగా ఆలోచిస్తున్నావు?'' అని అడి గింది.

‘‘రాజుగారిని యాచించబోయాను. ఆయన నన్ను నాలుగు ప్రశ్నలడిగి రేపటిలోగా సమాధానాలు చెప్పాలన్నారు. అటువంటి జటిలమైన ప్రశ్నలకు నేనేం సమాధానాలు చెప్పగలను?'' అన్నాడు పేదవాడు.

అతని కూతురు ప్రశ్నలు విని, ‘‘దీనికింత ఆలోచన దేనికి, నాన్నా? అన్నిటికన్న వేగమైనది గాలి. అన్నిటికన్న బలమైనది భూమి: ఎందుకంటే ఎంత బలం గల ప్రాణులకు కూడా భూమే బలమిస్తుంది. అన్నిటికన్న మెత్తనైనది చెయ్యి; హంసతూలికా తల్పంమీద పడుకున్నవాడు కూడా చెయ్యి ముడిచి తలకింద పెట్టుకుంటాడు. అన్నిటికన్న ఆనందకరమైనది నిద్ర; ఇంక దేనిచేతా పోని దుఃఖం కూడా నిద్రలో పోతుంది.'' అన్నది.