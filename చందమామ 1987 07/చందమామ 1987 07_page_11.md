పోయాడు ఆ కేక వింటూనే భటులు అక్కడికి వచ్చి. స్పృహ కోల్పోతున్న చంద్రాంగుణ్ణి అంతఃపురానికి తీసుకు పోయారు. వైద్యులు ఆయనకు చికిత్స ప్రారంభించారు.

సరైన సమయానికి ఆస్థానవైద్యులు చేసిన చికిత్సవల్ల, చంద్రాంగుడికి ప్రాణం దక్కిందిగాని, నోటిమాట పడి పోయింది.

ఉద్యానవనంలో, పాములజాడ యింత వరకు, ఎవరూ కనీ వినీ ఎరుగనిది. రాజును హతమార్చడానికి ఎవరైనా కుట్రపన్నారా? అన్న అనుమానం కొందరికి కలిగింది. ఈ సంగతి మంత్రి తెలుసుకున్నాడు.

ఆతడు యిలాంటి అవకాశం కోసమే ఎదురుచూస్తున్నాడు. రాజవంశాన్ని తుది ముట్టించి, అనంగదేశానికి రాజు కావాలన్న కోరిక, ఎంతే కాలంగా అతణ్ణి బాధిస్తున్నది. రాజు కదిలేందుకూ, మాట్లాడేందుకూ అశక్తుడు. కనుక, చిన్న వాణ్ణి ముందు హతమార్చితే, తర్వాత రాజు ఆటంకాన్ని తేలికగా తొలగించుకోవచ్చు!

ఇందుకుగాను మంత్రి, ఒక పథకం తయారు చేసి, అందరితో, 'మహారాజు గారికి జరిగిన ప్రమాదం వెనక, విదో కుట్ర వున్నదాంట్లో సంశయం లేదు. ఆయన ఉద్యానంలో వాహ్యాలికి వెళ్ళే సమయం, సందర్భాలు ఎరిగినవాడే,