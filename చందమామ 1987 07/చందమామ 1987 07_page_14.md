నాపద్దకు పంపిన భటుడు, ఆ ద్వారం వద్ద నిలబడి వున్నాడు," అని చెప్పాడు.

తన పథకం తారుమారైనందుకు, మంత్రి ఎక్కడలేని కోపంతో, "ముందు, ఈ అబద్దాలు పలికే పాములవాణ్ణి శిరశ్చేదం చేయండి!" అంటూ అరిచాడు.

ఆ వెంటనే, తారాంగుడు సింహాసనంలో నుంచి లేచి, భటులకు, "ఈ దుష్టమంత్రినీ, ద్వారం దగ్గిరనుంచి పారిపోజూస్తున్న భటుణ్ణి బంధించండి!" అని అజ్ఞాపించాడు.

భటులు కణాల మీద వాళ్ళిద్దర్శీ బంధించారు. తారాంగుడు, పాములు పట్టెవాడితో, "పేదవాడివై వుండీ, ధనాశకు లొంగక, నిజం చెప్పి, ఎంతో రాజభక్తిని చూపావు. నీ కారణంగానే, సభాముఖంగా మంత్రి దుర్పుద్ది బయట పడింది," అన్నాడు.

అందుకు పాములు పట్టేవాడు, "మహారాజా, మంత్రిగారు భటుడి చేత నన్నుపలిపించి, సాక్ష్యం పేరుతో పెద్ద అబద్దం

చెప్పమనగానే, ఆయన కుట్ర, నాకు తెలిసిపోయింది. ఆయన పాములాంటి వాడని పసిగట్టాను. నా వృత్తే పాములు పట్టడం గదా! ఆయన చెప్పినదానికి, అప్పటిక సరే అని, సభలో ఆయన కుట్ర బయట పెట్టాను," అన్నాడు.

తారాంగుడు, వాడి మాటలకు ఎంతో సంతోషించి, "నీవంటి రాజభక్తికల వాడు, పాములు పట్టి బతకడంకాదు—మా ఆస్థానంలో ఉద్యోగిగా వుండడం అవసరం!" అని, వాడికి అప్పటికప్పుడే, ఆస్థానంలో మంచి పదవియిచ్చాడు.

తర్వాత, తారాంగుడు మంత్రిని కారాగారంలో వేయించి, తన అమాయకత్వం కొద్దీ మంత్రికి సాయపడిన భటుణ్ణి కమించి వదిలి వేశాడు.

కొన్నాళ్ళకు, వైద్యుల చికిత్సవల్ల, పూర్తిగా ఆరోగ్యవంతుడైన అన్న చంద్రాంగుడికి సింహాసనం అప్పగించి, తారాంగుడు ఎప్పటిలాగే అతడికి రాజ్యపరిపాలనా విషయాల్లో సాయపడసాగాడు.