సుడిగలవాడు

నార్వేదేశంలోని ఒక పట్టణంలో ఒక ధనికుడికి ఇద్దరు కొడుకు లుండేవాళ్ళు. ఆ ధనికుడికి సముద్రం మధ్యలో ఒక దీవి ఉండేది. వేసవిలో అక్కడ ధనికుడి కొడుకులు చేపలవేట సాగించేవాళ్ళు. వాళ్ళ కోసం అక్కడ ఒక ఇల్లు కూడా ఉండేది.

ధనికుడి కొడుకులలో పెద్దవాడుగంభీర స్వభావం కలవాడు. అతని ఆలోచనలు ఎవరికీ తెలి సేవికావు. రెండోవాడు అన్నకు విరుద్ధంగా ఉండేవాడు. సాహ సమైన పనులు చేసే వాడు. 'నేను సుడిగల వాణ్ణి' అనేవాడు. తన సాహసం పల్ల నష్టం కలిగినా లక్ష్యపెట్టేవాడు కాడు.

ధనికుడు చనిపోయాక మిగతా ఆస్తితో పాటు, సముద్రంలో ఉన్న దీవి కూడా అన్నదమ్ములకు వచ్చింది. వాళ్లు భాగాలు పడలేదు. ప్రతి వేసవికీ పడవలో దీవికి వెళ్ళి, అక్కడ కొన్నాళ్ళు చేపలవేట

సాగించి, వానలు జాస్తి ఆయే సమయానికి తిరిగి వచ్చేవాళ్ళు. వాళ్ళ దీవిని చలి కాలంలో రకరకాల మరుగుజ్జుల జాతుల వాళ్ళు ఉపయోగించుకుంటారని పుకారు ఒకటి ఉండేది.

ఒక ఏడు అన్నదమ్ము లిద్దరూ దీవిలో చేపలు పట్టి తిరిగి వచ్చిన కొద్ది రోజులకు, దీవి మీద కొంత సామాను దిగబడిపోతే, దాన్ని తీసుకురావటానికి పడవలో వెళ్లారు. వాళ్ళు తిరిగి బయలు దే రే వేళకు సూర్యాస్తమానమయింది.

ఆన్న తమ్ముడితో, 'మనం ఈ పూట తిరిగి పోవద్దు. ఈ రాత్రి తుపాను వచ్చేటట్టుంది. రేపు ఉదయం బయలు దేరుదాం,' అన్నాడు.

'తుపాను రాదు, ఏమీ రాదు. మనం బయలు దేరు దాం పద!' అన్నాడు తమ్ముడు.