అతడి చేతిలో పెద్ద ఈటె ఒకటి వున్నది. వాడు ఎలుగుబంటి చర్మాలు ధరించి వున్నాడు.

ఉగ్రదత్తుడు మూలుగుతూ తల ఎత్తి. 'ఈ కట్లు విప్పండి. దాహం తీర్చుకునేం దుకు నీరు ఏమైనా వుంటే యివ్వండి,' అని అడిగాడు బొంగురుపొయిన గొంతుతో.

భల్లూకరాయుడు మారు మాటాడ కుండా ఉగ్రదత్తుడి కట్లు విప్పసాగాడు. ఇంతలో మరిద్దరు భల్లూకరాయుళ్లు అక్కడికి వచ్చారు. వాళ్ళల్లో ఒకడి దగ్గిర భుజానికి వేలాడుతున్న సౌరకాయబుర్ర వున్నది. ఉగ్రదత్తుడు దాని కేసి వేలు చూపుతూ, దాహం అని సౌంజ్ఞ చేశాడు. భల్లూకరాయుడు సౌరకాయ బుర్రకు వున్న బెండును పూడదీసి, బుర్రను ఉగ్రదత్తుడి నోటికి అందించాడు. ఉగ్రదత్తుడు అత్రంగా గటగట నీరు తాగి, యిక చాలు నన్నట్టు తల అడించాడు.

దాహం తీర్చుకోవటంతోనే ఉగ్రదత్తుడికి ప్రాణం తిరిగి వచ్చినట్టయింది.

ఇంతలో అతడి కాళ్ళకూ, చేతులకూ వున్న కట్లు కూడా విప్పబడినై. ఉగ్రదత్తుడు కాళ్ళూ, చేతులను ఆటూ యిటూ సౌగదీసుకున్నాడు. వాటిల్లో రక్తప్రసారం తిరిగి ప్రారంభమై, ఆవి స్వాధీనానికి వచ్చినై.

'లేచి నడవగలవా?' అని ఒక భల్లూకరాయుడు అతణ్ణి అడిగాడు.

'మీరు శక్తువులా, మిత్రులా?' అని అడిగాడు ఉగ్రదత్తుడు.

'ఆ సంగతి నువ్వు మా నాయకుడి కిచ్చే జవాబులను బట్టి ఆయనే నిర్ణయిస్తాడు.' అన్నాడు భల్లూకరాయుడు.

'సరే, పదండి!' అంటూ ఉగ్రదత్తుడు లేచి నిలబడ్డాడు. భల్లూకరాయుళ్ళు ముగ్గురూ అతణ్ణి వెంటబెట్టు కుని, చెట్లల్లో కొంతదూరం నడిచి, ఎగుడు దిగుడుగా వున్న కొండరాళ్ళ మధ్య గల ఒక బల్లపరుపు రాతిని ఎత్తి, బిలంలోపలకు దిగి, తిరిగి రాతిని ఎప్పటిలా జాగ్రత్తగా మూసేశారు. —(ఇంకావుంది)