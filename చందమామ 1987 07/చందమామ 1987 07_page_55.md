ప్రియంవదను పెళ్ళాడాలని తహతహ లాడుతున్నారు.

“నేను పెద్దవాణ్ణి. అందువల్ల, నా కొడుకు జయుడు, ప్రియంవదను పెళ్ళి చేసుకుంటాడు,” అన్నాడు పెద్దపెద్ద.

“ఇంతకాలం, మనిద్దరిలో ఎవరు గొప్ప అన్న సమస్య తల ఎత్తలేదు. ఈ పెళ్ళి జరిగితే, నువ్వు, నీ కొడుకూ, మా కుటుంబంకంటే గొప్ప వాళ్ళ యి పోతారు. అది నేను సహించలేను,” అన్నాడు చిన్నపెద్ద.

అప్పుడు పెద్ద లిద్దరి మనసుల్లోనూ, ఒక విషయం తళుకుట్టమన్నది. ఇంత కాలంగా తామిద్దరూ ఎంతో సఖ్యంగా

వుంటున్నారు. ఇప్పుడు ప్రియంవద గురించి, తమ కుటుంబాల మధ్య కలత వచ్చేలా వున్నది. ఇందువల్ల సష్టపోయే దెవరు ?

ఇదంతా, తమ యిద్దరి మధ్యా కలతలు తేవడానికి, పరదేశి పన్నుతున్న పన్నాగం కాదుగదా—అని వాళ్ళకు అనుమానం వచ్చింది.

ఆ వెంటనే పెద్ద లిద్దరూ, పరదేశి దగ్గిరకు వెళ్ళారు. పరదేశి, వాళ్ళు చెప్పింది విని, “ఈ గొడవంతా, ఆ ప్రియంవద మూలంగా వచ్చింది. ఆమె, జయవిజయులకు పోటీ పెట్టింది. అందు వల్లనే, మీ మధ్య కలతలు ప్రారంభ మయాయి. ఇందులో, నా ప్రమేయం ఏమీ లేదు,” అన్నాడు.

ఈ జవాబు విని, పెద్దపెద్ద కోపంగా, “ఈ జరిగినదానిలో ప్రియంవద తప్పేమీ లేదు. నువ్వు. జయవిజయు లిద్దర్నీ ఓడించగలవు. అయినా, కావాలని ఓడి పోయావు. ఆ విధంగా, వాళ్ళిద్దరూ కలహించుకోవాలని పథకం వేశావు,” అన్నాడు.

పరదేశి చెవులు మూసుకుని, “వాళ్ళిద్దరి సఖ్యాతకోసం ప్రాణాలైనా యివ్వగల నేను. వాళ్ళ మధ్య కలతలు సృష్టించడమా ?” అన్నాడు.