అయితే, తన ఓడతో శత్రుఓడను ఢికొట్టాలని పింగళుడు నిర్ణయించుకున్నాడు:

తిరిగి యుద్ధం ప్రారంభమయింది. పింగళుడి అనుచరులు బాణాలు ఎక్కుపెట్టి శత్రుఓడమీదికి పదులుతున్నారు. పింగళుడు ఓడను వెనక్కు సడపమన్నాడు. సాధ్యమైతే, పోరాడుతూనే తనఓడను శత్రుఓడకు అందకుండా సడిపించుకు పారిపోవాలని కూడా పింగళుడు నిర్ణయించుకున్నాడు. కాని, శత్రుఓడనుంచి పారిపోవటం సాధ్యమయే పని కాదని కొద్దిసేపట్లోనే తేలి పోయింది. చూస్తూండగానే ఆ ఓడ బహువేగంగా ముందుకు రాసాగింది.

పింగళుడు చటుక్కున ఒక నిర్ణయానికి వచ్చాడు. విజయమో, వీరస్వర్గమో— అంతకన్న మార్గం లేదు. ఓడను వేగంగా ముందుకు సడిపి, శత్రుఓడను ఢికొట్టవలసిందిగా అతడు తన అనుచరులను ఆజ్ఞాపించాడు. వెంటనే ఓడ ముందుకు కదల

సాగింది. మొదట ఆశ్చర్యపడి, అంతలోనే పింగళుడు తలపెట్టిన దేమిటో గ్రహించిన శత్రుసైనికులు భయంతో కంపించిపోయి, ఒక్కసారిగా హాహాకారాలు చేశారు.

ఓడను వెనక్కు సడపటంద్వారా ప్రమాదాన్నుంచి బయటపడేందుకు శత్రుసైనికులు చేసిన ప్రయత్నం ఫలించలేదు. పింగళుడు కత్తి యుళిపిస్తూ, తన అనుచరులకు ఓడను వేగంగా ముందుకు సడిపి శత్రుఓడను ఢికొట్టవలసిందిగా హెచ్చరిస్తున్నాడు. చూస్తూండగానే ఓడ మహావేగంతో ముందుకు కదిలి, శత్రుఓడను తాకింది. ఆ మరుకీణంలో వేయి గొంతులు కలిసికట్టుగా చేసిన ఆర్హనాదం సముద్రం మీద మారుమోగింది. రెండు ఓడలూ ఢికొనటంలో కలిగిన తాకిడికి, పింగళుడు తను వున్న చోటునుంచి గాలిలోకి ఎగిరి, గిరవాటు వేసినట్టు దూరంగా సముద్రంలో పడిపోయాడు.
— (ఇంకా వుంది)