రాజు తన కుమార్తె తెలిపిన విషయా
లన్నీ మంత్రికి చెప్పి, “అసలు ఏం జరిగి
సదీ నీ కొడుకును అడిగి తెలుసుకో. నా
కూతురు కంగారుపడి నిజం గ్రహించక
పోయి ఉండవచ్చు,” అన్నాడు.

మంత్రి తన కొడుకును విలిపించి, రాజ
కుమార్తె చెప్పిన విషయాలు చెప్పి, “ఇదంతా
నిజమేనా ?” అని అడిగాడు.

“రాజకుమార్తె అబద్ధం చెప్పవలిసిన
గతేం పట్టింది, నాన్నా? నా సంగతి మరీ
ఆన్యాయం. రెండు రాత్రులూ నేను పెంట
కుప్పమీద పడుకున్నాను. చలికి ఎముక
లన్నీ బిగునుకుపోయాయి. నాకీ పెళ్లి వద్దు,
నాన్నా. దీన్ని రద్దుచేయించు. ఇంకో రాత్రి
నేనా పెంటకుప్పమీద పడుకోలేను, రాజు
గారి అల్లుణ్ణి కాక పోయినా మానె!”
అన్నాడు మంత్రికొడుకు.

ఈ మాట వినగానే మంత్రికి చాలా
కష్టంవేసింది. ఈ పెళ్లి జరిగించటానికి

ఆయన విశ్వప్రయత్నం చేసిన్నాడు.
అందుచేత ఆయన తన కొడుకుతో,
“నాయనా, నుపు తొందరపడకు. ఈ రాత్రి
ఏం జరుగుతుందో చూద్దాం. ఇలాటి అదృష్టం
మళ్లీరమ్మంటే రాదు,” అన్నాడు. తరవాత
మంత్రి రాజుగారిదగ్గిరికి వెళ్లి, “మహాప్రభూ,
రాజకుమార్తె చెప్పిన దంతా నిజమే !
మావాడుకూడా చెప్పాడు,” అన్నాడు.

“అయితే ఈ పెళ్లిని ఇప్పుడే రద్దు
చేస్తున్నాను,” అంటూ రాజుగారు పెళ్లివేడుక
లన్నీ ఆపవలసినదిగా ఉత్తరువిచ్చాడు.

పెళ్లి రద్దయిందని తెలియగానే ప్రజలు
ఆశ్చర్యపడ్డారు. రాజుగారి ఇంటినుంచి
మంత్రి, మంత్రికొడుకూ కోపంగా వెళ్లి
పోవటం జనం కనిపెట్టి, “ఏం జరిగింది ?
పెళ్లి ఎందుకు రద్దయింది?” అని అడగ
సాగారు. కాని జరిగినదేమిటో ఆలాదీన్ కు
తప్ప మరెవరికీ తెలియదు.

( ఇంకా ఉంది )