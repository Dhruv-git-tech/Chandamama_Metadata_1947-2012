అందరికీ ఒకటి న్యాయం!

ఒక గ్రామాధికారి కింద ఒక పశువులకాపరి ఉండేవాడు. వాడికి ఒక ఆవు ఉండేది. వాడు తన ఆవును తన యజమాని అవులతోబాటు రోజూ మేతకు తోలుకుపోతూ ఉండేవాడు.

ఒకనాడు దురదృష్టవశాత్తూ గ్రామాధికారి ఆవు ఒకటి పశువులకాపరి ఆవుతో తలపడింది. రెండూ పోట్లాడుకొన్నమీదట పశువులకాపరి ఆవు గ్రామాధి కారి ఆవును చంపేసింది.

పశువులకాపరి వెంటనే గ్రామాధికారివద్దకు వెళ్లి, “అయ్యా, మీ ఆవు నా అవుతో పోట్లాడి చంపేస్తే న్యాయంగా దానికి పరిహారం ఏమిటి?” అన్నాడు.

గ్రామాధికారి తొఁకకుండా, “దానికి పరిహారం ఉండదురా, అబ్బీ! పోట్లాడుకోవటమూ, చంపుకోవటమూ పశుధర్మం. దానికి ఎవరూ ఏమీ చేయలేరు!” అన్నాడు.

“మీరు సరిగా వినలేదులాగుంది. నా ఆవు మీ ఆవును చంపింది. సన్ను పరిహారం అడుగుతారేమోనని భయపడాను. బతికించారు!” అన్నాడు పశువులకాపరి.