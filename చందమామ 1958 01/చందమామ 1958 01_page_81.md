మరి కాస్సెపటికల్లా గుమాస్తా భార్య అడావిడిగా తిరిగివచ్చి, “అయ్యా, అమ్మాయి మిమ్మల్ని పెళ్లిడటానికి సుతరామూ ఒప్పుకో లేదు. అందుచేత దాన్ని ఒక గోతంలో వేసి కట్టిపెట్టాను. మీరు ఆ గోతం తీసుకుని ఇప్పుడే బయలుదేరి వెళ్లిపాండి. ఈ రాత్రి చీకట్లో మీరు ఎట్టు వెళ్ళారో దానికి తెలీదు గనక తెల్లవారి గోతంనుంచి బయటికి తీస్తే ఆది ఇంటికి పారిపోయి రాలేదు. అప్పుడు మీరు సయానో భయానో దాన్ని పెళ్లికి ఒప్పింతురుగాని!” అన్నది.

ఇలా జరుగుతుందని బిచ్చగాడు ఆనుకో లేదు. అయినా గుమాస్తా భార్య చెప్పిన సలహా బాగానే ఉన్నట్టు వాడికి తోచింది. మొదలు తానా పిల్లను పెళ్ళాడితే తరవాత ఇద్దరూ కలిసి సత్రానికి వచ్చి ఇక్కడే కాపరం పెట్టవచ్చు.

అందుచేత వాడు గోతాన్ని భుజాన ఎత్తు కుని ఆ నిశిరాత్రివేళ బయలుదేరాడు.

గోతం ఎక్కుప బరువుగా లేదు గాని, లోపల ఉన్న మనిషి తన్నుకుంటూ ఊండటంచేత ఎత్తుకుని మోయటం బహుప్రయాస అయింది. దానికి తోడు కన్ను పాడుచు కున్నా కనపడని చీకటిలో తెలియని దారిన నడవవలిసి వచ్చింది. అట్లాగే బిచ్చగాడు ఆ గోతాన్ని మోస్తూ, మధ్యమధ్య దింపుతూ, తెల్లవార్లూ సడిచి తెల్లవారేసరికి ఒక అడివి మధ్యకు చేరాడు.

అక్కడ వాడు గోతాన్ని దింపి, ఎంతో ఆశగా గోతంమూతి విప్పాడు. ఆ గోతంలో నుంచి ఒక పెద్దకుక్క పైకి దూకి అతని ముక్కుక కాస్తా కొరికి శరవేగంతో ఎటో పారిపోయింది.

శనగగింజ తెచ్చిన అదృష్టం అంతటితో అయిపోయింది. తెగిపోయిన తన ముక్కుకు చెయ్యి అడ్డంపెట్టుకుని బిచ్చగాడు మళ్ళీ గ్రామాల వెంట తిండి అడుక్కుంటూ జీవయాత్ర సాగించాడు.