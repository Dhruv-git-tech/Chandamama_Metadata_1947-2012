యిచ్చేలోపలే బానిసలు వారిమీద పతి కత్తులతో వాళ్లను ముక్కలుగా నరి కేస్తున్నారు. “ద్రోహం, మోసం! ముందు యీ బానిసలను యమపురికి పంపండి!” అంటూ సరంగు భీకరంగా అరిచి వాళ్లమీద పడ్డాడు. బలశాలీ, జిత్తులమారీ అయిన సరంగు కత్తిదెబ్బకు కనుమూసి తెరిచేంతలో అయిదారుగురు బానిసలు ఆహుతి అయారు. అది చూసిన కొందరు బానిసలు భయకంపితులై వెనక్కు పారిపోసాగారు.

పింగళుడు ప్రమాదం గుర్తించాడు. వెంటనే అతడు కత్తి పైకెత్తి సరంగుకేసి లంఘిస్తూ, పారిపోతున్న బానిసలను హెచ్చరించాడు. “సరంగును ఒక్క కేణంలో నా కత్తికి ఎరచేస్తాను. మీరు ప్రాణభయంతో పారిపోయినా, మిమ్మల్ని సముద్రం పాట్టను పెట్టుకోక మానదు. మీ స్వేచ్ఛకొరకు తెగించి పోరాడండి!”

పింగళుడి మాటలు పారిపోతున్న బానిసలలో తిరిగి ధైర్యోత్సాహాలను కలిగించినై. యీలోపల పింగళుడు కొడమసింహంలా గర్జిస్తూ, సరంగును ఎదుర్కొన్నాడు. అతడు తెలిసారిగా విసిరిస కత్తిదెబ్బ, సరంగు గుండెలను రాచుకుంటూ పోయింది. సరంగు “హా, భైరవీ!” అంటూ గుండెమీద

చేయి నొక్కిపట్టి, నిప్పులు చెరిగే కళ్లతో పింగళుడిమీదికి కత్తియుళిపిస్తూ వురికాడు.

సరంగు దేహబలం, కత్తియుద్ధంలో అతడి నేర్పూ చూసిన పింగళుడు, చప్పన పక్కకు తప్పకున్నాడు. సరంగు ఆ ఆవేశంలో పింగళుడు తన కత్తిదెబ్బకు అందక పోగా, ముందుకు తూలి ఒక తాడు కాలికి చుట్టుకునేసరికి బోర్లాపడిపోయాడు. పింగళుడికి యిది మంచి అవకాశం యిచ్చింది. అతడు భీకరంగా అరుస్తూ, సరంగు వీపుమీద కత్తిని గుచ్చబోయాడు. కాని, సరంగు తనకు రానున్న ప్రమాదాన్ని గ్రహించి చటుక్కున పక్కకు దొర్లాడు.