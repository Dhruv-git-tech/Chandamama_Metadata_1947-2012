ఆయనకు ఎన్నోసార్లు వంగదేశం వెళ్లి కృష్ణ దాసునూ, సుగుణనూ చూడాలనిపించింది. కాని ఆ కోరికను ఆయన అవివేకంగా భావించి అణచివేసుకున్నాడు.

ఇంతలో సుబుద్ధికి ఒక శుభలేఖ చేరింది. సుగుణకు పెళ్లి కాబోతున్నది. ఆమెను పెళ్ళాడబోయే యువకుడు తమకు దగ్గిర బంధువేసనీ, అతను ఫలాని రాజుగారివద్ద కొలువున్నాడనీ, వారిద్దరికీ పెళ్లి జరగాలని ఎన్నో ఏళ్ళకితమే నిశ్చయమయిందనీ, సుగుణకు అతనంటే పంచప్రాణాలూననీ కృష్ణ దాసు సుబుద్ధికి రాశాడు.

ఈ శుభలేఖ చూడగానే సుబుద్ధి ప్రయాణ మయాడు. మళ్ళీ సుగుణను చూస్తాననుకో గానే ఆయనకు ఎన్నడూ ఆనుభవం లేని ఆనందం ఒకటి పైకి తన్నుకువచ్చింది.

సుబుద్ధి కృష్ణదాసుండే గ్రామం చేరుకునే లోపునే చీకటిపడింది. అయితే అదృష్ట వశాత్తూ దారిలో ఒక మనిషి ఆ దారిగా వెళుతూ సుబుద్ధిని గ్రామం చేరుస్తానన్నాడు.

ఇద్దరూ కలిసి గ్రామం పాలిమేరపద్దకు వచ్చేసరికి శ్మశాసంలో ఒక శవం దహనం అవుతూ కనబడింది.

“ ఎవరో పోయినట్టున్నారే ? ” అన్నాడు సుబుద్ధి తన వెంట వున్న మనిషితో.

" కృష్ణదానుగారి అమ్మాయి నుగుణ అనే పిల్ల పోయింది, బాబూ. పాపం, పెళ్ళి అను కుంటున్నారు. ఇంతలో ఆకస్మాత్తుగా పెళ్ళికొడుకు చనిపోయినట్టు వార్తవచ్చింది. ఆ వార్త వింటూనే ఆ పిల్ల గుండె పగిలి చచ్చింది !” అన్నాడు దారిచూపిన మనిషి.

సుబుద్ధికి తల తిరిగిపోయినట్టయింది. ఆయన గుండె చల్లబడింది. కాళ్లు తేలిపోతూ ఆయన కృష్ణదాను అల్లు చేరుకున్నాడు.

కృష్ణదాను మధ్య కూచునివున్నాడు, చుట్టూ గ్రామస్తులున్నారు. అందులో చాలా మంది బావురుమని ఏడుస్తున్నారు. కృష్ణ దాసు వారిని ఊరడిస్తూ, “ అంతా ఈశ్వరుడి