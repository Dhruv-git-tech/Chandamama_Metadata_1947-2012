చెప్పండి, వింటాను!” అంటూ దొంగల నాయకుడు తాను చేసిన ఆలోచనను తన అనుచరులతో చెప్పేశాడు. వారు ఆ ఆలోచనను పూర్తిగా బలపరచటమేగాక అతణ్ణి ఎంతగానో అభినందించారు.

తరవాత దొంగలు చుట్టుపక్కల గల గ్రామాలకు వెళ్లి పందొమ్మిది కంచరగాడి దలనూ, ముప్పై ఎనిమిది పెద్ద తోలుతిత్తు లనూ కొన్నారు. ఆ తిత్తులలో ఒకదాని నిండా నూనె నింపారు. మిగిలిన ముప్పై ఏడు తిత్తులలోనూ ముప్పై ఏడుగురు దొంగలు ఆయుధాలతో సహా దూరి కూచున్నారు. దొంగల నాయకుడు ఆ తిత్తుల పైభాగాననూనె పూశాడు.

తరవాత దొంగల నాయకుడు నూనె వ్యాపారి వేషం ధరించి, ముప్పై ఎనిమిది తిత్తులనూ పందొమ్మిది కంచరగాడిదల పైనా వేసి, వాటిని తోలుకుంటూ బయలు దేరి చీకటిపడే వేళకు నగరం చేరుకున్నాడు. అతను ఆ కంచరగాడిదలను తోలుకుంటూ అలీబాబా ఉండే వీధి చేరేసరికి చాలా పాద్దు పోయింది. అలీబాబా ఆప్పుడే భోజనం ముగించి వాకిలివద్ద చల్లగాలికి నిలబడ్డాడు.

దొంగల నాయకుడు అలీబాబాను సమీపించి, “అయ్యా, నేను నూనెవర్తకుణ్ణ.

చాలా దూరంనుంచి వస్తున్నాను. రేపు సంతలో ఈ నూనె అమ్మేస్తాను. చాలా పాద్దు పోయింది. ఈ రాత్రికి ఎక్కడ బస చేయాలో తెలియదు. మీకేమీ శ్రమ లేని పకంలో నన్ను ఈపూట మీ ఇంట తల దాచుకోనివ్వండి. మీమేలు ఎన్నటికీ మర వను,” అన్నాడు.

అలీబాబా ఈ దొంగల నాయకుణ్ణి అది పరకు అడవిలో చూసిఉన్నాడు, అతని గొంతు విని ఉన్నాడు కూడా; అయినా ఆయన ఆ మనిషిని గుర్తుపట్టలేకపోయాడు. “దానికేం భాగ్యం? దయచెయ్యండి!” అంటూ అలీబాబా వాకిలి తెరిచి దొంగల