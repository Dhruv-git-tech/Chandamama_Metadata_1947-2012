ధాలకోసం చూశాడు. కత్తి, విల్లంబులూ గుహవాకిలి దగ్గిర అతడికి కనిపించినై. కేశ వుడు ఒక్కదూకున అక్కడికి వెళ్ళి, వాటిని తీసుకునేందుకు వంగాడు. అంతలో, “ఆగు, కేశవా, తొందరపడకు!” అన్న హెచ్చరిక అతడికి వినిపించింది. కేశవుడు తల ఎత్తి ముందుకు చూశాడు. ఎదురుగా దాదాపు ఇరవైఏళ్ళ వయసుగల యువకుడొకడు నిలబడి వున్నాడు.

“నువ్వెవరివి? ఇక్కడికెలా వచ్చావు?” అన్నాడు కేశవుడు ఆశ్చర్యంగా.

“నేను బ్రహ్మదండి మాంత్రికుడి శిష్యుణ్ణి. నేను ఎక్కడినుంచి రాలేదు, ఇక్కడేవుంటాను,” అన్నాడు యువకుడు.

“ఎవరు బ్రహ్మదండి మాంత్రికుడు?” అని అడిగాడు కేశవుడు.

“ఓయి అమాయకుడా, అమాత్రం అర్థం కాలేదూ?” అంటూ యువకుడు కాలబైర వుడి విగ్రహం ముందు సొమ్మసిల్లి పడివున్న మాంత్రికుణ్ణి చూపించాడు.

“హాతాత్తుగా ఆకాశం నుంచి ఊడిపడ్డట్టు నువ్వు కనబడటంతో నేను కాస్త భయపడ్డాను, సుమా!” అన్నాడు కేశవుడు కత్తినీ, విల్లంబు లనూ తీసుకుంటూ.

“ఆ కాస్తభయపడ్డంకూడా ఈ క్షణం నుంచి మరిచిపోవాలి. లేకపోతే నువ్వు రానున్న ప్రమాదాన్ని ఎలా ఎదుర్కోగలవ్?” అన్నాడు యువకుడు.

“ఏమిటి రానున్న ప్రమాదం?” అని అడిగాడు కేశవుడు ఆశ్చర్యంగా. అతడికి వింతజంతువు తనకు కనపడిన నిమిషం

నుంచీ, తను చిక్కుల్లో పడ్డానన్న సంగతి గుర్తు కొచ్చింది. దాని కోసం చుట్టూ కలయ చూశాడు. కాని, అది ఆ చాయల ఎక్కడా వున్నట్టులేదు.

“దేనికోసం చూస్తున్నావ్?” అని అడిగాడు యువకుడు.

“ఒక వింతరకం జంతువునెక్కి నేనిక్కడికి వచ్చాను. అదేమయిందా అని చూస్తున్నాను,” అన్నాడు కేశవుడు.

యువకుడు పెద్దగా నవ్వి, “ఆ వింత జంతువును, నేనే! నేను బ్రహ్మదండి మాంత్రి కుడి శిష్యుణ్ణిని చెప్పానుగదా. నా పేరు జయ మల్లు. నా వల్లనే నువ్వు ఇన్ని ప్రమాదాలకు లోను కావలసివచ్చింది గనక, నిన్ను నా శక్తి కొద్దీకాపాడేందుకు ప్రయత్నిస్తాను,” అన్నాడు జయమల్లు.