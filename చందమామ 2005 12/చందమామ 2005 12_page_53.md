తరవాత కొంత సేపటికి విరగుండిన చేను వచ్చింది. “యజమాని ఈ పంటను అమ్మి, డబ్బును సద్వినియోగం చేస్తేనే నిజంగా లాభం వచ్చినట్టు!” అన్నది శీలవతి.

తరవాత వాగు వచ్చింది.

“వాగులో రాళ్ళుంటాయి, జల జంతు వులు ఉంటాయి. నేలమీదలాగా అవి కనిపించవు. అందుచేత నీటిలో నడిచేట ప్పుడు విధిగా పాదరక్షలుండాలి,” అన్నది. ఆమె తెలివిని మామగారు ప్రశంసించాడు.

ఇంటికి తిరిగి వచ్చిన భార్యను చూసి అజితసేనుడు చాలా సంతోషించాడు. తన తండ్రి ఆమెకు ఇంటిపెత్తనం ఇయ్యటం చూసి, ఆమె తన తండ్రి విశ్వాసానికి పాత్రురాలయిందని అతను గ్రహించాడు.

ఆ సమయంలో ఆ దేశపురాజు మంత్రిని నియమించే ఉద్దేశంతో అనేకమంది మేధావు లను రప్పించి, వారితో గోష్ఠి జరుపుతున్నట్టు జరుపుతూ పరీక్ష చేస్తున్నాడు. దానికి అజిత సేనుడు తన భార్యతోసహా వెళ్ళి, రాజుగారి ధర్మశాలలో దిగాడు.

“రాజను కాళ్ళతో తన్నినవారికి ఏమి శిక్షవెయ్యాలి?” అని అకస్మాత్తుగా రాజు మేధావులను అడిగాడు. రాజద్రోహనేరానికి విధించే శిక్షే విధించాలనీ, కొరతవెయ్యాలనీ, శిరశ్చేదం చెయ్యాలనీ, ఒకరిని మించి మరొకరు రాజుగారి మెప్పుకోసం పోటీపడి చెబుతున్నారు.

అజితసేనుడు చప్పున ధర్మశాలకు పరు గెత్తి, శీలవతికి రాజుగారి ప్రశ్న చెప్పాడు. “రాజను ఎవరు తన్నుతారు? శృంగార చేష్టగా భార్య తన్నాలి. లేదా పిల్లలు తన్నాలి. అందుకు శిక్ష ఏమిటంటే ఏమీ శిక్ష విధిం చక, మరింత ప్రేమగా చూడటం!” అన్నది శీలవతి.

అజితసేనుడు తిరిగి వచ్చేసరికి సభికులు ఇంకా శిక్షలు చెబుతూనే ఉన్నారు. అందరూ మౌనంగా ఉన్న క్షణం చూసి అజితసేనుడు, “మహారాజా, రాజను కాళ్ళతో తన్నినవారిని మరింత ప్రేమగా చూసి ఆదరించాలి,” అన్నాడు.

అజితసేనుడికి మంత్రి పదవి లభించింది.

అతడు శీలవతితోసహా దివాణంలో కాపరం పెట్టి, శీలవతి సహాయంతో రాజుకు అద్భుత మైన సలహాలిస్తూ, గొప్పమంత్రి అని పేరు తెచ్చుకున్నాడు.