ఇంటిమీద ప్రేమ

అర్హైఐదేళ్ళ వయస్సులో మల్లమాంబ, భర్త పోవడంతో ఒంటరిదై పోయింది. కొంతకాలం బంధువులు వస్తూ పోతూ, సందడి చేయ డంతో దిగులు అనిపించలేదు. కాని క్రమంగా బంధువులు రావడం తగ్గిపోయింది. పట్నంలో వ్యాపారం చేసుకుంటున్న అల్లుడూ, కూతురూ కూడా రాకపోకలు తగ్గించారు. దానితో మల్లమాంబకు దిగులుపడడం అలవాటైంది.

ఒకరోజు మధ్యాహ్నం మల్లమాంబ ఇంటి పనులు పూర్తి చేసుకుని, భోజనం చేసి, పెరట్లో వున్నరేగుచెట్టు కింద నులకమంచం, దాని మీద బొంత వేసుకుని కునుకు తీస్తూండగా, ఒక నెమలి చెట్టు మీద వాలబోయి, మల్లమాంబ మీద పడింది. వెంటనే కళ్ళు తెరిచిన ఆవిడ, నెమలిని పరిశీలనగా చూసి, దాని కాలికి గాయమైందనీ, ఎవరో దాన్ని వేటాడడానికి ప్రయత్నించారనీ గ్రహించింది. నెమలిని ఇంట్లోకి తీసుకుపోయి, దాని

గాయం మీద పసుపు వేసి కట్టు కడు తూండగా, బయటనుంచి పెద్దగా, “ఏమ్మా ముసలమ్మా! ఇక్కడ చెట్టు మీద నెమలి వాలింది. నువ్వేమైనా చూశావా?” అంటూ ఒకడు కేకవేశాడు.

“లేదు, నాయనా! అయినా, ఊళ్ళో నెమళ్ళు లేవుకదా? నీకు నెమలి కనబడడం ఏమిటి?” అంటూ మల్లమాంబ ఆశ్చర్యం నటించింది. మారుపలక్కుండా వాడు వెళ్ళి పోయాడు. ఆ నాటినుంచీ మల్లమాంబ నెమలి కాలికి కట్టుకడుతూ, వేళకు ఆహారం పెడుతూ జాగ్రత్తగా చూడడంతో, అది క్రమంగా కోలుకుని, అప్పుడప్పుడూ పెరట్లో పురివిప్పి ఆడసాగింది.

ఈ సంగతి ఆనోటా ఈనోటా విన్న ఆ ప్రాంతుపు జమీందారు, ఒకనాడు మల్లమాంబ ఇంటికి వచ్చి, “ఏం, మల్లమాంబా! ఇన్నాళ్ళుగా నాకు పెంపకానికి నెమలి దొరికింది కాదు. నీ దగ్గర మంచి పెంపుడు నెమలి