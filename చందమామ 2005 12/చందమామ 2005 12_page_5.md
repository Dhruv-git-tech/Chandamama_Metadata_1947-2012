పాఠకులకు కథల పోటీ (ఏప్రిల్)

ఉత్తమ బహుమతి పొందిన ముగింపు!

జమీందారు విజ్ఞత

వసంతుణ్ణి కోశాగార కాపలాదారుగా నియమించిన జమీందారు నిర్ణయానికి ఆశ్చర్యం చెందిన ఆయన భార్య కారణం అడిగింది. అందుకు జమీందారు, “మొన్న నేను శేఖరుణ్ణి కోశాగారానికి కాపలాకు పురమాయించాను కదా! అర్ధరాత్రి దాటాక నేనే స్వయంగా కోశాగారం వైపు వెళ్ళాను. నిన్న ఉదయం అతడు హుషారుగా తోటపని చేస్తూండగా వెళ్ళి, ‘రాత్రి ఎవరైనా కోశాగారానికి మ్చారా?’ అని అడిగాను. ‘ఎమరూ రాలేదు,’ అని అతడు సమాధానం ఇచ్చాడు. నేను అక్కడికి వెళ్ళి వచ్చిన సంగతి, ఆ సమయంలో గాఢనిద్రలో

ఉన్న శేఖరుడికి తెలియలేదు,” అన్నాడు.

“అలాగా!” అంటూ ఆశ్చర్యపోయింది జమీందారు భార్య.

“అదే విధంగా వసంతుణ్ణి కాపలాకు ఉంచిన నిన్న రాత్రి కూడా అర్ధరాత్రి సమయంలో కోశాగారం కేసి వెళ్ళాను. జాగరూకతతో మేలుకుని వున్న వసంతుడు నన్ను చూసి పలక రించాడు. తెల్లవార్లూ కాపలా కాసినప్పటికీ, మరునాటి ఉదయం తోటపని చేయడానికి పూనుకోవడం అతడి విధేయతను సూచిస్తోంది. కాని రాత్రి నిద్రలేక పోవడంవల్లా, అధిక శ్రమ చేయడంవల్లా తోటపని చేస్తుండగా నిద్రముంచుకువచ్చింది. అలా నిద్రించినా వచ్చే నష్టం పెద్దగా లేదని గ్రహించి నిద్రపోయాడు. నేను పురమాయించిన రెండు పనులలో ముఖ్యమైన దానిని ఎంపిక చేసుకుని సహ్రమంగా నిర్వర్తించగల శక్తి, వసంతుడిలో కనిపించింది. అందుకే అతణ్ణి కోశాగారం కాపలాదారుగా నియమించాను,” అని వివరించాడు జమీందారు.

పి. శ్రావణ్ కుమార్, కే రాఫ్. సి. మోహన్ రావు

3/394, పురంవారి సందు, శ్రీకాళహాస్తి - 517 644

చిత్తూరు జిల్లా (ఆ.ప్ర)