సోమయ్య. భూతం ‘అలాగే’ అంటూ అతన్ని రాజధానికి చేర్చింది.

కామయ్య వంతు వచ్చింది. కాని అతనికి ఏం వరం కోరాలో ఓపట్టాన తోచలేదు. మని షికో వరం కోరుకుని ఇద్దరూ వెళ్ళిపోయారే! ఇప్పుడు నేనేం వరం కోరాలో ఎవరిని అడగను? ఏం వరం కోరను? అనుకుంటూ సతమతం కాసాగాడు. ఆఖరికి అద్భుతమైన ఆలోచన తోచినట్టయి, “అడగనా?” అన్నాడు. “అడుగు, ఆలస్యం దేనికి?” అన్నది భూతం.

“నాకు ఏం వరం అడగాలో తోచడం లేదు. అందుకు నా మిత్రుల సలహా అడగాలి. కాబట్టి వాళ్ళిద్దరనీ మళ్ళీ ఇక్కడికి రప్పించు,” అన్నాడు కామయ్య.

మరుక్షణమే భూతం-రామయ్య, సోమయ్య లను అక్కడికి తెచ్చి వదిలి, అదృశ్యమై పోయింది.

జరిగింది గ్రహించిన ఇద్దరు మిత్రులు, “ఏమిటి కామయ్యా, ఇలా చేశావు!” అని బాధతో నిట్టూర్చి, స్వస్థలం చేరుకునే మార్గం ఏమిటా అని దిగులుగా ఆలోచించసాగారు.

కొంతసేపటికి, “అడిగావా, నీ మిత్రులను సలహా!” అంటూ భూతం మళ్ళీ అక్కడ ప్రత్యక్షమయింది. కామయ్య నోరు తెరవ లేదు. ఇద్దరు మిత్రులకు ప్రాణం లేచి వచ్చినట్టయింది. “ప్రతిదానికీ మమ్మల్ని సలహా లడగడం ఇతని స్వభావం. ఇతడు మమ్మల్ని రోజూ సలహాలడిగే, మా ఊరి గ్రామదేవత గుడి ముందున్న రావి చెట్టు కిందికి ఇతన్ని చేర్చు. నీకు పుణ్యముంటుంది. అలాగే మమ్మల్ని మేము కోరుకున్న ప్రదేశాలకు చేర్చా వంటే నీ మేలు ఈ జన్మకు మరిచిపోము,” అని భూతాన్ని వేడుకున్నారు.

భూతం నవ్వి, కామయ్య కేసి తిరిగి, “సలహాలు తీసుకోవడంలో తప్పలేదు. అయితే, మన మంచి చెడ్డలు మనమే ఆలోచించి నిర్ణయాలు తీసుకోవడం అమసరం. మందమతులమై ప్రతిదానికీ ఇతరుల సలహాల మీద ఆధార పడితే, మనం చిక్కుల్లో పడడంతో పాటు ఎదుటివారూ ఇబ్బందులపాలుకాక తప్పదు!” అంటూ ముగ్గురు మిత్రులనూ వారు వారు కోరిన స్థానాలకు చేర్చింది.