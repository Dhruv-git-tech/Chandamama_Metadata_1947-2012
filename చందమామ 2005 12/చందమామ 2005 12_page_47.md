మానవ శ్రేయస్సుకు వినియోగించి శ్రమించిన
వాడే బుద్ధుడు; ఆ బుద్ధుడికి చావులేదు!
మానవుల కోసం అవతరించే మహాత్ములం
దరూ బుద్ధులే! జ్ఞాతివైరంతో వ్యక్తిగతంగా
నన్ను ద్వేషించావే గాని ధర్మాన్ని ద్వేషించలేవు!
నీ ద్వేషాన్ని నాతోనే సరిపుచ్చి, నేను వెళ్తున్నాను
గనుకనువ్వే నా స్థానంలో ఉన్నావనుకో! మన
సోదరులు ఆనందుడు, నందుడు మొదలైన
వారంతా రాజభోగాల్ని వదలి బౌద్ధభిక్షువులై
మానవ సేవకు అంకిత మయ్యారు. నన్నే
అనుసరించి నువ్వూ అలాగే బౌద్ధ ధర్మాన్ని
అనువర్తించి వ్యాప్తి చెయ్యి. బౌద్ధ సంఘారా
మాల్ని, బౌద్ధభిక్షువులను తీర్చిదిద్ది సక్రమ
మార్గాన నడిపించు! అందుకు నీవు సమర్థ
డివి!” అంటూ దేవదత్తుడి తలపై చేతి నుంచి,
ఆశీర్వదిస్తూ అర్థిస్తున్నట్లుగా చెప్పాడు.

దేవదత్తుడు పులకాంకితుడై మేను మరిచి
కన్నులు మూసి, 'బుద్ధం శరణం గచ్ఛామి,
ధర్మం శరణం గచ్ఛామి, సంఘం శరణం
గచ్ఛామి,' అని మూడు సార్లు జపించి, "హే
బుద్ధభగవానుడా! మానవుడే దేవుడుగా మారే
దారి చూపి, వేరే భగవంతుడి గురించిన
ఆలోచనకు తావులేని ఉన్నత ధర్మాన్ని బోధిం
చిన నువ్వే భగవానుడువి!” అన్నాడు. చేతు
లెత్తి మ్రొక్కాడు.

ఆనాడు కూడా వైశాఖ పూర్ణిమ. నిండు
చంద్రుడు తూర్పున ప్రకాశిస్తున్నాడు. ప్రపం
చపు తూర్పున ఉదయించిన ప్రాగ్జ్యోతిగా
కీర్తింపబడిన బుద్ధభగవానుడు నిర్వాణం
పొందాడు. పూర్ణచంద్రబింబం మరింత తేజో
వంతంగా ఆకాశమధ్యాన ప్రకాశిస్తూ వెన్నెల
వెదజల్లుతున్నది.