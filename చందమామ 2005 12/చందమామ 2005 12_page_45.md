హారాలు పేదప్రజానీకానికి అందుబాటులో
ఉండవు కదా? మానవ సేవాధర్మాన్ని నిర్వర్తించ
డమే ప్రధానమైన బౌద్ధభిక్షువులు, ప్రాణపోష
ణకు మాత్రమే ఆహారం తీసుకొనక తప్పదు.
వారు తిండి అడుక్కుంటారు. వారికి కబళం
వేసేవారు మాంసాహారులు కారాదనీ, శాకా
హారులు మాత్రమే అయిఉండాలనీ శాసించే
అధికారం నాకు లేదు. మాంసాహారులనీ,
శాకాహారులనీ విడదీసి భిక్షకు వెళ్ళడం
కులవర్గాలకు అతీతమైన సర్వసమతను కోరే
బౌద్ధ ధర్మానికి విరుద్ధమైనది. బౌద్ధభిక్షువులు
వివక్షతకు దారితీయకుండా ఉండాలని
కోరుతున్నాను. భిక్షకు వెళ్ళినవాడు ఎవరేది
పెట్టినా స్వీకరించక తప్పదు!” అన్నాడు.

“భిక్షకు వెళ్ళినవాడు ఎవరేది పెడితే అది తినాల్సిందే అంటావు! ఔనా?” అని నిలదే శాడు దేవదత్తుడు.

బుద్ధుడు చిరునవ్వుతో, “ఎవరు ఎటు వంటి ఆహారంతో జీవనం గడుపుతున్నారో దాన్నే కబళం పెట్టినప్పుడు కులవర్గ భేదాలు లేని భిక్షువు దాన్ని తినడం భిక్షుక ధర్మమే కదా మరి!” అన్నాడు.

బుద్ధుడి మాటలకు దేవదత్తుడు తల పంకిస్తూ వెళ్ళాడు.

“బుద్ధుడు అంతమొందాలి! లేకుంటే వృద్ధాప్యాన్నీ, ఆరోగ్యాన్నీ లెక్కచేయకుండా ఇంకా ప్రబోధం సాగిస్తూనే ఉంటాడు. హీన జాతుల వారి నందర్నీ జ్ఞానమంతులుగా చేస్తూ, బౌద్ధులుగా చేర్చుకుంటూనే ఉంటాడు. అణిగి మణిగి ఉండవలసిన దశితులు తెలివి మీరితే, అగ్రవర్ణాలకు పుట్టగతులుండవు. చాకిరీ చేసేవారుండరు! అంచేత బుద్ధుడు లేకుండా చెయ్యాలి!” అని అనుకుంటూ దేవదత్తుడు జీవకుడి దగ్గిరికి వెళ్ళాడు.

జీవకుడు హీనకులానికి చెందిన బుద్ధుని శిష్యుడు. బౌద్ధధర్మంపట్ల అమిత విశ్వాసంతో బుద్ధుణ్ణి దేవుడుగా భావిస్తూవున్నాడు.

దేవదత్తుడు జీవకుణ్ణి ప్రలోభ పెట్టి, మాయ మాటలతో చేరదీసుకున్నాడు.

“బుద్ధుడు చెప్పేవన్నీ వొర్థికబుర్లు. మీ వర్గాన్ని తన వలలో వేసుకోడానికి అంతా సమానులే అంటున్నాడు గాని, మీలాగే జీవించ గలడా? మీరు తింటున్నదే తినగలడా?” అంటూ జీవకుడి మనసు విరిచి విషబీజాన్ని నాటాడు. బుద్ధుడిని భిక్షకు ఆహ్వానించి చూడ మని బాగా నూరిపోశాడు.

జీవకుడు వెళ్ళి బుద్ధుడిని తన ఇంటికి భిక్షకు వచ్చి తన అతిథ్యాన్ని స్వీకరించ