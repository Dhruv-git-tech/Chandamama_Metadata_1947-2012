# విదేశపూర్వగాథలు (జపాన్)

## మేఘాలను తాకిన ముక్కు

జపాన్ ప్రధాన భూభాగం చుట్టూ వున్న దీవుల్లో ఒకదానిలో ఒకకొలను ఉంది. ఆ కొలనుకు అంటూ ప్రత్యేకత లేదుగాని, అందులోని చేపలకు మాత్రం ప్రత్యేకత ఉంది. అలాంటి చేపలు మరెక్కడా కనిపించవు. వాటి ముక్కులు మరీ పాడవుగా ఉంటాయి. ఆ కొలనులోని చేపలకు మాత్రం ఎందుకలా అసాధారణమైన పాడవాటి ముక్కులు ఉన్నాయి? ఈ విషయాన్ని తెలియజేసే వింత పూర్వగాథ ఇది:

ఒకానొకప్పుడు ఆ కొలను పరిసర ప్రాంతాలలో డోలువాయించే వాడౌకడు ఉండేవాడు. ఆ చుట్టుపక్కల గ్రామాలలో జరిగే పెళ్ళిళ్ళు, ఇతర వేడుకలకు వాణ్ణి డోలువాయించడానికి పిలిచే వారు. వాడు చాలా పేదవాడు. ఒకసారి సంభవిం

చిన భూకంపానికి వాడి గుడిసె కూలిపోయింది. దానిని బాగు చేసుకునే స్తోమతు కూడా వాడికి లేదు. చేసేదిలేక వాడు కొలను సమీపంలోవున్న ఒక కొండ గుహలో తల దాచుకోసాగాడు. కొంత కాలానికి ముసలితను పైబడడంతో డోలు వాయించ డానికి కూడా శక్తిలేక పోయింది. ఎవరైనా దయ తలచి ఇంత తెచ్చి పెడితే, దాన్ని తింటూ కాలం గడపసాగాడు.

ముసలివాడు అవసాన దశలో ఉండగా ఒక నాడు ఆకలితో అలమటించి పోవడం ఒక కుర్ర వాడు చూశాడు. ఇంటికి వెళ్ళి ఇంత తిండి తెచ్చి పెట్టాడు. దానిని అబగా తిన్న ముసలివాడు, “నాయనా, నీ ఉపకారబుద్ధి దొడ్డది. దానిదేధైనా ప్రత్యుపకారం చేయాలి. ఇదిగో ఈ డోలును తీసుకో. దీనిని నా జీవితకాలంలో చాలా జాగ్రత్తగా చూసుకున్నాను. దానికి సంతీసించి అది ఇటీవల నాకో వరం ఇచ్చింది. ఎవరి ముక్కునైనా చూస్తూ, ‘పైకి, పైకి,’ అంటూ డోలును వాయిస్తే ఆ ముక్కు పెద్దదవుతుంది. ‘కిందికి, కిందికి,’ అంటూ వాయిస్తే ముక్కు చిన్నదవుతుంది. తమ ముక్కులు తమ ముఖానికి తగ్గట్టు లేకుండా చిన్నవిగానో, పెద్దవిగానో ఉన్నాయని వాపోయే స్త్రీపురుషులు చాలా మంది ఉన్నారు. ఈ డోలును తీసుకుని, సర్కమంగా ఉపయోగించుకో. అయితే, కేవలం ఉత్సుకత కొద్దీ డోలు శక్తిని దుర్వినియోగం చేయకూడదన్నసంగతి మాత్రం మరిచిపోవద్దు. అది ప్రమాదకరం. నా అంత్య క్రియలు నీ చేతుల మీదుగా జరగాలని ఆశిస్తున్నాను,” అంటూ కన్నుమూశాడు.