మంత్రగాడి జీవితం!

హరిపురం చిన్న పల్లెటూరు. అక్కడ వ్యవసాయం చేసేవారూ, కులవృత్తుల్లో నిపుణులూ వున్నారు. ఆయా పనులకు అవసరమైనవి పట్నంలో మాత్రమే లభిస్తాయి. అందుకని ప్రతివారికీ ఇంచుమించు పట్నం వెళ్ళే పని వుండేది.

హరిపురంలో తయారయ్యే ఆనేక వస్తువు లకుపట్నంలో మంచి గిరాకీవున్నది. అలాంటి హరిపురంలో సోమన్న ఒక్కడే పేదవాడని చెప్పు వచ్చు. అతడికి పాలమూ లేదు; కులవృత్తి రాదు. నాలుగిళ్ళు తిరిగి తోటపని చేస్తాడు. భార్య సీతమ్మ రకరకాల తినుబండారాలు చేసి ఊరంతా తిరిగి అమ్ముతుంది. పన్నెం డేళ్ళ కూతురు రమ ఇంట్లో వుండి వంట చేస్తూ, ఆరేళ్ళ తమ్ముడు గణపతి ఆలనా పాలనా చూస్తుంది.

ఇలావుండగా, అనందుడనే యోగి శిష్య గణంతో, ఆ ఊరికి వచ్చాడు. ఆయన మంచి వక్త. ఆయన చెప్పేది వినడానికి ఊరివారం

దరూ ఎగబడ్డారు. ఆనందుడు తన ఉపన్యాసంలో, “ఆరోగ్యం, సంతృప్తి మనిషికి సుఖ సంతోషాలనిస్తాయి. ఎవరి పనులు వారు చేసుకుంటూ, ఇంట్లో వండిన పదార్థాలు మాత్రమే భుజిస్తూవుంటే ఆరోగ్యం చక్కగా వుంటుంది,” అని చెప్పాడు.

ఈ మాటలు ఊరివాళ్ళకు బాగా న్చూయి. అప్పట్నించీ ఎవరింటి తోటపని వారుచేసు కుంటున్నారు. ఎవరికి కావలసింది వారు ఇంట్లోనే వండుకుని తింటున్నారు. సోమ న్నకూ, సీతమ్మకూ ఆదాయం పోయి పస్తులుండే పరిస్థితి ఏర్పడింది.

ఇదంతా అనందుడివల్లే జరిగిందని గ్రహించిన సోమన్న, ఆయన్ను కలుసుకుని తన గోడు చెప్పుకున్నాడు. ఆయన అతడి వంకఅదోలా చూసి, “ఈ ఊళ్ళో నా మాటలు విని ఎందరో బాగుపడ్డారు. నీకొక్కడికే చెడు జరిగింది. తప్పు నీదంటావా, నాదంటావా?” అని అడిగాడు.