CHITRA

జయమల్లు మాటలు వింటూనే కేశపుడు, గురు శిష్యుల మధ్య ఏదో విరోధభావం వున్నదని గ్రహించాడు. అతడు గుహ లోపలికి తిరిగి చూశాడు. బ్రహ్మదండి మాంత్రికుడు కాలభైరవుడి విగ్రహం ముందు రాయిలా కదలా మెదలక పడివున్నాడు.

“అతడు మనం ఏం మాట్లాడుకున్నా వినే స్థితిలో లేడు. అతణ్ణి భక్తమైకం కమ్మింది. మనం లేపకుండా వూరుకుంటే, సూర్యాస్తమయం వరకూ అలాగే వుండిపోతాడు,” అన్నాడు జయమల్లు.

“అలాగా? నా కేదో ప్రమాదం రానున్నదన్నావ్, ఎవరి నుంచి?” అని అడిగాడు కేశపుడు.

జయమల్లు బ్రహ్మదండి మాంత్రికుడికేసి వేలుచూపాడు.

“అయితే, నేను ఇప్పుడే కొండ దిగి పారిపోతాను. నన్ను ఆపగల వాళ్ళెవరు?” అన్నాడు కేశపుడు.

జయమల్లు చిరునవ్వు నవ్వుతూ, కేశవుణ్ణి భుజం పట్టుకుని గుహ ముందు నుంచి దూరంగా తీసుకుపోయి, “ఒకసారి ఈ బ్రహ్మదండిగాడి చేతిలో పడినవాడు తప్పించుకు పోలేడు. నాసంగతేమనుకుంటున్నావ్? మనం వాణ్ణి హతం చేసి తప్ప ఇక్కణ్ణించి ప్రాణాలతో పారిపోలేం,” అన్నాడు.

“అయితే, ఆపని ఇప్పుడే చేస్తాను. వాడు మైకంలో వుండగానే కత్తితో తల నరుకు తాను,” అంటూ కేశపుడు కత్తి పైకెత్తి గుహ కేసి వెళ్ళబోయాడు.

జయమల్లు కేశవుడి భుజం పట్టుకుని అపుతూ, “తొందరుడకు కేవా. మన ఇద్దరం ఏకమయితే, వాణ్ణి ఏనాడైనా చంపవచ్చు. ఇప్పుడు నువ్వు వాణ్ణి చంపి పొందబోయే లాభం ఏముంది? నువ్వు కొండ దిగి అడవి లోకి పోగానే రాజభటులు నిన్ను శత్రుదేశపు గూడచారివని పట్టుకుంటారు, తెలిసిందా?” అన్నాడు.

“రాజభటుల్ని మనిషితలా, గబ్బిలంలా రెక్కలూ వున్న ఒక భయంకరాకారం అడవిలో నుంచి తరిమేసిందిగదా?” అన్నాడు కేశపుడు.

ఈ మాటలకు జయమల్లు బిగ్గరగా నవ్వాడు. తరవాత కేశవుణ్ణి ఒక ఎత్తయిన ప్రదేశానికి తీసుకుపోయి, దిగువగా వున్న అడవికీసి చేయిచూపుతూ, “జాగర్తగా చూడు! ఎంతమంది రాజభటులు నీ కోసం అడవిలో చెట్లూ, పుట్టలూ గాలిస్తున్నారో,” అన్నాడు.