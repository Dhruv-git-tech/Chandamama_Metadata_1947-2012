“ఒకసంగతి, బాబు! రోజూ మధ్యాహ్నం అన్నం తిని రేగుచెట్టు కింద నులక మంచం చేసుకుని పడుకుంటే, చెట్టు ఆకులు గలగల శబ్దం చేస్తూ నన్ను జోకొడుతుంటవి. ఈ ఇల్లొదిలితే, ఇక ఆ శబ్దం వినబడదుకదా!” అన్నది దీనంగా.

జమీందారు కొద్దిసేపు మౌనంగా వూరు కుని, “సరే, నువ్వంతగా ప్రేమించే ఇంటినీ, నెమలినీ వదిలి రావద్దు. నీ ఇంటి పరిసరాలు మరింత పచ్చదనంతో కలకలలాడడానికి, నేను తగిన ఏర్పాట్లు చేస్తాను. నెమలిని చూడాలనుకున్నప్పుడు, నేనే వచ్చి చూసి వెళతాను. నీ ఇంటి మీది ప్రేమ, నెమలి మీద దయ చాలా గొప్పవి!” అని చెప్పి వెళ్ళి పోయి, అన్న మాట ప్రకారం ఇంటి పరిసరాలను సుందర వనంలా తీర్చిదిద్దాడు.

ఒక నెల గడిచింది. ఒక నాటి ఉదయం మల్లమాంబ పళ్ళెంలో అరముగ్గిన జామ పండూ, గింజలూ వేసి నెమలి ముందు పెట్టి, ఇంట్లోకి వెళ్ళేందుకు నాలుగడుగులు వేసే సరికి, వెనకనుంచి, “అమ్మా! ఇక ఈ తిండి తినలేను. అన్నం, ఏడైనా కూరా పెట్టు!” అన్న మాటలు వినిపించినై.

మల్లమాంబ చప్పున వెనుదిరిగి చూసే సరికి, ఒక పదేళ్ళ కుర్రవాడు నవ్వుతూ కనిపించాడు. ఆమెకు ఆశ్చర్యంతో పాటు పట్టరాని కోపం వచ్చి, “ఒరే, నెమలెక్కడ? ఏం చేశావు? అది నా పెంపుడు బిడ్డ,” అని చుట్టూ కలయచూడ సాగింది.

ఈసారి కుర్రవాడు పెద్దగా నవ్వుతూ, “అమ్మా, ఆ పెంపుడు బిడ్డను నేనే! భూత

దయగల ప్రేమమూర్షెనీ ఆదరంతో ముని శాపం నుంచి విముక్తి కలిగింది. ఇదుగో, ఆ రోజు నా గాయానికి కట్టు కట్టావే - అది మానిన మచ్చ!” అంటూ కాలిమీది మచ్చను మల్లమాంబకు చూపించాడు.

కాలి మీది మచ్చ, ముని శాపం అన్న మాటలు వింటూనే మల్లమాంబకు, కుర్ర వాడు చెప్పేదాంట్లో నిజం వున్నట్టుతోచింది. ఆమె, వాణ్ణి దగ్గరకు తీసుకుంటూ, “ఏరా, నెమలి బాబు! మునులు శాపాలివ్వగలరు, వరాలివ్వగలరని, చిన్నప్పుడు మా ముత్తవ్వ చెప్పగా విన్నాను. ఇంతకీ ఆ ముని నీకెందుకు శాపం ఇచ్చాడు?” అని అడిగింది.

“అదంతా పెద్ద కథ, అమ్మా! ఆకలిగా వుంది. నాలుగు మాటల్లో చెబుతాను. నా తల్లిదండ్రులెవరో నేనెరగను. ఊహ తెలిసి నప్పటి నుంచీ రామభూపాలయ్యఅనే రైతు