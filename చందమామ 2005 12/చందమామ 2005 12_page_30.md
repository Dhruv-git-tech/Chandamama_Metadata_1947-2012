పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

సిరిపురంలోని సాంబయ్య పరమ పిసినారి. ఎదుటివారిని పీడించి ఆనందించే నీచ స్వభావుడు. డబ్బు ఖర్చయి పోతుందని పెళ్ళి కూడా చేసుకోని సాంబయ్య, పెద్దలు సంపాయించిన ఇంట్లోనే కాలం గడిపేవాడు. కొన్నాళ్ళకు మంచంపట్టి, అకాలమరణం పాలై దయ్యమయ్యాడు. సాంబయ్య దయ్యాన్ని ఎవరూ చూడ లేదు. అయితే, అర్ధరాత్రి సమయంలో అతడు నివసించిన ఇంటి నుంచి వింతశబ్దాలు వినిపించేవి.

ఇలా కొన్ని నెలలు గడిచాక, నిరుపేద రామయ్య ఆ ఇంట్లోకి చేరాడు. సాంబయ్య దయ్యానికి కోపం వచ్చింది. రామయ్యను ఎలాగైనా తన ఇంట్లోంచి వెడలగొట్టాలని నిర్ణయించింది. రాత్రుల్లో ఇంటి మీద రాళ్ళు పడేవి. రామయ్య అడుగు బయట పెడితే అతడి మీద రాళ్ళు పడేవి. అయినా, రామయ్య ఆ ఇంటిని వదిలిపెట్ట లేదు. కొన్నాళ్ళకు దయ్యం విసిగిపోయి, తానంతట వేధించడం మానేస్తుందన్న ఆశతో ఓర్పు వహించసాగాడు. అయితే సాంబయ్య దయ్యం అంత సులభంగా వదిలిపెట్టే ఘటం కాదు గనక, రామయ్య మీద దాడి కొనసాగిస్తూనే వచ్చింది. రామయ్య ఆఖరికి, సాంబయ్య దయ్యం పిసినారి నీచస్వభావాన్నే తనకు అనుకూలంగా మార్చుకునే ఉపాయం ఒకటి ఆలోచించి, దానిని ఆచరణలో పెట్టడానికి నిర్ణయించాడు.

100-150 పదాలకు మించకుండా ముగింపు రాసి, మంచి పేరు పెట్టిమాకు పంపండి.

కథలు మాకు చేరవలసిన ఆఖరు తేదీ: డిసెంబర్ 31, 2005

పేరు వయసు పుట్టిన తేదీ
పాఠశాల తరగతి
ఇంటి చిరునామా

వినెకోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్
82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097