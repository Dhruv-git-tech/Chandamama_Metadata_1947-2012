సామరస్య జీవనుకు 1-800 097.

“అచ్చరోజు మేము గ్రేట్ ఇండియన్ బస్టర్ట్ గురించి తెలుసు కున్నాం, నాన్నా. అది చాలా అరుదైన పక్షి అనీ, మన దేశం మొత్తం మీద నాలుగైదు పక్షులు మాత్రమే ఉన్నాయనీ, మా టీచర్ చెప్పారు!” అన్నది వీణ.

“అవును, వీణా. విచక్షణా రహితంగా దొంగతనంగా వేటాడ్డం వల్లే ఆ పక్షులు తుడిచి పెట్టుకుపోయాయి. ఇది చాలా విచారకరం. పైగా, ఇప్పుడున్న ఆ పక్షులు సైతం కేవలం రాజస్థాన్‌లోని ‘డెజర్ట్ నేషనల్ పార్క్’కు మాత్రమే పరిమితం,” అన్నాడు ఆమె తండ్రి.

“ఇది ఒక బస్టర్ట్‌కు మాత్రమే సంబంధించిన సమస్య కాదు,” అన్న ఆమెతండ్రి గాథంగా నిట్టూర్చి, మళ్ళీ ఇలా అన్నాడు: “ఇలాగే ఈ వేటగాళ్ళ బెడదవల్ల దాదాపు నశించిపోయిన జంతువు నల్ల జింక. పులుల విషయానికి వస్తే 1960లో దాదాపు 3,000 పులులు వేటగాళ్ళ వాత పడ్డట్టు రికార్డులున్నాయి. ఆసియా సింహాల సంఖ్య 300లకు కుంచించుకుపోయి, ఇప్పుడవి ఒక్క ‘గిర్ శరణాలయానికి’ మాత్రమే పరిమితమై పోయాయి. ఒకప్పుడు దేశ వ్యాప్తంగా కనిపించిన చిరుతపులులు ఇప్పుడు దాదాపు కనుమరుగైపోయాయి. ఎత్తయిన లడక్ కొండల మధ్య చలివణికించే శీతల ప్రదేశంలో నివసించే టిబెట్ జింకలు కూడా మనిషి పేరాశకు బలికాక తప్పడం లేదు. ‘షాటూస్’ శాలువలు తయారుచేయడానికి పనికి వచ్చే వీటి రోమాల కోసం ఈ జింకలు యేటా 20,000కు పైగా చంపబడుతున్నాయి.”

“చాలా భయంకరం. దీన్ని ఆపడానికి మనమేమీ చేయలేమా నాన్నా,” అని అడిగింది వీణ.

“మొదట ఏం జరుగుతున్నదీ తెలుసుకోవాలి. చట్టబద్ధంగా నిషేధించ బడినప్పటికీ పులి చర్మాలు, ఏనుగు దంతాలు, జింక రోమాలు మొదలైన వాటితో తయారయ్యే వస్తువుల వ్యాపారం రహస్యంగా సాగుతూనే ఉంది. ఆ వస్తువులను కొనకుండా ఉండడం ద్వారా మనం, ఆ జంతువుల వేట ఆపడానికి పరోక్షంగా దోహదపడిన వారమవుతాం. ఈ భూమి మనకే కాదు; జంతువులకు కూడా సొంతం. దీనిపై నివసించే హక్కు జంతువులకూ ఉందన్న సంగతి గుర్తుంచు కోవాలి,” అన్నాడు ఆమె తండ్రి.