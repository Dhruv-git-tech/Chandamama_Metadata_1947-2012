భారత దర్శిని

చివరిహోలీ

గుజరాత్‌లోని డోంకేడీ ప్రాంత గిరిజనులు తమ స్వస్థలంలో ఈయేడు చివరిసారిగా హోలీ జరుపుకున్నారు. మరునాడే ఆ ప్రాంతం నర్మదా నదిలో లీనమై పోయింది.

ఈసంప్రదాయ ఉత్సవం జరగ డానికి ఒక్కరోజు ముందు నదీ జలాలు వింతగా లోపలికి కుంచించుకు పోయాయి. మధ్యప్రదేశ్ జాంబువా జిల్లా జల్సింధిలో హోలీ జరుపుకుని అప్పుడే తిరిగి వచ్చిన గిరిజనులు ఆ వింత దృశ్యం చూసి మురిసిపోయారు.

నర్మదా డ్యామ్ ఎత్తును పెంచడాన్ని వ్యతిరేకిస్తూ, నిర్వాసితులైన గిరిజనుల సరైన పున రావాసం కోసం జరుగుతూన్న ఉద్యమానికి నాయకత్వం వహిస్తూన్న మేధా పట్కర్ కూడా వాళ్ళ వెంట వచ్చారు.

హోలీకి ముందురోజు రాత్రి వాళ్ళు అర్హైడ్సులను మోగిస్తూ ఆనందంగా నాట్యం చేశారు.
తెల్లవారాక హోలీ అగ్నిరగిలించి తమ దేవుడైన మాంటోకు హోమం చేశారు.

ఒకప్పుడు ఆ ప్రాంతంలో 52 తెగల గిరిజనులు ఉండేవారు. ఈయేడాది జరిగిన వేడు కలకు మహారాష్ట్ర, మధ్య ప్రదేశ్ నుంచి కూడా గిరిజనులు వచ్చారు. డోంకేడీ గిరిజనులు పరిసరాలలోని ఎత్తయిన కొండ ప్రాంతాలకు చేరుకోగానే, తమ ప్రాంతాన్ని నర్మదా నది మెల్ల మెల్లగా కబళించడం కళ్ళారా చూశారు!