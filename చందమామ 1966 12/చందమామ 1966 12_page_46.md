ఒకసారి పాపన్న తన యింటికి సున్నం కొట్టించటానికి పాత సామానులన్నీ సర్దు తూండగా, ఒక పెట్టె అడుగున ఒక కాగితం మడత కనబడింది. దాన్ని విప్పి చూస్తే, ఇలా రాసి ఉన్నది: “గుర్రంపల్లి వెంకట సుబ్బయ్యకు నేను ఇవ్వవలసిన నా ప్రాణం వెల నూరురూపాయలూ, నా చికిత్సకు గాను మందు మాకుల కింద ఇవ్వవలసినది పదిహేను రూపాయలూ, వెరశి నూట పది హేను రూపాయలు.”

ఆ కాగితంలోని దస్తూరి పాపన్న తండ్రి అయిన సోమయ్యది. తన తండ్రి ఎవరో వెంకటసుబ్బయ్య అనే గుర్రంపల్లి కాప రస్తుడికి నూట పదిహేను రూపాయలూ బాకీ పడ్డాడన్నంతవరకే పాపన్నకు అర్ధమయింది గాని, ఆ బాకీ తాలూకు వివరాలు ఏమీ అర్ధం కాలేదు. అందుచేత అతను ఆ కాగి తంలో రాసి ఉన్నమాటలు తన తల్లికి

వినిపించి, “ఈ వెంకటసుబ్బయ్య ఎవరో, ఈ బాకీ ఏ బాపతో నీకేమైనా తెలుసునా, ఆమ్మా?” అని అడిగాడు.

తల్లి కాస్సేపు ఆలోచించి, “ఆ! కొంచెం కొంచెం జ్ఞాపకం వస్తున్నదిరా. అయితే ఆ బాకీ తీర నేలేదన్న మాట! నాకేం తెలుస్తుందీ? నాతో ఏమీ చెప్పేవారూ చేసే వారూ కారాయె. ఎప్పుడో ముప్పై ఏళ్ళ క్రితం, నువు మూడేళ్ళ వాడవుగా ఉన్న ప్పటి సంగతి,” అంటూ ఈదిగువ సంఘటన గురించి చెప్పింది.

పాపన్న తండ్రి సోమయ్య చాలా బీదగా జీవితం గడిపాడు. కొద్ది పాటి పాలం ఉండేది. అందుచేత ఎక్కడన్నా భోజనమూ, దక్కణ డబ్బులూ దొరుకుతాయంటే, సోమయ్య ఎంతదూరమైనా వెళ్ళేవాడు.

అలాగే ఒకసారి సోమయ్య, రాజధానిలో ఒక రాజోద్యోగి ఇంట పెళ్ళి అయితే

పరోపకారి పాపన్న కథ