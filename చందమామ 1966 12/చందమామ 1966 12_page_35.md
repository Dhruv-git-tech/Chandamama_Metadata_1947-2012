దురభిమానం

ఒక గ్రామంలో రామయ్య అనే భూస్వామి ఉండేవాడు. అతని భార్యకు క్రమంగా ఆరోగ్యం చెడి చివరకు మంచం పట్టింది. జబ్బేమిటో వైద్యులకు అంతు చిక్కలేదు. వ్యాధిలక్షణాలను బట్టి మందులూ, మాకులూ ఇస్తే అవేవీ పని చెయ్యలేదు.

రామయ్య ఉండే గ్రామానికి దగ్గిరలోనే మరొక గ్రామంలో ప్రశ్నలు చెప్పే దైవజ్ఞు డెకడుండేవాడు. కోరికలు తీరని వారెవరైనా ఆయన వద్దకు వెళ్ళిదక్కిణా తాంబూలమూ ఇచ్చి కూర్చుంటే, ఆ దైవజ్ఞుడు వాళ్ళు వచ్చిన పని తెలుసుకుని, ఆ పని సాను కూల మయేమార్గం చెప్పేవాడు. ఆయనతో ఒకటే చిక్కు: ఆయన చెప్పేది బాగ్రత్తగా విని, సరిగా అర్దం చేసుకోవాలి. సరిగా వినకపోయినా, విన్నది అర్దంకాక ప్రశ్నలు వేసినా ఆయన రౌద్రంగా మండిపడి, అవ తలివాడు ఎంత టి వాడైనా సరే ముందు

తూలనాడేవాడు, ఆ తరవాత తాను చెప్పిన దాన్ని వివరంగా తెలియజేసేవాడు.

ఈ కారణంచేత కాస్త అభిమానం గల వాళ్ళు ఆయన దగ్గిరికి వెళ్ళటానికి ఇష్టపడే వారుకారు. పని జరగటం ప్రధానంగా పెట్టుకున్నవాళ్ళు, ఆయన చేత నాలుగు పడటానికి సిద్ధమై వెళ్ళేవారు.

రామయ్యకు ఈ దైవజ్ఞాణ్ణి చూసి, తన భార్య ఆరోగ్యం బాగు చేయించుకోవాలన్న ఆలోచన చాలాసార్లు కలిగింది. కాని అభిమాని కావటంచేత ఆయన చేత అవమానం పొందవలిసి వస్తుందని సంకోచిస్తూ రోజులు గడవనిచ్చాడు. అయితే, తన భార్య జబ్బు నిమ్మశించాలంటే దైవజ్ఞుడి దగ్గిరికి పోక తప్పదని రామయ్యకు తోచిపోయింది. అందుచేత అతను ఒక మంచి రోజు చూసి, దక్షిణ తాంబూలం చేత బట్టుకుని దైవజ్ఞాణ్ణి చూడబోయాడు.