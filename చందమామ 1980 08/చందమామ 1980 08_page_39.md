అన్నదమ్ములు

జిక ఊళ్ళో ఒక వ్యాపారికి ఇద్దరు కొడుకులు. చిన్నవాడు పారుగూరు వెళ్ళి ఉన్న సమయంలో వ్యాపారికి ప్రాణం మీదికి వచ్చింది. అతను పెద్ద వాడితో, 'నాయనా, నేను బతకను. ఇంతవరకూ కలిసి ఉన్నట్టే, నేను పోయాక కూడా నుపూ, తమ్ముడూ కలిసి ఉండండి. వాడిది చిన్నప్పటి నుంచీ చాలా దుడుకు స్వభావం. అందుచేత నువే వాడితో ఏదోవిధంగా సర్దుకుపొవాలి," అని చెప్పి, ప్రాణాలు వదిలాడు.

ఆఖరుక్షణంలో తన మామగారు తన బావగారితో ఏదో అన్నట్టు చిన్నవాడి భార్య గమనించింది. కాని వాళ్ళు ఏమి మాట్లాడుకున్నదీ ఆమెకు తెలియదు. తెలుసుకునే అవకాశం లేకుండా వ్యాపారి ఆ వెంటనే మరణంచటం జరిగింది. ఊరికి వెళ్ళిన చిన్నవాడు వచ్చాడు.

అన్నదమ్ములు తమ తండ్రికి దహన సంస్కారం చేశారు.

తరవాత చిన్నవాడితో వాడి భార్య, 'మీ అన్నగారు మీతో ఏమైనా అన్నారా?' అన్నది.

'దేన్ని గురించి? ' అని చిన్నవాడు భార్యను అడిగాడు.

'ఏమి తెలీదు! చనిపొయే ముందు మామగారు బావగారితో ఏదో గుసగుస లాడారు. ఎక్కడన్నా డబ్బు దాచి ఉంచి, ఆ విషయం పెద్ద కొడుక్కు చెప్పుకున్నా రేమో! ఆయన ఆ సంగతి మీతో అనక పోవడం నుంచి అనుమానంగా ఉన్నది," అన్నది చిన్నవాడి భార్య.

'మా అన్న అలాటి వాడుకాడు,' అన్నాడు చిన్నవాడు.

'డబ్బు దగ్గిర ఎవరు ఎలాటి వారో చెప్పడం కష్టం,' అన్నది వాడి భార్య.