సేరానికి శిక

సింహళ ద్వీపాన్ని ఏలిన జీమూత వాహనుడి కొడుకు కందర్పకేతుడు గొప్ప అందగాడు. ఒకనాడు ఒక వర్తకుడు అతనికి ఒక వింత సంగతి చెప్పాడు. అదే మంటే, ప్రతి చతుర్దశినాడూ, సముద్ర మధ్యంలో, కల్పవృక్షం కింద, ఒక అతిలోక సుందరి అభరణ భూషితురాలై ఒక శయ్యమీద కూర్చుని కనిపిస్తుందట.

కందర్పకేతుడుకి ఆసక్తి పుట్టుకొచ్చి వర్తకుడు చెప్పిన వేళకు, అతను చెప్పిన చోటికి వెళ్ళి కల్పవృక్షం కింద అద్భుత సౌందర్యవతిని చూశాడు. అతన్ని చూడ గానే ఆ సుందరి సముద్రంలోకి దిగి పోయింది.

ఆమె అందానికి కట్టుబడి కందర్ప కేతుడు కూడా సముద్రంలోకి దూకి, దాని

అడుగుకు చేరుకున్నాడు. ఆ సముద్రం అడుగున, ఒక బంగారు భవనంలో, విద్యాధరస్త్రీల మధ్య ఆ సుందరి ఒక బంగారు శయ్యపై కూర్చుని ఉన్నది.

ఆమె అతన్ని చూసి, అతని పద్దకు ఒక విద్యాధరిని పంపింది. ఆ విద్యాధరి అతనితో ఇలా అన్నది:

“ఈ సుందరి కందర్ప కేళి ఆనే విద్యాధరరాజు కూతురు. ఈమె పేరు రత్నమంజరి. తనను చూసి సమ్మోహి తుడై, సముద్రంలో సాహసించి దూకి, ఈ బంగారు భవనానికి వచ్చినవాణ్ణి మాత్రమే పెళ్ళాడతానని ఈమె శపధం చేసింది. అందుచేత ఆమె నిన్ను వివాహ మాడటానికి సిద్ధంగా ఉన్నది.”

కందర్పకేతుడు సంతోషించి, రత్న మంజరిని గాంధర్వవిధిని పెళ్ళాడాడు.