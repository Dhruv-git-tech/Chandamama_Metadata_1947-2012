ఈ సమాచారం తమ భార్యల ద్వారా అల్లుళ్ళు తెలుసుకున్నారు. పెద్ద అల్లుడు బండికి ఎడ్లను పూన్చి, బండి మీద ధాన్యం బస్తాలు వేసుకుని సంతకు బయలుదేరారు. చిన్న అల్లుడు సమయానికి పరిగెత్తుకుంటూ వచ్చి ఆ బండి లోనే ఎక్కాడు.

బండి సంతకు చేరింది. పెద్ద అల్లుడు ధాన్యం అమ్మడానికి ఒక వైపూ, చిన్న అల్లుడు ఎడ్లను అమ్మడానికి ఇంకోవైపూ బయలుదేరాడు. ఇద్దరికీ అమ్మ కాల గౌడవ తెలీదు.

ధాన్యం పర్తకులు పెద్ద అల్లుడి చుట్టూ చేరి ధాన్యం ధర అడిగారు.

పెద అల్లుడు ఏదో గుణించుకుని, నోటికి వచ్చిన ధర చెప్పాడు. పర్తకులు గొల్లున నవ్వారు. అతను అడిగినది చిల్లరగా అమ్మే బియ్యం ధర! పర్తకులు ఎందుకు నవ్వారో పెద్ద అల్లుడు ఊహించలేక, 'మీరు ధాన్యం ఏధరకు కొంటారు?' అని అడిగాడు.

అతను ఈ ధాన్యం ఎక్షడో దొంగతనం చేసి ఉంటాడని ఆనుమానం కలిగి, వర్తకులు పెద్ద అల్లుణ్ణి రక్షకభటులకు అప్పజెప్పారు.

చిన్న అల్లుడి గతీ అంతే అయింది. ఎడ్లను బేరం చేసే వాళ్లు వచ్చి ధర అడిగితే అతనికి ఏం చెప్పాలో తెలియక. పక్కనే ఉన్న నేతివర్తకుణ్ణి సలహా అడిగాడు. ఎడ్లను కొనేవాళ్ళకు అను మానం తగిలి, అతను ఎవరి ఎడ్లనో తెచ్చి అమ్మ జూస్తున్నాడని, రక్షకభటులకు పట్టి ఇచ్చారు.

తన అల్లుళ్ళు చేసిన ఘనకార్యం కామరాజుకు తెలిసి, అతను వాళ్ళను రక్షకభటుల బారినుంచి విడిపించే సరికి, అతనితలప్రాణం తోకకువచ్చినట్టయింది. అతను అల్లుళ్ళకు ఏదో కానుకలు ఇచ్చే ఉద్దేశంతోనే డబ్బు ఆప్పతేవటానికి పక్క గ్రామం వెళ్ళాడు. కాని అది కాస్తారక్షకభటుల చేతులు తడిచెయ్యటానికి సరి పోయింది.