యిప్పటికీ గండం గడిచింది. దీని అరుపు విని మరికొన్ని జంతువులు యిక్కడికి రాకముందే, మనం తప్పకొని పొవటం క్షేమం," అని, అక్కడినుంచి బయలు దేరాడు.

కొంచెం దూరం వెళ్ళేసరికి, వారికి ఒక మడుగు కనిపించింది. అది చూడగానే—ఖడ్గమృగంతో పోరాడి అలసిపోయి వున్న సైనికులు, అందులో దిగి దప్పి తీర్చు కుందా మనుకున్నారు. వాళ్ళల్లో ఒకడు, "ఎంత చక్కగా వున్నదీ, నీరు! ఈ తేట నీటిలో, హాయిగా స్నానం చేస్తే బాగుండునే," అన్నాడు.

అది విన్న సమరసేనుడు, "ఈ దీవి, మంత్రాలదీవి అన్న సంగతి మాత్రం

మరిచిపోకండి, జాగ్రత్త!" అని హెచ్చరించాడు.

బాగా దప్పిగొన్న యిద్దరు సైనికులు ముందు మడుగులో దిగారు. అలా వాళ్ళు మడుగులో దిగిన క్షణంలోనే, ఆ చుట్టు పక్కల నీరంతా కదిలి నట్టయింది. హఠాత్తుగా వాళ్ళ మీదికి, నాలుగైదు మొసళ్ళు వచ్చిపడినై. వాళ్ళు భయంతో కేకలుపెట్టారు. ఒడ్డున వున్న సమర సేనుడూ, సైనికులూ బాణాలు ఎక్కు పెట్టి, వాటిపైకి వదిలారు. అయినా, ఆ సైనికు లిద్దరినీ మొసళ్ళు మడుగు మధ్యకు లాకుపోయినై.

ఇలా జరగట్టం అందరినీకుంగదీసింది. సమరసేనుడూ, మిగిలిన నలుగురు సైని