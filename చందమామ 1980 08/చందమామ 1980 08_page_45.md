ఈ మొద్దును చేసుకోను !'' అన్నాడు సింహాద్రి.

నారయ్య నవ్వుతూ. ''సింహాద్రీ! నువు నాకు తగిన అల్లుడివయ్యా !'' అన్నాడు.

'' అల్లుడూలేదు, గిల్లుడూలేదు! దగా! ఈ బాగులేని పిల్లను నేను చేసుకోను, నారయ్యగారూ !'' అని సింహాద్రి ఖచ్చి తంగా చెప్పేశాడు.

నారయ్య మరింత గట్టిగా నవ్వి. '' భయపడకయ్యా ! ఆ ముస్తా బెనది పెళ్ళికూతురు కాదు ! జరిగిన దేమంటే, మీరు ఇక్కడికి వస్తున్నట్టు తెలిసి, ఎవరో గిట్టనివాళ్లు కాబోలు మీ ఊరు నుంచి వచ్చి, నీ మీద లేనిపోనివి చెప్పారు. అది నిజమో, అబద్ధమో తెలుసుకో వాలని దారిలో నిన్ను మాటల్లో దింపాను. నీ ప్రసంగంలో గాని, నడకలోగాని నా కేమీ లోపంకనిపించలేదు. దారిలో ఒక ఇంట్లోకి నేను వెళ్లానే, ఆ ఇంటి గుమ్మంలో నువు చూసిన పిల్ల మా అమ్మాయే, నాగలక్ష్మి, వాళ్ళ ఇంటికి వెళ్లిందిట. పెళ్ళికూతుర్ని

ఎప్పుడు చూద్దామా అన్న నీ ఆరాటం చూసి, తమాషా చేద్దామనీ, నీ గురించి ఇంకా బాగా తెలుసుకోవాలనీ ఈ నాటకం ఆడాం.'' అన్నాడు.

'' అల్లుడితో ఆటలేమిటండీ? '' అని సింహాద్రి చిరుకోపం ప్రదర్శించాడు.

సూరమ్మ నవ్వుతూ, '' ఇప్పుడైనా అబ్బాయిని గురించి తెలిసిందా, అన్న గారూ ?'' అన్నది.

'' వాడికేమమ్మా? నిక్షేపంలా ఉన్నాడు. అందుకే, పిల్లను ఇచ్చేట ప్పుడు గాని, పుచ్చుకునేటప్పుడుగాని, చెప్పుడు మాట లకు విలువ ఇయ్యకుండా, స్వయంగా చూసుకోవటం మంచిది అంటారు పెద్దలు.'' అన్నాడు నారయ్య.

ఇంతలో నాగలక్ష్మినే ముస్తాబుచేసి, అక్షడికి తెచ్చారు. పిల్లను చూసి సూరమ్మ తృప్తిపడింది. సింహాద్రి అనందానికి అంతేలేదు. తన అల్లుడు అందరూ అన్నంత అమాయకుడూ, తెలివితకుడువ వాడూ కాడని నారయ్య తృప్తిపడ్డాడు.