వారిద్దరూ కొంతకాలం స్వర్గసుఖాలలో ఓల లాడుతూ బంగారు భవనంలో ఉన్నారు.

ఆ భవనంలోని పెద్ద చావడిలో రత్న మంజరి యొక్క బంగారు ప్రతిమ ఒకటి ఉన్నది. '' ఆ ప్రతిమను ఎన్నడూ తాక వద్దు. తాకితే సర్వనాశనం అవుతుంది,'' అని కందర్పకేతుణ్ణి రత్నమంజరి అది వరకే హెచ్చరించి ఉన్నది.

అయినా ఒకనాడు, రత్నమంజరి దగ్గిర లేని సమయంలో, కందర్పకేతుడు ఆ ప్రతిమను తాకాడు. వెంటనే ఆ ప్రతిమ అతన్ని గట్టిగా తన్నింది. ఆ తన్నుతో అతను సింహళద్వీపంలో వచ్చిపడ్డాడు.

మారణహోమం!

శ్రీపర్వతప్రాంతంలో ఉండిన బ్రహ్మ పురంలో ఒక వదంతి వ్యాపించింది. ఏమంటే, కొండశిఖరాన ఘంటాకర్ణుడు అనే రాక్షసుడు చేరాడట!

ఈ వదంతి మూలంగా ప్రజలు కొండ మీదికి వెళ్లి కట్టెపుల్లలు తెచ్చుకోవటానికి భయపడ్డారు.

వాస్తవం ఏమిటంటే, గంటను దొంగి లించి పారిపోతున్న ఒక దొంగను పెద్ద పులి చంపింది. వాడి చేతిలో ఉండిన గంట కొన్ని కోతులకు దొరిగింది. అవి దాన్ని అన్నప్పుడల్లా మోగించసాగాయి. ఆ విధంగా బ్రహ్మపురిలో జనానికి గంట మోత ఏవేళ వినిపించినా వినిపించేది. దాన్ని మోగించేవాడు ఘంటాకర్ణు డనే రాక్షసుడు అనుకుని, చాలామంది ఊరు వదిలిపెట్టి పోసాగారు. ఎందుకంటే, ఆ రాక్షసుడు నరభక్షకుడనీ, మనిషిని తినటం పూర్తిచేసినప్పుడల్లా గంట వాయిస్తూంటాడనీ ఎవడో పుకారు లేవ దీశాడు.

ఘంటాకర్ణుణ్ణి మారణహోమం చేయించినవాడికి వెయ్యి బంగారు దీనారా లిస్తానని రాజు చాటింపు వేయించాడు.

ఆ గంట రహస్యం ఒక సర్తకికి తెలుసును. ఆమె తన ప్రియులను రహస్యంగా