“భేష్” అనుకుని ఆసామీ ఆఖరు కొడుకు, బండిమీది గంధం చెక్క యావత్తూదింపి, దాన్నిబొగ్గుచేసి, ఆప్పటి కప్పుడే పది రూపాయలకు అమ్మేశాడు. తరవాత వాడు బండిమీద మరొక ఊరికి వెళ్ళి, అక్షడి వాళ్ళని, “ఇక్కడ చౌకగా దొరికే సరుకేమిటి?” అని అడిగాడు.

“ఇంకేముంది? దూది! ఏ ఇంటో అడిగినా దొరుకుతుంది!” అన్నారు ఊళ్ళోవాళ్లు అతనితో.

ఆసామీ ఆఖరు కొడుకు తన దగ్గిర వున్న పది రూపాయలతోనూ దూది కొని బండిమీద వేసుకుని బస్తీకి చేరి అక్కడ దూది అమ్మకానికి పెట్టాడు.

సరుకు చూసిన వారల్లా, “కొందుము గాని దూది శుద్ధంగాలేదు, బాబూ!” అన్నారు. ఆ దూది ఇక ఎక్షడా అమ్ముడు పోదని తెలిసిపోయింది.

ఆసామీ కొడుక్కు యేం చెయ్యాలో పాలుపోలేదు. వాడు బండిని నడిపించుకుని వీధివెంట వస్తూ, కాస్సేపు విశ్రాంతి తీసుకుందామని అక్కడ కనిపించిన ఒక ఇంటి అరుగుమీద కూచున్నాడు.



ఆ అరుగుమీదే ఒక పక్కగా ఒక కమసాలి కొలిమిలో బంగారం పెట్టి, గొట్టంతో ఊదుతూ కనిపించాడు.

“ఏమిటో చేస్తున్నారే కమసాలిగారు?” అన్నాడు ఆసామీ ఆఖరు కొడుకు.

“బంగారం నిప్పలో పెట్టి శుద్ధి చేస్తు న్నాను, బాబూ!” అన్నాడు కమసాలి.

ఆసామీ ఆఖరు కొడుక్కు ఎక్కడ లేని ఉత్సాహమూ వచ్చింది. అతను వెంటనే బయలుదేరి, బసకు వెళ్ళి, బండిమీది నుంచి దూదిబస్తాలు దింపించి పెద్ద హోమగుండం తయారు చేయించి, దూదిని శుద్ధి చెయ్యటానికిగాను, బస్తాలన్నిటినీ ఆ గుండంలో పడేయించాడు.

దూది కాస్తా భగ్గున మండి నుసినుసి అయిపోయింది. అంతతో ఆసామీ ఆఖరు కొడుకు వర్తకం కూడా ఆఖరయింది. ఆసామీ తన కొడుకుల మీద పెట్టుకున్న ఆశలు కూడా ఆఖరయాయి.