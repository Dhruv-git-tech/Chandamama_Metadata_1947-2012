యత్నించాడు. కాని అది పాటసాధనచేస్తూంటే వాడికి కస్సు మూతపడలేదు.

ఇంతలో తల్లి రాక్షసి రెండు దుప్పలను చంపి తెచ్చి, 'నా తల్లే పాడుతున్నది! ఇంకా ఏ కోయిలో గుహలో కూతురిని కావిలించుకుని, ముద్దు పెట్టుకున్నది.

అది మొదలు ఆ గుహ ఆనందుకు నరకం అయింది. రాక్షసి పాటమూలంగా వాడికి నిద్రలేదు. దాని గొంతు వినిపిస్తేనే వాడికి తేళ్ళూ, జెర్రులూ పాకినట్టుండేది.

ఒకసారి వాడు తెగించి తల్లి రాక్షసితో, 'మీ అమ్మాయి గొంతు బాగుండదు. దానికి సంగీతం నప్పదు,' అని చూశాడు.

తల్లి రాక్షసి మండిపడి, 'ఒళ్ళు దగ్గిరపెట్టుకుని మాట్లాడు, గురూ! అది నిన్నుమించిపోతుందని నీ ఆసూయ!' అన్నది.

ఆనందు మరి మాట్లాడలేదు.

కళ కేవలం అత్మసంతృప్తికి మాత్రమే కాదు. అది ఇతరులను కూడా రంజింప

జేయాలి. అందులో సంగీతం మరీనూ! ఏమంటే ఇతర కళలు మరెవరికీ తెలియకుండా అభ్యసించ వచ్చు. సంగీతం ఇతరులకు వినిపిస్తుంది. స్వరంఘారంగా ఉంటే ఇతరులు ఎలా బాధపడతారో ఆనందు ఇప్పుడు తెలుసుకున్నాడు.

రాక్షసి ఇస్తానన్న బంగారం కోసం కూడా చూడక, ఆ రోజు పగలు రాక్షసితల్లి కూతుళ్ళు నిద్రపోతూండగా వాడు గుహను పదిలేసి, రెడ్డి ఇంటికి చేరుకున్నాడు.

'మళ్ళీ వచ్చావుట్రా?' అని రెడ్డి, అతని భార్యా వాణ్ణి అడిగారు.

ఆనందు వాళ్ళకు జరిగినది చెప్పి, 'నాకు బుద్ది వచ్చింది. నా తప్పు తెలుసుకున్నాను. నేను వచ్చింది పని చెయ్యటానికి, పదాలు పాడటానికి కాదు!' అన్నాడు.

ఆ తరవాత వాడు పదాలు పాడలేదు. కాని వాడికి రాక్షసి గురువు అనే కొత్త బిరుదు మాత్రం వచ్చింది.