వెండి మాడలూ, సంచీ, త్రాసూ తప్ప తతిమ్మావన్నీ మీకిస్తున్నాను, తీసుకోండి.'' అని సువర్ణపాత్ర తీసుకొని బయలు దేరాడు.

అతను ఉంచుకున్న ఎనిమిది వెండి మాడలూ, నది దాటేందుకు పడవి కిరాయికి పనికివచ్చాయి.

తరవాత లోభివర్తకుడు తాను వేసు కున్న పథకంప్రకారం ఆ స్త్రీలున్న ఇంటికి వచ్చి, '' ఆ పాత్ర ఇలా పారేసి, ఏదో ఒకటి తీసుకోండి,'' అన్నాడు గౌప్పత్యాగం చేస్తున్నట్టుగా.

ముసలావిడకు మండుకొచ్చింది. ఆమె ఆ లోభితో, ''ఏం, నాయనా? లక్ష విలువ చేసే పాత్ర లోపీ విలువచెయ్యదంటివిగా! నుపు వెళ్ళించి తరవాత ఇంకో ధర్మాత్ముడు యిక్కడికి వచ్చి, వెయ్యిమాడల విలువ ఇచ్చి ఆ పాత్రను తీసుకుపోయాడు!'' అన్నది.

ఈ మాట వినగానే లోభివర్తకుడికి మతిపోయినట్టయింది.

'' లక్షచేసే పాత్రను వాడు కాజేశాడా? నాకు ఇంత నష్టం కలిగించాడా ?'' అంటూ వాడు ఆవేశపడిపోయి, ఏడుస్తూ, మతి పూర్తిగా చెడి, తన సరుకులూ, డబ్బూ ఆ ఆడవాళ్ళ దగ్గిరే వదిలేసి, పై బట్ట జారిపోయినది కూడా తెలియ కుండా, త్రాసు చేతబట్టుకుని నదీతీరానికి పరుగు, పరుగున వెళ్ళాడు. అతడికి, బోధిసత్వుడు పడవ లో నది దాటుతూం డటం కనబడింది.

లోభివాడు పడవను వెనక్కు రమ్మని కేక పెట్టాడు. వెనక్కు పోవద్దని పడవ వాడితో బోధిసత్వుడు అన్నాడు. బోధిసత్వుడు అవతలి ఒడ్డుచేరటం చూడగానే లోభివాడి ఆవేశం కట్టలు తెంచుకున్నది. గుండె వేగంగా కొట్టుకోసాగింది. నోట రక్తం వెలువడింది. బోధిసత్వుడి మీది ద్వేషంతో గుండె పగిలి, లోభివర్తకుడు అక్కడే ప్రాణాలు వదిలాడు.

బోధిసత్వుడు దానాలూ, పుణ్య కార్యాలూ చేస్తూ జీవించాడు.