వున్నంతకాలం, మనకు ఎలాంటి కష్టాలు ప్రాప్తించినా, సురక్షితంగా బయట పడగలం. రండి! నా వెంట నడవండి!” అంటూ సైనికులను హెచ్చరించి తాను ముందు నడిచాడు.

కొద్దిదూరం నడిచి సమరసేనుడు తక్కున ఆగిపోయి, “ఉష్, ఆగండి!” అంటూ సైనికులకు సైగ చేశాడు. అతడు అనుమానించినట్టుగానే, ఎదట ఒక భయంకర దృశ్యం కంటబడింది. అది, ఎంతటి ధీరుడికైనా ఒళ్ళు జలదరింప జేసే దృశ్యం!

ఒక పెద్ద కొండచిలువ చెట్టు కొమ్మల నుంచి మెల్లమెల్లగా కిందికి జారుతున్నది. దిగువను రెండు చిరుతపులులు, కొండ చిలువ తమ మీదికి దూకబోతున్న సంగతి గమనించకుండా, ఆదమరిచి నిలబడి వున్నాయి.

సమరసేనుడూ, సైనికులూ చూస్తూండగానే, కొండచిలువ దభీ మంటూ ఒక చిరుతపులి మీద పడి, నోటితోదాని తల పట్టుకుంటూనే, మెరుపు వేగంతో పులి శరీరాన్ని మోకుతో బిగించినట్టుగా మెలి వేసింది. ఇదిచూసి, రెండవ చిరుతపులి భయపడి దూరంగా పారిపోయింది.

ఒకటి రెండు క్షణాలు గడిచేలోపల పారిపోయిన చిరుతపులి, తన తోటి పులి