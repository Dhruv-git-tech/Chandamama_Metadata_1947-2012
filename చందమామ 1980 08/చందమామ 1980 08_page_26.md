శాపనార్థాలు

శేషమ్మకూ, పోలమ్మకూ బద్ధవైరం. ఒకరోజు పోలమ్మ ఆవును కొనడానికి సంతకు బయలు దేరుతుంటే, “ఆవును కొనబోతున్నావా, చచ్చిదానా? నువు తీసుకుపోయే డబ్బు కూడా పోగొట్టుకుని తిరిగి వస్తావు,” అన్నది శేషమ్మ. తన నోటిశాపం తగిలి తీరుతుందని ఆమె సమ్మకం.

పోలమ్మ శేషమ్మ మాట వినిపించుకోకుండా సంతకు వెళ్ళింది. సాయంత్రం ఆమె వట్టి చేతులతో తిరిగి వస్తూండటం చూసి శేషమ్మ తన శాపం తగిలిందనుకుని, “ఏం, పోలమ్మా? వట్టి చేతులతో తిరిగి వచ్చావు? అవునులే! ఎంత పడ్డవాళ్ళకు అంతా జరిగి తీరుతుంది,” అన్నది.

“అది కాదులే శేషమ్మా. నేను సంతలో ఆరువందలకు ఆవును కొని తీసుకు వస్తూంటే, పక్కడొరి షావుకారు ఆవును చూసి ముచ్చటపడి, వెయ్యి రూపాయలకు అమ్మమన్నాడు. నాలుగువందలు లాభం ఎందుకు పోనియ్యాలని ఆయనకు ఆవును అమ్మి, డబ్బు తీసుకుని వస్తున్నా. నువ్వన్నట్టు ఎంత పడ్డవాళ్ళకు అంతా జరిగి తీరుతుంది,” అంటూ పోలమ్మ తన ఇంటికి వెళ్ళింది.

— శరత