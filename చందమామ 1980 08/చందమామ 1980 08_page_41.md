టానికి సిద్ధమవుతున్నాడు. వాడికి కావలసిన నిధి నేనే సృష్టించి, మానాన్న కోరిన ప్రకారం ఇద్దరమూ కలిసి ఉండే ఏర్పాటు చేస్తాను.'' అంటూ పెద్దవాడు తన పథకం మిత్రుడికి చెప్పాడు.

పెద్దవాడు తాను తెచ్చిన డబ్బును మూటకట్టి, అర్ధరాత్రివేళ పెరట్లో ఒక చోట గుంట తవ్వి, అందులో మూట పూడ్చిపెట్టాడు.

మర్నాడు వాడు చిన్నవాడితో, ''తమ్ముడూ, నన్ను క్షమిస్తే, ఒక విషయం నీకు చెప్పాలి. పోయేముందు నాన్న తాను పెరట్లో దాచిఉంచిన నిధి గురించి చెప్పి, దాన్ని మనిద్దరినీ తీసుకోమన్నాడు. నేను దురాశకుపోయి, ఆసంగతి నీకు చెప్పలేదు. నాన్న రాత్రి నాకు కలలో కనబడి, నన్ను నానామాటలూ అన్నాడు; నేను చేసిన తప్పకు శిక్షగా, ఆ మొత్తం నువే తీసేసుకోవాలనీ, మనంకలిసి ఉండక పోతే తన ఆత్మకు శాంతిలేదనీ అన్నాడు,'' అని చెప్పాడు.

వెంటనే చిన్నవాడు, ''చాలా తమాషాగా ఉన్నదే! నాన్న నాకుకూడా రాత్రి కలలో కనబడి, ''ఒరే, మీ అన్న దురాశాపరుడని అపార్టం చేసుకున్నావు! నీ మనసులో తన మీద ఉన్న దురభిప్రాయాన్ని పోగొట్టడానికి, ఉమ్మడి సంసారం నిలబెట్టడానికి, వాడు తన భార్యసగలు తాకట్టుపెట్టి డబ్బు తెచ్చి. దాన్ని పెరట్లో పాతిపెట్టి, నీకు అర్పించాలనుకున్నాడు! ఇప్పటికైనా కళ్ళుతెరిచి, నీ మనసు మార్చుకుని, వాడికి క్షమాపణ చెప్పుకో!'' అన్నాడు.

పెద్దవాడు వాడి మాటలు విని, తన రహస్యం వాడికి తెలిసిపోయి నందుకు నివ్వెరపోయాడు.

వాడి ఆశ్చర్యం చూసి చిన్నవాడు నవ్వు ఆపుకోలేక, ''ఎందుకు ఆశ్చర్యం? నిన్న సాయంకాలం వడ్డీవ్యాపారి కొడుకు నాతో అంతా చెప్పేశాడు. చచ్చేట్టు చివాట్లు పెట్టాడు కూడా! నాకు బుద్ది వచ్చింది. మనం ఎన్నటిక విడిపో!'' అన్నాడు.