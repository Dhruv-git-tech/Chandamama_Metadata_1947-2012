అందుకు దొంగ సంతోషంగా ఒప్పుకుని, ''అయితే మనం నగరానికి పోదాం. అక్కడ నీకు చోరరహస్యాలన్నీ నేర్పుతాను,'' అన్నాడు ముకుందుడితో.

ఇద్దరూ నగరం చేరారు. వీరేంద్రుడు దొంగతనం చెయ్యటానికి ఒక ఇల్లు ఎన్నుకున్నాడు. రాత్రివేళ ఇద్దరూ ఆ ఇంటి ప్రహరీగోడ దూకి అవరణలో ప్రవేశించారు. ఇంటి పెరటి వాకిలి తలుపులను బయటినుంచే లాఘవంగా తెరిచాడు వీరేంద్రుడు. వాడి ప్రతి చర్యనూ ముకుందుడు శ్రద్ధగా గమనిస్తున్నాడు.

ఇద్దరూ ఇనప్పెట్టె ఉన్న గదిలోకి వెళ్ళారు. ''వీరేంద్రుడు ఒడుపుగా ఇనప్పెట్టె తెరిచి, అందులో ఉండిన డబ్బూ. నగలూ మూట కట్టాడు.

వాళ్ళు అక్కడినుంచి బయలుదేర బోతుండగా, వీరేంద్రుడు గోడకు తగిలించి ఉన్న ఒక స్త్రీ పటాన్ని చూసి ఉలికిక్కపడ్డాడు. తరవాత వాడు పక్కగదిలోకి తొంగిచూసి, అక్కడ నిద్రపోతున్న మనుషులను చూస్తూనే తన మూటను అక్కడే వదిలేసి, ముకుందుణ్ణితీసుకుని ఆ ఇంటి నుంచి బయటపడ్డాడు.

''ఇదేం దొంగతనం? కష్టపడి దొంగిలించినదంతా అక్కడే వదిలేశావు!'' అన్నాడు ముకుందుడు చిరాకుపడుతూ.

''ఒకసారి నేను అడపలో తీవ్రంగా గాయపడి, స్పృహలేకుండా పడిపోయి, చావుబతుకుల మధ్య ఉంటే, ఒకావిడ బండిలో ఆటుగా వస్తూ, నన్ను తన బండిలో ఎక్కించుకుని, తన పుట్టింటికి తీసుకుపోయి, నాకు చికిత్స చేయించి కాపాడింది. ఈ ఇల్లు ఆమె భర్తది! ప్రాణం కాపాడిన వారిది పూర్ణపుల్లకూడా ముట్టనన్నది నా నియమం!'' అన్నాడు దొంగ.

వీరేంద్రుడి పంటి చాదస్తం మనిషి దగ్గిర తాను నేర్పుకునేది ఏమిలేదనిపించి, ముకుందుడు అప్పటికప్పుడే వాటి వదిలేశాడు.