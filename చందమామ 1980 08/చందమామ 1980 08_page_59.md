“ఒరీ, నీ తెలివి తెల్లవారా ! నిప్పేదీ?”
అని వాళ్ళు అడిగారు.

“నీళ్ళల్లోనే వుంది,” అన్నాడు వాడు.

వాడి అమాయికత్వానికి మేనమామలు
నవ్వుకుని, వాణ్ణి తిప్పి పంపేటప్పుడు,
“చూడు, నాయనా! ప్రపంచం పాపిష్టిది.
నువ్వేప్పుడూ ఒంటరిగా ఇల్లు కదలవద్దు!”
అని సలహా ఇచ్చారు.

వాడింటికి తిరిగి వచ్చి జరిగినదంతా
తండ్రికి చెప్పాడు. తండ్రి వాడి మీద
ఆశలు మానుకుని రెండో కొడుకును
దగ్గరకు పిలిచి, “ఒరే నాయనా! నువు
వెళ్ళి మన పాలెంలో కాపరం పెట్టి ఈ
యేడు నుంచీ స్వయంగా దగ్గిర ఉండి
వ్యవసాయం చూడరా!” అన్నాడు.

“సరే, నాన్నా!” అని రెండోవాడు
పాలెంలో కాపరం పెట్టి వ్యవసాయం
పనులు చూడసాగాడు. అక్కడి పొలాలలో
నువ్వులు పండిస్తారు. ఆది నువ్వులు చల్లే
తరుణం. అందుచేత రైతులు నువ్వుల
బస్తాలు విప్పి సిద్ధంగా ఉంచారు.

ఆసామీ కొడుకు తోచక పచ్చి నువ్వులు
గుప్పిళ్ళతో తీసుకుని తినసాగాడు. ఇది
చూసి ఒక రైతు అతనితో, “పచ్చి
వెందుకు తింటారు, బాబూ! కావలిస్తే
వేపిస్తాను,” అంటూ తన భార్యచేత ఒక
శేరు నువ్వులు వేపించి యజమాని
కొడుక్కు పెట్టించాడు. వాడు వాటిని
తిని వాటి రుచికి ఆశ్చర్యపోయి, “ఇదుగో,
ముందు ఈ బస్తాలలోని నువ్వులన్నీ