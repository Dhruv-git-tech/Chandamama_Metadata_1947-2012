నేను ఎంతోకాలంగా చేస్తున్న ప్రయత్నాలు ఇప్పటిక ఫలించాయి. రాజుగారు నన్ను సన్మానించటానికి పిలిపించారు," అన్నాడు ముకుందుడి తండ్రి.

ముకుందుడు తన తండ్రికి రాజసభలో జరిగిన గౌరవం కళ్ళొరా చూసి ఎంతో ఆనందించి, తండ్రితోబాటు తాను కూడా తన గ్రామానికి తిరిగిపోయి, వెనకటిలాగే మళ్ళీ పొలం పనులు చూసుకుంటూ, కీర్తికాంక్షకు స్వస్తి చెప్పాడు.

బేతాళుడు ఈ కథ చెప్పి, 'రాజా, ముకుందుడి కీర్తి కాంక్ష ఎందుకు పోయింది? తనకు కీర్తి తెచ్చుకునే సామర్థ్యం లేదని తోచటంవల్లనా? లేక, తండ్రిని చూడగానే అతడికి ఇంటి మీద గాలి మళ్ళీందా? అతను తాను చేసిన ప్రయత్నాలన్నీటిలోనూ తనదే పైచేయి అని నిరూపించుకున్నాడు గదా, కీర్తి పట్ల నిరాశ ఎందుకు కలగాలి? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది," అన్నాడు.

దానికి విక్రమార్కుడు, 'ముకుందుడు కీర్తి కొన్ని రంగాలలోనే సాధ్యమని పొరపాటుపడ్డాడు. దాదాపు ఏ రంగంలో నైనా కీర్తి తెచ్చుకునే శక్తిసామర్థ్యాలు వాడికి ఉన్నాయి. కాని నిజమైన కీర్తి తెచ్చుకుని, నిలబెట్టుకునే సాధనా, నియమబద్దతా వాడిలో లేవు. వ్యవసాయంలో తన తండ్రి దేశానికంతకూ అగ్రగణ్యుడుగా ఎప్పుడైతే పేరు తెచ్చుకున్నాడో, అప్పుడే ముకుందుడు తన పొరపాటు తెలుసుకున్నాడు. కీర్తి కోసం తాను ఇంత దేశం తిరిగి, ఇన్ని రంగాలు తడవనవసరంలేదు; దీక్ష ఉంటే తన గ్రామం నుంచి కదలకుండానే ఏదో రంగంలో కృషి చేసి, కీర్తిమంతుడు కావచ్చు. ఈ సంగతి గ్రహించిన ముకుందుడు తండ్రి వెంట ఇంటికి తిరిగి వెళ్లాడు," అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)