తరవాత, ఇప్పుడు మీరు నన్ను దొంగతనం
చెయ్యమంటున్నారు! నేను ఆ పని చెయ్య
లేను, క్షమించండి," అన్నాడు రాముడు.

వెంటనే నాగరాజు ఆశ్చర్యమూ, ఆగ్ర
హమూ ప్రకటించుతూ, ''ఏమిటేమిటీ?
మీది దొంగవంశమా ! ఈ మాట పనిలో
చేరేటప్పుడు చెప్పక, ఇప్పుడు చెబుతు
న్నావా? వెంటనే పనిమానుకో!'' అన్నాడు.

రాముడు పని మానుకున్నాడు.

ఇది జరిగిన మర్మాడే సోమిశెట్టి
నాగరాజు వద్దకు వచ్చి, ''చూడు,
నాగరాజూ! నేను నెలరోజుల పాటు
వ్యాపారం మీద పోతున్నాను. దొంగల
బెడద హెచ్చుగా ఉన్నది. ఈ రత్నాలు
నాలుగూ భద్రంగా నీదగ్గిర ఉంచి, నేను
వచ్చినాక నాకు తిరిగి ఇయ్యి.'' అంటూ
నాలుగు రత్నాలనూ నాగరాజు పరం
చేసి వెళ్ళిపోయాడు.

తరవాత కొన్ని రోజులకు సోమిశెట్టి
నాగరాజు వద్దకు తిరిగి వచ్చి, తన
రత్నాలు తనకు ఇచ్చెయ్యమన్నాడు.

నాగరాజు తొణకక, బెణకక, ''నువు
నాకు రత్నాలు ఎప్పుడిచ్చావు ? ఎందు
కిచ్చావు ? నా దగ్గిర కాగితం ముక్క
అయినా తీసుకుని ఉంటావుగా? కాగితం
ఏమన్నా ఉన్నదా ?'' అని సోమిశెట్టిని
అడిగాడు.

సోమిశెట్టి నాగరాజు కేసి చురుకుగా
చూసి, ''నీ బుద్ధి ఇలాంటి దని రాముడు
చెబితే నేను నమ్మలేదు. నిజం తెలుసు
కుందామని నేను నీకు ఆ రత్నాలను
ఇచ్చాను. అవి ఇప్పుడు నీ వద్ద లేవులే !
రాముడు ఎప్పడో వాటిని నీ వద్ద నుంచి
తెచ్చి, నా కిచ్చాడు ! ఇవిగో !'' అంటూ
తన జేబులో నుంచి నాలుగు రత్నాలూ
తీసి చూపి, ''నువు ఎటువంటి వాడివో
తెలిసి పోయింది ! నీ గురించి తెలియ
వలసిన వాళ్ళకందరికీ చెబుతాను,''
అంటూ వెళ్ళిపోయాడు.

ఆ రోజునే సోమిశెట్టి రాముణ్ణి మంచి
జీతం మీద, తనకు కాపలావాడుగా
పెట్టుకున్నాడు.