దారిపట్టాడు. చెట్లూ, చేమలూ, రాళ్ళూ, రప్పలూ, పక్కలూ, జంతువులూ సంగీ తానికి తలలు ఊపుతాయనీ, కరుగుతాయనీ వాడు విని ఉన్నాడు.

అడవిలోనే చీకటిపడింది. ఆకాశంలో నిండు చంద్రుడు! గాలినిండా పూల వాసన! ఆనందు ప్రాణానికి వాతావరణం ఎంతో హాయిగా ఉన్నది. వాడు ఒక బండరాయి మీద నడుమువాల్చి, చెట్ల సందుల నుంచి కనిపించే నక్షత్రాలను చూస్తూ ఉత్సాహంగా పాడసాగాడు.

వాడు నిద్రపోయేదాకా అలా పాడటం సమీపంలో ఉంటున్న ఒక రాక్షసి విన్నది. ఆ రాక్షసికి పెళ్లికావలసిన కూతురు ఉన్నది.

ఆ పిల్లరాక్షసి బొత్తిగా అనాకారి కావటాన దాన్ని ఎవరూ పెళ్ళాడటం లేదు. దాని తల్లికి ఇప్పుడు ఒక ఆలోచన వచ్చింది. ఈ పాడేవాడెవడో మహాశ్రవణా నందంగా పాడుతున్నాడు. తన కూతురికి పాట నేర్పిస్తే, పాటకోసం దాన్ని పెళ్లాడే వాళ్లు ఉండ వచ్చు. నాట్యం నేర్చుకోవ టాసికి పిల్లది మరీ స్థూల కాయమై పోయింది మరి!

రాక్షసి ఆనందును నిద్రపోతున్నట్టు గానే తీసుకుపోయి, తన గుహలో కూతురి ముందు పెట్టింది.

‘‘ మనిషి మాంసం నాకు అరగదు! వీణ్ణి ఎందుకు తెచ్చావు? ’’ అన్నది గారాలకూతురు రాక్షసితో.

‘‘ తినటానికి కాదే, వెర్రి మొహమా! వీడు గొప్ప సంగీత విద్వాంసుడు. నీకు పాటలు నేర్పిస్తాడు. నీ పాటలు విని నిన్ను చేసుకుంటామని ఎగబడి వస్తారు!’’ అన్నది తల్లి రాక్షసి.

‘‘ ఆహా పెళ్లి! ఓహోపెళ్ళి!’’ అంటూ సంతోషంతో పిల్ల రాక్షసి చిందులు వేసింది.

ఈ కోలాహలానికి నిద్రలేచిన ఆనందుడు తల్లి రాక్షసినీ, పిల్లరాక్షసినీ చూసి కెవ్వుమన్నాడు.

తల్లి రాక్షసి వాడితో, ‘‘భయపడకు! అడవిలో అద్భుతమైన నీ పాట విన్నాను.