నీలాటి పాటగాడు మరొకడు ఉండడు.
మా అమ్మాయికి ఆ పాటలు నేర్పి పుణ్యం
కట్టుకో! నీ కష్టం ఉంచుకోనులే, సంచీడు
బంగారం ఇస్తాను," అన్నది.

ఇంత కాలానికి తన పాటను
మెచ్చుకునే వాళ్లు అంటూ కనబడేసరికి
ఆనందుకు పారవశ్యం వచ్చేసింది.

'' మనుషులు పశువులకన్న హీనం!
వాళ్ళకన్న మీ రాకసులకే కళలంటే
గౌరవం ఎక్కువ!'' అని వాడు రాక్షసిని
మెచ్చుకున్నాడు.

'' నువు నీ యిష్టం వచ్చినంత కాలం
మాతోటే ఉండి, మా అమ్మాయికి పాటలు
నేర్పు. నీకు ఏలోటూ రాకుండా నేను
చూస్తాను," ఆన్నది రాక్షసి.

ఆనందు అందుకు సంతోషంగా ఒప్పు
కున్నాడు. తెల్లవార వస్తూండటం చూసి
రాక్షసి తల్లీ, దాని కూతురూ నిద్రకు ఉపక్ర
మించారు. ఆనందు అడివి అంతా
తిరుగుతూ దొరికిన పళ్లుతిని, చీకటిపడిన
దాకా గడిపి, గుహకు తిరిగి వచ్చాడు.
అప్పుడే రాక్షసి తల్లీ, కూతురూ నిద్ర
లేచారు. తన కూతుర్ని పాటలు నేర్పుకో
మని చెప్పి. తల్లి రాక్షసి అరణ్యంలో కి
సంచారం వెళ్ళింది.

పిల్లరాక్షసి భక్తిగా ఆనందు కాళ్ళు
కళ్ళకు అద్దుకుని, చర్మాలమీద పాఠం,

నేర్పుకోవటానికి కూర్చున్నది. ఆనందు
దానికి ఒక పల్లవి చెప్పి. అలా పాఠ
మన్నాడు. అది పాడింది. కాని అది వాడికి
పాటలా వినిపించలేదు; కొండ మీది
నుంచి బండరాళ్లు దొర్లినట్లూ, ఉరుములు
ఉరిమినట్లూ తోచి, వాడికి చాలా బాధ
కలిగింది.

'' ఆపు! అంతలా గొంతు చించుకోకు!
కాస్తచిన్నగా, సన్నగా పాడు!'' అంటూ
ఆనందు దానికి మళ్లీ పాడి వినిపించాడు.

పిల్లరాక్షసి మరింత భికరంగా పాడింది.
అది పాడుతూంటే ఆనందుకు కడుపులో
కెలికినట్టయింది. అయినా వాడు దానికి
పాట పూర్తిగా నేర్పి. తాను కునుకుతీయ