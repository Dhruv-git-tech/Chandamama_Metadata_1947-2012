సంక్రాంతినాడు నెలరోజుల పాలు ఒక్కసారి పిండేసి ఎక్కువ ధరకు అమ్మేద్దాం !”

ఈ మాటలు విని కొంతమంది నౌకర్లు నవ్వారు. మరి కొంతమంది, “అది కుదిరే పని కాదు లెండి, దొరా!” అని మర్యాదగా చెప్పి చూశారు.

కాని ఆసామీ కొడుకు మండిపడి, “నేను చెప్పినట్టు చెయ్యండి. యజమాని నేనా, మీరా?” అన్నాడు.

మనకెందుకు లెమ్మని వాళ్ళు పశువులను పాలు పిండటం మానేశారు. సంక్రాంతి వచ్చేసరికి పశువులన్నీ వట్టి పొయాయి. పశుకాపర్లు జరిగినది

యజమానికి చెప్పారు. అయన తన మూడో కొడుకును ఇంటికి పిలిపించుకున్నాడు.

ఇప్పుడు ఆసామీ ఆశలన్నీ తన ఆఖరు కొడుకు మీద ఉన్నాయి. నిజానికి వాడు మిగిలిన ముగ్గురికంటె తెలివిగలవాడుగా కనపడేవాడు.

మిగిలినవాళ్ళకు చెప్పినట్టుగా ఆఖరు వాడితో తండ్రి ఫలాని పని చెయ్యమని చెప్పక, “నువ్వేం చేద్దామనుకుంటు న్నావురా, అబ్బాయ్? ” అని అడిగాడు.

“నాకు వర్తకం చెయ్యాలని వుంది, నాన్నా!” అన్నాడు కడగొట్టువాడు.

“అయితే రెండు వేల రూపాయలు తీసుకుని వర్తకం చేసి డబ్బు సంపాదించుకురా!” అన్నాడు తండ్రి.

తండ్రి ఇచ్చిన రెండువేలూ పట్టుకుని ఆఖరు కొడుకు బస్తీకి వెళ్ళాడు. అక్కడ రకరకాల సరుకులు బేరంచేసి చివరకు గంధపుచెక్క కొని ఒక బండిమీద వేసుకుని బయలుదేరాడు.

ఆ బండీలో వాడు చాలాదేశం తిరిగాడు గాని సరుకు అమ్మకం కాలేదు. చివరకు ఒక ఊరు చేరి, “ఈ ఊళ్ళో ఏం బాగా అమ్ముతుంది?” అని అక్కడి వారిని కొందరిని అడిగాడు.

“అబ్బో! ఇవాళ బొగ్గుకున్న గిరాకీ మరిదేనికీ లేదు!” అన్నారు వాళ్ళు.