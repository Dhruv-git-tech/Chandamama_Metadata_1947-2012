తన పక్కన ఉండిన సింహాద్రి
నారయ్య వెళ్లిన ఇంటిగుమ్మం దగ్గిర
ఉడటం చూసి సూరమ్మ, '' ఏమిట్రా
అక్కడ ఉన్నావు ? '' అని అడిగింది.

సింహాద్రి జరిగినది చెప్పాడు. '' తప్పు!
అలా అడుగుతారా ? '' అన్న దామె.

ఇంతలో నారయ్య వచ్చి వీళ్ళను తన
ఇంటికి తీసుకు వెళ్ళాడు. ఇద్దరూ
భోజనాలు ముగించాక సింహాద్రి కొంత
దూరంలో ఒక అమ్మాయిని చూసి,
'' ఆమేనా నాగలక్ష్మి ?'' అని నారయ్య
కొడుకు బాలయ్యను అడిగాడు.

బాలయ్య నవ్వి, పూరుకున్నాడు.

ఆ వెంటనే పెళ్ళిచూపుల తతంగం
ప్రారంభమయింది. నారయ్య.
బాలయ్యా. సింహాద్రీ ఒక చోట కూర్చు
న్నారు. ఎవరో అమ్మాయి వచ్చి, వీరికి
కొంచెం దూరంలో నిలబడింది.

'అమేనా నాగలక్ష్మి?' అని సింహాద్రి
నారయ్యను అడిగాడు.

జవాబుగా నారయ్య చిరునవ్వు
నవ్వాడు. మరికొంత సేపటికి, జడనిండా
పువ్వులు అలంకరించుకుని, కొత్తబట్టలు
కట్టుకుని ఉన్న లావుపాటి యువతిని
తీసుకువచ్చి, ఎదురుగా చాపమీద కూర్చో
బెట్టారు. ఆమెను తెచ్చిన మరొక ఆవిడ
పక్కన కూర్చున్నది.

'అదేమిటండీ, పెళ్ళికూతురికి
మానేసి ఆమె తల్లికి ముస్తాబు చేశారు?'
అని సింహాద్రి నారయ్యను అడిగాడు.

" సింహాద్రీ, ఆ పక్కన కూర్చున్న
ఆవిడ పెళ్ళికూతురు కాదయ్యా! పెళ్ళి
కూతురు తల్లి! నా భార్య! ” అన్నాడు
నారయ్య.

సింహాద్రి లావుపాటి పిల్లను చూసి,
'అవిడ ఎవరు? ' అని నెమ్మదిగా
నారయ్యను అడిగాడు.

'పెళ్లికూతురు!' అన్నాడు నారయ్య.

'ఈ మొద్దా? నాకొద్దు!' అని, అప్పుడే
లోపలి నుండి వస్తూవున్న తన తల్లి
సూరమ్మతో, 'అమ్మా. నాకీ పెళ్ళివద్దు !