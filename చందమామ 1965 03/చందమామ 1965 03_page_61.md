దూరంగా ఉన్న వానరులందరూ పరిగెత్తు కొచ్చారు. రాముడి ముఖాన నీరు చల్లారు. లక్ష్మణుడు రాముణ్ణి ఓదార్చాడు. రాముడు లక్ష్మణుడి తొడపై తల పెట్టుకుని ఎంతో దుఃఖించాడు.

అంతలో అక్కడికి విభీషణుడు తన నలుగురు మంత్రులతోనూ వచ్చి, “అందరూ విచారంగా ఉన్నట్టున్నారే? ఏమిటి కారణం?” అని అడిగాడు

“ఇంద్రజిత్తు సీతను చంపేసినట్టు హను మంతుడు వచ్చి చెప్పేసరికీ రాముడు దుఃఖి పడుతున్నాడు,” అని లక్ష్మణుడు విభీషణుడితో అన్నాడు.

“అదంతా వట్టి మాట. రావణుడు సీతకు అంత కీడు ఎన్నటికీ జరగనివ్వడు. సీతను రాముడి కిచ్చెయ్యమని నే నెంత చెప్పినా సీతను విడిచి ఉండటానికి అంగీకరించని వాడు సీతను చంపనిస్తాడా? ఇంద్రజిత్తు సీతను చూడనైనా లేడు, వాడామెను తెచ్చి చంపగలడా? ఇప్పుడు రావణుడికి ఆ ఇంద్రజిత్తు తప్ప మరెవడూ లేడు. ఇంద్రజిత్తు విజయం కోసం హౌమం చెయ్యటానికి నికుంభిళానికి వెళతాడు. ఈ లోపల వాన రులు వచ్చి తనకు యజ్ఞ భంగం కలగ చెయ్యకుండా చెయ్యటాని కేదో మాయ పన్నాడు. ఆ మాయ పారింది. మీ రంతా పుట్టడు దుఃఖిలో ఉన్నారు. అక్కడ వాడు నిర్విఘ్నంగా హౌమం పూర్తి చేస్తాడు. ఆ తరవాత దేవతలూ, దానవులూ ఏకమై ఎత్తి వచ్చినా వాడి ముందు నిలవలేరు. కనక నేను చెప్పే దేమం టే, వాడా హౌమం పూర్తి చేసే లోగా మనం నికుంభి శానికి పోదాం. రామా! నిర్విచారంగా నీ విక్కడే ఉండి, మా వెంట లక్ష్మణుణ్ణి పంపించు. అతను ఇంద్రజిత్తును చంప గలుగుతాడు. ఏ మాత్రమూ ఆలస్యం లేకుండా బయలుదే రాలి,” అన్నాడు విభీషణుడు.