పెరుగుతూ వచ్చింది. అలా మూడేళ్ళు గడిచాయి.

“అంతలో వీరేంద్రసింహుడు ఒక ఉపద్రవమైన పని చేశాడు. ఆయన నీళ్ళు మోసేవాడి లాగా నటిస్తూ అస్మానీ వెంట అతఃంపురంలోకి వచ్చి, నేను ఒంటరిగా నిద్రపోయే చోట దాక్కున్నాడు. ఒక రాత్రి వేళ మానసింహమహారాజుగారే మేమున్న చోటికి వచ్చారు. వీరేద్రసింహుణ్ణి పట్టుకు పోయి ఖైదులో పెట్టారు. ఆయనకు శిక్షపడుతుంది. నాకు వెర్రెత్తిపోయింది. వెళ్ళి ఊర్మిళాదేవి కాళ్ళు పట్టుకు న్నాను, నా తండ్రి పాదాల పైన పడి ఏడ్చాను.

ఆయన నా దుఃఖించుసి జాలి పడకపోగా, ‘పాపిష్టిదానా, సిగ్గు పూర్తిగా వదిలేశావా?’ అని తిట్టాడు.

“ఊర్మిళాదేవి నా తరఫున మహారాజును బతిమాలింది. ‘అతను విమలను పెళ్ళాడే పక్షంలో క్షమించి విడిచిపెడతాను,’ అన్నారు మహారాజు. ఈ మాట విని వీరేంద్రసింహుడికి కోపం వచ్చింది. ‘నేను ఖైదులోనే ఉండి, మరణ దండన అయినా పొందుతాను గాని శూద్ర స్త్రీని పెళ్ళాడను. హిందువులై ఉండి కూడా నన్నిలా తగని పని చెయ్యమని ఎందు కడుగుతారు?’ అన్నాడాయన. ‘నా చెల్లెలిని యువరాజు సలీమ్ కిచ్చి పెళ్ళిచేశాను. బ్రాహ్మణుడికి పుట్టిన పిల్లను పెళ్ళాడటానికి నీ కేమిటి అభ్యంతరం? నువు పెళ్ళాడకపోతే ఆమె నిప్పుడు మరెవరు పెళ్ళాడతారు?’ అన్నాడు మహారాజు.

“అప్పటికీ వీరేంద్రసింహుడు ఒప్పకోలేదు. ఖైదులో ఆయనను నీచంగా చూస్తూండటం చేత చివరకు అర్థాంగీకారంగా, ‘ఈమెను పెళ్ళాడతాను గాని, ఆమె నా భార్య నని చెప్పకోకూడదు, నా భార్య లాగా వ్యవహరించ కూడదు, నా ఇంటి దాసీ లాగా మసలుకోవాలి,’ అన్నాడాయన.