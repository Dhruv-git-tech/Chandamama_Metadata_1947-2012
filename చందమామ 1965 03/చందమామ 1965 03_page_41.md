“హనుమంతుడు సుశర్మ ఇల్లు ఇలా తగల బెట్టాడు,” అంటూ దుష్టవర్మ ఇంటి చూరు దీపంతో అంటించాడు.

దుష్టవర్మ కోపోదేకంతో రామలింగణ్ణి కొట్టబోయాడు, కాని బ్రాహ్మణు లందరూ చేతి కర్రలతో రామలింగణ్ణి కాచారు. దుష్ట వర్మ గ్రామంలో వారి నందరినీ పిలిపించి, రామలింగడు చేసిన అఘాయిత్యాలు వారికి తెలిపి, అతన్ని విచారించి కరినంగా శిక్షించ మన్నాడు.

“ఎందు కిలా చేశావు?” ఆని గ్రామ ముఖ్యులు రామలింగణ్ణి అడిగారు.

“ఆయన కోర కుండా నే నేమీ చెయ్య లేదు. కావలిస్తే ఇక్కడ వున్న బ్రాహ్మల నందరినీ జరిగిన దేమిటో ఆడగండి,” అన్నాడు రామలింగడు.

“దుర్మార్గుడా, ఆద్భుతమైన పురాణం చెబుతానని ఆవాకులూ చెవాకులూ అర్థాలు చెబుతావా? పురాణ సంఘటనలు కంటికి కసబడేలాగు చేస్తానని నా జుట్టు కోసి, నన్ను తన్ని, నా ఇంటికి చిచ్చు పెడతావా?” అన్నాడు దుష్టవర్మ.

“నేను పురాణాలలో ఉన్నది తప్పగా చేప్పా నని ఎవడన్నా అంటే వాడి తల తీసేస్తాను. నన్ను విచారణ చెయ్యటానికి ఇక్కడ ఎవరికీ ఆధికారం లేదు. నేను విజయనగర చక్రవర్తి నుంచి ఢిల్లీ పాదుషాను చూడబోతున్నాను. ఇదిగో నా ఆధికార పత్రం,” అన్నాడు రామ లింగడు రౌద్రంగా.

అందరూ ఆది చూసి నిర్ఘాంతపోయి వెనక్కు తగ్గారు. ఆ గ్రామంలో ఉండే బ్రాహ్మణులు మాత్రం తెనాలిరామలింగణ్ణి కొనియాడి, “బాబూ, ఈ దుర్మార్గు డిక పురాణం మాట ఎత్తడు. మా ప్రాణాలు కాపాడావు,” అన్నారు. వారు అతన్ని రెండు రోజులపాటు తమ ఇళ్ళలో ఆతిథిగా ఉంచుకుని తరవాత సాగనంపారు.