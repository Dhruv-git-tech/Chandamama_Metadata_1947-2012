ఇన్నేళ్ళ సంసారంలో నాకు ఒక్కగానొక్క నగైనా చేయించావా? అయాచితంగా నగ వస్తే కూడా, మగవాడివైనా సరే- నువ్వే వేసు కుందామనుకుంటున్నావు; ముచ్చటగా పెళ్ళా నికిద్దామన్న ఆలోచనే లేదు నీకు. ఉత్త స్వార్థపరుడివి!” అంటూ ఈసడించింది.

ఏమనుకున్నాడో సూరయ్య వెంటనే తన మెడలోని హారం తీసి భార్యకిచ్చి, “ఇది నేనేం చేసుకుంటానే! దీనిని నీకే ఇద్దామను కున్నాను. కాసేపు నాటకమాడితే, ఈ లోగా నువ్వు తేలిపోయి నన్ను మాటలంటున్నావు,” అన్నాడు.

అతడి భార్య వెంటనే హారాన్ని మెడలో వేసుకుని, చటుక్కున వంగి, అతడి రెండు పాదాలనూ చేత్తో తాకి దణ్ణం పెట్టి, “నా బుద్ధి చిన్నది. అందుకే అలా మాట్లాడాను. నీ బుద్ధి దొడ్డది. అందుకే భద్రగిరి జమీందా రంతటి వాడు సన్మానించాడు. మాటలన్న నాక్కూడా కానుకలిచ్చేంత గొప్పవాడివి. ఇంత విశాల హృదయమున్న నువ్వు, నా మగడివి కావాలని ఎన్ని జన్మలు పూజలు చేసి ఉంటానో!” అన్నది. ఈ మాటలు వినగానే సూరయ్యకు కలిగిన ఆశ్చర్యమింతా అంతా

కాదు. అయితే భార్య అంతలోనే తననంతలా పొగడినందుకు అతడికెంతో సంతోషం కలిగింది.

సూరయ్య వెంటనే ఇల్లు విడిచి ముందుగా లచ్చన్న ఇంటికి వెళ్ళాడు. కూతురుకు పెళ్ళి కుదిరినందుకు సంతోషమనీ, తను చేయగలిగిన సాయం చేస్తాననీ మాట ఇచ్చాడు. అక్కణ్ణించి, రామశాస్త్రి ఇంటికి వెళ్ళి, అయనకు జరిగిన రాజసన్మానం వివ రాలన్నీ తెలుసుకున్నాడు. ఆ తర్వాత వెంకప్ప మెట్టపాలానికి వెళ్ళి, ఊటబావిని చూసి ఎంతో సంతోషించి, అందులోని నీళ్ళు కాసిని తాగి వాటి రుచిని కూడా ఎంతగానో మెచ్చు కున్నాడు.

ఆ విధంగా అన్ని ఇళ్ళూ తిరిగి ఇల్లు చేరాక, సూరయ్యకు ఎంతో సంతోషంగా ఉన్నది. ఆ రాత్రి అతడికి హాయిగా నిద్ర పట్టింది. మర్నాడు నిద్ర లేచేసరికి, అతడింటి ముందు ఊరి జనమంతా ఉన్నారు.

భద్రగిరి జమీందారు ముత్యాలహారాన్ని చొచ్చిన వివరాలన్నీ సూరయ్య నడిగి తెలుసు కోవాలనీ, ఆ హారాన్ని స్వయంగా చూడాలనీ వాళ్ళంతా వచ్చారు.