ఒకసారి శివస్వామి దూరపు బంధువు, అతణ్ణి పెళ్ళికి పిలవడానికి గ్రామం నుంచి పట్నానికి వచ్చాడు. లోగడ అతడు శివస్వామికి కష్టాలలో ఉన్నప్పుడు చాలా సహాయంచేశాడు. శివస్వామి, కమలతో పెళ్ళికి వెళ్దదామన్నాడు సంతోషంగా. కాని కమల ఏమాత్రం ఉత్సాహం చూపలేదు.

“నన్ను ఏ ముఖం పెట్టుకుని బయలు దేరమంటారు? నా బోసి మెడను చూసి పెళ్ళిలో నలుగురూ నవ్వరా? కట్టుకోడానికి నాకు ఒక మంచి చీరైనా లేదు. నేను రాను. మీరు కావలిస్తే వెళ్ళండి,” అన్నది కమల చిరుకోపంగా.

శివస్వామి మారు మాట్లాడకుండా హుటా హుటిగా వెళ్ళి, తన యజమాని దగ్గర కొంత అప్పుతీసుకున్నాడు. ఉన్నంతలో ఒక పట్టుచీర కొన్నాడు. పెద్ద జరీ అంచుతో, మందారం రంగులో అది చూడ ముచ్చటగా వుంది.

దారిలో గుప్పెడు మల్లెపూలు కొని, ఇల్లు చేరుకున్నాడు.

అతడు కొత్తచీర, మల్లెపూలను భార్య కిస్తూ, “కమలా! ఏ నగలూ ఇవ్వలేని అందం నీది. అయినా శుభకార్యానికి ఏ అలంకరణ లేకుండా వెళ్తే బావుండదు. ఒక పని చేద్దాం. పక్కింటి కాంతంగారి మెడనిండా నగలే! పెళ్ళికి వెళ్ళి రెండురోజుల్లో తిరిగి వస్తాంగదా, తన నగ ఒకటి అరువిస్తుందేమో ఆమెనడిగి చూడు!” అన్నాడు.

కమల అయిష్టంగానే కాంతాన్ని అడిగింది. కాంతం బీరువాలోని నగల పెట్టి తెచ్చి, ఆమె ముందుపెట్టింది. అందులోని చంద్రహారం కమలకెంతోనచ్చింది. రెండురోజుల్లో తిరిగి ఇచ్చేస్తానని చెప్పి, ఆమె చంద్రహారంతీసు కున్నది.

శివస్వామి, కమల ఎద్దుబండి మీద మూడు గంటలు ప్రయాణం చేశాక, పెళ్ళి