కన్యాకుమారికి సంబంధించిన ఒక వింత కథ ఈ ప్రాంతంలో ప్రచారంలో ఉన్నది. సుచీంద్ర నాథుడు కన్యాకుమారిని వివాహమాడాలనుకుని, ఆ విషయం దేవతలకు చెప్పాడట. అయితే, కన్యాకుమారి దేవతను పెళ్ళాడితే, అమె భక్తులను రక్తించే శక్తిని కోల్పోతుందో ఏమోనని దేవతలు భయపడ్డారు. అందువల్ల వాళ్ళు నారదుణ్ణి చూసి ఈ పెళ్ళిని ఎలాగైనా ఆపమని ప్రార్థించారు. సరేనని నారదుడు సుచీంద్రం వెళ్ళి, సుచీంద్రనాథుణ్ణి దర్శించి- తెల్లవారేసరికి వివాహం జరిగి పోవాలి. లేకుందీ శుభఘడియలు దాటిపోతాయి అని చెప్పాడు. సుచీంద్రనాథుడు పరివారంతో కన్యాకుమారికి బయలుదేరాడు. కాని, నారదుడు కోడిపుంజుగా మారి కూత వేశాడు. ఆ కోడి కూత విని అప్పుడే తెల్లవారిపోయింది, శుభ ఘడియలు దాటిపోయాయని- సుచీంద్రనాథుడు విచారంతో వెనుదిరిగి వెళ్ళాడట!

సుచీంద్రనాథుడు రాలేదన్న కోపంతో కన్యాకుమారి, పెళ్ళికని వండిన వంటలను తీరంలోకి విసిరి, తపస్సుకు ఉపక్రమించిందట. అమె విసిరిన వంటలు గవ్వలుగానూ, రంగురంగుల ఇసుకగానూ మారిపోయిందట!

కన్యాకుమారి తీరంలోని ఇసుక- ఎరుపు, నలుపు, తెలుపు, ఊదా, నీలం, లేతఎరుపురంగులలో ఉంటున్నది. ఈ ఇసుకలో అణుశక్తి జనకాలైన మోనాజైట్, యురేనియం వంటి విలువైన రసాయనిక పదార్థాలు ఉన్నాయి.

మహాత్మాగాంధీ అస్తికలు ఉంచిన చోట గాంధీమంటపం నిర్మించి ఉన్నారు. కన్యాకుమారిలోని ఆకర్షణీయమైన భవనాలలో గాంధీమంటపం ముఖ్యమైనది.

సముద్రజలాలలో నిమజ్జనం చేయడానికి ముందు, గాంధీజీ అస్తికలను ఉంచిన చోట-నిగనిగలాడే ఒక నల్లరాతిని అమర్చి ఉన్నారు. ఆ నల్లరాతికి నేరుగా మంటపం పైకప్ప మీద చిన్న రంధ్రం ఉన్నది. ప్రతి సంవత్సరం అక్టోబర్ 2వ తేదీ గాంధీజయంతి నాడు, సూర్యకిరణాలు ఈ రంధ్రం

గుండా వెళ్ళి, నల్లరాతి మీద పడి వింత కాంతి పుంజాన్ని సృష్టిస్తుంది. అంద మైన ఈ దృశ్యాన్ని చూడడానికి ఆ రోజు ప్రజలు అధిక సంఖ్యలో వస్తారు.

కన్యాకుమారి శివుణ్ణి గూర్చి తపస్సు చేసిందని చెప్పబడే పెద్ద బండ తీరానికి అరకి.మీ దూరంలో ఉన్నది. నవభారత పునరుజ్జీవనానికి