పాలు చేయగలవేమో అని అనుమానంగా ఉంది. నీకు హెచ్చరికగా ఉండేందుకు, అతడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

పూర్వం ప్రణవపురాన్ని విజయసేనుడనే రాజు పాలించేవాడు. ఆయన సహృదయుడు, పరిపాలనాదక్షుడు. ప్రణవపురానికి పడమర దిశగా అరణ్య ప్రాంతంలో, ఒక గిరిజన గూడెం ఉండేది. యుద్ధసమయాల్లో ఆ గిరిజనులు విజయసేనుడికి సాయపడే వాళ్ళు.

ఆ గిరిజనగూడెం నాయకుడి పేరు శంభునాథుడు, అతడి కుమారుడు శివ మల్లుడు విలువిద్యలో మహానేర్పరి. అర ణ్యంలో మెరుపు వేగంతో పరిగెత్తే జింకనైనా, పులినైనా ఒకే ఒక బాణం దెబ్బతో నేల కూల్చే వాడు:

ప్రణవపురానికి పారుగునే వున్న కైవల్య పురి, రాజు ధీరసేనుడు, విజయసేనుడికి సామంతరాజు. ఒకనాడు ధీరసేనుడి కుమార్తె యువరాణి అమృతవల్లి, తన చెలికత్తెలతో వనవిహారానికి బయలుదేరింది. ఆమె వున్న రథం గిరిజనగూడెం ప్రాంతాన వెళుతూండగా, ఒక అడవిమామిడి చెట్టు పైనుంచి, భయం కరమైన కొండచిలువ ఒకటి, యువరాణి పైకి దుమికి, మింగడానికి ప్రయత్నించ సాగింది.

యువరాణి ప్రాణభయంతో కంపించి పోతూ, పెద్దగా ఒక కేక పెట్టింది. రథసారథీ, చెలికత్తెలూ హడలిపోయి రథం మీదినుంచి కిందికి దూకి, రక్తించమంటూ కేకలు వెయ్య సాగారు.

ఆ సమయంలో, ఆ ప్రాంతానికి వేటకు వచ్చిన విజయసేనుడు, ఈ అర్హనాదాలు విని, గుర్రంమీద వేగంగా అటుకేసి వచ్చి, ఆ దృశ్యం చూసి నిర్విణ్ణుడయ్యాడు. అతడికీ, రథానికీ దాదాపు రెండువందల గజాల దూరం ఉన్నది. బాణం వేసి కొండచిలువను హతమారుద్దామంటే- గురి తప్పి బాణం ఆ సొందర్యరాశికి తగలవచ్చు!

ఏమి చేయడమా అని విజయసేనుడు మధనపడుతున్నంతలో, కేకలు విని పరుగు పరుగున వస్తూనే, శివమల్లుడు అమ్ముల పాది నుంచి ఒక బాణం తీసి, కొండచిలువ తలకు గురిచేసి వదిలాడు. బాణం ఝుంకారనాదం చేస్తూ పోయి, కొండచిలువ తలకు తగిలింది. ఆ మరుక్షణం కొండచిలువ మెలికలు తిరుగుతూ నేలమీద పడింది. అమృతవల్లి ప్రాణాపాయం నుంచి బయట పడింది.