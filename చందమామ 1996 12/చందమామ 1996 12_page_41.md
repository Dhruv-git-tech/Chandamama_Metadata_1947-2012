# డిజైన్సు స్టెన్సిల్ చేయండి!

కాగితం, బట్ట, టీషర్ట్, కుషన్ కవర్లు మొదలైన వాటిమీద మీకు ఇష్టమైన డిజైన్సు స్టెన్సిల్ చేయడం నేర్చుకోవచ్చు. ఇది చాలా సులభం!

1. మందమైన కాగితం, లేదా ప్లాస్టిక్ షిట్ తీసుకోండి. దానిమీద మీకు కావలసిన డిజైన్సు లేదా ఆకారాన్ని ట్రీస్ చేసుకోండి. వీటికి సరళమైన, పెద్దడిజైన్లు తీసుకోవడం మంచిది.

2. తరవాత ఆ డిజైన్లను జాగ్రత్తగా కత్తిరించుకోండి. ఇప్పుడు మీ స్టెన్సిల్ సిద్ధం.

3. రంగుల మిశ్రమాన్ని చిక్కగా కలుపుకోండి. కత్తిరించిన డిజైన్సు తెల్లటి లేదా కలర్ డ్రాయింగ్ పేపర్ మీద ఉంచండి. దానిని కదలకుండా ఉంచి, దానిమీద రంగువేయండి. దీనికి దృఢమైన బ్రష్ ను, లేదా కాటన్ ఊల్ ను ఉపయోగించవచ్చు.

4. డిజైన్సు తీసి దాని పక్కనే ఉంచి, ఒక పద్ధతి ప్రకారం నిర్దిష్ట ఆకారం వచ్చేవిధంగా మొదట చేసినవిధంగా మళ్ళీ మళ్ళీ పెయింట్ చేసుకోవాలి.

5. బట్టల మీద, జెర్సీ వస్తువుల మీద స్టెన్సిల్ చేయడానికి బట్టల కుపయోగించే ఫ్యాబ్రిక్ పెయింట్ ఉపయోగించాలి. బట్టను చదునుగా ఉంచుకోవడం చాలా ముఖ్యం. అందువల్ల దీనిని ఒక కార్డ్‌బోర్డ్ మీద పిన్ చేసుకోవడం మంచిది.