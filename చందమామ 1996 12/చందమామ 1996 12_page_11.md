రాజయ్య ఒకక్షణం ఆలోచించి, “అయితే విను! నేనాక బానిసను. స్వేచ్ఛను పొందాలని అష్టకష్టాలూ పడుతున్నాను. నీవీ రాగిబిందెకు బానిసవని నాకు అనుమానంగా ఉంది. నా కష్టాలు తీర్చడానికి, మరొక బానిసను కష్ట పెట్టడం నాకే మాత్రం ఇష్టం లేదు,” అన్నాడు రాజయ్య.

“నువ్వు నిజంగా చాలా మంచివాడివి. నీకు నా కథ చెబుతాను, విను!” అంటూ భూతం చెప్పడం మొదలుపెట్టింది:

ఒకప్పుడు శీతలపురంలో దుర్జయుడనే వ్యాపారి ఉండేవాడు. వాడు పరమ దుష్టుడు. స్వార్థపరుడు. అన్నదమ్ముల అస్తులన్నీ కాజేసి, వాళ్ళను ఇంట్లోనుంచి తరిమేశాడు. నమ్మిన ప్రాణస్నేహితుడు గోపీనాథుణ్ణి కూడా దారు ణంగా మోసంచేసి కట్టుబట్టలతో సాగనంపాడు.

గోపీనాథుడు అడవికి పోయి తపస్సు చేసి దివ్యశక్తులు సంపాదించి తిరిగి వచ్చి, దుర్జయుణ్ణి కలుసుకుని, “నువ్వు చాలా పాపాలు చేశావు. వాటినుంచి విముక్తి పొందే మార్గం చెబుతాను. అందుకు ముంద్చుగా నీ సర్వస్వాన్నీ పేదలకు దానం చెయ్యి,” అన్నాడు.

దుర్జయుడు సరేనని గోపీనాథుడికి చెప్పాడు.

వాడు తన ఆస్తిపాస్తులన్నీ ఎరిగున్న వారికి దానం చేసి, వాళ్ళు మళ్ళీ తనకు తిరిగిచ్చే విధంగా రహస్య ఒప్పందం చేసు కున్నాడు.

గోపీనాథుడు, దుర్జయుడి ముందొక రాగి బిందె ఉంచి, “దీనికి అద్భుతశక్తులు న్నాయి. మంచి మనసుతో దీన్ని తాకితే, నీ పాపాలన్నీ హరించుకుపోతాయి. అప్పుడు మనమిద్దరం అడవికి వెళ్ళి, మిగిలిన జీవిత కాలాన్ని గడుపుదాం,” అన్నాడు.

దుర్జయుడా బిందెకున్న అద్భుతశక్తులే మిటో అడిగి తెలుసుకుని, “నేను అడవికి రాను. ఈ బిందెను నాకు అప్పగించి వెళ్ళు,” అన్నాడు.

ఇందుకు గోపీనాథుడు ఒప్పుకోలేదు. దుర్జయుడా బిందెను బలవంతంగా తీసు కోబోయాడు. అంతే! వాడొక భూతంగా మారి పోయి బిందెలోకి వెళ్ళిపోయాడు.

గోపీనాథుడు నిట్టూర్చి, “స్నేహితుడివి కదా అని సాయపడాలనుకున్నాను. నీకింకా విముక్తి యోగం కలగలేదు. ప్రస్తుతానికి నిన్ను భూస్థాపితం చేస్తాను. నీలో మంచి బుద్ధి పుట్టే నాటికి, నీకొక మంచివాడు తటస్థ