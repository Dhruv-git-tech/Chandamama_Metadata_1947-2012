తర్వాత, తనను సమీపించిన శివమల్లుణ్ణి కృతజ్ఞతాపూర్వకంగా చూస్తూ, ఆమె, “నేను కైవల్యపురి యువరాణి అమృతవల్లిని. నీ కారణంగా నేను ప్రాణాపాయం నుంచి రక్షించ బడ్డాను. ఎంతో కృతజ్ఞురాలిని. నీ సహాయా నికి విలువ కట్టలేకపొయినా, నా తృప్తి కోసం ఈ రత్నహారం తీసుకో!” అంటూ తన మెడ లోని హారాన్ని తీసి శివమల్లుడికి అందించింది.

హారం తీసుకుని, తనను కన్నార్పకుండా చూస్తున్నశివమల్లుడితో, యువరాణి, “వీలు చూసుకుని ఒకసారి రాజధానికి రా. నిన్ను నా అంగరక్షకుడుగా నియమించమని, నాన్న గారికి చెబుతాను. నీకు అభ్యంతరం లేకుం టేనే సుమా!” అన్నది మందహాసంతో.

ఈ దృశ్యం చూసిన విజయసేనుడి మనసు ఈర్యతో భగ్గుమన్నది. రాజకుమారి కనీసం తన వైపు కూడా చూడకపొవడం, అతడికి మరింత బాధ కలిగించింది.

రాజధాని చేరిన విజయసేనుడికి, యువరాణి అమృతవల్లి రూపమే కనుల ముందు కదలసాగింది. ఆమెను వివాహ మాడని జీవితం వ్యర్థమనిపించింది. యువ రాణి, తన సామంతరాజు కుమార్తె. తను వివాహమాడతానంటే, తప్పక సమ్మతిస్తుందనుకున్నాడు. ఒకవేళ అందుకు అంగీకరించకపొతే, కారణం శివమల్లుడై ఉంటాడు!

ఇలా విజయసేనుడు ఊహాగానాల్లో మునిగి తేలుతూండగా, వేగులు- శివమల్లుడు యువరాణి అంగరక్షకుడుగా నియమించ బడ్డాడన్న వార్తతెచ్చారు. ఇక అలస్యం చేస్తే, యువరాణి తనకు దక్కదన్న ఆలోచన కలిగింది విజయసేనుడికి.

అతడు, అమృతవల్లి తండ్రి ధీరసేనుడికి ఒక లేఖ రాస్తూ, అందులో అమృతవల్లిని తన కిచ్చి వివాహం చేయాలని కోరుతూ, ఒక వేళ అతడందుకు అంగీకరించడేమో నన్న అనుమానంతో- అలా కాని పక్షంలో కైవల్య. పురిని జయించి అయినా, యువరాణిని చేపట్టక మాననని ఉదహరించి, లేఖను ఒక దూత ద్వారా ధీరసేనుడికి పంపాడు.

ఆ లేఖను చదివిన ధీరసేనుడు అనందంతో ఉబ్బి తబ్బిబృయి, దాన్ని తన కుమార్తెకు ఇస్తూ, “చూడమ్మా, మహారాజు నిన్ను వివాహమాడదలచాడు. నీ అదృష్టం పండింది!” అన్నాడు.

లేఖను చదివిన అమృతవల్లి ముఖం కోపంతో జేవురించింది. ఆమె కొద్దిసేపు మౌనంగా వుండి, తండ్రితో, “నాన్నా, ఈ