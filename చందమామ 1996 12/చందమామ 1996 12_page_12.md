పడతాడు. వాడికి సాయపడు. నీ పాపాలు తొలగి, నీకు మోక్షం లభించవచ్చు,” అన్నాడు.

ఆ విధంగా రాగిబిందెతో సహా భూస్థాపితమైన దుర్జయుడు ఎన్నో ఏళ్ళుగా గోపీ నాథుడికి శాపనార్థాలు పెడుతూనే ఉన్నాడు. ఇదంతా జరిగి నూరేళ్ళకు పైగా అయిందేమో! ఈ మధ్యనే వాడిలో పశ్చిత్తాపం బయల్దేరింది. మంచివాళ్ళకు సాయపడాలన్నకోర్కె పుట్టింది.

“అయితే నీ పేరు దుర్జయుడన్న మాట! నా కథ కూడా విను,” అంటూ రాజయ్య, భూతానికి తన కథ చేప్పాడు.

భూతం వెంటనే, “అద్భుతశక్తులున్న నాకు ఏ పనీ కష్టం కాదు. ఈ మెట్టపాలాన్ని సాగు చెయ్యడం చిటికెల మీద పని!” అని ఏవో మంత్రాలు చదివింది.

కాసేపటికి ఆ పాలం కంకులు దిగిన వరిమొక్కలతో నిండిపోయింది.

“ఇప్పుడు నేనేం చేయాలి?” అన్నాడు రాజయ్య.

“నా గురించి నీ యజమానికి చెప్పకు. నేనీ రాగిబిందెలో ఇక్కడే ఉంటాను. నువ్వు వెళ్ళి నీ యజమానిక్కావలసిన మిగతా రెండు పనులూ అడిగి తెలుసుకో,” అన్నది భూతం.

రాజయ్య, చలపతి వద్దకు వెళ్ళి తను పాలం సాగు చేశాననీ, అప్పుడే ధాన్యం కంకులు వేశాయనీ చెప్పాడు. ఇది విన్న చలపతి ఆశ్చర్యపోయి, ఆ విడ్డూరం చూడా లని పాలానికి బయలుదేరాడు. చలపతితో పాటు ఆయన కూతురు శారద కూడా వచ్చింది. ఇద్దరూ పాలం చేరి పంట చూసి విస్తుపోయారు.

“ఇక నాకు ఆ రెండో పనేమిటో చెప్పండి!” అని అడిగాడు రాజయ్య.

“నువ్వు సామాన్యుడివి కాదు. నీకేవో అద్భుతశక్తులున్నాయి. లేకుంటే ఇది సాధ్యం”