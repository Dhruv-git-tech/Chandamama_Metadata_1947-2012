రూపధరుడి
యాతలు

[రూపధరుడి పని ముగిసింది. తన భార్యను పెళ్ళాడే ఉద్దేశంతో ఇంట చేరి తన సాత్తంతా తినేస్తున్న గ్రీకు రాజకుమారులందరినీ అతనూ, అతని కొడుకూ కలిసి అటకాయించి మారణహోమం చేసేశారు. ఇందుకుగాను రూపధరుడు కేవలం తన పరాక్రమం పైనే అధారపడలేదు. తన యుక్తి పైన కూడా అధారపడ్డాడు. దేవతలు కూడా ఆనాడు అతని పక్షాన ఉన్నారు. కాని అప్పటికీ రూపధరుడి సమస్యలు సాంతం తీరిపోలేదు. తరవాత]

ఇదంతా జరుగుతున్నంతసేపూ పద్మముఖి నిద్రపోతున్నది. బహుకీర్తి ఆమె శయ్యామంది రానికి వెళ్ళి, “లే, లే! ఇంకేం నిద్రపోతావు? నీ భర్తవచ్చాడు. దుష్టసంహారం పూర్తి అయింది. నీకు మంచిరోజులు వచ్చాయి!” అని ఆమెను హడావిడిగా నిద్రలేపింది.

మొదట పద్మముఖి తన చెవులను నమ్మ లేకపోయింది. ఆమె అనుమానంతో లేచి, “విధిచర్యలు చాలా అశ్చర్యంగా ఉంటాయి గద. అయినా, ఆ దుర్మార్గులను కడతేర్చిన

మనిషిని చూస్తాం పద!” అన్నది. ఆమె ముసలిదాన్ని వెంటబెట్టుకుని కిందికి దిగివచ్చి రూపధరుడికి ఎదురుగా ఉన్న కుర్చీలో కూర్చున్నది. ఆమె ముఖాన ఏ భావమూ లేదు. ఆమె తనను పలకరిస్తుందనుకున్న రూపధరుడు ఆమె మౌనం చూసి అశ్చర్యపోయాడు.

“అమ్మా, నువ్వు మనిషివా, రాయివా? నాన్నను పలకరించక, బెల్లం కొట్టిన రాయి లాగా ఉండిపోయావేం?” అన్నాడు ధీరమతి తల్లితో.

గ్రీకు పురాణ గాథ