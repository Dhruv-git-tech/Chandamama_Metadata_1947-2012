రూపధరుడనే వాడు నాకు తగిలాడు. ఇది అయన ఉండే దేశమే నటగా? మళ్ళీ కని విస్తాడేమో బహుమానా లిచ్చి పుచ్చు కుందామని చూస్తున్నాను!” అన్నాడు రూపధరుడు.

ముసలివాడు తన కొడుకు పేరు వినగానే మట్టిచేతులు ముఖానికి నాక్కుకుని ఏడవ సాగాడు. రూపధరుడికి గుండె అవిసి పోయింది. అతను తన తండ్రిని కౌగలించుకుని, “నేనే, నాన్నా! నా కోసం ఇంకా ఎందుకేడుస్తావు? ఇరవైఏళ్ళు యమయాత నలు పడి దేశానికి తిరిగి వచ్చాను. నా ఇంట చేరి నా భార్యను పెళ్ళాడమని పీడించే దుర్మార్గుల నందరినీ చంపేశాను,” అన్నాడు.

“ఎంత పని చేశావురా, నా తండ్రీ! ఇథకా వాళ్ళు నిన్ను బతకనిస్తారా? ఇరుగు పారుగు దేశాల వాళ్ళను కూడా సాయం తెచ్చి నీ పైకి వస్తారే!” అన్నాడు పిపీలకుడు భయంతో.

“భయపడకు, నాన్నా, వెళ్ళి భోజనం చేద్దాం పద. వంట చెయ్యమని చెప్పాను!” అంటూ రూపధరుడు తండ్రిని ఇంటికి తీసు కువచ్చాడు. అక్కడ రూపధరుడి పందుల కాపరీ, పశువుల కాపరీ వంట సిద్ధం చేసి ఉంచారు. పిపీలకుడు స్నానం చేసి వచ్చే సరికి ఎంతో దృఢంగానూ నిటారుగానూ ఉండటం గమనించి రూపధరుడు ఆశ్చర్య పోయాడు. తరవాత వారంతా కలిసి కూచుని భోజనాలు చేశారు.

ఈ లోపల ఇథకా నగరంలో రూపధరుడు చేసిన హత్యల వార్త కార్చిచ్చులాగా వ్యాపించింది. అనేకమంది హాహాకారాలు చేస్తూ ఏడుస్తూ రూపధరుడి ఇంటి చుట్టూ మూగారు. ఎవరి శవాలను వారు గుర్తించి పట్టుకు పోయారు.