ఈ లేఖను ఒకటికి రెండుసార్లు చదివిన తర్వాత, విజయసేనుడికి ఆవేశం తగ్గి స్థిమి తంగా అలోచించాడు. పరస్పరమైన ఆకర్షణా, ప్రేమానురాగాలతో కాక, తన సైనికబలంతో భయపెట్టి యువరాణిని వివాహమాడ దల చడం పెద్ద పారబాటనీ, రాజోచితం కాదనీ అతడు గ్రహించాడు.

తన కుమార్తె రాసిన లేఖ చదివి, ఆగ్రహించి విజయసేనుడు తన రాజ్యం మీదికి దండెత్తి రాగలడని ధీరసేనుడు భయపడ్డాడు. కాని రెండు, మూడు నెలలు గడిచినా అలా జరగకపోయే సరికి, విజయ సేనుడు మరొక యువతిని పరిణయమాడ దలచాడేమో అనుకున్నాడు ధీరసేనుడు.

అయితే, అమృతవల్లి అతడితో, “నా ఊహ నిజమయింది, నాన్నా! నా లేఖ చదివిన విజయసేనుడు, యుద్ధప్రయత్నాలను విర మించి, నన్ను మరింత గాథంగా ప్రేమిస్తాడని ఊహించాను. అలాగే జరిగింది,” అన్నది.

కొంతకాలం గడిచాక, ఒకనాటి సాయం త్రపువేళ అమృతవల్లి ఉద్యానవనంలో తిరగ సాగింది. శివమల్లుడు ఉద్యానద్వారం వద్ద నిలబడి ఉన్నాడు. అమృతవల్లి అటూ ఇటూ తిరుగుతూ, ఒకచోట ఎండుటాకుల మధ్య పడుకుని ఉన్న సర్పం మీద కాలుమోపింది. వెంటనే సర్పం కసిగా ఆమె పాదం మీద కాటు వేసింది.

“అమ్మా!”అంటూ అర్తనాదం చేసి అమృత వల్లి కుప్పకూలిపోయింది. వెంటనే శివమ ల్లుడు మెరుపువేగంతో అక్కడికి వచ్చి, పక్కన వున్నపూపాదల్లోకి జరజరపాకిపోతున్న రక్తవర్ణ సర్పాన్ని కత్తితో రెండు తుండేలుగా నరికాడు.

చంద్రమామ