చలపతి అక్కడే కూర్చుని, వానగా కురి సిన బంగారు కాసులు లెక్కపెట్టసాగాడు.

రాజయ్య రాగిబిందె భూతం వద్దకు వెళ్ళి|జరిగింది చెప్పి, “చలపతి పరమ ధూర్తుడు. అయనకు మనిషిగా బ్రతికే అధికారం లేదు. నువ్వు ఒకప్పటి చెడ్డగుణాలు విడిచిపెట్టి మంచివాడివయ్యావు. ఇప్పుడు మీరిద్దరూ స్థానాలు మారండి. చలపతి అత్మభూతమై రాగిబిందెలో ప్రవేశిస్తే, నువ్వు చలపతి శరీరంలో ప్రవేశించి, మంచి మనిషిగా ఆయువున్నంత కాలం జీవించు. నీకూ, నాకూ ఒకేసారి స్వేచ్ఛ లభిస్తుంది,” అన్నాడు.

రాగిబిందె భూతంగా ఉన్న దుర్జయుడు, రాజయ్య తెలివిని మెచ్చుకుని వాడు చెప్పినట్టే చేసి, తనే చలపతి అయ్యాడు. అప్పుడు రాజయ్య, “అయ్యా! ప్రాణమున్న ఈ చలపతి శరీరానికి బానిసగా రాగిబిందె భూతాన్ని స్తున్నాను. నేను చలపతి చెప్పిన మూడో పని చేసినట్టీగా- ఇక నాకు స్వేచ్ఛ నివ్వండి,” అన్నాడు.

అప్పటికి చలపతి అత్మ భూతమై రాగిబిందెలో చేరి బయటకు రాలేక లబోదిబో

మంటున్నది. చలపతి రూపంలో ఉన్న దుర్జయుడు, అయనకు జరిగినదంతా చెప్పి, “స్వార్థం మితిమీరితే ఎవరు తీసుకున్న గోతిలో వారే పడతారు. నీకు బానిస కావాల నుకుని నువ్వే బానిసవయ్యావు. అయితే, నీ వంటి బానిసతో నాకేమీ పని లేదు. కాబట్టి రాగిబిందెతో సహా నిన్ను భూస్థాపితం చేస్తాను. నీ, నా వంటివాళ్ళను సన్మార్గులుగా మార్చడంలో, ఈ ప్రపంచానికి ఉడతాభక్తి సాయం చేయాలనే, గోపీనాథుడీ రాగి బిందెను సృష్టించాడు. తొందరగా నీ బుద్ధి మార్చుకో!” అన్నాడు.

రాగిబిందెను భూస్థాపితం చేశాక, వాళ్ళిద్దరూ ఇల్లు చేరుకున్నారు. రాజయ్యకూ, శారదకూ పెళ్ళి జరిగింది. ఆ పెళ్ళి జరిగిన కొద్ది రోజులకే చలపతి రూపంలో ఉన్న దుర్జయుడికి అయువు తీరిపోయింది.

తను సుఖపడుతూ, పదిమందిని సుఖపెడుతూ కలకాలం జీవించిన రాజయ్య కారణంగా, ఎవరికీ రాగిబిందె భూతాన్ని దర్శించే అవకాశం రాలేదు.

భూస్థాపితమైన రాగిబిందె భూతం మరొక చలపతి కోసం ఎదురుచూస్తున్నది.