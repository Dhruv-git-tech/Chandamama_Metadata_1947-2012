అన్నాడు భీముడు. “ఎవడా హనుమంతుడు? వాడు సముద్రాన్ని ఎందుకు దాటవలసి వచ్చింది?” అని హనుమంతుడు అడిగాడు.

“నా లాగే హనుమంతుడు కూడా వాయు దేవుడి కొడుకు. నాకు అన్న అన్నమాట. చాలా గొప్పవాడు. రాముడి భార్యను లంకాధిపతి ఎత్తుకుపోతే, హనుమంతుడు అమెను వెతుకుతూ సముద్రం దాటి లంకకు వెళ్ళాడు. నేను కూడా ఆ హనుమంతుడికి తీసిపోని బలపరాక్రమాలూ, శక్తి సామర్థ్యాలూ కలవాణ్ణి. మంచిగా నాకు దారి ఇయ్యి. లేదా దెబ్బతింటావు,” అన్నాడు భీముడు.

హనుమంతుడు భీముడి గర్వం తెలుసు కుని, నవ్వు ఆపుకుంటూ, “నాయనా, నన్నెందుకు బాధిస్తావు? నాతోకను పక్కకు నెట్టి నీ దారిన నువ్వు వెళ్ళు,” అన్నాడు.

భీముడు నిర్లక్ష్యంగా ఎడమచేత్తో హను మంతుడి తోక పట్టి ఎత్తబోయాడు. కాని అది కదలలేదు. అమితాళ్ళర్యంతో అతను హను మంతుడి తోకను రెండు చేతులాపట్టి, తన కున్న బలమంతా ఉపయోగించి కూడా ఆ తోకను కదల్చలేక పొయాడు.

భీముడికి చచ్చే సిగ్గు వేసింది. అతను చేతులు రెండూ జోడించి, “బాబూ, నా ప్రగల్భాలు మన్నించు. నువ్వు ఏసిద్దుడివో, గంధర్వుడివో గాని, మామూలు వానరుడివి మటుకు కావు. అభ్యంతరం లేకపోతే నీ కథ ఏమిటో చెప్పు. నన్ను నీ శిష్యుడుగా భావించుకో!” అన్నాడు.

దానికి హనుమంతుడు, “బాబూ, నేనే హనుమంతుణ్ణి. వాలి సుగ్రీవులకు వైరం వచ్చినప్పుడు సుగ్రీవుడు నా సహాయం కోరి, నాతో స్నేహం చేశాడు” అంటూ రామాయణ కాలం నాటి తన కథ అంతా వినిపించాడు. చివరకు హనుమంతుడు, “నేను ఇక్కడే ఉంటున్నాను. ఇక్కడ గంధ ర్వులూ, విద్యాధరులూ కూడా రోజూ రామ కథను పాటలు కట్టి పాడుతూ ఉంటే విని సంతోషిస్తూ ఉంటాను. ఈ ప్రదేశం మనుష్యులు రాదగినది కాదు. ఇక్కడికి ఎందుకు వచ్చావు?” అని భీముణ్ణి అడిగాడు.

భీముడు హనుమంతుడికి సాప్టాంగపడి, “మహాత్మా, ఇవాళనీ దర్శనం చేయటంవల్ల నా జన్మ సార్థక్రమయింది. సముద్రం దాటిన నాడు నీ రూపం ఎలా ఉన్నదీ చూపి నన్ను ధన్యుణ్ణి చెయ్యి,” అన్నాడు.

“ఆ నాటి రూపం ఈనాడు చూపటం నాకు సాధ్యమా, నాయనా? కాలంతోపాటు