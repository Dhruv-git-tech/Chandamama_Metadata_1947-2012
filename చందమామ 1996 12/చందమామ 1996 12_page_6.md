చందమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

బాలలహక్కుల పరిరక్షణ

మరాక బాలలదినం వచ్చింది, వెళ్ళింది. ఎప్పటిలాగే విద్యార్థినీ విద్యార్థుల పోటీలు, బహుమతులు, ఊరేగింపులు, ఉపన్యాసాలతో ఈ బాలల దినోత్సవం కూడా గడిచిపోయింది. అయినా, ఒక్క బాలల దినం సందర్భంగా మాత్రమే బాలల భవిష్యత్తు గురించీ, హక్కుల గురించీ మాట్లాడితే చాలా? అన్నది ముఖ్యమైన ప్రశ్న.

పెద్దలకు లాగానే పిల్లలకు కూడా కొన్ని హక్కులను కల్పించాలని ఐక్యరాజ్య సమితి ఆరేడేళ్ళ క్రితం ప్రత్యేక సమావేశం ఏర్పాటు చేసింది. ఆ సమావేశం నిర్దేశించిన బాలల హక్కులు అమలు చేయ డానికి సభ్యదేశాలన్నీ కృషిచేయాలని ఆదేశించింది.

ఈ విషయంగా ఇటీవల మన భారత ప్రతినిధి ఒకరు ఐక్యరాజ్యసమితిలో ఒక ముఖ్యమైన ప్రశ్నను లేవనెత్తారు. 1989వ సం॥ సమావేశం సిఫార్సులను ఏఏ దేశాలు ఎంతవరకు అమలు చేశాయో పరిశీలించాలి అన్నారు ఆయన. ఈ విషయంలో సాధించిన ప్రగతిని పరిశీలించ డానికి ఐదేళ్ళకొకసారి ప్రత్యేక సమావేశం ఏర్పాటు చేయాలని కూడా ఆయన సూచించారు.

పిల్లలందరికీ విద్య, బలవంతమైన చాకిరీ నుంచి విముక్తి – అనేవి రెండు ముఖ్యమైన బాలల హక్కులు. అయితే, అనధికార వర్గాల అంచనా ప్రకారం మనదేశంలో దాదాపు ఒక కోటి మంది పిల్లలు బడికి వెళ్ళడం లేదు. వాళ్ళేదో కూలిపనులు చేయడం, సోమరులుగా తిరుగుతూ సంఘవ్యతిరేక శక్తులుగా మారడం జరుగుతున్నది. మనదేశం 1986వసం॥లో బాలకార్మికుల చట్టం చేసింది. ఇది పిల్లలను పనులలోకి తీసుకోరాదనీ, ఒకవేశ తీసుకున్నా వారికి కష్టమైన పనులు ఇవ్వరాదనీ చెబుతున్నది. అయినా, మనదేశంలో పిల్లలు కష్టమైన పనులు చేయాలని నిర్బంధించబడుతున్నారు. పైరెండు హక్కులను ఒక్క దేశంలోనే అమలు చేయలేక పోతున్నాం. మరి ప్రపంచవ్యాప్తంగా అమలు చేయాలంటే, అంతర్జాతీయ సంస్థ ఎటు వంటి చర్యలు తీసుకోవాలో తీవ్రంగా ఆలోచించడం చాలా అవసరం.

సంపుటి : 99

విడిప్రతి : 6.00

డిసెంబర్ '96

సంవత్సర చందా :

సంచిక: 6

72.00