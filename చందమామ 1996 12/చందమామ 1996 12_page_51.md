## శాంతి విశ్వవిద్యాలయం

శత్రువులను ఎలా ఎదుర్కోవాలి? ఎలా ఎదురు దెబ్బ తీయాలి? యుద్ధం ఎలా చేయాలి? మొదలైన విషయాలలో సైనికులకు శిక్షణ ఇచ్చే సంస్థల గరించి విన్నాం. అదేవిధంగా ఉత్సాహవంతులైన యువతీ యువకులకు యుద్ధవిద్యలలో శిక్షణ ఇచ్చే సంస్థలూ ఉన్నాయి. అయితే, ఇరుగుపారుగుతో సఖ్యతతో సహజీవనం సాగించడం ఎలా? శాంతిగా జీవించడం ఎలా? అని బోధించే ప్రత్యేక విద్యాలయాల గురించి ఇంతవరకు వినలేదు. అటువంటి శాంతి విశ్వవిద్యాలయ స్థాపనకు మన దేశంలో ప్రయత్నాలు జరుగుతున్నాయి. దీనికి 'యునైటెడ్ ఎర్త్ పీస్ యూనివర్సిటీ' (సమైక్య ప్రపంచ శాంతి విశ్వవిద్యాలయం) అని నామకరణం చేశారు. మహారాష్ట్ర పూనే సమీపంలో సుప్రసిద్ధ జ్ఞాని జ్ఞానేశ్వర్ నివాసస్థానమైన ఆలండి అనే చిన్న పట్టణంలో ఈ విశ్వవిద్యాలయం వెలయనున్నది. నూతన సంవత్సరారంభంలోగా శంకుస్థాపన జరుగనున్న ఈ పథకానికి 30 కోట్ల అమెరికన్ డాలర్లు వ్యయం కావచ్చునని భావిస్తున్నారు.

## కవితల గోడ!

చైనాలోని హునాన్ రాష్ట్రమధ్య ప్రాంతంలో గల చాంగ్డే నగరంలో వెల్లువలను అడ్డుకునేందుకు 2.5 కి.మీ దూరం ఒక దృఢమైన గోడను నిర్మిస్తున్నారు. అయితే, ఈ గోడను కేవలం వెల్లువలను అపడానికి మాత్రమే కాకుండా మరొకవిధంగా కూడా ఉపయోగించు కోవాలని నగరప్రజలు భావించారు. గోడ లోపలివైపును కవితలతో అలంకరించనున్నారు. ఈ గోడ మీద దాదాపు 1000 కవితలను రాయించాలని నిర్ణయించారు. ఇందులో ప్రాచీన, ఆధునిక కవుల కవితలు చోటుచేసుకుంటాయి. చైనాను 1949 నుంచి 1976 వరకు పరిపాలించిన చైనా నేత మావో సేటుంగ్, చాంగ్డే సమీపంలో జన్మించాడు. చైనా ఆధునిక కవులలో మున్నెన్నదగిన గొప్పకవి మావో అన్నది ఇక్కడ చెప్పుకోతగ్గ విశేషం!

## పాగనుంచి శక్తి!

పట్టణాలలో పోగయ్యే చెత్తాచెదారానికి నిప్పం టించినప్పుడు పాగమంటలు పుడతాయి. అవి కూడా ఒక రకమైన శక్తి అయినప్పటికీ అవి ఉపయోగపడడం లేదు. వాటిని కూడా ఉపయోగించుకునేందుకు తాయ్‌వాన్‌లో ఒక మార్గం కనుగొన్నారు. పైటోన్ నగర శివార్లలో చెత్తాచెదారం తగలబెట్టీ చోటుకు పైన రెస్టారెంట్ నిర్మిస్తున్నారు. ఇక్కడ 150 అడుగుల ఎత్తయిన పాగగొట్టం ఉన్నది. ఇక్కడ నిర్మించే రెండంతస్తుల రెస్టారెంట్ భూమికి 120 అడుగుల ఎత్తులో ఉంటుంది. పాగగొట్టం చుట్టూ కదిలే రెస్టారెంట్‌లో 100 మంది కూర్చోవచ్చు. పై అంతస్తులో 12 బైనాకులర్లు అమర్చనున్నారు. ఇది పూర్తయిందంటే, ఈ రకమైన రెస్టారెంట్లలో ప్రపంచంలో ఇదే మొట్టమొదటిది అవుతుంది.

## ఇళ్ళుగా మారుతూన్న గుహలు!

చైనాలో దాదాపు నలబైలక్షల మంది గుహలలో నివసిస్తున్నారు. వాళ్ళు పట్టణాల వైపు ఆకర్షింపబడి, ఉద్యోగాలు వెతుక్కుని క్రమంగా పట్టణాలలోనే స్థిరపడిపోతున్నారు. ఇలాంటివాళ్ళు ఖాళీ చేసే గుహలకు ఆధునిక సౌకర్యాలుకల్పించి, వాటిని అందమైన ఇళ్ళుగా మార్చే పథకాన్ని ప్రభుత్వం చేపట్టింది. పక్తి గూళ్ళలాంటి ప్లాట్స్‌లో విసుగు చెందినవారికి ఇటువంటి గుహలఇళ్ళు ఆకర్షణీయంగా ఉండగలవని ప్రభుత్వం భావిస్తు న్నది! వాయవ్య చైనాలోని లోస్ పీఠభూమిలోని గుహలను ఆధునికం చేయడానికి గృహనిర్మాణ కార్మికులు పనిచేస్తున్నారు. గాన్సు, హెనాన్, షాన్సీ, ప్రాంతాలలోని గుహలు అప్పుడే ఇళ్ళుగా తయా రయ్యాయి. విద్యుచ్ఛక్తిని పాదుపు చేస్తూ ప్రకృతిని పరిరక్షించడం వల్ల ఈ గుహలఇళ్ళు అంతర్జాతీయ వాస్తుశిల్పుల దృష్టిని కూడా ఆకర్షిస్తున్నవి!