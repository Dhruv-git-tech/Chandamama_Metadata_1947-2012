లించారు? అది కదిలే మంచం కాదే!”
అన్నాడు అతడు.

ఈ మంచంలో ఒక కిటుకున్నది. రూప ధరుడు ఆ ఇల్లు కట్టినప్పుడు, అతని పడక గదిలో ఒక చెట్టుండేది. ఆ చెట్టును కొట్టి నప్పుడు అతను దాని బోదెను భూమిలోనే ఉంచి, ఒక కోడులాగా తయారుచేసి మిగిలిన కోళ్ళూ, పట్టెలూ దానికి అమర్చి మంచం తయారుచేశాడు. ఈ రహస్యం అతనికి తెలుసునో, లేదో బయటపెట్టించటానికే పద్మ ముఖి ఆ మాట అన్నది. రూపధరుడన్న మాటతో ఆమె సందేహం నివారణ అయింది. ఆమె తన భర్తను కౌగిలించుకుని, “నా పైన అగ్ర హించకండి. ఎవరు నన్ను మోసగించుతారో అని నేను భయపడి చస్తున్నాను,” అన్నది.

తన భార్య తీసుకున్న జాగర్తకు రూప ధరుడు చాలా సంతోషించాడు. ఆ రాత్రి పద్మముఖి తన భర్త నోట అతనికి కలిగిన అనుభవాలన్నీ విన్నది. తెల్లవారే సమయంలో రూపధరుడు తన వంటికి కవచం వేసుకుని ధీరమతిని నిద్ర లేపి అతనితో సహా బయలు దేరాడు. ఎవరూ చూడకుండానే వారు నగరం దాటారు.

వారిద్దరూ రూపధరుడి తండ్రి అయిన పిపీలకుడు ఉండే చోటు చేరారు. ఒకప్పుడు రాజరికం నిర్వహించిన పిపీలకుడు అక్కడ ఇల్లు వేసుకుని, చెట్లూ చేమలూ పెంచుతూ, దారిద్ర్యంతో నివసిస్తున్నాడు. రూపధరుడు తన తండ్రి నౌకర్లతో విందు భోజనం తయారుచెయ్యమని చెప్పి తోటలోకి వెళ్ళాడు.

అక్కడ ముసలి పిపీలకుడు ఒక మొక్క చుట్టూ పాదు తవ్వి బాగు చేస్తూ కనిపించాడు.

అయన ధరించి వున్న చొక్కా నిండా మాసికలే.

ఆయనను చూడగానే రూపధరుడి కంట నీరు తిరిగింది. వెంటనే వెళ్ళి ఆయనను కౌగలించుకుని తన సంగతులన్నీ చెప్పే ద్దామనుకున్నాడు గాని, ఆయన తనను గుర్తిస్తాడో, గుర్తించడో చూడాలన్న కోరిక కలిగింది. అందుచేత అతను తండ్రిని సమీపించి, “ఏం, తాతా? నీ తోటలో మొక్క లన్నిటికీ ఇంత బాగా పోషణ చేస్తున్నావు గాని, నీకేమీ పోషణ జరుగుతున్నట్టు లేదే? నీ యజమానికి నువ్వు చేసే చాకిరీ తృప్తికరంగా లేదా ఏం?” అన్నాడు.

“ఎవరు, నాయనా, నువ్వు? మీది ఏ దేశం?” అని పిపీలకుడు అడిగాడు. “మాది సంచార దేశంలే, తాతా. అయిదేళ్ళ కిందట