మీ జేటి జేటి రెడ్డించి

హనుమంతుడు అరటితోట మధ్యపడుకుని ఉన్నాడు. ఎర్రని ముఖమూ, పచ్చని కళ్ళూ, బంగారం లాటి శరీరమూ, పెద్దమూపులూ కలిగి, దారికి అడ్డంగా పడుకుని ఉన్న హనుమంతుణ్ణి చూసి భీముడు ఏమాత్రమూ భయపడక, దగ్గరికి వచ్చి సింహనాదం చేశాడు.

“నేను క్షత్రియుణ్ణి. కురువంశాన పుట్టిన వాణ్ణి, నా పేరు భీమసేనుడు. నువ్వు ఎవరివి? ఇక్కడ ఎందుకున్నావు? నీకీ కోతి రూపం ఎలా వచ్చింది? నాకు దారి ఇయ్యి,” అన్నాడు భీముడు.

“నేను వానరుణ్ణి, దారి తొలగను. అఘాయిత్యం చెయ్యక, మర్యాదగా తిరిగి వెళ్ళిపో,” అన్నాడు హనుమంతుడు.

హనుమంతుడు కళ్ళు తెరిచి భీముణ్ణి చూసి చిన్నగా నవ్వుతూ, “నాయనా, ముసలి వాణ్ణి. జబ్బువాణ్ణి. అలిసిపోయి సుఖంగా నిద్ర పోతూంటే ఎందుకు లేపావు? నా వంటి జంతువుల మీద నీ వంటి జ్ఞానిభూత దయ చూపవచ్చునే! నీకు పెద్ద వాళ్ళను ఆదరించటం కూడా తెలియదు లాగున్నది. అసలుఇటుగా ఒంటరిగా ఎందుకు వచ్చావు? ముందున్న ప్రదేశం దేవతలు సంచరించేది. అక్కడికి మనుషులు పోరాడు. నా మాట విని తిరిగి వెళ్ళు,” అన్నాడు.

“దారి తొలగకపోతే అఘాయిత్యం చెయ్యటం కాదు, నీకు అపాయమే చేస్తాను,” అన్నాడు భీముడు.

“అన్నా, నేను చాలా ముసలివాణ్ణి. జబ్బు మనిషిని. కదలలేను. నీకు నిజంగా వెళ్ళాలనే ఉంటే నన్ను దాటిపో,” అన్నాడు హను మంతుడు.

“దాటి వెళ్ళటం చాలా తప్పని నాకు తెలుసు. లేకపోతే, హనుమంతుడు సముద్రాన్ని దాటినట్టు ఎప్పుడో దాటక పోయానా?”