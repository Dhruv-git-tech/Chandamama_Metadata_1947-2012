సూరయ్యను చూసి ఆగి, “నీ మెడలో ఏదో మెరుస్తున్నదే! హారమా? పట్నంలో కొన్నావా? చూడ్డానికి ముత్యాల్లా ఉన్నాయి. నకిలీవా, మంచివా? ఎంతయిందేమిటి?” అంటూ ప్రశ్నల వర్షం కురిపించాడు.

తను చెప్పకుండానే హారం గురించి అడిగి నందుకు సూరయ్య చాలా సంతోషించి, “ఇది అసలు సిసలు ముత్యాల హారం. భద్రగిరి జమీందారుది. కొనడం నా వల్లవుతుందా? ఆయన ఊరికే కానుకగా ఇచ్చాడు కాబట్టి, ఇలా మెడలో వేసుకోగలిగాను,” అన్నాడు గొప్పగా.

నాగరాజు అతణ్ణింకేమీ ప్రశ్నించలేదు. సూరయ్య చెప్పింది పట్టించుకోకుండా, “ఇది విన్నావా? మన వెంకప్పది మెట్టపాలం కదా, రెండేళ్ళుగా వానలు లేక పంటలు లేవు కదా- నిన్ననే బావిలో నీళ్ళు పడ్డాయట. వెంకప్ప కష్టాల నుంచి బయట పడ్డాడని అంతా సంతోషిస్తున్నారు. ఒకసారి పలకరించి వద్దా మని బయల్దేరాను. నువ్వు నాతో వస్తావా?” అన్నాడు.

సూరయ్యకు చాలా ఉక్రోషం వచ్చింది. ఒక్కరూ తన అదృష్టాన్ని పాగడడం లేదు. జమీందారు, నీకా హారాన్ని ఎందుకిచ్చాడని అడగడం లేదు. అలాగే, ఎదురైన మరిద్దర్ని దాటుకుని మరింత విసుగుతో ఇల్లు చేరాడు సూరయ్య,

భార్య అతడి మెడలో హారం చూసి, వివరాలడిగి తెలుసుకుని, “ఎంత అదృష్టమో! ఎన్నాళ్ళనుంచో ముత్యాలహారం చేయించు కుందామనుకుంటున్నాను. అది ఇలా వచ్చింది!” అంటూ సంతోషించింది.

“ఈ హారం మగాళ్ళది. జమీందారు తన మెడలోంచి తీసిచ్చాడు,” అన్నాడు సూరయ్య వెంటనే.

సూరయ్య భార్య నవ్వి, “హారాలు మగాళ్ళకీ, అడవాళ్ళకీ అంటూ వేరువేరుగా వుండవు. కలిగినవాళ్ళు మగాళ్ళు వేసుకుంటారు. మన బోటి అంతగా లేనివాళ్ళింట్లో మగాళ్ళేసు కోరు. అడవాళ్ళే వేసుకుంటారు,” అన్నది.

“అయినా, ఇది నా గొప్పతనానికి కానుకగా జమీందారు నుంచి వచ్చింది. కాబట్టి నా మెడలోనే వేసుకుంటాను,” అన్నాడు సూరయ్య మొండిగా.

“ఏందయ్యా నీ గొప్పతనం? అడిగిన మనిషికి రొట్టెలైనా పెట్టావా? వాడు బల వంతంగా లాక్కుని తినేస్తే, చేతకాని వాడిలా ఏడ్చావు. జమీందారు బిడ్డని తెలిసి ఏదైనా