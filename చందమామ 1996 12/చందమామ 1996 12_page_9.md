సీతయ్య తాగుబోతు. ఉన్న పాలం, ఇల్లు అమ్మేశాడు. సరైన వైద్యం లేక, భార్య చని పోయింది. ఉన్న ఒక్కగానొక్క కొడుకు రాజ య్యనూ చలపతికి బానిసగా అమ్మేశాడు. ప్రతి ఫలంగా చలపతి, సీతయ్యకు రోజూ తాగ డానికి డబ్బిచ్చేవాడు.

ఒకరోజున సీతయ్య చనిపోయాడు. రాజయ్య, తండ్రికి దహనకాండ జరిపించి చలపతి వద్దకు వెళ్ళి, “అయ్యా! ఇంతకాలం తమరు చేసిన సాయం కలకాలం గుర్తుంచు కుంటాను. ఈ ఊళ్ళో మా అమ్మ చచ్చి పోయింది. మా అయ్య చెడిపోయాడు. నేను దిక్కులేని పక్షినయ్యాను. ఇక్కడ నేనుండ లేను. ఎవరూ ఎరగనిచోటుకు పోయి గుట్టుగా బ్రతుకుతాను,” అన్నాడు.

చలపతి వాడి మీద జాలి నటిస్తూ, “నీ బాధ నా కర్ణమయ్యింది. కానీ నా పరిస్థితి నువ్వర్థం చేసుకో. తాగుడు పేరు చెప్పి మీ

నాన్నకున్న ఆస్తంతా ఖర్చయిపోయింది. ఆ తర్వాత మీ నాన్న తాగుడు ఖర్చు, నేను భరిం చాను. అవిధంగా నాకెంత ఖర్చయిందో నువ్వూ హించలేవా?” అన్నాడు.

“అయితే, నేనేం చేయాలి?” అన్నాడు రాజయ్య.

“మీ నాన్న సీతయ్య నిన్ను నాకు బాని సగా అమ్మేశాడు. అయినా నేను నిన్ను బాని సగా చూడను. రెండుపూటలా తిండి పెడ తాను. ఇంట్లో పనులన్నీ చెయ్యి. లేదా నేను చెప్పిన మూడు పనులు చేసి శాశ్వతంగా స్వేచ్ఛను పొందు,” అన్నాడు చలపతి.

రాజయ్య ఆ పనులేమిటో చెప్పమని అడిగాడు.

ఊరి చివర కొండ ప్రాంతాల చలపతికి నాలుగెకరాల మెట్టపాలం ఉన్నది. దాన్నెవరూ కొనరు. అందులో పంటలు పండవు. రాజయ్య ఆ పాలాన్ని సాగు చేయడం మొదటి పని.

“వసుంధర”