యాచించబోను. భగవంతుణ్ణి నమ్ముకుం టాను. నక్కలాగే నేనూ ఒక మూల కూర్చుం టాను. నా దిన బత్తెం భగవంతుడే నా దగ్గ రికి పంపిస్తాడు,” అని నిశ్చయించుకుని, ఆ ఫకీరు గ్రామం వైపు ప్రయాణంసాగించాడు.

అతను ప్రక్కగామం చేరి తిన్నగా మసీదు వద్దకు పోయి, జోలె కట్టి మసీదు ముందు నిలబడ్డాడు. అక్కడున్న ఒక పెద్దమనిషి ఫకీ రును చూసి, “అయ్యా, ఇక్కడ ఎవరూలేరు. మరొకచోటికి పోయి యాచించు!” అని సలహా ఇచ్చాడు.

“ఇల్లంటూ ఉన్న తరవాత ఎవరూ ఉండకపోవడమేమిటి? ఇందులో ఉండే వారు దీనుల అవస్థకు జాలి చెందరా?” అన్నాడు ఫకీరు.

ఆ పెద్దమనిషి చిరాకు పడుతూ, “ఇక్కడ ఉండేది ఎవరనుకున్నావు? నీకూ, నాకూ ప్రాణం ఇచ్చినవాడూ, సకలజీవపోషకుడూ అయిన సర్వేశ్వరుడు. అతన్ని అపహాస్యం చెయ్యకు. దయవుంచి వెళ్ళిపో,” అన్నాడు.

“సర్వేశ్వరుడి ఇంటి ముందు యాచించి వట్టిచేతులతో వెళ్ళిపోవటమేమిటి? ఏమైనా సరే నా భిక్షాన్ని తీసుకోకుండా ఇక్కడినుంచి పోను!” అంటూ ఫకీరు ఒక చెట్టు నీడన జోలెదింపి, “దీన పోషకా! నీఅదృశ్యభండారం నుంచి నా దినబత్తెం పంపించు!” అంటూ బైఠాయించాడు.

ఫకీరు ఆ ఊరికి కొత్త కావటం చేత అతన్ని గురించి పట్టించుకున్నవాడే లేక పోయాడు.

కొంతకాలానికి, తిండి లేక ఫకీరు శుష్కించాడు. అతని కండలన్నీ కరిగిపోయి, చర్మమూ ఎముకలూ మిగిలాయి. ఫకీరు అవసానదశను చేరుకుంటున్నాడు.

ఆ సమయంలో మసీదు అంతర్భాగం నుంచి ఈ మాటలు వినిపించాయి:

“మూర్ఖుడా! నీవు కాళ్ళూ, చేతులూ లేని మొండినక్కవా? శక్తికలిగి ఎంగిలి మెతుకు లకు ఆశపడటం నీచం. కాయకష్టంతో పరుల సాఖ్యానికి పాటుపడేవారిని నేను అనుగ్రహిస్తాను.”

ఈ మాటలు విని ఫకీరు సిగ్గు పడ్డాడు. అతనికి జ్ఞానోదయమయింది. కొసప్రాణంతో అతను మసీదు నుంచి బయటపడి, అనాటి నుంచి కాయకష్టం చేసి, నలుగురిలో పరు వుగా బ్రతకసాగాడు.