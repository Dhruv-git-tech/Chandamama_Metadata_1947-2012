కానుక ఇవ్వకపోతాడా అని అశపడి, వాడిని ఇంటికి చేర్చావు. అంతా అదృష్టమే తప్ప, నీ గొప్పతనమేముంది? అసలు నేను రొట్టెలు చేసి ఇవ్వకపోతే, ఆ జమీందారు బిడ్డకు నీతో మాట్లాడే ఓపికే వచ్చేది కాదు. నిజానికి నీ అదృష్టమంతా నా వల్లనే. ఆ విషయం నా జాతకంలో కూడా రాసి వుంది,” అన్నది సూరయ్య భార్య.

“అందరి కందరే! ఊళ్ళో వాళ్ళకే అను కుంటే, కట్టుకున్న పెళ్ళానిక్కూడా నేనంటే అసూయే!”అన్నాడు సూరయ్య విసుగ్గా.

“ఊళ్ళో వాళ్ళకు నువ్వంటే అసూయా? ఎందుకూ- నీలో ఏ గొప్ప గుణముందని వాళ్ళసూయపడతారు?” అన్నది సూరయ్య భార్య నిలదీస్తూ.

అప్పుడు సూరయ్య తను ఊళ్ళో అడుగు పెట్టినప్పటి నుంచీ, తనకైన అనుభవాలన్నీ చెప్పి, “ఒకరా, ఇద్దరా, మొత్తం అయిదు

గురు! ఒక్కరంటే ఒక్కరు నా అదృష్టాన్ని పాగడలేదు. నీకీ హారమెలా వచ్చింది అని అడగలేదు. అదంతా అసూయ కాకపోతే మరే మిటి?” అన్నాడు.

“అది అసూయ ఎందుకవుతుంది? నువ్వె ప్పుడైనా, ఊళ్ళో ఎవరికైనా మంచి జరిగితే కుతూహలం చూపించావా?ఒక మంచి మాట న్నావా? వాళ్ళ సంతోషంలో పాలు పంచు కున్నావా?అదేం లేకుండా,నిన్ను చూసి మాత్రం సంతోషించమంటే సంతోషిస్తారా? సంతోషా నిక్కూడా ఇచ్చి పుచ్చుకోవడాలుంటాయి,” అన్నది సూరయ్య భార్య.

ఆమె అలాగనేసరికి సూరయ్య నిశ్చేష్ఠుడై, తన గురించి ఆలోచించుకోసాగాడు. అంత లోనే అతడి భార్య అందుకుని, “నీ కెదురైన ప్రతి ఒక్కరూ, ఇతరుల మంచి గురించో, లాభం గురించో మాట్లాడారు. నీకు మాత్రం నీ గురించి తప్ప ఇంకో ఆలోచన లేదు.”