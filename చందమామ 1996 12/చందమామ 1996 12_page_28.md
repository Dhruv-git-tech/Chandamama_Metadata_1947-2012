వార్త విని రాజు, రాణి, చెలికత్తెలు అక్కడికి వచ్చారు. శివమల్లుడు అప్పటికే రాజు వైద్యుణ్ణి వెంటబెట్టుకుని వచ్చాడు. రాజు వైద్యుడు మరణించిన పామును చూసి, దిగ్గ్రాంతి చెందాడు. ఆయన అమృతవల్లి పాము కాటుకు గురైన పాదానికి ఏదో పసరు రాసి, ధీరసేనుడితో, “మహారాజా! యువరాణి గారికి కాసేపట్లో స్పృహ వస్తుంది. కానీ ఆమె విష ప్రభావం వల్ల శాశ్వతంగా అంధురాలు వుతుంది. ఆమెను కాటు వేసింది మామూలు సర్పం కాదు. రక్తబీజమనే మహాసర్పం. ఇక్కడికి ఈశాన్య దిశలో, యాబై అమడల దూరాన గల రక్తపిపాసి కొండల్లో మాత్రమే, ఈసర్పాలు నివసిస్తాయని విన్నాను. అటువంటి అరుదైన సర్పం మన ఉద్యానవనంలో ప్రత్యక్షం కావడం యువరాణి వారి దురదృష్టం!” అన్నాడు.

ఇంతలో స్పృహలో కొచ్చిన యువరాణి, కళ్ళు నులుముకుని చూసి, “శివమల్లా! నా కేమీ కనిపించడం లేదు. నేను అంధురాలి నయిపోయాను!” అన్నది గగ్గద స్వరంతో.

శివమల్లుడు ఏమని బదులివ్వాలో తెలి యక దోషిలా తలదించుకున్నాడు.

రాణి, కుమార్తెను అక్కున చేర్చుకుని బావురుమన్నది. రాజు దుఃఖాన్ని దిగ మింగు కుంటూ, “వైద్యశేఖరా! యువరాణికి చూపు వచ్చే మార్గం లేదా?” అన్నాడు.

రాజవైద్యుడు గొంతు సవరించుకుని, “రక్తబీజ సర్పం కాటుకు గురైన వారికి, పోయిన దృష్టి రావాలంటే, ఒకే ఒక మార్గం ఆయుర్వేదగ్రంథంలో తెలుపబడింది. సర్ప గంధి పుష్పాన్ని కళ్ళకు తాకించాలి,” అన్నాడు.

“మరి ఎందుకింక అలస్యం? వెంటనే ఆ పనేదో చెయ్యండి,” అన్నాడు రాజు ఎంతో ఆతృతగా.

రాజవైద్యుడు నిట్టూర్చి, “మహారాజా! ఇంతకుముందే విన్నవించాను. ఎవరైనా సాహసించి వెళ్ళి నేర్పుగా రక్తపిపాసి కొండల వద్ద గల ఒక కాళికాలయం దాపులనున్న సర్పగంధి వృక్షం నుంచి- దాని పుష్పాన్ని తీసు కురావాలి. బాల్యంలో మా తాతగారు చెప్పగా విన్నాను; ఆ వృక్షం యాబైసంవ త్సరాలకు ఒక పుష్పం మాత్రమే పూస్తుందట. అది చికిత్సకు ఒకసారి మాత్రమే ఉపయోగిస్తుంది. దాదాపు నూరడుగుల ఎత్తు పెరిగే, ఆ మహావృక్షం చుట్టూ రక్తబీజ సర్పాలు సంచరిస్తూ ఉంటా యట. వాటి బారిన పడకుండా ఆ పుష్పాన్ని సంపాదించడం కష్టసాధ్యం!” అన్నాడు.