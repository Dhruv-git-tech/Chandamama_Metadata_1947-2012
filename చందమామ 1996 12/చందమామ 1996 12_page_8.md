వార్తలు - విశేషాలు:

అందరికీ ఆహారం

ఇటలీ రాజధాని రోమ్ నగరంలో నవంబర్ నెలలో ఐదు రోజుల పాటు ప్రపంచ ఆహార మహాసభ జరిగింది. ఈ మహాసభలో దాదాపు 190 దేశాలు పాల్గొన్నాయి. నలబై దేశాల నుంచి దేశాధ్యక్షులూ, మరి నలబై దేశాల నుంచి ప్రధాన మంత్రులూ, మిగిలిన దేశాల నుంచి ఆయాదేశాల ప్రతినిధులూ ఈ సభలో పాల్గొన్నారు.

ప్రపంచం నుంచి ఆకలిని నిర్మూలించాలనడంలో ప్రతినిధులలో ఎవరికీ భిన్నాభిప్రాయాలు లేవు. కాని, ఎప్పుడు నిర్మూలించగలమన్న విషయంలో మాత్రం ఈ సమావేశంలో పలువురు భిన్నాభిప్రాయాలను వెలిబుచ్చారు. క్రీ.శ. 2000 సం॥ జనవరి నాటికి ప్రపంచంలో ఆకలితో అలమటించే వారే ఉండకూడదని మన భారత ప్రధాని దేవెగౌడ కాంక్షించారు. అందీ, మూడేళ్ళలోగా ఆకలిని రూపుమాపాలని ఆయన ప్రపంచ నాయకులకు పిలుపునిచ్చారు!

అకలి బాధ నుంచి బయటపడడం అందరికీ ప్రాథమిక హక్కు అని రోమ్ సమావేశం రూఢిచేసింది. ప్రస్తుతం ప్రపంచం మొత్తం మీద దాదాపు 84 కోట్ల మంది ఆకలితో అలమటిస్తున్నారనీ, వచ్చే ఇరవైయేళ్ళలో ఈ సంఖ్యను సగానికి తగ్గించాలనీ ఈ సమావేశం ప్రకటించింది. ఇరవై రెండేళ్ళ క్రితం జరిగిన సమావేశం కూడా దాదాపు ఇటువంటి నిర్ణయాన్నే ప్రకటించి నప్పటికీ భూమిమీద ఆకలి తీరలేదు. ఆకలి చావులు తప్పడం లేదు- అన్నది చేదు నిజం! ఒకవేళ ఈ ప్రకటన ప్రకారమే వచ్చే ఇరవై యేళ్ళలో సగంమంది ఆకలి తీరినా మిగిలిన 42 కోట్ల ప్రజల ఆకలి తీరేదెప్పుడు? అన్నది

సమాధానం కనిపించని హృదయ విదారకమైన ప్రశ్న!

అసలు ఆహారం కొరత ఎందుకు ఏర్పడు తున్నది అని ప్రశ్నిస్తే దానికి ఎన్నో కారణాలు ఉన్నాయి. అవసరానికి చాలినంత పంటలు పండకపోవడం; పండిన పంటలు అందరికీ అందుబాటులో లేకపోవడం- ముఖ్యమైన కారణాలుగా చెప్పవచ్చు. జనాభా పెరుగుదల మరొక ప్రధాన కారణం.

మన దేశంలో న్యాయమైన ధరలకు ఆహార పదార్థాలను ప్రభుత్వమే రేషన్ షాపుల ద్వారా నరఫరా చేస్తున్నది. అది ఆర్థికంగా వెనుక బడి ఉన్న వారికి ఉద్దేశించ బడినది. నర ఫరా కూడా చాలి నంత లేదన్న విషయం అందరికీ తెలిసినదే.

అహార పదార్థాలు వృధా చేయడం కూడా ఆహారం కొరతకు ఒక కారణంగా చెప్పవచ్చు. పంటలు బాగా పండే దేశాలు కొన్ని ఎక్కువ ధర కావాలన్న వ్యాపార దృష్టితో ఆహార ధాన్యాలను నడి సముద్రంలో పడ వేయడం కూడా జరుగుతున్నది!

ఇక రోమ్ సమావేశ ప్రకటన విషయానికి వస్తే- అది ప్రకటన మాత్రమే తప్ప ప్రపంచ దేశాల మీద ఎటువంటి ఒత్తిడి తీసుకువచ్చే అవకాశం లేదు. కాబట్టి అందరికీ ఆహారం లభించాలంటే ఆ లక్ష్యసాధనకు ప్రభుత్వాలతో పాటు ప్రపంచ ప్రజలందరూ కృషి చేయాలి. ఈ సందర్భంగా మనమందరం కనీసం ఒక నిర్ణయం తీసు కుందాం: అందరికీ ఆహారం లభించాలి. అందుకు మనం ఆహారం వృధా చేయకూడదు. ఉన్నవారు లేని వారికి చేతనైన సాయం చేద్దాం. ఆకలి తీర్చడానికి ఆదుకుందాం.