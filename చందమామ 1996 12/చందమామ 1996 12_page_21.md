ఈ మాటలకు అక్కడ చేరిన వారందరూ వెలవెల పోయారు.

ఇంకొక వృద్ధుడు లేచి, “జరిగిపోయి నదేదో జరిగిపోయింది. ఇంకా ఎందుకు రక్తపాతం చేస్తారు? ఇంతటితో పోనివ్వండి! అసలు తప్పు మీ కొడుకులది. వారిని నిగ్ర హించమని నేను మీతో ఏనాడో చెప్పాను; మీరు లక్ష్యపెట్టలేదు. రూపధరుడు తిరిగి రాడన్న దైర్యంతో మీ వాళ్ళు అతని ఇల్లు కొల్ల గొట్టి అతని భార్యకు తీరని అవమానం కలిగించారు; అందుకు వాళ్ళు తగినశిక్ష అనుభవించారు. ఇందులో మరెవరి తప్పూ లేదు,” అన్నాడు.

ఈ మాటలతో సగం మంది తృప్తిపడి సభ నుంచి వెళ్ళిపోయారు. మిగిలిన సగం మంది ప్రతీకారానికే నిశ్చయించారు. దుర్భుద్ధి తండ్రి నాయకత్వాన వారు ఆయుధాలు తీసుకుని బయలుదేరారు. వారు పిపీలకుడుండే చోటికి చేరుకునే సరికి రూపధరుడూ, అతని తండ్రీ, మిగిలినవారూ ఆయుధాలు తీసుకుని వారిని ఎదుర్కోవటానికి సిద్ధమైనారు. ధీరమతి తన తండ్రితో, “నాన్నా, ఇవాళ వీరంద

రికీ నా ప్రతాపం చూపిస్తాను చూడు!” అన్నాడు.

పిపీలకుడు పరమానందంతో, “ఈశ్వరా, ఇది నా జీవితంలో ఎంత పర్వదినం! నా కొడుకూ, మనవడూ ప్రతాపంలో పోటీ పడుతున్నారు!” అన్నాడు. ఆయనకు ఎక్కడ లేని ఉత్సాహమూ వచ్చింది. ఆయన తన ఈదెను ఎత్తి బలంగా దుర్భుద్ధి తండ్రిపైకి విసిరాడు; ఆయన ఆ దెబ్బకు పడిపోయాడు. రూపధరుడు మొదలైనవారు మిగిలినవారిపై పడ్డారు. కాని అంతలోనే వారికి బుద్ధిమతీదేవి వాక్కు వినిపించింది:

“ఇథకా పౌరులారా! ఈ రక్తపాతం ఇంత టితో అపండి!”

ఆ కంఠం వినగానే అందరూ తెల్లబో యారు. వారి చేతుల నుంచి ఆయుధాలు జారి కిందపడిపోయాయి. రూపధరుడిపైన పగ తీర్చుకోవచ్చినవారు వెనక్కు తిరిగి నగ రానికి వెళ్ళిపోయారు.

తరవాత రూపధరుడికి శత్రుభయం లేకుండా పోయింది. అతను తన భార్యతోనూ, కుమారుడితోనూ, తండ్రితోనూ సుఖంగా జీవించాడు. - (అయిపోయింది)