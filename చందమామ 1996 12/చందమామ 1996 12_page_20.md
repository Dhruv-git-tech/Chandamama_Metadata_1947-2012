చాలా దూరప్రాంతాల నుంచి వచ్చిన
వారు తమ బంధువుల శవాలను వాటివాటి
దేశాలకు పడవల మీద పంపేశారు.

తరవాత నగరంలో సభ జరిగింది.
దుర్భుద్ది తండ్రి అందరినీ రెచ్చగొట్టాడు.
“స్నేహితులారా, ఈ మనిషి చేసిన హత్యా
కాండ దారుణమైనది. ఇతను ఎన్నో
పడవలనూ, ఎంతోమంది పైకి రావలసిన
యువకులనూ వెంటబెట్టుకుని యుద్ధా
నికి పోయి, పడవలన్నింటినీ పోగొట్టు
కున్నాడు. మనుషులందరినీ పోగొట్టు
కున్నాడు. ఇప్పుడు ఒంటరిగా తిరిగివచ్చి
దేశంలో ఉన్న మంచి యువకులందరినీ
తన పాట్టన పెట్టుకున్నాడు. ఈ దుర్మార్గుడు
ఏ పైలాస్ కో, ఎలిస్ కో పారిపోకముందే
మనం పగ తీర్చుకోవాలి. మన కుర్రవాళ్ళను
చంపిన హంతకులను శిక్షించకపోతే మన
వంశాలకు అది తీరని కళంకమవుతుంది.

నా మటుకు నేను చావనైనా చస్తాను గాని
అలాంటి అవమానం సహించను. ప్రతీ
కారానికి ఉపక్రమించండి! కదలండి!” అన్నా
డాయన.

అయన మాటలు వింటుంటే, అయన
కన్నీరు చూస్తుంటే ప్రేక్షకుల గుండెలు
నీరయ్యాయి.

అయితే, సరిగా ఆ సమయానికే అక్కడికి
ఒక మనిషి వచ్చాడు. రూపధరుడు
చంపకుండా విడిచిన ఇద్దరిలో ఇతను
ఒకడు. అతను ఆ సభతో, “ఇథకా పౌరులారా,
నా మాట ఒకటి వినండి. ఆ హత్యాకాండ
జరిగినప్పుడు నేనక్కడే ఉన్నాను. రూపధరుడి
పక్కన బుద్ధిమతీదేవి నిలబడి వుండటం
నేను కళ్ళారా చూశాను. ఈ హత్యాకాండ దైవ
నిర్ణయంతో జరిగింది! కాబట్టి మళ్ళీ మనం
రక్తపాతానికి పూనుకోవడం సరికాదు,”
అన్నాడు.