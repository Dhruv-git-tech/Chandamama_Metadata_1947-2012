గంగావతరణాము

పంచ మాక్వాసము :

దండ అతని మీద పడెను
బండమీద పడినట్లుగ.
అపు డూర్వశి దుఃఖముతో
అచటనుండి వెడలిపోయె.

“ వత్సా! ఇక లెమ్ము లెమ్ము,
పర మడుగుము. నే బ్రహ్మాను,
నీ తపమున కే నెంతయు
ప్రీతుడనయు వచ్చినాడ. ”

అను పలుకులు వినినంతట
కనులు తెఱచి భగీరథుడు
బ్రహ్మదేవు పాదములకు
భక్తి తోడ మ్రొక్కినాడు.

“ ఓ విధాత! భూలోకము
పావనమై శాంతి నెంద
గంగ నిటకు పంపించుము,
కనికరమును చూపించుము. ”

అని సగరుని ముమ్మనుమడు
అడిగినంత బ్రహ్మదేవు
డాలోచన చేసి తుదకు
“ అల్లె గంగ నిత్తు ” ననెను.

బ్రహ్మ తన కమండలమున
పట్టి యుంచుకొనిన గంగ
స్త్రీ రూపము దాల్చి నిలిచి
తివ్రముగా పరికెనిట్లు :

“ ఓ విధాత! ఏమంటివి?
పావనియగు నీ చెల్లిని
పాతాళమునకు త్రోతువ ?
పాడు భువిక పంపింతువ ?

పాపి జనులు, పతిత జనులు,
పాషండులు కల రిచ్చట;
ఇచ్చేటికి పంపింతువ ?
రొచ్చులోని కంపింతువ? ”