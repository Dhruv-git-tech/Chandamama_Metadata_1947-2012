కొంచెమైనా మనశ్శాంతీ, సుఖమూ లేకుండా పోయాయి. ఆమె రోగిష్టిది కావటమే గాక, సంకుచితబుద్ది కలది. ఆమెతో కావరం చేసిన కొద్దిసంవత్సరాల కాలంలోనూ ఆయనకు అన్ని సుఖాలమీదా, జీవితంమీదా కూడా పూర్తిగా వైరాగ్యం కలిగింది. తర వాత ఆమె పొనేపొయింది.

భార్య పోయాక నాగధ్వజుడు తిరిగి పెళ్ళాడే ప్రయత్నం చెయ్యలేదు. ఆయన మిత్రులందరూ ఎంత ప్రోత్సహించిన ప్రయోజనం లేకుండా పొయింది. ఇంతలో ఆయన రాచకార్యంపైన ఒక సామంతుడి ఊరికి వెళ్ళటం తటస్థించింది. ఆ సామంతుడికి చంద్రసేన అనే చెల్లెలున్నది. అతి థిగా వచ్చిన నాగధ్వజుడికి చంద్రసేన అతిథి మర్యాదలు ఎంత చక్కగా జరిపిందంటే, తన భార్యకూడా తననుగురించి ఏనాడూ అంత ఆదరాభిమానాలు చూపలేదని అతను అనుకున్నాడు. తాను ఆమెను పెళ్ళాడతా నని నాగధ్వజుడు సూచన చెయ్యాటం తర వాయిగా చంద్రసేన అంగీకరించింది, ఆమె అన్న కూడా సమ్మతించి, త్వరలోనే వారికి పెళ్ళి చేసేశాడు.

చంద్రసేనతో సహా నాగధ్వజుడు ఉజ్జయి నికి తిరిగి రావటం చూసి ఆయన మిత్రు లందరూ ఆశ్చర్యపోయారు. ఈ కొత్తభార్య రావటంతో అతనిలో కలిగిన విచిత్రమైన మార్పు చూసి వారందరూ సంతోషించారు కూడా. ఏమంటే నాగధ్వజుడిలో ఉన్న వైరాగ్యం యావత్తూ పొవటమే గాక, ఆయనకు లలిత కళలలోనూ, ఇతర విషయాల పైనా ఎన్నడూ లేని ఆసక్తికూడా పుట్టు కొచ్చింది. చిత్రకారులూ, కవులూ, గాయకులూ ఆయన ఇంట నిత్యమూ చేరి గోష్ఠి జరిపేవారు. ఈ మార్పుకంతకూ కారకు రాలు చంద్రసేన. అంధకారబంధురమై పొయిన తన భర్త జీవితానికి ఆమె పండు వెన్నెల అయింది.