చిత్రమైన ఉపదేశం

రచన: బైరాగి

అనగనగా ఒక ఊళ్ళో
కనకదత్తు డనువాడు—
గొప్ప భాగ్యవంతు డతడు
దూరదృష్టి గలవాడు.

ఆతనికి ధనదత్తు డనే
కొడుకొక్కడు ఉన్నాడు.
ఒకడే కొడుకవటంలో
కడు ముద్దుగ పెరిగాడు.

చదువు సంధ్య లబ్బలేదు
బడితెలాగ పెరిగాడు.
దున్నహవాసాలు పట్టి
బాగా చెడిపోయాడు.

ధనదత్తుడు యోవనమద
మత్తుడు మితిమీరాడు.
కష్టార్థితమైన డబ్బు
నీళ్ళలాగ వాడాడు.

ఇది తెలిసిన తండ్రి దిగులు
తో మంచం పట్టాడు.
చనిపోతూ తన కొడుకును
పిలిచి ఇలా అన్నాడు—

“అబ్బాయి! డబ్బు విలువ
తెలియక వాడేవాడు
చివరకు నిర్భాగ్యుడయ్యి
చిచ్చమెత్తుకుంటాడు.

నీకే ఆ స్థితి వస్తే
బ్రతుక వద్దురా నీపు—
అంటి నడిమి దూలానికి
ఉచ్చుపోనుకొని చావు.”

ఆని ఉపదేశించి తండ్రి
ఉనురు బాని పోయాడు.
పట్టపగ్గములే లేక
కొడుకు చెచ్చు రేగాడు.

ఉన్నదంత కాజేసి
అప్పుల పాలయ్యాడు.
చిల్లిగవ్వ పుట్టక తన
తండ్రి గురుతు కొచ్చాడు.
వాడా దూలానికి ఉరి
వేసి చావబోయాడు.
దూలం విరిగింది, చావు
రాక నేల గూలాడు.

ఆ దూలంలోంచి కనక
రత్నరాశి కురిసింది.
తండ్రి దాచిపెట్టిన నిధి
కనులముందు మెరిసింది.
తండ్రి చావమనటంలో
గుట్టు తెలిసికొన్నాడు.
అప్పులన్నీ తీర్చి వాడు
బుద్ధిగలిగి బ్రతికాడు.