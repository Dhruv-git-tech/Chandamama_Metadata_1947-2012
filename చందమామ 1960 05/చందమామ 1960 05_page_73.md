అని యాతడు ప్రార్ధింపగ
ఆనందము పొంది శివుడు
“శిరమున నేనా గంగను
ధరియింతును, పిలువు ”మనెను.

అంత భగీరథు డెంతో
సంతసమున ఉప్పాంగెను;
చేతు లెత్తి గంగమ్మను
ఓ తల్లీ! దిగి రమ్మనె.

పరమశివుడు భరియించును
ధరణిపైకి దిగి రమ్మనె;
భూతలమును శుద్ధిచేయ
ఓ తల్లీ! దిగి రమ్మనె.

శివు డప్పుడు ఎదురుగ జగ
జెట్టి వోలె నిలుచుండెను,
మెడను జాచి జడల జార్చి
మింటి వంక కనుచుండెను.

గంగానది మింట నుండి
త్రౌంగి చూచె పరమశివుని
ఇతడేనటె నిలబడినది!
ఎంత తెగువ ఈ శివునిది!

అని తలంచి గంగానది
ఆకాశము నుండి భువికి
ఉణుములతో మెఱపులతో
ఉరవడించి తరలివచ్చె.

పెక్కు వేల మేఘమ్ములు
ఒక్కసారి గర్భించెను!
తళ్ళతళమని మెఱపు లెన్నె
కళుకుమంచు దీవించెను!

దేశ మెల్ల చికటితో
దిక్కుతెలియ రాకుండెను!
హోరు మంచు పెద్ద గాలి
ఒక్కుమ్మడి వీతెంచెను!-(సశేషం)