ద్రోణుడు ఆశ్చర్యపడి, “అదేమిటి?
ధర్మరాజును చంపాలని కోరక, ప్రాణాలతో
పట్టి తెమ్మని కోరావు?” అని అడిగాడు.

“ఆచార్యా, ధర్మరాజు చచ్చిపోతే మాత్రం నాకు ఒరిగేదేమిటి? అర్జునుడుండి మమ్మందరినీ యుద్ధరంగంలో చంపవచ్చు గదా! ధర్మరాజును ప్రాణాలతో తెచ్చి నా ఎదట పెట్టినట్టయితే ఆయనతో మళ్ళీ జూద మాడి ఓడించి, మరి పదమూడేళ్ళపాటు పాండవులను వనాలకు పంపి, జనకీయం లేకుండా హాయిగా రాజ్యమేలుకుంటాను,” అన్నాడు దుర్యోధనుడు.

ఆతని కపటం తెలిసిపోయింది. ద్రోణుడు యుక్తగా, “అది నిజమే. నేను ధర్మరాజును అలాగే ప్రాణాలతో పట్టి తెస్తాను. కాని ధర్మరాజును ఆ అర్జునుడు రక్తంచకుండా ఉండాలి. అతడు రక్తిస్తున్నంతసేపూ ధర్మరాజును పట్టటం ఎవరితరమూ కాదు. అందుచేత, దగ్గిరలో అర్జునుడు లేకుండా

రెండు ఘడియలపాటు ధర్మరాజు నా ఎదటపడి యుద్ధం చేసినట్టయితే తప్పక ఆతన్ని పట్టి నీకు అప్పగిస్తాను,” అన్నాడు.

ద్రోణుడు ఈ మాటకు కట్టుబడి ఉండ గలందులక్తె దుర్యోధనుడు ఆయన చేసిన ప్రతిజ్ఞను సేన అంతటా చాటింపు వేయించాడు. ఈ చాటింపు పాండవ సేనలకు కూడా వినిపించింది. ధర్మరాజు, అందరూ వింటుండగా, అర్జునుడితో, “ద్రోణుడు చేసిన ప్రతిజ్ఞ విన్నావు గదా! యుద్ధంలో నీపు నా వెంటనే ఉండాలి,” అన్నాడు.

“ద్రోణుడు నన్ను జయించటం ఎంత అసంభవమో, నేను నిన్ను విడవటంకూడా అంత అసంభవం. ద్రోణుడికి ప్రతిగా నేను యుద్ధం చెయ్యలేని పకీంలో ప్రాణత్యాగం చేస్తాను. దుర్యోధనుడు ఈ జన్మలో నిన్ను ప్రాణాలతో పట్టి తెప్పించుకోలేడు. ద్రోణుడు చేసిన ప్రతిజ్ఞ నిలబెట్టుకోలేడు, ఇదే నా ప్రతిజ్ఞ!” అన్నాడు అర్జునుడు.