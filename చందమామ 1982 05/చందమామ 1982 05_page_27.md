# లిట్లూ-శాపనార్థాలూ

ఒక గ్రామంలో ఒక వడ్డీవ్యాపారి ఉండే వాడు. వాడు పరమపాపిష్టివాడు. అందు చేత వాడికి దేవతలు కనిపించకపోయినా పిశాచాలు తప్పక కనిపిస్తూండేవి.

పిశాచాలను చూస్తే మంచివాళ్లు దడుచు కుంటారు, కాని, యిలాంటి పాపిష్టి వాళ్ళకు పిశాచాల భయం ఉండదు.

ఈ వడ్డీవ్యాపారి ఆ గ్రామంలో ఉన్న ఒక పేదరాలికి అప్పు ఇచ్చాడు. ఆ పేద రాలు అరుగురు పిల్లల తల్లి. అకస్మాత్తుగా భర్తపోయాడు. పిల్లలకు ఇంత గంజి కూడా కాచిపోయలేని స్థితిలో ఆవిడ రెండేళ్ళ క్రితం వడ్డీ వ్యాపారి దగ్గిర ముప్పై రూపాయలు అప్పుచేసి తన ఇల్లు తాకట్టు పెట్టింది. మరుసటి ఏడు ఆమె పాత బాకీ చెల్లు వేయలేకపోగా మరొక పదిహేను రూపాయలు అప్పు చేసింది. వడ్డీ వ్యాపారి ఆ బాకీలకు వడ్డీ కట్టి,

వడ్డికి మళ్ళీ వడ్డీలు కట్టి, అంతా కలిసి నూరు రూపాయలకు లెక్క తేల్చాడు. పేదరాలుండే ఇల్లు నూరు రూపాయల కన్న ఎక్కువ ఖరీదే ఉంటుంది. అయినా ఆ ఇల్లు ఖాళీ చేయించి స్వాధీనం చేసు కుందామని వడ్డీ వ్యాపారికి దుర్పుద్ది పుట్టి ఒకనాటి ఉదయం వీధిలోకి అడుగు పెట్టాడు. సరిగా ఆ సమయానికే ఒక పిశాచం అతని ఇంటి ముందుగా పొతూ వడ్డీవ్యాపారికి కనబడింది.

“ ఏమిటి గిరాకీ ? ఇవాళ మా ఊళ్ళో ఎవరికన్నా మూడిందా ఏం ? ” అన్నాడు వడ్డీ వ్యాపారి పిశాచంతో.

పిశాచం నవ్వి, “ మీ ఊరు వచ్చి చాలా కాలమయింది. ఏమన్నా అహారం దొరు కుతుందే మోనని బయలుదేరి వచ్చాను. నువు ఎంతదాకా ? ” అని అడిగింది.