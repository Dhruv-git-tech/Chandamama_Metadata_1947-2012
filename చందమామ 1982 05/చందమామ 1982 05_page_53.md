ప్రేలింది. శతఘ్నిశకటాలు అటు నుంచి
ఇటు వెనక్కుతిరిగి ప్రేలి గుండ్లవర్షం
కురిపించాయి. ఆ అగ్నివర్షంలో దుర్మార్గు
లంతా మరణించారు. చాలా మంది
వికలాంగులయ్యారు. వారిలో ఇల్వలుడు
కూడా ఒకడు. ఇల్వలుడి ఒక కాలు,
ఒక చేయి పోయింది. రక్తసిక్తమైన
దేహంతో నేల దొర్లుతూన్న సమయంలో,
ఇల్వలుడికి విగ్రహం నుంచి మాటలు
వినిపించాయి.

"ఓరీ, ఇల్వలా! అంగవైకల్యంతో, ముసలితనంతో చివికి చివికి కుళ్ళుతూ చిరకాలం జీవించు! నీకు అదేసరియైన శిక్ష!" అని విఘ్నుశ్వరుడు శపించాడు.

వాతాపినగరం క్రమంగా తన పూర్వ
వైభవాన్ని కోల్పోయి, కొద్ది మంది
మనుష్యులతో మాత్రమే ఇప్పుడిలా బీడు
పడిపోయింది, అని ధౌమ్యుడు చెప్పడం
ముగించాడు.

అర్జునుడు అంతా విని అటు తిరిగి
చూసి, ఆశ్చర్యంతో నోటమాట రాక అలా
ఉండిపోయాడు. విఘ్నుశ్వర మహాశిల్పం
కనిపించలేదు!

"అర్జునా, ఆశ్చర్యపడకు! మహా
శిల్పం అదృశ్యమైపోతుందని యిదివరకే
వింటివి కదా!" అని ధౌమ్యుడు
అంటూండగా ఆ చుట్టుపక్కల ఉన్న
ఒక ముళ్ళపాదలో, ఒక పండుముసలి
వికృతరూపుడు ఒక చేయి, ఒక కాలుతో
నేల మీద శరీరాన్ని యీడ్చుకొని వస్తూ
కెవ్వున అరిచి, మహాశిల్పం ఉండిన వేపు
చేతులు చాచి జోడించి గిలగిలలాడుతూ
చనిపోయాడు.

అర్జునుడు అది చూసి ఆశ్చర్యపోతూ,
“గురుదేవా! వాడే కదా ఇల్వలుడు!”
అన్నాడు.

ధౌమ్యుడు, “ఔను, ఎప్పటికైనా
దుర్మార్గులు అలాగే నశిస్తారు!” అన్నాడు.

వార్తాహరుల చేత వాతాపి నగరానికి
బయలుదేరి రమ్మని అర్జునుడు ధర్మ
రాజుకు కబురుపంపాడు.