యాపెలతో హతమారుస్తున్నారు. ఇక కాల్పల సైనికులు గాయపడిన తమతోటి సైనికులకు కట్టుకట్టి సహాయపడుతున్నారు. మరి కొందరు ఆ దాపులనే వున్నచిన్న వాగులో దిగి దాహం తీర్చుకుంటున్నారు.

ఇక, నేను కోట బురుజు దిగి కిందకు వెళ్ళి, పట్టణ ద్వారాలు తెరిపించుదా మనుకున్నాను. విజయోత్సాహంతో మరలిరానున్న సమరసేనుడికీ, అతడి సైనికులకూ ఘనస్వాగతం ఇవ్వవలసినబాధ్యత నా మీద వుంది. కాని నేను బురుజు మీది నుంచి వెనుదిరిగేంతలో సైన్యంలో విజయఘోషలకు బదులు, హాహాకారాలు బయలుదేరినై.

నేను క్షణకాలం నివ్వేరపడి అక్కడే నిలుచుండిపోయాను. యుద్ధరంగంలో కొంచెం మిట్టగా వున్న ఒక ప్రదేశం చుట్టూ సైనికులు పొగుకాసాగారు. ఏమిటా యో విచిత్రపరిణామం అని నేను అనుకునేంతలో పదిమంది ఆశ్యేకులు హుటాహుటిని పట్టణ ద్వారాలకేసి తమ గుర్రాలను దౌడు తీయించసాగారు.

నా మనసు చాలా కలవరపడింది. అనుకోని విధంగా ఏదో దుష్టపరిణామం సంభవించిందని నేను భయపడ్డాను. పట్టణ ద్వారాలకేసి వస్తున్న ఆ పది మంది ఆశ్యేకులూ, తప్పక వార్తాహరులై వుంటారన్న నమ్మకం కలిగింది. నేను గబగజా బురుజు నుంచి దిగి, నా గుర్రం