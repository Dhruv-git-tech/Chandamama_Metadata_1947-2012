ఈ జవాబుకు అది శేషయ్య చాలా ఆనందపడిపోయి, తిరిగి మామూలుగా నాగన్నతో మాట్లాడడం ప్రారంభించాడు. అయితే, ఎల్లకాలమూ నాగన్న వ్యవసాయప్పనుల్లోనే మునిగి వుంటే, అతను కొన్నాళ్ళకు ఊరినే కొనివెయ్య గలడని అయనకు అనుమానం కలిగింది.

ఒక రోజున అయన నాగన్నతో, "నాగన్నా, నువ్వు బాగా సంపాయించావు. ఇంకా ఎందుకు రాత్రింబవళ్ళు శ్రమపడడం? నీ దృష్టి కళలపైకి మరల్చడం బావుంటుంది, స్వతహాగా తెలి వైనవాడివి! ప్రయత్నించావంటే, నీపేరు దేశంలో ప్రసిద్ధికెక్కుకుంది," అన్నాడు.

నాగన్నకు కవిత్వమంటే యిష్టం. అతడు కొన్నాళ్ళపాటు కావ్యపతనం చేసి, తనూ ఒక కావ్యం రాసి, గ్రామస్థులకు వినిపించాడు. అంతా విన్న పండితుడొకాయన, ఆ కావ్యమంతా తప్పులతడక అని ఎగతాళిచేశాడు. గ్రామస్థులంతా నవ్వారు. జరిగినదానికి అది శేషయ్య లోపలపంతోషించాడు.

అయితే, నాగన్న పట్టుదల వదలలేదు. అతడు అదేరోజున పండితుడి ఇంటికెళ్ళి, "అయ్యా. తమరు ఎగతాళి చేశారని నాకు బాధలేదు. మీరు కోరిన డబ్బిస్తాను. నా కావ్యంలోని తప్పులు ఎత్తి చూపంది! నాకు మంచి భాష నేర్పండి," అని అడిగాడు.

పండితుడు నాగన్నను ప్రొత్సహించ దలచక, "పాండిత్యంతో కవిత్వాన్ని సాధించలేవు. కవిత్వం నీకు పుట్టుకతో రావాలి," అన్నాడు.

ఆ మాటలకు నాగన్న నిరుత్సాహపడకుండా, పండితుడి వద్ద శిష్యరికం చేసి, అరు నెలల్లో తన భాషను మెరుగు పరుచుకున్నాడు. తర్వాత వివిధ కవులు రాసిన గ్రంధోలు చదివి కవిత్వంలోని మెలుకువలు తెలుసుకున్నాడు.

ఏడాది తిరకుక్కండానే నాగన్న మళ్ళీ మరో కావ్యం రాసి పండితుడికి చూపించాడు.