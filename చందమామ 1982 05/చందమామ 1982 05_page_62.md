పేరూ, కుమాళ్ల పేర్లూ అడిగింది. అతను వారి పేర్లు చెప్పి, “వాళ్ళనిక్కడ ఏ పేర్లతో పిలుస్తారో తెలియదు,” అన్నాడు.

ముసలిదానికి హసన్ పై మాతృపేమ పుట్టుకొచ్చింది. ఆమె అతనితో, “హసన్, తల్లి తన బిడ్డ కోసం చెయ్యడగినదంతా నేను నీ కోసం చేస్తాను. నీ భార్య ఈ యోధకన్యలలో ఒకతె అయి ఉంటుంది. రేపు స్నానాలకు ఇక్కడికి వచ్చినప్పుడు నివు వారందరినీ చూసి వారిలో నీ భార్యను గుర్తుపట్టగలిగితే నీ పని తేలిక అవు తుంది,” అన్నది.

ఆమె అన్నట్టే, మర్నాడు యోధ కన్యలు సముద్రంలో స్నానం చెయ్యటానికి కవచాలూ, శిరస్త్రాణాలూ లేకుండా వచ్చినప్పుడు, మారు వేషంలో ఉన్న హసన్ వారినందరినీ చూశాడు. కాని, వారిలో అతని భార్య లేదు.

అందరూ స్నానాలు చేసే సమయంలో హసన్ ముసలిదానికి ఈ మాట చెప్పగానే ఆమె కంగారుపడి, “అయ్యో హసన్, ఇంక మిగిలినది మా చక్రవర్తి గారి ఏడుగురు కూతుళ్ళు మాత్రమే. వారిలో ఒకతె నీ భార్య అయిన పక్షంలో నీపూ, నేనూ కూడా హతాళులమే. నువు వెతికేది నీ భార్యను కాదు, నాయనా, మృత్యువును! ఈ ప్రయత్నం ఇంక మాని నీ ఆశ నిరాశ చేసుకో!” అన్నది.

“అమ్మా, ఇంతదూరం వచ్చి ఇప్పుడు వెనక్కు మళ్ళనా? నీ సహాయం మీద ఎంతో అధారపడ్డాను. ఇప్పుడు నేను అపజయం శంకించానంటే అది నీ శక్తి సామర్థ్యాలను శంకించటమే గదా! ఈ ఏడు దీవులూ నీ రక్తణలో ఉండగా నీకు అసాధ్యమంటూ, ఉంటుందా?” అన్నాడు హసన్.

“నాకున్న అధికారం ఈ దీవులను కాపాడే యోధకన్యల పైన. వారిలో నీ యిష్టం వచ్చినదాన్ని కోరుకో, ఇచ్చేస్తాను. ఆమెను తీసుకుపోయి సుఖంగా ఉండు. కాదన్నావో మన యిద్దరికీ విపత్తుతప్పదు!” అన్నది ముసలిది. —(ఇంకా వుంది)