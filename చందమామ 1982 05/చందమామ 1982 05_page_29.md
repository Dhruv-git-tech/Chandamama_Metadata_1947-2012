మరి కొంతదూరం వెళ్ళాక ఒకచోట భార్యాభర్త్రలు ఒకరినొకరు తిట్టుకుంటున్నారు. ఒకరినొకరు, "నిన్ను పిశాచం మింగా!" అని తిట్టుకొనటం విని వడ్డీ వ్యాపారి పిశాచం కేసి తిరిగి, "ఇది ఇంకా మంచి అవకాశం! ఒక్క దెబ్బతో ఇద్దరిని మింగవచ్చు!" అన్నాడు నవ్వుతూ.

పిశాచం తల అడ్డంగా తిప్పి, "అవి తిట్లేగాని నిజమైన శాపనార్థాలు గావు. మనదారినమనం పోదాం పద!" అన్నది.

వాళ్లు మరి కొంతదూరం నడిచి పేద రాలి ఇల్లు చేరుకున్నారు. వడ్డీ వ్యాపారి ఇంటి తలుపు తట్టాడు. పేదరాలు 'వచ్చి తలుపుతీసి, వడ్డీ వ్యాపారిని చూసి, "ఏం నాయనా!" అని పలకరించింది.

"మరేం లేదు, పిన్నీ. నీ ఖాకీ అసలు ఫాయిదాలు చేరి గొలుసు వడ్డీ లెక్కన నూరు రూపాయలయింది. ఈ ఇల్లేమో నాకు తాకట్టుపెడితివి. ఈ రెండేళ్ళలోనూ ఒక్క దమ్మిడీ చెల్లు వెయ్యకపోతివి.

నువు మాత్రం ఎక్కణ్ణుంచి తెస్తావులే! ఇంటి ధరకూ బాకీకీ సరిపోతుంది. అందుచేత నువు ఇవాళే ఇల్లు ఖాళీచేసి నాకు స్వాధీనం చేసి బాకీ చెల్లు వేసుకో. ఈ మాట చెప్పిపోదామని పచ్చాను," అన్నాడు వడ్డీ వ్యాపారి.

పేదరాలికి మండిపోయింది. "నీ కడుపుకాలా! నిన్ను పిశాచం మింగా! నలభైఅయిదు రూపాయిలు చేతిలో పెట్టి ఇల్లు కాజేస్తావట్రా? ఉండు నీ సంగతి చెబుతా," అంటూ లోపలికి వెళ్ళింది.

ఆవిడ వెనక్కు తిరిగిన మరుక్కణం పిశాచం వడ్డీ వ్యాపారిని గుటుక్కున మింగి తన దారిన తాను వెళ్ళిపోయింది.

పేదరాలు వడ్డీ వ్యాపారికి దేహశుద్ది చెయ్యటానికని చీపురుకట్ట తీసుకు వచ్చే సరికి బయట ఎవరూ లేరు. వీధి వీధంతా నిర్మానుష్యంగా ఉంది.

"ఇంతలోనే ఏమైపోయాడబ్బా?" అనుకుంటూ పేదరాలు తలుపు వేసు కున్నది.