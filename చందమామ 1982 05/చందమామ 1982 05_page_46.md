బసవన్న అడవిలో రారిన కుంకుళ్ళు ఏరుతూ, ఒకచోట కొమ్మల్లో బాగా పండిన కుంకుళ్ళను చూశాడు. చెట్టెక్కి వాటి నన్నిటినీ సునాయాసంగా రాల్చవచ్చు ననుకుంటూ, అతడు చెట్టు బోదెను సమీపిస్తూ, అజాగ్రత్త కొద్దీ అక్కడ వున్న పుట్ట మీద కాలు వేశాడు. ఆ మరుక్కణం తాచుపాము బుస్సుమంటూ బయిటికి వచ్చి, అతడి కాలిమీద కాటువేసి జర జరమంటూ పారిపోయింది.

పామును స్పష్టంగా చూసిన బసవన్న కళ్ళు బైర్లుకమ్మి, అక్కడే కుప్పలా కూలిపొయాడు.

"అతరవాత జరిగిందేమిటో యీయన ఎరగడు, నేను చెబుతాను!" అంటూ

బసవన్న వెంట వచ్చిన యువకుడు ప్రారంభించాడు:

"నా పేరు రాజారాం. బాల్యంలోనే తల్లిదండ్రులను పోగొట్టుకున్న అనాథను. ఊళ్లో ఎవరూ నన్ను అదరంగా చూసే వాళ్లు కాదు, వాళ్లకు నేనంటే చిన్న చూపు. మొన్న మా ఊళ్ళో గ్రామదేవత జాతర. పశువుల బలులూ, భక్తుల పెడ బొబ్బలూ చూడలేక నేను అడవిలోకి వెళ్లాను. అక్కడ మీ నాన్న ఒక చెట్టు కింద నురగలు కక్కుతూ కనిపించాడు. అది పాము కాటని నేను గ్రహించి, ఈయన్ని భుజాన వేసుకుని పక్క ఊరిలో వున్న వైద్యుడి దగ్గిరకు తీసుకు పొయాను. సమయానికి వైద్యుడు యింట