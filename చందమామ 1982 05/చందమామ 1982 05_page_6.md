క్షణాలమీద ఆ ప్రదేశమంతా జలమయమైపొయింది. ప్రవాహంలో కొట్టుకు పొయే విరిగిన చెట్లకొమ్మలతో పాటు, కొద్ది దూరంలో యిద్దరు మనుషులు మునుగుతూ, తేలుతూ కొట్టుకుపొతూం డడం చలపతి కంటబడింది.

ఈరు సమీపిస్తుండగా వాడి మనసులో ఒక దురాలోచన మెదిలింది. తన దగ్గిరయిప్పుడు చాలా ధనం వున్నది. ఒక చిన్న అబద్ధంతో దాన్ని సునాయాసంగా తనదిగా చేసుకోవచ్చు!

చలపతి సమీపంలో వున్న ఒక చెరువులో మునిగి, తడిబట్టలతో సరాసరి దుకాణానికి వెళ్ళాడు. విశాఖుడు వాణ్ణిచూసి కంగారుపడుతూ, “ఏం జరిగింది? ఈ తడిబట్టలేమిటి?” అని అడిగాడు.

చలపతి విచారంగా ముఖం పెట్టి, “అయ్యా, నేను దారిలో వున్న వాగు దాటుతుండగా హాతాత్తుగా వరద వచ్చేసింది. దాంట్లో పడి కొంతదూరం కొట్టుకు పొయి, ఎలాగో ఒడ్డున పడగలిగాను,” అన్నాడు.

“పెద్ద గండం నుంచి బయటపడ్డావు. అదృష్టవంతుడివి!” అన్నాడు విశాఖుడు తృప్తిగా.

“కాని, అయ్యా....” అంటూ చలపతి యీసారి ఏడ్చు ముఖం పెట్టాడు.

విశాఖుడు కారణం తెలియక, వాడి కేసి అశ్చర్యంగా చూశాడు.

“చాలా నష్టం జరిగింది. ప్రాణం కాపాడుకునే ప్రయత్నంలో, గోపయ్యగారి నుంచి వసూలు చేసిన ఐదువేల డబ్బు మూటనూ వరదలో పొగొట్టుకున్నాను,” అన్నాడు చలపతి.

విశాఖుడు నివ్వెరపొయాడు. ఐదు వేలు, చాలా పెద్ద మొత్తం! అయినా, ప్రాణరక్షణ చేసుకునే సమయాల్లో, డబ్బు సంగతి ఎవరికీ గుర్తుండదు.

“సరే, జరిగిందేదో జరిగింది. ఇంటికి పొయి పొడిబట్టలు వేసుకురా, ఆట్టే విచారపడకు,” అన్నాడు విశాఖుడు.