జ్ఞానోదయం

వెంకటప్పకు, మేనమామ కూతురు తాయారుతో పెళ్ళి నిశ్చయమయింది. తల్లిదండ్రుల బలవంతం మీదనే, అతడి పెళ్ళికి ఒప్పుకున్నాడు. అయినా, అతడి బంధువులూ, స్నేహితులూ మాత్రం, “తాయారు అనాకారి; పైగా గయ్యాళి, రణపెంకి. అలాంటిదాన్ని వెంకటప్ప చేసుకోబోతున్నాడంటే, మేనమామ అన్దికోసం తప్ప మరేంకాదు!” అని చాటుగా అనసాగారు.

అనలే తాయారును పెళ్ళాడ యిష్టం లేని వెంకటప్పకు, యీ మాటలు చాలా బాధ్య కలిగించినై. అతడు ఒక రాత్రివేళ ఇల్లు వదిలి, అక్కడికి పదామడలదూరంలో వున్న నచానందస్వామి అశ్రమానికి వెళ్ళి, అయన సన్యానిశిష్యగణంలో కలిసిపోయాడు.

ఆరునెలలు తిరక్కుండానే వెంకటప్ప అశ్రమనియమాలనూ, కట్టుబాట్లకూ తట్టుకోలేక బేజారెత్తి, ఇంటికి తిరిగిపస్తూనే, తసకు తాయారుతో పెళ్ళి యిష్టమేనని తల్లిదండ్రులకు చెప్పాడు. వారం తిరక్కుండానే పెళ్ళి జరిగిపోయింది.

వెంకటప్ప స్నేహితులు అతడితో నవ్వులాటగా, “సంసారం చెయ్యలేక వినుగెత్తి సన్యాసుల్లో కలిసినవాళ్ళున్నారు కాని, నీలాగా అందుకు భిన్నంగా ప్రవర్తించిన వాళ్ళను మేం ఎరగం!” అన్నారు.

దానికి వెంకటప్ప నవ్వి, “ఇందులో ఆశ్చర్యపడవలసిందేమీ లేదు. ఆరు నెలలపాటు సన్యాసుల మధ్య కాలం గడిపాకే, నాకు తాయారుతో కాపరం స్వర్గప్రాయంగా పుంటుందన్న నమ్మకం కలిగింది!” అన్నాడు.
— బొన్నలగడ్డ రత్న