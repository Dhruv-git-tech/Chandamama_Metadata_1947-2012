మర్నాడు తెల్లవారగానే కౌరవసేనలు పాండవసేనల కేసి నడిచాయి. దుర్యోధనుడి పక్షాన వున్నరాజులలో పరస్పరాభిమానమూ, విజయకాంక్షా కనిపించాయి.

కురుక్షేత్రం మధ్యలో దుర్యోధనుడు శిబిరం నిర్మించి, దాన్ని మరొక హస్తినాపురం లాగా తయారు చేయించాడు. అది నగరంలా గున్నది గాని శిబిరం లాగాలేదు. అదే విధంగా పాండవసేనలు కూడా యుద్ధభూమికి కదిలి వచ్చాయి. ఉభయుపక్షాల సేనలూరెండు మహా సముద్రాల లాగా కురుక్షేత్రంలో కూడేసరికి, మిగిలిన ప్రపంచంలో పిల్లలూ, స్త్రీలూ, ముసలివాళ్ళూ మాత్రమే మిగిలారు.

యుద్ధం ప్రారంభం కాబోతూ ఉండగా వ్యాసుడు ధృతరాష్ట్రుది వద్దకు వచ్చి, “నీ కొడుకులకూ, మిగిలిన రాజులకూ కాలం మూడింది. నువ్వు వారికోసం దు:భించటం

అనవసరం. నువ్వు యుద్ధాన్ని చూడ గోరి నట్టయితే నీకు దివ్యదృష్టి ఇస్తాను. దాని సహాయంతో నువ్వు యుద్ధరంగంలో ఏమేమి జరుగుతున్నది అప్పటికప్పుడే చూడటుగు తావు,” అన్నాడు.

దానికి ధృతరాష్ట్రుడు, “మహర్షీ, జ్ఞాతుల చావు కళ్ళారా ఎలా చూసేది? యుద్ధం గురించి వివరాలు వింటాను. అందుకు ఏదైనా పద్ధతి ఉంటే చెప్పు,” అన్నాడు.

అప్పుడు వ్యాసుడు, “యుద్ధరంగమంతా రాత్రిం బగళ్ళు ఈ సంజయుడి కళ్ల ముందు కనబడేటట్టు చేస్తాను. అతను నీకు యుద్ధ క్రమమంతా చెబుతాడు,” అన్నాడు.

అదేవిధంగా సంజయుడు యుద్ధ వార్తలనుధృతరాష్ట్రుడికి యధాతథంగా తెలుపుతూ వచ్చాడు.

యుద్ధారంభానికి ముందు కౌరవసేనకు సర్వసేనాని అయిన భీష్ముడు యుద్ధం చేయ బోతున్నరాజులతో, “రాజులారా, మీ కందరికీ స్వర్గ ద్వారాలు తెరిచి ఉన్నాయి. అ ద్వారం కుండా ఇంద్రలోకానికీ, బ్రహ్మలోకానికీ వెళ్ళండి. క్షత్రియులకు ఇదే సరిఅయిన మార్గం నిర్భయంగా పోరాడండి. క్షత్రియుడు వ్యాధిగ్రస్తుడై, మంచాన పడి చావరాదు,” అన్నాడు.

భీష్ముడు రణరంగంలో నిలిచి ఉండగా యుద్ధరంగంలోకి అడుగుపెట్టనని ప్రతిజ్ఞ చేసిన కర్ణుడు తప్ప, మిగిలిన రాజులంతా యుద్ధఘోషతో కదిలారు.

ఉభయ సైన్యాలూ వ్యూహంలో తీర్చిదిద్ద బడ్డాయి. పాండవసేనకు భీముడు ముందు నడిచాడు. శిఖండి సైన్యం వ్యూహమధ్యంలో