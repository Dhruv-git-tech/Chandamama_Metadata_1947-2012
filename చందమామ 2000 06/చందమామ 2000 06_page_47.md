అర్జునుడు ధర్మరాజును, “రాజా, మామ్మల్ని విడిచిపెట్టి, ఇలా ఒంటరిగా శత్రుసేన కేసి వెళ్ళుతున్నా వెందుకు?” అని అడిగాడు.

భీమ, నకుల, సహదేవులు కూడా ధర్మరాజును అదే ప్రశ్నలేశారు. వాళ్ళ ప్రశ్నలు విని కూడా జవాబు చెప్పుకుండా ధర్మరాజు ముందుకు సాగాడు. కృష్ణుడు నవ్వుతూ వారితో, “అయన ముందుగా భీష్ముణ్ణీ, ద్రోణుణ్ణీ, కృపుణ్ణీ, శల్యుణ్ణీ అనుమతి కోరి, తర్వాత యుద్ధం ప్రారంభిస్తాడు. అలా పెద్దల అనుమతితో యుద్ధం చేస్తే విజయం లభిస్తుంది,” అన్నాడు.

ఈ లోపుగా కౌరవసేనలో రక రకాల మాటలు పుట్టాయి.

“ఛీ, ఛీ! ఈ ధర్మరాజు క్షత్రియకులం చెడ బుట్టాడు! యుద్ధం చెయ్యటానికి భయపడి, తన తమ్ములతో సహ భీష్ముణ్ణి శరణువేడ వస్తున్నాడు. అటువంటి తమ్ములుండగా ఇతను భయపడటం ఎంత సిగ్గుచేటు! తీరా యుద్ధం చెయ్యవలసి వచ్చేసరికి గుండె జారిపోయి ఉంటుంది,” అనుకున్నారు కౌరవ యోధులు. వాళ్ళకు దుర్యోధనుడి పక్షం మీద బాగా గౌరవం పెరిగింది.

రెండు సేనలలో వాళ్ళూ, భీష్ముడితో ధర్మరాజు ఏమంటాడో, భీష్ముడు ఏంసమాధానం చెబుతాడో, యుద్ధ మంటే ఒళ్ళు పాంగే భీముడు ఏమంటాడో, కృష్ణార్జునులు ఏం వాట్లాడతారో వినాలని ఎంతో ఆసక్తిగా ఉన్నారు.

ధర్మరాజు తన తమ్ములతో భయంకరమైన శత్రుసైన్యంలోకి జారబడి, అతివేగంగా భీష్ముణ్ణి సమీపించి, అయన పాదాల మీద పడి, “తాతా, యుద్ధంలో ఎవరూ ఎదుర్కోలేని నీతో యుద్ధం చెయ్యటానికి నీ అనుమతి కోసం వచ్చాం. నువ్వు మాకు నీ అనుమతి ఇచ్చి, ఆశీర్వదించు,” అన్నాడు.

దానికి భీష్ముడు, “నువ్వు ఇలా వచ్చినందుకు నాకు చాలా సంతోషమయింది. యుద్ధం చెయ్యిగెలుస్తావు. నానుంచి ఏ వరం కావాలన్నా కోరుకో. అందువల్ల నీకు అప జయం కలగదు. ధనం మనిషిని దాసుణ్ణి చేస్తుంది. అందుచేత నేను కౌరవుల పక్షాన పోరాడ వలసి వచ్చింది. నువ్వు దానికి భంగం లేకుండా ఏ వరమైనా కోరవచ్చు,” అన్నాడు.

“ఓటమి మరగని నిన్ను ఈ యుద్ధంలో మేము ఓడించే ఉపాయం ఏది? మాత్రేయస్సు కోరిన వాడైతే చెప్పు,” అన్నాడు ధర్మరాజు.