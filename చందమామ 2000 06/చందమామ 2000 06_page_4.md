సంచాలకులు:
చక్రపాణి. బి.నాగిరెడ్డి
వేసవిసెలవులలో

సంవత్సరమంతా అటవిడుపు అయినట్టయితే, అటలు కూడా విసుగు
పుట్టిస్తాయి. అంటే, పనులు చేయవలసిన సమయంలో కష్టపడి పనిచేసే వాళ్ళే
సెలవులను హాయిగా, అనందంగా గడపగలరన్నమాట!

ప్రస్తుతం మన పాఠకులు చాలామందికి వేసవి సెలవులు సగం అయిపోయి
వుంటాయి. విరామ సమయాన్ని ఎలా వినియోగించుకుంటాం అన్నది మన జీవన
స్వభావాన్ని సూచిస్తుంది. మనల్ని ఒక పనిని చేయమన్నప్పుడు, ఇష్టం ఉన్నా, లేక
పోయినా ఆ పనిని చేసి తీరాలి. మన పనులను మనం ఎంపిక చేసుకునే స్వతంత్రం
ఉన్నప్పుడు ఇష్టమైన పనులనే చేపడతాం.

సెలవులు అలాంటి స్వాతంత్ర్యాన్ని మనకు కల్పిస్తాయి. ఇంతకు ముందు మనం
చేయాలనుకుని, సమయం లేనందున చేయలేక పోయిన పనులను ఇప్పుడు చేసు
కోవచ్చు. మరి కొందరయితే ఎన్నో పనులు చేయాలనుకుని ఎన్నెన్నో పథకాలు,
కార్యక్రమాలు పెట్టుకుంటారు. త్వరగా ఒక నిర్ణయానికి రాలేక, చివరికి వాటిని
ప్రారంభించే సరికే సెలవులు కాస్తా అయిపోవడం తెలియవస్తుంది!

అయినా, మనసుండాలేగాని, మిగిలి ఉన్న సెలవులను కూడా సక్రమంగా
వినియోగించు కోవడానికి ఎన్నో మార్గాలున్నాయి. మంచి పుస్తకాలు, ముఖ్యంగా
మన దేశ చరిత్ర, సంస్కృతికి సంబంధించిన పుస్తకాలను చదవవచ్చు. పరిసరాల
పరిశుభ్రతకూ, పర్యావరణ రక్తణకూ రోజూ, ఒకటి రెండు గంటలు వినియో
గించవచ్చు. అనువైన ప్రదేశాలలో మొక్కలు నాటవచ్చు. ఈ విషయంలో మనకు
సాయపడే సంస్థలు కూడా ఉన్నాయి.

చదువు మానసిక వికాసానికి దోహదం చేసినట్టే, మొక్కలు నాటడం పర్యావరణ
పరిరక్షణకు సహాయపడుతుంది!