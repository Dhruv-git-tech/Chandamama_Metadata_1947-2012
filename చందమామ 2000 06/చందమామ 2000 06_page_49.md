“అదే నాకు తెలియదు. యుద్ధంలో
నన్నెవడూ జయించలేడు. నాకు యుద్ధంలో
చావు కూడా లేదు. మరొకసారి రా,”అన్నాడు
భీష్ముడు.

ధర్మరాజు భీష్ముడికి నమస్కారం చేసి,
ద్రోణుడి రథం వద్దకు తమ్ములతో సహా వెళ్లి,
ద్రోణుడికి ప్రదక్షిణ నమస్కారాలు చేసి,
“బ్రాహ్మణోత్తమా, యుద్ధం చెయ్యటానికి నీ
అనుమతి కోరి వచ్చాను. నీ అజ్ఞ లేకుండా
నేను శత్రువులను ఎలా జయించగలను?”
అన్నాడు.

దానికి ద్రోణుడు, “రాజా, నువ్వు యుద్ధం
తలపెట్టగానే ముందుగా నన్ను వచ్చి చూశావు
కావెందుకు? అందుకు గాను నీకు అప
జయం కలిగేటట్టు చోటి ఉండవలసినదే.
కాని ఇలా వచ్చావు గనకనేను సంతోషించాను.
యుద్ధం చెయ్యి, గెలుస్తావు. నీ కేదైనా కోరిక

ఉంటే చెప్పు. యుద్ధసహాయం తప్ప మరేదైనా
చేస్తాను. కౌరవుల ఉప్పు తిన్నందున వారికోసం
యుద్ధం చెయ్యక తప్పదు,” అన్నాడు.

“మీరు కౌరవుల తరపునే యుద్ధం
చెయ్యండి. నాకు మీ విజయాశీర్యాదంచాలు,”
అన్నాడు ధర్మరాజు.

“నీకు కృష్ణుడు తోడుండగా విజయాని
కేమిలోటు? తప్పక జయిస్తావు,” అన్నాడు
ద్రోణుడు.

“నిన్ను ఓడించటం ఎవరికీ సాధ్యం కాదు.
అలాంటి నిన్ను మేము ఎలా ఓడించగలమో
చెప్పు,” అని ధర్మరాజు ద్రోణుణ్ణి అడిగాడు.

“నేను యుద్ధం చేస్తున్నంత కాలమూ
నీకు విజయం కలగదు. అందుచేత, నువ్వూ
నీ తమ్ములూ సాధ్యమైనంత త్వరగా నన్ను
చంపెయ్యండి,” అన్నాడు ద్రోణుడు.

“అందుకే నిన్ను అడిగాను. నిన్ను చంపే
ఉపాయ మేది?” అని ధర్మరాజు మళ్ళీ
అడిగాడు.

“నేను అస్త్రం పట్టి ఉండగా నన్నెవడూ
చంపలేడు. కాని అప్రియం ఏదైనా నా చెవుల
బడితే, అది కూడా నమ్మదగిన వాడు చెబితే,
అస్త్ర సన్యాసం చేస్తాను,” అన్నాడు ద్రోణుడు.

తర్వాత ధర్మరాజు కృపుడి వద్దకు వెళ్ళి,
“గురువర్యా, మీ అనుమతితో యుద్ధం
ప్రారంభించి విజయం పాందగోరి వచ్చాను,”
అన్నాడు.

కృపుడు కూడా సంతోషించి, భీష్మ
ద్రోణులు చెప్పినట్టే యుద్ధ సహాయం తప్ప
మరేదైనా కోరుకోమని అన్నాడు. “నువ్వు ఎలా
చస్తావు?” అని అడగటానికి బిడియపడి ధర్మ
రాజు దీనంగా నిలబడ్డాడు. దానిని చూసి