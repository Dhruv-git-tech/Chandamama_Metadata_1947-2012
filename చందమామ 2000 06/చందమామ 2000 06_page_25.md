ఒక గొప్ప నాగరికతలోని ఘట్టాలు -
తరతరాలుగా సత్యంకోసం జరిగిన అన్వేషణ!

## 6. నాగరికత వెలసిన మహారణ్యం!

నదీతీరంలో దేవనాథుడికి కుడివైపున నడుస్తూన్న శ్యామల, “తాతయ్య! పాద్దున మీరు చెప్పిన కొన్ని ప్రాంతాల పాత పేర్లు చాలా ఆస్తక్తికరంగా ఉన్నాయి. పూర్వ కాలంలో నివసించిన గొప్పవాళ్ళను అవి మనకు గుర్తుచేస్తున్నాయి,” అన్నది.

“అలాంటి పేర్ల వెనక గొప్ప వ్యక్తులే గాక, గొప్ప పనులు కూడా ఉన్నాయి కదా తాతయ్య?” అని అడిగాడు సందీపుడు తాతయ్యకు ఎడమవైపున నడుస్తూ.

దేవనాథుడు దాపుల కనిపించిన సిమెంటు బెంచీమీద కూర్చున్నాడు. నదికి అవల కొండల మధ్య సూర్యుడు అస్తమిస్తున్నాడు.

“మన ప్రాచీన చరిత్రచాలా క్లిస్టమైనది. కేవలం వ్యక్తులూ, వాళ్ళు చేసిన ఘనకార్యాలూ కారణం గానే కొన్ని ప్రదేశాలకు ఆ పేర్లు వచ్చాయని చెప్ప లేము. అయితే, ఒకటి మాత్రం నిజం. మునులు తమ అపారకరుణ కారణంగా గొప్ప వ్యక్తులనూ, ఘనకార్యాలనూ మాత్రమే కాకుండా, తమ

కాలంలో జరిగిన అసాధారణ సంఘటనలను కూడా భావితరాలు మరిచిపోకూడద్ను ఆశయంతో కొన్ని ప్రాంతాలకు ఆ పేర్లు పెట్టారు సేను భావి స్త్యాను,” అన్నాడు దేవనాథుడు.

“అలాంటి సంఘటనను మరిచిపోతే మాత్రం ఏం? అప్రయోజకుడైన వ్యక్తికి ఆ సంఘటనద్వారా ప్రజల మనసులలో అమరత్వం కలిగించడం వల్ల జరిగే ప్రయోజనం ఏమిటి?” అని అడిగాడు సందీపుడు.

“అప్రయోజకులకూ, దుర్మార్గులకూ అమరత్వం ప్రసాదించ వలసివచ్చినప్పటికీ అలాంటి సంఘటనలను తప్పకుండా గుర్తుపెట్టుకోవాలి. ఆ మాటకు వస్తే శ్రీకృష్ణుణ్ణి గుర్తుపెట్టుకోవాలంటే కంసుణ్ణి కూడా గుర్తుంచుకోవాలి కదా? కాబట్టి కొన్ని సంఘటనల నుంచి దుర్మార్గులను పూర్తిగా విడదీసి చూడలేము,” అన్నాడు దేవనాథుడు.

“అలా పేరువచ్చిన ఒక ప్రాంతాన్ని చెప్పండి తాతయ్య!” అని అడిగింది శ్యామల అన్నయ్య కేసి చూసి నవ్వుతూ.