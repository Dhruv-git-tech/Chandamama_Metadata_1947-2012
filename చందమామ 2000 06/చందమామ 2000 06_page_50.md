కృపుడు, “నన్ను ఎవరూ చంపలేరు. వెళ్ళి యుద్ధం చెయ్యి. నీకు జయం కలగాలని ఆశీర్వదిస్తున్నాను,” అన్నాడు.

ధర్మరాజు కృపుడి వద్ద శలవు పుచ్చుకుని జ్యుడిమ్దుకు మెళ్ళి, “మామా, యుద్ధం చెయ్య టానికి అనుజ్జు ఇయ్యి. నీ అనుమతితో శత్రు వులను జయిస్తాను,” అన్నాడు.

శల్యుడు కూడా తన అనుమతి ఇచ్చి, ధర్మరాజుకు జయం కలగాలని ఆశీర్వదించి, యుద్ధంలో సహాయం తప్ప ఇంకేదైనా కోర మన్నాడు.

అప్పుడు ధర్మరాజు, “మహారాజా, యుద్ధ ప్రయత్నాల సమయంలో కర్ణుడి వధకు తోడ్ప డమని కోరాను. అదే నేనిప్పుడు మళ్ళీ కోరు తున్నాను,” అన్నాడు.

“ధర్మరాజా! తప్పక సహాయం చేస్తాను. నీకు యుద్ధంలో జయం కలుగుతుందని శపథం చేస్తున్నాను. వెళ్ళి యుద్ధం చెయ్యి,” అన్నాడు శల్యుడు.

ధర్మరాజు తన తమ్ములతో సహా కౌరవసేన నుంచి వెళ్ళిపోయాడు. కృష్ణుడు కర్ణుడి వద్దకు వెళ్ళి, “కర్ణా, నువ్వు భీష్ముడు యుద్ధ రంగంలో ఉన్నంత కాలమూ దుర్యోధనుడి పక్షాన

యుద్ధం చెయ్యవుగదా, అంతదాకా పాండవుల పక్షాన యుద్ధం చెయ్యగూడదా? భీష్ముడు పడిపోయినాక కౌరవపక్షాన యుద్ధం చెయ్య వచ్చు,” అన్నాడు.

“నేను దుర్యోధనుడి కోసం ప్రాణాలైనా ఇస్తాను గాని, అతనికి ఎన్నడూ అపకారం చెయ్యను,” అన్నాడు కర్ణుడు.

కౌరవసేననుంచి బయటికి వచ్చిన ధర్మరాజు రెండు సేనల మధ్య నిలబడి కౌరవసేన కేసి తిరిగి, “మీలో ఎవరైనా మాకు సహాయం చెయ్య గోరితే మా పక్షానికి రండి,” అని అడి గాడు.

అప్పుడు ధృతరాష్ట్రుడి కోడుకులలో ఒకడైన యుయుత్సుడు ధర్మరాజు పట్ల అభిమానం కలవాడై, “నువ్వు కోరితే నేను నీ పక్షానికి వచ్చి కౌరవులతో యుద్ధం చేస్తాను,” అన్నాడు.

అందుకు ధర్మరాజు సంతోషంగా ఒప్పుకున్నాడు. ఆయన తన స్థానానికి తిరిగి వచ్చి కవచం ధరించాడు. అందరూ తమతమ రథాలు ఎక్కారు. యోధులందరూ శంఖాలు పూరించారు. భేరులు మోగాయి. యుద్ధం ఆరంభమయింది.