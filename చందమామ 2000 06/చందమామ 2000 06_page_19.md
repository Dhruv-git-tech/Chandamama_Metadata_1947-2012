తిరిగి వెళతాడనగా, హాతాత్తుగా ఒకనాడు,
పారుగు రాజు వజ్రకీర్తి, సువర్ణగిరిపై దొంగ
దెబ్బ తీశాడనీ, అంతఃపురంలో గాఢనిద్రలో
వున్న కుశధ్వజ మహారాజు, భార్యాసమేతంగా
నిద్రలోనే చంపబడ్డాడనీ, సువర్ణ గిరి కోటలో
వజ్రకీర్తి ప్రస్తుతం నివసిస్తున్నాడనీ, వార్త
లందాయి.

పిడుగుల్లాంటి ఆ వార్తలు వింటూనే
స్తంభించి పోయిన, మలయధ్వజుణ్ణి, కృష్ణ
చంద్రుడు ఓదార్చి, “మలయధ్వజా! నీకు
కలిగిన దుఃఖం సామాన్యమైనది కాదు. తట్టు
కోవడానికి చాలా గుండె నిబ్బరం కావాలి.
అయితే, ప్రస్తుత పరిస్థితుల్లో, నీ భవిష్యత్తు
గురించి ఆలోచించటం చాలా ముఖ్యం. నీ
ప్రాణానికి కూడా ఏ క్షణానైనా ముప్పు వాటిల్ల
వచ్చు,” అన్నాడు.

మలయధ్వజుడు విషాదంగా నిట్టూర్చి,
“అవును, గురుదేవా! రక్తం రుచి మరిగిన
పులి, వేట సాగిస్తూనే వుంటుంది. భయపడి
చాటుగా దాగివుంటే ప్రమాదానికి అంతం
అనేది రాదు. మీదపడి ఒక్కవేటుతో ఆ పులినే
వేటాడితే, ఇక అంతా నిశ్చింతే!” అన్నాడు.

అతడి మాటలకు కొద్దిసేపు ఏదో ఆలో
చిస్తూ వకౌనంగా వుండిపోయిన కృష్ణ
చంద్రుడు చివరకు, “నువ్వు చెప్పిందీ నిజమే,
నాయనా! నీ సూక్ష్మమైన మేధస్సు, నీ ధైర్య
సాహసాలు బాగా ఎరిగివున్న వాడిని కనుక,
నిన్ను పంపటానికి సాహసీస్తున్నాను. నీ అత్మ
విశ్వాసమే నీకు శ్రీరామరక్ష! క్షేమంగా వెళ్ళి
విజయాన్ని సాధించు,” అంటూ ఆశీర్వ
దించాడు.

గురువు ఆశీస్సులు పొందిన మలయ
ధ్వజుడు, సాధారణ వేషం ధరించి, తన చంద్ర
హాసాన్నీ, గుర్రాన్నీ మాత్రం తీసుకుని,
గురువుకు చివరిసారిగా పాదాభివందనం చేసి
బైలుదేరాడు.

అలా బైలుదేరిన మలయధ్వజుడు,
ఎక్కడా ఆగకుండా ప్రయాణం చేస్తూ,
మర్నాటి సాయంత్రానికి సువర్ణ గిరికి దాపు
లనే వున్న ఒక భిల్లరాజ్యాన్ని చేరుకున్నాడు.
ఆ రాజ్యం చిన్నదైనప్పటికీ, స్వతంత్రరాజ్యం.
దాన్ని పాలించే సింహగుప్తుడు కుశధ్వజమహా
రాజుకు ఆప్తమిత్రుడు.

తనను చూడవచ్చిన పరదేశిని చూస్తూనే,
అతడిని మలయధ్వజుడుగా అనుమానించిన
సింహగుప్తుడు తక్షణం అతణ్ణి ఏకాంత మంది
రానికి తీసుకుపోయాడు.