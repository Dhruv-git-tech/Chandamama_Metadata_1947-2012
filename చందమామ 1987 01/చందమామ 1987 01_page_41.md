తరవాత రావణుడు నికుంభిలవనానికి వెళ్ళి. అక్కడ యజ్ఞం చేస్తున్న తన కుమారుణ్ణి, మేఘనా దుణ్ణి చూసి, అమితానందంతో కొగలించుకుని, 'నాయనా, ఇక్కడ ఏం చేస్తున్నావు నువు ?' అని అడిగాడు.

ఆ ప్రశ్నకు సమాధానం శుక్రాచార్యుడు చెప్పాడు: 'నీ కొడుకు ఏడు యజ్ఞాలు తల పెట్టాడు. అగ్నిప్టోమమూ, అశ్వమేధమూ, రాజసూయమూ, గోమేధమూ వైష్ణవమూ అన్నవి గాక, అత్యంత దుర్లభమైన మహేశ్వరయజ్ఞం చేసి శివుణ్ణి ప్రత్యక్షం చేసుకుని కామగమనం గల రధాన్ని, అంతటా చికటి ఆవరింప జేయ

గల మాయనూ, శక్తివంతమైన ధనుర్పా ణాలనూ వరంగా పొందాడు. ఇప్పుడు చేస్తున్నదే ఆఖరు యజ్ఞం.'

శుక్రాచార్యుడు చెప్పిన ఈ మాటలతో ఏమాత్రమూ తృప్తిపడక రావణుడు, 'మీరు చేసిన పని ఏమీ బాగా లేదు. మన శత్రువులైన ఇంద్రాదులను అర్చించ టానికి ఎంతో ద్రవ్యం నష్టపరిచారు. ఇంతవరకు నువు సంపాదించిన పుణ్యం చాలు,' అని మేఘనాదుణ్ణి తన వెంట తీసుకుపొయాడు

ఆప్పుడు విభీషణుడు రావణుడి కొక దుర్వార్త చెప్పాడు. రావణుడికి చెల్లెలి వరస అయిన కుంభీనస అనే పిల్ల రావణుడి ఇంట పెరుగుతున్నది. రావణుడి తల్లికి పెదనాన్న అయిన మాల్య వంతుడి కూతురి కూతురు కుంభీనస. మధు వనే రాక్షసుడు వచ్చి, భవనంలో ఎవరూ లేని సమయంలో దాన్ని ఎత్తుకు పొయాడు. ఆ సమయంలో రావణుడు దిగ్విజయం వెళ్లి ఉన్నాడు, కుంభకర్ణుడు అమితమైన మత్తుతో నిద్రపోతున్నాడు. విభీషణుడు నీటిలో మునిగి తపస్సు చేసుకుంటున్నాడు.

తాను ఎందరు కన్యాలను అపహరించి తెచ్చినా, తన చెల్లెలిని ఎవరో అపహరిం చారనే సరికి రావణుడు మండి పడ్డాడు.