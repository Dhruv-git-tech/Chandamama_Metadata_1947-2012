“నాకే కోరికలూ లేవు,” అన్నాడు భటుడు.

“ఈ ప్రపంచంలో, కోరిక లుండని వారుండరు. సందేహంచకుండా, నీ మనసులో ఎటువంటి కోరిక వున్నాసరే, చెప్పు!” అన్నది ప్రియంవద.

“మనిషికి స్వర్గం చూడాలని వుంటుంది; దేవుణ్ణి చూడాలని వుంటుంది. ఇలాంటి కోరికలెవరైనా తీర్చగలరా ?” అని అడిగాడు భటుడు.

“నేను తీర్చగల కోరికలేమి, నీకు లేవా ?” అన్నది ప్రియంవద.

“తమరు, నా కోర్కెను తీర్చగలరు; కానీ తీర్చరు. ఒకవేళ, తమరు నా కోర్కెను తీర్చుతానన్నా. నేనంగీకరించను,” అన్నాడు భటుడు.

“ఏమిటి, నీ కోరిక?” అన్నది ప్రియంవద, భటుడి మాటలకు ఎంతో ఆశ్చర్యపోతూ.

“రాకుమారీ! నేను, తమను ప్రేమిస్తున్నాను. కాని, మన పెళ్ళి అసాధ్యం. ఎందువల్లనంటే, నేను తమను ప్రేమిస్తున్నట్టు తెలిస్తే, ప్రభువులు, నా తల తీయించేస్తారు. నేను మిమ్మల్ని ప్రేమిస్తున్నాను; నా ప్రాణాన్నీ ప్రేమిస్తున్నాను. బతికుంటే రోజూ మిమ్మల్ని చూస్తూండవచ్చు.” అన్నాడు భటుడు.

ఆ మాటలకు ప్రియంవద తెల్ల బోయింది. భటుడు నిజమే చెప్పాడు! వాడిని పెళ్ళాడడం, తను సులభంగా తీర్చగల కోరికే—కాని, ఆ కోరిక తను తీర్చలేదు. ఈ విషయం తెలిస్తే, తన తండ్రి కోపగించుకోవడమే గాక, భటుడి తల తీయించినా, తీయించవచ్చు! అయితే, తను ఇప్పుడేం చేయాలి? ప్రాణాలకు తెగించి తనను పాముకాటు నుంచి రక్తించిన భటుడి కోరిక కూడా తీర్చలేకపోతే, తను రాజకుమార్యాండి ఏం ప్రయోజనం?

ప్రియంవద దిగులుగా, “ఇంతకాలం, నేను చాలా గొప్పదా న్నను కున్నాను.