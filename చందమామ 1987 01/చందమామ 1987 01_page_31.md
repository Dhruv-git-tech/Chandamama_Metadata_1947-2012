వాన బొట్టు లేకుండా చేసి ఏడిపించాలని తీర్మానించుకుంటే, ఎవరికీ చెప్పకుండా పెట్టకుండా వెళ్ళి వానకురిసి వస్తావా ? నీ కేమన్నా బుద్ది వుందా ?”

“మీ తెలివి తెల్లారినట్టే ఉంది. నే నొక్క చిన్న జల్లుతో, ఆ త్రిగర్తులు దాచు కున్న విత్తనాల గింజలు కూడా వాళ్ళకు దక్కకుండా నేలపాలు చేయించి వచ్చాను. ఆ సంగతి మీరు గ్రహించటం లేదు,” అన్నది పిల్లమేఘం పెద్ద మేఘాలతో.

త్రిగర్త దేశప్రజల పరిస్థితి ఇప్పుడెలా ఉన్నదీ చూడటానికి పెద్ద మేఘాలు కదిలి వచ్చాయి. ఈలోపుగా జనం తహ తహ లాడిపోతున్నారు. ఒక్క జల్లు పడగానే వానలు ఆరంభమయాయిగదా అనుకుని, వాళ్ళు దాచుకున్న విత్తనాలను కాస్తా మళ్ళలో చల్లేశారు. ఆ తరవాత మళ్ళీ చినుకు లేదు. వాళ్ళు అదేపనిగా ఆకాశాని కేసి చూస్తూ, వానదేవుడికి మేఘాలకూ దణ్ణాలు పెట్టుకుంటూ, ఆక్రోశ్సున్నారు.

వాళ్ళను చూసేసరికి పెద్ద మేఘాలకు ఎక్కడలేని జాలీ పుట్టుకొచ్చింది. ఆవి పిల్లమేఘాన్ని, “పెద్దవాళ్ళతో చెప్పకుండా ఇలాటి అల్లరి చిల్లర పనులెన్నడూ చెయ్యకు,” అని మందలించి, త్రిగర్త దేశంపైన కుంభపోతగా వర్షించి, తమ దారిన తాము వెళ్ళిపోయాయి.

తమ ప్రార్థనలు విని, మొరలాలకించి వర్షం ప్రసాదించినందుకు త్రిగర్త ప్రజలు అది మొదలు వానదేవుడికి కొలుపులు చేస్తూ వచ్చారు. అక్కడ ఏనాడూ అనావృష్టి లేదు. అది సుక్కితమైన ప్రదేశం.

దీనికంతకూ మూలకారణం పిల్ల మేఘమే నన్న సంగతి పెద్దమేఘాలకు తెలీదు. అది ఆకతాయితనంగా చేసిన పని చివరకు త్రిగర్త ప్రజల మంచికే దారి తీసింది. పెద్ద మేఘాలచేత తల వాచేటట్టు చివాట్లు తిన్న కారణంగా పిల్లమేఘానికి కూడా తాను ఘనకార్యం చేసిన సంగతి తెలీదు పాపం.