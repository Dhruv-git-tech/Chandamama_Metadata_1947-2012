గ్రామస్థులు చిత్రం కేసి చూసి, మౌనంగా పూరుకున్నారు. మాధవశర్మ వాళ్ళనేదో ప్రశ్నించబోయేంతలో, ఒక రైతు యువకుడు పొట్ట చెక్కలయేలా పెద్దగా నవ్వాడు. ఆ నవ్వు మాధవశర్మకు ఎక్కడలేని కోపం తెప్పించింది.

ఆయన రైతు యువకుడి కేసి గుడ్లు రుముతూ, 'ఒరే, కుర్రవాడా ! నీకు చిత్ర కళ గురించి ఏమైనా తెలుసా? అలా విరగబడి నవ్వుతావెందుకు? ఈ ఎద్దుల పోట్లాట సహజంగా లేదా ?' అని ప్రశ్నించాడు.

'లేకేం? ఆ వుండడం మరీ మరీ అతి సహజంగా వున్నది !' అన్నాడు రైతు యువకుడు వెటకారంగా నవ్వుతూ.

మాధవశర్మ అభిమానుల్లో ఒకడు కల్పించుకుని, 'అయనేవరో నీకు తెలుసా? మాధవశర్మగారనే గొప్ప చిత్ర కారుడు. ఆయన చిత్రాలను రాజుగారే కాదు, జమీందార్లూ, ప్రముఖవర్తకులూ—ఎంత ధనమైనా ఇచ్చి కొంటూం టారు.

అలాంటిది నువ్వు. ఈ చిత్రాన్ని చూసి వెటకారంగా నవ్వడం మర్యాద అనిపించుకోదు,' ' అని మందలించబోయాడు.

అప్పుడు రైతు యువకుడు, 'అయ్యా. ఎద్దులు పోట్లాడుకోవడం, నేను చాలా సార్లు చూశాను. అవి మధ్య. మధ్యతలలు మోటిస్తూ, కొమ్ములతో పొడుచు కునేటప్పుడు, వాటి తోకలు చెర్నా కోలప్లాగా, గాలిలో గిరగిర తిరుగుతూంటవి. అంతేగాని, మీరు చిత్రంలో వేసినట్టు నడుం వెనక వేళ్ళాడుతూ వుండవు !' అన్నాడు.

అప్పటివరకూ మౌనంగా వున్న గ్రామస్థులందరూ, ఒక్కసారిగా నవ్వసాగారు. మాధవశర్మ తన చేతిలో వున్న చిత్రాన్ని గంధపుకర్రకు గుండ్రంగాచుట్టి, పెట్టెలో పడవేశాడు.

తర్వాత ఆయనా, ఆయన అభిమానులో మౌనంగా తలలు వంచుకుని గ్రామం విడిచిపోయారు.