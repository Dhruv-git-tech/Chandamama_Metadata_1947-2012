యతిరాజు భయంతో పణుకుతూ, అరవబోయేంతలో, మునుగువాడు, “అరిచారంటే, యీ చేతిలో వున్న సీసాతో పాడుస్తాను. మర్యాదగా, అగుంజ దగ్గిరకు నడవండి,” అన్నాడు కర్కేశంగా.

మునుగువాడి గొంతు భయంకరంగా ధ్వనించింది. అప్పటికే నిలువునా వణికి పొతున్న యతిరాజు, కిక్కురుమనకుండా గుంజదగ్గిరకు నడిచాడు. అతడి వెనకగా విమల నడిచింది. మునుగువాడు అక్కడ మూల పడివున్న దారాలనూ, పురితాళ్లనూ తెచ్చి, యతిరాజునూ, విమలనూ వాటితో గుంజకు కట్టివేశాడు.

తర్వాత, వాడు మరొకసారి వాళ్ళను అరవొద్దని హెచ్చరించి, తాళంచెవులు తీసుకుని, తాపీగా పెట్టెలు తెరిచి, డబ్బూ, నగలూ, విలువైన బట్టలూ ఒక మూట కట్టాడు. వంటగదిలోకి పొయి, పాత్ర సామగ్రినంతా ఒక గోతానికెత్తాడు. యతిరాజు, విమలా నిలువుగుడ్లతో వాణ్ణి చూడసాగారు.

పని పూర్తికాగానే వాడు, యతిరాజు ముందుకువచ్చి, “ఈ రోజు దొంగతనానికి అనుకోకుండా బయలుదేరాను. అందు వల్లె, వెంట కత్తి, తాళ్ళూ తెచ్చుకోలేదు. ఆయినా, మీ ఇంట్లోనా పని సులువుగా తెమిలిపొయింది. అందరూ మీలాగే ఇంటి నిండా, ఇలా మాకు పనికొచ్చే వస్తువులు పోగుచేసి తయారుగా వుంచితే, మాకు కత్తులూ, తాళ్ళూ గట్రా ఇంటింటికీ