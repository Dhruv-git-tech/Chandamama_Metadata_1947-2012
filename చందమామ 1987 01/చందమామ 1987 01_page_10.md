రాలి ముందు బయట పెట్టుకోలేక, 'రోజు శుభ్రం చేయాలనుకుంటూనే బద్ధకిస్తు న్నాను,' అంటూ మాట దాట వేసింది.

ఆ రోజు, ఆమె భర్తతో, ఈ విషయం గురించి పెద్దగా గొడవ పెట్టుకున్నది. యతిరాజు కూడా బాగా కోపం తెచ్చుకుని, 'ఇంతకాలం బుద్ధిలేకనే, ఆవన్ని దాచా ననుకుంటున్నావా? ఆసలు ఆవన్నీ ఒక పక్కన పడివుంటే, నీకొచ్చిన నష్టమేమిటి? ఏదో ఒక రోజు, వాటి ఉపయోగం తప్పక వస్తుంది, చూస్తూండు!' అన్నాడు.

విమలకు, రామేశమనే తమ్ముడున్నాడు. అతడు ఒకసారి అక్కను చూడడానికి వచ్చాడు; చాలా తెలివైన వాడు. విమల, భర్త చాదస్తం గురించి తమ్ముడితో చెప్పి. ఆయన్ని మార్చే ఉపాయమేదైనా ఆలోచించమన్నది.

రామేశానికూడా, విమల ఇంట్లో పనికివచ్చే సామానుకన్న, పనికిరానివే ఎక్కువగా కనిపించినై. అతడు బాగా ఆలోచించి, విమలకు ఒక ఉపాయం చెప్పాడు. విమల మొదట సంశయించినా, తమ్ముడి తెలివితేటల మీద మంచి నమ్మకం వుండడం చేత, ఒప్పుకున్నది.

ఆ రాత్రి భోజనాలయాక, విమల రామేశానికి బయట పక్కవేసింది.

యతిరాజు, విమలా మామూలుగానే ఇంట్లో పడుకున్నారు. యతిరాజు తన అలవాటుప్రకారం, తలుపులకు గడియెలన్నీ. చివరిసారిగా తనిఖీ చేసి వచ్చి పడుకున్నాడు.

సరిగా అర్ధరాత్రివేళ, వంటగది వైపు నుంచి, ఏవో ధ్వనులు వినిపించడంతో, యతిరాజు ఉలిక్కిపడి లేచి, విమలను కూడా లేపాడు. ఇంతలో నల్లటిముసుగు ధరించిన వాడౌకడు, వాళ్ళ ముందుకు దూకి, అక్కడ ఒక మూలగా పడివున్న భాళీ సీసాను తీసుకుని, దాన్ని గొడకు కొట్టి పగలకొట్టి. వాడిగా వున్న భాగాన్ని వాళ్ళకు గురిపెట్టాడు.