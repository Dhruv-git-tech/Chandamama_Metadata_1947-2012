కోసం తెచ్చిన మూలిక, ఇలా ఖర్చయి పోవడంతో, కేదారనాథుడు తిరిగి అడవికి వెళ్ళాలనుకున్నాడు. ఈసారి మూలిక దొరికేందుకు, రెండు వారాలకాలం పట్టినా పట్టవచ్చు. ఏమైనా, ఈ జరిగినది రాజు గారికి చెప్పడం అవసరం అనుకుని, అతడు చంద్ర సింహుడి దగ్గిరకు పోయాడు.

చంద్రసింహుడు, కేదారనాథుడు చెప్పినది విని, ఉగ్రుడైపోయి, ‘‘నీకు చావుబతుకుల మధ్య వున్న, నా కుమార్తె ప్రాణం కన్న, పనికిమాలిన ఒక ముసలి వాడి ప్రాణం విలువైనదిగా కనిపించిందా? మరొక మూలిక దగ్గిర లేదని తెలిసి,

వాడి కోసం దాన్ని వినియోగించావు. ఈసారి అడవిలో, ఆ మూలిక దొరికేలోగా, నా కుమార్తె ప్రాణాలే కోల్పోవచ్చు. నీది కమించరాని నేరం!’’ అని, పక్కనున్న భటులను, ‘‘ఈ ద్రోహిని వెంటనే ఉరి తీయండి!’’ అని అణ్ణాపించాడు.

భటులు, కేదారనాథుడి పెడరెక్కలు విరిచికట్టి, ఉరికంబం ఎక్కించారు. అతడు, రాజుతో, ‘‘ప్రభూ, తమరు తొందరపడక శాంతించండి! వారం రోజులలో, ఆ మూలికను తేగలను. ఈ లోపల రాకుమారి ప్రాణానికి వచ్చిన ప్రమాదం ఏమీ లేదు, ఇది, నా గురుదేవుల మీద ప్రమాణం చేసి చెబుతు న్నాను,’’ అన్నాడు.

ఇంత చెప్పినా, చంద్రసింహుడి కోపం తగ్గలేదు. భటులు, కేదారనాథుడి మెడకు ఉచ్చు తగిలిస్తూండగా, ముసలి తోటమాలి ఆక్కడికి వచ్చి, రాజు పాదాలపైపడి, ‘‘మహాప్రభూ, మీరన్నట్టు, నా ప్రాణం విలువలేనిది, నిజమే! కాని, చిన్న వయసులో వున్న, ఈ వైద్యుడి ప్రాణం చాలా విలువైనది. నా కోసం గదా, ఈయన మూలికను చ్యర్థం చేశాడు! అందువల్ల, ఈయనను వదిలి, నన్ను ఉరి తీయించండి,’’ అని అతి దీనంగా వేడు కున్నాడు.