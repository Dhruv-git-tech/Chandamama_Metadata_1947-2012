కేశవుడు, “ఆ గొడవేమీ నాకు అంతగా గుర్తు లేదు. ఈ రాకాసిలోయలో ధనరాసు లున్న వన్న సంగతొక్కటే నాకు బాగా జ్ఞాపకం వున్న విషయం!” అన్నాడు.

అప్పటి వరకూ వాళ్ళిద్దరి సంభాషణా వింటూ, నిశ్చేష్టుడై కూచుని వున్న కోయ గోమాంగ్, హాతాత్తుగా ప్రాణం వచ్చిన వాడిలా కేశవుడి కేసి తల తిప్పి, “నా కళ్ళకు లోయ కావల ఎక్కడో దీపాలవెలుగు కనిపిస్తున్నది. చెవులకు ఏనుగులు ఘంకరించిన ధ్వని వినబడుతున్నది,” అన్నాడు.

“నా కలాంటి కాంతులు గాని, ధ్వనులు గాని వినిపించటం లేదు. నన్నేదో మత్తు ముంచేస్తున్నది. నాకీ రాకాసిలోయలోని బంగారమూ వద్దు, వెండీ వద్దు. ప్రాణం విసిగిపోయింది. చావంటే నాకేం భయం

లేదు-కాని, చచ్చే ముందు ఒక్కసారైనా మా అయ్యను చూడగలిగితే, ఎంత బావుండును!” అంటూ కేశవుడు కళ్ళు మూసు కుని, వెనక్కు చేరగిలబడిపోయాడు.

జయమల్లు కేశవుడి భుజం పట్టుకుని లాలిస్తూ, “నిరుత్సాహపడకు, కేశవా! జగ భోజి, వాడి శిష్యుడు కింకరుడి సంభాషణ విన్న తరూతనాకు మనక్ష్టాలు తీరేసమయం ఆసన్నమయిందని నమ్మకం కలుగుతున్నది. మనం, నీ ముసలి తండ్రినే కాదు, బ్రహ్మపుర రాజునూ, రాజ గురువునూ-అందర్నీ చూడ గలగవచ్చు. ఈ లోయలోని నిధులు మాత్రం మనవి. అవి సంపాయించే శక్తి మనకే వున్నది. వాటి మీది హక్కు కూడా మనదే,” అన్నాడు.

“భవిష్యత్తుమనకనుకూలంగా వుస్తుదని, అంత నమ్మకంగా నుప్యెలా చెప్పగలవు?” అని అడిగాడు కేశవుడు.

జయమల్లు, “కాలభైరవుడు నిన్నావేశించి నప్పుడు, నువ్వు బ్రహ్మదండి మాంత్రికుడితో అన్నమాటలివి: ‘వింధ్యారణ్యాల కవతల ఒక గొప్ప కొండ లోయ వున్నది. అదే రాకాసి లోయ! ఆ లోయలో ఒక చోట ఎత్తయిన ఒక రావిచెట్టు, దాని కింద ఒక పాము పుట్ట... ఎండి మోడుగా వున్న చెట్టు వెన్నెల రాత్రి ఫలపుష్పాలతో నిండి పోతుంది... పులి రాజును చంపి, చర్మం వలిచి, దాన్ని...’ ఆ తరవాత బ్రహ్మపుర రాజగురువు తన మంత్రశక్తితో నీ నోరు కట్టేశాడు,” అని చెప్పాడు.

“మనం రాకాసిలోయ చేరామన్న సత్యం ఒక్కటి తప్ప, తతిమ్మా మాటల్లో వున్న