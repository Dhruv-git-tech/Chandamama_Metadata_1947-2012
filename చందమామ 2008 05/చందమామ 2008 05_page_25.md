సుప్రసిద్ధ ఒరియా రచయిత జయంత మహాపాత్ర కమితలను ప్రపంచంలోని
పలుదేశాలలో ప్రచురించారు. ఒరిస్సాలోని కటక్‌లో ఉంటూన్న మహాపాత్ర
‘చంద్రభాగ’ అనే సాహిత్య పత్రికకు సంపాదకత్వం వహిస్తున్నారు.

## నడిరేయి జడివాన!

ఇంటి బయట తడిగాలులు బలంగా వీస్తు
న్నాయి. కారు మేఘాలు దట్టంగా కమ్ముకో
వడంతో అంతా చిమ్మబీకటి. వాన కురిసే శబ్దం
అంతటా జుయ్ మంటూ రొదచేస్తోంది.

మోహన్ కిటికీ తలుపు తెరిచి చూశాడు.
నల్లటి గోడలా చీకటి. కదులుతూన్న చారల్లా
అక్కడక్కడా తలలూపుతూన్న చెట్లు.

అతడి ఇంటికి వంద అడుగుల కుడివైపున
దూరంలో చీకట్లను తరమడానికి విఫలయత్నం
చేస్తూన్న ఒక్కగానొక్క విద్యుత్ స్తంభానికి
వెలుగుతూన్న విద్యుద్దీపం. ఉన్నట్టుండి వీచిన
చల్లటి గాలి తాకిడికి మోహన్ బక్క ప్రాణం
చలితో వణికిపోయింది. మోహన్ చప్పున గది
కిటికీ తలుపు మూసి గొళ్ళెం పెట్టాడు. వర్షం
ఆగే సూచనలు కనిపించలేదు.

అది తొమ్మిదికి ఐదడుగుల ఇరుకు గది.
మంచం పక్కన చిన్న మేజా, కుర్చీ వేయడానికి
చాలినంత చోటు మాత్రమే ఉన్నది. మేజా మీద
పుస్తకాలు, కాగితాల కట్టలు ఉన్నాయి. వాటి
మీద పెద్ద ‘అనాటమీ వాల్యూమ్’ తెరువబడి
ఉన్నది. దాని పక్కనే నవ్వుతున్నట్టు అతడు
అధ్యయనం చేస్తూన్న మానవ కపాలం.

విడువకుండా కురుస్తూన్న జడివాన అత
డిలో విసుగును కలిగించింది. రేపే గనక పరీక్ష
లేదంటే, అతడీపాటికి పుస్తకాన్ని మూసేసి
ముసుగుదన్ని హాయిగా నిద్రపోయి ఉండే
వాడు. లేకుంటే పడకపై పడుకుని డిటెక్టివ్
థ్రిల్లర్‌ను చదువుకుంటూ గడిపేవాడు. యాక్షన్
నిండిన జేమ్స్ బాండ్ పుస్తకాలంటే అతడికి
ప్రాణం. చదవడం ప్రారంభిస్తే పూర్తి చేసేంత
వరకు పుస్తకం మూసేవాడు కాడు. అయితే,
ఇప్పుడేమో అనాటమీ పాఠాలను బట్టీపట్టవల
సిన నిర్బంధం. ‘ఇంతకు మించిన శిక్ష మరే
దైనా ఉందా దేవుడా’ అని వాపోయాడు!

టిక్ టిక్ అనే గడియారం శబ్దం అతడి
ఆలోచనలకు అంతరాయం కలిగించింది.
నిదుర పట్టినా అందమైన కలలలో
తేలియాడవచ్చు. ఈ గడియారం శబ్దం
కారణంగా నిదుర కూడా రావడం లేదు అను