పాతవైఖరితో వ్యవహరించిన ఒక గురువు కథ
చెబుతాను, శ్రమ తెలియకుండా, విను,”
అంటూ ఇలా చెప్పసాగాడు:

సుప్రతీకం విస్తీర్ణంలో చిన్నడైనా సుసంపన్న
రాజ్యం. పాలనాదక్షుడైన రాజు సుదక్షణుడి
ఏలుబడిలో ప్రజలు సుఖసంతోషాలతో
ప్రశాంతంగా జీవించేవారు. అయితే రాజుకు
యాభైయేళ్ళు దాటినా సంతానం కలగక
పోవడంతో ఆయన విచారగ్రస్తుడయ్యాడు.

రాజు ఒకనాడు మంత్రి గంగాధరుణ్ణి
పిలిచి, “మంత్రివర్యా, రాజ్యం వీరభోజ్యం
కదా! నా తదనంతరం సింహాసనానికి తగిన
వారసుడు లేకపోతే, ఈనాడు ఎంతో సన్నిహి
తంగా మెలుగుతూ, సగౌరవంగా సంబంధ
బాంధవ్యాలు నెరుపుతూన్న ఇరుగు పొరుగు
రాజులు కత్తులు దూయగలరు. అండలేని

వారు అందరికీ చులకన అన్నమాట సామాన్యు
లకే కాదు; పాలకులకు కూడా వర్తిస్తుంది.
నా తరవాత ఎవరు అన్న ప్రశ్న తరచూ నన్ను
అశాంతికి గురిచేస్తోంది. బంధువుల్లో ఒకరిని
దత్తత చేసుకుందామన్న రాణిగారి సూచన
నాకు అంత సముచితంగా తోచడం లేదు.
తగిన వారసుణ్ణి నియమించి, ప్రశాంతమైన
ప్రజల జీవితానికి భద్రత కల్పించడం ఎలాగో
తెలియడం లేదు,” అన్నాడు నిట్టూరుస్తూ.

ఆ మాటలకు మంత్రి కొంతసేపు మౌనంగా
ఆలోచించి, “మహారాజా, తమ ఆవేదన
సకారణమైనదే. ఆలోచించులసినదే. ఇందుకు
ఒక ఉపాయం తోస్తున్నది,” అన్నాడు.

ఏమిటో చెప్పమన్నట్టు తలపంకించాడు
రాజు.

“హరితవనంలోని విద్యాసాగరుడి గురు
కులం గురించి తమకు తెలుసు కదా? అక్కడ
పరాక్రమవంతులైన క్షత్రియ యువకులెం
దరో విద్యాభ్యాసం చేస్తూంటారు. మనం
ఒకసారి ఆ గురుకులాశ్రమాన్ని సందర్శించి,
ఈ విషయంలో విద్యాసాగరుడి సాయం
తీసుకోమడం శ్రేయస్కరమని భావిస్తున్నాను,”
అన్నాడు మంత్రి గంగాధరుడు.

మరునాడే రాజు మంత్రిని వెంటబెట్టుకుని
విద్యాసాగరుడి గురుకులాశ్రమానికి వెళ్ళి,
ఆయనకు విషయం చెప్పాడు. గురువు వారికి
తగుమర్యాదలు చేశాక, “రాజా, తమరు
మంచి సమయానికే వచ్చారు. విజయదశమి
సందర్భంగా గురుకులంలో ఈ రోజు నుంచి
మూడు రోజుల పాటు విద్యార్థుల మధ్య ప్రతిభా