“ఏమిటీ! బిడ్డుము గద్ద ఎత్తుకు పోయిందా?” అంటూ ఆవేశపడ్డ మనోహర్, అతడి భార్య అక్కడి నుంచి వేగంగా గ్రామాధికారి వద్దకు వెళ్ళి లక్ష్మణ్ మీద ఫిర్యాదు చేశారు.

గ్రామాధికారి వాళ్ళిద్దరినీ వెంటబెట్టుకుని హుటాహుటిగా లక్ష్మణ్ ఇంటి వద్దకు వచ్చాడు. లక్ష్మణ్ గ్రామాధికారికి నమస్కరించాడు. “మనోహర్ కొడుక్కి ఏమయిందో చెప్పు. పిల్లవాణ్ణి గద్ద ఎలా ఎత్తుకు పోతుంది?” అని అడిగాడు గ్రామాధికారి.

“బంగారు నగలను చిట్టెలుకలు తినేసి నట్టే, గద్ద పిల్లవాణ్ణి ఎత్తుకు పోయింది బాబూ. ఇందులో వింతే ముంది?” అన్నాడు లక్ష్మణ్.

“ఏమిటీ! బంగారు నగలను చిట్టెలుకలు తినేయడమా? ఇది మరీ విడ్డూరంగా ఉందే. నువ్వు ఏం చెబుతున్నావో నాకు అర్థం కావడం లేదు,” అన్నాడు గ్రామాధికారి.

అప్పుడు లక్ష్మణ్ రెండేళ్ళ క్రితం తాము మనోహర్ భార్య చేతికిచ్చిన నగల గురించీ,

వాటిని తిప్పి అడిగితే ఎలుకలు తినేశాయని ఆమె చెప్పిన విషయంమూ గ్రామాధికారికి వివరించాడు. గ్రామాధికారి మనోహర్ కేసి చూశాడు నిజమా అన్నట్టు కోపంగా.

అతడూ, అతడి భార్యా సిగ్గుతో తలలు దించుకున్నారు. ఆ తరవాత మనోహరుడి భార్య, “అయ్యా, నేను వెళ్ళి నగలను తెస్తాను. అవి మా ఇంట్లో భద్రంగా ఉన్నాయి,” అంటూ తమ ఇంటికేసి నడిచింది.

“పిల్లవాడు కూడా మా బంధువు ఇంట్లో క్షేమంగా ఉన్నాడు. ఇప్పుడే వెళ్ళి వెంటబెట్టుకు వచ్చి మనోహర్‌కు అప్పగిస్తాను,” అంటూ లక్ష్మణ్ కూడా బయలుదేరాడు.

“అత్యాశహానికరం అని ఊరకే చెప్పలెదు. నమ్మకదోహం మహాపాపం. మనం ఒకరికి చెడు తలపెడితే మనకూ కీడే తప్ప మేలు జర గదు. గుర్తుంచుకో,” అని మనోహర్‌ను హెచ్చరించి, గ్రామాధికారి అక్కడి నుంచి తన ఇంటి దారిపట్టాడు.