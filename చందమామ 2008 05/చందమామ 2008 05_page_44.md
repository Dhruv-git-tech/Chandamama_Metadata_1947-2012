రాజస్థాన్ జానపద కథ

నగలను ఎలుకలు తినేస్తే...

చౌలాకాలం క్రితం రాజస్థాన్ లూనీ నదీ తీరం లోని ధానీ గ్రామంలో లక్ష్మణ్ అనే రైతూ, మనో హర్ అనే వ్యాపారీ ఇరుగు పొరుగున నివసి స్తూండే వారు.

ఒకసారి వరసగా రెండు మూడేళ్ళు వర్షాలు కురవక పోవడంతో నది పూర్తిగా ఎండిపోయింది. పంటలు పండక గ్రామస్థులు కరువును ఎదుర్కోవలసి వచ్చింది. నేలనే నమ్ముకున్న లక్ష్మణ్, అతడి భార్య కామిని తీవ్రమైన ఆలోచనలో పడ్డారు. దూర ప్రాంతానికి వెళ్ళి కొన్నాళ్ళపాటు వేరేదైనా జీవనోపాధిని వెతుక్కోవడం మంచిది అన్న నిర్ణయానికి వచ్చారు.

కామినికి ఉన్నట్టుండి తన పెళ్ళి సందర్భంగా పుట్టింటివాళ్ళు పెట్టిన బంగారు నగలు ఇంట్లో ఉండడం గుర్తుకు వచ్చి, “నగలను ఇంట్లో పెట్టి వెళ్ళడం మంచిది కాదు. అలా అని మన వెంట తీసుకువెళ్ళడం కూడా క్షేమం కాదు కదా. ఏం చేయడం?” అని భర్తను అడిగింది.

లక్ష్మణ్ కొంతసేపు ఆలోచించి, “అవును, నువ్వు చెబుతున్నదీ నిజమే. నగలను ఒకసంచీలో వేసి కట్టి ఇవ్వు. దాచమని పక్కింటి మనోహర్‌కు ఇద్దాం. తిరిగి వచ్చాక తీసుకుందాం,” అన్నాడు.

కామినికి కూడా అది మంచి సలహాగా అని పించింది. పక్కింటి మనోహర్ తన భర్తతో ఎంతో అన్యోన్యంగా ఉంటాడు గనక, అతని వద్దనగలు

చాలా భద్రంగా ఉండగలవని భావించింది. వెంటనే నగలను ఒకసంచీలో వేసి మూటగట్టి తీసుకుని భర్తతో పాటు మనోహర్ ఇంటికి వెళ్ళింది. సమయానికి మనోహర్ ఇంట్లో లేడు. అతడి భార్య చిరునవ్వుతో పలకరిస్తూ బయటకు వచ్చింది.

“ఈ కరువు ఇంకా ఎంత కాలం ఇలాగే ఉంటుందో తెలియదు. మేము ధానీ వదిలి మరెక్కడికైనా వెళ్ళి కొంత కాలం ఉండి రావాలను