ఆమె కళ్ళ నీళ్ళు తుడుచుకుంటూ, “సగలన్ని టినీ చిట్టెలుకలు తినేశాయి. ఆ మాట మీతో చెప్పడానికే సిగ్గుగా ఉంది. అందుకే మిమ్మల్ని పలకరించడానికి కూడా మీ ఇంటికి మా ఆయన రాలేకపోయాడు,” అన్నది ఏడుపు గొంతుతో.

కామిని మరేమీ మాట్లాడకుండా మౌనంగా తన ఇంటి కేసి నడిచింది. పొలం పనులు ముగించుకుని భర్తరాగానే విషయం చెప్పింది. ఇద్దరూ నింపాదిగా చర్చించుకుని పక్కింటి వారితో గొడవ పడకూడదనీ, సరైన సమయంలో తగిన గుణపాఠం నేర్పి తమ సొమ్మును రాబట్టు కోవాలనీ నిర్ణయించారు. లక్ష్మణ్ కొన్ని రోజులు మనోహర్ ను అసలు చూడకుండానే ఉండి పోయాడు.

ఒకనాడు తనను చూడడానికి వచ్చిన లక్ష్మణ్తో, “చూసి రెండేళ్ళయింది క్షేమమే కదా?” అని అడిగాడు మనోహర్ నవ్వుతూ.

“క్షేమమే మిత్రమా! నీ సాయం కావలసి వచ్చింది. అడగవచ్చా?” అన్నాడు లక్ష్మణ్.

“అడుగు మిత్రమా! స్నేహితుడితో సంకోచం దేనికి?” అన్నాడు మనోహర్ ఆతృతగా.

“కామినికి హఠాత్తుగా జ్వర మొచ్చింది. వైద్యుడి వద్దకు తీసుకు వెళ్ళాలి. మేము తిరిగి వచ్చేంత వరకు వాకిట్లో ఎండబెట్టిన ధాన్యాన్ని చూసుకోవడానికి మీ అబ్బాయిని కాస్తపంపు తావా?” అని అడిగాడు లక్ష్మణ్.

“తప్పకుండా పంపుతాను.

అంతమాత్రం సాయపడకపోతే నేనేం మిత్రుణ్ణి?” అంటూ మనోహర్ తన పదేళ్ళ కొడుకును లక్ష్మణ్ వెంట పంపాడు.

లక్ష్మణ్ పిల్లవాణ్ణి వెంటబెట్టుకుని పక్క గ్రామంలోని తన బంధువు ఇంట్లో వదిలి జాగ్రత్తగా చూసుకోమని చెప్పి వచ్చాడు. అక్కడ ఆడుకోవడానికి తన ఈడు వాళ్ళే ఉండడంతో పిల్లవాడు కూడా అక్కడ ఉండడానికి సంతోషంగా ఒప్పుకున్నాడు.

వెళ్ళిన బిడ్డ పొద్దుపోయాక కూడా రాకపోయే సరికి, మనోహర్ అతడి భార్య లక్ష్మణ్ ఇంటికి వెళ్ళి అడిగారు. వారిని చూడగానే కామిని బావురుమని ఏడుస్తూ, “అయ్యో, ఏమని చెప్పను అక్కయ్యా! ఆ పాడు గద్ద బిడ్డను అమాంతం ఎత్తుకు పోయింది. ఈ విషాదకర మైస సమాచారాన్ని మీకెలా చెప్పడమా అన్న సిగ్గుతో, మా ఆయన మీ ఇంటికేసి రాలేకుండా ఉన్నాడు!” అన్నది.