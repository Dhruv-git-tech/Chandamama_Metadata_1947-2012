బేతాళుడు ఈ కథచెప్పి, “రాజా, రాజుకు శౌర్యం ప్రధానం. అనుభవపూర్వకంగా దీనిని గ్రహించడం వల్లే రాజు సుదక్షణుడు రాజ్యం వీరభోజ్యం అని మొదటి చెప్పాడు. అటు వంటి రాజు దుండగులనూ, దుష్ట మృగా లనూ మట్టు పెట్టడంలో శౌర్యపరాక్రమాలు ప్రదర్శించిన మేటి యోధులను కాదని, జంతు ప్రేమను కనబరచిన ప్రశాంతుణ్ణి రాజును చేయడానికి ఎందుకు సమ్మతించాడు? గురువు విద్యాసాగరుడి మాట మీది గౌరవం కారణంగా రాజు దేశప్రజల భవిష్యత్తును ప్రశ్నార్థకం చేయడం భావ్యమా? గురువు ఇలాంటి సలహా ఇవ్వడానికి ఆయన పక్షపాతబుద్ధి కారణం కాదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “రాజుకు శౌర్యపరాక్రమాలు ప్రధానమే. అందులో అణుమాత్రం సందేహం లేదు. అయితే, వాటికి తోడు మానవత్వం, ప్రేమ చాలా అవసరం. ప్రశాంతుడికి ఆపదలో ఉన్న వారిని ఆదుకో

వాలనే ఆర్తి, ప్రజలను కూడగట్టేనేర్పు ఉన్నవి. ప్రతి ప్రాణినీ ప్రేమగా చూడగల ప్రశాంతుడు రాజైతే ప్రజలను కన్న బిడ్డల్లా పరిపాలించగలడు. విద్యాసాగరుడి వద్ద శస్త్రాస్త్ర విద్యలు నేర్చి మల్లయుద్ధంలో మొదటి వాడుగా వచ్చాడు గనక, ప్రశాంతుడికి శౌర్యపరాక్రమాలు లేవనడం సబబు కాదు. అంతటి శక్తిసంపన్నుడికి మానవత్వం, పదిమందినీ కూడగట్టగల నేర్పు ఉన్నాయి గనక-తక్కిన ఇరువురి శక్తిసామర్థ్యాలను కూడా తగిన విధంగా ఉపయోగించుకుని ప్రజల సుఖసంతోషాలకూ, క్షేమానికీ పాటుపడగలడు. ఇవన్నీ క్షుణ్ణంగా ఆలోచించే గురువు విద్యాసాగరుడు ప్రశాంతుణ్ణి రాజ్యానికి అర్హుడిగా ఎంపిక చేశాడు. పక్షపాత బుద్ధితో కాదు. ఈ సత్యాన్ని గ్రహించడం వల్లే రాజు అందుకు సమ్మతించాడు,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.

- (కల్పితం)

[ఆధారం : నందిరాజు పద్మలతా జయరాం రచన]

మే 2008

24

చందమామ