పొందుతూండడం గమనించాను. ఆరా తీయ డంతో, వాళ్ళు పొరుగు రాజ్యమైన పుష్కళ పురానికిచెందినవారనీ; నిరుద్యోగంతో, పేదరి కంతో నిరాశా నిస్ప్రహలకు లోనైన ఆ యువ కులు ప్రశాంతంగా ఉన్న మన రాజ్యసరి హద్దుల్లో అలజడిని సృష్టించి, ప్రజల సంపదలను దోచుకోవడానికి తయారవుతున్నారనీ తెలియవచ్చింది. ఏం చేయడమా అని ఆలోచించి వాళ్ళకు శిక్షణనిస్తూన్న మధ్యవయ స్కుణ్ణి, బండ చాటునుంచి బాణం ప్రయో గించి హతమార్చాను. ఈ విషయాన్ని రాజు గారి దృష్టికి తీసుకురావాలని భావించాను,” అన్నాడు.

“దక్షిణ దిశగా వెళ్ళిన నాకు రాజ్యసరి హద్దుల్లోని మారుమూల గ్రామాల్లో దొంగల బెడద అధికంగా ఉన్నట్టు తెలియవచ్చింది.

ఎప్పుడు దొంగలు వచ్చిపడతారో ఏమోనని ప్రజలు భయంతో బిక్కు బిక్కు మంటు న్నారు. రక్షణా వ్యవస్థ లోపభూయిష్ఠం కావడమే ఆ దుస్థితికి కారణం. ఒక గ్రామం గుండా వెళుతూన్నప్పుడు వచ్చిపడిన దొంగలను స్వయంగా ఎదుర్కొని కత్తిసాము ప్రావీణ్యంతో తరుమగొట్టాను. ఆ తరవాత, అక్కడి యువకులకు కత్తిసాము శిక్షణనిచ్చి దొంగలను కలిసికట్టుగా ఎదుర్కొనే ధైర్యం కలిగించి వచ్చాను. మార్గ మధ్యంలో నా మీదికి ఉరికిన చిరుతపులిని చంపి, దాని చర్మాన్ని మీకు కానుకగా తీసుకువచ్చాను. స్వీకరించండి,” అన్నాడు ప్రచండుడు.

“తూరుపు దిశగా వెళ్ళిన నాకు అంతా ప్రశాంతంగా గడిచి పోయింది. క్షాత్రవిద్యలను ప్రదర్శించే అవకాశం రాలేదు. పక్షం రోజులు ప్రయాణం చేసి నేను సుప్రసిద్ధసింధుభైరవీ నగరాన్ని చేరాను. అక్కడి పురాతన కరివరదుడి ఆలయంలో ఒక వింత దృశ్యం కంటపడింది. అపురూప శిల్పాలకు నిలయమైన ఆదేవాలయంలో ఒకస్తంభానికి చెక్కిన నర్తకి శిల్పానికి వెనక ఒక బల్లి ఇరుక్కుపోయి, బయటకు రాలేక నానా అవస్థపడుతున్నది. దానిని వెలుపలికి తేవడం ఎలాగా అని ఆలోచిస్తూ అక్కడే కూర్చున్నాను. కొంత సేపటికి మరో రెండు బల్లులు తమ నోటితో ఆహారాన్ని తెచ్చి, ఆపదలో ఉన్న బల్లికి అందిస్తున్నాయి. దానిని చూసి అమితాళ్ళర్యం చెందిన నేను, ఆలయ నిర్వాహకులకు విషయం చెప్పి, శిల్పులను