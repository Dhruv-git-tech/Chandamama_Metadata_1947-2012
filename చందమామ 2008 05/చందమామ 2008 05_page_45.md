కుంటున్నాం. మేము తిరిగి వచ్చేంతవరకు ఈ మూటను మీ ఇంట్లో భద్రంగా దాచండి. ఇందులో నా నగలు ఉన్నాయి. వీటిని వెంట తీసుకువెళ్ళడం క్షేమంకాదు. తిరిగి వచ్చాక తీసుకుంటాం,” అంటూ నగల సంచీని అందించింది కామిని.

అప్పుడే మనోహర్ అక్కడికి వచ్చాడు. లక్ష్మణ్ తన భార్య చెప్పిన మాటలను అతడు మనోహర్తో మళ్ళీ చెప్పాడు.

“నిశ్చింతగా వెళ్ళిరండి మిత్రుమా. మీ నగలు మావద్ద క్షేమంగా ఉంటాయి,” అన్నాడు మనోహర్. అతడి భార్య కూడా అదే మాట అన్నది.

సంతోషంగా ఇంటికి తిరిగి వచ్చిన లక్ష్మణ్, అతడి భార్య మరునాడు తెల్లవారు జామునే బయలుదేరి దూరంలోని మాలార్‌దేశ్ అనే

గ్రామాన్ని చేరుకున్నారు. ఇన్నాళ్ళు వ్యవసాయం చేశాం కదా ఇప్పుడు ఇక్కడ చిన్నపాటి వ్యాపారం ప్రారంభిద్దామని లక్ష్మణ్ ఆ ఊళ్ళో ఒక ఇల్లు అద్దెకు తీసుకుని వెనకవైపున కాపురం ఉంటూ ముందు వైపున దుకాణం తెరిచాడు. భర్త సరుకులు కొనడానికి వెళ్ళినప్పుడు భార్య దుకాణంలో ఉంటూ వ్యాపారం గమనించసాగింది.

చూస్తూండగానే ఒక సంవత్సరం గడిచి పోయింది. ధానీ నుంచి వచ్చే వాళ్ళు ఇప్పుడు అక్కడ వర్షాలు కురుస్తున్నాయని చెప్పారు. అయినా లక్ష్మణ్ దంపతులు మరొకసంవత్సరం పాటు ఇక్కడే ఉండి వ్యాపారంలో కొంత కూడ బెట్టాలనుకున్నారు. మరొక సంవత్సరంలో అనుకున్న దానికన్నా ఎక్కువగా సంపాదించు కుని, దుకాణాన్ని వేరొకరికి అమ్మేసి సంతో షంగా స్వస్థలానికి తిరుగు ప్రయాణమయ్యారు.

ఈ రెండేళ్ళలో ధానీలోని మనోహర్ మన సులో పేరాశ పేరుకు పోయి ద్రోహచింతన ఆరంభమయింది. పక్కింటి లక్ష్మణ్ తిరిగి వచ్చాడని తెలిసినా వెళ్ళి పలకరించలేదు. ఇల్లు సర్దుకోవడంలో తలమునకలైన లక్ష్మణ్ దంపతులు కూడా దాన్ని అంతగా పట్టించుకోలేదు. రెండు రోజుల తరవాత కామిని మనోహర్ ఇంటికి వెళ్ళి, అతడి భార్యను, “అక్కయ్యా, నా నగలు ఇస్తావా?” అని అడిగింది.

ఆ మాట వినగానే ఆమె కొంగును నోటికి అడ్డంగా పెట్టుకుని, భోరున ఏడ్వసాగింది. నిర్ఘాంతపోయిన కామిని వెంటనే తేరుకుని, “ఏమయింది అక్కయ్యా?” అని అడిగింది.

“ఏం చెప్పమంటావు కామినీ!” అంటూ