నిజమెంతో ఇంత వరకూ సూచనగా నైనా బయటపడలేదు,” అన్నాడు కేశవుడు నిస్స్టు హగా.

“కాలభైరవుడు ఆవేశించినప్పుడు, నువ్వు చెప్పిన ప్రతి అక్షరం నిజమై తీరుతుంది. ఇంతకు ముందు జగభోజి అన్న మాటల్లో ‘పులిరాజుకూడా మేల్చున్నాడు!’ అన్నపదం అర్థం ఏమిటి? మనం సూర్యోదయం కాగానే లోయలోకిదికి, ఎలాగో ఆపులిరాజును చంప బోతున్నాం. తుంతదాని చ్ఛుం మిచి, దాన్ని..."

జయమల్లు మాట ముగించే లోపలే, వాళ్ళు కూర్చుని వున్న కొండరాళ్ళకు దిగు వగా పెద్దపులి భయంకరంగా రంకె వేసింది. ఆ ధ్వని వింటూనే ముగ్గురూ తలలు వంచి కిందికి చూశారు. వాళ్ళకు నిప్పు రవ్వల్లా కణకణ లాడుతూ మెరుస్తున్న రెండు కళ్ళు లోయ అడుగున కనిపించినై.

“ఇదే పులిరాజు! ఆ మెరుస్తున్న కళ్ళు మనం చూడ గలుగుతున్నామంటే, అది మోర ఎత్తి, మనకేసే చూస్తున్నదన్న మాట!” అన్నాడు కోయగోమాంగ్.

“మన నది గుర్తించింది, దాన్ని మనం గుర్తించాం, బావుంది! ఒకళ్ళ నొకళ్ళు చంపుకునేందుకు వెతుక్కోవలసిన శ్రమ తప్పింది. గోమాంగ్! నీ దగ్గిర విషం పూసిన అంబులు వున్నవి గదా?” అన్నాడు జయమల్లు.

“ఉన్నవి. ఇప్పుడే పులి వేట ప్రారంభిద్దా మంటావా, మల్లూ?” అని అడిగాడు కోయ గోమాంగ్.

“వేటకు ఇది సరైన సమయం కాదు. ఈ చీకట్లో, మనం చంపిన పులిరాజును జగభోజి ఎత్తుకు పోవచ్చు. మనం దాన్ని కొంచెం రహస్యంగా చంపాలి. అది మనను విడిచి పారిపోతుందన్న భయం లేదు. మన వాసన పసి కట్టింది గనక, మనం దానికి గుర్తు; దాని మెరిసే కళ్ళు చూశాం కనక, మనకు అది గుర్తు. ఎవర్ని ఎవరు చంపి చర్మం ఒలుచు కోగలమో ఉదయం కాగానే చూద్దాం. ఆ తరవాత జగభోజి అంతుతేల్చాలి,” అన్నాడు జయమల్లు నిబ్బరంగా. గోమాంగ్, జయమల్లు సంభాషిస్తున్నంతసేపూ కేశవుడు నిశ్చలంగా కూచుని వున్నాడు. వాళ్ళిద్దరి సంభాషణా ఆగిపోగానే అతడు, జయమల్లు కేసి ఆశ్చర్యంగా చూస్తూ, “మల్లూ, నాకేం మతిపోవటం లేదుగదా! మేలుకుని వుండే”