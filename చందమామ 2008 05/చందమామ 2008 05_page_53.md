## నరకవాసం

బ్రహ్మదత్తుడు కాశీరాజ్యాన్ని పాలించే కాలంలో ఒకప్పుడు బోధిసత్వుడు ఒక వానరంగా జన్మించాడు. ఈ వానరం పేరు 'నందీయుడు.' నందీయుడికి ఒకసోదరుడు న్నాడు. సోదరులిద్దరూ హిమాలయ ప్రాంతాలలో ఎనభైవేల కోతుల మందకు నాయకులుగా ఉంటూ వున్నారు. నందీయుడికి ఇంటి దగ్గర పోషించవలసిన తల్లి వున్నది. ఆమె పాపం అంధురాలు.

నందీయుడూ, తమ్ముడూ కలిసి రోజూ, వనాలలో దొరికే మంచి మంచి ఫలాలన్నీ పట్టుకువచ్చి, మందలోని సేవకుల ద్వారా తల్లికి పంపించేవాళ్ళు. ఐతే, ద్రోహులైన సేవకులు ఆ ఫలాలను తల్లికి అందివ్వక తామే కాజేస్తూ వచ్చారు!

ఒకనాడు నందీయుడు తల్లిని చూడ వచ్చాడు. ఆమెను చూసి ఆశ్చర్యపోయి, 'అమ్మా! ఏమిటిలా శుష్కించిపోయావు తిండి లేనట్టుగా? రోజూ మేంపంపే ఫలాలు తినటం లేదా?' అని అడిగాడు.

"లేదు, నాయనా! ఫలాలూ లేవు, ఏమీ లేవు. తిండి ఉంటే ఎందుకిలా చికికిపోతాను?" అని చెప్పింది తల్లి.

నందీయుడు బాగా ఆలోచించాడు. నిజం బోధుడింది. వెంటనే హిమాలయాలకు వెళ్ళి జరిగిందంతా సోదరుడికి చెప్పి, 'తమ్ముడూ! ఇంటివద్ద ఉండి నేను అమ్మపోషణ చూస్తాను. నువ్వు నాయకత్వం వహించి, ఈ మందను ఏలుకో,' అన్నాడు.

అందుకు చిన్నవాడు, 'అన్నయ్యా! నీతో పాటు నేనూ ఇంటి దగ్గరనే ఉండి, అమ్మా పోషణ చూస్తాను,' అన్నాడు.

ఈ విధంగా ఇద్దరూ ఏక మనస్కులై, ఇంటికి వెళ్ళారు. తల్లికి ఒక రావిచెట్టు మీద చక్కని బస అమర్చి, ఆమెకు ఏ కొరతా రాకుండా వేయికళ్ళతో కాపాడుతూ వచ్చారు.

## జాతీక కథ

మే 2008

54

చందమామ