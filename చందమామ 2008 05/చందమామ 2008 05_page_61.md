“నేనూ వెళ్ళక, మీలో వెళ్ళేవారూ లేకపోతే ఇక మనకు ప్రాయోపవేశమేగదా గతి?” అన్నాడు అంగదుడు.

“నాయనా, ఆ విషయం గురించి నువ్వేమీ విచారించకు. మనపని సానుకూలం చెయ్య గల మహామహుడు అడుగో దూరాన ఒంట గిగా కూచున్నాడు,” అంటూ జాంబమంతుడు హనుమంతుణ్ణి చూపాడు.

అతడు హనుమంతుడి వద్దకు వెళ్ళి, “మేమంతా తలలు పగల గొట్టుకుంటూ ఉంటే మాకందరికీ మేటిమైన నువ్వు ఉలుకూ, పలుకూ లేకుండా ఇక్కడ ఒంటిగా కూర్చు న్నావేమిటి? పుట్టుతూనే సూర్యుణ్ణి చూసి పండనుకుని ఆకాశాని కెగిరిన వాడవుకదా, నువ్వు కాక ఈ మహాసముద్రాన్ని మరివరు దాట గలరు? వేగంలో వాయువుకు సమాన మైనవాడవు, గరుత్మంతుడికి తీసిపోనివాడవు. ఎగరటంలో నీకు సరి వచ్చేవాళ్ళు మాలో ఎవరున్నారు? నీ ప్రజ్ఞచూడటానికి ఈ వానరు లంతా అత్రంగా ఎదురు చూస్తున్నారు. మరి లే! లేచి నీ శక్తి చూపించు!” అని ఉత్సాహపరిచాడు.

ఈ మాటలు వింటూంటే హనుమంతుడి శరీరం పొంగిపోయింది. హనుమంతుడి శరీరం పెరిగి పోతున్న కొద్దీ వానరులు ఉత్సాహాతిశయంతో సింహనాదాలు చేశారు. వారి ప్రశంసలు వింటున్న కొద్దీ హనుమంతుడి బలం కూడా పెరగసాగింది. ఆ ఉత్సాహంలో అతడు, “ఔను, ఈ సముద్రాన్ని అవలీలగా దాటుతాను. కావలిస్తే నేను సూర్యుడితో బాటు తూర్పు నుంచి బయలుదేరి పడ మరకు వెళ్ళి మధ్యాహ్నానికల్లా సూర్యుడికి ఎదురు రాగలను. శుభ శకునాలు కలుగు తున్నాయి. మనసెంతో ఉత్సాహంగా ఉంది. నేను సీతాదేవిని తప్పక చూసి వస్తాను. మీరేమీ దిగులు పడకండి,” అన్నాడు.

తాను భూమిని తన్ని పైకి లేనేటప్పుడు భూమి కంపిస్తుందనే ఉద్దేశంతో హనుమంతుడు సమీపంలో ఉన్న మహేంద్రపర్వత శిఖరాన్ని ఎక్కాడు. అతను అక్కడ నడుప్పంటే అతడి పాద ఘట్టనకు రాళ్ళు పిండి అంయ్యాయి, మహేంద్రగిరిపై ఉండే జంతువులు భయపడి నలు దిక్కులకూ పారిపోయాయి. [క్షింధాకాండసమాప్తం]

మే 2008

62

చందమామ