చందమామ కబుర్లు

హిమాలయాలలో పాద ముద్రలు

ఎట్టకేలకు నిగూఢమైన ‘ఏతి’ అనే వికారపు మంచు మనిషి ఉండే వాడనడానికి మద్దతుగా ఒక సాక్ష్యం కనుగొన్నట్టు తెలుస్తోంది. జోషువా గేట్స్ నాయకత్వంలో అమెరికాలోని ఒక టీవీ ఛానల్‌కు చెందిన బృందం హిమాలయాలలో 2,850 మీటర్ల ఎత్తయిన ఖుమ్మూ ప్రాంతం నుంచి తిరిగి వస్తూ 12 అంగుళాల పొడవైన పాద ముద్రలను కనుగొన్నారు.

గత నవంబర్ 28వ తేదీ ఆ బృందంలోని టూల్ బహదూర్ రాయ్ అనే అసిస్టెంట్ గైడ్ మొదట ఒక పాద ముద్రను చూశాడు. ఆ తరవాత తక్కిన బృంద సభ్యులు మరి కొన్ని పాదముద్రలను కనుగొన్నారు. అవి ‘ఏతి’కి సంబంధించినవని భావిస్తున్నారు.

వాటిని ఫోటోలు తీశారు. వాటి నమూనాలను కూడా తయారు చేశారు.

“ఏతి” వాస్తవమైనది; అది కేవలం ఊహకాదు,” అని గేట్స్ విలేకరులకు తెలియజేశాడు.

ఇదోరకం రికార్డు

కేరళలో పెరియ ప్రభుత్వ మహోన్నత పాఠశాల గత డిసెంబర్ 23వ తేదీ స్వర్ణోత్సవాలు జరుపుకున్నది. ఆ సందర్భంగా ఒక రోజంతా పాత విద్యార్థులతో సహా మొత్తం వందమంది వక్తలు విద్యార్థులను, తల్లిదండ్రులను తమ ఉపన్యాసాలతో ముంచెత్తారు. విద్య, సంస్కృతి, కళలు, రాజకీయాలు, వృత్తి విద్యలు, జర్నలిజం, ఆధ్యాత్మికం, కేరళకు, ఇండియాకు వెలుపలి జీవితం మొదలైన పదిహేను అంశాల మీద ఒక్కొక్కరు ఐదు నిమిషాలు ఉపన్యసించారు.

చందమామ క్విజ్-2 (మార్చ్ 2008) సమాధానాలు

1. జయ విజయులు

2. వాల్మీకి

3. దుర్వాసుడు

4. అదితి

5. బృహస్పతి, శుక్రాచార్యుడు

6. అంగీరసుడు, అత్రి, క్రతు, మరీచి, పులహుడు, పులస్వ్యుడు, వసిష్ఠుడు

7. కుబేరుడు

8. మనుషుల పాపపుణ్యాల చిట్టారాసే

9. దుర్గాదేవి, కృష్ణుడు, రాముడు

10. విఘ్నుశ్వరుడు.