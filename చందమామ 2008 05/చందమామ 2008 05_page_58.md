కాదు, లంకానగరాన్ని ఏలేరావణుడు. వాడు
ఎత్తుకు పోతున్నది రాముడి భార్య అయిన
సీత!’ అని అన్నారట. ఇదంతా జరగటం
మూలానవాడు నాకు వేళకు ఆహారం తీసుకు
రాలేక పోయానని చెప్పాడు,” అన్నాడు
సంపాతి.

తరవాత సంపాతి తన తమ్ముడికి ఇన్ని
నీళ్ళు విడిచి, స్నానం చేసి ఒక చోట కూర్చు
న్నాడు. వానరులు అతని చుట్టూ చేరి కూచు
న్నారు. సంపాతి మళ్ళీ వారితో ఇలా అన్నాడు:

“నేను సూర్యుడి వేడికి రెక్కలు కాలి ఇక్కడపడిపోయానని చెప్పాసు కాదూ? ఆరు రోజులపాటు నాకు స్పృహలేదు. ఆ తరవాత, నేను పడినది వింధ్య పర్వతం మీద అని తెలుసుకున్నాను. అప్పుడిక్కడ నిశాకర మహర్షి ఆశ్రమం ఉండేది. ఆయన గొప్ప తపస్వి. అదివరకే నేనూ, మా జటాయువూ ఆ మహర్షిని ఎరుగుదుము. నేను మెల్లిగా కాళ్ళీడ్చుకుంటూ ఆయన ఆశ్రమానికి వచ్చి ఆయన దర్శనం కోసం ఒక చెట్టు కింద నిలిచాను. కొంత సేపటికి ఆ మహర్షి స్నానం చేసి అటుగా వచ్చాడు. ఆయన తిన్నగా ఆశ్రమంలోకి వెళ్ళి, మళ్ళీ వచ్చి నన్ను చూసి నేను వచ్చిన పని అడిగాడు. నా దుస్థితికి కారణం ఏమిటన్నాడు. నన్ను గుర్తించాడు కూడా. నే నాయనతో జరిగినదంతా చెప్పాసు. నాకు ఆత్మహత్య చేసుకోవాలనిపిస్తున్నదని కూడా ఆయనతో అన్నాను. నాకు దుఃఖం ఆగలేదు. ఆయన కొంతసేపు కళ్ళు మూసి ధ్యాన నిమగ్నుడై, ‘నీకు మళ్ళీ రెక్కలు

వస్తాయి, జవసత్వా లేర్పడతాయి. భవిష్య
త్తులో దశరథుడనే రాజు పుట్టబోతాడు. అతని
కొడుకు భార్యతో అరణ్యవాసం చేయవస్తాడు.
వారు జనస్థానంలో ఉండేటప్పుడు రావణుడనే
రాక్షసరాజు రాముడి భార్యను అపహరిస్తాడు.
అమె కోసం వెతకమని రాముడు పంపగా
వానరులు నువ్వుండే చోటికి వస్తారు. వారికి
నువ్వు సీత సంగతి చెప్పు. నువ్వు ఎక్కడికి
పోలేవు గనక, ఇక్కడే ఉండటం మంచిది,
అన్నాడు. ఇదంతా ఎనిమిది వేల ఏళ్ళనాటి
మాట. నాకీ సంగతి చెప్పిన నిశాకరమహర్షి
నూరేళ్ళ అనంతరం దేహం చాలించాడు. నా
మనసు అయోమయంలో పడిపోయింది.
రావణుడు బలశాలి అయితేనేం గాక, ఆ
దుర్మార్గుడు సీతను తీసుకుపోవటం నా
కొడుకు కళ్ళారా చూశాడని తెలిసినప్పుడు,

చందమామ

59

మే 2008