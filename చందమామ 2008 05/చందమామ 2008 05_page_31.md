వచ్చింది. తొందరపడి ఆపని చేసినట్టు గ్రహి చాడు. సరే జరిగిందేదో జరిగిపోయింది. బావి లోకి దిగగల వారి చేత ఉంగరాన్ని వెలికి తీయిస్తే సరిపోతుంది, అని అనుకుంటూండగా ఆయనలో ఒక వింత ఆలోచన కలిగింది. “బీర్బల్, మనిషిని బావిలోకి దింపి ఉంగరాన్ని వెలుపలికి తీయించవచ్చు. అయితే...” అంటూ ఆగాడు చక్రవర్తి.

“ఏమిటో సెలవివ్వండి, ప్రభూ!” అన్నారు బీర్బల్‌తో సహా అందరూ ముక్త కంఠంతో.

“అయితే, బావిలోకి దిగకుండా పైనుంచే ఉంగరాన్ని ఎవరైనా వెలికి తీయగలరా?” అని అడిగాడు చక్రవర్తి.

“అసాధ్యం!” అన్నాడు ఒక వృద్ధ ప్రముఖుడు.

“అంటే, బావిలోకి దిగకుండా ఉంగరాన్ని వెలికి తీసే మార్గమే లేదంటారు. అంతే కదా?” అని అడిగాడు చక్రవర్తి.

“అంతే ప్రభూ. అందులో ఏమాత్రం సందేహం లేదు,” అన్నాడు మరొక ప్రముఖుడు.

“బీర్బల్, నీ అభిప్రాయమేమిటి?” అంటూ బీర్బల్‌కేసి తిరిగాడు చక్రవర్తి.

“ఆ విషయంగానే ఆలోచిస్తున్నాను, ప్రభూ,” అంటూ తలపాగా తీసి బుర్రగోక్కో సాగాడు బీర్బల్.

“బుర్రగోక్కున్నంత మాత్రాన పరిష్కార మార్గు తెలుస్తుందనుకుంటున్నాడు బీర్బల్,” అన్నాడు ఒక ప్రముఖుడు హేళనగా.

“అవును. నాకు తరచూ అలా జరుగుతుంది. నీకు జరగదేమో!” అన్నాడు బీర్బల్.

“నీకు మాత్రం ఎం జరుగుతుంది?” అని అడిగాడు ప్రముఖుడు.

“బుర్ర ఉందిగనక! నీకు లేదు. ఆలోచన రావడం లేదు, అందుకు నేనేం చేయను?” అన్నాడు బీర్బల్.

ఆ మాటకు చక్రవర్తితో సహా అందరూ గల గలా నవ్వారు.

“ఆ.. ఘోపానా... బుర్ర గోక్కుంటే మంచి ఉపాయం తోస్తుందని. ఇప్పుడు ఉంగరాన్ని ఎలా వెలికి తీయాలో తెలిసిపోయింది,” అన్నాడు బీర్బల్ ఉత్సాహంతో.

“ఎలా తీస్తావో చెప్పు,” అని అడిగాడు చక్రవర్తి