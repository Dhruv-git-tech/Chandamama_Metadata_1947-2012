పిలిపించి బల్లి క్షేమంగా బయటపడేలా చేశాను. తిరుగు ప్రయాణంలో విక్రాంత అరణ్య ప్రాంతంగుండా వస్తూండగా, ఒక దిగుడు బావిలో ఏనుగుపిల్ల పడిపోవడం చూశాను. దానిని కాపాడే మార్గం తెలియక తక్కిన ఏనుగులు బావి చుట్టూ చేరి రోదిస్తు న్నాయి. ఆ సంగతిని దాపులనున్న భిల్లుల గూడానికి తెలియజేసి, వాళ్ళ సాయంతో గున్న ఏనుగును బావినుంచి పైకెత్తించాను. బల్లులు, ఏనుగుల మధ్య ఉన్న ప్రేమ, ఐకమత్యం మనుషులమైన మనలో కొరవ డడం భావ్యం కాదని వివరించి చెప్పి, తరచూ తెగల మధ్య చీటికి మాటికి గొడవలు పడే భిల్లుల మధ్య స్నేహసంబంధాలను ఏర్పరచి వచ్చాను,” అన్నాడు ప్రశాంతుడు.

క్రూరులనూ, క్రూర మృగాలనూ శౌర్య పరాక్రమాలతో మట్టుపెట్టిన ప్రతాపుడు, ప్రచండుడు ఈ ఇరువురిలో ఒకరిని రాజును చేస్తే రాజ్యం క్షేమంగా ఉండగలదని తమలో తాము చర్చించుకుని రాజూ, మంత్రీ గురువు కేసి చూశారు.

“రాజా, తమకు సమ్మతమైతే రాజ్యసింహా సనానికి అన్ని విధాలా అర్హుడు ప్రశాంతుడే. అతడి పాలనలో సుప్రతీక ప్రజలు సుఖ శాంతులతో వర్ధిల్లగలరు,” అన్నాడు గురువు విద్యాసాగరుడు.

ఆ మాట వినగానే రాజు ఉలిక్కి పడ్డాడు. కాని వెంటనేతేరుకుని, “తమ అభిప్రాయాన్ని ఆజ్ఞగా భావించి శిరసావహిస్తున్నాను, గురు వర్యా,” అన్నాడు.