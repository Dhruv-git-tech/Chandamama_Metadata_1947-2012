ఒలింపిక్స్ : అంతగా తెలియని
కొన్ని ఆసక్తికర విశేషాలు

క్యూబెర్టిన్ ఆదుర్దా

ఆధునిక ఒలింపిక్ క్రీడల పితగా బ్యారన్ పీరీ డీ క్యూబెర్టిన్ను చెబుతారు. ప్రాచీన క్రీడలను మళ్ళీ ప్రారంభించడానికి ఆయన్ను ప్రేరేపించిన విషయం ఏమిటో తెలుసా? ఈ ఫ్రెంచి అరిస్టా క్రట్ చాలా మంది ఫ్రెంచి యువకులు బలహీనంగా ఉండడం గమనించాడు. అందుకే ఆంగ్లో- ఫ్రెంచ్ యుద్ధాల్లో ఫ్రాన్స్ ఓడిపోతూ ఉండేది! ఒలింపిక్స్ లాంటివి జరిపినట్టయితే, తమ యువ కులను శక్తివంతులుగా తయారుకావడానికి ప్రొత్సహించినట్టవుతుందని ఆయన వాటిని ప్రారంభించాడు.

విందు తరవాత

మహాసభ, విందు తరవాత ఇంటర్నేషనల్ ఒలింపిక్ కమిటీ ఏర్పాటయింది. ప్యారీస్ లో క్యూబెర్టిన్ ఏర్పాటు చేసిన మహాసభకు పన్నెండు దేశాల నుంచి క్రీడాభిమానులు విచ్చేశారు. సమావేశానంతరం జరిగిన విందులో 2,000 మంది పాల్గొన్నారు. ఆ సభికులు మార్టియల్ మ్యూజిక్ విన్నారు. ఫెన్సింగ్ అండ్ రోయింగ్ ను వీక్షించారు. బాణాసంచా వేడుకలతో విందు ముగిసింది. ఆ రోజు సాయంకాలం క్యూబెర్టిన్ కార్యదర్శిగా అంతర్జాతీయ ఒలింపిక్ కమిటీ ఏర్పాటయింది.

పరధ్యానం

ఆధునిక ఒలింపిక్ క్రీడలు ఏఫెన్స్ లో ప్రారంభమయ్యాయని మనకు తెలుసు. ప్రాచీన క్రీడలు జరిగిన ఏఫెన్స్ లోనే అధునిక క్రీడలు కూడా మొదట జరగాలని గ్రీకులు పట్టుబట్టారు. మొదటి క్రీడలు పోటీల్లాగా కాకుండా ఉత్సవంలా జరిగాయి. ఆర్గనైజింగ్ కమిటీకి అధ్యక్షత వహించిన గ్రీకు రాజే విజేతలకు స్వయంగా బహుమతులు అందజేశాడు. సమాపక ఉత్సవంలో రాజు చివరగా ఉపన్యసించాడు. క్రీడలు ఘనవిజయం సాధించడానికి సాయపడిన ప్రతి ఒక్కరికీ కృతజ్ఞతలు తెలిపాడు. క్రీడాప్రాంగణానికీ, వివిధ దేశాల నుంచి విచ్చేసిన క్రీడాకారులకు భోజన, బస ఏర్పాట్లు చూసే బాధ్యతను నిర్వహించిన 'క్రాన్ ఫ్రిన్స్'కు ప్రత్యేకంగా కృతజ్ఞతలు తెలియజేసి కూర్చున్నాడు. బ్యారన్ డీ క్యూబెర్టిన్ కు కృతజ్ఞతలు చెప్పడం మరిచి పోయాడు.
రాజుగారి పరధ్యానం అలాంటిది!