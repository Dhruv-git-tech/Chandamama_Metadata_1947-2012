సాంచీ స్థాపం

భోపాల్‌కు నలభై అయిదు కి.మీ. దూరంలో సాంచి ఉన్నది. ఇక్కడున్న స్థూపం మన దేశం
లోని సుప్రసిద్ధ బౌద్ధ యాత్రా కేంద్రాలలో చాలా ముఖ్యమైనది. ఇది యేటా లక్షలాది బౌద్ధ
మతానుయాయులను ఆకర్షిస్తోంది. ముఖ్యంగా మే నెలలో వచ్చే బుద్ధ జయంతి (వైశాఖ
పూర్ణిమ) నాడు వేలాది మంది భక్తులు ఈ స్థూపాన్ని సందర్శిస్తారు.

బౌద్ధ మతాన్ని స్వీకరించిన అశోక చక్రవర్తి (క్రీ.పూ. 273-236) విదిశా యువరాణిని
వివాహమాడాడు. విదిశా నగర సమీపంలో 12మీ. ఎత్తయిన రాతి స్థూపాన్ని నెలకొల్పి దాని
మీద సూక్తులను చెక్కించాడు. రాతి స్తంభానికి పక్కన చుట్టూ కొయ్యపట్టాతో వున్న ఇటుకల
స్థూపాన్ని క్రీ.పూ. 2వ, 1వ శతాబ్దానికి చెందిన సుంగ వంశస్థులు నిర్మించి విస్తృత పరిచారు.
సాంచిలో ప్రధానమైన నిర్మాణం ఇది. 36.6మీ. వ్యాసం, 16.46మీ. ఎత్తుతో వలయాకార
గుమ్మటం నిర్మించబడి ఉన్నది. గుమ్మటం చుట్టూ నాలుగు వైపులా నాలుగు అద్భుతమైన
అలంకార చెక్కడాలత నిండిన నాలుగు ద్వార తోరణాలు ఉన్నాయి. ఒక్కొక్క ద్వార తోరణానికీ
రెండు స్తంభాలూ, వాటి మధ్య వాటిని కలుపుతూ మూడు అడ్డు పట్టాలూ ఉన్నాయి. ఆ
పట్టాల మీదా, స్తంభాల మీదా బుద్ధ జాతక కథలు అందమైన శిల్పాలుగా మలచబడి ఉన్నాయి.

సాంచిలో సుంగ వంశస్థుల కాలానికి చెందిన మరి రెండు స్థూపాలు కూడా ఉన్నాయి. ఆ
తరవాతి కాలంలో స్థూపాల చుట్టూ ఆరామాలూ, మఠాలూ, ఆలయాలూ నిర్మించ బడ్డాయి.
అవన్నీ కాలక్రమంలో ఉదాసీనతకులోస్తె శిథిలావస్థను చేరుకున్నాయి. 1818లో జనరల్ టేలర్
అనే బ్రిటిష్ ప్రముఖుడి ప్రోత్సాహంతో త్రవ్వకాలు ప్రారంభమయ్యాయి. ఆఖరికి 1912-19
మధ్య కాలంలో సర్ జాన్ మార్గల్ కట్టడాలకు ప్రస్తుత స్థితిని కలిగించాడు.

యునెస్కో సాంచీని ప్రపంచ చారసత్వ స్థలంగా ఎంపిక చేస్తూ, “నాలుగు ద్వార తోరణాల మీది అందమైన శిల్పాల అలంకారాన్ని” ప్రత్యేకంగా ప్రశంసించింది. సాంచీలోని భవనాలు వాటి “ప్రాచీనత, నాయ్యత” దృష్ట్యా చాలా విలక్షణమైనవి అని కొనియాడింది.