చిర్మురణీయ చారిత్రక ఘట్టాలు-8
పట్టుబడని వృద్ధసింహం

నెరిసిన గడ్డం, ముడతలు పడ్డచర్మం; రూపంలో వృద్ధుడే గాని కున్వర్ సింగ్ హృదయం నవ యౌవనం! చూపుల్లో తీక్షణ్యం!! అంటూ కీర్తించబడ్డ ఆ వృద్ధ సింహం శత్రువులపై ఉరకడానికి సరైన సమయం కోసం ఎదురు చూస్తూ అరణ్యం మధ్య కూర్చున్నాడు. అది ప్రథమ స్వాతంత్ర్యసంగ్రామం జరుగుతూన్న 1857 వ సంవత్సరం. అనేక అపజయాల అనంతరం అతి ప్రయత్నం మీద బ్రిటిష్ దొరతనం ఆయనరాజ్యాన్ని అక్రమించుకోగలిగింది కాని, కున్వర్ సింగ్ను పట్టుకోలేక పోయింది.

బీహార్‌లోని జగదీశ్పూర్ పాలకుడైన రాజా కున్వర్ సింగ్ను, ఒకానొక ప్పుడు ఉజ్జయినిని పరిస్థితి పాలించిన విక్రమాదిత్యుడి వంశానికి చెందిన వాడని స్థానిక పూర్వగాథలు పేర్కొంటాయి. అరణ్యమంటే ఆయనకు మహా ఇష్టం. బాల్యం నుంచే మిత్రులతో కలిసి అక్కడ దాగుడు మూతలు ఆడుకునే వాడట. యువకుడిగా ఎదిగాక గెరిల్లా యుద్ధ పద్ధతులను అభ్యసించాడు. అది ఆయనకు ఉత్తరోత్తరా శత్రువులను చిత్తు చేయడానికి ఎంతగానో ఉపకరించింది.

భారత ఉపఖండంలోని చిన్న చిన్న రాజ్యాలను ఒక్కొక్కటిగా బ్రిటిష్ ఈస్టిండియా కంపెనీ ఏదో విధంగా కబలిస్తూన్న కాలపట్టం అది. దాని పేరాశ నుంచి జగదీశ్పూర్ కూడా తప్పించుకోలేక పోయింది. అయినా, దాని పాలకుడైన రాజా కున్వర్ సింగ్ కొందరు విశ్వాసపాత్రులైన అనుచరులతో సమీప అరణ్యంలోకి తప్పించుకుని వెళ్ళి, తిరిగి వచ్చి అక్రమించుకోవడానికి అనువైన సమయం కోసం ఎదురుచూడసాగాడు.