# దేవశ్యాసత్వము

## తృతీయాశ్యాసము:

అదిగె! దక్కుని యజ్ఞవాటిక:
ఆహుతుల పొగలవ్వె ముసలెను;
అంత దూరములోనె సతి వా
హనము దిగి మెలమెల్ల వచ్చేను.

ముని జనమ్ములు, నిద్దసాధ్యులు,
మూడు కోటుల వేల్పు లచ్చట
ప్రోగుపడి కూర్చుండి యుండిరి,
యాగమును తిలకించుచుండిరి.

ప్రమథులు వెనువెంట నడువ,
పరమశిపుని సహార్థిణి
యాగశాల నడుగుపెట్టె—
యజమానికి అడలు పుట్టె.

దక్కుడు ఏమనునో యని
తాపసులా సతిని చూచి
లేచి లేవనట్లుండిరి,
చూచి చూడనట్లుండిరి.

సభయందలి వా రెవ్వరు
సతి సేమం బడుగ లేదు;
పరిచితులగువారు గూడ
పలుకరించనైన లేదు.

శివుని మాట ఈవిడ పెడ
చెవినిపెట్టి పచ్చిన దని,
చిలువని పేరంటమునకు
పేరటాలు వచ్చినదని,

సతిని చూడనట్లు చూచి
సభయందలి జనులెల్లరు
గుసగుసలాడిరి కొందఱు,
రౌసరౌసలాడిరి కొందఱు.

అంత లోన తల్లి వచ్చి
అమ్మాయిని కౌగిలించె;
తల్లి కనుల జలధారలు
తడిపి కూతు శీర్షమ్మును!

ఉత్పల సత్యనారాయణాచార్య