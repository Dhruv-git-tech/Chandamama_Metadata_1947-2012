అని యడిగిన కూతును గని
కను లెట్టగజేసి యతడు,
“చాలు చాలు, నీ మాటలు
చాతుర్యము కట్టిపెట్టు.

సిగ్గులేక యజ్ఞమునకు
శివుని నేను పిలుపవలెన?
శుచి శుభము లేని ఊర—
జోగిని పిలిపించ వలెన?

చాలిక మాటాడ కొక్క
ములను పడియుండు,” మునగ
ప్రమథులపుడు భీకరముగ
పైకెత్తిరి శూలమ్ములు.

ప్రమథగణము నాపి యామె
పలికె నపుడు నిర్భయముగ,
మహిషానురు మర్దించిన
మాహేశ్వరి చందమ్ముగ-

“ఓ పాపి!” యని యిఅచెను.
ఉలిక పడిరి జనులెల్లరు;
గుప్పిట ప్రాణా లిడుకొని
కూర్చుండిరి మునులెల్లరు!

“పరమేశుని దూషించిన
పాపి నాల్కు కోయదగును;
తండ్రివగుట నిన్నిప్పుడు
దండింపక సైరించితి.

ప్రజాపతులలోన నేను
ప్రముఖుడనను గర్వముతో
పరమేశుని దూషించిన
పామరుడవు పాతకుడవు.

నీకు కూతు నగుటకంటె
నిప్పులలో దూకు టొప్పు-
నీ యజ్ఞము ధ్వంసమగుత!
నీ గర్వము నాశ మగుత!”

అని శపించి దాశాయణ
తన భర్తను తలచుకొనుచు
ఉత్తర దిశ కథి ముఖముగ
యోగమ్మున కూర్చుండెను.