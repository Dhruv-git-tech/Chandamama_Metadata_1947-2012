జంతునైజం

శివయ్య కాలినడకన కాశియాత్ర చేసి తిరిగి వచ్చాడు. ఆయన ఊరి రచ్చబండ దగ్గర చేరిన వారితో తన యాత్రానుభవాలు చెబుతూ, "ప్రయాణంలో నాకు ఇద్దరు అవిటివాళ్ళు తటస్థపడ్డారు. మొదటివాడికి, నేను బసచేసిన చోట తిండి పెట్టి, కొంత డబ్బు కూడా ఇచ్చాను. రెండవ వాడిక్కూడా మొదటి వాడిలాగే సాయం చేశాను.

"నేను తిరిగి వచ్చేప్పుడు, ముందుగా నాకు రెండో అవిటివాడు కనిపించాడు. వాడిప్పుడు దారి పక్కన చిన్న ఆత్రమం కట్టుకుని, గొప్ప ఋషి పుంగవుడిలా దండ కమండలాలతో కూర్చుని ఉన్నాడు. వాడు నన్ను చూసి గుర్తువట్టనట్టు పూరుకున్నాడు. వాడి శిష్యులు, వాడు మహాద్యుత శక్తులు గలవాడంటూ, నమ్మిన వాళ్ళనుంచి కానుకలు వసూలు చేస్తున్నారు.

"కొంత ప్రయాణం తర్వాత నాకు మొదటి అవిటివాడు కనిపించాడు. వాడు వెంటనే నన్ను గుర్తుపట్టి, నేను బసలో వున్న రెండు రోజులూ చిన్న చిన్న పనులు చేసి పెడుతూ, ఎంతో భక్తి శ్రద్ధలు చూపాడు. నాకొచ్చిన సందేహం ఏమంటే - అవిటి వాళ్ళిద్దరూ అంత భిన్నంగా ఎందుకుప్రర్తించారని?" అన్నాడు.

అందుకు ఊరిపెద్ద, "శివయ్య! కుక్కకు తిండిపెట్టు, అది నీ మీద ఈగను వాలనీయదు. అదే పిల్లికి పాలు పోయి: నీ చేత దువ్వించుకుంటుంది, సేవలు చేయించు కుంటుంది. కుక్క తనకు తిండి పెట్టే వాడిని దేవుడనుకుంటే, పిల్లి తనే దేవుణ్ణనుకుంటుంది. నువ్వు కాశికి వెళుతూ మొదట చూసిన అవిటివాడిలో కుక్కనైజం ఉంటే, రెండవ అవిటివాడు పిల్లినైజం కనబరిచాడు. మనిషి కూడా జంతువే. అయితే, అతనికి ఆలోచన ఉండటం వలన జంతువులనుంచి వేరయ్యాడు. కాని మనలో చాలామంది జంతునైజాన్ని పాటిస్తూంటారు!" అని వివరించాడు.

- రామవరపు గణేశ్వరరావు.