తండ్రికోరిక

పూర్వం సమీరుడనే ఆయనకు ముగ్గురు కొడుకులు, ఒక కూతురు ఉండేవారు. కద గొట్టుదైన సత్యవతి మూడేళ్ళ ప్రాయంలో వున్నప్పుడు, సమీరుడి భార్య విషజ్వరంతో కన్ను మూసింది. ఆ సమయంలో సమీరుడు వర్తకపుపనులమీద ద్వీపాంతరంలోవున్నాడు.

కొన్నాళ్ళకు తిరిగి వచ్చిన సమీరుడు జరిగింది తెలుసుకుని, బిడ్డలను అక్కున చేర్చుకుని బావురుమన్నాడు. ఆ తర్వాత ఆయన నౌకర్లు వున్నప్పటి స్వయంగాపిల్లల అలనా పాలనా చూసుకుంటూ, వ్యాపారం గురించి పూర్తిగా మరిచిపోయాడు. అందు వల్ల, పోటీ తప్పనిసరి అయిన వజ్రాల వర్తకంలో సమీరు డికి, ఉన్న ఆస్తి పాస్తులు తరిగిపోయే పరిస్థితి ఏర్పడింది.

సమీరుడు ఇది గుర్తించి, వెంటనే తిరిగి వ్యాపారం పనులమీద బయలుదేరేందుకు ఏర్పాటు చేసుకోసాగాడు. ఆ సమయంలో

గోదావరి పుష్కరాలు వచ్చాయి. ఆయన కూతురు సత్యవతిని వెంటబెట్టుకుని పుష్కర స్నానాలకు బయలుదేరాడు.

ఆ పని ముగించుకుని తిరిగి వచ్చిన సమీరుడు, ఇంట ప్రవేశిస్తూనే, “సత్యవతి! అమ్మా, సత్యవతి!” అంటూ కుప్పకూలి పోయాడు. “ఏమైంది, నాన్నా! చెల్లెలు ఏదీ?” అని చుట్టుముట్టిన కొడుకులతో, “ఇంకెక్కడి చెల్లెలు బాబూ! ఆ పుష్కరాల్లో ఎలో తప్పి పోయింది,” అన్నాడు.

ఇది జరిగిన కొద్ది వారాల తర్వాత సమీరుడు, కొడుకుల బాధ్యత నౌకర్లకు అప్పగించి, ఓడలో ద్వీపాంతరాలకు వెళ్ళిపోయాడు.

పదేళ్ళు గడిచిపోయాయి. ముగ్గురు కొడుకులూ బాగా పెద్దవాళ్ళయ్యారు. ఈ పదేళ్ళ కాలంలో సమీరుడు పది రోజులు కూడా ఇంటిపట్టున గడిపి ఎరగడు. దివారాత్రాలు సమీరుడికి సముద్రం మీదే గడిచిపోయేవి.