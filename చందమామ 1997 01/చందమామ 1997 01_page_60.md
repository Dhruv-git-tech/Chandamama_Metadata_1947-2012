అపూర్వవస్తువు

భవానినగరంలో జయవర్మ అని ఒక గొప్ప ధనికుడు ఉండేవాడు. ఆయనకు జయపాలుడూ, విజయుడూ, జయుడూ అనిముగ్గురు కుమారులుండేవారు. వారిమధ్య వయసులో గాని, రూపురేఖలలోగాని, విద్యావినయాదు లలోగాని అటే వ్యత్యాసం ఉండేదికాదు.

నిజంగా ఆ అన్నదమ్ములు చాలా బుద్ధి మంతులు, అన్యోన్యప్రేమ గలవారు. వారి మధ్య రహస్యాలు లేవు. ఒక్క విషయం మటుకు వారు ఒకరితో ఒకరు చెప్పుకుని ఎరగరు. అదేమంటే, వారు ముగ్గురూకూడా భవానీ నగరపు రాజకుమార్తెను ప్రేమించారు. ఆమెనే ఎప్పటికైనా. ఎలాగైనా సరే పెళ్ళాడి తీరాలని ఒకరికి తెలియకుండా ఒకరుగట్టిగా తీర్మానించుకున్నారు.

వారు ముగ్గురూ ప్రతి సాయంకాలమూ రాజసౌధం పక్కగా గల ఉద్యాన వనానికి షికారు వెళ్ళేవారు. వారు వెళ్ళేవేళకు రాజ

కుమార్తె నిరుపమాదేవి రాజభవనంపైన విహారంచేస్తూ వారికి కనిపించేది. ఒక్కొక్క రోజు ఆమె వీణ వాయిస్తూ సాంధ్యరాగాలు అలాపన చేయటంకూడా వారికి వినిపించేది. కాని ఆ అన్నదమ్ములుమటుకు తమలోతాము రాజకుమార్తెను గురించి ఎన్నడూ మాట్లాడు కునేవారు కారు.

ఇలా కాలం గడుస్తూవుండగా ఒకనాడు జయవర్మ తన కుమారులను ముగ్గురినీ పిలిచి ఈ విధంగా హెచ్చరించాడు:

"కుమారులారా! నేను వృద్ధుడనైపోయాను. నేను సంపాదించిన ధనంతో మీరు సుఖంగా జీవనం చేయవచ్చు. కాని అది పురుషలక్షణం కాదు. మీకు వివాహం చేసుకునే వయసు దగ్గిరపడింది. వివాహానంతరం మీకు వేరు వేరు సంసారాలేర్పడతాయి. బిడ్డలు కలుగు తారు. క్రమంగా ధనం తరిగిపోగలదు. అందు చేత మీరు పురుష ధర్మంగా దేశపర్యటన