నుడే. తరవాత వాడు క్రమంగా సత్యాది
గుణాలు అలవరచుకుని బ్రాహ్మణుడవు
తాడు. అలాటి గుణాలు గల శూద్రుడు
సచ్చుద్రుడని స్వాయంభువమనువు పూర్వం
చెప్పాడు," అన్నాడు.

అప్పుడు సర్పం, "నీ సమాధానాలకుసంతో షించాను. నీ తమ్ముణ్ణి నేను కబళించను," అంటూ శాపం వదిలి, పూర్వపు నహుషరూపం పాందింది. అంతలో స్వర్గం నుంచి విమానం రాగా, నహుషుడు అందులో ఎక్కి స్వర్గానికి వెళ్ళిపోయాడు.

తరవాత ధర్మరాజు భీముణ్ణి వెంటబెట్టు
కుని, ధౌమ్యుడితో సహా తమ పర్ణశాలకు
తిరిగివచ్చి, మిగిలిన వాళ్ళకు జరిగినది
చెప్పాడు.

"భీముడికి ఈ దుస్సాహస మేమిటి?
ధర్మరాజు ఎంత గొప్పజ్ఞాని!" అని అందరూ
అశ్చర్యపడ్డారు.

పాండవులు వర్షాకాలం వెళ్ళిపోయేదాకా
ద్వెతవనంలోనే ఉండి, తమ వెంట బ్రహ్మణు
లనూ, పరివారాన్నీ తీసుకుని బయలుదేరి
కామ్యకవనానికి చేరుకున్నారు. అక్కడి
ఋషులు వారిని చక్కగా అదరించారు.

ఇంతలో పాండవులను చూడటానికి
సత్యభామతో సహా కృష్ణుడు వారున్నచోటికి
వచ్చాడు. అతను, పాండవులందరూ వింటూ
ఉండగా, ధర్మరాజుతో, "రాజా, నువ్వు
ఇంతకాలం అడవులలో నివసించి కూడా
అటవిక ధర్మాలు అవలంబించక రాజ
ధర్మాన్ని నిలిపావు. ధర్మరాజు అనే పేరు
నీకు సార్థక్రమయింది. మీ నియమకాలం
గడవగానే నీ శత్రువులను యముడి వద్దకు

పంపటానికి మేమంతా తోడువస్తాము. నువ్వు
వైభవంగా రాజ్యమేలుతావన్నది నిశ్చయం,"
అని, ద్రౌపదితో, "పాంచాలీ, దుర్యోధనుడు
మొదలైనవారికి కాలం మూడింది. నీ బిడ్డ
లను సుభద్ర చక్కగా చూసుకుంటున్నది.
ప్రద్యుమ్ముడు వారికి విలువిద్యలు నేర్పు
తున్నాడు," అన్నాడు.

ధర్మరాజు కృష్ణుడికి నమస్కరించి, "నువ్వే
మాకుదిక్కు. అరణ్యవాసం అయిపోవచ్చింది.
నీ దయవల్ల అజ్ఞాతవాసం కూడా పూర్తిచేశా
మంటే, అటుతరవాత మేము ఏం చెయ్యాలో
నువ్వే అజ్ఞాపింతువు గాని," అన్నాడు.

కృష్ణుడు పాండవుల వద్ద ఉండగానే
అక్కడికి మార్కండేయుడు వచ్చాడు. అయన
వయసు చాలా దీర్ఘమైనది. కాని చూడడానికి
ఇరవైయేళ్ళ వాడిలాగు కనిపిస్తూ గొప్ప