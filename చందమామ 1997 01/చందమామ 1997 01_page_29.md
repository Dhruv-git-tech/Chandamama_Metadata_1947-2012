జలాశయాలు ఎండిపోవడం వల్ల నీటిని వెతుక్కుంటూ, అవి అక్కడికి వచ్చిపుండవచ్చు. తమను సమీపిస్తున్న జోడు గుర్రాలు, ముగ్గురు మనుష్యులు- వాటిలో ఉత్సాహాన్ని పుట్టించినై. సమయానికి ఆయుధాలు లేవని మహాగుప్తుడు కలవరపడ్డాడు.

సుందుడు రథం దిగి, మంత్రం జపిస్తూ ముందుకు వెళ్ళి పులులను సమీపించాడు. మహాగుప్తుడు నిర్విణ్ణుడై చూస్తూండగా, పులు లన్నీ ఒకదానితర్వాతఒకటిగా, అతడి పాదాల ముందు మోకరిల్లి, అక్కడి నుంచి సమీ పారణ్యాంలోకి వెళ్ళిపోయాయి.

అప్పుడు రథం కదిలి సుందుణ్ణి సమీపించింది. సుందుడు రథం ఎక్కి, “క్రూర మృగాలు కొన్ని సూత్రాలననుసరించి జీవితాన్ని గడుపుతాయి. శబ్దజాలంతో వాటిని అదుపు చేయడం యోగికి సాధ్యమవుతుంది,” అని రాజుకు చెప్పాడు.

ఆ తర్వాత కొద్ది సేపటికి రథం శివపుత్ర గ్రామం చేరుకున్నది. అసమయానికి గ్రామ పాలి మేరలో గ్రామస్థులుకొందరు హడావిడి పడుతూ కనిపించారు. సుందుడు వారిని విషయమేమి టని అదిగాడు.

ఒక వృద్ధుడు, సుందుడి వంక ఆశ్చర్యంగా చూసి, “నువ్వుకానీ యోగివి కాదు గదా?” అన్నాడు.

సుందుడు తను యోగినని చెప్పాడు.

అప్పుడా వృద్ధుడు, “యోగి ఒకరు మా గ్రామం వస్తాడనీ, శబ్దయజ్ఞం చేసి వానలు కురిపిస్తాడనీ గ్రామదేవత గ్రామాధికారి కలలో కనిపించి చెప్పింది. శబ్దయజ్ఞం వల్ల దేశంలో వానలు పడతాయి కానీ, మా గ్రామంలో భూకంపం వస్తుందట. భూకంపం రాకుండా గ్రామాన్ని కాపాడాలంటే – అదిగో ఆ మర్రి చెట్టు మొదల్లో వున్న రాతిని ఆరడుగుల ఎత్తుకు లేపాలట. గ్రామం వాళ్ళు ఇందాకటి నుంచి ప్రయత్నిస్తున్నారు. ఆ రాయి అంగుళం మేర కూడా కదల్లేదు,” అన్నాడు.

అప్పుడు మహాగుప్తుడు ముందుకువెళ్లి ఆరాతిని చూశాడు. అది ఎంతో పెద్దదిగానూ, బరువుగానూ వున్నది. మహాబలవంతులెవ రైనా దాన్ని కాస్తమేర కదపగలరేమో కానీ ఆరడుగుల ఎత్తుకు లేపడం అసాధ్యం.

ఏం చేయాలా అని రాజు ఆలోచిస్తూండగా, సుందుడాయనను సమీపించి, “మహా రాజా! అన్ని పనులూ బలంతో సమకూరవు. జ్ఞానశక్తిని ఉపయోగిస్తే కొండలను పిండి చేయవచ్చు. అణువులోంచి బ్రహ్మండాన్ని