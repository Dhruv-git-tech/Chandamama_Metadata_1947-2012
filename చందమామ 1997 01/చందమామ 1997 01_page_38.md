దాని కోసం నిదానంగా వెదుకుదాం," అన్నాడు.

ఇద్దరూ అశ్వాల మీదినుంచి దిగి, వాటిని ఒక చెట్టుకు కట్టివేసి, అమృతవల్లి కోసం వెదకసాగారు. అయితే, వాళ్ళు గమనించని విషయమేమిటంటే - అక్కడికి దాపులనే ఉన్న కొండగుహలో రక్తతర్పణుడనే రాక్షసుడున్న సంగతి!

ఈ రక్తతర్పణుడు రాక్షసుల్లో అత్యుత్తమ జాతికి చెందినవాడు. వాడి పూర్వులు దండకా రణ్యాన్ని ఏలిన వాళ్ళు. తక్కువ జాతి రాక్షసులులాగా దారికిన ఏ జంతువునో తిని ఆకలి చల్లార్చుకోవడం, వాడికి అవమానకరంగా తోచేది. ఈ లోకాన్ని వదిలిపోయే ముందు, ఏదో ఒకనాడు ఒక మనిషిని తిని తీరతానని వాడు శపథం చేశాడు.

వాడికిప్పుడు, ఒకరు కాదు ఇద్దరు మను షులు కంటబడడంతో, ఒళ్ళు పొంగిపోయి, తను కూర్చున్న పెద్దబండరాయి మీదినుంచి భీకరంగా హుంకరిస్తూ కిందికి దూకి, వాళ్ళకేసి పరిగెత్తుకు రాసాగాడు.

వాడి హుంకారం వింటూనేసింహబలుడూ, యువరాజు అగ్నిసేనుడూ నిలువెల్లా కంపించి పోయారు. అగ్నిసేనుడు మూర్ఛపోబోతూన్న వాడిలా ఊగిపోతూ, “సింహబలా! ఇప్పుడేది దారి? ఆ ముసలి వైద్యుడు మనలను రాక్షసులకు ఆహారంగా వేయడానికి, అమృతవల్లి కట్టుకథ అల్లాడని, నా అనుమానం. మన నిప్పుడా భగవంతుడే రక్తించాలి!” అన్నాడు.

సింహబలుడు, అగ్నిసేనుడు నేల బడకుండా గట్టిగా పట్టుకొని, “యువరాజా! మీ తండ్రిగారి భోగలాలసత్వంతో పాటు, మీ

క్రూరత్వం కూడా రాజ్యంలో అందరూ ఎరిగిందే! ఈ రాక్షసుడు మహాక్రూరుడని గతంలో విన్నాను. ఇప్పుడు మన రక్షణ భారం భగవంతుడికి అప్పగించేందుకు తగిన వ్యవధిలేదు. ఒర నుంచి కత్తి దూయండి!”అంటూ విల్లులో సంధించేందుకు బాణాన్ని అందుకోబోయాడు.

అంతలో రాక్షసుడు, వాళ్ళను సమీపించి బాణం గురిచేస్తున్న సింహబలుణ్ణీ, వెనక్కు పారిపోజూస్తున్న యువరాజు అగ్నిసేనుణ్ణీ చెరాక చేత్తో పైకెత్తి పట్టుకొని, “ఆహా! నా శపథం ఫలించింది! అయితే, తాళపృక్షమంతధర్మసందేహం! కాలధర్మం చెందేలోపలనేను తినదలచింది ఒక మనిషినే; కాని ఇప్పుడిద్దరుదారికారు! ఏం చేయాలి?”అంటూ ఇద్దరి కేసి తల తిప్పుతూ చూడసాగాడు.