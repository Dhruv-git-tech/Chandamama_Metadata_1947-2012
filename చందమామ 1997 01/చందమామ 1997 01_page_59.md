దేవుడి మీదవేసి సిరిపురం బయలు దేరాడు.

రెండు రోజుల కాలినడక తర్వాత చిన్న వాడు సిరిపురం చేరుకున్నాడు. వాడు వాకబు చేసి, భూపతి ఇల్లు తెలుసుకుని, ఆయనుం టున్న నాలుగంతస్తులమేడ చూసి, “ఇంత ధనవంతుడి కూతురుకు నేనేమిటి పెళ్ళి చేయడం!” అనుకుంటూ ఆశ్చర్యపోయాడు.

తర్వాత వాడు మేడ గుమ్మాన్ని సమీపించి, “భూపతిగారూ!” అని పిలిచేసరికి, ఒక వయసు పైబడ్డ అజానుబాహువు తలుపుతెరిచి, “భూపతిని నేనే! ఏంకావాలి?” అని అడిగాడు.

“నేను సమీరుడనే అయన మూడో కొడు కును. మా నాన్నగారు తన చివరికోరికగా, మీ అమ్మాయికి మా ఖిర్చులతో వివాహం జరిపించ మని కోరాడు. తెచ్చిన డబ్బుదారిలో పోయింది. దయచేసి మీరు కొంత గడువిస్తే, ఏ కూలీనాలో చేసి కూడబెట్టి, మీ అమ్మాయి వివాహం చేసి, మా నాన్నగారి చివరికోరిక నెరువేర్పుతాను,” అన్నాడు చిన్నవాడు.

భూపతి, వాడు చెప్పిందివిని, అప్యాయంగా వాడి భుజం మీద చేయివేసిలోపలికి తీసుకు వెళ్ళి కూర్చోబెట్టి, “మీ నాన్నా, నేనూ బాల్య మిత్రులం. మీ తండ్రి చనిపోయిన వార్తవిని,

నేనింకా కోలుకోలేని స్థితిలో వున్నాను. ఆయన మీ భవిష్యత్తు కోసం ఎంతో శ్రద్ధ తీసుకు న్నాడు. తను ఎక్కువగా ఇంటిపట్టున వుండ నందువల్ల, ఆడపిల్ల ఆలనాపాలనా సరిగా చూసే వాళ్ళుండరని, పుష్కరాల్లో తప్పి పోయి నట్టు మీకు చెప్పి, సత్యవతిని నా సంరక్షణలో వుంచాడు. అలాగే ఆయన వర్తకంలో సంపాయించిన లక్షలకొద్దీ డబ్బూ, నా దగ్గరే దాచి వుంచి, ‘నాతదనంతరం, నా ముగ్గురు కొడు కుల్లో ఎవడైతే నీ గుమ్మం దాకా వస్తాడో, వాడే నేను పెట్టిన పరీక్షలో నెగ్గినట్టు లెక్క. వాడికే నా ఆస్తి అంతా ఇచ్చి, సత్యవతి గురించిన అసలు సంగతి చెప్పు!’ అని కోరాడు. తండ్రి పెట్టిన పరీక్షలో నెగ్గి, నువ్వు తండ్రికి తగిన తనయుడవనిపించుకున్నావు. సరే, ముందు నీ కోసం ఒళ్లంతా కళ్ళు చేసుకుని ఎదురు చూస్తున్న, నీచెల్లెల్ని చూడు!” అని సత్యవతిని పిలిచాడు.

భూపతి చెప్పింది విని ఆశ్చర్యపోతున్న చిన్నవాడు, సర్వాభరణాలూ ధరించి బాల లక్ష్మీదేవిలా, తనకేసి నడిచివస్తున్న చెల్లెలు సత్యవతిని చూసి పరవశత్వంతో, కళ్ళవెంట అనందబాష్పాలు రాల్చాడు.