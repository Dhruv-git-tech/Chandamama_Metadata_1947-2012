ఈ ప్రాంతంలో వేటాడదగిన మృగాలు ఎన్నయినా ఉన్నాయి. వేట మీది వ్యామోహం కొద్దీ పాండవులు ఒక ఏడాది పాటు ఆ ప్రాంతంలోనే ఉండిపోయారు.

ఒకనాడు భీముడు తగిన అయుధాలు తీనుకుని వేటకు బయలుదేరి అనేక మృగాలను చంపుతూ వెళ్ళివెళ్ళి ఒక మహాసర్పాన్ని చూశాడు. అది ఆకుపచ్చ రంగులో ఉన్నది. దాని నోరు కొండగుహలాగున్నది. అందులో నాలుగు భయంకరమైన కోరలున్నాయి. దాని కళ్ళు ప్రకాశిస్తున్నాయి. దాని నోటి నుంచి విషజ్వాలలు వెలువడి, చుట్టూఉన్న చెట్లను మాడ్చేస్తున్నాయి.

అలాటి ప్రశయనాగును భీముడు పాగ రుగా ఎదిరించాడు. వెంటనే అది భీముడి శరీరాన్ని బలంగా చుట్టివేసింది. ఒక్క

క్షణం విస్తుపోయిన భీముడు, దాని నుంచి బయటపడడానికి ప్రయత్నించాడు. వెయ్యి ఏనుగుల బలం గల భీముడు ఎంత ప్రయత్నించి దాని పట్టు నుంచి తప్పించుకోలేక నిర్ఘాంతపోయాడు.

ఈలోపల ధర్మరాజు, భీముడెంతకూ తిరిగిరాకపోవటం చూసి, అతను బయలు దేరిన దిక్కు తెలుసుకుని, ద్రౌపదికి రక్తగా అర్జున నకుల సహదేవులను ఉండమని, చెప్పి ధౌమ్యుడితో సహా అరణ్యమార్గాన బయలు దేరాడు. దారి పాడుగునా, భీముడి చేతచచ్చిన వివిధ మృగాలు గుట్టలు గుట్టలుగా పడి ఉండటంచేత దారి వెతుక్కునే అవసరం లేకపోయింది.

అలా పోగా చివరకు ధర్మరాజుకు భీముడు పాము చుట్టలతో అసహాయుడై చిక్కి, కని పించాడు. అతను పోయి అలా పామునోటిలో ఎందుకు చిక్కుకోవలిసిన అవసరం కలిగిందో ధర్మరాజుకు అర్థం కాలేదు. అయన పామును సంబోధించి, “సర్పరాజా, నీకు ఆహారం కావాలంటే మరేదన్నా అడుగు, ఇస్తాను. ఇతను నా తమ్ముడు. ఇతన్ని వదిలి పెట్టు,” అన్నాడు.

దానికా సర్పం, “అయ్యా, నాకు నీ తమ్ముడు దైవికంగా దారికాడు. నేను అతన్ని వదలను. అతను నా ఆహారం. నువ్వుకూడా ఇక్కడే ఉండిపోయేటట్టుంటే, రేపు నిన్ను మింగుతా!” అన్నది.

ఈ జవాబు విని, “నువ్వు ఎవరు?” అని ధర్మరాజు సర్పాన్ని అడిగాడు.

“నేను మీ పూర్వీకుణ్ణి. నా పేరు నహుషుడు. చంద్రుడికి ఏడోతరం వాణ్ణి. బతికి ఉండగా