తేజస్సుతో వెలిగిపోతూండేవాడు. మార్కం డేయుడు అక్కడ చేరిన వారికి అనేక కథలూ, అనుసరించవలసిన ధర్మాలూ చెప్పాలను కున్నారు.

ఆశ్రమం వెలుపల ఈ గోష్ఠి సాగుతూ ఉండగా, ఆశ్రమం లోపల సత్యభామా, ద్రౌపదీ ఏకాంతంగా కూర్చుని కబుర్లు చెప్పు కున్నారు.

ఆ సమయంలో సత్యభామ ద్రౌపదితో, “నీ భర్తలు దిక్సాలకులకు తీసిపోనివారు గద్దా, అలాంటివారు అయిదుగురూ నీకు వశులై, ఎన్నడుగాని నీకు అయిష్టం కలగ కుండా, ఎంతో ఆదరంగా చూడటానికి ఏమిటి కారణం? వారిని వశపరచుకోవటానికి నోము లేవైనా నోచావా? మంత్రాలూ, మూలికలూ మొదలైన వశికరణాలు ప్రయోగించావా?

ఆ రహస్యం ఏమిటో నాకు కూడా కాస్త చెప్పావంటే, నేనుకూడా నా భర్తను వశపరచు కుంటాను,” అన్నది.

దానికి ద్రౌపది, “సత్యభామా, నువ్వు చెప్పే వశికరణ మార్గాలు చెడ్డస్త్రీలు అవలం బించేవి. కృష్ణుడి వంటివాడికి భార్యవైన నువ్వు ఇలా అడగటమే తప్పు. నన్ను గురించి నీకు సందేహం రావటంకూడా తోప్పే. తన భార్య మందులూ, మంత్రాలూ ప్రయోగిస్తుందని తెలిసినాక మగవాడు అమెను విష సర్పాన్ని చూసినట్టు చూడడా? పాండవులు నా పట్ల ప్రేమగా ఉండటానికి కారణాలు చెబుతాను విను: నేను లేనిపోని కోరికలు కోరి, అవి తీర్చక పొతే అలిగి కూర్చోను. భర్తలకు నా మీద విశ్వాసం ఉన్నది గదా అని వారికి జరగవలసిన ఉపచారాల విషయంలో అశ్రద్ధ చెయ్యను. వారి సేవలు నేనే చేస్తాను గాని, పనిమనుషుల చేత చేయించను. వారికి ఇష్టమైన వంటలు నాచేతి మీదుగా చేసి, నేనే పెడతాను. వారు చెప్పేదానికీ, చేసేదానికీ నేనెన్నడూ ఎదురు చెప్పను. అకారణంగా నవ్వను. నా సవతులను చూసి అసూయ పడను. ధర్మరాజు ఇంద్రప్రస్థంలో రాజ్యం చేసే కాలంలో రోజూ అనేక వేలమంది బ్రాహ్మణులూ, బ్రహ్మచార్లూ, సన్యాసులూ అతిథులుగా ఉండేవారు. వారికి అన్నీ సక్రమంగా జరిగినదీ, లేనిదీ నేనే స్వయంగా చూసేదాన్ని. అంతేకాదు, పాండవుల ఇతర భార్యలూ, లక్షలాది దాసీ జనమూ, పశువుల కావర్ల దగ్గిర నుంచి ఎందరో ఉండేవారు; ఆ అందరి యోగ క్షేమాలూ నేనే చూసేదాన్ని.