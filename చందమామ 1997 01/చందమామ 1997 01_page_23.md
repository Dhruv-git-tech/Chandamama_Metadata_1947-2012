ఒకనాడు సూర్యోదయంవేళ రాజు ఉద్యానవనంలో నడుస్తూండగా పచ్చికలోని ముల్లు ఆయన కాలికి గుచ్చుకున్నది. రాజు పక్కనే ఉన్న ఆసనంలో కూర్చుని, చేతులు చరిచాడు. భటుడు పరిగెత్తుకుంటూ వచ్చాడు.

“కాలిలో ముల్లు గుచ్చుకున్నది. క్షురకుణ్ణి తీసుకురా!” అన్నాడు రాజు.

ఇలాంటి పనులు చేయడంలో క్షుర కులు చాలా నేర్చరులు. కాని ఆ సమయంలో రాజభవనంలో అటువంటి వారెవ్వరూ కని పించ లేదు. భటుడు ఇటూ అటూ చూసి ఎడురు పడినసుభద్రతో, “రాజుగారి పాదంలో ముల్లుగుచ్చుకున్నది. నువ్వు వెళ్ళి తియ్!” అన్నాడు.

సుభద్ర తడబడుతూ రాజును సమీ పించింది. ఆయన పాదాలవద్ద నేల మీద కూర్చుని, పాదంలో గుచ్చుకున్న ముల్లును సుతారంగా తీసివేసింది.

“రాజభవనంలో లోగడ నిన్నెప్పుడూ చూసి నట్టు లేదే!” అన్నాడు రాజు అమెతో.

సుభద్ర సమాధానం చెప్పలేదు. కాని అమె కళ్ళనుంచి బాష్పాలు పెల్లుబికాయి.

“ఇక్కడ నువ్వేంతకాలంగా ఉంటున్నావు?” అని అడిగాడు రాజు.

“మా నాన్న, నన్ను మీకు సమర్పించిన రోజునుంచిప్రభూ!” అన్నది సుభద్ర పాంగు తూన్న దుఃఖాన్ని దిగమింగుకుంటూ.

రాజు అమెను మరొకసారి పరిశీలనగా చూశాడు. అమె తండ్రి అమెను తనకు సమర్పించిన విషయం ఆయన స్పృతి పథంలో తళుక్కున మెరిసింది. అ విషయాన్ని తనకు గుర్తుచేయని ప్రధాన పరిచారిక మీద రాజుకు మొదట అగ్రహం కలిగింది. కొంతసేపటికి తన మతిమరు పుకు తన మీదేకోపం వచ్చింది. తన పార బాటుకు ఎవరినినిందించి ఏంలాభంఅనుకుని, సుభద్రతో, “సరే, జరిగిన జాప్యమేదో జరిగిపోయింది. నీకు జరిగిన అన్యాయాన్ని వెంటనే రూపుమాపాలి. కాబట్టి ఈ రోజు సూర్యాస్తమయంలోగా నిన్ను వివాహమాడ తాను!” అన్నాడు.

వెంటనే ఆయన మంత్రులనూ, పురో హితులనూ పిలిపించి, విషయం తెలియ జేసి, వివాహానికి కావలసిన ఏర్పాట్లుచేయ మని అజ్ఞాపించాడు. – (ఇంకావుంది)