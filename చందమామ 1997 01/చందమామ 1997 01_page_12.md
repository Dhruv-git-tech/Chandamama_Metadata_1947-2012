వుండాలని మా కోరిక. రేపటి నుంచి ప్రారం భించి, రోజుకొకరు చాప్పున మా విద్యలు ప్రదర్శిస్తాం. అవయ్యేదాకా మా ఇంట్లోనే ఉండాలి మరి!” అన్నాడు రంగనాథుడు.

సర్పానందుడికెంతో సంతోషమయింది. అయనకప్పుడు వినే ఓపిక నిజంగానే లేదు. అతిథికి తనను గురించి చెప్పుకోవడంలో గృహస్థు ఎలా ఉండాలో అయనకప్పుడు తెలిసింది: “ఇక మీదట ఇంటికొచ్చిన వారికి నేను కూడా, నా గురించి ఎక్కువ చెప్పు కూడదు!” అనుకున్నాడాయన. అంతే కాక వచ్చినవాడు ఎప్పుడు వెళతాడా అని కాక, అతణ్ణి నాలుగు రోజుల పాటు ఇంట్లో వుంచుకోవాలని తపన పడుతున్నట్లుండాలని కూడా అయనకు అర్థమయ్యింది.

రంగనాథుడి భార్య,సర్పానందుడికి రాత్రి భోజనంలో అన్నీ ఇష్టమైన వంటకాలు చేసింది. మధ్యాహ్నం అయనను మాటలలో

పెట్టితెలుసుకోవడంవల్ల, ఆమెకు అది సాధ్యమయ్యింది.

భోజనాలయ్యాక అందరూ కాస్సేపు కబుర్లాడుకున్నారు. తర్వాత రంగనాథుడు, సర్పానందుడినాకగదిలోకితీసుకువెళ్ళి, “మీకు తీరని కోరిక ఏదైనా ఉంటే చెప్పండి. తీర్చ గలను,” అన్నాడు.

సామాన్యుడైన రంగనాథుడు, భాగ్యవంతుడైన తనకు తీరని కోరిక తీర్చగలగడం అసాధ్యం! అయినా, అయన అలా అడిగినందుకు తగువిధంగా బుద్ధి చెప్పాలనిపించి, “ఇలా అడగడం మీకు భావ్యం కాదు. మీరు తీర్చలేనిది అడిగా నన్న బాధ నాకు కలుగుతుంది. నేనడిగింది తీర్చలేక పోయా నని మీరుబాధపడతారు. ఎవరైనా, ఎవరి కైనా తమ సమర్థతను బట్టే వాగ్దానాలు చేయడం ధర్మం. కాదంటారా?” అన్నాడు సర్పానందుడు.