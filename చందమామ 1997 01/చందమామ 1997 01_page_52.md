మనదేశపు
చెట్లు

అరటిచెట్టు

మామిడి, పనస, అరటి పళ్ళను ప్రధానమైన
మూడుఫలాలుగా చెబుతారు. అదేవిధంగా అరటి,
మామిడి, రేగు, అత్తి, చింత చెట్లను ముఖ్యమైన
ఐదు వృక్షాలుగా చెప్పుకుంటారు. వీటికి సంబం
ధించిన ఒక వింతకథ కొన్నిప్రాంతాలలోప్రచారంలో
ఉన్నది. ఈ ఐదుచెట్లూ ఒకానాకప్పుడు మానవ
రూపాలతో ఐదుగురు అక్కచెల్లెళ్ళుగా ఉందేవట.
వాళ్ళకు ఎంతకూ పెళ్ళికాలేదు. దేవుడు వాళ్ళకు
కనిపించి పెళ్ళిచేసుకుంటారా అనిఅడిగాడు. అక్కలు
నలుగురూఒప్పుకున్నారుకాని, ఆఖరిచెల్లెలు మాత్రం
పెళ్ళికి ఒప్పుకోలేదు; అయితే, సంతానంమాత్రం
కోరుకున్నది. దేవుడు వాళ్ళను చెట్లుగా మార్చేసి,
ఆ చెట్లపైకి ఎగబ్రాకిన పురుషులే వాటికి భర్తలవు
తారని చెప్పాడట!

అందుకే మిగతాచెట్లను పైకి ఎగబ్రాకగలం
కాని, పెళ్లివద్దన్న అఖరి చెల్లెలయిన అరటిచెట్టు
పైకి మాత్రం వెళ్ళలేమని ఈ కథ చెబుతుంది!

అరటిని సంస్కృతంలో మోచా అనీ, కదళిఅనీ
అంటారు. హిందీలో కేలా అనీ, ఇంగ్లీషులోబనానా,
ప్లాంటెన్, అడమ్స్ ఆపిల్ అనీ అంటారు. పలు
భారతీయ భాషలలో అరటిని కదళి అని అంటారు.

తమిళంలోనూ మలయాళంలోనూ వాళై అని
అంటారు.

బౌద్ధులు అరటిని పవిత్రంగా భావిస్తారు. బౌద్ధ
సాహిత్యంలో చెప్పబడిన 'మోచాపానాను' అరటితో
తయారుచేస్తారు. మన పురాణాల ప్రకారం హను
మంతుడు హిమాలయ ప్రాంతాలలోని కదళివనం
అనే అరటితోటలో ఉంటాడు.

అరటిపువ్వులు, కాయలు, పళ్ళు, ఊచ అన్నీ
ఆహారంగా ఉపయోగపడతాయి.

కాయలు పచ్చగా ఉన్నప్పటికీ పళ్ళు పచ్చగానూ,
పసుపుపచ్చగానూ, ఎర్రగానూ ఉంటాయి. పరిమా
ణంలో చిన్నవీ పెద్దవీ అంటూ తేడాలుంటాయి.

అరటిలో 5000 రకాలున్నాయంటారు. పచ్చరటి,
బొంతరటి, కొండరటి, చక్కెరకేళి, అమృతకేళి
మొడలైన పదిరకాలు ప్రసిద్ధమైనవి.

అరటి ఆకులు పెద్దవి ఐదారడుగులపాడవు
తోనూ, బాగా వెడల్పుగానూ ఉంటాయి. దక్షిణ
భారతదేశంలో వీటిని భోజనం చేయడానికి విస్త
రాకులుగా ఉపయోగిస్తారు.

వివాహాదిశుభకార్యాలసమయంలో పందిళ్ళనూ,
ద్వారతోరణాలనూ పువ్వులూ, గెలలూ గల అరటి
చెట్లతో అలంకరిస్తారు. వీటిని చాలా శుభప్రదంగా
భావిస్తారు.

గెలవేసి, కాయలు బాగా ముదిరిన తరవాత
చెట్లను నరికేస్తారు. నరికిన చెట్టుబోదె చుట్టూ
ఏర్పడిన దుంపల నుంచి కొత్త మొక్కలు పుట్టుకు
వస్తాయి.