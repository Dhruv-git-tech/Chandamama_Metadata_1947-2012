ఇలావుండగా - ఒకసారి కొడుకులను చూడవచ్చిన సమీరుడు, ముగ్గురు కొడుకు లనూ దగ్గరకు పిలిచి, “నాయనలారా! ఈ వజ్రాలవర్తకం వల్ల, నా జీవితంలో ఎక్కువ కాలం సముద్రం మీదే గడిచిపోయింది. ఏ తుఫాను దెబ్బకో నా బతుక్కూడా ఏదో ఒక నాడు సముద్రంపాలు కాక తప్పదేమో! ఒక వేళ అలా జరిగితే, మేడమీది ఉత్తరపుగదిలో ఒక పాత భోషాణం వున్నది. దాన్ని తెరిచి చూడండి. నా తదనంతరం మాత్రమే, ఉత్తరపు గది తలుపులు తెరవాలి సుమా! ఒక ముఖ్య విషయం; తోడబుట్టినవారికోసంఎం తటి త్యాగానికైనా సిద్ధపడడం ఉత్తమోత్తమ ధర్మం అనిపించుకుంటుంది,”అని హితబోధ చేసి, రొండిన వున్న ఉత్తరపు గదితాళం చెవిని వాళ్ళకిచ్చాడు.

ఆతర్వాత కొద్దిరోజులకు సమీరుడు, వర్తకం పనిమీద మరొకసారి బయలుదేరాడు. అత డెక్కిన ఓడ సముద్ర మధ్యంలో పెను తుఫానుకు గురిఅయి మునిగి పోయింది. ప్రయాణీ కులందరూ నీటిపాలు కాగా, ఇద్దరు కళాసులు మాత్రం ఓడ కొయ్యల ఆధారంగా బతికి బయటపడ్డారు. వాళ్ళద్వారా సమీరుడి కొడు కులకు తండ్రి మరణవార్త తెలిసింది.

సమీరుడి ముగ్గురు కొడుకులూ, ఈ దుర్వార్తవిని చాలా దు:ఖించారు. పెద్దవాడు, ఇద్దరు తమ్ములతో, “ఇలా జరగవచ్చనిముందే శంకించిన నాన్నగారు, మనకు ఉత్తరపు గది తాళం చెవి ఇచ్చారు. మనం వెళ్ళి, ఆ గది లోని భోషాణంలో ఏమున్నదో చూసి, ఆయన చివరికోరిక నెరవేరుడ్డాం,” అన్నాడు.

ముగ్గురన్నదమ్ములూ ఉత్తరపుగది తలుపులు తెరిచి, భోషాణం తలుపు పైకెత్తి లోప లికి చూశారు. భోషాణం వెక్కిరిస్తున్నట్టుబోసిగా వున్నది. వాళ్ళు ఊహించినట్టుగా అందులో డబ్బూ, బంగారం ఏమీ లేదు గానీ, ఒక చిన్న కాగితంముక్క మాత్రం ఉన్నది. ఆ ఉత్తరం చదివి ముగ్గురూ విస్తుపోయారు. అందులో సమీరుడు-సిరిపురంలో వుందే భూపతి అనే ఆయన, నాబాల్యమిత్రుడు. ఆయన కుమార్తెకు, మీ సాంత ఖర్చులతో వివాహం జరిపించండి. మీ తండ్రిగా ఇదే నా చివరికోరిక!” అని వున్నది.

ఆ రాత్రి అన్నదమ్ములెవరికీ కంటి మీద కునుకులేదు. పెద్దవాడు కోపం పట్టలేక, మనసులో - ఈయన ఏమన్న తండ్రి! చేతికి చిల్లిగవ్వ ఇవ్వకుండా సముద్రం పాలైపోయాడు. ఇప్పుడు, ఎవరింటి ఆడపిల్లకో పెళ్ళిచేసి