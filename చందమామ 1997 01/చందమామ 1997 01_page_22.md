భవనం లోపలికి నడిపించింది. సుభద్రను చూడగానే రాజభవనంలో కలకలం బయలు దేరింది. రాణుల పరిచారికలు, సేవికలు తమలో తాము గుసగుసలాడుకోసాగారు.

“ఈమె అందం చూస్తూంటే పల్లెటూరి బ్రాహ్మది కూతురు అని నమ్మశక్యం కావడం లేదు. మారువేషంలో వున్న ఏ రాజకుమార్తె లాగానో ఉన్నది,” అన్నది ఒక పరిచారిక సుభద్ర రూపం చూసి ఆశ్చర్యంతో.

“రాజుగారు ఈయువతిని వివాహమాడా రంటే మిగతా రాణులను మరిచి పోవడం ఖాయం,” అన్నది మరొక పరిచారిక.

చాటునుంచి వారి మాటలు విన్న ముగ్గురు రాణులూ, అమాయతో నిట్టూర్చి తమ మందిరాలకు వెళ్ళిపోయారు.

ప్రధాన పరిచారిక సుభద్రకు ఒక విశాల మైన గది చూపించి, భోజనం పెట్టి, ధరించ డానికి నూతన వస్త్రాలు తెచ్చి ఇచ్చింది.

మరునాడు తెల్లవారగానే బిందుసారుడు రాజభవనం వదిలి పెట్టాడు. రాజ్య సరి హడ్డు ప్రాంతాలలో కొందరు సామంతులు తిరుగుబాటు ప్రయత్నాలు చేస్తున్నారని తెలిసి, వారిని అణచడానికి సైన్యంతో వెళ్ళాడు. అయన వెళ్ళిన పని సాధించి తిరిగి రావడానికి రెండు నెలలు పట్టింది. రాజు తిరిగి వచ్చే వరకు ప్రధాన పరిచారిక సుభద్రకు అన్ని సౌకర్యాలూ సమకూర్చింది. కోని, తిరిగి వచ్చాక రాజు సుభద్రను గురించి మాట మాత్రమైనా అడగక పోయేసరికి, అయన అమెను పూర్తిగా మరిచి పోయాడని ప్రధాన పరిచారిక గ్రహించింది.

రాజు సుభద్రను పెళ్ళాడితే, అయనకు తమ పట్ల ఉన్న అనురాగం తరిగి పోగలదన్న అనుమానంతో రాణులు ముగ్గురూ రాజు అమెను మరిచిపోయేలా చేయాలని మాంత్రి కుల ద్వారా రహస్యంగా మంత్ర తంత్రాలు ప్రయోగించ సాగారు.

రాణుల ప్రోద్బలంతో ప్రధాన పరిచారిక, సుభద్రను తేలికచేసి అవమానించసాగింది. అమెకు రాణులగోళ్ళు కత్తిరించడం వంటి పనులను పురమాయించింది. తమ పనులు సక్రమంగా చేయడంలేదని రాణులు సుభ ద్రను అవమానించి హింసించసాగారు. ఇంత జరిగినా సుభద్ర అన్నిటినీ మౌనంగా భరిం చిందే తప్ప, తన బాధలను ఎవరితోనూ నోరువిప్పి చెప్పుకోలేదు. ఇలా రెండేళ్ళు గడిచి పోయాయి.

చంద్రమామ