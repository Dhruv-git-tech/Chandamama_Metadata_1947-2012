రాళ్ళను గాలిలో తేల్చగలరు. ప్రకృతి శక్తుల్ని ప్రేరేపించగలరు. అటువంటి తమకు, ఉప సుందుడివంటి సామాన్యుడి విషయంలో, నా సాయం కావాలా?” అన్నాడు.

అందుకు సుందుడు ఒకటి, రెండు క్షణాలు మౌనంగా ఉండిపోయి, తరవాత రాజుకేసి గంభీరంగా చూస్తూ, “రాజా, దేశానికి రాజుండగా దుర్మార్గులను శిక్షించడం నాకు తగని పని!” అన్నాడు.

మహాగుప్తుడు మారుపలక్కకుండా, అర ణ్యాంలోని సుందుడి అశ్రమానికి తగిన కట్టు దిట్టాలు చేసి, ఉపసుందుణ్ణి ఆ ప్రాంతాలకు వెళ్ళకుండా శాసించాడు.

బేతాళుడు ఈ కథ చెప్పి, “రాజా, సుందుడు మంత్రోచ్ఛారణతో క్రూరమృగాలను దారి మళ్ళీంచడం, మెద్దరాతిని గాలిలోకి లేపడం, అలాగే శబ్దయజ్ఞంతో వానలు కురిపించడం- ఇవన్నీ గొప్ప యోగశక్తులు కలవాళ్ళు చేయగలిగినవే; కాదనలేం. అయితే, నన్నూక సందేహం బాధిస్తున్నది. ఇన్ని మహత్తరశక్తులు కలవాడు, ఒక దుర్మార్గుణ్ణి శిక్షించలేక, రాజు సాయం కోరడం వింతగా లేదా? ఒక వేళ, సుందుడు ప్రదర్శించినవన్నీ కనుకట్టు

లాంటి క్షుద్రతాంత్రిక శక్తులు మాత్రమేనా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపొతుంది,” అన్నాడు.

దానికి విక్రమార్కుడు, “మనిషికి బుద్ధి, మెదడు, అలోచనాశక్తి, మాట్లాడే నేర్పు ఇచ్చాడు భగవంతుడు. ఇవి కొన్ని సూత్రాలపై ఆధార పడి పనిచేస్తే, వాడు సన్మార్గుడు. దుర్మార్గుడి ప్రవర్తన ఏ సూత్రాలపైనా ఆధారపడివుండదు. జ్ఞానం, విజ్ఞానం, యోగవిద్య అటువంటి వారిపై ప్రభావం చూపించవు. సుందుడు తన యోగవిద్యతో ఉపసుందుణ్ణి శిక్షించ గలడేమో కానీ బుద్ధిని మార్చలేడు. పైగా, ఎట్టి పరిస్థితుల్లోనూ యోగి అయినవాడు, తన స్వార్ధం కోసం ఎదుటి వాణ్ణి తనకై తాను శిక్షించకూడదు. అందువల్ల, అతడి యోగ విద్యాశక్తులు మొక్కపోయే ప్రమాదం ఉన్నది. అ కారణం చేతనే సుందుడు, రాజు సాయం కోరాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.

— (కల్పితం)

[ఆధారం: “వసుంధర” రచన]