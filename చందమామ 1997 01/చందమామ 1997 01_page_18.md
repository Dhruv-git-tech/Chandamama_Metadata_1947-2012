ఆ తరవాత చంద్రగుప్తుడు మాళ్ళ, ఘూర్జర, సౌరాష్ట్ర ప్రాంతాలను ఒక్కొక్కటిగా జయించి తన రాజ్య సరిహద్దులను విస్తరింప జేశాడు. ఆయన వివేకవంతుడూ, శక్తిసంప న్నుడూ అయిన గొప్ప రాజుగా కీర్తిగాంచాడు.

చంద్రగుప్తుడి అనంతరం, ఆయన కుమారుడు బిందుసారుడు మగధ సింహా సనాన్ని అధిష్ఠించాడు. తండ్రి దీక్షతో పెంచిన రాజ్య సంపదనూ, నెలకొల్పిన శాంతి భద్రతలనూ బిందుసారుడు దక్షతతో కాపాడాడు. ముఖ్య పరగణాలకు తక్షశిల, ఉజ్జి యిని ప్రధాన నగరాలుగా వెలిశాయి.

బిందుసారుడు పరిపాలన సాగిస్తూన్న కాలంలో, ఒకనాడు ఒక పేద బ్రాహ్మడు, చాలా దూరంనుంచి రాజధానీ నగరమైన పాటలీపుత్రానికి వచ్చాడు. ఆ బ్రాహ్మది వెంట ఒక అందమైన యువతి ఉన్నది. ఆమె అతని కూతురు. అతడు రాజభవనం ప్రధానద్వారం సమీపించి అక్కడున్న కాపలా భటులతో రాజుగారిని దర్శించాలన్నాడు.

కాపలాభటులు ఆ బ్రాహ్మణ్ణి ఎగా దిగా చూసి, “తమరు ఏ రాజ్యానికి మహారాజులు? ఈ మహారాణి ఎవరు? తమకు రాజుగారే స్వయంగా స్వాగతం పలకాలా?” అని పరిహాసించారు.

బ్రాహ్మడు, “అయ్యలారా! నేను పల్లెటూరి వాణ్ణి, మహారాజుగారిని అగత్యం చూడాలి. దయతలచి సహాయం చేయండి. నాకు సాయపడ్డారంటే మునుముందు మీకు శుభం కలుగుతుంది!” అన్నాడు నెమ్మదిగా.

బ్రాహ్మది మాటలు విని కాపలా భటులు ఆలోచనలో పడ్డారు. అతని పక్కన నిలబడి

ఉన్న యువతి శాంత గంభీరంగా ఉన్నది. కాపలాభటుల నాయకుడు బ్రాహ్మణ్ణి సమీ పించి, “మీరు మహారాజును ఎందుకు దర్శించాలనుకుంటున్నారు?” అని అడిగాడు.

“అది ఇతరులతో చెప్పరాని పరమ రహస్యం! మహారాజుగారికి మాత్రమే విన్న వించగలను!” అన్నాడు బ్రాహ్మడు.

“రాజదర్శనం కావాలంటే మీ ఉద్దేశాన్ని, ముందుగా మంత్రిగారికైనా తెలియజేయాలి!” అన్నాడు భటుడు.

బ్రాహ్మడు ఏదో చెప్పబోతూండగా, లోపలి నుంచి గుర్రాల డెక్కల చప్పుడు వినిపించింది. ఎవరోగుర్రంమీద రాజభవనం నుంచి వస్తున్నారు.

“తప్పుకోండి! తప్పుకోండి!” అని భటులు హెచ్చరిస్తూ వచ్చారు. కాపలా భటుడొకడు