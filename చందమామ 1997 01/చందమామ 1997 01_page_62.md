ఆఖరుకు ఒక చిన్న దుకాణంలో అతనికొక అద్దం దొరికింది. దాని విలువ వెయ్యి వర హాలని చెప్పాడు దుకాణందారు.

“మామూలు అద్దానికి వెయ్యి వరహా లెందుకు? ఈ అద్దంలో గల విశేషమేమిటి?” అని అడిగాడు జయపాలుడు.

“అయ్యా,ఇది అందం చూసుకునే అద్దం కాదు.మీరు ఎవరిని తలుచుకుని ఈ అద్దం లోకి చూస్తే వారు ఆ క్షణాన ఉన్నస్థితిలో కనిపిస్తారు,” అన్నాడు దుకాణదారు.

జయపాలుడి మనస్సు చటుక్కున నిరుపమాదేవివైపు పోయి, అమెను ఒక్కసారిచూడా లన్న అభిలాష కలిగింది. అతను సంకోచించ కుండా దుకాణదారుకు వెయ్యి వరహాలూ ఎంచి ఇచ్చి అద్దం పుచ్చుకున్నాడు. నిరుపమాదేవిని తలచుకుని అద్దంలోకి చూశాడు. మరుక్షణమే అతనికి భరించరానంత బాధ కలిగి గుండె బరువెక్కింది.

ఎందుకంటే ఆ అద్దంలో జయపాలుడికి రాజకుమార్తె కనిపించింది. కాని అమె మరణ బాధలో వుంది. వైద్యుడు నాడి పరీక్షించి పెదవి విరిచి తల అడ్డంగా తిప్పుతున్నాడు! అమె జీవితం క్షణాలలో వుంది. చూస్తే,తాను సరీగా ఒక్కరోజు ప్రయాణపుదూరంలో ఉన్నాడు. కాని తను వెళ్ళేసరికి అంతా అయిపోయేలా వుంది.

చెమ్మగిల్లి, సరిగా కనిపించని కళ్ళతో దుఃఖించేతతూలుతూ జయపాలుడుదుకాణం దాటి కొద్దిదూరం వచ్చాడో లేదో విజయుడు అతనికెదురై “అన్నా!” అని పలకరించాడు.

జయపాలుడి ప్రాణం కొంత తేరుకున్నది. “చూడు, విజయా!” అంటూ అతను అద్దంలో రాజకుమార్తె దుస్థితిని అతిడికి చూపి, ఇటువంటి ఘోర సమయంలో మనంఇంత దూరాన ఉండిపోయాం. అదే నా విచారం!” అన్నాడు.