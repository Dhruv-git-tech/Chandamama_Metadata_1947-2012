“స్వామీ! అయాచితంగా అంత బంగారం నాకు వలదు. మనిషి అన్నీ స్వయంకృషితో సాధించాలి. అలా సాధించిన దాంతోనే అనుభవించాలి. నేను అతిథిమర్యాద చేసినా, స్వయం కృషితో సంపాదించిన ధనంతోనే చేస్తాను. ఈ వరం కూడా వద్దు,” అన్నాడు రంగనాథుడు.

“పోనీ, అతిథులు కోరిన వస్తువులు`- బంగారం లాంటిది ఇవ్వగలిగే వరం ఇవ్వనా?” అన్నాడు అతిథి.

“స్వామీ! అప్పుడది నా స్వయంకృషిఫలం కాదు గదా! కాబట్టి, అతిథుల మనసును సంతోష పెట్టే శక్తిని నా కివ్వండి,” అన్నాడు రంగనాథుడు.

“అతిథుల మనసుకు సంతోషం – కలగా లంటే, ధన కనక వస్తు వాహనాదులవసరం కాదా?” అన్నాడు అతిథి.

“అలా ఇచ్చే మాటైతే, నా ఇంటికి ఆతిథ్యం కోసం కాక దానంకోసం వస్తారు. నేను దాతను కాదల్చుకోలేదు. దూరప్రాంతాల నుంచి వచ్చిన వారికి, అవసరపడితే, అశ్రయమిచ్చి అదరించాలని నా కోరిక.

మనిషి కోరికలన్నీ మన సుతో ముడిపడి ఉన్నాయి. మనసు తృప్తి పడితే మనిషికి కోరికలుండవు. మన సుకు తృప్తి కలిగించ గల శక్తి, నాకివ్వండి,” అన్నాడు రంగనాథుడు.

అప్పటిక అతిథికి అసలు విషయంఅర్థమై, “తమకు తాముగా, నీ ఇంటికి వచ్చిన వారికి మాత్రమే ఆతిథ్యమిస్తూండు. రోజు కొక్కసారి, నీ అతిథుల తీరని కోరికలు రాత్రిపూటనిద్రలో తీరుతాయి. వారి మనసుకు పూర్తి తృప్తి కలుగుతుంది,” అని వరమిచ్చి వెళ్ళాడు.

ఆనాటి నుంచి రంగనాథుడు, అదే విధంగా అతిథిమర్యాదలు చేస్తూవస్తున్నాడు.

ఈ వివరాలు వినగానే సర్పానందుడి సందేహాలన్నీ పటాపంచలై పోయాయి. రంగ నాథుడు తనకోసం అద్భుతశక్తులను కూడా వాడుకోడు. అతిథిని, శరీరం కంటే ఎక్కువగా మనసును సంతోష పెట్టడానికే ప్రయత్ని స్తాడు. అందుకే, తనాతిథ్యం స్వీకరించిన గోపాలుడు, ఆయనను అంతగా మెచ్చుకుని, ఒకసారి వెళ్ళి చూసి రమ్మన్నాడు!

సర్పానందుడు తన గ్రామానికి తిరిగి వెళ్ళాక, తన పాతపద్ధతులు మార్పు కున్నాడు. ఎవరైనా అతిథులు తనను మెచ్చు కుంటే “శ్రీపురం రంగనాథుడి తర్వాతే నేను!” అని అంటూండే వాడు.