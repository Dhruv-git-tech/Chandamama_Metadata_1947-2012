కోపిష్ఠి ఉద్యోగి

రావులపాడు జమీలో, అడవి ప్రాంతాల వున్న కొన్ని గ్రామాల రైతులు, రెండు మూడు సంవత్సరాలుగా తగిన వర్షాలు లేక సరిగా శిస్తులు కట్టలేకపోతున్నారు. అక్కడి జమీందారు ఉద్యోగి వరదరాజులు చాలా ఉదారబుద్ది కలవాడు. ఆయన రైతుల ఇక్కట్టు చూసి, శిస్తులవసూళ్ళ విషయంలో వాళ్ళను బలవంత పరచలేకపోయాడు. అందువల్ల దివాణానికి చేరవలసిన డబ్బుచేరలేదు. ఇందుకు కారణం ఏమిటి వరద రాజులు దివాణానికి తెలియబరచినా, జమీందారు అదేం పట్టించుకోక, వరదరాజులును ఉద్యోగం నుంచి తొలగించి, శేషఫణి అనే ఆయన్ను అక్కడికి పంపమని దివాన్జికి చెప్పాడు.

ఈ శేషఫణి ముక్కోపి, దయాదాక్తిణ్యాలు లేనివాడు. ఆయన ఆ ప్రాంతంలోని ఒక పెద్దగ్రామంలో కచ్చేరి ఏర్పాటు చేసుకుని, ఇరవై నాలుగ్గంటల్లో బకాయాలతో పాటు మొత్తం శిస్తు చెల్లించని రైతుల వీపులమీద గుండురాళ్ళు పెట్టిస్తానని, చాటింపు వేయించాడు. ఆ గ్రామంలో ప్రతాపుడనే యువకుడాక డున్నాడు. వాడు మంచి తెలివితేటలతోపాటు సమయస్సూర్తికలవాడు. చాటింపు వింటూనే వాడు, శేషఫణి దగ్గరకు పోయి నమస్కరించి, “అయ్యా! ఈ ప్రాంతంలో వానలు లేక పంటలు పండడంలేదు. దీనికి తోడు బందిపోట్ల బెడద ఎక్కువైంది,” అన్నాడు.

బందిపోట్ల మాట వింటూనే శేషఫణి గతుక్కుమని, అంతలోనే సర్దుకుని, “నేనిక్కడికి వచ్చింది వానలు కురిపించడానికొక్కాడు; శిస్తు వసూళ్ళకు. మాటవరసకడుగుతున్నాను – బందిపోట్ల నుంచి రక్తణకు మీరేం చేస్తున్నారు?” అని అడిగాడు. “మంచి జాతికుక్కలను పెంచుతున్నాం,” అన్నాడు ప్రతాపుడు.

“అవి ఎక్కడ దొరుకుతాయి?” అని ప్రశ్నించాడు శేషఫణి కాస్త వణుకుతూ.

“నా దగ్గరేవున్నవి. అవి కొత్తవాళ్ళు కంటబడగానే, హో, హో, అని అరవడం ప్రారంభిస్తాయి,” అన్నాడు ప్రతాపుడు. దానికి శేషఫణి ఈసడింపుగా, “జాతికుక్కలు హో, హో అని అరవవు. ఇలా-భౌ, భౌ అంటవి,” అని భౌ, భౌ అని అరవడం ప్రారంభించాడు. ఇది విన్న ఆయన నౌకర్లు పదుగుపరుగునపోయి, జమీం దారుకు సంగతి చెప్పారు. జమీందారు, దివాన్జిని పిలిచి, “ఈ శేషఫణికి ఆ ప్రాంతాన ఏదో గాలో ధూళి సోకినట్టున్నది. మీరు వెంటనే వెళ్ళి సంగతి సందర్భాలు తెలుసుకుని, ఏంచేయాలో స్వయంగా నిర్ణయించండి,” అని చెప్పాడు.

దివాన్జి వెళ్ళి రైతుల గోడంతావిని, వరదరాజులును తిరిగి ఉద్యోగంలోపెట్టి, సలహాదారుగా ప్రతాపుణ్ణి నియమించాడు.

-దామరపూడి శేషగిరిరావు