దానికి అగస్త్యుడు, “దుష్టశిక్షణా, శిష్టరక్షణా చేసేవాడివి నువు ఉండగా మాకు క్షేమం కాకేమి, రామా? నువు దశకంటుడైన రావణుణ్ణి చంపి గొప్ప కీర్తి సంపాదించావు నిజమేగాని, తిక్త సముద్రం అవతల మాయానగరం రాజ ధానిగా చేసుకుని శతకంటుడనే రాక్షసుడు నిన్ను జయించాలనే ఉద్దేశంతో ఉన్నాడు,” అన్నాడు.

రాముడు అమితాశ్చర్యంతో, వాడి కథ చెప్పమని. అగస్త్యుణ్ణి అడిగాడు. అగస్త్యుడు ఇలా చెప్పాడు:

“కశ్యపుడికి వసువు అనే భార్య ఉండేది. ఆమె అనుర సంధ్యవేళ గర్భవతి అయి, మహా వికృతమైన ఆకారం గల శతకంటుణ్ణి కన్నది. వాడు బ్రహ్మదేవుణ్ణి గురించి దారుణమైన తపస్సు చేశాడు. ‘బ్రహ్మ సంతోషించి, శతకంటుడికి ప్రత్యక్షమై, దేవేంద్రుడు మొదలైన దేవతలకు అసాధ్యమైన వరాలు ఇచ్చేశాడు. దానితో వాడు విజృంభించి, మూడు లోకాలనూ జయించే ఆలోచనలో ఉన్నాడు. రామా, నువు వాణ్ణి యుద్ధంలో చంపాలి.”

రాముడు కొంచెం ఆలోచించి, “వాడు చూడటానికి ఎలా ఉంటాడు?” అని అగస్త్యుణ్ణి అడిగాడు.

ఒకనాడు రాముడు తన కొలువు కూ టానికి వచ్చి, సింహాసనం మీద కూ రుచ్చన్నాడు. ఎడమపక్క సీత కూర్చున్నది. రాముడికి ముందు హను మంతుడు కూర్చున్నాడు. భరత, లక్ష్మణ, శత్రుష్మ, సుగ్రీవ, అంగద, నల, నీల, జాంబవంత, విభీషణాదులూ; వసిష్ఠ, వాసుదేవాదులూ సభను అలంకరించి ఉన్నారు.

ఆ సమయంలో ఆ సభకు అగస్త్య మహాముని వచ్చాడు. రాముడు అయనకు చేతులెత్తి నమస్కారం చేసి, అతిథి సత్కారాలు జరిపి, క్షేమ సమాచారాలు అడిగాడు.