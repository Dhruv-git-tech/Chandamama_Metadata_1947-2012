విందు ఏర్పాట్లు పెద్ద ఎత్తున చేసింది కావేరి. ఆహ్వానితులు పాతిక మందికి పైగా కానుకలతో సహా వచ్చారు. వాళ్లు విందు ఏర్పాట్లను, అదేపనిగా మెచ్చు కున్నారు.

ఆది మొదలు గంగా, కావేరీలు పోటీ పడి విందులు చేయసాగారు. వంక దొరకకపోతే వాళ్లు సంవత్సరానికి మూడు నాలుగు పుట్టినరోజు పండుగలు కూడా చేసుకునే వారు.

సంవత్సరం గడిచేసరికి ఈ విందుల గోలతో గణపతి, శేషయ్యా కూడా థీలా పడిపోయారు. వాళ్ళిద్దరూ ఒకసారి బజారులో కలుసుకున్నప్పుడు, చాలా సేపు ఆ సంగతి, యీ సంగతి మాట్లాడుకుని,

చివరకు నిర్మోహ మాటంగా తమ భార్యలను గురించి ఒకరికొకరు చెప్పు కున్నారు.

“నా భార్యకు ఈ విందుల పిచ్చి ఎప్పుడు వదులుతుందోగాని, నాప్రాణాలు తో డేస్తు న్నదం టే, సమ్ము!” అని వాపోయాడు గణపతి.

“నా భార్య ఎమీ తక్కువ తినలేదు. నీ భార్య పుణ్యమా అని, నా భార్యకు కూడా ఈ విందు పిచ్చి పట్టుకున్నది,” అన్నాడు శేషయ్య.

“నీ భార్య కేవలమూ బహుమతుల కోసం ఈ విందుల తతంగం ఏర్పాటు చేస్తున్నదిట! నా భార్య చెప్పింది,” అన్నాడు గణపతి.