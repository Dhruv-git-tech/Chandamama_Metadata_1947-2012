తరవాత వాడు జమీందారును కలుసుకుని, 'ధర్మ ప్రభువులు! పది రూపాయలు పోతే పోయాయిగాని, సత్రంలో భోజన సదుపాయాలు బాగున్నాయి,' 'అన్నాడు.

జమీందారు ఉలిక్కిపడి, 'ఏమిటి? పదేసి రూపాయలు తీసుకుంటున్నాడా?' అని అడిగాడు.

'ఫరవాలేదులెండి. పది రూపాయలు ఎక్కువేమీ కాదు. అందునా అది శివాలయం కట్టించటానికిట గద!' 'అన్నాడు చిన్నడు.

'నువు చెప్పేది నిజమే అయితే వాడి చర్మం ఒలిచేస్తాను! నేను తీసుకోమన్నది అయిదు రూపాయలే. వాడు నన్ను మోసం చేస్తున్నాడంటావా? ఇంత పెద్ద ద్రోహమా!' 'అన్నాడు జమీందారు ఉగ్రుడైపోతూ.

చిన్నడు ఆశ్చర్యంగా కళ్ళు పెద్దవి చేసి, 'అలాగా? అయితే సత్రం సగం మింగేస్తున్నాడా? మనిషికి అయిదు రూపాయలా? ఎంతలేదన్నా రోజుకు యాభైమందికి పైగా సత్రానికి వస్తూంటారు గదా! అయ్యో! అయ్యో! ఎంత మోసం!' 'అన్నాడు.

జమీందారుకు మరింత మతిపోయి నట్టయింది.

'రోజుకు యాభైమందే? అంతమంది వస్తున్నట్టు వాడు నాకు ఏనాడూ లెక్క చెప్పలేదే?' 'అన్నాడతను.

'మీరింత అమాయకులు గనకనే అతను మిమ్మల్మి ఇంత సులభంగా మోసం చెయ్యగలుగుతున్నాడు. కావాలంటే నా వెంట మీ మనిషిని ఒకరిని పంపండి. అతను చేసే మోసం కళ్ళారా చూడవచ్చు. నేను సత్రంలోనే గదా ఉంటున్నాను,' 'అన్నాడు చిన్నడు.

జమీందారు చిన్నడి మాట నమ్మి వాడి వెంట తన మనిషిని పంపాడు. ఆ సాయంకాలం చిన్నడు ఆ మనిషితో సహా సత్రానికి ఎదురుగా మాటువేశాడు.