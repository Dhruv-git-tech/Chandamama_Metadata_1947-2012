అతనికి ఇక అడ్డులేదు. అతను తన
సొంత ఊళ్లో బహిరంగంగానే పెద్ద మేడ
కట్టించనారంభించాడు.

అయితే వీరాజు మీది దొంగతనం
ఆరోపణ నిలవలేదు. అతన్ని అధికారులు
నిర్బంధం నుంచి విడిచిపెట్టారు. అతను
పరిస్థితులన్నీ తెలుసుకుని న్యాయా ధి
కారితో రాజయ్య దుర్మార్గాలన్నీ చెప్పి.
తన మామగారికి పిచ్చి ఎత్తిందని గదిలో
బంధించి ఉంచాడనీ, వైద్యులచేత పరీక్ష
చేయించమనీ కోరాడు. వైద్యులు రంగ
రాజును పరీక్షించి ఆయనకు ఎలాటి
పిచ్చీ లేదని చెప్పారు.

రంగరాజు తన పెద్ద అల్లుడికి లోగడ
ఇచ్చిన పెత్తనం రద్దుచేసి, దాన్ని
వీరాజుకు అప్పగించాడు.

కొన్ని నెలలు గడిచాయి. రాజయ్య
అసలు స్వరూపం బయట పెట్టటం తప్ప
వీరాజు మరేమీ సాధించలేదు.

పనివాళ్ళలో చురుకులేదు. రాజయ్య
కొందరు పనివాళ్ళను కూడగట్టుకునే

టందుకు వారికి సోమరితనం మప్పాడు.
దానివల్ల ఇతరులకు కూడా పనిలో శ్రద్ధ
పోయింది. తమ శ్రమ ఫలితం గురించి
వాళ్ళు గర్వించటం మానేశారు. పశు
సంపద కూడా అస్తవ్యస్తంగా ఉన్నది.
వీరాజు ఈ పరిస్థితిని కొంచెం కూడా
మార్చలేకపోయాడు.

అతను తన అశక్తతను గురించి
ఒక సారి రంగరాజుతో మాట్లాడాడు.
రంగరాజు నవ్వి, ''రాజయ్య దుర్మార్గు
డైనంతమాత్రాన సమర్థుడు కాకపోలేదు.
అతని స్వార్థం అతని సామర్థ్యాన్ని దెబ్బ
తీసింది, అతని తప్పలు ఎంచడం
మానేసి, ఖర్చుకు తగ్గట్టుగా ఆదాయాన్ని
పెంచే మార్గం చూడు. కొత్త అల్లుడి
వైన నీ బాధ్యత అదే,'' అన్నాడు.

దానితో వీరాజు రాజయ్య విషయం
మరిచిపోయి, రంగరాజు ఆస్తిని సక్రమ
మైన మార్గంలో పెట్టి, రెండేళ్ళలో
పూర్వపు ఐశ్వర్యాన్నీ, వైభోగాన్నీ తిరిగి
నెలకొల్పాడు.