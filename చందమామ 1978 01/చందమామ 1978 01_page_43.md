వరహాల శెట్టి కుంగిపోయాడు. అతను ఇంటికి వెళ్లి, నెలరోజులు మంచం పట్టాడు. అతనికి ఉన్నదంతా పోయింది. నెల్లూళ్ళ తరవాత కృశించి శెట్టి వీధిలోకి వచ్చాడు. అతనికి వర్ధమానుడు అంత దూరాన వీధిన నడిచిపోతూ కనిపించాడు. తాను చెడిపోయాడుగాని వర్ధమానుడు చెడిపోలేదు.

ఎవరో బిచ్చగాడు కుంటుకుంటూ వచ్చి వర్ధమానుణ్ణి ధర్మం అడిగాడు. వర్ధమానుడు వాడికి గుప్పెడు నాణాలిచ్చి పంపేశాడు. బిచ్చగాడు కొంతదూరం కుంటుతూ వెళ్లి, తరవాత మామూలుగా నడిచిపోయాడు.

శెట్టి బిచ్చగాణ్ణి గుర్తుపట్టాడు. తాను చూస్తూండగా ఆ నాడు వర్ధమానుడి వద్ద నాణాలు పుచ్చుకున్న బిచ్చగాడు వీడే. వాడు వర్ధమానుడి మనిషే ! తనను పట్టటానికి వాడు ఎర అన్నమాట.

వర్ధమానుడు బిచ్చగాడిని అనుసరించి వెళ్లి, వాణ్ణి అందుకుని, తాను వాడి

కిచ్చిన డబ్బు తీసేసుకున్నాడు. వర్ధమానుడు వెళ్లిపోయా క వరహాల శెట్టి ఆ బిచ్చగాణ్ణి కలుసుకుని, తన వెంట వచ్చిన నలుగురు సేవకులలో వాడు ఒకడని తెలుసుకుని ఆశ్చర్యపోయాడు. రాజభటులు కూడా వాళ్ళ మనుషులే నన్నమాట!

"బిచ్చగాడు" శెట్టితో, "ఈ విషయం ఎక్కడ తెలిసినా మీ పరువు పోతుంది. మేం ఎటూ అన్నింటికీ తెగించిన వాళం," అన్నాడు.

"నా మాట ఏమిటి? నా బిడ్డల గతి ఏం కాను?" అన్నాడు శెట్టి.

"కొంత డబ్బు అప్పు ఇస్తా సు. ఏదన్నా చిన్న వ్యాపారం చేసుకోండి," అన్నాడు "బిచ్చగాడు".

"అసలు నాణాలా? దొంగనాణాలా?" అని శెట్టి అనుమానంగా అడిగాడు.

ఆ మనిషి నవ్వి, "అసలూ, నకిలీ అన్న ప్రసక్తి లేదండి. అన్నీ అసలు నాణాలే," అన్నాడు.