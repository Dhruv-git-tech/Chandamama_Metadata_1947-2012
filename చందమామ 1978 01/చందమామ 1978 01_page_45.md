## సూనికి తగ్గిపికు

కొశీపట్టణంలో ఒకప్పుడు కమలశ్రేష్ఠి అనే ధనికవర్తకుడికి పద్మిని అనే చక్కని కుమార్తె ఉండేది. ఆమెకు మంచి గుణాలున్నట్టు పేరు ఉండేది. ఆమె కోసం వెదకి, వెదకి ఆమె తండ్రి చంద్రు డనేవాణ్ణి తెచ్చి, వైభవంగా పెళ్ళిచేసి, అతన్ని ఇంట ఉంచుకుని, క్రమంగా తన వర్తకమంతా అల్లుడికి అప్పజెప్పాడు.

పద్మినికి మాత్రం చంద్రుడంటే ఇష్టం లేదు. పైకి మహా గుణవతిగానూ, పతివ్రతగానూ నటిస్తూ, చాటుగా యథేచ్ఛగా సంచరించసాగింది. కొంత కాలానికి ఆమెకు ఒక కొడుకు కలిగాడు. ఆమె వాణ్ణి తాక నిరాకరించి, “కొడుకైనా పరపురుషుడే గదా!” అన్నది.

“అమ్మో, ఎంత పతివ్రత!” అని అందరూ అనుకున్నారు.

ఒకనాడు చంద్రుడు తన దుకాణంలో ఉండగా దారి వెంట పవిత్రోదకం చల్లు కుంటూ పోతున్న ఒక బ్రాహ్మణ యువకుడు కనిపించాడు. అతను చాలా అందంగానూ, స్ఫుర ద్రూపిగానూ ఉన్నాడు. చూసేవాళ్ళకు అతను మహా ఉత్తముడనీ, పవిత్రుడనీ భావం కలిగింది.

ఆ సమయాన చంద్రుడు ఎవరికో గోధుమలు కొలుస్తున్నాడు. ఆ గోధు మలలో నుంచి ఒక ఎండు పరక గాలికి లేచి, ఆ బ్రాహ్మణ యువకుడి పిలక మీద వాలింది. చంద్రుడు నొచ్చుకుని దాన్ని తీయబోయాడు.

కాని ఆ బ్రాహ్మణ యువకుడు అతన్ని వారిస్తూ, “ఆగు! నేను నా శిరస్సును ఖండించుకుంటాను. నేను ఇంతవరకూ ఎలాటి పాపమూ చెయ్యలేదు. ఇప్పుడు