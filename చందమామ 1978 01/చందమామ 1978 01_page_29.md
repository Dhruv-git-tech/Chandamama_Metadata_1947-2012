చిన్నడు తయారు చేసిన యువకులు జట్లు జట్లుగా, తలపాగాలు చుట్టుకుని ప్రయాణీకుల్లాగా సత్రంలోకి పోవటమూ, మరికొందరు భోజనం చేసినట్టు మూతులు తుడుచుకుంటూ, త్రేన్చుతూ బయటికి వస్తూండటమూ జమీందారు మనిషి చాలా సేపు చూశాడు. వాడు జమీందారు దగ్గిరికి వెళ్ళి, “ఈ ఒక్కపూటే యాభై, అరవైమంది దాకా ప్రయాణీకులు సత్రంలో భోజనంచేశారు,” అన్నాడు.

ఆ మాటవిన్న జమీందారు కళ్ళు చింతనిప్పులల్లే అయాయి.

“శాంతించండి. ఇవాళ వచ్చినవారి సంఖ్య ఎంత చెబుతాడో చూసి మరీ చర్య తీసుకోవటం మంచిది,” అని చిన్నడు జమీందారును అప్పటికి శాంత పరిచాడు.

మర్నాడు ఉదయం జమీందారు వద్దకు అతని బావమరిది వచ్చి సత్రం లెక్కలు చూపించాడు. సత్రంలో భోజనాలు చేసిన వారి సంఖ్య పన్నెండుగా చూపబడి ఉన్నది. అది చూడగానే జమీందారు శివమెత్తిపోయి, “ఒరే, పచ్చి దుర్మార్గపు, వెధవా! ఎన్నాళ్లుగా ఇలా మోసం చేస్తు న్నావు?” అంటూ కొరడా తీసుకుని అతణ్ణి చావగొట్టాడు.

దెబ్బలకు కారణం తెలియకా, దెబ్బలకు తట్టుకోలేకా జమీందారు బావమరిది అక్కడి నుంచి పారిపోయాడు. తను ఏదన్నా చెప్పుకుందామన్నా, అడుగుదా మన్నా జమీందారు అవకాశం ఇవ్వలేదాయె!

చిన్నడు సత్రం చేరి జమీందారు బావమరిదిని పరామర్శిస్తూ, “విమన్నమనిషండి? మీరూ తనంటివారే నన్నది గుర్తించకుండా గొడ్డును బాదినట్టు బాదటమా? పైగా మీ పుణ్యానేగదా తాను ఇంతటి వాడయింది? మీరు ఇందుకు ప్రతీకారం చెయ్యకపోతే నలుగురిలోనూ ఎలా తల ఎత్తుకు తిరుగుతారు?” అని ఎగదోశాడు.