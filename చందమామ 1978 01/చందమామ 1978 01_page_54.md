ఈ రాక్షసుడి మీదికి యుద్ధానికి వెళ్లండి," అన్నాడు.

వెంటనే సుగ్రీవ, అంగద, విభీషణాది మహావీరులు తమ సేనలతో శతకంటుడి నగరం పైకి యుద్ధానికి వెళ్ళారు. వానర సేనా, రాక్షససేనా కలిసి, కోటను సమీ పించి, కోట చుట్టూ ఉండే అగడ్డను పూడ్చి, కోట గోడలు కూల్చి. గోపురాలు నేలమట్టం. చేసి, ద్వారాల తలుపులు విరగదన్ని విజృంభించారు.

ఆ కోటను రక్షంచే కాలకేయు లనే వాళ్ళకు ఈ కోతులూ, రాక్షసులూ విజృంభించటంచూసి ఆశ్చర్యంకలిగింది. “ఈ పట్టణాన్ని పాలించేది శతకంటుడని వీళ్ళకు తెలీదా? ఏళ్లు ప్రాణాలతో ఎలా తప్పించుకుందా మనుకుంటున్నారు?” అనుకుని సింహనాదాలు చేశారు.

తరవాత ఆ కాలకేయులు రకరకాల ఆయుధాలు ధరించి వానర, రాక్షససేన మీదికి వచ్చారు. వాళ్ళ దెబ్బకు తట్టుకోలేక వానరసేన చెల్లి చెదరయింది. విభీషణుడు వానరులను ఆపి, తన రాక్షససేనలను పురికొల్పాడు. వారితో పాటు వానరులు కూడా ఎదురు తిరిగి కాలకేయులను ప్రతిఘటించారు. యుద్ధం తీవ్రంగా సాగింది.

ఈలోపల శతకంటుడు శివపూజ చేస్తూ ఉండి, యుద్ధ కోలాహలం చెవులపడే సరికి, ద్వారపాలకులను, “ఏమిటా కోలాహలం?” అని అడిగాడు.