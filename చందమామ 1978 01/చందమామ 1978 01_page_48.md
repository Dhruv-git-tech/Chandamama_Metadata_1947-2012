## డబ్బుక్కగాపుడు

ఒక నగరంలో జయశేఖరు డనే గొప్ప ధనికుడుండేవాడు. అతని భార్య పేరు జయప్రద. వారికి చాలా కాలం పిల్లలు కలగలేదు. పిల్లల కోసం చేయవలసిన పూజలూ, నోములూ ఆన్నీ అయాక ఆ దంపతులు సపరివారంగా తీర్థయాత్ర లకు బయలుదేరారు.

వాళ్ళు తీర్థయాత్రలు ముగించుకుని తిరిగి వస్తూండగా, వారి దేశం సరిహద్దులో ఉన్న అరణ్యంలో ఒక పెద్ద దొంగల ముఠా వారిని చుట్టుముట్టింది. జయ శేఖరుడి వెంట ఉన్నవాళ్ళు దొంగలను చూసి పారిపోయారు. దొంగలు జయ శేఖరుణ్ణీ, అతని భార్యనూ నిలువుదోపిడి చేసేశారు.

అదే సమయంలో దొంగలలో కొందరు జయప్రద అందచందాలు చూసి, ఆమెను బలాత్కరించ యత్నించారు. అది చూసి

దొంగల నాయకుడు వారిని మందలిస్తూ, “అడవాళ్ళ జోలికి పోవద్దని మీకు ఎన్నిసార్లు చెప్పాను? మనక్కావలసింది డబ్బు. దానికోసమేగదా, మనం అన్నిటికీ తెగించి, యీ అరణ్యంలో తిరుగుతూ, దార్లు కొడుతున్నది. ఆ దొరికే డబ్బుతో తృప్తిపడి ఊరుకోండి. మరొకసారి ఇలా చేశారంటే, మీ తలలు తీసేస్తాను,” అన్నాడు.

ఆ విధంగా మానం దక్కిన జయప్రద దొంగల నాయకుడితో, “అన్నా, మా దగ్గిర ఉన్నదంతా నువు దోచు కున్నప్పటికీ నీ రుణం తీరలేదు. ఆ రుణం ఏనాటికైనా తప్పక తీర్చుకుంటాను,” అన్నది.

తరవాత జయశేఖరుడూ, జయప్రదా ఎన్నో ప్రయాసలకోర్చి, నగరంలోని తమ ఇంటికి తిరిగివచ్చారు.