“ పేదలను పీడించి ధర్మసత్రాలూ, ఆలయాలూ కట్టించటం ఏమిటి ? ” అన్నాడు వాడు.

“ డబ్బు లేని వాళ్ళదగిర ఇలాగే పశువులను తోలుకుపోతూంటాడు. మనం ఇట్లా అనుకున్నామని జమీందారుకు తెలిస్తే ఇద్దరినీ కాటికి పంపుతాడు,” అన్నాడు ఆవును పోగొట్టుకున్నవాడు.

“ ధర్మసత్రం యజమాని జమీందా రయితే, ఆందులో అధికారిగా కూర్చునే వాడెవడు? వాడూ ఒక జమీందారు లాగే ఉన్నాడే?” అని చిన్నడు అడిగాడు.

“ ఉండకేంజేస్తాడు? వాడు జమీందారు బావమరిది. ఆవును లాక్కెళ్ళినవాళ్లు జమీందారుకు నమ్మినబంట్లు ! ఎలుగు బంట్లు !” అన్నాడు ఆ మనిషి.

జమీందారూ, అతడి బావమరిదీ ఇద్దరు తోడేళ్ళు, వాళ్ళకింద ఇద్దరు ఎలుగుబంట్లు ! ఈ నలుగురూ చేరి అమాయకపు జనాన్ని చెండుకు తింటు న్నట్టు చిన్నడికి అర్థమయింది. చిన్నడు వాళ్ళ సంగతి తేల్చిగాని ఆ గ్రామం నుంచి వెళ్ళరాదనుకున్నాడు.

కొద్దిరోజుల్లోనే చిన్నడు గ్రామస్థు లందరినీ పరిచయం చేసుకుని, వాళ్ళ సహాయంతో ఒక పెద్ద నాటకం ఆడటానికి ఉపక్రమించాడు.

వాణ్ణి పక్కకు నెట్టేసి, ఆవును తోలుకు పోయారు. చిన్నడు ఆ మనిషిని చూసి జాలిపడి, అతన్ని సమీపించి, “ఎవరు వాళ్ళు? అప్పులవాళ్ళా?” అని అడిగాడు.

“ అదేమీలేదు, బాబూ. బాకీ ఉంటే బాధపడకపోదును. ఇది జమీందారుగారి పచ్చి నిరంకుశత్వం. మొన్నటిదా కా ధర్మసత్రం కట్టిస్తానని ఊళ్ళోవాళ్ళ రక్తం పిండాడు. అది కాగానే శివాలయం కట్టిస్తానంటూ ప్రారంభించాడు. ఇప్పటికి ఆయన వసూలు చేసిన డబ్బుతో ఎన్ని శివాలయాలైనా కట్టించవచ్చు,” అన్నాడు.

చిన్నడికి జమీందారు మీద చాలా కోపం వచ్చింది.