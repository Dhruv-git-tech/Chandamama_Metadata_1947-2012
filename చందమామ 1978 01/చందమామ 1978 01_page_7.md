నన్ను కౌగిలించుకున్నది. నీకేం కావాలో తీసుకుపో," అన్నాడు వర్తకుడు.

దొంగ మనసు కరిగింది. వాడు వర్తకుడితో, "అయ్యా, నేను నీ ఇంటి నుంచి పూచికపుల్ల కూడా తీసుకోను. నీకు మేలు చేసినందుకు నా కెంతో సంతోషంగా ఉన్నది. నిన్ను ఇలా ఈమె గాడంగా కౌగలించుకోని రోజునే నేను మళ్ళీ వస్తాను," అన్నాడు.

ఈ కథ విని అరిమర్దనం విక్రమాసుడి అభిప్రాయం అడిగింది.

"రాజా, ఈ కాకిని చంపరాదు. శత్రువైనప్పటికీ, తన నాయకుడి అసంతృప్తి చెందినవాడి సహాయం మనం తీసుకోవచ్చు. బ్రాహ్మాడూ, దొంగా,

రాక్షసీ కథలో అదేగదా తేలేది ? '' అన్నది విక్రమాసుడు.

"ఏమిటా కథ?" అని అరిమర్దనం అడిగితే విక్రమాసుడు ఇలా చెప్పింది:

ఒక గ్రామంలో ఒక పేద బ్రాహ్మణుడుండేవాడు. అతను వారూ, వీరూ ఇచ్చిన దానితో జీవయాత్ర గడిపేవాడు. అతను ఎలాటి సుఖాలకూ నోచుకోలేదు. రోజూ క్షౌరం చేయించుకోవటానికిగాని, గోళ్ళు తీయించుకోవటానికిగాని అతని వద్ద డబ్బులుండేవి కావు. తిండి లేక అతను ఎండగట్టుకుపోయాడు.

ఒకనాడు ఒక ధనికుడు, తన తండ్రి చనిపోగా, అయనకు ఉత్తమ లోకాలు కలగగలందులకు, ఈ బ్రాహ్మాడికి రెండు