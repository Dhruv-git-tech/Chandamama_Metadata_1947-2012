రోజులు ప్రయాణం చేసి, గురువుగారి ఊరు చేరారు. ఆక్కడ చాలా సులువుగా పనిముగిసింది.

వరహాల శెట్టి రెట్టింపు నాణాల బస్తాలతో రెండు బళ్ళుకట్టుకుని వర్ధమాను డిచ్చిన నలుగురు మనుషులను తోడు తీసుకుని తిరుగుప్రయాణమైనాడు. వర్ధమానుడు మాత్రం పని ఉండి గురువుగారి దగ్గిరే దిగబడిపోయాడు.

రెండోనాటి ప్రయాణంలో, దూరం నుంచి రాజభటులు వస్తున్నట్టు సేవకులు గమనించి శెట్టితో, 'రాజభటులు వస్తున్నారు. ఎందుకైనా మంచిది, మనం బళ్లు ఒక పక్కగా ఆపి, అవి మనవికానట్టు నటించుదాం. వాళ్ళు మనను దాటి పోయాక తిరిగి ప్రయాణం సాగించుదాం,' అన్నారు.

అసలే భయపడుతున్న శెట్టి వాళ్లు చెప్పినట్టే చెయ్యనిచ్చాడు. రాజభటులు వచ్చి బళ్ళ మీది నాణాల బస్తాలను తడివి చూసి, 'ఇవి ఎవరివి?' అని వరహాల శెట్టినీ, సేవకులనూ అడిగారు.

'మా కేం తెలుసు? కూలిపని కోసం పాలాలు పట్టి తిరుగుతూ ఉంటే, ఈ మహారాజుగారు తమ పాలం దున్న టానికి పిలుచుకుపోతున్నారు,' అన్నారు సేవకులు.

వరహాల శెట్టి తలాడించాడు. రాజభటులు బళ్ళు తోలుకుని, రాజధాని కేసి వెళ్లిపోయారు.