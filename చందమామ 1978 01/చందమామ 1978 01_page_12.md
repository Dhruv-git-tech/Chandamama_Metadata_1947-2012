సరోవరేశ్వరుణ్ణి చూసి, సాధకుడికి చేయెత్తి అతణ్ణి చూపిస్తూ, ''మా అరణ్య దేవర ఆకాశం నుంచి మాకు ఆహారంగా సంపినవాడక్కడున్నాడు? మీరు చెప్పే రాజకుమారి సంగతి వాడి కేమైనా తెలుసేమో అడగండి,'' అన్నాడు.

ఆ క్షణంవరకూ సిద్ధసాధకుడు, నర భక్తకుల్ని పారిపోకుండా చూసే ప్రయత్నంలో వుండి, కొంచెం ఎడంగా చెట్టు చాటున నిలబడిన సరోవరేశ్వరుణ్ణి చూడలేదు. ఇప్పుడతడు చప్పున తల తిప్పి చూసి, ''ఒరే, నెత్తిన డిప్పుకిరీటం నువ్వూ! ను వ్వేనా మాయా సరోవరేశ్వరుడివి? దొంగలా పారిపోవాలని చూస్తున్నావా? జాగ్రత్త, శూలానికి గుచ్చి భూమిలో పాతెయ్యగలను,'' అన్నాడు.

సాధకుడి మాటలు సరోవరేశ్వరుడికి చాలా కోపం తెప్పించినై. అతడు విసురుగా కత్తి పిడిమీద చేయివేసి, కత్తి దూయ బోయినవాడల్లా తమాయించుకుని, ''నీ వేషభాషలు చూస్తూంటే, నువ్వేదో కాపాలికుడివని తప్ప నీ ఊరూ, పేరూ తెలియటం లేదు. సరిసమానులపైన మాత్రమే నేను కత్తి దూయగలను. ఇక యింతటితో నీ పరుష వాక్యాలు చాలించి, నీ దారిన నువ్వుపో,'' అన్నాడు యీసడిస్తున్నట్టు.

చంద్రమామ

'నేను సిద్ధసాధకుణ్ణి, మహాకాళుడి భక్తుణ్ణి. నీ అంతస్తుకు తగిన శత్రువు నా బంటుగా వున్నాడు. వాణ్ణి నేనిటు వచ్చేప్పుడు చుట్టుపక్కల రాజకుమారి కాంచనమాల కోసం వెతకమని పంపాను. వాణ్ణి పిలవమంటావా?'' అని, సిద్ధ సాధకుడు గొంతెత్తి, ''ఒరే, జలవృకా, ఎక్కడ? మీ జాతీశత్రువైన మాయా సరోవరేశ్వరుడిక్కడున్నాడు. వచ్చి, వాడి బలదర్పాలేమిటో పరీక్షంచు,'' అంటూ కేకపెట్టాడు.

ఆ వెంటనే సాధకుడి బంటయిన జలవృక రాక్షసుడు, దూరం నుంచి జవాబుగా ఒక కేకపెట్టి, ముళ్ళపాదల