ఆహారం ఆయేందుకు, అరణ్యదేవరకరుణవల్ల మరొక మనిషి వస్తున్నాడు," అన్నాడు.

గణాచారి మాట ముగించేంతలో, ఈటెలు పైకెత్తి ఉత్సాహంగా ముందుకు పోయిన నలుగురు నరభక్షకులూ చావు కేకలు పెడుతూ, చెట్లకు అడ్డంపడి పరిగెత్తి, గణాచారి దగ్గిరకు వచ్చి, "గణాచార య్యో, మన ప్రాణాలు దక్కవు! ఏనుగంత నరవాసరం మీద, యమకింకరు డొకడు కేకలు పెడుతూ యిటుకేసే వస్తున్నాడు," అన్నారు.

ఈ సారి మాయా సరోవరేశ్వరుడితో పాటు, గణాచారి కూడా వణికిపోయాడు.

అతడికి దూరంగా ఒక చెట్టుచాటు నుంచి శులం పైకెత్తి, నరవాసరాన్ని వేగంగా పరిగెత్తిస్తూ, తమను సమీపిస్తున్న సిద్ధసాధకుడు కనిపించాడు.

"ఒరే, యిక మనం యిక్కణించి పారిపోవటం మంచిది. ఒకడు ముందుగా పరిగెత్తిపోయి బెబ్బులిదొరకు, యీ యమ కింకరుణ్ణి గురించి చెప్పండి. ఏడి చేతిలో పడ్డామో మన జాతి సర్వ నాశనమే!" అంటూ ముసలి గణాచారి పారిపోయేందుకు వెనుదిరిగాడు.

సిద్ధసాధకుడు, "మహా కాళా!" అంటూ మరోసారి కేకపెట్టి, పారిపోజూస్తున్న నరభక్షకుల ముందుకు నరవాసరంతో వచ్చి నిలబడి, "కదిలా రంటే, మిమ్మల్ని నా నరవాసరానికి బలిపెడతాను. ఎవరు మీరు? కాంచన మాల అనే రాజకుమారి హంసలరధం మీది నుంచి యిక్కడ జారిపడింది. చూశారా?" అన్నాడు కళ్ళెరచేసి.

సిద్ధసాధకుడు అన్నమాటల్లో ఒక్కటీ గణాచారికిగాని, అతడి వెంట వున్న నరభక్షకులకు గాని అర్థం కాలేదు. గణాచారి చప్పన ఏదో గుర్తుకువచ్చిన వాడిలా పక్కకు తలతిప్పి, ఒక చెట్టుకొమ్మల చాటున నిలబడి, పారిపోయే ప్రయత్నంలో వున్న మాయా