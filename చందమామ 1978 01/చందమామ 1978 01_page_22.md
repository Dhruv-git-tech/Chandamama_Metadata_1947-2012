అన్నాడు

శంకా మహారాజు ధైర్యసాహసాలూ, వివేకమూ గల రాజు. ఆయన బ్రాహ్మణుడు కావటంచేత ఆయన ఆస్థానోద్యోగులు అధికంగా బ్రాహ్మణులు. ఆయన మంత్రి మాత్రం క్షత్రియుడు. శంకా మహారాజుకు ఎలాటి శత్రుభయమూ లేదు. ఆయనను చూసి అందరూ గజగజలాడే వారు గానీ, ఏటా ఆయనను గజగజలాడిస్తూ వచ్చిన శత్రువు వరద. వానా కాలంలో సుందరీనది పొంగి రాజధానికి తీరని నష్టం కలిగించేది. నదిని అరికట్టి అదుపులో ఉంచటానికి రాజు చేసిన ప్రయత్నాలేవీ ఫలించలేదు.

ఆ నగరంలోనే ఒక చెప్పులు కుట్టే వాడి కొడుకు లోచనుడు అనేవాడు చిన్న తనంలోనే ఎటో వెళ్ళిపోయాడు. వాడు మంత్రవిద్యలు నేర్వటానికి కామరూప దేశం వెళ్ళాడని కొందరూ, యంత్ర

విద్యలు నేర్వటానికి కర్మపురం వెళ్లాడని మరికొందరూ అనుకున్నారు. పది హేనేళ్ల అనంతరం లోచనుడు తిరిగి వచ్చాడు. వాడు బలాఢ్యుడుగా తయారయాడు. వాడి ముఖంలో తేజ స్సూ, కళ్ళలో క్రాంతీ కనిపిస్తున్నాయి.

లోచనుడు తిరిగి వచ్చినందుకు వాడి బంధువర్గం అంతాసంతోషించి, ఎక్కడికి వెళ్లావు, ఏం చేశావని అడిగారు. తన తల్లి వరదలో కొట్టుకుపోవటం కళ్లారా చూసిన క్షణం నుంచి సుందరీ నదిని ఎలా అదుపులోకి తేవాలా అన్న ఆలోచన తనను వెంటాడిందనీ, ఆ విద్య నేర్చుకునే టందుకు తాను చాలా దేశాలు తిరిగి, చివరకు వరదలను నిగ్రహించే విద్య నేర్చుకున్నాననీ, ఇప్పుడు తాను ఎలా చెబితే నీరు అలా నడుచుకుంటుందనీ అన్నాడు. వాడు శంకా మహారాజుగారిని