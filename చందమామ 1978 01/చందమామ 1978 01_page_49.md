కోంతకాలం గడిచింది. దొంగల నాయకుడు ఏదో పనిమీద నగరానికి పచ్చాడు. అతన్ని పట్టి, రాజుగారి నుంచి బహుమానం పొందటానికి చాలాకాలంగా ఎదురు చూస్తున్న రాజభటులు ఈ సారి అతన్ని గుర్తించి, పట్టుకు నేందుకు వెంట పడ్డారు.

దొంగల నాయకుడు పారిపోయి ఒక భవంతిలో దూరి, భటులకు తన జాడే తెలియకుండా నేర్పుగా తప్పించుకున్నాడు. అయితే ఆ ఇల్లు జయశేఖరుడి. జయశేఖరుడు దొంగల నాయకుణ్ణి గుర్తుపట్టాడు. ఒకనాడు ఆ దొంగే తన ముఠాతో వచ్చి జయశేఖరుడి సొమ్మంతా కొల్లగొట్టాడు. ఆ కసిమనసులో ఉంచుకుని జయశేఖరుడు, దొంగల నాయకుణ్ణి దాచే మిషమీద ఒక చీకటి గదిలోకి పంపి, బయట గడియపెట్టి, తాను దొంగను పట్టుకున్నట్టు రాజుగారితో చెప్పటానికి, దివాణానికి బయలుదేరాడు.

రాజుగారిచ్చే బహుమానం ద్వారా తన ధననష్టం కొంత అయినా పూడుతుందని జయశేఖరుడి ఆశ.

జయప్రద కూడా దొంగను గుర్తుపట్టింది. అయినా ఏమీ ఎరగనట్టు పూరుకున్నది. తరవాత తన భర్త అలా నీధిలోకి వెళ్ళగానే జయప్రద దొంగను చీకటి గదిలోనుంచి విడిపించి, '‘అన్నా. ఒకనాడు నువు నా మానం కాపాడావు. ఇవాళ నేను నీ ప్రాణం కాపాడి నా రుణం తీర్చుకున్నాను. వెళ్లు, బాబూ. కాస్త జాగ్రత్తగా ఉండు, '‘ అన్నది.

దొంగ కళ్ళనీళ్ళు పెట్టుకుని, ఎంతో కృతజ్ఞతా పూర్వకంగా ఆమె కాళ్ళకు నమస్కరించి, వెళ్లిపోయాడు. డబ్బు కన్న విలువైనవి జీవితంలో నిజాయితీ, కృతజ్ఞతాలాటివి చాలా ఉన్నాయని అతడు గ్రహించాడు.

ఆ నాటినుంచీ అతడు దొంగతనాలు చేయటం మానేసి, కష్టించి బతికే పద్దతి అవలంబీంచాడు.