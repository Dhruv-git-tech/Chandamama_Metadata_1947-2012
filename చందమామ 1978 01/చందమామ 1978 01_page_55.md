ద్వారపాలకులు అతనికి నమస్కరించి,
“స్వామీ, ఎవరో రాజు కోతి మీద ఎక్కి
ఎక్కడినుంచో నరవానర, రాక్షసులుగల
సేనతో వచ్చి దిగాడు. మన కాలకేయులు
వారితో యుద్ధం చేస్తున్నారు. అదే
ఆచప్పడు,” అన్నారు.

“ఎవడో రాజు కోతి మీద ఎక్కి,
వానరసేనతో నానగరం మీదికి యుద్ధానికి
వచ్చాడంటే లోకులు నవ్విపోరా! దేవతలే
నాకు తలవంచగా ఈ రాజు వానరసేనతో
ఎలా పచ్చాడు?” అని శతకంఠుడు
తన మంత్రులు మొదలైన వారిని యుద్ధ
సన్నిద్దులు కమ్మని, రణభేరి వేయించి,
తాను కూడా యుద్ధానికి సిద్ధమయాడు.

తనతో యుద్ధానికి వచ్చిన శతకంఠుడి
కరీటమూ, అలంకారాల కాంతీ, వాడి
శరీరమూ, మదమూ చూసి రాముడు
అద్భుతం చెందుతూ ఉండిపోయాడు.

అది చూసి హనుమంతుడు, “స్వామీ,
ఏమిటి వాణ్ణి చూసి ఆశ్చర్యపడి
పోతున్నావు? నీ ప్రతాపం ముందు
వీడెంత? వాణ్ణి చంపెయి్యి!” అంటూ
వెళ్లి, విశాలంగా ఉన్న శతకంఠుడి
రొమ్ము మీద బలంగా పాడిచాడు.

ఆదెబ్బకు శతకంఠుడు కిందపడి,
వెంటనే లేచి, ఎదురుగా ఉన్న హను
మంతుణ్ణి చూసి, ‘‘అరె, ఎంత బలం
నీది! వానరుడా, మూడు లోకాలనూ
హడలగొట్టే నన్నే పిడికిలి పోటుతో
పడగొట్టితివే! ఎంతో తిరిగాను, ఎందరో
దేవతలను యుద్ధంలో గెల్చి, ఇంతవాణ్ణి
అయాను; కాని నీలాగ నన్ను ఎవరూ
పడగొట్టలేదు. నీ ముష్టిదెబ్బ నేను
చూశాను. నా శూలం దెబ్బ నువు
చూడు!’’ అంటూ తన కన్న ఎక్కువ
పాడుగు గల శూలాన్ని బలంగా హను
మంతుడి మీదికి విసిరాడు. దాన్ని హను
మంతుడు విరిచి పారేశాడు.

“భేష్!” అంటూ శతకంఠుడు
హనుమంతుడి మీద ముసలమూ, గౌడలీ,
ఖడ్గమూ మొదలైన ఆయుధాలు ప్రయో

చంద్రమామ