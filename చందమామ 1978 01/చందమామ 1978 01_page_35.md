పాదుపుచేస్తేనేగాని నగలు విడిపించు కోలేం," అన్నాడు నగలు దాచిపెట్టిన గణపతి.

నగలు పోయినందుకు గంగ సాయంత్రందాకా ఏడ్చింది. మరి విందుల జోలికి జన్మలో పోగూడదని ఆమె నిశ్చయించుకున్నది.

శేషయ్య ఆ రోజు, తన భార్యకు తెలియకుండా, పనిగట్టుకుని అందరి ఇళ్ళకూ వెళ్ళి, "ప్రతి విందుకూ మీరు బహుమతులు తీసుకురావటం ఏమీ బాగు లేదు. బహుమతులు తెచ్చేటట్టుంటే అసలు విందుకే రావద్దు," అని అభిమానం నటిస్తూ అందరికీ చెప్పాడు. పీడ విరగడ అయిందని అందరూ సంతోషించారు.

విందుకు ఆహ్వానితులందరూ చేతులు ఊపుకుంటూ రావటం చూసి కావేరి ఉత్సాహం చప్పగా చల్లారిపోయింది. వచ్చినవారంతా వంటకాలను మెచ్చు కుంటూంటే ఆమెకు మండుకొచ్చింది.

అందరూ వెళ్ళాక ఆమె శేషయ్యతో, "ఒక్కరూ బహుమతి తెచ్చిన పాపాన పోలేదు. మర్యాద తెలీని మనుషులు! తేరగా తినిపోయారు," అన్నది.

"వెర్రిదానా, ఈ విందులన్నీ బహుమతుల కోసం చేస్తున్నామా? విందుల కయే ఖర్చుతో నువు కావలసినవి కొనుక్కోలేవూ? కరువు రోజుల్లో ఎందుకీ దండగ ఖర్చులు. మరో పది విందులు ఇలా చేశామంటే మనం దివాలా తీయటం ఖాయం!" అని శేషయ్య తన భార్యను మెత్తగా చివాట్లు పెట్టాడు.

ఆమాట నిజమేననిపించి, కావేరికి విందుల మీద రోత పుట్టింది. కూడ బలుక్కున్నట్టుగా గంగా, కావేరి విందులు మానేశారు.

తమ పథకాలు పారిసందుకు శేషయ్యా, గణపతి ఎంతగానో పాంగి పోయి, ఆ ఆనందంలో బ్రహ్మాండమైన విందు ఏర్పాటు చేసి, ఇక మీదట విందులకు స్వస్తి అన్నారు.