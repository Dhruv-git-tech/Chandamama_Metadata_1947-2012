కొట్టు,” అంటూ సిద్ధసాధకుడు జలవృక రాక్షసుణ్ణి హెచ్చరించాడు.

“సిద్ధసాధక దొరకూ, జై!” అంటూ జలవృకరాక్షసుడు రాతిగద ఎత్తి, నర భక్తకుల మీదికి విరుచుకుపడ్డాడు. ఆకలితో ప్రాణాలకు తెగించిన నర భక్తకులు వాణ్ణి ఎదిరించారు. జల రాక్షసుడు గదతో అందిన వాళ్ళను అందినట్టు ఎడాపెడా కొడుతూండగా, నరభక్తకులు వాణ్ణి ఈటెలతో పాడి చేందుకు ప్రయత్నిస్తూ, తమ కేకలూ, అరుపులతో ఆ అరణ్య ప్రాంతమంతా ప్రతిధ్వనించేలా చేయసాగారు.

సిద్ధసాధకుడు కొంచెం సేపు తన జలవృకభటుడు పోరాడుతున్న తీరు చూసి, “భేష్, జలవృకభటా! నీవు పౌరుషశాలివి, ధైర్యవంతుడివి! నీకు సాయం వస్తున్నాను,” అంటూ కేకపెట్టి, నరవానరం చేతుల్లో వున్న బెబ్బులి దొరను దూరంగా విసిరి వేయించి, “జై, మహాకాళా!” అంటూ శూలం ఎత్తి, నరభక్తకుల మీదికి నరవానరాన్ని ఉరికించాడు.

ఆ మరుక్షణం పదిమంది ఆశ్వికులు వేగంగా అక్కడికొస్తూ, “ఆగండి! ఆగండి! ఇది హిరణ్యపురం రాజైన కనకాక్ష మహారాజుగారి అజ్ఞి!” అంటూ అరిచారు.

ఆశ్వికుల హెచ్చరిక వింటూనే సిద్ధ సాధకుడూ, నరభక్తకులూ పోరాటం మాని ఆశ్చర్యంగా వాళ్ళ కేసి చూడ సాగారు. మాయాసరోవరేశ్వరుడు వణికిపోతూ, “మకరకేతూ! మనం వేగంగా మాయాసరోవరాన్ని చేరటం కేమం గదా?” అన్నాడు.

ఆ మాటలు విన్న సిద్ధసాధకుడు కోపంతో కల్లెర్రచేసి, “ఒరే, దుష్ట సరోవరేశ్వరా! నువ్వు ఎక్కడికీ పారి పోలేవు. నువ్వు కేమం అనుకునేది, కీడుగా పరిణమించబోతున్నది, జాగ్రత్త!” అంటూ శూలాన్ని అతడి గుండెలకు ఆనించాడు. —(ఇంకావుంది)