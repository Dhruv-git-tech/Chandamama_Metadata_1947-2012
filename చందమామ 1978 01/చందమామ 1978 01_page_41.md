తేడా ఎవరూ కనిపెట్టలేరు,” అంటూ వర్ణమానుడు గుప్పెడు నాణాలను వరహాలశెట్టికి ఇచ్చి, “కావాలంటే మీరు మార్చండి. నేను మీ కూడా ఉంటాను,” అన్నాడు.

వరహాలశెట్టి బెదురుగా ఆ నాణాలను అందుకుని, అతడితోబాటు బట్టలకొట్టుకు వెళ్ళి, ఆ డబ్బుతో బట్టలుకొన్నాడు. ఆ నాణాలు అతిసులువుగా చలామణీ కావటం చూసిన మీదట, ఆ నాణాలను మార్చడం వరహాలశెట్టికి చాలా తేలకే ననిపించింది.

బట్టల దుకాణం నుంచి బయటికి వచ్చాక వర్ణమానుడు శెట్టి భుజం తట్టి,

'దైర్యం చికిత్సందనుకుంటాను. ఇంకా ఇస్తాను మార్చగలరా ?' అని అడిగాడు.

శెట్టి తల ఆడించాడు. అతను వంద మంచి నాణాలిచ్చి, రెండు వందలు మాయనాణాలు పుచ్చుకునేటట్టు ఏర్పాటయింది.

శెట్టి డబ్బు తీసుకుని వర్ణమానుడి ఇంటికి వెళ్ళాడు. వర్ణమానుడు శెట్టి యిచ్చిన నాణాలను నిర్లక్ష్యంగా ఒక బుట్టలోకి విసిరి, మంచం కింద నుంచి ఒక పెట్టెలాగి, రెండు గుప్పిళ్ళతో నాణాలు తీసుకుని శెట్టికిస్తూ, 'ఎంచండి. నాలుగు హెచ్చే ఉంటాయి,' అన్నాడు.

శెట్టి లెక్కపెట్టి చూస్తే, ఇరవైనాణాలు హెచ్చుగానే ఉన్నాయి. ఆ నాణాలను తన వ్యాపారంలో పెట్టి, చెల్లించటానికి ఏమీ శ్రమ అనిపించలేదు. దొంగనాణాలతో అతని వ్యాపారం పెరగసాగింది.

శెట్టి తన వద్ద ఉన్న పదిలక్షల నాణాలను బస్తాల కెత్తి బండి మీద వేసు కుని వర్ణమానుడి ఇంటికి వెళ్ళాడు.

"ఇంతడబ్బు నా చేతి మీదుగా మార్చటం బాగుండదు. మా గురువుగారా పని చేస్తారు. ఆయన వద్దకు పోదాం," అన్నాడు వర్ణమానుడు.

నాణాల బస్తాలను రెండెడ్ల బండి మీద వేసుకుని, ఇద్దరూ బయలుదేరి, రెండు