నా పట్ల పాపం జరిగింది. నా శిరస్సును ఖండించుకోవలసిందే !'' అన్నాడు.

చంద్రుడు ఎంతో చెప్పిన మీదట యువకుడు ఆ ఆలోచన కట్టిపెట్టాడు. చంద్రుడికి ఆ యువకుడి మీద ఎంతో భక్తీ, గౌరవమూ కలిగాయి. అతను ఆ యువకుణ్ణి కొంతకాలం తమ ఇంట ఉండి తమను పావనం చెయ్యమని కోరాడు. బ్రాహ్మణ యువకుడు అందుకు సమ్మతించాడు.

ఒకసారి చంద్రుడికి ఒక ఆలోచన వచ్చింది. తనలో జవసత్వాలు ఉన్నప్పుడే భారీ ఎత్తున వ్యాపారం చేసి, సంపాదించే దంతా సంపాదించాలని అతను అనుకుని, తన ఇంటి భార మంతా బ్రాహ్మణ

యువకుడి పైన ఉంచి, వ్యాపార సరకులతో సహా, మజిలీలు చేసుకుంటూ, పాటలీపుత్రానికి బయలుదేరాడు.

అతను ఆఖరు మజిలీ పాటలీపుత్రం సమీపంలోని ఒక వనంలో చేశాడు. అక్కడ ఒక చెట్టు మీద ఒక పక్షి ఏమాత్రమూ కదలకుండా, బొమ్మలాగా కూర్చుని ఉన్నది. ఇతర పక్షులు ఆహారం కోసం చెట్టుమీది నుంచి ఎగిరి పోగానే, ఇతర పక్షుల గూళ్లలోని గుడ్లను భక్తించి, మళ్ళీ చెట్టు కొమ్మమీద నిశ్చలంగా కూర్చున్నది.

'' ఆహారం, ఇది ఎంత పచ్చి దుర్మార్గపు పక్షి! దీనికి శిక్షలేదా ?'' అనుకున్నాడు చంద్రుడు.