వజ్రగుప్తుడికి, జయనందుడి మాటల్లోని వ్యంగ్యం, హేళనా అర్థమయి చురుకుచ్చమన్నది. అతడు సిగ్గుపడుతూ ఏదో చెప్పబోతూండగా, జయనందుడు అతణ్ణి వారించి, ''చూడు, వజ్రగుప్తా! నీ ఇంటి ముందునుంచి వెళ్ళిన గ్రెరెలు నీవి కావనీ, నువ్వు చేస్తున్నది ఉన్నివస్త్రాల వ్యాపారం అసలే కాదనీ, నీకు తెలియదా? అయినా, పాద్దస్తమానం పరిసరాల్లోని ప్రతివస్తువునూ వ్యాపార దృష్టితో చూస్తూ, చేసే ప్రతి పని నుంచీ ఏదో కొంత లాభం సంపాయించాలని చూస్తున్నావు. ఆ కారణంగానే, అర్థంలేని గుణకారాలు గుణించే నీకు, ఆ వ్యాపారదృష్టి రోగం బాగాముదిరి, కంటికి కునుకు కరువైందని గ్రహించాను. అందుకే నేను నీ ధ్యానను మరొకవైపుకు మళ్ళించే ప్రయత్నం చేసి అందులో విఫలుణ్ణయ్యాను. నీ సమస్యను పరిషక్షరించే సమర్థత, నాకు లేదని ఒప్పుకుంటున్నాను,'' అన్నాడు.

ఇది విన్న వజ్రగుప్తుడు ఉత్సాహాంగా జయనందుడి వీపుతట్టి, ''అదేమీ కాదు, జయనందా! నువ్వు నూటికి నూరుపాళ్ళు, నా సమస్యను పరిషక్షరించావు. నీ పుణ్యమా అంటూ అసంతృప్తికీ, సుఖి నిద్రకూ వున్న సంబంధం ఏమిటో, నేనిప్పుడే కదా గ్రహించగలిగాను. నా రోగానికి మందేమిటో కూడా, నువ్వంతగా వివరించకుండా నే నేను తెలుసు కున్నాను!'' అన్నాడు.

జయనందుడు పెద్దగా నవ్వి, ''ఆహాఁ, అలాగా! ఏమిటా మందు?'' అని అడిగాడు.

వజ్రగుప్తుడు ఏదో రహస్యం చెబుతున్నవాడిలా చిన్న గొంతుతో, ''నేనీ రోజునుంచే, ఈ పర్తకవ్యాపారాలన్నీ నా కొడుకులకు అప్పచెప్పి, శేషజీవి తాన్ని నీలాంటి స్నేహితుల సాంగత్యంలో తృప్తిగా గడపదలుచుకున్నాను,'' అని పెద్దగా అవులిస్తూ, జయనందుణ్ణి మన సారా అభినందించాడు.