తరవాత జమీందారు తన అడుగులకు మడుగులొత్తే గ్రామ పెద్దలను పిలిపించి, జరిగినదంతా చెప్పి, ‘‘నాకు దొంగతనం అంటగట్టినవాణ్ణి ఉరి తీయించడం న్యాయమేనంటారా ?’’ అని అడిగాడు.

‘‘దానికి సందేహమేమిటి? తప్పక ఉరి తీయవలిసిందే! లేకపోతే మీరు ప్రతి కుర్రకుంకకూ లోకువైపోతారు!’’ అన్నారు జమీందారు సలహాదార్లు.

కుర్రవాణ్ణి ఉరి తీయ్యబోతున్నట్టు చాటింపు జరిగింది. ఆ సాయంకాలం ఉరి శిక్షచూడటానికి వధ్యస్థానం దగ్గిర ప్రజలు గుమికూడారు. కుర్రవాణ్ణి ఉరితీయడానికి తీసుకొచ్చారు. దగ్గిర ఉండి శిక్ష అమలు చేయడానికి జమీందారు స్వయంగావచ్చాడు.

అప్పుడు జనం మధ్య నుంచి ఒక బ్రాహ్మడు జమీందారును సమీపించి, ‘‘ఈ కుర్రవాణ్ణేనా ఉరితీయబోతున్నారు? వాడేం చేశాడు?’’ అని అడిగాడు.

‘‘ఆ మాట అడగటానికి నువ్వెవరు?’’ అని జమీందారు బ్రాహ్మణ్ణి అడిగాడు.

‘‘నేను వాడి తాతసు. వాడు నా ఘన వడు,’’ అన్నాడు బ్రాహ్మడు.

‘‘అలా అయితే, నీ మనవడు నాకు దొంగతనం అంటగట్టాడు. పోనీ గదా అని రాత్రి వాణ్ణి మా ఇంట పడుకోనిస్తే వాడి బంగారం నేను కాజేశానుట. నా పరువు తీసేశాడు. అలా టివాణ్ణి కరినంగా శిక్షిస్తాను,’’ అన్నాడు జమీందారు.

‘‘ఒక పని చెయ్యండి. వాడి ఆరోపణ నిజమైతే మిమ్మల్ని బ్రహ్మరాక్షరి ఎత్తుకు పోవాలని ప్రమాణం చెయ్యండి. అప్పుడు మీరు న్యాయం చేసినట్టు లోకానికి వెల్లడి అవుతుంది,’’ అన్నాడు బ్రాహ్మడు.

‘‘దానికేం అభ్యంతరం? ఆ కుర్రవాడు నా మీద చేసిన ఆరోపణ నిజమైతే నన్ను బ్రహ్మరాక్షరి ఎత్తుకు పోవు గా క! ’’ అన్నాడు జమీందారు.

మరుక్కణం ఆ బ్రాహ్మడు జమీందారు నెత్తుకుని వాయువేగంతో అడవికేసి పారిపోయాడు. తరవాత జమీందారు ఏమయ్యాడో ఎవరికి తెలీదు.