లేదు. అతడు ఆ భవనాన్ని చూసి, ఆశ్చర్యంచెందాడు. సరోవర పరిసర ప్రాంతాలను కలయ చూశాడు. చిన్న రేవుదగ్గర ఒక పడవ కనిపించింది. పడవ సమీపంలోని చెట్టునీడలో కూర్చుని వున్న పడవ వాడు, మహేంద్రనాథుణ్ణి చూడగానే, లేచి నిలబడి, చేతులు జోడించి, ‘‘బాబూ, తమరు రాజభవనం నుంచి వస్తున్నారా ?’’ అని అడిగాడు.

‘‘ఎందుకు అలా అడుగుతున్నావు ?’’ అన్నాడు మహేంద్రనాథుడు.

‘‘యువరాణిగారిని గురించి మంచి కబురు వస్తుందే మోనని ఎదురు చూస్తున్నాను, బాబూ. యువరాణిగారు వచ్చినా, లేదా ఫలానా చోట ఉన్నదని తెలిసినా, విడిదిభవనంలో వుండే పరిచారిక మళ్ళీ రాజభవనం చేరవచ్చు. ఆమె ఒక్కతే బిక్కుబిక్కుమంటూ విడిదిభవనంలో ఉంటున్నది. పగటి వేళ ఒకరిద్దరు పరిచారికలు వచ్చి, భోజనం ఇచ్చి వెళుతున్నారు. ఆ తరవాత

ఆ ముసలిది ఒక్కతే దిగులుతో కూర్చుని ఉంటున్నది. బాబూ. అందుకే అడిగాను,’’ అన్నాడు పడవవాడు.

‘‘ఇంకా యువరాణిగారి జాడతెలియ లేదు. ఆమెను వెతకడానికే నేను బయలుదేరాను,’’ అన్నాడు మహేంద్రనాథుడు.

‘‘అలాగా! చాలా సంతోషం. అయితే, ఒకటిమాత్రం నిజం. ఆ దుర్మార్గులు ఆమెను ఈ రేవుగుండా అపహరించుకుని వెళ్ళలేదు. సరోవరం నుంచి మరేదో మార్గం వుండాలి !’’ అన్నాడు పడవవాడు.

‘‘ఇప్పుడు సరోవరం చుట్టూ తిరిగి, వెలుపలికి మార్గం ఏదైనా కనిపిస్తుందే మో చూస్తాను. అరణ్యంలోకి ఏదైనా మార్గం వున్నట్టు కనిపిస్తే, ఆ దారిగుండా నా ప్రయాణం సాగిస్తాను,’’ అంటూ అక్కడి నుంచిబయలుదేరాడుమహేంద్రనాథుడు.

‘‘మీ ప్రయాణం విజయవంతం కావాలని కోరుకుంటున్నాను. వెళ్ళిరండి !’’ అన్నాడు పడవవాడు. —(ఇంకావుంది)