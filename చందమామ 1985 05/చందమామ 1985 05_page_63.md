పరివర్తన కలిగింది. వాడు సజ్జనుడుగా,
ధార్మికుడుగా మారిపోయాడు.

కొన్నేళ్ళు గడిచినై. ఫకీరు కాల ధర్మం చెందాడు. దొంగ గౌప్ప ధర్మ బోధకుడుగా కీర్తి గడించాడు.

ఒక రోజున, శిఘ్యడి కోరికను మన్నించి దొంగ నగరానికి వెళ్ళాడు. అక్కడ అనేకమంది ప్రజలు వాడికి స్వాగతం యిచ్చి, తమకు ఎదురైన ధర్మసందేహ లను వివరించారు. దొంగ వారి, వారి సందేహాలకు ఉచిత రీతిలో సమాధానా లిచ్చి తృప్తిపరిచాడు.

అ సమయంలో ఒక ముసలివాడు, దొంగను సమీపించి, అమిత భక్తితో వాడి పాదాలు తాకి, ''సాధుసత్తుమా, నాభోటి వాడు దైవసాన్నిధ్యాన్ని చేరడమంటే, ఏదైనా మహాద్భుతం జరిగితిరాలి. కారణం, నేను మీ లాగా కాక జీవితాన్ని మరొక రకంగా గడిపినవాణ్ణి. ఎంతో కాలం, యీ నగరానికి కొత్వాలుగా వున్నాను,'' అన్నాడు.

''నాయనా, అద్భుతాలు జరగవని ఎందుకు శంకిస్తున్నావు? ఒకానొకనాడు, నేను నీ పాదాలు తాకాను. కాని, అసమయంలో నువ్వు. నన్ను కోపంతో గట్టిగా తన్నావు. అయినా ఈనాడు ఎంతో భక్తితో నువ్వు. నా పాదాలు తాకావు. ఇది అద్భుతం కాక మరేమిటి? ఒకనాటి దొంగ దేవుడి కరుణకు పాత్రుడు కాగలిగి నప్పుడు, దొంగ లనుపట్టి బంధించే కొత్వాలు కూడా ఆయన కరుణకు ఎందుకు పాత్రుడు కాడు?'' అంటూ దొంగ ముసలివాడి కేసి అప్యాయంగా చిన్నగా నవ్వాడు.

ఈ జవాబు ముసలి వాడికి అర్థం కాలేదు. అప్పుడు దొంగ, అతడికి చాలా ఏళ్ళక్రితం జరిగిన సంఘటన వివరించి చెప్పాడు.

అప్పుడు ముసలివాడు పట్టరాని అనందంతో వాడి పాదాలు గట్టిగా పట్టుకున్నాడు. అతడి కన్నీటితో దొంగ పాదాలు తడిసి పోయినై.