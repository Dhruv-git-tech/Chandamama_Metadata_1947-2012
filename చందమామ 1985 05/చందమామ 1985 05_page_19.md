చంద్రవర్మ ఆలోచనలను పసికట్టిన
దానిలా కాపాలిని వెల వెల పొతూ,
"అవును, వర్మా, నువ్వు చేయబూనిన
సాహసం నాకు తెలియంది కాదు. కాని,
యీనాటి నుంచి ఒక్క సంవత్సరంలో
నీవు ఆ శంఖం తెచ్చినా కివ్వగలిగితేనే,
దానివల్ల నాకు ఉపయోగం వుంది. ఆ
గడువుకు ఒక్క రోజు దాటినా అది
నాకెందుకూ పనికిరాదు. సరే, ఏ కారణం
వల్లనైనా నీవు తిరిగి ఒక సంవత్సరంలో
రాలేకపొతే, యిక్కడ నేను వుండను.
కాని, నీకు చేస్తానన్న సహాయం మాట
మరవను. గాజుగోళం వున్న బల్ల సారు
గులో ఒక తాళపత్రం వుంచి పొతాను.
దానిలో ఆ శంఖాన్ని నీ మేలుకు ఎలా
ఉపయోగించుకోవాలో లిఖించబడి
వుంటుంది," అన్నది కాపాలిని.

కాపాలిని అన్న ఈ మాటలతో చంద్ర
వర్మకు ఆమె మీద ఎక్కడలేని విశ్వా
సమూ కలిగింది. మాంత్రికురాలు తనను
మోసగించటం లేదని అతడు నమ్మాడు.

ఆ కారణం వల్ల చంద్రవర్మ చటుక్కున
మాంత్రికురాలి రెండు చేతులూ ఆప్యా
యంగా పట్టుకుని, "ఒక్క సంవత్సరంలో
ఆ శంఖాన్ని తీసుకుని నేను తిరిగి
వస్తాను," అంటూ అమె చేతులు పదిలి
ముందుకు నడిచాడు. ఆ వెంటనే
కాపాలిని, "కాలనాగూ!" అంటూ
మూడు తలల సర్పాన్ని పిలిచింది. సర్పం
బుసలు కొడుతూ దగ్గిరకు రాగానే అమె
చంద్రవర్మను సర్పానికి చూపుతూ,
"అతడికి అడవి దాటేవరకూ రక్తణగా
వుండి రా!" అని అణ్ణాపించింది.

కాలసర్పం ఒక్క దూకున చంద్రవర్మ
ముందుకు వెళ్ళి, అతడికి మార్గం
చూపుతూ నడవసాగింది. చంద్రవర్మ
చెట్లలో కొంత దూరం వెళ్ళిం తరవాత
వెనుదిరిగి చూశాడు. అతడికి కాపాలిని
కనిపించలేదు. కాని, ఇల్లు వుండవలసిన
చోట గద్ద తలా, రెక్కలూ—సింహ
శరీరంతో వున్న ఒక పెద్ద వికృతాకారం
కంటబడింది. [ఇంకావుంది]