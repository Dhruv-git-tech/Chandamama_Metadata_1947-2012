"నేను అల్పులముందు, నా విద్యలను ప్రదర్శించను. నన్ను సన్మానించే అర్హత గలవాడు యింకా ప్రపంచంలో పుట్టలేదు. అంతవరకూ, ఎవరి సన్మానాన్ని నేను అంగికరించను," అన్నాడు సుగంధుడు.

ఆ మాటలకు ప్రతాపుడు తెల్లబోయి. "మీరు సన్మానించినపుడు, ఎవరైనా మీ అర్హతల గురించి అడిగారా? మిమ్మల్ని సన్మానించాలంటే, అర్హతల గురించి అడగడం అన్యాయం కదా!" అన్నాడు.

సుగంధుడు దర్పంగా నవ్వి. "ఎవరి నైనాసన్మానించగల అర్హతలు, నాకున్నవి. నన్ను సన్మానించే అర్హత మాత్రం ఎవరికి లేదు," అని కొంచెం ఆగి, "ఇక్కడి పక్క గ్రామంలోని జమిందారుగారింటికి, వామనమూర్తి అనే వీణావిద్వాంసుడు వచ్చాడు. ఆయన్నిక్కడికి పిలిచి సన్మా నించదలిచాను. రాదలుచుకుంటే, నా వెంటరా," అన్నాడు.

సుగంధుడి వెంట ప్రతాపుడు, ఆ వీణా విద్వాంసుడి డగ్గిరకు వెళ్ళాడు. విద్వాం

సుడు సుగంధుడి కోర్కె వింటూనే, అతడి ముఖం కేసి తేరి పారచూసి. "నాకు, మీరు సన్మానం చేస్తారా? ఆశ్చర్యం! గానకళలో—అందునా వీణా వాదన గురించి మీకేం తెలుసు? మీ అర్హతలేమిటి?" అని అదిగాడు.

సుగంధుడు ఒక క్షణకాలం నివ్వెర పొయి, మారు మాట్లాడకుండా తల వంచుకుని, అక్కణ్ణించి బయలుదేరాడు. ప్రతాపుడు అతణ్ణి అనుసరించాడు.

దారిలో ప్రతాపుడు, సుగంధుడితో, "మిలాంటివాడే అయిన మరొక వ్యక్తిని చూడవలసిరావడం, నా అదృష్టమో, దురదృష్టమో చెప్పలేను. కాని, ఒక సంగతి: మీలో ఎంత ప్రతిభ వున్నప్పటికి, మీ గర్వం కారణంగా, మీకు సన్మానర్హత లేదు. అర్హతలేని మిమ్మల్ని సన్మానించాలనుకోవడం, నా తెలివిత క్కువ!" అన్నాడు.

అ తర్వాత ప్రతాపుడు ఏనాడూ సుగంధుడి ఇంటికి వెళ్ళలేదు.