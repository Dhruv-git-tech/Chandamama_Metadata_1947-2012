దేవధర్మం

చౌలాకాలం క్రితం కాశీరాజుకు పట్టపు రాణి యందు ఇద్దరు కొడుకులు కలిగారు. రాజు వారికి మహింసాసుడనీ, చంద్రకుమారుడనీ పేర్లు పెట్టాడు. మహింసాసుడే బోధిసత్వుడు. చంద్రకుమారుడు పసి వాడుగా ఉండగానే తల్లి చనిపోయింది.

అప్పుడు రాజు మరొక భార్యను పెళ్ళాడి, ఆమెను పట్టపురాణిని చేశాడు. ఆమె రాజుకు ప్రేమపాత్రురాలు గానూ, అనుకూలవతి గానూ ఉంటూ, కాల క్రమాస తాను కూడా ఒక పిల్లవాణ్ణి కన్నది. వాడికి సూర్యకుమారు డని పేరు పెట్టారు. రాజు ఈ పుత్రుణ్ణ చూసి సంతో షించి, పట్టపురాణితో, ''నీ కొడుక్కు విదైనా వరం ఇస్తాను,'' అన్నాడు.

''ఇప్పుడు కాదు, నాకు కోరాలనిపించి నప్పుడు వరం అదిగి పుచ్చుకుంటాను.'' అన్నది పట్టపురాణి.

కొంత కాలానికి సూర్యకుమారుడు యుక్తవయస్కుడయాడు. అప్పుడు పట్టపురాణి రాజుతో, ''నాకు కొడుకు పుట్టినప్పుడు వరం ఇస్తానన్నారు. ఇప్పుడా మాట చెల్లించి, నా కొడుక్కు రాజ్యం ఇయ్యండి,'' అన్నది.

''ఆగ్నిజ్వాలల లాగా ప్రకాశించే పెద్ద కొడుకులు ఇద్దరుండగా నీ కొడుక్కు రాజ్యం ఇవ్వటం నాకు సాధ్యం కాదు,'' అన్నాడు రాజు.

పట్టపురాణి తన పెద్ద కొడుకులకు హాని చేయవచ్చునని రాజుకు అనుమానం కలిగింది. అయన మహింసాసుణ్ణీ, చంద్రకుమారుణ్ణీ పిలిచి, ''అబ్బాయిలూ, నేను సూర్యకుమారుడు పుట్టిన సమయంలో మీ పినతల్లిక వరం ఇస్తా నన్నాను. ఆమె ఇప్పుడు రాజ్యం కోరుతున్నది. నేను అమెకు రాజ్యం ఇవ్వదలచలేదు. అయితే