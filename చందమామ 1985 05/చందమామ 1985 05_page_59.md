ఉంటాడు. మీ కుమార్తె ఆ పరదేవత అవతారమని మరవకండి. ఈమె శివుడి భార్య కావటానికే మీ కుమార్తెగా పుట్టింది," అన్నారు.

వసిష్ఠమహాముని మేనకా హిమవంతులకు ఈ సందర్భంలో అనరణ్యు డనేరాజు కథ చెప్పాడు.

ఇంద్రసావర్ణి అనే పధ్నాలుగో మనుపు వంశంలో అనరణ్యుడనే రాజు చక్రవర్తిగా రాజ్యపాలన చేసేవాడు. ఆయనకు రుచి అనే గొప్ప తపశ్శాలి పురోహితుడుగా ఉండేవాడు.

అ రాజుకు అయిదుగురు భార్యలూ, నూరుమంది కొడుకులూ, అందరి తరవాత పద్మావతి అనే కుమార్తే ఉండేవారు. పద్మావతి అపురూప సౌందర్యవతి. యోవనం రాగానే అనరణ్యుడు ఆమెకు తగిన రాజ కుమారుడి కోసం అన్వేషణ ప్రారంభించాడు.

ఇలా వుండగా ఒకనాడు పద్మావతి తన పరిచారికలతో సహా నదికి వెళ్ళి

స్నానం చేస్తూండగా, పిప్పలాదుడు అనే మహాముని స్నానం కోసం అక్కడికే పచ్చాడు. పిప్పలాదుడు సామాన్యుడు కాడు. భృగువంశాన పుట్టినవాడు; దధిచి మహాముని కొడుకు.

అటువంటి పిప్పలాదుడు పద్మావతి అందం చూసి మోహించి, అనరణ్యుడి సభకు వెళ్ళి, తనకు పద్మావతిని భార్యగా ఇచ్చి వివాహం చెయ్యమని కోరాడు.

రాజుకు నోట మాట రాలేదు. రతీదేవి లాటి తన కుమార్తెను మన్మథుడి పంటి ఏ రాజకుమారుడికో ఇవ్వాలని అయన అనుకుంటూ వుండగా, ఈ ముసలివాడు ఎక్కడి నుంచో ఊడిపడ్డాడు. "నా కుమార్తెను నీకు భార్యగా ఇవ్వను!" అంటే శపించి, వంశ నిర్మూలనం చేస్తాడేమో!

ఇలా రాజు సంశయాపస్థలో పడి కొట్టుకుంటూ వుండగా. రాజ పురోహితుడూ, మంత్రులూ ఆయనకు ధైర్యం చెప్పి, ఒక సలహా ఇచ్చారు.