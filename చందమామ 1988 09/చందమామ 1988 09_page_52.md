మాట్లాడితే, వాళ్ళకు పుట్టగతులులేకుండా చేయగలమని బెదిరించారు.

ఇది విన్న ప్రజలు చాలామంది లేని పోని బాధలకు గురికావడం ఎందుకని, సభకు రావడం మానేశారు. ఇక మర్నాడు రాజసభకు పచ్చినవాళ్ళంతా నాగవర్మ అభిమానులే. వాళ్ళంతా రాజ్యంలో ఎలాంటి అభివృద్ధి పనులు జరుగుతున్నవో చెప్పి. అందుకు నాగవర్మ సహాయమే ముఖ్య కారణం అని, అతణ్ణి పొగడ సాగారు. మంత్రి మాణిక్యవర్మ జరుగుతున్న కుతంత్రమంతా చూస్తూ, నిస్సహా యుడుగా వుండిపోయాడు.

రాజు వినేదవర్మ పట్టరాని సంతోషంతో, 'అయితే, నామీదగాని, నా పరిపాలనమీదగాని మీలో ఎవరికీ చెడ్డ అభిప్రాయం లేదని అనుకోవచ్చా?' అని వాళ్ళను ప్రశ్నించాడు.

అందుకు నాగవర్మ మనుషులు ఉత్సాహంగా కరతాళధ్వనులు చేస్తూండగా, వాళ్ళ మధ్యనుంచి గోవిందుడనే యువకుడు ముందుకువచ్చి. వినయంగా, 'మహారాజా, తమ పరిపాలనను విమర్శించేటంత గొప్పవాణ్ణి కాకపోయినా, అవకాశంయిచ్చారు గనకతమరిని మూడు ప్రశ్నలు అడగాలనుకుంటున్నాను,' అన్నాడు.

రాజు, అమితాశ్చర్యంతో ఆ యువకుడి కేసి చూస్తూ, 'ఏమిటా ప్రశ్నలు?' అని అడిగాడు.