కృష్ణావతారం

వికరుడు చెప్పిన మాటలు కృష్ణుడు శ్రద్ధగా విని, 'దీనికి ప్రస్తుతం ఒకటే ఉపాయం తోస్తున్నది. నేనూ, అన్నా కూడా వెంటనే బయలుదేరి, జరాసంధుడు మొదలైనవారు చూస్తూండగా దక్షిణదిక్కుగా పోతాం. అప్పుడతను మధుర సగరాన్ని ముట్టడించే యత్నం మాని మా వెంట పడతాడు. మేము వింధ్యాద్రి మొదలైన పర్వతాలలో గల దుర్గాలను పట్టుకుని, జరాసంధుడితో యుద్ధం చేస్తాం. మేమిలా చెయ్యటం వల్ల మన కులం వారికీ, రాష్ట్ర పౌరులకూ ఆపద తీప్పుతుంది,'' అన్నాడు.

దీనికి అందరూ సమ్మతించారు. అప్పటి కప్పుడే బలరామకృష్ణులు నిరాయుధులై

మధుర నుంచి బయలుదేరి, ధైర్యంగా జరాసంధుడి దగ్గిరికే వెళ్ళి, ''మగధ రాజా, నానా దేశాల సైన్యాలను వెంట బెట్టుకుని జక్కడికి ఏ ఉద్దేశంతో వచ్చావో చెప్పు. మేము కూడా సహాయం చేస్తాం,'' అన్నారు.

జరాసంధుడు కృష్ణ బలరాముల రాక విని, కవచమూ, బాణమూ, రెండు అంబుల పొదు లూ ధరించి వచ్చి, ''మీరిద్దరూ మహా బలవంతులని విని, మిమ్మల్ని యుద్ధంలో గెలుద్దా మనే ఉద్దేశంతోనే వచ్చాను. మీ ప్రాణాలు తీయకుండా తిరిగి వెళ్ళేది లేదు. కనుక మీరు కూడా యుద్ధ సన్నద్ధులై రండి,'' అన్నాడు.