ఒక గ్రామంలో ఇద్దరు స్త్రీలుండేవారు.
వారిలో ఒకతె చాలా డబ్బుగలది, కాని
పిసినిగొట్టు, చాలా కఠినహృదయురాలు
కూడా.

రెండోఆవిడ చాలా పేదది, కాని చాలా
మంచిది; ఆవిడ హృదయం వెన్నలాటిది.

ఈ ఇద్దరు స్త్రీలూ పక్కపక్క ఇళ్ళ
లోనే ఉండేవారు.

ఒకనాటి సాయంకాలం ఒక బిచ్చ
గాడు అటుగా వెళుతూ ధనికురాలి ఇంటి
తలుపు తట్టాడు. ఆవిడ తలుపు తీసి,
బిచ్చగాణ్టి చూసి దబాల్ని మళ్ళీ తలుపు
మూసింది. 'ఇంకో చోటు చూసుకో,
నాయనా !' అని అయినా ఆవిడ నోట
రాలేదు.

బిచ్చగాడు మరి రెండడుగులు వేసి
పేదరాలి తలుపు తట్టాడు. ఆవిడ తలుపు
తీసి బిచ్చగాణ్టి చూసింది. తనకే కడుపు

నిండా తిండి లేకపోయినప్పటికీ, ఆవిడ
లోపలికి వెళ్ళి ఇంత రొట్టె తెచ్చి బిచ్చ
గాడికిచ్చి, 'ఇది తిని కాస్తమజ్జిగ తాగు.
పొద్దూకుతున్నది. కావలిస్తే ఈ రాత్రికి
మాపంచలో పడుకోవచ్చు.' ' అన్నది ఎంతో
ఆదరంగా.

బిచ్చగాడు రొట్టె తిని, మజ్జిగ తాగి,
'నేను వెళ్ళాలి. తల్లి. నీకేలోటూ
లేకుండా జరిగిపోతున్నదా. అమ్మా ?'
అని అడిగాడు.

'నాకు ఎక్కువగా కావలిసిందేమిటి,
నాయనా? బాగానే జరుగుతున్నది,'
అన్నది పేదరాలు.

'పెట్టేవారికి పుట్టకపోదులే, అమ్మా.
పొద్దున ప్రారంభించిన పని పొద్దూకేదా కా
ముగించవు. చూస్తూ ఉండు !' అంటూ
బిచ్చగాడు బయలుదేరి తన దారిన వెళ్ళి
పోయాడు.