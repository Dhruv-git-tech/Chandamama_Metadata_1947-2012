శిరశ్చేదన

ఒకానెక రాజుకు, అంతుపట్టని వ్యాధి కలిగింది. ఎన్ని వైద్యాలు జరిగినా, ఆ వ్యాధి ముదురు తున్నదేగాని కుదరడం లేదు. దీనితో రాజు బాగా విసిగిపోయి, “నా వ్యాధి కుదిర్చినవాళ్ళకు అర్హరాజ్యం యిస్తాను. కుదురుస్తానని వచ్చి, కుదర్చలేనివాళ్ళకు శిరశ్చేదనం చేయిస్తాను,” అని ప్రకటించాడు.

ఈ ప్రకటన విని, అర్ధరాజ్యం కోసం ఆశపడిన కొందరు వైద్యులు వచ్చి, రాజుగారి వ్యాధి కుదర్చలేక ప్రాణాలు పోగొట్టుకున్నారు. ఇలా వైద్యులు నశించిపోతూంటే, దేశంలోని రోగులగతేమిటి? అన్న శంక ఒక గౌప్ప వైద్యుడికి కలిగింది.

ఆయన బాగా ఆలోచించి రాజు దగ్గిరకు వచ్చి, “రాజా, మీ వ్యాధి నయం చేయగలనని, నేను పందెం వేస్తున్నాను. మీరా పందానికి ఒప్పుకుంటారా?” అని అడిగాడు.

“ఏమిటాపందెం?” అన్నాడు రాజు.

“తలపందెం! నేను వ్యాధి నయం చేయలేకపోతే, నాకు శిరశ్చేదం చేస్తారు. నయం చెయ్యుగలిగితే, మీ తల యిస్తానని పందెం వెయ్యండి,” అన్నాడు వైద్యుడు.

“వ్యాధి కుదిరాక, నేనెందుకు శిరశ్చేదం చేయించుకోవాలి?” అని కోపంగా అడిగాడు రాజు.

“వ్యాధి కుదర్చకపోతే, నా తల తీస్తారు. కుదిర్చితే, మీతల నేనెందుకు కోరకూడదు?” అని అడిగాడు వైద్యుడు.

రాజుకు, వైద్యుడి ప్రశ్నలోని అంతర్యం అష్టమైంది. ఆయన శిరశ్చేద ప్రకటన రద్దు చేశాడు. వైద్యుడాయనకు చితిత్సచేసి, వ్యాధి నయం చేసి, రాజుచేత ఘనమైన సన్మానం పాందాడు.

—ఆర్. రేవతి