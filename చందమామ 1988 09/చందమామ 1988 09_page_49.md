బలరామకృష్ణులు కొంత కాలంపాటు
గోమంతగిరి మీదనే విశ్రాంతి తీసుకుందా
మని నిశ్చయించారు. అంతలో ఒక చిత్ర
మైన సంఘటన జరిగింది.

జరాసంధుడి వెంట రాజులందరూ
వెళ్ళిపోయారు. అయితే చేదిదేశపు
రాజైన దమఘోము డనేవాడు, శిశుపాలుడి
తండ్రి, తన సేనలతో సహా గోమంతానికి
తిరిగివచ్చి, కృష్ణుణ్ణి కలు సుకుని,
“నాయనా, నేను మీ మేనత్త పెనిమిటిని.
నా పేరు దమఘోముడు. ఈ జరాసంధుడు
మరీ ధూర్తుడు. కృష్ణుడితో వైరం వద్దని
చాలాసార్లు చెప్పి చూశాను, కాని విన్నాడు
కాడు. వాడంటే భయంగాని, లేకపోతే
ఎన్నడో విడిచిపెట్టి ఉందును. ఇవాళ
వాడి ఓటమి చూసి, నాకు అయిన
వారందరితో సహా నీ పక్కం వచ్చేశాను.
కాని వీడు బలవంతుడు. ఇంతటితో వీడి
పీడ విరగడ అయిందనుకోకు, మళ్ళీ
ఏడో వంక వెతుకుతాడు. ఈ పీసుగు
పెంటల మధ్య ఇంకా సుపు దేనికి

ఉన్నట్టు? పోదాంపద. ఇక్కడికి దగ్గిర
లోనే కరవీరపురం అని ఉన్నది. దాన్ని
పాలించే సృగాలవాసుదేవుడికి నీపైన
చాలా ఈర్ష్య. వాణ్ణి అణచటం అవసరం.
ఇవిగో, రెండు ఉత్తమ రథాలు, వీటిని
మీ అన్నదమ్ము లిద్దరూ తీసుకోండి.'''
అన్నాడు.

కృష్ణుడు దమఘోముణ్ణి అభిమానంతో
చూసి, ''బంధుత్వంతో గూడిన ప్రేమ
అంటే ఇలాగే ఉండాలి. నీ మాటలు
మాకు మహదానందం కలిగించాయి.
నీవంటి వాడి ప్రాపు దొరకటంచేత మేము
ధన్యులం. ఇప్పుడు జరిగిన యుద్దం
చూశావుగద! ఇదే పద్దతిలో మేము ఎన్ని
యుద్దాలైనా అవలీలగా చెయ్యగలం,'''
అన్నాడు.

ఆ రోజే బలరామకృష్ణులు రథాలెక్కి
దమఘోమడి బలాల వెంట బయలుదేరి,
దారిలో రెండు మజిలీలు వేసి, మూడో
నాడు ఉదయం కరవీరపురం చేరి అక్కడ
శిబిరం వేశారు.