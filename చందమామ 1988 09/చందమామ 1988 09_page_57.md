నేను చూస్తూ పూరుకున్నాను.
‘‘ఏనాడూ పెట్టెతాళాలు దాని చేతికివ్వకు, తండ్రీ!’’ అన్నది అమ్మ బతిమాలుతున్న ధోరణిలో.

‘‘ఇస్తే, ఏం జరుగుతుందని, నీ భయం?’’ అని అడిగాను.

‘‘ఒక్కొక్కరూపాయి మెల్లగా తన పుట్టింటికి చేరవేస్తుందిరా, పిచ్చిమొద్దూ!’’ అన్నది అమ్మ కోపంగా.

‘‘నేనిక ఉండబట్టలేక—అమ్మా, యివన్నీ నీకలా తెలుసు?’’ అని అడిగాను.

‘‘అడగవలసిన ప్రశ్నే అడిగావురా! అందుకు అమ్మ ఏమన్నది?’’ అని చిరు నవ్వునవ్వుతూ ప్రశ్నించాడు మేనమామ.

‘‘తల్లిని అలాంటిప్రశ్నలడగవచ్చురా? ఛి, వెధవా నోరుమూసుకో— అంటూ అమ్మలేచి వంటగదిలోకి వెళ్లిపోయింది.’’ అన్నాడు సుధాముడు.

మేనమామ ఒకసారి పెద్దగా నవ్వి, అంతలోనే ముఖం గంభీరంగా పెట్టి మౌనంగా వుండిపోయాడు.

సుధాముడు మేనమానకేసి కొంచెంసేపు చూస్తూ పూరుకుని, ‘‘ఏం, మామయ్యా, మాట్లాడవేం?’’ అని అడిగాడు.

‘‘ఏం మాట్లాడమంటావు?’’ అన్నాడు మేనమామ.

‘‘నేనింతకుముందు అడిగాగదా! అమ్మకు యివన్నీ ఎలా తెలుసు? ఆమె కోపగించుకున్నదనుకో. నీకేమైనా తెలిస్తే చెప్పు,’’ అన్నాడు సుధాముడు పట్టుదలగా.

‘‘నాకు తెలుసు! ఆ సంగతి నువ్వు తెలుసుకున్నందువల్ల కలిగే ప్రయోజనం ఏమిటి?’’ అని అడిగాడు మేనమామ.

‘‘ఆ విధంగా నాకు అమ్మ విచారానికి కారణం ఏమిటో తెలుస్తుంది. అప్పుడు నేను అమ్మకు నచ్చచెప్పి. ఆమెకున్న అనుమానాలూ, భయాలూ పోయేలా చేస్తాను,’’ అన్నాడు సుధాముడు.

‘‘అయితే విను! మా అక్కయ్య— అదే మీఅమ్మ కాపురానికి వెళ్ళిన కొత్తలో చేసిన ఘనకార్యాలే యివన్నీ!’’ అన్నాడు పాట్టచెక్కలయేలా నవ్వుతూ, మేనమామ.