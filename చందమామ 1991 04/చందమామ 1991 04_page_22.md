గల పాత్ర ఉన్న గుహలోపలికి రహస్యంగా వెళ్ళి. ఆ పాత్ర పక్కనే ఉన్న చిన్న లోటాతో ఆ ద్రవాన్ని తీసుకువచ్చి. వాళ్ళు తాగుతూన్న పానీయంలోకి పోశాడు.

దొంగలు ఆ పానీయాన్ని రెండుసార్లు తాగేసరికి మత్తుగా తూలసాగారు. మూడో సారి తాగేలోపల, వాళ్ళందరూ వింతగా నవ్వుతూ, నేలకు ఒరిగి పోయారు. పానీయం పోస్తూన్నవాడు కూడా కిందపడి స్పృహ కోల్పోయాడు.

‘‘ముహూర్తందగ్గరపడింది. బాలకుణ్ణ తీసుకురండి,’’ అంటూ పూజారి గంగులు వెనక్కు తిరిగిచూసి, నివ్వెర పోయి, ‘‘ఏమిటి? ఏమయింది మీకు? ఆలా పడిపోయారేమిటి?’’ అని అడిగాడు.

వాళ్ళనుంచి ఎటువంటి సమాధానమూ రాలేదు.

అపూర్వుడు వెంటనే కురవాడు నిద్ర పోతూన్న గుహలోపలికి వెళ్ళాడు. అప్పుడే వాడు కళ్ళు తెరిచాడు. కాళ్ళ చేతులకు కట్టిన బంధాలను తెంచిన అపూర్వుడి కేసి ఆ కురవాడు ఆశ్చర్యంతో చూడ సాగాడు.

‘‘ఆశ్చర్యపడడానికి, ఆలోచించడానికి ఇది సమయం కాదు. మనం వెంటనే ఇక్కడి నుంచి బయటపడాలి. మొదట ఒక దుర్మార్గుడి పని పట్టాలి. నా వెంట

రా!'' అంటూ అపూర్వుడు ముందుకు నడిచాడు.

ఆ కురవాడు మంత్రముగ్ధుడి లా అపూర్వుడి వెంట నడిచాడు.

అపూర్వుడు గంగులున్న గుహలోపలికి వెళ్ళి. ఆక్కడ ఉన్న ఒక పొడవాటి కత్తిని అందుకున్నాడు. పెద్ద పాత్రలోని పానీయాన్ని ఒక రాతి పాత్రలోకి పోసి, గంగులుకు అందించమని కురవాడితో చెప్పి. కత్తిని గంగులు కేసి గురిచేసి, ‘‘ఉఁతాగు. లేదా ప్రాణాలు దక్కవు?’’ అని అజ్ఞాపించాడు.

గంగులు అపూర్వుణ్ణి చూసి దయ్యమను కుని హడలిపోయి కీచుమంటూ అరిచాడు.