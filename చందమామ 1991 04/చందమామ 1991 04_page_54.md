మాధవయ్య వెంటనే మంగళుణ్ణి పిలిచి,
‘‘గంగాపురంలో రంగనాథుడనే మహా
పండితు డున్నాడట. వెళ్ళి, ఆయన్ని
ఓడించి మన ఊరుకు మంచి పేరు
తీసుకురాగలవా ?'' అని అడిగాడు.

మంగళుడు సరేనని వెంటనే బయల్దెరి
గంగాపురం చేరుకుని, రంగనాథుడి
ఇంటికి వెళ్ళాడు. తీరాచూస్తే ఆ ఇల్లు
అతిసాధారణంగా వున్నది. రంగనాథుడు
కూడా ముతకబట్టలు కట్టుకుని
సామాన్యంగా కనిపిస్తున్నాడు. ఆయన
భార్య వంటి మీద అభరణాలు లేవు.

ఎంతో అట్టహాసంగా తనింటికి వచ్చిన
మంగళుణ్ణి, రంగనాథుడు ఎంతో
వినయంగా పలకరించి, వచ్చిన పని అడిగి
తెలుసుకుని, ‘‘నీ ముఖంలోని తేజస్సే
నీవు మహా పండితుడివని చెబుతున్నది.
నువ్వు చదివిన కావ్యాలు, వ్యాకరణ
గ్రంథాలు ఏమిటో చెప్పు !'' అన్నాడు
చిన్నగా నవ్వుతూ.

మంగళుడు వాటి గురించి చెప్పగానే,
‘‘ఇంత చదివిన నీతో, నేను పోటీపడ
గలనా? నీ గొప్పతనాన్ని నేనంగీకరిస్తు
న్నాను. నువ్వు నా ఇంట్లో నాలుగు రోజు
లుండి, నువ్వు చదివినవాటి వివరణ
చెబితే విని సంతోషిస్తాను,’’ అన్నాడు
రంగనాథుడు.

‘‘పోటీ లేకుండా లభించిన గెలుపు
కంటే, పోటీలో ఓటమికే నేను ఇష్టపడ
తాను. మనం పోటీపడవలసిందే !’’
అన్నాడు మంగళుడు పట్టుదలగా.

‘‘సరే, ఎలాగూ నువ్వు నాలుగు రోజుల
పాటు, నా ఇంట్లో పుంటావుగదా ! ఆ
తర్వాత అయిదవ రోజున మనం కలిసి
పట్నం వెళదాం. అక్కడ జమీందారు
నాగరాజుగారి ఆస్థాన పండిత పదవికి
పోటీ జరుగనున్నది. నాకు ఆహ్వానం
వచ్చింది. నాతో పాటు నువ్వు వచ్చి
ఆ పోటీలో పాల్గొనవచ్చు. ఆ విధంగా
నీ కోరిక తీరుతుంది,’’ అన్నాడు
రంగనాథుడు.