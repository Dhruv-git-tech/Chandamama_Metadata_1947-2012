ఈ లంకను. ఇక నీ సంగతి చెప్పు.'' అన్నది లంక కోపంగా.

''నాకు లంకా సగరం చూడాలని పించి ఇలా వచ్చాను,'' అన్నాడు హను మంతుడు.

''నన్ను జయించి గాని నువ్వు లంకా నగరాన్ని చూడలేవు.'' అన్నది లంక.

''నేను నగరం చూసి నా దారిన వెళ్ళి పోతాను. ఇంకేమీ చెయ్యను,'' అన్నాడు హనుమంతుడు.

లంక భయంకరంగా అరిచి, హను మంతుణ్ణి చేత్తో కొట్టింది. హనుమంతుడు మరింత భయంకరంగా అరిచి, ఎడమ చేతి పిడికిలితో లంకను పొడిచాడు. ఆ దెబ్బకే లంక విలవిలా తన్నుకుంటూ కింద పడి, ''అయ్యో. నన్ను చంపకు. నువ్వు చాలా బలంగలవాడివి. నన్ను ఒక కోతి జయించిన నాడు రాకుసులకు ప్రమాదమని బ్రహ్మ ఒకప్పుడు చెప్పాడు. రావణుడు సీతను తీసుకురావడంవల్ల ప్రమాదం రానున్నట్టు కనబడుతుంది.

వెళ్ళి, నగరమంతా నీ ఇష్టం వచ్చినట్టు తిరుగు,'' అన్నది.

తరవాత హనుమంతుడు నగరంలోకి ద్వారంకుండా ప్రవేశించక, శచ్ఛువుకు తగినట్టుగా ప్రాకౌరం మీది నుంచి దూకి. ఎడమకాలు ముందు నగరంలో పెట్టాడు. అతడు రాజవీధి వెంబడి పోతూంటే, సంగీత వాద్యాల ధ్వనులూ, మనుషులు నవ్వుతున్న ధ్వనులూ విని పించాయి. ఇళ్ళు చాలా ఎత్తుగా, మణులతోనూ, పుష్పమాలలతోనూ అలంకరించి, ఎంతో అందంగా ఉన్నాయి. ఆడవాళ్ళు మూడు స్థాయిలలోనూ మనోహరంగా పాడుతున్నారు. కొందరు రాకుసుల ఇళ్ళ నుంచి వేదపతనం వినిపిస్తున్నది. కొందరు రాకుసులు గట్టిగా ఆరుస్తున్నారు. వీధులలో అక్కడక్కడా రాకుస సైనికులు కూడి ఉన్నారు.

''ప్రవేశించరాని లంకలో ప్రవేశించాను. సీతను తప్పక చూస్తాను,'' అను కున్నాడు హనుమంతుడు.