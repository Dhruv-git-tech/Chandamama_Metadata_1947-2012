మైనాకుడు తనకు సాదరంగా ఆతిథ్యం
ఇస్తానన్నందుకు హనుమంతుడు సంతో
షించి, ''నీ మాటలే నాకు గొప్ప ఆతిథ్యం.
నీ ఆతిథ్యం నిరాకరిస్తున్నందుకు
కోపించవద్దు. నేను ఈ సమయంలో
ఏ మాత్రమూ జాప్యం చెయ్యరాదు.
సాయంకాలం లోపుగా తిన్నగా లంకకు
పోతానని మాట ఇచ్చి ఉన్నాను. మధ్యలో
నేను ఆగకూడదు,'' అన్నాడు.

ఇలా అని హనుమంతుడు మైనాక
పర్వతాన్ని చేత్తో తాకి, ఆకాశ మార్గాన
ముందుకు సాగాడు. ''నీకు కార్యసిద్ధి
కలుగుగాక!'' అని మైనాకుడూ, సము
ద్రుడూ హనుమంతుణ్ణి ఆశీర్వదించారు.
హనుమంతుడు మైనాకపర్వతాన్ని చూస్తూ

ఆకాశంలోకి ఇంకా ఎత్తుగా పోయి,
ముందుకు వెళ్ళాడు.

ఇది అంతా చూస్తున్న దేవతలూ,
మహర్షులూ, నిద్దులూ, దేవేంద్రుడూ
మైనాకుణ్ణి మెచ్చుకుని, ''మైనాకుడి
ఆంత గొప్పవాడి ఆతిథ్యం నిరాకరిం
చటం ఒక్క హనుమంతుడికే తగింది.
లోకంలో మరెవరూ అలాచేసి ఉండరు,''
ఆనుకున్నారు.

ఇంద్రుడు మైనాకుడితో, ''మైనాకుడా,
నిన్ను చూసి చాలా సంతోషించాను, ఇక
ఎన్నడూ నీకు నా భయం ఉండదు,''
అన్నాడు. ఈ మాట విని మైనాకుడు
కూడా తనకు ఇంద్రుడి భయం తీరిపోయి
నందుకు ఎంతో సంతోషించాడు.