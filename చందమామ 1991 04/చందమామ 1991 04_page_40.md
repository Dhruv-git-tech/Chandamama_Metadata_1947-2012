యక్షుడి నవ్వులు

యక్షస్థల మనే ప్రదేశంలో సోమగిరి అనే రైతు ఉండేవాడు. అతనికి భూవసతీ, పశువులూ ఉండేవి. కాని అతనిలో కొంత లోభ గుణం ఉండటం చేత పాలాల పనీ, పశువుల పోషణా తానే చూసుకుంటూ, ఉదయం లేచినది మొదలు రాత్రి పాట్టు పోయినదా కా తెగతిరుగుతూ ఉండేవాడు.

ఒకనాటి ఉదయం సోమగిరి తన పశువుల పని చూసుకుని పాలానికి పోతుండగా దారికి కొంచెం దూరం నుంచి ఎవరో గురక పెట్టుతున్న చప్పుడు వినిపించింది. సోమగిరి ఆటుగా వెళ్ళి చూసేసరికి కొన్ని చెట్ల మధ్య చాలా ఎత్తయిన పుట్టగొడుగూ, దాన్ని ఆనుకుని పడుకుని నిద్రపోతున్న మరుగుజ్జు మనిషీ కనిపించారు.

మరుగుజ్జు ఆకారమూ, పాట్టా, కురచకాళ్ళూ, కురచ చేతులూ చూసి, అతనొకయ కుడని సోమగిరి గ్రహించాడు.

ఆ ప్రాంతంలో యక్షులను అప్పుడప్పుడూ చూసిన వాళ్ళున్నారు. పూర్వకాలంలో యక్షులు మనుములతో స్నేహంచేసి, తమకు గల విద్యల సహాయంతో ఎన్నో మేళ్ళుచేసే వారట. ఆ కాలం పోయింది. ఇప్పుడు యక్షులు మానవులు కనపడితే పారిపోతారు. ఈ నిద్రపోతున్న యక్షుణ్ణి పట్టుకుని నిర్ఘంధించినట్టయితే వాడి సహాయంతో పెద్ద నిధి సంపాదించుకోవచ్చునని సోమగిరికి తట్టింది. అందుచేత అతను చప్పున వెళ్లి ఆ యక్షుణ్ణి పట్టేసుకున్నాడు.

‘‘నన్నెందుకు పట్టుకున్నావు ? వదిలి పెట్టు !’’ అని యక్షుడు ఒళ్ళు తెలిసి, పెనగులాడాడు.

‘‘దొరక్క దొరక్క దొరికావు. నా కొక మంచి నిధినిక్షేపం కావాలి. ఆది ఎక్కడ దొరుకుతుందో చెప్పినదాకా నిన్ను వదిలి పెట్టను,’’ అన్నాడు సోమగిరి.