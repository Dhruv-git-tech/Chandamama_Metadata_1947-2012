దద్దమ్మ

చాలా కాలం కిందట, ఒక గ్రామంలో నిరుపేద రైతు కుటుంబం ఒకటుండేది. రైతుకు ముగ్గురు కొడుకులు. మొదటి ఇద్దరూ తెలివైనవాళ్ళు, చురుకైనవాళ్ళు. మూడోవాడు కైపాంగ్ మాత్రం, ఎప్పుడూ ఏదో ఆలోచిస్తూ అన్ని పనుల్లోనూ మంద కొడిగా వుండేవాడు. ఇది చూసి అన్న లిద్దరూ వాణ్ణి ఏమీ చేతకాని దద్దమ్మ అని పిలిచేవారు. తండ్రి కూడా తన మూడో కొడుకు దద్దమ్మ అయి పోయాడనీ, అప్రయోజకుడనీ విచారించేవాడు.

కైపాంగ్ ఎన్నడూ తన సంగతి పట్టించుకునేవాడు కాదు. కాని, గ్రామంలో ఎవరిడైనా ఒక మేకగానీ, గెర్రెగానీ తప్పి పోయిందని తెలిస్తే, దాన్ని వెతికి పట్టుకుని యజమానికి అప్పగించేవరకూ, వాడికేమీ తోచేదికాదు. తానే వాళ్ళకంటే ఎక్కువ ఆరాటపడేవాడు.

తమ్ముడి, ఈ ప్రవర్తన చూసి అన్న లిద్దరూ వాణ్ణి ఇంట్లోంచి తరిమేశారు. చేసేదిలేక తండ్రినిట్టూర్చి ఊరుకున్నాడు.

దిక్కుతోచని కైపాంగ్ దేశదిమ్మరి అయాడు. దొరికిన ఏ కాయో కనురో తినే వాడు. దయతలచి ఏ అమ్మ అయినా ఇంత గంజిపోస్తే తాగేవాడు; ఏది దొరక్క పోతే పస్తులుండేవాడు.

ఇలా వాడు కాలం వెళ్ళబుచ్చు తూండగా, ఒక గ్రామంవాళ్లు—దూరంగా ఎక్కడే వున్న ఒక కొండ గుహలో ముసలిసాధువు ఒకాయన వున్నాడనీ, ఆయనకు గొప్ప శక్తులున్నవనీ చెప్పగా విన్నాడు. కైపాంగ్, ఆ సాధువును వెతుకుతూ పోగాపోగా, ఒక గ్రామంతగిలింది. ఆ గ్రామస్థులూ, వాళ్ళ పశువులూ తిండి, నీరూ లేక మలమల మాడిపోతున్నారు. పొలాలు బీళ్ళయిపోయాయి. చెరువులు