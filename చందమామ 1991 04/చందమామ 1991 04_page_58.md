డిస్తే కోపగించుకోకుండా మన్నించమని అడిగారు. జమీందారుపట్ల మీ ప్రవర్తన నాకు కేవలం అహంకారంలా కనిపిస్తున్నది. ఆయన నిర్వహించే పోటీలో ఓటమిని కోరి, మీరీపని చేస్తున్నారా ?'' అని అడిగాడు.

రంగనాథుడు తల అడ్డంగా తాటించి, ''పండితుడైనవాడు తనకంటే తక్కువ వారిని వినయవిధేయతలతో గౌరవించాలి. తనను శాసించగల గొప్పవారినీ, తనకు ప్రయోజనకరంగా వుండేవారినీ అహంకా రంతో శాసించాలి. నేనదే చేశాను,'' అన్నాడు.

''అలా ఎందుకు చేయాలి ?'' అని ప్రశ్నించాడు మంగళుడు.

''తన పాండిత్యంతో గొప్పవాళ్ళను శాసించగలిగినప్పుడే, అ పాండిత్యం గొప్పదవుతుంది. జరగబోయే పోటీలో నేను వినయంతో కాక పాండిత్యంతో విజయం సాధించదలుచుకున్నాను. జమీం దారుపట్ల వినయంగా వుంటే, అప్పుడు పోటీలో గెలిచినా నాకు తృప్తిగా వుండదు.

నా పాండిత్యబలంతో జయించాలను కున్న ప్పుడు, నేనీ పద్దతిలోనే మసలాలికదా!'' అన్నాడు రంగనాథుడు.

అది విన్న మంగళుడికి తన ప్రవర్తన గుర్తుకొచ్చి సిగ్గు పడ్డాడు. పండితుడైన వాడు చేతకానివాళ్ళను సాధించడం మాని, శక్తిమంతుల్ని ఎదిరించలేకపోతే అతడు ప్రతిభావంతుడు కానేరడు. అదీ కాక, రంగనాథుడు తనపట్ల అహంకరించకుండా గౌరవించాడంటే, ఆయన తనను కూడా తక్కువవాడని అనుకున్నట్లేకదా! ఇది గ్రహించాక-మంగళుడిక పోటీలో పాల్గొనకుండా, రంగనాథుడి వద్ద సెలవు తీసుకుని సీతాపురం తిరిగి వెళ్ళాడు.

అక్కడ మంగళుడు సామాన్యులను గౌరవిస్తూ, గొప్పవారికి తల వంచకుండా కొత్త జీవితం ప్రారంభించి, అచిరకాలం లోనే మంచి పేరు తెచ్చుకు నేసరికి, కొన్నాళ్ళకు వాడు కూడా జమీందారు నుంచి ఆహ్వానం పాందేటంత గొప్ప వాడయొడు.