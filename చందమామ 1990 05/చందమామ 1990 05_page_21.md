పండే మాగాణి పొలాలు చాలా వున్నాయి.
రామవరం ప్రజలు రఘునాథుడి వద్ద కావలసినప్పుడు, కావలసినంత ధాన్యం తీసుకునిపోయి, వీలయినప్పుడు డబ్బుగా గానీ, ఇతర వస్తురూపంలోగాని తిరిగి చెల్లించేవారు. ఇది రఘునాథుడి తండ్రి కాలం నుంచి వస్తున్నది.

ఆ రోజు మధ్యాన్నం రఘునాథుడి ధాన్యాగారం ముందు వందలాదిమంది గ్రామస్థులు చేతుల్లో గంపలతోనూ, సంచులతోనూ నిలబడి వున్నారు. అప్పుడు యువకుడయిన ఒక రాజోద్యోగి ఇరవై మంది రాజభటులనూ, యాబై ఎడ్లబళ్లనూ వెంటబెట్టుకుని గుర్రం మీద అక్కడికి

వచ్చి, ''ఈ ధాన్యంలో మూడు వంతులు రాజుగారికి చేరాలి !'' అన్నాడు.

''ఎందుకు?'' అని అడిగాడు రఘు నాథుడు.

''నువ్వు చెల్లించవలసిన పన్ను,'' అన్నాడు అధికారి.

''నేను పన్ను పూర్తిగా చెల్లించాను. బాకీ ఏదీ లేదే !'' అన్నాడు రఘునాథుడు.

''ఇది అదనపు పన్ను. ఈ ధాన్యాన్ని చంద్రపురికి తీసుకుపోవాలి !'' అన్నాడు అధికారి.

''మరి ఈ ధాన్యాన్నే నమ్ముకుని వున్న ఈ గ్రామస్థుల గతేమిటి ?'' అని అడి గాడు రఘునాథుడు.

''ఈ ధాన్యాన్ని నమ్ముకోమని వాళ్ళకు ఎవరు చెప్పారు ?'' అన్నాడు అధికారి.

అతడి వెంట వచ్చిన రాజభటులు గ్రామస్థులకేసి కొరడాలు ఝుళిపిస్తూ, ''ఊం.. ధాన్యాన్ని బస్తాలలో నింపి, బళ్ళకెక్కించండి,'' అని అజ్ఞాపించారు.

''మా కడుపులు కొట్టకండి బాబూ,'' అని గ్రామస్థులు ఎంత మొరపెట్టుకున్నా ప్రయోజనం లేకపోయింది. ఆఖరికి గ్రామస్థులే ఆ ధాన్యాన్ని బస్తాలలో నింపి, బళ్ళకెక్కించారు. బళ్ళన్నీ నిండేసరికి సాయంకాలమయింది. బళ్ళు పడమటి దిక్కుగా కదిలాయి. గ్రామస్థు లందరూ