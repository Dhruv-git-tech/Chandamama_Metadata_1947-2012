ఆ కోయగూడెం ఎప్పుడూ ప్రశాంతం గానే వుండేది. కాని, నిన్న ఉదయం నుంచి అది మరింత ప్రశాంతంగా, విషా దంతో నిండివున్నది. రోజూలాగే వేకువ జామున ఇల్లువదలి వెళ్ళిన విశ్వావను కొంతసేపటికల్లా తిరిగి వచ్చి కూతురితో, 'నీ భర్త ఎంతపని చేశాడు తల్లీ !' అని అంటూ వాకిట్లో పడి మూర్ఛపోయాడు. లలిత భయపడిపోయింది. బంధువులు విశ్వావనును ఇంటి లోపలికి చేర్చి ముఖం మీద నీళ్ళు చిలకరించారు. ఆయన మెల్లగా కళ్ళు, తెరిచి, చుట్టుపక్కల కలయ జూసి, మళ్ళీ బాధగా కళ్ళు మూసుకున్నాడు.

జరిగిన సంగతి లలితకు అర్థమయింది. తరతరాలుగా పూజిస్తూ వచ్చిన దివ్య ప్రతిమను విద్యాపతి అపహరించుకు పొవడంవల్లే తన తండ్రి ఇలా దిగ్గ్యాంతికి లోనై, శోకమూర్తి అయ్యాడని ఆమె గ్రహించింది. విద్యాపతి తన నెంతగా నో అభిమానించినప్పటికి, అతడు అడవిలో తమతో గడపడానికి, అభిమానం ఒక్కడే కారణం కాదని, మరేదో సాధించడానికే అతడు తమతో గడిపాడని ఆమె అనుకున్నది.

ఆ పగలూ, రాత్రి విశ్వావను మూసిన కళ్ళు తెరవలేదు. లలిత నిద్రాహారాలు మాని తండ్రి పక్కనే కూర్చున్నది. మర్మాడు వేకువ జామున విశ్వావను యధా ప్రకారం గుహకేసి నడిచాడు. ఆయన వెంట లలిత, ఇతర బంధుగణం బయలుదేరారు. విశ్వావను గుహ లోపలికి వెళ్ళి. రాతిపితాన్ని కొగిలించుకుని విలపించసాగాడు. అందరూ ఎంత వేడు కున్నప్పటికి ఆయన అక్కడ నుంచి లేవ డానికి ఒప్పుకోలేదు.

మధ్యాన్నసమయానికి, ఒక కోయ యువకుడు గుహకేసి పరిగెత్తుకుంటూ వచ్చి, 'కొండపై నుంచి కొందరు మన గూడెం కేసి వస్తున్నారు. వాళ్ళలో రాజు కూడా ఉన్నాడు!' అని చెప్పాడు.