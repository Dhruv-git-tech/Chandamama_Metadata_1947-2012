బొడ్డులో దోపుకున్న అధికార పత్రాన్ని తీసి తన కింది అధికారి చేతిలో ఉంచాడు.

ఇటువంటివాణ్ణి అమల్దారుగా నియో గించారేమిటా అని ఉద్యోగులందరూ విస్మయం చెందారు. అయినా అధికార పత్రం ప్రకారం ఆయన తమ అమల్దారు గనక, గుండప్పను మేళతాళాలతో నగరం లోకి ఊరేగించుతూ తీసుకుపోయారు.

గుండప్పను ఆయన కింది అధికారి తన ఇంటికి తీసుకుపోయి భోజనం పెట్టాడు. పొద్దుటి నుంచి పచ్చి మంచి నీళ్ళు కూడా తాగకుండా ఉండిన గుండప్ప సుష్టుగా భోజనం చేసి, '‘తాంబూలం ఏదీ?'’ అని అడిగాడు.

అధికారి తాంబూలం తెప్పించాడు. '‘మరి దక్షిణో?'’ అని అడిగాడు గుండప్ప ఉత్సాహంగా.

గుండప్ప పురోహితుడనీ, దక్షిణ తాంబూలాలు అడిగి పుచ్చుకోవటం ఆయన అచారమనీ అధికారికి తెలియదు. కొత్త అమల్దారు తనను అప్పుడే లంచం అడుగుతున్నాడని ఊహించుకుని, ఒక సంచీలో అయిదు వందల మొహరీలు పోసి తెచ్చి గుండప్పకు ఇచ్చుకున్నాడు. ఏ రూపాయో, రెండో ముట్టుతుందను కున్న గుండప్ప సంచీ విప్పి చూసి నిర్వాంతపోయి, '‘బాగుంది! నే నొక్క

ఘడియలో కచ్చేరీకి బయలుదేరి వస్తు న్నాను. మీరంతా మీమీ పనులు చూసు కుంటూ ఉండండి !'’ అని అధికారితో చెప్పాడు. అధికారి కచ్చేరీకి వెళ్ళిపోయాడు.

అప్పుడు గుండప్ప తాపీగా కూచుని రాజుగారు తనకు చేసిన సూచనలను మననం చేసుకున్నాడు. అందులో మొదటిది ముఖం మాడ్చుకోవటం. ఇది ఎలాగో గుండప్పకు అర్థం కాలేదు. చివరకాయన ఇంత కాటుక తెప్పించి ముఖానికి పూసు కుని, కచేరీకి వెళ్ళాడు. ఆయన అచారం చూసి కచేరీలో అందరూ కంగారుపడ్డారు, కాని ఏమీ అనలేకపోయారు.