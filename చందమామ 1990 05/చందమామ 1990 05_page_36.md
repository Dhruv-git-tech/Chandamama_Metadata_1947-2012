వశీకరుడివాక్కు

మలయావతి నగరంలో, ధనంజయుడనే ధనవంతుడుండేవాడు. ఆయనకు తరాల తరబడి కూర్చునితిన్నా తరగని ఆస్తి వుండేది. కానీ, అనుభవించడానికి ఆయనకు సంతానం లేదు. ఆదిగులుతోనే భార్య మరణించడంతో, ఆయన దుఃఖింతో కృశించి పోసాగాడు.

అలాంటి సమయంలో వశీకరుడనే సన్యాసి, ఆ ఊరు రావడం జరిగింది. ఆయన త్రికాలవేది అనీ, ఎవరు ఎటు వంటి సమస్యలతో వచ్చినా, వాటికి తగిన పరిష్కారం చూపగలడని తెలిసి. ధనం జయుడు, ఆయనను తన ఇంటికి ఆహ్వా నించాడు.

తర్వాత ధనంజయుడు, సన్యాసికి తనను గురించి సర్వం చెప్పుకుని, తనకు మనశ్శాంతి లభించే మార్గం చెప్పుమని కోరాడు.

వశీకరుడు, ధనంజయుడి మానసిక స్థితిని అర్థం చేసుకుని, సంతానం లేక పోయినంత మాత్రాన విచారించడం అవివేకం అని చెప్పి—మనిషి జీవితానికి సంబంధించిన అనేక విషయాలను బోధించాడు.

అప్పుడు ధనంజయుడు, సన్యాసితో, 'స్వామీ! నా తదనంతరం ఆస్తిపాస్తులు పంచుకోవడానికి, నా దూరపుబంధువులు, నా మరణం కోసం రాబందుల్లా కాచుకుని వున్నారు. ఆస్తిని వాళ్ళకిచ్చే ఆలోచన నాకు లేదు. దానిని మంచి మార్గంలో ఎలా వినియోగించాలో, మీరే సెలవివ్వండి,' 'అన్నాడు.

వశీకరుడు చిరునవ్వు నవ్వి, 'దిగులు పడడం మానుకో. నువ్వు ఇకనుంచి, ఈ జనవాసాలమధ్య జీవించకు. ఏ నిర్ణయ ప్రదేశానికో పోయి, జీవితం గడుపు.