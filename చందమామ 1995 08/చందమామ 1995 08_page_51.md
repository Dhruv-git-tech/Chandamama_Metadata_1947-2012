గంపకిందికోళ్ళు

చిట్టెయ్య అనేవాడు, చింతబరిక తీసుకుని పదేళ్ళ కొడుకు వీపు మీద కొడుతూ కేకలు పెడుతున్నాడు.
ఆ దారే వెళుతున్న ధర్మయ్య అనే పెద్దమనిషి అది చూసి, చిట్టెయ్యను సమీపించి చింతబరికెలాక్కుని,
"చిన్న పిల్లవాళ్ళి ఎందుకలా కొడతావు?" అని నిలదీశాడు.

"అయ్యా! మీకేం తెలియదు, తప్పుకోండి. గంపకిందికోళ్ళను బయటికి వదలాద్దురా అని ఎన్నిసార్లు చెప్పినా, వీడు వినడు," అన్నాడు చిట్టెయ్య కోపంతో ఊగిపోతూ.

"పిల్లవాడు గంపకిందికోళ్ళను వదిలేస్తే ఇప్పుడేం అయింది? ఏ గద్దో తన్నుకుపోవడమో, కుక్క ఏదైనా నోటకరుచుకు పోవడమో జరిగిందా?" అని అడిగాడు ధర్మయ్య.

"అలాంటిదేం జరగలేదు, బాబూ! చింతబరికె యిటివ్వండి,"అంటూ కొడుకు కేసి గుడ్లురిమి చూశాడు చిట్టెయ్య.

ధర్మయ్యకు, చిట్టెయ్య మాటలు మరీ అసందర్భంగా తోచి, "చిట్టెయ్యా, కాస్త శాంతపడు. మేతమేసి నాక కోళ్ళు నీ ఇంటిని వెతుక్కుంటూ అవే తిరిగి వస్తాయి కదా! మరెందుకీ పిచ్చికోపం?" అన్నాడు.

"అన్నీ ఎలా తిరిగివస్తాయి? వాటిల్లో రెండే వావి. మిగతావి దేని యజమాని ఇంటికి అవి పోతాయి." అన్నాడు చిట్టెయ్య.

ఆ జవాబుతో సంగతి తెలుసుకున్న ధర్మయ్య, "అదా అసలు రహస్యం! ఈ మధ్య ఊళ్ళే వాళ్ళ కోళ్ళతో పాటు, నావీ కొన్ని కనబడకుండా పోతున్నవి. వద, గ్రామాధికారి దగ్గరకు! ఈ చింతబరికె నీ వీపు మీద ఎన్నిదెబ్బలకు విరిగిపోతుందో, అయనే చూస్తాడు,"అంటూ చిట్టెయ్యను గ్రామాధికారి వద్దకు లాక్కు పోయాడు.

- వి. ఉమాదేవి