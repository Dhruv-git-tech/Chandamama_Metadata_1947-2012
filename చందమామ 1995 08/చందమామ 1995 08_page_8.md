వార్తలు - విశేషాలు :
అంతరిక్షంలో కరచాలనం!

అంతరిక్షంలో సోవియట్ రష్యా నిర్మించిన 'మీర్' స్పేస్ స్టేషన్ తో అమెరికా పంపిన స్పేస్ షటిల్ 'అట్లాంటిస్' జూన్ 29వ తేదీ ఒకటిగా కలిసింది!

ఇట్లువంటి అద్భుతమైన 'డాకింగ్' జరగడం గత 20నంవత్సరాలలో ఇది రెండవసారి. 1975వ సం॥ జూలై నెలలో అమెరికా వ్యోమనౌక 'అప్పొలో' సోవియట్ వ్యోమనౌక 'సోయుబ్'ను సంధించింది. ఆ సమయంలో ఉభయ దేశాల మధ్య ప్రచ్చన్న యుద్ధం జరుగుతూ ఉండేది. అందువల్ల ఆ సంఘటన ఎటువంటి పెద్ద రాజకీయ ప్రాముఖ్యతనూ సంతరించుకోలేకపోయింది. అయితే అలా సంధించడానికి అవసరమైన సాంకేతిక పరిజ్ఞానాన్ని పెంపాందించుకోవడానికి అదాక అవ కాశంగా మాత్రమే మిగిలింది. సోవియట్ యూనియన్ విచ్చిత్తి తరవాత రష్యా - అమెరికాల మధ్య పగ అంత మయింది. ఉభయ దేశాలు స్నేహంతో చేతులు కలిపాయి. దాని ఫలితంగా ఇప్పుడు అంతరిక్షంలో దాదాపు 15 దేశాలు కలుసుకోవడానికి ఏలుగా ఇంటర్నేషనల్ స్పేస్ స్టేషన్ నిర్మించడంతో పాటు వివిధ పథకాలు రూపాందించడానికి ప్రయత్నాలు జరుగుతున్నాయి!

ఏడుగురు వ్యోమగాములతో 'అట్లాంటిస్' అమెరికా నుంచి జూన్ 27వ తేదీ బయలుదే రింది. రెండురోజుల పాటు అది 'మీర్' వెంట తిరిగిన తరవాత దానితో 'డాకింగ్,' అంటే కలయిక సాధ్యమయింది. జూన్ 29వ తేదీ రెండూ ఒకటిగా కలవడంతో అది చూడడానికి పెద్ద వ్యోమనౌకగా తయారయింది. హోస్టన్ నుంచి, కాలినిన్ గ్రాడనుంచి అంటే భూమి నుంచి, వ్యోమగాములకు 'మీర్' లో ప్రవేశించమని సంకేతాలు వంపడానికి విజ్ఞాన వేత్తలకు రెండు గంటలసేపు పట్టింది. ఆ తరవాత వ్యోమగాముల మధ్య పరస్పర కరచాలనాలు, కౌగిలిం

తలు అరంభమయ్యాయి!

మధ్య ఆసియాలో రష్యా - మంగోలియా సరిహద్దు రేఖకు పైన అంతరిక్షంలో దాదాపు 245 మైళ్ళకు అవతల ఏమాత్రం లోపంలేని ఈ 'డాకింగ్' సాధ్యమయింది. రెండు వ్యోమనౌకలూ అప్పుడు సెకండుకు 5 మైళ్ళ వేగంతో తిరుగుతున్నాయి. 122 అడుగుల పాడవుగల అట్లాంటిస్, 112 అడుగుల పాడవుగల మీర్తో కలిసినప్పుడు, అమెరికా కమాండర్ కేస్టెన్ గిబ్బన్, "మేము వట్టుకున్నాం!" అని అనందాన్ని వ్యక్తం చేశాడు.

ఆ తరవాత అయిదు రోజులు 'మీర్' లోపల రక రకాల ప్రయోగాలు జరిపారు. ఆ పిమ్మట 'మీర్'లోని నార్మన్ థాగార్డ్‌తో సహా ముగ్గురు వ్యోమగాములు తిరుగు ప్రయాణానికి అట్లాంటిస్‌కు చేరారు. వాళ్ళ స్థానానికి 'అట్లాంటిస్'లోని వ్యోమగాములు వెళ్ళారు. ఆ తరవాత ఇద్దరు 'మీర్' నుంచి వెలువలికి వచ్చి, 'సోయుబ్' అటాచ్‌మెంట్‌కు వెళ్ళి రెండూ విదిపోయే దృశ్యాన్ని ఫిటోలు తీశారు. ఆ తరవాత వాళ్ళుకూడా 'మీర్'లోకి వెశ్చే దృశ్యాన్ని కూడా ఫాటో తీశారు. అట్లాంటిస్ అక్కడినుంచి బయలుదేరి జూలై 7వ తేదీ భూమిక చేరింది.

చారిత్రాత్మకమైన ఈ 'డాకింగ్'ను టీ.వీ.లో చూసిన అమెరికా అధ్యక్షుడు బిల్‌క్లింటన్, "చూశారా! ఇరు దేశాలకు మధ్య ఇప్పుడు ఎలాంటి స్పృథలూ లేవు," అన్నారు.