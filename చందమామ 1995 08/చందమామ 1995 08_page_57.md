భర్త గొప్పతనం కాదు. గత జన్మలో నీవు చేసిన పుణ్యప్రభావం,” అని యోగి రుక్కిణికి వివరించాడు.

సీతాపతికి జబ్బువల్ల చాలా బాధగా వుంది. ఇలా బ్రతికే కంటే హిమాలయాలకు పోవడమే మంచిదని ఆయన నిర్ణయించుకు న్నాడు. కానీ ఆయనకు భార్య రుక్కిణి గురించే బెంగగా వుంది. తను లేకుండా కొడుకులవద్ద ఆమె సుఖంగా వుండగలదా? కొడుకులకు పెళ్ళిళ్ళయితే తల్లిని బాగా చూసుకుంటారా? ఇంతకూ తను భార్యా బిడ్డల కోసం పెద్దగా మిగిల్చిన ఆస్తి ఏమీలేదు.

సీతాపతి సంశయాలూ, అనుమానాలూ అర్థం చేసుకున్న యోగి బాగా అలోచించి,

“నీభార్య అదృష్టజాతకురాలు. ఆమెను బిడ్డలు బాగా చూసుకునే ఉపాయమొకటుంది,” అన్నాడు.

ఆఉపాయమేదో తెలుసుకునేందుకు సీతా పతి కుతూహల పడ్డాడు. అప్పుడు యోగి రుక్కిణినీ, ఆయన పిల్లలనూ కూడా పిలిచి, “మీతో ఒక ముఖ్య విషయం చెప్పాలి. శ్రద్ధగా వినండి. సీతాపతికీ, మీకూ ఇరవై ఏళ్ళపాటు ఋణం తీరిపోయింది. ఆయన నాతో హిమాలయాలకు వస్తున్నాడు. ప్రస్తుతం ఆయన, తన భార్య రుక్కిణి గురించి చాలా బెంగపెట్టుకున్నాడు. ఎందుకంటే – హిమాల యాలకు ఆమె రాక నిషిద్ధం. అదీకాక పిల్లల కామె అవసరమూ ఇక్కడుంది,” అని చెప్పాడు.

రుక్కిణి దీనికి ముందు ఒప్పుకోలేదు. కానీ యోగి, సీతాపతి జబ్బు ఎంత ప్రమాద కరమైనదో వివరించాక అంగీకరించింది. తర్వాత పిల్లలు నలుగురూ కూడా తండ్రితో, “అమ్మను పువ్వుల్లో పెట్టి చూసుకుంటాం. మీరు నిశ్చింతగా హిమాలయాలకు వెళ్ళి అరోగ్యం చక్కబరుచుకుని రండి!” అని చెప్పారు.

అప్పుడు యోగి వాళ్ళతో, “నేను మీకు మాతృమంత్రం ఉపదేశిస్తాను. ప్రతిరోజూ అమంత్రం చదువుతూ తల్లికి పూజ చేయాలి. ఒక్కరోజు కూడా తల్లి మనసు కష్టపెట్టకుండా ఆమె చెప్పినట్లు వినాలి. భక్తిశ్రద్ధలతో అలా