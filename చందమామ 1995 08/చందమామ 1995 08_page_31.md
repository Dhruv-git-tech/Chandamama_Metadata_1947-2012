నిజమైన రాజనర్తకి

అవంతి నగరానికీ, కుసుమపురానికీ సత్సంబంధాలుండేవి. అవంతి రాజనర్థకి కౌముది, రాజాజ్ఞను పురస్కరించుకుని కుసుమపురానికి వెళ్ళి, అక్కడ జరిగిన ఉత్సవాల్లో నాట్యం చేసింది. అమె అవంతి నగరానికి తిరిగివస్తూ, మార్గమధ్యంలోని అడవులలో వున్న బందిపోట్లకు దారికిపోయింది. కౌముది వెంటవున్న సైనికులు, బందిపోట్లను ఎదిరించి పొరాడలేక లొంగిపోయారు.

బందిపోట్లు, రాజనర్థకిని తమ నాయకుడి వడ్డకు తీసుకుపోయారు. అమె, బందిపోట్ల నాయకుడితో, “సేనెవరనుకుంటున్నారు? అవంతి రాజనర్థకిని! మీరు నన్ను బంధించారని మహా రాజుకు తప్పక తెలుస్తుంది. అయన సైన్యాన్ని పంపి మిమ్మల్ని సర్వనాశనం చేస్తారు,” అన్నది.

బందిపోట్లు అమె మాటలు నమ్మలేదు. ఏదో సాధారణ నగరవాసి అనుకున్నారు. వాళ్ళలో ఒకడు, “నువ్వు రాజనర్థకివా? ఇంకానయం సాక్షాత్తు మహారాణినే అనలేదు!” అన్నాడు.

ఇదివిని అందరూ నవ్వారు. బందిపోట్లనాయకుడామెతో, “సరే, నువ్వు మాముందు నాట్యం చేసి, రాజనర్థకినని నిరూపించుకో,” అన్నాడు.

ఇందుకు రాజనర్థకి పట్టరాని కోవంతో, “ఛి, మీలాంటి అడవిమనుషుల ముందు నాట్యం చేయడమా? నేను నాట్యం చేసేది రాజాస్థానాల్లోనే. నా ప్రాణం తీసినా సరే సేనిక్కడ నాట్యం చెయ్యను,” అన్నది.

ఈ జవాబు వింటూనే బందిపోట్ల నాయకుడు ఉలిక్కిపడి, “ఔను, ఈమె నిస్సందేహంగా రాజనర్థకే! వృత్తివిలువ తెలిసిన నిజమైన కళాకారిణి. ఈమెనూ, ఈమె వెంట వచ్చిన పరివారాన్ని సగౌరవంగా అడవి ‘దాటించండి!’” అని తన అనుచరులను ఆజ్ఞాపించాడు. — అర్. సత్య