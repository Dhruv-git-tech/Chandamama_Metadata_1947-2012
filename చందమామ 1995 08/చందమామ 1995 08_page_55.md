జరిగినపారబాటు

హౌలావురిలో వుండే కన్నయ్య, చిన్నయ్య పరమ బద్ధకస్థులు. కష్టపడి పనిచెయ్యడం అంటే ఇద్దరికి సుతరామూ ఇష్టముండదు. ఉన్న ఊళ్ళో వీళ్ళ సంగతి అందరికీ తెలుసుగనక, పారుగూళ్ళకు పోయి, అక్కడ ఎవరి ఇంట్లోనైనా టుభకార్యానికి విందు భోజనాలు జరుగుతూంటే, వెళ్ళి సుష్మగా భోజనం చేసే వాళ్ళు.

వాళ్ళిద్దరూ ఒకసారి మిట్టమధ్యాహ్నం వేళ ఒక ఊరు చేరారు. అక్కడ ఒక ఇంటి మదురుగోడ మీదుగా ఎవరో విస్తరాకులు వీధిలోకి వేస్తున్నారు.

“అహాఁ, పెళ్ళి భోజనం!” అనుకుంటూ కన్నయ్య, చిన్నయ్య అ ఇంటి అవరణలోకి వెళ్ళారు. ఆ సమయంలో వడ్డన చేసేందుకు విస్తరాకులు వేస్తున్నారు. ఇద్దరూ వాటిముందు కూర్చున్నారు.

అక్కడ వడ్డన ఏర్పాట్లు అజమాయిషీ చేస్తున్నవాడు, వాళ్ళకేసి అనుమానంగా చూస్తూ, “అయ్యా! తమ రెవరైంది కాస్త చెబుతార?” అని అడిగాడు.

వెంటనే కన్నయ్య, “నేను పెళ్ళికూతురు మేనమామ బావమరిదినంది!” అన్నాడు.

“నన్నెరగరా! నేను పెళ్ళికొడుకు పెదతండ్రిగారి చిన్నల్లుణ్ణంది!” అన్నాడు చిన్నయ్య.

మరుక్తణం వాళ్ళను ప్రశ్నించినవాడు పెద్దగా, “ఈ దాంగవెధవల్ని వీధిలోకి గెంటంది!” అన్నాడు.

వెంటనే నలుగురు పనివాళ్ళు వచ్చి, అఇద్దర్శి మదురుగోడమీదుగా పులిస్తరాకుల్లోకి విసిరివేశారు.

“ఏక్కడ జరిగిందిరా పారబాటు, చిన్నా?” అన్నాడు కన్నయ్య ఒళ్ళు దులుపుకుంటూ.

“మనల్ని ఇక్కడికి విసిరేసిన దుర్మార్గులు తిట్టిన తిట్లు, నువ్వు వినలేదా? ఇప్పుడు జరుగుతున్నది, ఇల్లుగలాయన తండ్రి పెద్దదినం భోజనాలట!” అన్నాడు చిన్నయ్య మూలుగుతూ.

— కోనే నాగవెంకట అంజనేయులు