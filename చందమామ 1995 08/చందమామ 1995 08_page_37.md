“ఏమిటా షరతులు?” అని అడిగాడు శివుడు సంశయిస్తూనే.

“ఆరేళ్ళపాటు నేను, నీకు బానిసగావుంటాను. ఏదికావాలంటే అదియిస్తాను. నువ్వు రాజభోగాలు అనుభవించవచ్చు — ఆరేళ్ళు మాత్రమే!” అన్నది పిశాచం రహస్యం చెబుతున్నట్టు.

“ఆ తర్వాత?” అని అడిగాడు శివుడు ఇందులో ఏదోమోసంవున్నదని అనుమానిస్తూ. “ఆ తర్వాత, నాకు నువ్వు బానిసగా జీవి తాంతం వుంటావు. నిన్ను నాతో తీసుకెళ్తాను. అయితే, ఈలోగా నువ్వు చెప్పిన పని ఏదైనా నేను చేయలేకపోతే మాత్రం, మన ఒప్పం దానికి నువ్వు కట్టుబడనవసరం లేదు. నీ దారి నీది, నా దారి నాది! ఇందుకు ఇష్టమయితే చెప్పు,” అన్నది పిశాచం.



శివుడు, పిశాచం పెట్టిన షరతుకు ఒప్పుకున్నాడు. మరుక్షణం వాడి జేబులు బంగారు నాణాలతో నిండిపోయాయి.

“నీకెప్పుడు ఏదికావాలన్నా నన్ను తలుచుకో!” అని చెప్పి, పిశాచం మాయమయింది.

శివుడు ఇంటికి వెళ్ళి జరిగినదంతా తల్లితో చెప్పి బంగారు నాణాలు ఆమెకు చూపాడు. ఆమె, వాడు పిశాచానికి బానిస అయిపోతాడన్న భయంతో శోకాలుపెట్టి, ఆ ఒప్పందాన్ని రద్దుచేసుకోమన్నది. అందుకు శివుడు ఒప్పుకోలేదు. ఆమె పట్టరాని కోపంతో వాడిని ఇంటి నుంచి బయటికి నెట్టి, తలుపులు మూసింది.

శివుడు అడవికి పోయి పిశాచాన్ని తలుచు కున్నాడు. అది కనిపించగానే, “నేనీ ప్రాంతం వదిలి అడవిలో మరొకచోట వుండదలిచాను. నాకొక్క చక్కని భవనం, పనులు చేసేందుకు దాసదాసీలు, ఒక భోషాణం నిండుగా బంగారు నాణాలు కావాలి,” అన్నాడు.

పిశాచం క్షణాలమీద వాడు కోరినవన్నీ సమకూర్చింది. వాడు ఒక నెలరోజులపాటు అన్ని సుఖాలూ అనుభవిస్తూ కాలం గడిపి, మరొకసారి పిశాచాన్ని తలుచుకున్నాడు. అదిరాగానే, “నేను అడవిలోతిరగడానికి ఒక ఏనుగూ, నాలుగు గుర్రాలూ కావాలి!” అన్నాడు.

పిశాచం వాటిని తెచ్చి శివుడికి అప్పగించింది. మరొక నెల గడిచాక వాడు, పిశాచాన్ని