యాలుండవు. ఏ యుగంలోనైనా అనేకమంది పురుషులు ఒక్కస్త్రీని పెళ్ళాడినదికద్దా? అది ధర్మవిరుద్ధం కాదా?” అన్నాడు.

వెంటనే ధర్మరాజు, “అధర్మం నా నోట ఎన్నడూ రాదు. మేమందరమూ ఈమెను పెళ్ళాడతామన్నప్పుడు మీరు నిశ్చింతగా ఆ పని చెయ్యవచ్చును. మా తల్లి అజ్ఞ అయింది. తల్లి అజ్ఞ పాలించటం కన్న ఉత్తమ ధర్మమే మున్నది?పూర్వాచారాలమాటకు వస్తే, గౌతమి వంశంలో పుట్టిన జటిల అనే మునికన్య ఏడుగురికి భార్య అయింది. దాక్షాయణి అనే మునికన్య ప్రచేతనులనే మునులు పదిమందికి భార్యఅయింది. ఇవిపురాణాలలో మనం విన్నవే,” అన్నాడు.

ధృష్టద్యుమ్ముడు మరొక రకం అభ్యంతరం లేవదీశాడు: తమ్ముడైన అర్జునుడు స్వశక్తితో గెలుచుకున్న కన్యను అన్న అయిన ధర్మరాజు ఎలా పెళ్ళాడతాడు? కృష్ణ ఇంతమందికి ఎలా భార్య అవుతుంది?

కుంతి తన మాటఅబద్ధంకారాదని పట్టు పట్టింది. కృష్ణద్వైపాయనుడు కుంతికి ధైర్యం చెప్పి, ద్రుపదుడితో, “రాజా, ధర్మరాజు చెప్పి నది అధర్మం కాదు. కుంతి కోరికా తప్పు కాదు. ఈఅయిదుగురు అన్నదమ్ములకూ నీ కుమార్తె నిచ్చి వివాహం చెయ్యి,” అన్నాడు.

తరవాత ఆయన ద్రుపదుణ్ణి ఏకాంతంగా తీసుకుపోయి, ద్రౌపదిపూర్వజన్మలవృత్తాంతం ఈ విధంగా చెప్పాడు:

పూర్వం మాద్గల్యుడనే మునికి ఇంద్రసేన అనే భార్య ఉండేది. మాద్గల్యుడికి కుష్ఠువ్యాధి సోకటం చేత అమెకు భర్త నుంచి ఎలాటి సుఖమూ లేకుండా పోయింది. అమె భర్తకోసం కలవరిస్తూ చనిపోయి, మరొక జన్మలో కాళి రాజు కుమార్తెగా పుట్టింది. ఆ జన్మలో అమె ఎంతో సౌందర్యవతి. అయినా అమెకు భర్త దొరకలేదు. అందుకామె చాలా దుఃఖించి, పరమేశ్వరుణ్ణి గురించి తీవ్రమైన తపస్సు చేయనారంభించింది. కొంతకాలానికి పరమేశ్వ రడు అమె ఎదుట ప్రత్యక్షమై, నీకేమి కావాలో కోరుకో,” అన్నాడు.

అమె అత్రంగా, “పతి,పతి,పతి,పతి,పతి!” అని అయిదుమార్లు అన్నది.