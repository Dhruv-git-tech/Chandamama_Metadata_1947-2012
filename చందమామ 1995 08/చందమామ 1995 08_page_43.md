ఇది విని బుద్ధయ్య చాలా గర్వపడ్డాడు.
ఊళ్ళో ఒక్కరుకూడా తన మాటలు ఖండిం
చలేకపోయారు. సిద్ధయ్య ఎలాగూ ముందే
ఓడిపోయాడు కాబట్టి, నలుగురి ముందూ
తనను తెలివైనవాడుగా ప్రకటిస్తాడని వాడు
నమ్మాడు.

సిద్ధయ్యగొంతుసవరించుకుని, “ఒకప్పుడు మశుచి వస్తే అమ్మవారికి బలులిచ్చే వారు. కొందరు తెలివైనవాళ్ళు అది తప్పని వాదించి, మశుచికి సరైన మందు కనిపెట్టారు. ఒక ప్పుడు భూమి బల్లపరుపుగా వుండేదనుకునే వారు. కొందరు తెలివైనవాళ్ళు అది కాదన్నారు. అందువల్ల ఖగోళశాస్త్రానికి సంబంధించి ఎన్నో లెక్కలు తెలిశాయి. తెలివైన వాశ్చేం చెప్పినా అది విడ్డూరంగా వుంటుంది. కానీ అందువల్ల మనిషికి ఎన్నో ప్రయోజనాలుంటాయి,” అన్నాడు.

ఈ మాటలకు బుద్ధయ్య మరింత గర్వపడ్డాడు. అందరికేసి గర్వంగా చూడసాగాడు. గ్రామస్థులందరూ కుతూహలంగా సిద్ధయ్య చెప్పేది వింటున్నారు.

సిద్ధయ్య ఇంకా ఇలా అన్నాడు : “తెలి వైనవారి ఆలోచన నలుగురూ నడిచే దారిలో వుండదు. జనం వాళ్ళను మూర్థులనే అను కుంటారు. ఈ బుద్ధయ్య కూడా అలాంటి వాడేనని నా నమ్మకం. వీడి ఆలోచనల వల్ల ప్రపంచానికేమైనా ప్రయోజనముందని, ఏదో ఒకరోజున ఋజువు కావచ్చు. అంత వరకూ వీడు మూర్థుడనే భావించక తప్పదు.”

గ్రామస్థులందరూ ఈ మాటలకు పకపకా నవ్వారు.

అప్పుడు బుద్ధయ్యకోపంగా, “నన్ను మూర్థుడ నడం కాదు. తెలివివుంటే వాదనతో ఖండించండి,” అన్నాడు.

సిద్ధయ్య చిన్నగా నవ్వి, “తెలివైన వాడి ముఖ్యలక్షణం మూర్థులతో వాదనకు దిగక పోవడం. ఈ ఊరి వాళ్ళూ, నేనూ ప్రస్తుతానికి చూపించగల తెలివి అదే!” అన్నాడు.

గ్రామస్థులు ఘొల్లుమన్నారు. బుద్ధయ్యకు చచ్చేటంత అవమానమయింది. ఆ తర్వాత, వాడెన్నడూ తన తెలివి ప్రదర్శించే ప్రయత్నం చేయలేదు.