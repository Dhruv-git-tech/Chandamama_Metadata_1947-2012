అప్పుడు ధర్మరాజు నిజంచెప్పేశాడు. ద్రౌప దిని గెలుచుకున్నవాడు అర్జునుడేనని తెలియ గానే ద్రుపదుడి కంట ఆనందబాష్పాలు రాలాయి. “మీరు లక్కయింట చనిపోకుండా తప్పించుకోవటం నా అదృష్టం. మీకు మీ రాజ్యం తిరిగి సంపాదించి పెడతానని ప్రతిజ్ఞ చేస్తున్నాను,” అన్నాడాయన.

కుంతీదేవీ, పాండవులూ, ద్రౌపదీ ఉండటానికి మంచి భవనం ఒకటి ఏర్పాటయింది. అందులో వాళ్ళకు సుఖంగా జరుగుతున్నది. కొద్ది రోజులయ్యాక ద్రుపదుడు పాండవులతో, మంచి శుభముహూర్తం చూసి ద్రౌపదికీ, అర్జునుడికీ త్వరలో వివాహం ఏర్పాటు చేస్తాన్నాడు.

“అదిఎలా వీలవుతుంది? అర్జునుడి కన్న పెద్దవాళ్ళం నేనూ, భీముడూ ఇంకా అవివాహితులం,” అన్నాడు ధర్మరాజు.

“అలా అయితే మా కృష్ణను నీకే ఇచ్చి చేస్తాను”, అన్నాడు ద్రుపదుడు.

“మీ కుమార్తె రత్నం లాంటిది. రత్నాన్ని అందరూ స్వీకరించవచ్చును. మా అమ్మ నోట వచ్చిన మాటను బట్టి మేము అయిదుగు రమూఆమెను పెళ్ళాడతాము,” అన్నాడు ధర్మరాజు.

ఈ మాటకు ద్రుపదుడు నివ్వెరపోయి, “ఒక పురుషుడు అనేకమంది భార్యలను పెళ్ళాడవచ్చును గాని, ఒక స్త్రీ అనేక మంది భర్తలను వివాహం చేసుకోవటం ఎక్కడన్నా కద్దా? దీని విషయమై రేపు నువ్వూ, నేనూ, కుంతీదేవీ, మా ధృష్టద్యుమ్ముడూ కలిసి చర్చించి, ఏదో ఒకటి నిశ్చయించుకుందాం,” అని చెప్పి అప్పటికి చర్చ కట్టిపెట్టాడు.

ఆ సమయానికి నల్లజింకతోలు ధరించి కృష్ణద్వైపాయనుడు అక్కడికి వచ్చాడు. అందరూ ఆయనకు ఎదురు వెళ్ళి, పూజించి, తీసుకు వచ్చి ఉచితాసనం మీద కూర్చోబెట్టి, తాము కూడా కూర్చున్నారు.

ఆ సభలో ద్రుపదుడు కృష్ణద్వైపాయనుడితో, “మహాత్మా, అన్ని ధర్మాలూ తెలిసిన వాడై ఉండి కూడా ఈ ధర్మరాజు, నా కుమార్తెను తాము అన్నదమ్ములు అయిదుగురూ పెళ్ళాడాలంటున్నాడు. మీకు తెలియని విష