సూరన్నచదువు

తాళ్ళపూడి అనే ఊళ్ళో, సూరన్న అనే చిన్న రైతు వుండేవాడు. అతడురోజూసాయంత్రం వేళ ఊరి రచ్చబండ దగ్గరకుపోయి, అక్కడ చేరినవాళ్ళు మాట్లాడుకునే విచ్చాపాటి వింటూండేవాడు. ఒక్కొక్కసారి తనూ కల్పించుకుని ఏదైనా మాట్లాడబోతే, మిగతా వాళ్ళు హేళనగా నవ్వి ఆటపట్టించేవాళ్ళు.

ఇలా జరిగినప్పుడు సూరన్న ముఖం చిన్నబుచ్చుకుని, మారు మాట్లాడకుండా అక్కడి నుంచి లేచిపోయేవాడు. కాని, మర్నాడు రచ్చబండ దగ్గరకు వెళ్ళడం మాత్రంమానే వాడుకాడు. ఇలావుండగా – ఒకనాడు పరమేశం అనే పెద్దమనిషి రచ్చబండ దగ్గరకురాగానే, అక్కడ చేరిన వాళ్ళల్లో ఒకడు, “నేత్ర వైద్యుడిదగ్గరకు పట్నం వెళ్ళాలన్నావు. వెళ్ళావా, ఏమైంది?” అని అడిగాడు. వెంటనే పరమేశం జేబులోంచి కళ్ళజోడు బైటికితీసి, అందరికీ చూపిస్తూ,” “వెళ్ళి

వచ్చాను. ఇదిగో, ఆ నేత్రవైద్యుడిచ్చిన కంటిఅద్దాలు. అయన సామాన్యుడుకాడు. ఇవి పెట్టుకున్నాక అన్నీ చదవగలుగుతున్నాను. ఇంతకుముందు పెద్దబాలశిక్షలో అక్షరాలుచదవాలన్నా ఎంతో కష్టమైపొయేది!” అన్నాడు.

“సరైన కళ్ళద్దాలే వుండాలిగానీ, మనం చదవలేనిది ఏముంటుంది?” అన్నాడొకడు.

“నేనూ ఆ నేత్రవైద్యుడి దగ్గరకు వెళ్ళిరావాలి. ఏం చదవాలన్నా సాధ్యపడడంలేదు,” అన్నాడు మరొకడు.

ఈ సంభాషణవిన్న సూరన్నకు ఆళ్ళర్యంతో పాటు చాలా అనందం కలిగింది. అతడు మర్నాడే బయలుదేరి పట్నంచేరి, నేత్రవైద్యుడి కోసం వాకబు చేస్తూ, “మాఊరి పెద్ద పాపయ్య రెండోకొడుకుపరమేశానికి చదివేకంటి అద్దాలి చ్చిన నేత్రవైద్యుడెక్కడున్నది కాస్తచెబుతారా?” అంటూ వాళ్ళనూ వీళ్ళనూ అడగసాగాడు.