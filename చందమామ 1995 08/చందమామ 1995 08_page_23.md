చంద్రమామ కబుర్లు

జంతువుల సామర్థ్యం!

అమెరికా ఓరిగాన్‌లోని 'క్రేటర్ లేక్ నేషనల్ పార్క్'లో జూన్ 19వ తేదీ ఫ్రాంక్ మిల్లర్ అనే యువకుడు తన స్నేహితురాలితో కలిసి పచార్లు చేస్తున్నాడు. వాళ్ళవెంట ఐదేళ్ళ 'బేర్' అనే కుక్క ఉన్నది. అది కూడా కాస్సేపు తిరిగి వస్తుంది కదా అని స్నేహితు రాలు దానిని వదిలిపెట్టింది. ఆ కుక్కమంచు కప్పిన తటాకం

గట్టుమీద పరుగులు తీస్తూ కాళ్ళు జారి 40 అడుగుల లోతు అగాథంలో పడిపోయింది. దాని జాడ కనిపించకపోయేసరికి, మిల్లర్ దానికి సంబంధించిన ఆటవస్తువులను కూడా అగా థంలో పడవేసి, స్నేహితురాలితో కలిసి విచారంగా ఇంటిముఖం పట్టాడు. అయితే ఒక వారంతర్వాత ఆ కుక్కపక్క గ్రామంలో క్షేమంగా కనిపించింది. అగాథం అంచుకు దారి కనుగొనడానికి ఆ కుక్క 29 క.మీ. దూరం నడిచి ఉంటుందని తెలియ వచ్చింది. ఈ సంఘటనను గురించి చెబుతూ, "జంతువుల సామర్థ్యం గాప్పది. అవి చేయలేని పని అంటూ లేదు!" అన్నాడు ఆ పార్క్ అధికారి.

తీరని విచారం!

కేరళ అలెప్పి సమీపంలోని మాంథార్ గ్రామ వాసి అయిన సునీల్‌కు పిల్లుల్ని పెంచడమంటే మహాఇష్టం. అతని దగ్గర తొమ్మిది పిల్లులుండేవి. వాటిలో అమ్మణి అనే పిల్లి అంటే ఆ గ్రామంలో అందరికీ తెలుసు. అది ఎంతో అణకువగానూ, క్రమశిక్షణతోనూ ఉండేది. దానికి పెట్టే బిస్కట్టు, పచ్చిమిరపకాయలు తప్ప ఎదుట చేపలు ఉన్నా నరే ముట్టుకునేది కాదు. ఆ పిల్లిని గురించి గ్రామ ప్రజలు వింతగా చెప్పుకునేవాళ్ళు. దానిని గురించిన వార్త ఫాటోతో సహా ఇటీవల ఒక ప్రాంతీయ పత్రికలోవచ్చింది. మరురోజేఅది చచ్చి పోయింది. రెండు రోజుల తరవాత సునీల్ తండ్రి మరణించాడు. మిగతా ఎనిమిది పిల్లులూ ఒకటి వెనక ఒకటి, రెండు వారాలలోగా చచ్చి పోయాయి. ఆ విచారం నుంచి ఇంకా కోలుకో లేని సునీల్ "ఇకపై పిల్లుల్ని పెంచను!" అంటు న్నాడు మిత్రులతో.

కృత్రిమమైన గుండెకాయ!

టోక్యో విశ్వవిద్యాలయ వైద్య విభాగం ఇటీవల పరోక్షంగా ఒక ప్రపంచ రికార్డును సృష్టించింది. అక్కడి వైద్యనిపుణులు ఐదేళ్ళ మేకకు 'కృత్రిమమైన గుండెకాయ'ను అమర్చారు. 400 రోజులు తరవాత కూడా ఆ మేక ఎంతో ఆరో గ్యంగా ఉన్నది. ఇంతకుముందు అంటే, 1992వ సంస్థలో కూడా ఒక అమెరికా విశ్వవిద్యాలయంలో ఈ ప్రయత్నం జరిగింది. అప్పుడు కృత్రిమమైన గుండె అమర్చబడిన జంతువు 88 రోజులు మాత్రమే జీవించింది!