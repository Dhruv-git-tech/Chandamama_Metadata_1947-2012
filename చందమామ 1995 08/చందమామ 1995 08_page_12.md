పీఠమేగాక, తను ఎంతగానో ప్రేమించిన మల్లిక
కూడా దక్కుతుంది!

కన్నప్ప పుట్టెడు దిగులుతో, ఆ రాత్రి
మల్లికకు సంగతంతా చెప్పి, “శిఖిముఖి
వంటి మహావీరుడు మన గూడెంలో వున్నా
డని, ఇంతకాలంనేను తెలుసు కోలేకపోయాను.
విలువిద్యలో అతణ్ణి జయించగలనన్న నమ్మ
కం, నాకేమాత్రం లేదు,” అన్నాడు.

ఇది విని మల్లిక కళ్ళనీళ్ళు పెట్టుకుని,
“నీతో పెళ్ళికాకపొతే, నేను ఏ నుయ్యో,
గొయ్యో చూసుకుంటాను తప్ప, మరొకరిని
పెళ్ళాడను!” అన్నది.

ఆ తర్వాత ఇద్దరూ బాగా ఆలోచించి,
ఆరాత్రికి రాత్రే శిఖిముఖిని కలుసుకున్నారు.
కన్నప్ప తనకు మల్లికపై గల ప్రేమ గురించి
చెప్పి, అమెతో తన పెళ్ళి జరిగేలా చూడమని
బతిమలాడాడు. మల్లిక, అతడి పాదాలు
తాకి, “అన్నా! ఈ చెల్లి కోరిక మన్నించు,”
అని చిన్నగా రోదించింది.

అప్పుడు శిఖిముఖి, కన్నప్పతో, “కన్నప్పా!
మీ ఇద్దరూ నాకు విషమపరీక్ష పెట్టారు. ఈ
పోటీల్లో గెలవాలన్నదే, నా జీవితాశయం.
అదే నా తల్లి కోరిక కూడా. అయితే, నిజా
యితీగా ఒక ప్రశ్నకు జవాబు చెప్పు. భిల్లుల
నాయకత్వం లేక మల్లిక -- ఈ రెండిటిలో
ఒకటే నీకు దక్కుతాయంటే, దేన్ని కోరుకుం
టావు?” అని ప్రశ్నించాడు. ఆవెంటనే కన్నప్పు,
“భిల్లనాయకత్వం నాకు గడ్డిపోచతో సమానం.

నేను మనసా కోరుకునేది మల్లికను!” అన్నాడు.
“నీ నిజాయితీ నాకు నచ్చింది!” అని శిఖి
ముఖి మల్లికను పంపించేసి, అప్పటికప్పుడు,
మర్నాడు జరగబోయే విలువిద్య పోటీకి
సంబంధించిన కొన్ని మెలకువలు కన్నప్పకు
వివరించాడు. కన్నప్పు, శిఖిముఖికి పాదాభివం
దనంచేసి, “గతంలో నీలాంటి గురువు నాకు
లభించక పోవడం, నా దురదృష్టం!” అని
వెళ్ళిపోయాడు.

మర్నాడు భిల్లులందరూ అంకాలమ్మ
గుడి ముందు చేరారు. తాలిగా శిఖిముఖి
వేసినబాణం, అంకాలమ్మ విగ్రహం ముందున్న
పసుపు కుంకుమల పళ్ళాలకు కాస్త దూరంగా
దూసుకుపోయింది. కన్నప్ప వేసిన బాణం