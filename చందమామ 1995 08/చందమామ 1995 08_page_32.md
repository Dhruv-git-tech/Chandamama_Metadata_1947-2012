## మనదేశపు కోటలు : 7

## దక్కనులోని బలమైన కోటలు

రచన : మిరా ఉగ్ర ♦ చిత్రాలు : అరిత్రా

దేవగిరి కోటను దక్తిణ భారతదేశపు సింహద్వారం అని అంటారు. దక్కను పీఠభూమి మధ్య, కీలక స్థానంలో నల్ల కొండరాళ్ళ మీద దృఢంగా, ఎంతో గంభీరంగా నిలబడి ఉండడం వల్ల దీనికాపేరు వచ్చింది.

నగరం చుట్టూ బలమైన ప్రహరీగోడ ఉండేది. అంతేకాదు, నగరానికి, కోట ఉన్న కొండకూ మధ్య అంటే కొండ చుట్టూ దృఢమైన చాలా గోడలూ, మూడు అగడ్తలూ ఉండేవి. లోపలి అగడ్తలోని నీటి మట్టాన్ని కావలసిన మేరకు పెంచడానికి, తగ్గించడానికి తగిన ఏర్పాట్లు ఉండేవి. శత్రువులు ముట్టడించి నప్పుడు నీటిమట్టాన్ని పెంచి, అగడ్త మీదుగా ఉన్న వంతెనను నీళ్ళలో మునిగిపోయేలా చేసేవారు. ఒకవేశ శత్రువులు వంతెన దాటి లోపలికివచ్చినా, తిన్నుగాసారంగమార్గంలో ప్రవేశించవలసిందే.

### దేవగిరికోట ప్రాచీన వర్యవేక్షకశిఖరం

రాజప్రాసాదానికి ఆ సారంగమార్గం ఒక్కటే దారి. అది చీకటిమయంగానూ, అపాయకరంగానూ ఉండేది. సైనికులు గోడ చాటు గూళ్ళు నుంచి, శత్రువులను తెగనరికే వారు. శత్రువులు ఎక్కువ సంఖ్యలో ఉన్నట్టయితే సారంగాన్ని పాగతో నింపి, శత్రువులకు ఊపిరాడకుండా చేసి చంపేవారు.

సారంగమార్గం మధ్య మూడు పాయలుగా చిలిపోయేది. అందులో ఒకటి మాత్రమే వెలువలికి వెళ్ళేది. మిగతా రెండుదారులూ, వాటిగుండా వెళ్ళేవారిని లోతైన వల్లాలకు తోసి, దారుణమరణానికి గురిచేసేవి.