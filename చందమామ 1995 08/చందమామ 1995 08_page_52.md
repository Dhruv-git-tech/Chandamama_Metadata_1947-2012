చందమామ
అనుబంధం - 82

మనదేశపు
చెట్లు :

లిచ్చి

ఒకానాకప్పుడు ఒక చీనా కవిని కాంటన్‌కు బహిష్కరించారు. అక్కడ అయనకు రోజూ ఆహారంలో లిచ్చి పళ్ళు ఇచ్చారు. ఇలా రోజూ లిచ్చి పళ్ళు లభించేలాగా ఉంటే యావజ్జివ బహిష్కరణ అయినా సంతోషంగా అనుభవిస్తాను — అన్నాడట ఆ కవి. లిచ్చి చెట్టు చైనా నుంచి, తొలి బౌద్ధయుగంలో మన దేశానికి వచ్చిందని చెబుతారు. బీహార్‌లోని ముజాఫర్ పూర్ జిల్లాలోనూ, పశ్చిమబెంగాల్‌లోని మహ్లీజిల్లాలోనూ, ఉత్తరప్రదేశ్ డెహ్రాడూన్‌లోనూ, పంజాబ్‌లోని గురుదాస్‌పూర్‌లోనూ, తమిళనాడులోని నీలగిరి జిల్లాలోనూ, లిచ్చి తోటలు పెంచుతారు. ఈ లిచ్చి సాగుబడిలో మనదేశం ప్రవంచంలో మూడవ స్థానంలో ఉన్నది.

ఎప్పుడూ పచ్చగా కనిపించే ఈ చెట్లు 12 మీటర్ల ఎత్తు పెరుగుతాయి. కొమ్మలు విరచాచుకుని ఉంటాయి. ఆకులు పై భాగంలో నున్నగా ఉంటాయి. కొమ్మల చివర చిన్న చిన్న పువ్వులు గుత్తులు గుత్తులుగా పూస్తాయి. కాయలు అండా కారంలో గుత్తులు గుత్తులుగా కాస్తాయి. పళ్ళు ఎర్రగా ఉంటాయి. కొన్ని లేత పచ్చరంగులోనూ ఉంటాయి. గరుకుగా ఉన్న పైతొక్కను తొలగించినట్టయితే లోపల విత్తనం చుట్టూ మెత్తని గుజ్జు కనిపిస్తుంది. ఇది చాలా తియ్యగాఉంటుంది. దీనిలో బి, సి, డి విటమినులు పుష్కలంగా లభిస్తాయి. ఉత్తర భారత దేశంలో మే - జూన్ నెలలలోనూ దక్షిణ ప్రాంతంలో ఏద్రిల్ - మే నెలలలోనూ కాపుకు వస్తాయి. వీటిగింజలే కాకుండా వేళ్ళు, బెరడు, పువ్వులు కూడా ఔషధ గుణాలు కలిగి ఉన్నాయి.