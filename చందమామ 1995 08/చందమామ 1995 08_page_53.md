మనదేశపు ఋషులు : 6
భృగువు

మన దేశంలో కొందరి వంశనామాలు, సుప్రసిద్ధ ప్రాచీన ఋషుల పేర్లకు సంబంధించిన విగా ఉంటాయి. ఆ విధంగా భార్గవులని పిలువ బడేవారు భృగువంశానికి చెందినవారని చెబుతారు.

భృగువు పురాణ కాలానికి చెందిన గొప్పముని. అయన పూజార్యుడైన దేవుణ్ణి కనుగానిసాటి మునులకు తెలియజేసిన ముని పుంగవుడు.

అయన ఒకప్పుడు విష్ణువును దర్శించడానికి వైకుంఠానికి వెళ్ళాడు. అప్పుడు మహావిష్ణువు యోగనిద్రలో వున్నాడు. భృగువు కొంతసేపు అక్కడే కూర్చున్నాడు. కాని విష్ణువు నిద్రలేవ లేదు. గొప్ప తపస్సంపన్నుడయిన ముని అయిన తాను వచ్చినా లెక్కచేయలేదన్న అహంభావంతో, భృగువు వివేకాన్ని కోల్పోయాడు. స్థితికారుడైన విష్ణువు ఇంతసేపు నిద్రపోతే ఎలా? అన్న అగ్రహంతో అయన విష్ణువును వక్షస్థలంపై తన్నాడు. ఇంద్రియ నిగ్రహం గల ముని అయివుండీ,

ఆగ్రహం కారణంగా అయన ఒక్క క్షణం విచక్షణార్హితంగా ప్రవర్తించాడు!

నిద్రలేచిన విష్ణువు ఆగ్రహం చెందలేదు. అతిథి సత్కారం చేయకుండా ఉపేక్షించినందుకు మునికి క్షమాపణలు చెప్పుకున్నాడు. తన వక్షస్థలాన్ని తాకడం వల్ల గాయపడిందేమో అని భృగువు పాదాన్ని ఒత్తసాగాడు! మహావిష్ణువు శాంతగుణానికీ, వినయానికీ భృగువు ఆశ్చర్యంతో అవాక్కయి పోయాడు. తన ప్రవర్తనకు పశ్చాత్తాపం చెందాడు. శాంత సత్వస్వరూపుడైన మహావిష్ణువే పూజార్యుడు అనీ, అయనే జనన మరణాలనుంచి విముక్తి కలిగించే మోక్షప్రదాత అనీ మునులకు తెలియజేశాడు.

అగ్నికి అహుతిచ్చినట్టయితే మలిన పదార్థాలు సైతం నిర్మలం కావాలని భృగువే శాసించాడు.

మనుషుల భూత భవిష్యత్ వర్తమానాలను తెలియజేసే 'భృగు సంహిత' అనే ఒక జ్యోతిష గ్రంథం కూడా ఉన్నది. అది భృగు మహర్షి జ్యోతిషపాండిత్యాన్ని చాటుతున్నది.

చ్యవనుడు, శుక్రుడు, జమదగ్ని, పరశు రాముడు, వాల్మీకి, మొదలైన సుప్రసిద్ధ మునులు భార్గవ వంశానికి చెందినవారే!