ధర్మనగరం

పూర్వం మిథిలానగరంలో యశవర్ణనుడని
ఒక క్షత్రియ కుమారు డుండేవాడు. వాడు
అమిత పరాక్రమవంతుడు, సాహసి. దానికి
తోడు వాడు అమితమైన కోపిష్ఠి. ఎవరి
భయమూ లేక వాడు విచ్చలవిడిగా సంచ
రిస్తూ, దుర్మార్గుడై జీవించసాగాడు. వాడు
చెయ్యని పాపకార్యం లేదు. ఎవరైనా తనను
ఎదిరిస్తే వాళ్లను తన కత్తికి బలి చేస్తూండే
వాడు.

కాని కొంతకాలానికి యశవర్ణనుడి పాపం
పండింది. ఒకనాడు వాడు రాజు గారి బావ
మరిదితోనే తలబడ్డాడు. ఇద్దరూ కత్తులు
దూశారు. కాని రాజుగారి బావమరిది కత్తి
ఎత్తేలోపుగా యశవర్ణనుడు అతన్ని గుండెలో
పాడిచేశాడు. ఈ వార్త వినగానే రాజుగారు
మండిపడి, యశవర్ణనుణ్ణి పట్టుకుని తల
గొట్టమని తన భటుల కందరికీ ఉత్తరు
విచ్చాడు.

ప్రాణాలతో ఉండాలంటే దేశం విడిచి
పారిపోవటం తప్ప మరొక మార్గం లేదు.
అందుచేత యశవర్ణనుడు తన గుర్రం మీద
ఎక్కి పారిపోసాగాడు. గుర్రం శరవేగంతో
కోసులూ, యోజనాలూ దాటి పరిగెత్తి, గుండె
పగిలి చచ్చి పడిపోయింది.

తాను ఇంకా దేశం దాటి పోలేదేమోననీ,
తనకోసం రాజభటులు తరుముకుంటూ
వస్తున్నారేమోననీ భయపడి యశవర్ణనుడు,
అలిసిపోయి అకలిదప్పులతో బాధపడుతూ
కూడా ఆ చీకటిలోనేఅడవుల వెంటా, కొండల
వెంటా పరిగెత్తి తెల్లవారేసరికి ఒక కొండ
శిఖరానికి చేరాడు. అక్కడ అతను కాస్సేపు
విశ్రమించి తాను వచ్చిన దారిని పరీక్షించాడు.
తనవెంట ఎవరూ రావటం లేదని రూఢిచేసు
కుని కొండ అవతలి వేపు చూశాడు. అక్కడ
ఒక లోయలో అమిత అందమైన నగరం
ఒకటి అతనికి కనబడింది.