“ఇందులో బుద్ధి ప్రభావమేమీ లేదు, స్వామీ! తమరు వింటానంటే తర్కశాస్త్రముప యోగించి అంతా ఋజువు చేస్తాను.” అన్నాడు బుద్ధయ్య.

సిద్ధయ్య వాడి తర్కం వినడానికి కుతూ హలపడ్డాడు.

“వాల్మీకి శ్రీరామచంద్రుడి పరమ భక్తుడు. రామాయణం అయన రాశాడు. కాబట్టి, రాముణ్ణి కథానాయకుడిగానూ, అయన శత్రువు అయిన రావణుణ్ణి దుష్టుడుగానూ వర్ణించాడు. దీనిని మీరు కాదంటారా?” అన్నాడు బుద్ధయ్య.

“కాదనను. కానీ రాముడికే ఎందుకు భక్తులున్నారు? రావణుడికెందుకు భక్తులు లేరు?” అని అడిగాడు సిద్ధయ్య.

“రావణుడికీ భక్తులుండేవారు. కానీ యుద్ధంలో ఎవరు నెగ్గితే వాళ్ళ గొప్పే నిల బడుతుంది. శ్రీరాముడు ఎన్నో అన్యాయాలు చేసి రావణుణ్ణి చంపేశాడు. తన గురించి వాల్మీకి చేత రామాయణం రాయించుకుని గొప్పగాప్రచారంచేయించుకున్నాడు,” అన్నాడు బుద్ధయ్య.

సిద్ధయ్య నవ్వి, “నువ్వు చాలా తెలివైన వాడివి,” అన్నాడు.

వెంటనే బుద్ధయ్య, “తమరాప్పుకున్నారు. కానీ మా ఊరివాళ్ళెవరూ నా తెలివిని ఒప్పు కోవడం లేదు. అందరికీ మీరు నా విషయం చెప్పాలి,” అన్నాడు.

“సరే, రేపు నేను మాట్లాడే ముందు నిన్ను పిలుస్తాను. తెల్లకాకి గురించి, రామాయణం గురించీ నీకు తెలిసినవి చెప్పు. నువ్వు చెప్పినవి కాదని నిన్నెవరైనా ఎదిరించ గలరేమో చూద్దాం,” అన్నాడు సిద్ధయ్య.

బుద్ధయ్య సంతోషంగా ఇంటికి వెళ్ళాడు.

మర్నాడు సిద్ధయ్య అన్నమాట ప్రకారం బుద్ధయ్యను సభాసదుల మధ్యకు పిలిచాడు. వాడుతను చెప్పదలిచిందేదో చెప్పాక అయన, “మీలో ఎవరైనా బుద్ధయ్య మాటలను తర్కంతో ఖండించడానికి సిద్ధంగా వున్నారా?” అని అడిగాడు. ఒక్కరూ ముందుకు రాలేదు. గ్రామాధి కారి మాత్రంలేచి నిలబడి, “అందుకు తమరే సమర్థులని మా నమ్మకం,” అన్నాడు.