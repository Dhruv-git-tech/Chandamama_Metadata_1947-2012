వీరుడిఓటమి

దండకారణ్యంలోని ఒకానొక ప్రాంతాన, కొంతమంది భిల్లజాతి వాళ్ళుండేవారు. వాళ్ళ నాయకుడు సింహబలుడు. అతడి నాయ కత్వంలో భిల్లులందరూ ఎటువంటి పార పొచ్చాలు లేకుండా ఐక్యంగా వుండేవాళ్ళు.

కొంతకాలానికి సింహబలుడు వృద్ధుడై పోయాడు. ఒకప్పుడు, చిన్న చురకత్తితో పులిని ఎదిరించి అవలీలగా చంపగలిగిన అతడికి, ఇప్పుడు నడవడానికి కర్రసాయం అవసరం అయింది. ఇందువల్ల, సింహ బలుడు భిల్లుల నాయకత్వ బాధ్యతను సమర్థుడైన యువకుడెవరికైనా అప్పగించాలని భావించాడు.

నిజానికి భిల్లజాతిలో బలమున్న వాడే నాయకుడన్న కట్టుబాటున్నది. ఎవరైనా నాయ కత్వ పదవికి పోటీ చేయవచ్చు. అయితే, సింహబలుడి పట్లగల గౌరవం కొద్దీ, ఎవరూ అతడి నాయకత్వపీఠం కోసం పోటీపడలేదు.

సింహబలుడికి కొడుకులు లేరు. ఒక్కతే కూతురు. పేరు మల్లిక. ఆమె అద్భుత సాందర్యరాశి. నాయకుడికి మగసంతు లేక పోతే, తర్వాత నాయకుడయ్యే వాడితో, అతడి కూతురు పెళ్ళి జరపాలన్నది భిల్లుల అచారం. అదెంత కష్టసాధ్యమైన కార్యమో తెలిసి వున్నా, చాలామంది యువకులు మల్లికను పెళ్ళాడాలని కలలుకనేవారు.

భిల్లుల గూడెంలో కన్నప్ప అనే యువకుడున్నాడు. వాడు అందగాడే కాక గొప్ప బల శాలి. మల్లికకు వాడంటే ఎంతో అభిమానం. వీలైనప్పుడు ఇద్దరూ ఏకాంత ప్రదేశంలో కలుసుకుని కబుర్లు చెప్పుకునేవారు.

ఒక మంచిరోజు చూసుకుని సింహబలుడు, భిల్లులనాయకత్వానికి పోటీలు జరుగుతాయనీ, ఇందుకు బలమైన యువకులు సంసిద్ధులు కావాలనీ చాటింపు వేయించడంతోపాటు, పోటీలో నెగ్గిన యువ