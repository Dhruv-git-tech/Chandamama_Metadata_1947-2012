పన్నెండేళ్ళయినా సంతానం లేదు. సంతానం కోసం ఇందుమతి చేయని పూజలేదు. దర్శించని పుణ్యక్షేత్రం లేదు. ఆమె ప్రతి శనివారం రోజంతా ఉపవాసంవుండి, సాయంత్రం నగర శివార్లలో కొండ మీదవున్న కార్తికేయుడి ఆలయానికెళ్ళి, సంతానం కోసం ప్రార్థనలు జరిపేది. అది ముగిశాక, ఆలయం వెనక రావి చెట్టు కిందవున్న పెద్ద పాముపుట్టను కూడా పూజిస్తూండేది.

అమె ఒక శనివారం నాడు ఆలయంలో ప్రార్థనలు జరిపి, ప్రసాదం ఇస్తున్న పూజారితో, “నిండుమనసుతో ఒక్కసారి ఈ స్వామిని కొలిచినా, సంతానభాగ్యం కలుగుతుందని లోకులు చెప్పుకుంటారు. నేను మూడు

వందల శనివారాలు క్రమం తప్పకుండా, స్వామిని పూజిస్తున్నాను. ఫలితం మాత్రం లేదు!” అన్నది బాధపడుతూ.

దానికి పూజారి, “మహారాణీ, నిరుత్సాహపడ కండి! దేనికైనా సమయం కాలం కలిసిరావాలి. ఏదో ఒకనాడు, ఈ స్వామి తప్పక మిమ్మల్ని కరుణిస్తాడు,” అన్నాడు దైర్యంచెబుతూ.

ఇందుమతి భారంగా నిట్టూర్చి, ఆలయం వెనకవున్న పుట్టలో పాలుపోసి, పుట్టను పసుపూకుంకుమలతోపూజించి, వెనుతిరుగుతూండగా, “ఇందుమతీ! ఇలారా,” అంటూ ఎవరో పిలి చారు. ఆమె ఆశ్చర్యపడి తలతిప్పి చూసింది. రావిచెట్టుకు కొద్దిదూరంలో వున్న ఒక రాతి బండమీద, జడలుకట్టినజుట్టుతో, పాత బట్టలతో బైరాగి లావున్నఒకమనిషికూర్చునివున్నాడు.

ఒక అనామకుడు తననుపేరుపెట్టి పిలిచి నందుకు, ఇందుమతి అగ్రహపడుతూండగా, బైరాగి వికారంగా నవ్వుతూ, “కోపించకు, ఇందుమతీ! సంతానం కోసం నువ్వు తపించి పోతున్నావని తెలిసి, నిన్ను అనుగ్రహించడానికి వచ్చాను!” అన్నాడు.

తన మనసులోని ఆవేదనను గ్రహించిన అబైరాగి, సామాన్యుడుకాడనిభావించి ఇందు మతి అతణ్ణి సమీపించి పాదాలు తాకి, “స్వామీ! మీరు సామాన్యులు కారు. అనుగ్రహించండి!” అన్నది.

బైరాగి తన పక్కనే వున్న ఒక సంచిని అమెకు చూపుతూ, “అందులో అరటి పళ్ళు