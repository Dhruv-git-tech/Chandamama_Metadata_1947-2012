“నేనిప్పుడు చెప్పబోయే పనిచేయాలి!”
అన్నాడు శివుడు.

“మన ఒప్పందం ప్రకారం ఆరోసంవత్సరం ముగిసేందుకు, ఇంకా ఒక్కఅరగంట కాలమే వుంది. అరుసంవత్సరాలపాటు నువ్వు చెప్పిన మతిమాలిన పనులన్నీ చిటికలో చేశాను. త్వరగా, ఆ పనేదో చెప్పు. నిన్ను నా బాని సగా చేసుకుని, లోగడ చెప్పినట్టుగాక పచ్చి పచ్చిగా తినేస్తాను,” అన్నది పిశాచం.

“నాకు కప్పల బెకబెకల సంగీతం వినాలని బుద్ధవుతున్నది. అలా కొలనులోనుంచి కాదు, చెట్ల కొమ్మల మీది నుంచి. కొలనులో వున్న కప్పలన్నిటినీ కొమ్మలమీదికి చేర్చి, వాటి స్వరతాళమాధుర్యాలను నాకు వినిపించు!”
అన్నాడు శివుడు.

పిశాచం, శివుడికేసి కళ్ళెర్రచేసి, “ఇంకా నయం, కప్పల సంగీతం కాదు, కాకుల బృంద గానం వినాలనివున్నదనలేదు. ఇది పుట్టరాని బుద్ధి, చావు తెలివి!” అంటూ గాలిలో పల్టీ కొట్టి కొలనులో బుడుంగుమంటూ మునిగి, చేతికి దారికిన కప్పల్ని చెట్లకొమ్మల మీదికి చేర్చింది.

పిశాచం మళ్ళీ కొన్ని కప్పల్ని పట్టేం దుకు కొలనులోకి దూకేలోగా, చెట్ల కొమ్మల మీది కప్పలుకింది కొలనులోకి దూకేశాయి.

పిశాచం కోపంతో కీచుకీచుమని అరుస్తూ, కొలనులోని కప్పల్ని కొమ్మల మీదికి చేర్చడం, అవిమరుక్షణం కొలనులోకి దూకడం — ఇలా అరగంటకాలం గడిచిపోయింది.

శివుడు ఉత్సాహంగా, “మన ఒప్పందం ప్రకారం, నేను చెప్పిన పని నువ్వు చేయలేక పోయావు. అరేళ్ళ గడువు ముగిసింది. ఇప్పుడు నీదారి నీది, నాదారి నాది! ఈగడ్డు అనుభవంతో నా సొమరితనానికి స్వస్తి పలికేస్తున్నాను. ఇంటికి పోయి హాయిగా పాలం పనులు చేసుకుంటూ, నా కన్నతల్లిని సేవించుకుంటాను!” అంటూ అక్కడి నుంచి బయలు దేరాడు.

పిశాచం, శివుడికేసి కొరకొర చూస్తూ, “జౌరా, సొమరిపోతూ! ఎంత గడుసువాడి వనిపించావు. ఇక చచ్చినా నేను, సొమరి పోతుల జోలికి పోను,” అంటూ ఎగిరి, అడ విలో మరాక ప్రాంతానికి వెళ్ళిపోయింది.