మాత్రం,పళ్ళాలు కిందపడకుండా, అందులో వున్న పసుపు కుంకుమలను రాసుకుంటూ పోయి, అంకాలమ్మ విగ్రహం మీద ఆపసుపు కుంకుమలు పడేలా చేసింది.

భిల్లులందరూపెద్దగా హర్షధ్వానాలుచేశారు. అప్పుడు సింహబలుడు, కన్నప్పను భిల్లుల నాయకుడుగా, అలంకరించిన పీఠం మీద కూర్చోబెట్టి, తన కుమార్తె మల్లికతో వివాహం జరిపించాడు.

శిఖిముఖి ఓడినా, అతడి సాహస బలపరా క్రమాలు సింహబలుడిని అశ్చర్యపరిచాయి. అతడు గూడెంలో కొందరిని ప్రశ్నించి, శిఖి ముఖి చాముందిక కొడుకని తెలిసి మరింతగా అశ్చర్యపోయాడు.

అతడు, చాముందికను పిలిపించి, “ఇది చాలాకాలం కిందటి మాటనుకో! నీ కొడుకు భిల్లనాయకుడు కాలేడని చెప్పాను, అంతే జరిగింది. పాపం, నీ శపథం ఏమయింది? అంటూ నవ్వాడు.

అప్పుడు చాముందిక, “నా శపథమా? నెరవేరింది! సింహబలా! ఒకప్పుడు నువ్వు

నరరూప రాక్షసుడివి. కాని, ఈనాడు కళ్ళ ముందు ఏం జరుగుతున్నది కూడా చూడలేని అంధుడివి!” అంటూ వెళ్ళిపోయింది.

ఈ జవాబు విని నివ్వెరపోయిన సింహ బలుడు ఆలోచనలో పడ్డాడు. మల్లిక జరిగిన దేమిటో తండ్రికి వివరించింది. అంతా విన్న సింహబలుడు, “చిత్రంగా వుంది. ఇదివీరుడి ఓటమి అన్నమాట!” అన్నాడు అశ్చర్యపోతూ.

ఆ తర్వాత నెల తిరక్కుండానే శిఖిముఖి, కన్నప్పతో బలపరీక్షకు తలపడ్డాడు. భిల్లుల ఆచారం ప్రకారం, నాయకుడైనవాడు తన మీద కాలుదువ్విన వాడితో పోరాడి, తనబలం నిరూపించుకోవాలి. శిఖిముఖి అందులో కన్నప్పను సునాయాసంగా ఓడించాడు.

అప్పుడు కన్నప్ప, శిఖిముఖికి భిల్ల నాయ కత్వం అప్పగించాడు. సింహబలుడు, శిఖి ముఖిని కౌగలించుకుని, “నీ త్యాగం అపూర్వ మైనది. చిన్నవాడివైనా, శిరస్సు వంచి నమస్క రిస్తున్నాను!” అన్నాడు.

ఆ దృశ్యం చూసి శిఖిముఖి తల్లి చాముం డిక గర్వంతో పాంగిపోయింది.