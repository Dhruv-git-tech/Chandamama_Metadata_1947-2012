బలవన్నరణం స హజ మరణమేనని
లోకాన్ని నమ్మించటంతో మర్టీనా తృప్తిపడ
లేదు; కాసిం శరీరం ఆరు ఖండాలైన
సంగతి ఎవరికీ తెలియకుండా చేయాలని
నిశ్చయించుకున్నది. అందుచేత ఆమె
వగలఏడుపు ముగియగానే ఇంటి నుంచి
బయలుదేరి, తన కెవరూ తెలిసినవాళ్ళులేని
మారుమూలపేటలో ఒక చెప్పులు కుట్టేవాడి
వద్దకు వెళ్ళి, వాడి చేతిలో ఒక బంగారు.
దీనారం ఉంచి, “నీ తెలివి తేటలన్నీ
ఇవాళ చూపాలి, షేక్ ముస్తఫా!” అన్నది.

“మంచి బోణీ చేశావు, పిల్లా! ఏం కావాలో చెప్పు, చేస్తాను,” అన్నాడు ముస్తఫా సంతోషంగా.

“తోళ్ళు కుట్టటానికి ఏం కావాలో అదంతా పట్టుకుని నా వెంటరా. అయితే నీ కళ్ళకు గంతలు కట్టి తీసుకుపోతాను. అందుకు నువు ఒప్పుకోవాలి,” అన్నది మర్టీనా.

“ఒక్క దీనారానికి నన్ను కూడని పని చెయ్యమంటావ?” అన్నాడు చెప్పులు కుట్టేవాడు.

"నీ అంతరాత్మ కోసం ఇంకో దీనారం
ఇంద! నువు చెయ్యవలసినది తోళ్ళు
కుట్టటం మాత్రమే," అన్నది మర్టీనా,
ఆతని చేతిలో రెండో దీనారం పెట్టి.

చెప్పులు కుట్టేవాడు తృప్తిపడి, ఆమె
చేత కళ్ళకు గంతులు కట్టించుకుని, ఆమె
వెంట వీధుల వెంబడి నడిచి, అలీబాబా
ఇంటి నేలమాళిగకు చేరాడు. అక్కడ
మర్టీనా అతని కళ్ళ గంతలు విప్పి, తాను
పేర్చి పెట్టిన శవఖండాలు చూపింది. తర
వాత ఆమె అతని చేతిలో మరోబంగారు
దీనారం పెడుతూ, “ఈ శవాన్ని కలిపి
కుట్టాలి. పని త్వరగా ముగించావంటే మరో
దీనారం కూడా దొరుకుతుంది,” అన్నది.

ముసలాడు తన అదృష్టానికి మురిసి
పోయి, చకచకా కాసింశరీరాన్ని కలిపి
కుట్టేసి ఏకం చేశాడు. మర్టీనా నాలుగో
దీనారం కూడా అతని చేతిలో పెట్టి, అతని
కళ్ళకు మళ్ళీ గంతలు కట్టి, అతన్ని అతని
దుకాణం వద్ద దిగబెట్టి, తిరిగి వచ్చేసింది.

—(ఇంకా వుంది)