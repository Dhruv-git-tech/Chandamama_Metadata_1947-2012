ఒక నగలవర్తకుడి దుకాణంలో లక్ష
రూపాయలు ఖరీదుచేసి ఒక ఆద్భుతమైన
హారాన్ని చూశాడు. దాన్ని కొనాలని ఇద్దరు
రాణులకూ గాఢమైన కోరిక కలిగింది.
అంతఃపురానికి తిరిగి పోతూనే వాళ్ళు తమ
తమ దాసిలకు సామ్మిచ్చి, ఆ హారం
కొనుక్కు రమ్మని పంపారు.

ఇద్దరు దాసిలూ ఒకేసారి దుకాణానికి
వచ్చి నగలవర్తకుణ్ణి హారం ఆమ్మమని
అడిగారు.

"ఉండేది ఒక హారం. ఎవరో ఒకగికే
అమ్ముతాను," అన్నాడు వర్తకుడు.

"నేను ముందు అడిగాను," అంటే
"నేను ముందు అడిగాను," అని ఇద్దరు

దాసిలూ తగాదా పడసాగారు. ఆ సమయా
నికి అక్కడే ఉన్న శ్రీమంతుడి కొడుకు
ఈ వాగ్వాదం చూసి ఆనందించసాగాడు.

"మీ రిద్దరూ తగాదా తీర్చుకురండి,
తరవాత హారం కొందురుగాని," అన్నాడు
నగలవర్తకుడు

ఇద్దరు దాసిలూ రాణుల వద్దకు తిరిగి
వెళ్ళి జరిగినది చెప్పారు. ఇద్దరు రాణులూ
రాజుతో ఫిర్యాదు చేశారు. ఏ రాణీకి చెందిన
దాసి ముందు హారాన్ని అడిగినదీ నిర్ణయించ
టానికి సాక్షు లెవరని రాజు అడిగితే, ఇద్దరూ
శ్రీమంతుడి కొడుకునే సాక్షిగా చెప్పారు.
రాజు శ్రీమంతుడి కొడుకుకు కబురు చేశాడు.

శ్రీమంతుడి కొడుకు భయపడ్డాడు. ఇది
పెద్దవాళ్ళ మధ్య తగాదా. సాక్ష్యం ఎవరికి
అనుకూలంగా చెప్పినా ప్రమాదమే. అతను
తండ్రిని ఆలోచన అడిగాడు. రూపాయి పెట్టి
పండితుడి దగ్గిర కొన్న వివేకాన్ని అమలు
పరచనని ప్రమాణం చేసి ఉండటం అతని
కిప్పడు పెద్ద చిక్కు తెచ్చి పెట్టింది.

"ఏం చేస్తాం? ఆ వివేక వ్యాపారి
దగ్గిరికిపోయి, ఈ చిక్కునుంచి బయట
పడటానికి పనికి వచ్చే వివేకం కొనుక్కురా!"
అన్నాడు శ్రీమంతుడు.

కొడుకు పండితుడి దగ్గిరికిపోయి జరిగిన
దంతా చెప్పి, తన చిక్కనుంచి బయట
పడటానికి వివేకం అమ్మమన్నాడు.