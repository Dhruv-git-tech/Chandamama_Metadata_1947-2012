కిందికి దూకి, తన గుర్రం ఎక్కి వెళ్ళి
పోయాడు. అతను దేవత ఇచ్చినవి దేవతకు
తిరిగి ఇచ్చి, ఇల్లు చేరుకుని ఒక మూల
పడుకున్నాడు.

ఆతని అన్నలు చాలా సేపటికి ఇంటికి
తిరిగి వచ్చి, తమ తల్లితో తాము చూసిన
దంతా ఉత్సాహంగా చెప్పారు.

ఈలోపల రాజు, పందెంలో గెలిచినవాడు
పరారీ ఆయినందుకు చాలా ఆగ్రహం చెంది,
ఆతన్ని పట్టుకున్నవాడికి అంతులేని ధనం
ఇస్తానని చాటింపు వేయించాడు.

“అతను మాకు చాలా ఉపకారమే చేశాడు. అయినా రేపు అతను కలిసినప్పుడతన్ని పట్టుకుని రాజుగారికి అప్పగించి,

బహుమానం పుచ్చుకుంటాం,” అన్నారు
హయగ్రీవుడి అన్నలు తమ తల్లితో.

“వాడు అంత సులువుగా దొరకడేమో?”
అన్నాడు హయగ్రీవుడు.

“నీ కసలేమీ తెలీదు. నుపు నోరు
మూసుకో,” అని అన్నలు అతన్ని మంద
లించారు.

మర్నాడు చాలా పెందలాడే అన్నలు
రాజభవనానికి బయలుదేరారు. ఆ రోజు
హయగ్రీవుడు కూడా పెందలాడే లేవటం
చూసి తల్లి ఆశ్చర్యపడింది.

“ఏమీ లేదమ్మా, అడవికి పోయి కట్టెలు తెద్దామనుకుంటున్నాను,” అన్నాడు హయగ్రీవుడు. అతను అడవికి వెళ్ళిన మాట నిజమేగాని, కట్టెల కోసం కాదు. ఈసారి అతను దేవత నడిగి రత్నాలంకారాలు గల గుర్రాన్ని, దుస్తులనూ, ఒక రత్నాల సంచినీ పుచ్చుకున్నాడు.

ఆతను తన అన్నలను కలుసుకోగానే
వాళ్ళు, “దొరికావురా, దొంగ! రాజుగారి
దగ్గిరికి పద!” అంటూ అతన్ని గుర్రం మీది
నుంచి కిందికి లాగబోయారు. హయగ్రీవుడు
ఇద్దరినీ చెరొగ కాలితోనూ గట్టిగా తన్ని
పడేసి, “మీరు వట్టి మూడులు! అయితే
నాకు మాత్రం మూడులంటే మీలాగా కోపం
లేదు, జాలి!” అని, రెండు గుప్పెళ్ళు
రత్నాలు వారిమీద విసరికొట్టి, “ఇదుగో, మీ