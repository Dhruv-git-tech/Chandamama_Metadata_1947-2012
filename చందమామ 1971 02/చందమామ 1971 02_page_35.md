తెలివికి నా దగ్గర మందు లేదు," అన్నది ఎరుకలసాని.

“మామూలుగా అందరికీ పనికిచ్చే తెలివికి మందిస్తే చాలు,” అన్నాడు వాడు.

“అలాగయితే నేను సహాయపడగల నేమో. కాని, ముందు నువు ఒక పని చేయాలి,” అన్నది ఎరుకులసాని.

“విమిటది?” అని వాడు అడిగాడు.

“ప్రపంచంలో నీకు అన్నిటికన్నా ఇష్టమైనది తీసుకురా. నేను నీకు తెలివి మందు దొరి కే మార్గం చెబుతాను,” అన్నది ఎరుకులసాని.

“అది నా కెలా తెలుస్తుంది?” అన్నాడు వాడు తెల్లబోతూ.

“నాకు మాత్రం ఎలా తెలుస్తుంది? నువు నీకు ఎక్కువ ఇష్టమైనది తెచ్చినాక నేను నిన్నొక ప్రశ్న వేస్తాను. దానికి నువు సమాధానం చెప్పు. నీ సమాధానాన్ని బుట్టి నువు నీ కిష్టమైనది తెచ్చావో, లేదో నేను తెలుసుకుంటాను,” అన్నది ఎరుకలసాని.

“దద్దమ్మ” ఇంటికి పోయి తన తల్లితో జరిగిన దంతా చెప్పాడు.

“ఆ ఎరుకలసాని చెప్పినట్టే చెయ్యి, నాయినా. నువు కూడా అందరి లాగే ఉండవచ్చు,” అన్నది తల్లి.

“నా కన్నిటికన్న కోడికూర ఇష్టం. అందుకని ఎరుకులసాని దగ్గిరికి కోడిని తీసుకుపోతాను,” అనుకున్నాడు వాడు.

వాడు మర్నాడు ఎరుకలసానిని చూడ బోయి, “నాకు అన్నిటికన్నా ఇష్టమైనది తెచ్చాను,” అన్నాడు, కోడిని చూపి.

“ఇంతకన్న ఇష్టమైన దేదీ లేదా నీకు? ఆలా అయితే ఈ ప్రశ్నకు సమాధానం చెప్పు: కాళ్ళు లేకుండా పరిగెత్తే దేది?” అన్నది ఎరుకలసాని.

“దద్దమ్మ” బుర్ర గోక్కున్నాడు. ఎంత ఆలోచించినా వాడికి సమాధానం తట్టలేదు.

“సమాధానం చెప్పలేకపోయావు. నువు తెచ్చినది సరిఅయిన వస్తువు కాదు. ఇవాళ నీకు తెలివి మందు లేదు. వెళ్ళిపో,” అన్నది ఎరుకలసాని.