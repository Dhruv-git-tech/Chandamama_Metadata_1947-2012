కుర్రవాడు చెంబుకు కట్టిన వాసెనగుడ్డ
విప్పి చూస్తే అందులో నిజంగానే బంగారపు
నాణాలు ఉన్నాయి. తనకు అంత డబ్బు
అడగకుండా ఇచ్చిన ఆ బ్రాహ్మణ్ణి గురించి,
ప్రేమగా ఆలోచిస్తూ కుర్రవాడు తన దారిన
బయలుదేరాడు.

వాడు గ్రామాన్ని చేరేసరికి చీకటిపడింది.
బ్రాహ్మడు చెప్పిన ప్రకారం వాడు జమీం
దారు ఇల్లు కనుక్కుని వెళ్ళి, ఆ రాత్రికి
తనకు పడుకునేటందుకు చోటు చూపించ
మన్నాడు. జమీందారు అందుకు సమ్మ
తించాడు.

ఆ రాత్రి కుర్రవాడు నిద్రపోగానే జమీం
దారు ఆటుగా వచ్చి, కుర్రవాడి పక్కనే
ఉన్న చెంబు ఎత్తి చూశాడు. బరువుగా
ఉన్నది. దాని మూతికి కట్టి ఉన్న గుడ్డ
విప్పి, లోపల ఉన్న బంగారం చూశాడు.

ఆంత చిన్న కుర్రవాడికి అంత బంగారం
ఎక్కడ నుంచి వచ్చింది? వాడు దాన్ని
ఏం చేసుకుంటాడు? వాడికి అది ఎవ
రిచ్చారు? ఈ విషయాలన్నీ విచారణ
చేసి ఆధికారం జమీందారు కున్నది. కాని
బంగారం గుట్టుచప్పడు కాకుండా తీసేసు
కుంటే సరిపోయేదానికి బహిరంగ విచా
రణ దేనికి?

ఆందుచేత జమీందారు చెంబులో ఉన్న
బంగారం తీసేసుకుని, చెంబుకు మళ్ళీ

గుడ్డవాసెన కట్టి, వెళ్ళి పడుకుని నిశ్చింతగా
నిద్రపోయాడు.

కుర్రవాడు మర్మాడు ఉదయం లేచి,
వెళ్ళిపోదామని చెంబు తీసుకుంటే అది
తేలికగా ఉన్నది. గుడ్డ విప్పి చూస్తే లోపల
బంగారం లేదు. వాడు జమీందారు దగ్గిరికి
వెళ్ళి, “అయ్యా, నా చెంబు నిండా
బంగారం ఉండాలి. దాన్ని ఎవరో దొంగి
లించారు,” అన్నాడు.

“నాకు దొంగతనం అంటగడతావురా?
నే నెవరనుకున్నావు? నా మీద ఈ నింద
మోపినందుకు నిన్ను ఉరితీస్తాను,” అని
జమీందారు తన భటుల చేత ఆ కుర్రవాణ్ణి
ఒక కొట్లో పెట్టించాడు.