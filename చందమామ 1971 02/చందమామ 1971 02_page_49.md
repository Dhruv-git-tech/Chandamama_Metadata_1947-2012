లోపలికి వెళ్ళి, మంత్రం చదివి రాయిని మూసేశాడు. తనకు రానున్న ప్రమాదం తెలిసి ఉంటే అతను అలా చేసి ఉండడు.

లోపల వున్న బంగారమూ, రంగురంగుల రత్నాల రాసులూ చూస్తూంటే అతని కళ్ళు చెదిరిపోయాయి. ఆక్కడ ఉన్న దంతా తనది కావాలని అతని హృదయం ఆక్రోశించింది. అదంతా చేరవేయటానికి ఒక ఒంటెల మంద చాలదనీ, చాలా మందలు అవసరమనీ అతను తెలుసుకున్నాడు. ప్రస్తుతానికి అతను తన వెంట ఉన్న పది పెట్టల లోనూ పట్టదగినన్ని సంచులను మాత్రమే నించుకున్నాడు. ఈ పని పూర్తి కాగానే అతను ద్వారం కేసి తిరిగి, “తెరుచుకో, జవా!” అన్నాడు.

ఆ దౌర్భాగ్యుడికి ఆ నిధు లన్నీ చూసి సరికి భ్రమ కలిగి, ఆసలు మాట గుర్తు రాకుండా పోయింది. అందుచేత అతను, “తెరుచుకో, జవా!” అని మళ్ళీ మళ్ళీ అనసాగాడు. కాని రాయి తెరుచుకోలేదు. అందుచేత అతను ఇంకో ధాన్యం గింజ పేరు అన్నాడు.

అతను ఎన్ని పేర్లు పఠించినా రాయి మూసుకునే ఉన్నది. ఆ రాయి కేసి చూస్తూంటే అతనికి దడపుట్టుకొచ్చింది. అతను నువ్వు గింజ (సమీసమీ) పేరు తప్ప మిగిలిన పేర్లన్నీ అన్నాడు. ఎప్పటికో ఒకప్పటికి దేవుడు దుర్మార్గులను తీవ్రంగా శిక్షించటానికి వాళ్ళ మెదడుకు మైకం కలిగిస్తాడు.