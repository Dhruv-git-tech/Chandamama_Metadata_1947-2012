డబ్బున్నది. ఈ విపత్తులో నీకు సహాయంగా ఉండటానికి నా సంపదలో నీ వంతు నీ కిస్తాను. నీకు అభ్యంతరం లేకపోతే ఈ ఇంట్లోనే ఉండవచ్చు. నా భార్య నిన్ను ఆక్రమిలాగు చూసుకుంటుంది. అందరమూ సుఖంగా జీవించవచ్చు.'' అన్నాడు,

అలీబాబా మంచితనం గ్రహించి ఆమె తన దుస్వభావాన్ని మార్చుకుని, అతను చెప్పినట్టు చెయ్యటానికి ఒప్పుకున్నది. ఈ విధంగా అలీబాబా తన వదినెగారి ఏడుపులూ, రాగాలూ మానిపించి, మిద్దెదిగి మర్జీనా వద్దకు వచ్చాడు.

ఈలోపల మర్జీనా ఉపాయం ఆలోచించటమూ, దాని ప్రకారం పని ప్రారంభించటమూ కూడా ఆయింది. ఆమె ఒక మందులమ్మేవాడి వద్దకు వెళ్ళి, అపాయ కరమైన విషాలకు విరుగుడు ఇవ్వమని అడిగింది.

“మందు ఎవరికి?” అని అమ్మేవాడు అడిగాడు.

మర్జీనా నిట్టూర్చి, “అయ్యో, మా యజమాని అన్నగారిని ఎర్రనాగు కాటేసింది. ఆయన్ని మా యింటికి తెచ్చారు. ఎన్నో చేశాం. లాభం లేకపోయింది. ముఖం పచ్చ బారి పోయింది. కళ్ళు కనపడవు. మాట పడిపోయింది. మనిషిలో చలనం లేదు. మీ మందు మీదే అన్ని ఆశలూ పెట్టుకుని

ఉన్నాం!” అని మందుతో ఇంటికి తెరిగి వచ్చింది.

ఆమె వేసిన ఎత్తును అలీబాబా చాలా మెచ్చుకున్నాడు.

మర్నాడు ఉదయం మర్జీనా మందులమ్మేవాడి దగ్గిరికి ఏడుస్తూ వెళ్ళి. గరళం కావాలని అడిగి, “ఇది కూడా పని చెయ్యక పోతే ఇక ఆశ లేదు,” అన్నది. ఆమె గరళం తీసుకుని ఇంటికి వస్తూ ఆ పేటలో వారందరికీ దుర్వార్త తెలిపింది. అందుచేత అలీబాబా ఇంట్లో నుంచి ఏడుపులూ, పెడ బొబ్బలూ వినిపించినప్పుడు ఎవరూ ఆశ్చర్యపోలేదు; కాసిం పోయాడు కాబోలు ననుకున్నారు.