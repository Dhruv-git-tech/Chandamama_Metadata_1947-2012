చిక్కులపాలు చేయాలి? ఖాడ్గవర్మ కూడా యిందుకు సరే నన్నాడు. వెంటనే వాళ్లిద్దరూ తలారిని చెట్టు దగ్గిరకు తీసుకుపోయి, వాడి తలగుడ్డ చించి కాళ్ళూ చేతులూ కట్టి, నోటి మీదుగా ఒక గుడ్డ ముక్కను పోనిచ్చి. తల వెనక దాన్ని ముడివేయబోయారు.

అప్పటివరకూ మౌనంగా పూరుకున్న తలారి, హాతతుగా ఏదో ఆలోచన వచ్చిన వాడిలా, “బాబూ, ఆగండి. నా కాళ్ళూ చేతులూ కట్టి, నన్నీ చెట్టు కింద పదిలి పోయారో, మీరు తెరిచిన కంచె ద్వారం నుంచి ఏ క్యూరమృగమో లోపలికి వచ్చి నన్ను తినేస్తుంది. దయవుంచి, నన్ను, యీ చెట్టు కొమ్మల్లో పెట్టిపొండి,” అన్నాడు ఏడ్చు గొంతుతో.

“ఈ అనుమానం మాకు రాలేదు సుమా! అన్యాయంగా ఏ అడవిజంతువుకో ఆహారం అయిపోయి వుండే వాడివి!” అన్నాడు జీవదత్తుడు.

ఆ తరవాత గబగబా ఖాడ్గ, జీవదత్తులు తలారి కాళ్ళూ చేతులూ కట్టి, అతణ్ణి

ఆక్కడ వున్న చాపలో చుట్టి, చెట్టు కొమ్మల్లో పెట్టారు. తలారి తన నోటికి అడ్డంగా గుడ్డ బిగుసుకునే ముందు, “బాబూ, జాగర్త! ఆ ఏనుగేదో పగబట్టి నట్టు కంచె ద్వారం దాపుల్నే తిరుగు తున్నది!” అన్నాడు.

ఖాడ్గవర్మ నవ్వుతూ, “కంచెనేకాక, దాని ద్వారాన్ని కూడా పసికట్టి తిరుగుతున్న దంటే, అది మామూలు ఏనుగైవుండదు— ఏనుగు రూపం దాల్చిన ఏ మాంత్రికుడో ఆయుండాలి! సరే, దాని సంగతేదో మేంతేలుస్తాంలే,” అన్నాడు.

ఖాడ్గ జీవదత్తులు నిశ్శబ్దంగా కంచెద్వారం కేసి నడిచారు. తలారి చెప్పినదాంట్లో అతిశయోక్తి ఏమీలేదని యిద్దరికీ అర్థమైంది. ఏనుగొకటి కంచె అవతల చెట్ల కింద నిల బడి ఘంకారాలు చేస్తున్నది. బహుశా, దాని పిల్లనేదో గ్రామస్తులు అరణ్యంలో పట్టుకుని గ్రామానికి తెచ్చివుంటారని ఖాడ్గ జీవదత్తులు అనుకున్నారు.

—(ఇంకా వుంది)