# అలీబాబా నలభైదాంగలు

## 2

కొశింభార్య తాను చేసిన యుక్తి మొగు డికి చెప్పి, “చూస్తూ ఊరుకోవటానికి ఎంత మాత్రమూ వీల్లేదు. నువు వెంటనే వెళ్ళి, ఆ దౌర్భాగ్యుడికి బళ్ళకొద్ది బంగారం ఎక్కడ దొరికిందో గట్టిగా ఆడిగి బయట పెట్టించు!” అన్నది.

తన భార్య అన్న మాటలనుబట్టి తన తమ్ముడి కెక్కడో నిధి దొరికిందని కాసిం గ్రహించాడు. ఆయితే, తన తమ్ముడి దరిద్రం తీరిపోయింది గదా అని అతనికి సంతోషం కలగకపోగా, ఓర్చలేని తనంతో కడుపుఁబ్బరం పుట్టు కొచ్చింది. అందు చేత అతను, సంగతేమిటో తెలుసుకు వద్దామని హడావిడిగా తమ్ముడి ఇంటికి పరిగెత్తాడు.

అతను వెళ్ళేటప్పటికి తవ్వుగోల ఇంకా అలీబాబా చేతిలోనే ఉన్నది. కాసిం అతన్ని చూస్తూనే ధాష్టకంగా, “ఏమిరా, గాడిద

లను తోలుకునేవాడా? మా దగ్గిరే దాపరి కమా? చాటుగా బంగారాన్ని పాత్రలతో కొలుస్తూ పైకి గర్భదరిద్రుడిలా నటిస్తావా?” అని ఆడిగాడు.

ఈ మాటలకు అలీబాబా బాధపడి, తన అన్నా వదినెల ధన దా హం ఎరిగినవాడు కావటం చేత, “నువ్వనే దేమో నా కర్ఘం కావటంలేదు. ఇన్నాళ్ళూ మన మధ్య ఉన్న రక్తసంబంధాన్ని నువు మరిచిపోయి మా మీద శితకన్ను వేసినప్పటికి, నువు స్పష్టంగా మాట్లాడితే, నేను దాచకుండా నిజం చెబు తాను,” అన్నాడు.

“అప్రస్తుతంగా మాట్లాడకు. ఏమీ ఎరగ నట్టు నటించకు. నువేం దాస్తున్నదీ నాకు తెలుసు,” అంటూ కాసిం తన తమ్ముడికి కొవ్వు అంటి ఉన్న దీనారం చూపి, “ఇలాటివి ఎన్ని మానికలు దాచబెట్టావురా, దొంగ వెధవా? అదంతా ఎక్కడ దొంగిలించావు?”