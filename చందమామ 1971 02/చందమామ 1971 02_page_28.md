“వేగంగా పరిగెత్తే గుర్రమూ, వెండి దుస్తులూ, వెండి నాణాలూ కావాలి,” అన్నాడు హయ్గీరుపుడు.

మరుక్కణమే అతను కోరినవి లభించాయి. అతను గుర్ర మెక్కి రాజభవనానికి వెళ్ళుతూ దారిలో తన అన్నలిద్దరినీ కలుసు కుని, “ఎక్కడికి ప్రయాణం?” అని అడిగాడు.

వాళ్ళు తమ తమ్ముణ్ణి గుర్తించక, “రాజభవనానికి,” అన్నారు.

“శుభం,” అంటూ హయ్గీరుపుడు తన అన్నలకు చెరొక మూడు వెండి నాణాలూ ఇచ్చి, ముందుకు సాగాడు.

అతను రాజభవనం చేరేసరికి అక్కడ చేరినవారంతా అతని కేసి నోళ్ళు తెరుచు కుని చూశారు. అంత గొప్ప దుస్తులు ధరించిన వాణ్ణి వాళ్ళు అంతకు పూర్వం ఎన్నడూ చూడలేదు. మేడ మీది నుంచి రాజకుమార్తె కూడా అతన్ని ఎంతో అసక్తితో చూసింది.

అతను గుర్రందిగి ఒక్క ఎగురు ఎగి రాడు, కాని రెండో అంతస్తును చేరుకోలేక పోయాడు. తరవాత అతను ఎవరి కేసి చూడకుండా, తన గుర్రాన్ని ఎక్కిశర వేగంతో అక్కడి నుంచి వెళ్ళిపోయాడు. అతను తిరిగి పూపొదకు వచ్చి, దేవత తన కిచ్చినవి ఆమెకు తిరిగి ఇచ్చేసి, ఇంటికి చేరుకున్నాడు.

తరవాత చాలా సేపటికి అతని అన్నలు, “వాడెవడై ఉంటాడో!” అనుకుంటూ ఇంటికి చేరేసరికి, హయ్గీ పుడు మాటాపలుకూ లేకుండా ఒక మూల పడుకుని ఉన్నాడు.

మర్నాడు అన్నలు రాజభవనానికి బయలు దేరాక హయ్గీరుపుడు అడవికి వెళ్ళి, దేవత నడిగి ఇంకా పెద్ద గుర్రమూ, బంగారు దుస్తులూ, బంగారు నాణాలూ తీసుకుని, దారిలో తన అన్నలను కలుసుకుని, వాళ్ళకు చెరొక పది బంగారు నాణాలూ ఇచ్చి, మాట్లాడకుండా ముందుకు సాగిపోయాడు.

ఈసారి అతను రెండో అంతస్తుకు ఎగిరాడుగాని అక్కడ నిలవక వెంటనే