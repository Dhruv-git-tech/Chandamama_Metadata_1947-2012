దానికి దుర్యోధనుడు, “నాకు మనో
వ్యాధి పట్టుకున్నది. నిద్ర రాదు. భోజనం
రుచించదు. ఎందువల్లా సంతోషం కలగదు.
శత్రువుల వైభవం చూసి నా కి మనోవ్యాధి
పట్టుకున్నది. ధర్మరాజుకు గల సంపద
పూర్వం ఏ రాజుకూ ఏనాడూ లేదు. నేను
చికిపోక ఏం చేస్తాసు?” అన్నాడు.

తరవాత శకుని దుర్యోధనుడితో, “రాజా,
ధర్మరాజుకు జూదమంటే తగని వ్యసనం,
కాని ఆటలో నేర్పు లేదు. నేను జూదంలో
ఆరితేరినవాణ్ణి. నా యుక్తితో ధర్మరాజు
సంపద అంతా నీకు దక్కేటట్టు చెయ్య
గలను. యుద్ధానికి గాని, జూదానికి గాని
సాటిరాజు ఆహ్వానించినప్పుడు నిరాకరిం
చటం క్షత్రియధర్మం కాదు. అందుచేత
మనం పిలిస్తే ధర్మరాజు జూద మాడటానికి
వస్తాడు,” అన్నాడు.

అప్పుడు దుర్యోధనుడు తండ్రి కాళ్ళు
మీద పడి, శకుని చెప్పినట్టు చెయ్యటానికి
అనుమతి వేడుతూ, కన్నీరు కార్చాడు.

ధృతరాష్ట్రుడు దుర్యోధనుడితో, “విదు
రుడి సలహా తీసుకుని అతను ఏం చెయ్య
మంటాడో చూద్దాం,” అన్నాడు.

“విదురుడితో చెబితే ఈ ఆలోచనకు ఎంత మాత్రమూ ఒప్పుకోడు. దీనికి నువు ఒప్పుకోకపోతే నేను బతకను. ఆ తర్వాత నుప్పూ, విదురుడూ ఈ రాజ్యాన్ని నెత్తిన

కట్టుకుని ఊరేగండి,” అన్నాడు దుర్యో
ధనుడు, చనుపుతోనూ, నిరాశతోనూ.

ధృతరాష్ట్రుడికి పుత్రమోహం జాస్తి
కావటం చేత దుర్యోధనుడి ఆలోచనకు
ఎదురు చెప్పలేక పోయాడు. ఆయన శిల్పా
చార్యులను అనేకమందిని పిలిపించి, మయ
సభ లాటి సభను నిర్మించమనీ, దానికి
వెయ్యి స్తంభాలూ, సూరు వాకిళ్ళూ, రక
రకాల బొమ్మలతో కూడిన మంటపమూ
ఏర్పాటు చేయమనీ చెప్పాడు. తరవాత
ఆయన విదురుణ్ణి పిలిపించి, ఆయనతో తన
దురుద్దేశం చెప్పక, ధర్మరాజును జూదానికి
రమ్మనమని ఆహ్వానించటం గురించి
మాత్రం చెప్పాడు.