నికి నరబలి వృత్తాంతం చెప్పి, “ఒక బాలిక ప్రాణాలు కాపాడటానికి మీ కుక్కను అరువిస్తారా?” అని అడిగాడు. కుక్క యజమాని అందుకు సంతోషంగా సమ్మ తించాడు. ఆ కుక్కను వెంట బెట్టుకుని గురువు సాధ్యమైనంత శ్రీఘుంగా కొండల ప్రాంతానికి బయలుదేరాడు.

ఇక్కడ కొండ గ్రామంలో బలి ఇచ్చే రోజు వచ్చింది. గురువు జాడ లేదు. బాలిక తల్లిదండ్రులు ఆమెను బలికి సిద్ధం చెయ్యక తప్పలేదు. ఆమెను ఉంచటానికి ఒక పాడుగుపాటి పెట్టె తెచ్చారు; ఆమెకు మృతి చిహ్నంగా తెల్ల బట్టలు కట్టి, పెట్టెలో పడుకో బెట్టారు.

మోసేవాళ్ళు కొండ మీదికి తీసుకుపోవ టానికి పెట్టెను ఎత్తబోయే సమయంలో గురువు రొప్పతూ, పరిగెత్తుకుని కుక్కతో సహా వాళ్ళ దగ్గిరకు వచ్చాడు.

శోకంతో మతిచెదిరి ఉన్న బాలికను పెట్టెలో నుంచి పైకి తీసి, ఆమెకు మారుగా గురువునూ, కుక్కనూ అందులో ఉంచి,

కొండ మీదికి చేర్చి, గుడి ముందు దించి, వెనక్కు తిరిగి చూడకుండా కొండ దిగి పోయారు మోసేవాళ్ళు.

ఆర్ధ రాత్రి సమయానికి పిశాచాల గుంపు వచ్చింది. అందరూ, “షిప్పెయ్ తరోకి చెప్పెయ్యకండి,” అంటూ పెట్టె చుట్టూ చేరి పాడారు.

కొందరు పిశాచాలు పెట్టెలో ఏముందో చూద్దామని, మూత ఎత్తారు.

మరుకుణం కుక్క భీకరంగా మొరిగి బయటికి దూకి, పిశాచాల మీద పడింది. గురువు కూడా బయటికి దూకి, అందిన పిశాచాన్నల్లా కత్తితో నరికాడు.

మర్నాడు తెల్లవారింది. “ఈపాటికి దేవత గురువును భక్తించి ఉంటుంది,” అని గ్రామస్థులు అనుకున్నారు. వాళ్ళు కొండ ఎక్కి వచ్చి చూసేసరికి, గుడి చుట్టూ మర్కటాల లాటి ప్రాణుల శవాలు చిందర పందరగా పడి ఉన్నాయి.

అటుతరవాత ఆ గ్రామస్థులు నర బలులు మానేశారు.