మనమేదో నిజంగా దోషలం అనుకుంటారు.
రాత్రికయితే, తెల్లవారి వాళ్ళకు తెలిసేలోపల
మనం అరణ్యంలో కొన్ని అమడల దూరం
పోవచ్చు.'' అన్నాడు జీవదత్తుడు.

సాయం సమయమై....సూర్యుడు అస్తమించాడు. క్రమంగా గ్రామాన్నీ, చుట్టూ వున్న అరణ్యాన్నీ చీకట్లు అక్రమించసాగినై. పగలల్లా అరణ్య ప్రాంతాన గల పొలాల్లో పనిపాటులు చేసుకుంటూ కాలం గడిపిన గ్రామస్తులు, పశువులతో, వ్యవసాయపరికరాలతో తిరిగి గ్రామం చేరుతున్నారు. వాళ్ళకోసం తలారి కంచె ద్వారాన్ని తెరిచాడు.

కొంచెం పొద్దు పోయింతర్వాత పూట
కూళ్ళవాడు ఖడ్గ, జీవదత్తులకు భోజనం
తెచ్చాడు. మాటల సందర్భంలో వాడు
గ్రామంలో బయలుదేరిన పుకార్లను గురించి
ఖడ్గ, జీవదత్తులకు చెప్పాడు. ఆ మధ్య
ఒకళ్ళిద్దరు గ్రామస్తులు అరణ్యంలో
కొందరు భైరవుడి భక్తుల్ని చూశారట.
వాళ్ళల్లో వాళ్ళే ఇద్దరు వేషం మార్చుకుని
గ్రామంలో భైరవుడికి బలి యిచ్చేందుకు
పనికి వచ్చే కన్యల ఆచూకీ తీసేందుకు
వచ్చారని వాళ్లు అనుకుంటున్నారట!

ఈ పుకార్ల సంగతి వింటూనే ఖడ్గవర్మ అసహి్యంచుకుంటూ, “మేం భైరవుడి భక్తులమా? ఆ పుకారేదో నిజం చేస్తాం!

ఇక్కణ్ణించి వెళ్ళే లోపల గ్రామాధికారినీ,
అతడి సహాద్యోగినీ తప్పక భైరవుడికి బలి
యిస్తాం," అన్నాడు.

"బాబూ, ఆ ముసలాళ్ళను చంపటం
ఎందుగొని, మీరిద్దరూ సాధ్యమైనంత త్వరగా
యిక్కణ్ణించి వెళ్ళిపొండి. ముఖ్యంగా
ఆ గణకు డున్నాడే—వాడు బహు దుష్టుడు.
రాజుగారి మెప్పు పొందేందుకు ఎలాంటి
నీచకార్యం అయినా చేయగల సమర్థుడు,"
అన్నాడు పూటకూళ్ళవాడు.

వాడి మంచి తనానికి సంతోషించి జీవ
దత్తుడు వాడికి ఒక వెడినాణెం యిస్తూ,
"ఇక వెళ్ళిరా. నువ్వు మాత్రం ఆ పుకార్లేవీ
నమ్మకు," అన్నాడు.