చాచండి!” అన్నాడు గ్రామాధికారి కోపంగా వాళ్ళ కేసిచూస్తూ.

ఖాడ్గ, జీవదత్తులు చేతులు చాచారు.
గ్రామాధికారి లేచి ముందుకు వచ్చి ఇద్దరి చేతుల్ని పరీక్షగా చూసి, “అయిదే వేళ్ళు న్నాయి! ఏవీ కుడిచేతులు,” అన్నాడు.

ఖాడ్గ జీవదత్తులు కుడిచేతులు చాచారు.
గ్రామాధికారి వాటి వేళ్ళను లెక్కపెట్టి అసంతృప్తిగా తలాడించి, ఇద్దరి ముఖాల్లోకి ఓ క్షణకాలం చూసి, “కన్నార్పకుండా ఇద్దరూ నా కేసి చూడండి!” అన్నాడు.

ఖాడ్గ జీవదత్తులకు లోపల మండిపోతున్నా.
బయటపడకుండా గ్రామాధికారి ముఖం కేసి దృష్టి సారించారు. “ఏమీ మెల్ల వున్నట్టులేదే!”

అన్నాడు గ్రామాధికారి పక్కన లెక్కలు చూస్తున్న గణకుడితో.

ఆ గణకుడు ఖాడ్గ జీవదత్తుల కేసి పరీక్షగా చూసి తలాడిస్తూ, “రాజుగారి చాటింపూ, మెల్లకన్నూ, ఆరు వేళ్ళ మాటా అట్టా వుంచుదాం. కనబడకుండా పోయిన మీ కుమార్తె మాటేమిటి? కొలను దగ్గిర్నుంచి ఆమెను ఏ గంధర్వులో, యక్షులో అపహరించుకుపోయారని అనుకుంటున్నారా?” అన్నాడు.

గణకుడు యిలా అనగానే గ్రామాధికారికి కూతురు సంగతి గుర్తుకొచ్చి, మనస్సుకు బాధ కలిగింది. అతడి ఒక్కగా నొక్కకుమార్తెను వారం రోజుల క్రిందట గ్రామానికి సమీపంగా వున్న కొలను దగ్గిర్నుంచి ఎవరో అపహరించుకుపోయారు. ఎంత ప్రయత్నించినా యింతవరకూ ఆమె జాడ తెలియలేదు.

గణకుడు అన్న మాటల్లో సూచన ప్రాయంగా వున్న భావం గ్రహించిన గ్రామాధికారి ఖాడ్గ జీవదత్తుల కేసి గుడ్లురు ముతూ, “మీరీ గ్రామం ఏం పనిమీద వచ్చారు?” అని ప్రశ్నించాడు.

“దేశాటన చేస్తూపస్తున్న మాకు, దారిలో యీ గ్రామం తగిలింది. ఇవ్వాళ యిక్కడ వుండిపోదాం అనుకున్నాం. అంతకన్న మరేం లేదు,” అన్నాడు జీవదత్తుడు.