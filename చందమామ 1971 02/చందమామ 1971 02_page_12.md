“గొర్రెలు ఈనే తరుణం. నేను మందను ఒంటిగా విడిచి పోవటానికి లేదు,” అన్నాడు గొర్రెలకాపరి.

“నీ కష్టసుఖాలతో మాకేం పని? నిన్ను రమ్మని ఆజ్ఞాపిస్తున్నాం,” అన్నారు కామ రూపులు. వారి వాలకం చూస్తే వాళ్ళు తనను వదలరని గొర్రెలకాపరికి తోచింది. ఈ సైనికులు ఆ పెళ్ళికి వెళ్ళేకన్న తాను చచ్చిపోవటానికైనా అతను సిద్ధమే. కాని తనను చంపినాక వాళ్ళు తమ దేశానికి తిరిగిపోరు. కొండల మీద వాళ్ళకు మరొక మనిషి దొరక్కపోడు. వాళ్ళు ఏదో దుష్కర్మ చెయ్యకుండా తిరిగిపోరు. అందు చేత వాళ్ళసంగతి తానే చూడాలని గొర్రెల కాపరి నిశ్చయించుకున్నాడు.

అతను కామరూప సైనికులతో, “నేనే వెంటరావాలని మీకు పట్టుదలగా ఉంటే అలాగే వస్తాను. కాని వివాహం రాత్రి ఝాముపాద్దు పోయి జరుగుతుంది. ముహూర్తిని ముందే వెళ్ళితే మీకేమీ లాభించదు. మిమ్మల్ని చూసి భయపడి అతిథు లెవరూ రాక, పెళ్ళే ఆగిపోవచ్చు. అందు చేత చీకటి పడ్డాక బయలుదేరుదాం. అంతా రెండు మూడు ఘడియల ప్రయాణం,” అని చెప్పాడు.

ఈ మాట కామరూపులకు సబబుగానే తోచింది. వాళ్ళు చీకటి పడేదాకా గొర్రెల కాపరి నివశిస్తున్న గుడిసెలోనే గడిపి, అక్కడ పంట చేసుకుని తృప్తిగా భోజనాలు కూడా చేశారు.