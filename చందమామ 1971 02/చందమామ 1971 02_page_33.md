కొంతసేపటికి తన మామూలు దుస్తులతో రాజభవనం చేరి, గాయం బాధ పెడు తూండటంవల్ల తన గదిలో పడుకున్నాడు.

రాజు ఇంటికి రాగానే ఆయన కొడుకులు, “హయగ్రీవుడి గాయానికి నీ బట్టతో కట్టు కట్టావా ఏమిటి?” అని అడిగారు.

రాజు ఈ మాటకు ఆశ్చర్యపోయి తన అల్లుడున్న చోటికి వెళ్ళి, అతని గాయాని కున్న కట్టు చూసి, “ఆ యోధుడివి నువా, నాయనా? ఆ సంగతి అప్పుడే చెప్పావు కావేం?” అన్నాడు.

“నేను నేనేనని చెప్పాను కద!” అన్నాడు హయగ్రీవుడు.

ఆ తరవాత రాజు తనకు గొప్ప అల్లుడు దొరికినందుకు ఎంతో గర్వపడ్డాడు.

బేతాళుడి కథ చెప్పి, “రాజా, హయ గ్రీవుడు తన గొప్ప తనాన్ని దాచి ఉంచ టానికి కారణమేమిటి? అణకువ చేతనా? రాజుకు ఆకస్మాత్తుగా కనువిప్పు కలిగించి ఆశ్చర్య సంభ్రమాలు కలిగించాలనా? ఈ అనుమానానికి సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “హయగ్రీవుడు గొప్ప వివేకం గలవాడు. దుస్తులను బట్టి, బాహ్యశక్తులను బట్టి మనిషి వాస్తవతత్వం మారదు. అతను మంచి దుస్తులు వేసుకున్న ప్పుడు రాజకుమారుడని అందరూ అనుకున్నారు. రాజు అతన్ని ఒకసారి పిరికి వాడనీ, మరొకసారి మహా యోధుడనీ అనుకున్నాడు. ఇది భ్రమ. అతను రాజకుమార్తెను దేవత సహాయంతోనే గలి చాడు. అందుకే అతను ఆమెను పెళ్ళాడే ప్రయత్నం చెయ్యలేదు. దేవత సహాయంతోనే అతను శక్తువుఇను ఒంటరిగా జయించాడు. అదీ అతని ప్రతాపం కాదు. కీర్తి ప్రతిష్ఠలు సంపాదించుకునే పనులు చేసి కూడా, ‘నేను నేనే’ అన్న సంగతి మరిచిపోని హయగ్రీవుడు మహాజ్ఞాని అనవచ్చు,” అన్నాడు.

రాజుకీ విధంగా మౌనభంగం కలగగానే బేతాళుడు శపంతో సహా మాయమై తిరిగి చెట్టెక్కాడు. (కల్పితం)