అందుకు సుచరితుడు, 'మహారాజా, ఆ సింహభూపతి, హాతత్తుగా మన మీద దాడి చేయకుండా, అహం కొద్దీ ముందుగా యుద్ధ ప్రకటన చేయడం మేలే అయింది. అతడు పెద్ద సైన్యంతో, మన సరిహద్దులు దాటాలంటే, సన్నని లోయ మార్గం ఒక్కటే శరణ్యం. మీరు, మన సైనికులను, లోయ పైన యిరుపక్కలా సమాయత్తం చేయండి. మన వైపు లోయ ముఖద్వారం దగ్గిర, అశ్వసైనికులను కాపలా వుంచండి. శత్రుసైనికులు లోయ ప్రవేశించాక, మన సైనికులు పైనుంచి, వాళ్ళ మీదికి బండరాళ్ళు దొర్లిస్తారు. వాటి దెబ్బకు చావగా మిగిలిన శత్రువులు,

చెల్లాచెడరై పారిపోయే సమయంలో, వాళ్ళ మీద, మన సైనికులు బాణ ప్రయోగం చేయాలి. ఒకవేళ కొందరు సైనికులు మొండిగా ముందుకు వస్తే, వాళ్ళను లోయ ముఖద్వారంలో వున్నమన ఆశ్వికులు తుదముట్టిస్తారు.'' అన్నాడు.

రాజు, సుచరితుడు చెప్పినట్టే చేసి, శత్రుసైన్యాలను చెల్లాచెడరు చేసి పార దోలాడు.

దీనితో సుచరితుడి మేధాశక్తి మీద, చరితార్థుడికి మంచి నమ్మకం ఏర్పడింది. ఆయన, వాడితో, ''నిన్ను, నా ప్రధాన సలహాదారుగా నియమించాలని, ఆలోచిస్తున్నాను. ఏమంటావు?'' అన్నాడు.

అందుకు సుచరితుడు, ''మహారాజా, పదవి బాధ్యతను పెంచుతుంది. బాధ్యత ఆలోచనను కుంటుపరుస్తుంది. నేనప్పుడు, యింత స్వేచ్ఛగా ఆలోచించలేను. అంతే కాక, నా సలహాలతో, మీరు రాజ్యపాలన చేస్తున్నారని తెలిస్తే, ప్రజలు మిమ్ములను తక్కువగా అంచనా వేస్తారు. ఆందువల్ల, నన్నుయిలాగే వుండనివ్వండి.'' అన్నాడు వినయంగా.

రాజుకు, సుచరితుడు చెప్పింది, సమంజసంగానే తోచింది.

మరి కొంతకాలం తర్వాత, విధ్వంసకుడనే రాకనుడు, చంద్రశిలా రాజ్యం సమీ