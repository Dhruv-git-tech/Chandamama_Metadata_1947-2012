అందరినీ ఊరుకోమని సైగ చేసి, ''ఈ చచ్చిపోయిన మనిషిని బతికించుకోవాలని మీలో ఎవరికైనా కోరిక ఉన్నట్టయితే చెప్పండి. ఇదుగో సిద్ధొషధం!'' అన్నాడు గంభీరంగా.

నవకుబేరుడి భార్యా మొదలైన వాళ్ళు ఆ బైరాగి కాళ్ళ మీద పడి, ''బాబూ, రక్తించండి, మీరేం కోరితే అది యిస్తాం, ఆయన కా సిద్ధొషధం యిచ్చి బతికించండి.'' అని ప్రాధేయపడ్డారు.

దానికా బైరాగి, ''వెర్రివాళ్ళలారా, ఎంత సిద్ధొషధమైనా ఆయువు మూడిన వారికి ఆయుర్దాయం ఇవ్వగలదా ? ఈ ఔషధం మీలో ఎవరైనా తాగినట్టయితే వారు వెంటనే చచ్చిపోతారు. వారి ఆయుశ్చేషంతో ఈ చనిపోయిన మనిషి కొంత కాలం బతుకుతాడు. అతనికి తమ ఆయువు నివ్వటానికి సిద్ధంగా ఉన్నవాళ్లు ముందుకు వచ్చి ఈ ఔషధం తీసుకుని తాగెయ్యండి; అతను బతుకుతాడు,'' అన్నాడు.

ఎవరూ పలకలేదు. కొంచెంసేపు చూసి బైరాగి, ''ఇంటి నిండా వున్న మీలో ఎవరూ ఈ మనిషికోసం చావరా ?'' అని అడి గాడు. జవాబు లేదు.

''అయ్యో, ఈ మనిషి తన జీవిత మంతా వీళ్ళందరినీ సుఖపెట్టటానికి ధార పోసి, పరలోకంలో సుఖపడటానికి ఒక్క పుణ్య కార్యమైనా చెయ్యకుండా చని పోయాడే! ఒక్కరైనా అతని కోసం తమ ప్రాణాల నివ్వకుండా ఉన్నారే!'' అన్నాడు బైరాగి.

''స్వామీ, కళ్ళు తెరుచుకున్నాయి!'' అంటూ నవకుబేరుడు లేచి కూర్చున్నాడు. అందరూ నిర్వాంత పోయి, నిశ్చేష్ఠులయారు.

ఆ తరవాత నవకుబేరుడు పనికిమాలిన తన బంధువుల నందరినీ వెళ్ళగొట్టి, తనకు గల అంతులేని సంపదను దాన ధర్మాలకు వినియోగిస్తూ, వర్తకమంతా కొడుకుల పరం చేసి పవిత్రమైన జీవితం గడిపాడు.