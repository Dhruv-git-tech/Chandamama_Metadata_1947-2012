కావాలి. ఈ దాపులనే, ఒక పెద్ద లోతైన సరస్సు వున్నది. కొంతకాలం క్రితం, దొంగలు మా అంతఃపురం ప్రవేశించి, మా ఆరాధ్య దేవత స్వర్ణ విగ్రహాన్ని దొంగిలించారు. భటులు వెంటబడగా, వాళ్ళా విగ్రహాన్ని సరస్సులోకి విసిరి వేశారు. దొంగలైతే దొరికారుగాని, విగ్రహం సరస్సులోనే వుండిపోయింది. ఎవరూ, అందులో దిగ సాహసించడంలేదు. నువ్వా విగ్రహాన్ని వెదికి బయటకు తీయాలి,” అని కోరాడు.

విధ్వంసకుడు జబ్బలు చరించి, “అదెంతపని! సరస్సుకు దారితెయి్యు.” అన్నాడు.

ఇద్దరూ సరస్సు వద్దకు వెళ్ళారు. ఆ సరస్సంతా భయంకరమైన ఊచిమయం. ఆ సంగతి తెలియని విధ్వంసకుడు, అమితగర్వంతో సరస్సులోకి దూకి, అందులో వున్న ఊచిలో చిక్కుకుని, ఎంత ప్రయత్నించి బయటికి రాలేక, మునిగిపోయాడు.

రాజు తిరిగివచ్చి, చరిత్రార్థుణ్ణి ప్రశం సించి, “నీమేధాశక్తి అమోఘం! నిన్ను ఘనంగా సన్మానించాలనుకుంటున్నాను,” అన్నాడు.

ఇందుకు సుచరితుడు ఒప్పుకోక, “మహారాజా, అభినందన సభలూ, సన్మానాలూ అహంకారాన్ని పెంచుతాయి. అప్పుడు, నేనింత సరళంగా ఆలోచించ లేను. నన్నిలాగే వుండనివ్వండి,” అన్నాడు.

ఇది జరిగిన కొన్నాళ్ళకు, చారుల ద్వారా రాజు, రాజోద్యోగులలో లంచగొండి తనం విపరీతంగా పెరిగిపోతున్నదని తెలుసుకున్నాడు.

ఆయన, సుచరితుడితో, “రాజోద్యోగులలో లంచగొండితనం ఎక్కువైపోయింది. నీవే రాజువైతే, ఏం చేసే వాడివి?” అన్నాడు.

సుచరితుడు కొద్దిసేపు మౌనంగా పూరుకుని, “మహారాజా, నేను రాజు