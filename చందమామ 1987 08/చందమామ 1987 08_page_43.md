కూతుర్పి పెళ్ళాడగోరి వచ్చారుట. ఇతను వాళ్ళ నౌకరుగా వచ్చాడుట.

“నుపు మాత్రం చక్రవర్తి కూతుర్పి ఎందుకు పెళ్ళాడరాదు? ఆమె చాలా అందగత్తె అని నా స్నేహితుడు చెప్పగా విన్నాను,” అన్నది కుందేలు.

అతను కుందేలును మంచినిటితో కడిగాడు. వెంటనే దాని బాధ ఉపశమించింది. తరవాత దాని గాయాల మీద తుంగ పుప్పోడి చల్లి అతను, “తెల్ల కుందేలూ, నువ్విక్కడే పడుకుని కునుకు తియ్యి. నేను పరుపుచుట్టలు మా అన్నలకు చేర్చి. నిన్ను చక్రవర్తి కూతురు దగ్గిరికి తీసుకుపోతాను,” అన్నాడు.

అతను తన అన్నల పరుపుచుట్టలు చేరవేసి తిరిగి వచ్చేసరికి తెల్లకుందేలు వంతెనవద్ద ఇంకా నిద్రపోతూనే ఉన్నది. అప్పటిక దాని గాయాల మీద రోమం పెరిగిపోయింది. అయిదో రాజకుమారుడు కుందేలును ఎత్తుకుని చక్రవర్తి కుమార్తె అంతఃపురానికి చేరేసరికి, అతని అన్నలను

చక్రవర్తి కుమార్తె నిరాకరించటం కూడా అయిందని తెలిసింది.

ద్వారపాలకులు వెళ్ళి చక్రవర్తి కూతురితో, మరొక రాజకుమారుడు ఆమెను పెళ్ళాడగోరి వచ్చాడనీ, అతని వెంట ఒక తెల్లకుందేలు ఉన్నదనీ చెప్పారు.

“తెల్లకుందేలా? అలాటిది ఉంటుందని ఎన్నడూ వినను కూడా లేదే. అతణ్ణి లోపలికి పంపండి,” అన్నది రాజకుమార్తె.

ఆమె తెల్లకుందేలును ఎత్తుకుని, దాని ఒళ్ళంతా దువ్వి, “ఎంత అందంగా ఉంది,” అని ముచ్చటపడింది. తెల్ల కుందేలు ఆమెకు ఆ రాజకుమారుడు తనకు చేసిన మేలు గురించి చెప్పి. అతన్ని పెళ్ళాడమని సలహా ఇచ్చింది. చక్రవర్తి కూతురు ఒప్పుకున్నది. ఆమెకూ, అయిదో రాజకుమారుడికి వైభవంగా పెళ్లి అయింది.

తెల్లకుందేలు తన దేశానికి తిరిగి పోలేదు. దాని జీవితమంతా చక్రవర్తి కుమార్తె వద్దనే గడిచిపోయింది.