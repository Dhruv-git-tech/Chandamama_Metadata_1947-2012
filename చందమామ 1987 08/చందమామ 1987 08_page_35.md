మారు తాళంచెవి

శివపురంలో పుండే శేషన్న అనే అతను, తాళాలు బాగుచేయడంలోనూ, మారు తాళం చెవులు తయారు చెయ్యడంలోనూ సిద్ధహస్తుడు.

ఒకనాడు రామయ్య అనే రైతు, శేషన్న దగ్గిరకు ఒక తాళంచెవి పట్టుకొచ్చి, “శేషన్నా, యిలాటిదే మరొక తాళంచెవి చేసిపెట్టు,” అన్నాడు.

రామయ్యను, కొత్తతాళం చెవికోనం, మర్నాడు రమ్మన్నాడు శేషన్న.

రామయ్య మర్నాడు శేషన్న దుకాణానికి వెళ్ళాడు. శేషన్న అతడికి రెండు తాళం చెవులు యిచ్చాడు.

రామయ్య, శేషన్న తయారుచేసిన తాళంచెవి కేసి పరీక్షగా చూస్తూ, “ఇది బాగా పని చేస్తుందంటావా?” అని అడిగాడు.

దానికి శేషన్న గర్వంగా, “నా పనితనం గురించి, మీకు తెలిసెవుంటుంది! నేను తయారు చేసిన తాళంచెవి పనిచేయకపోవడమంటూ, యింతవరకు జరగలేదు,” అన్నాడు.

అది విని రామయ్య, “అందుకేగదయ్యా, నీదగ్గిరకొచ్చింది. వెధవది, యీ తాళంచెవి పని చెయ్యడంలేదు. అందుబాటే యింకో తాళంచెవి చేయించాల్సి వచ్చింది!” అన్నాడు, తాను శేషన్నకిచ్చిన తాళంచెవి చూపిస్తూ.

—సి. ఎన్. ఎ. పరీఫ