## మందుప్రభావం

కొత్తగా పెళ్ళయిన మంగయ్యా, మణెమ్మా, ఊరి చివర్లో వున్న ఒక పెంకుటిల్లు ఆదైకు తీసుకుని కాపరం పెట్టారు.

వాళ్ళిద్దరిదీ మొద్దు నిద్ర. రోజూ బారెడు పాద్దెక్కాకగాని లేచేవాళ్ళుకాదు. ఆ కారణంపల్ల, పాలంపనులకు వెళ్ళడం కుదరడంలేదు.

మంగయ్య, పరిస్థితి రంగయ్య అనే స్నేహితుడికి చెప్పుకున్నాడు. ఆతను, చలమయ్య అనే వైద్యుడి దగ్గిరకు వెళ్ళమని నలహాయిచ్చాడు.

చలమయ్య, మంగయ్య చెప్పింది విని, “ఇంతేగదా!” అంటూ తేలిగా నవ్వేసి, మందేదో తెచ్చియిస్తూ, “ఈ మాత్రలు, మీ భార్యాభర్తలిద్దరూ వేసుకోండి. పొద్దుపాడవక ముందే, ఎవరో వీపు తట్టి లేపినట్టు లేచికూర్చుంటారు,” అని చెప్పాడు.

ఆ రాత్రి మంగయ్యా, మణెమ్మా ఆ మాత్రలు మింగి పడుకున్నారు. ఇద్దరికీ మెలుకువ వచ్చేనరికి, యింకా పొద్దుపాడవలేదు. ఎంతో నీరసంగా వున్నప్పటికీ, తెల్లవారుజామునే నిద్రలేవ గలిగినందుకు సంతేషిస్తూ, నలుగురికీ తన ముఖం చూపిద్దామని, మంగయ్య ఊళ్ళోకి బయలుదేరాడు.

దారిలో ఒకచోట రంగయ్య ఎదురుపడి, “ఏమిటోయే, మంగయ్యా! మూడు రోజులుగా కనిపించలేదేం! ఊళ్ళో లేవా ఏమిటి?” అని అడిగేనరికి, జరిగింది అర్థమై, నీరసం ముంచుకు వచ్చింది మంగయ్యకు.

—దానరి వెంకటరమణ