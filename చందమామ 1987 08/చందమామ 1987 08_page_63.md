దంపతుల దురాలోచన అర్థమైన గ్రామ ప్రజలు, ఉయ్యాలలో వున్న పసివాడికే బహుమతులన్నీ యిస్తూ, ''పాతికేళ్ళకైనా పండంటి బాబు పుట్టాడు. అందుకే, పీడికి యీ ఉంగరం!'' అంటూ, అందరూ ఉంగరాలే బహుమతులుగా యిచ్చారు.

విందు ముగిశాక, రాత్రి సుబ్బయ్య దంపతులు, వచ్చిన బహుమానాల విలువ అంచనా కట్టేందుకు కూర్చున్నారు. విందుకు పెట్టిన ఖర్చుపోగా, ఎంత గిట్టు బాటు అయిందో లెక్కకట్ట సాగారు.

ఆ సమయంలో సుబ్బయ్యకు, చిన్న అనుమానం కలిగింది. అతడు ఆకురాతి మీద ఒక బహుమతి ఉంగరాన్ని ఆరగ దీసి, ''అయ్యో. కొంప మునిగిందే!'' అంటూ, మరి కొన్ని ఉంగరాలను అలాగే చేసి, ''అన్నీ నకిలీ బంగారపుటుంగరాలు! దిక్కుమాలినమంద పొట్టలు పగిలేలా తిని, బహుమతి పేరుతో యిచ్చిపోయిన వన్నీ, గుడ్డిగవ్వ ఖరీదు చేయని నకిలీవి,'' అన్నాడు బాధగా.

''ఇంత పచ్చిమోసమా!'' అంటూ సుబ్బమ్మ పెద్దగా ఆరిచి, ఏదో ఆను మానం రాగా గబగబా పోయి, ఇల్లంతా తిరిగి భర్త దగ్గిరకు వచ్చి, ''పాడు జనం, తిన్నంత తినిపోతూ, పైగా నా దగ్గిర తాకట్టు పెట్టిన వస్తువులు తలా ఒకటి పట్టుకుపోయారు,'' అంటూ నెత్తి కొట్టుకో సాగింది.

ఇలా భార్యాభర్తలు బాధపడుతూండగా, ఉయ్యాలలోని పసివాడు ఏడుపు మొదలు పెట్టాడు.

సుబ్బమ్మ, పిల్లవాణ్ణిఎత్తుకుని లాలిస్తూ, వాడి గుప్పెట గట్టిగా బిగిసి వుండడం చూసి, దాన్ని తెరిచి ఆశ్చర్యపోయింది.

వాడి గుప్పెటలో ఎవరిదో రెండు పేటల బంగారు గెలుసున్నది. భార్య పిలవగా సుబ్బయ్య వచ్చి, ఆ బంగారు గెలుసును చూసి పరమానందంతో, ''పోనీ లేవే! మనం చేయడానికి ఏలులేనిపని, మన అబ్బాయి చేశాడు. వీడు మనకు తగిన వారసుడు!'' అన్నాడు.