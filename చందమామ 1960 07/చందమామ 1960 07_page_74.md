# నిరక్షరకుక్షులు

భోజరాజు పరిపాలనకింద ధారానగరంలో మానజాతివారు సయితం ఒకవంక అద్భుత మైన కవిత్వం చెప్పగలిగితే, మరొకవంక పాట్టపాడిచినా అకరంలేని బ్రాహ్మాలు కూడా ఉండేవారు. వీరిలో కొందరు కాళిదాసు దగ్గిరికి వెళ్ళి, రాజుచేత బహుమానం ఇప్పించమని వేధించేవారు. కాళిదాసు ఇటువంటి వారిని రాజసభకు తీసుకుపోయి తన ప్రజ్ఞాబలంచేత వారిని పండితులుగా ప్రదర్శించి, బహుమానా లిప్పిస్తూండేవారు.

ఇటువంటివాడే కేశవశర్మ అనేవాడొకడు కాళిదాసు పాలపడ్డాడు. ఈ కేశవశర్మకు చదువు కొంచెమైనా అబ్బలేదు, కాని దుర భ్యాసాలన్నీ ఆలవడ్డాయి. వాటితో అతను తనకున్నదంతా తగలేనుకుని, తిండికికూడా లేని స్థితిలో కాళిదాసువద్దకు వెళ్లి, “ఏవిధంగానైనా రాజుచేత బహుమానం ఇప్పించాలి!” అని ప్రాధియవడ్డాడు.

“నువ్వేం చదువుకున్నావు?” అని అడి గాడు కాళిదాసు. కాని కేశవశర్మ ఏమి చదువుకోలేదు. ఏదన్నా చదువుకున్నా అంతా ఏనాడో మరిచిపోయాడు.

“సరే, వెళ్లు. రేపు సభకు రా. వస్తూనే ఏదో ఒకటి అనాలి గనక, అధమం నక్షత్రాల పేర్లు ఏకరుపెట్టి మరి మాట్లాడక కూచో: నీకు ఎంతో కొంత ముట్టెట్టు నేను చూస్తాను!” అన్నాడు కాళిదాసు.

ఆప్రకారమే కేశవశర్మ మర్నాడు రాజసభకు వచ్చాడు. అతను కనిపించగానే కాళిదాసు లేచి వందనం చేశాడు.

“ఆ వచ్చేవారెవరు?” అని రాజు కాళిదాసు నడిగాడు. “ఆయన చాలా గొప్ప విద్వాంసుడు! తరుచు మౌనదీక పట్టి ఉంటారు!” అన్నాడు కాళిదాసు.

వెంటనే భోజరాజు లేచి, కేశవశర్మకు నమస్కారం చేసి ఒక అసనం చూపించాడు.