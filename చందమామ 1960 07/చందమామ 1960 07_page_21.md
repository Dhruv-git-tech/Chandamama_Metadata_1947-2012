న్నాళ్ళూ అనుభవించుతావు. నేనుగాని, మరొకరుగాని నీకు చేయగల సహాయం ఏమి ఉండదు. చెప్పు, ఎవడు వాడు? వాడి పేరేమిటి? వాడి ఇల్లు ఎక్కడ?”

ఈ ప్రశ్నలకు కుంతల దిగ్గ్పమ చెంది తనకు ఆ మనిషి ఎవరో తెలియదన్నది.

“చూశావా? వాణ్ణి పెళ్ళాడవలిసి వస్తుందని అబద్దాలాడుతున్నావు. నీకు వాణ్ణి పెళ్లిచేసి తీరుతాను. కావాలన్నా తప్పించు కోలేవు. వాడు నీతో ఏమని చెప్పాడు?” అని కాళీవర్మ కుంతలను అడిగాడు.

“నాతే కొద్దిగా మాట్లాడవలిసి ఉన్నదన్నాడు. రాత్రికి తలవాకిలి తలుపు తెరిచి

ఉంచమన్నాడు,” అన్నది కుంతల జరిగిసది దాచకుండా.

“సరే, మిగిలినది నేను చూస్తాను,” అన్నాడు కాళీవర్మ.

తనను ఆ యువకుడి కిచ్చి పెళ్లి చెయ్యటంలో తనకు ఏదో శిక్ష ఉన్నట్టుకుంతల భావించలేదు. తనమీద ఇంత అభిమానం చూపేవాణ్ణి ఎవడినైనా సరే పెళ్లాడి ఈ చెరలాటి జీవితంనుంచి బయట పడటానికి ఆమె సిద్ధంగానే ఉన్నది.

ఆ రాత్రి దీపాలు పెట్టేవేళ కుంతలను పెళ్లికూతుర్పి చేశారు. ఒక పురోహితుణ్ణి పిలిపించి పెళ్లితంతు జరిపించటానికి సిద్ధంగా ఉంచారు.

* * *

కొద్దిరోజుల క్రితం కపిత్తనగరానికి అగ్ని మిత్రుడనే ఒక క్షేత్రియ యువకుడు రాజు గారి కొలువు సంపాదించ వచ్చి ఒక తెలిసిన వారి ఇంట దిగాడు. అతను రోజూ నగరం చూడబోయి చికటి పడేలోగా తిరిగి ఇల్లు చేరుతూ ఉండేవాడు. చికటి పడినాక వీధులలో తిరగటం ప్రమాదం. ఎందుకంటే, నగరంలో అరాచకం హెచ్చుగా ఉండటంచేత రాత్రివేళ ఎవరైనా ఆయు ధాలు ధరించి ఎదురుపడితే మీద పడి