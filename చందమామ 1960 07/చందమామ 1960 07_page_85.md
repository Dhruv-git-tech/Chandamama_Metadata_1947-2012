మామూలుకర్ర అనుకునేవ్. నువు దానితో ఎవరిని కొట్టమంటే వాళ్ళను కొడుతుంది. అందుచేత అది నీకు అన్నివిధాలా ఉప యోగం!” అన్నాడు.

రాఘవులు ఈ మాటలకు ఆశ్చర్యపడి, “గాలిని కొట్టవే, కర్రా!” అన్నాడు. వెంటనే ఆ కర్ర వాడి చేతినుంచి దూసుకుపోయి గాలిని బాదసాగింది. రాఘవులు ఆ కర్రను మళ్లీ చేతికి తీసుకున్నాడు.

వాడు తాపిగా ఆలోచించేసరికి పేదరాసి పెద్దమ్మ ఇంటోనే తన గాడిదా, కంచమూ మార్పిడి జరిగి ఉండాలని తట్టింది. వెంటనే వాడు ఆ గ్రామం వెళ్ళాడు.

“ఏం, పెద్దమ్మా! బాగున్నావా?” అని అడిగాడు రాఘవులు.

“నిన్నెప్పుడూ చూసినట్టు లేదే, నాయనా!” అన్నది పేదరాసి పెద్దమ్మ.

“అవును, మనం ఈ అబ్బాయినెప్పుడూ చూడలేదు,” అన్నాడు పెద్దమ్మ కొడుకు.

“నా గాడిదనూ, కంచాన్నీ మీరు బొంగి లించారు. ఇప్పుడైనా జ్ఞాపకం వచ్చానా?” అన్నాడు రాఘవులు.

“మేము నీ సొత్తేమీ కాజెయ్యలేదు,” అన్నాడు పెద్దమ్మ కొడుకు.

“వాణ్ణి తన్నవే, కర్రా!” అన్నాడు రాఘవులు. వెంటనే వాడి చేతికర్ర గాలిలో ఎగురుతూ వచ్చి పెద్దమ్మ కొడుకుకు గట్టిగా దేహశుద్ది చేసింది.

“కమించు, నాయనా! నేరక, బుద్ది గడ్డి తిని నీ సొత్తు కాజేశాం! నీ వస్తువులు నువు పట్టుకుపో! నా కొడుకును కాపాడు!” అని పేదరాసి పెద్దమ్మ మొరపెట్టినమీదట రాఘవులు, “రావే, కర్రా!” అన్నాడు.

తరవాత రాఘవులు తన గాడిదమీద ఎక్కి, తన కంచాన్నీ కర్రనూ వెంటబెట్టుకుని స్వగ్రామం చేరి రామిని పెళ్ళాడి, ఏ లోటూ లేకుండా చాలా కాలం సుఖంగా జీవించాడు.