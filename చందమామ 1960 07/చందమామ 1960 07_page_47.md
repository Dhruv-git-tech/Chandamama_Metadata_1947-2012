చిట్టచివరకు చిట్ట మంచితనం మూలానే కీడు కలిగింది. చిట్టి చూస్తూండగానే ఆ బొమ్మ కాస్తా ఆందరి ఉమ్మడిస్తార్తా అయింది. దాన్ని ఒకరి చేతిలోనుంచి ఒకరు లాకోక్షసాగారు. బొమ్మ “క్యారు, క్యారు” మంటుంటే చిట్టి ప్రాబం గిలగిలా కొట్టుకు పోతున్నది. “నా బొమ్మ! నా బొమ్మ! నా కిచ్చియ్యండి!” అని చిట్టి అరిచింది. కాని ఎవరూ వినిపించుకో లేదు.

ఒక పిల్ల చేతిలోకి బొమ్మ కాలు ఊడి వచ్చింది. చిట్టి కెవ్వున అరిచింది. ఒక్క సారిగా పట్టరానంత దుఃఖమూ, ఆగ్రహమూ వచ్చేసి తన బొమ్మను నాశనం చేసిన ఆద్దరు పిల్లలమీదనూ పడి చిట్టి రక్కేసింది. ఒక పిల్ల తన చేతిలో ఉన్న బొమ్మ కాలును విసిరి దూరంగా వేసింది. మిగతా బొమ్మను ఇంకా పట్టుకుని ఉన్న రెండో పిల్ల, “నీ వెధవబొమ్మ ఎవడిక్కావాలి?” అంటూ నేలకేసి కొట్టింది. తన బొమ్మ కింద పడ్డ చప్పుడుకు చిట్టి గుండెలు అవిసిపోయాయి. ఆ పిల్ల కళ్లనిండా నీరు నిండి ప్రపంచ మంతా మసకబారిపోయినట్టయింది.

“బొమ్మ కళ్లు పోయాయి! కళ్లు బొక్కలు పడ్డాయి!” అని ఎవరో అరవటం విని పించింది. చిట్టికి గుండె జారిపోయింది. అందరూ చేరి తన బొమ్మను హత్యాచేసినట్టు తోచింది చిట్టికి. ఆమె గొంతెత్తి బిగ్గిరిగా ఏడవసాగింది.

ఈలోపల మిగతా పిల్లలందరూ తుపాకి వేసినట్టు మాయమయారు.

చిట్టి పది నిమిషాలపాటు ఏడిచి కళ్లు తుడుచుకుని చూసింది. బొమ్మ దగ్గిరలోనే పడిఉంది. నిజంగానే దానికి కళ్లు లేవు!

ఒక కాలుకూడా లేదు. ఆ కాలు అంత దూరాన గడ్డిలో పడిఉంది. వాటిని చూసి చిట్టి మళ్లీ బాపురుమన్నది.

“ఛీ, ఛీ! మంచి అమ్మాయిలు ఆలా ఏడవాచ్చా!”

చిట్టి వెనక్కు తిరిగి చూసేసరికి ఆస్పత్రిలో మందులిచ్చే డాక్టరుగారు ఆటుగా వస్తూ కనిపించారు.