తెల్లవారింది. రాజు దాసిదానిని పిలిపించి, "నిజం చెప్తావా, లేకపొతే నిన్ను ముక్కలు ముక్కలుగా సరికించి, కాకులకూగద్దలకూ వేయించమంటావా?" అని బెదిరించాడు.

దాసిది. హడిలిపొయింది.

"మహారాజా! నేను నిర్దోషిని, కాని కొలనుపక్కని రావిచెట్టు మీద నివసించే ఆ అడకోతి మీద మాత్రం నాకు అను మానమున్నది!" అని చెప్పింది.

"ఆ అడకోతి మీద ఎందుకని నీకు అనుమానం! అది నీకన్నా అందంగా వుందనా?" అన్నాడు రాజు, కళ్ళెర్రచేస్తూ.

"లేదు ప్రభూ! అది అమ్మగారి లాగే వయ్యారంగా నడవాలని ప్రయత్నించడం చూశాను. అమ్మగారు కొలనులో స్పానం చేస్తున్నంతసేపూ, అది కూడా చెట్లకొమ్మల మీద స్పానం చేస్తున్నట్టు అభినయించేది. అమ్మగారి లాగానే కనపడి కనపడనట్టు చిరునవ్వు నవ్వాలని కూడా ప్రయత్నించటం నేను చూశాను!" అన్నది.

రాజుగారికి దాసిదానిమాటలు వినేసరికి అరికాలుమంట నెత్తికెక్కినట్టయింది. దాసిదానిని నిలువునా నరికేద్దామనుకున్నాడు. కాని రత్నాలహారం సంగతి గుర్తుకొచ్చి శాంతం వహించాడు.

"అయితే, రత్నాలహారం ఆ అడకోతే డింగిలించిందంటావా? జాగానే వుంది. మరి ఆ హరాన్ని అదెక్కడ దాచిందో తెలుసుకోవడం ఎలా?" అన్నాడు రాజు.