నేను నా జాతివాళ్ళ ముందు నా పరువు కాపాడుకుంటాను," అన్నాడు.

ఒహాయో తల అడించాడు. అతని అజ్ఞానుసారం ఒక అనుచరుడు విషపు బాణంతో కథెంజీని చంపాడు. విష ప్రభావంతో నల్లబడిన కొడుకు శరీరాన్ని చూసి, ఉలుకాగా ఇక శ్రుతువులకు భయపడి కథెంజీ అ రహస్యాన్ని బయట పెట్టలేదు. ఇక అ భయం లేదు! అని తృప్తి పడ్డాడు.

"నీవన్నట్టు నీ కొడుకును చంపాం, ఇక ఆ ఔషధ రహస్యం చెప్పు," అన్నాడు ఒహాయో, ఎంతో ఉత్సాహంగా ఉలుకాగా కట్లు విప్పుతూ.

"మీరు చంపింది నా కొడుకును కాదు. దివ్యోషధ రహస్యం తెలిసే ఒకే ఒక అవకాశాన్ని," అన్నాడు గంధీరంగా ఉలుకాగా, ఒక బండ రాయి మీద కూర్చుంటూ.

"ఏమిటి నువ్వనేది?" అన్నాడు ఒహాయో అయోమయంగా.

"మీరు నల్ల మండ్రగబ్బలను తీసుకు రాగానే, వాటిని చూసి నా కొడుకు కథెంజీ భయంతో వణికిపొయాడు. అంటే—అ రహస్యం మీకు చెప్పేస్తాడని అర్థం. ఈ సంగతి గ్రహించే, ఈదివ్యరహస్యం మీకు తెలియకుండా ఉండేందుకు, నా కొడుకును చంపమని చెప్పాను. నా మాట నమ్మి, మీరు కథెంజీని చంపారు. ఆ ఔషధ రహస్యం తెలిసే ఒకే ఒక్క అవకాశాన్ని పొగొట్టుకున్నారు. ఇక నన్ను మీరేమి చేయలేరు—చంపటం తప్ప. చావుకు భయపడి, శ్రుతువులకు దివ్య ఔషధ రహస్యం చెప్పేందుకు, నేను పిరికివాణ్ణి కాను. అ రహస్యం చెప్పినా, ఎలాగూ మీరు నన్ను చంపుతారు, అప్పుడు మా తెగ మీద మీ తెగది పైచేయి అవుతుంది. అందుకు నేను అంగీకరించను. మాకు ఉపయోగపడని అగొప్ప ఔషధం, శ్రుతువు లయిన మీకూ' అందగూడదు," అంటూ ఉలుకాగా, అ కొండ శిఖరం మీదినుంచి కింది లోయలోకి దూకేశాడు!