వేలిమీద గోరు

రామాపురం అనే ఊళ్ళో శివయ్య. శాంతమ్మ అనే దంపతులుండేవారు. వారికి ఒక దాబా ఇల్లూ, పదెకరాల పాలం వుండేది. శంకరం అనేవాడు, వాళ్ళ ఏళ్లైక సంతానం. వాడు పరమ అమాయ కుడు; అతి మంచివాడు.

కొడుకు అమాయకత్వం చూసి, తల్లి దండ్రులు దిగులుపడేవారు. తమ తదనం తరం వాడు ఎలా బతుకుతాడో అని భయపడుతూండేవారు.

ఒకనాడు శివయ్య, శాంతమ్మ బాగా ఆలోచించి, చివరకు ఒక నిర్ణయాని కొచ్చారు. అదేమిటంటే—మంచి తెలివి గల పేద ఇంటి పిల్లను కోడలుగా తెచ్చు కోవడం! కొన్నాళ్ళ తర్వాత శంకరానికి యుక్తవయను రాగానే, వాళ్ళు అనుకున్న విధంగా లలిత అనే ఒక పేద ఇంటి పిల్లతో శంకరానికి పెళ్ళి చేశారు.

లలిత మంచి తెలివితేటలూ, చాలా చురుకుదనం గల పిల్ల. భర్త అమాయ కత్వం ఎరిగి, అత్తమామలు అశించినట్టు గుట్టుగా కాపురంచెయ్యసాగింది. ఇదిచూసి శివయ్య, శాంతమ్మలు పాంగిపోయారు.

అయితే, క్రమేపి లలితలో మార్పు వచ్చింది. వృద్ధులైన అత్తమామలకు సేవ చెయ్యవలసి రావడం, వారి సలహాలూ ఆమెలో క్రమంగా అసంతృప్తికి కారణమయినై. అందువల్ల, ఎలాగైనా భర్తచేత వేరింటి కాపురం పెట్టించి, ఏ బాదరబందీ లేకుండా సుఖంగా వుండాలనుకున్నది. అందుకని అనుకున్న కార్యం సాధించడానికి, అమెప్థకాలు ఆలోచించసాగింది.

కొన్నాళ్ళ తర్వాత లలితకు ఒక ఉపాయం తోచింది. భర్త ఒట్టి అమాయకుడు గనక, తాను ఏం చేసినా, ఏం చెప్పినా ఇట్టే నమ్మి తల ఊపుతాడని, అమె ధైర్యం!