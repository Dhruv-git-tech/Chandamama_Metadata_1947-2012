హింస : ఓ వ్యాధి లక్షణం!

రచాటి ప్రపంచంలో అహింస మాటలకే పరిమితమైపోయి, మనసులు మాత్రం హింసలో కూరుకుపోయినట్టు కనిపిస్తోంది. నిజాయితీగా జీవించే జీవితంలోని హాయి తెలుసుకోలేని స్థితి; జీవితంలో ఉన్నత లక్ష్యంలేని ఓ వ్యాధి లక్షణమే హింస. మితి మించిన స్వార్థం, సాంస్కృతికపతనం, సత్ర్పవర్తనకు ప్రాముఖ్యతలేని ధనార్జన ఒక్కటే పరమావధిగా సాగుతూన్న నేటి విద్యావిధానం మొదలైనవి కూడా ఆ వ్యాధి సూచకాలని చెప్పవచ్చు.

సామాజికసంస్కృతి పతనమైన వాతావరణంలోనే హింస మనకలుగుతుంది. హింసకు పరాకాష్ఠ ఇవాళ మనం అక్కడక్కడ అప్పుడప్పుడు చూస్తూన్న, అనుభవిస్తూన్న మతి లేని ఉగ్రవాద ఉన్మాదం. జనజీవనాన్ని విచ్ఛిన్నం చేయడానికి వివిధ స్వార్థశక్తులు పన్నా గాలు పన్నుతున్నాయి. ప్రగతి పథంలో సాగుతూన్న మనదేశాన్ని బలహీనపరచడానికి కొన్ని విదేశీ శక్తులు కుట్ర పన్నుతున్నట్టు తెలుస్తోంది. దానికి తోడు లాభాలు మాత్రమే గురిగా సినిమాలలో హింసనూ, రక్తపాతాన్నీ, అశ్లీలతనూ గుప్పిస్తున్నారు. టీవీ ధానళ్ళలో, వెబ్‌సైట్లలో వాటిని మాటి మాటికీ ప్రసారం చేస్తున్నారు. మాదక ద్రవ్యాలు మరోవైపు యువతను నిర్వీర్యం చేసి తప్పుదారి పట్టిస్తున్నాయి.

ఇవన్నీ మారాలంటే మొదట విద్యావిధానం పట్ల మనకున్న దృక్పథం మారాలి. మాధ్యమాల దుర్వినియోగాన్ని నియంత్రించాలి. మాదక ద్రవ్యాలను రూపు మాపాలి. కేవలం ఉపన్యాసాలు, చట్టాలు, పోలీసుబలగం హింసాత్మక కార్యకలాపాలను అరికట్ట లేవు. చైతన్యవంతమైన సమాజం మాత్రమే వీటన్నిటికీ చరమగీతం పాడగలదు. గాంధీజయంతిని అంత్రూతీయ అహింసాదినోత్సామంగా జరుపుకుంటూన్న ఈసందర్భంలో మనం ప్రతి ఒక్కరం మనవంతు కర్తవ్యాన్ని నెరవేర్చాలని ప్రతినబూనాలి. తల్లిదండ్రుల, ఉపాధ్యాయుల ప్రోత్సాహంతో సంస్కారవంతులు, ధైర్యవంతులు కావాలని పిల్లలు సంకల్పించినట్టయితే పరిస్థితిలో గణనీయమైన మార్పు వచ్చి తీరుతుంది.

సంపాదకుడు : విశ్వం