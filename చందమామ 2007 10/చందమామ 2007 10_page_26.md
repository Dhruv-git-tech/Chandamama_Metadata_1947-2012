రాజు అతడిమాటలకు, వినయానికి మరింత
ముచ్చటపడి, “నా భవనంలో పని చేస్తావా?”
అని అడిగాడు.

“చిత్తం, మహారాజా! తమరేపని ఇప్పించినా సంతోషంగా చేయగలను,” అన్నాడు కపిలుడు.

ఆ కుర్రవాణ్ణి రాజభవనానికి తీసుకురమ్మని భటులకు చెప్పి, రాజు రథం ఎక్కి బయలు దేరాడు.

రాజభవనం చేరిన కపిలుడికి సకల సదు పాయాలతో విశాలమైన గది కేటాయించబడింది. రాజభటులతో కలిసి భోజనం చేసే వాడు. రాజు అతనికి ప్రత్యేకంగా ఏ ఉద్యోగమూ ఇవ్వలేదు గాని, రాజభవన ప్రాంగణంలో తిరుగుతూ అక్కడ చూసే విశేషాలను తెలియజేయమని చెప్పాడు. కపిలుడు గుర్రపు శాల వద్ద చాలా సేపు గడిపేవాడు. రాజుగారి గుర్రాలను సైనికులు పోషించే పద్ధతులను ఆసక్తితో గమనించేవాడు.

రాజు భానుదేవుడికి సంతానం లేదు. అందు వల్ల ఆయన కపిలుణ్ణి సొంత బిడ్డలా చూసుకో సాగాడు. అతడికి విద్యాబుద్దులు నేర్పాడు. రాజోచిత విద్యలలో శిక్షణ నిచ్చాడు. యుద్ధ కళలను అభ్యసించేలా చేశాడు. యుక్త వయస్కుడు కాగానే అతన్ని ఉపసేనాధిపతిగా నియమించాడు. పలుయుద్ధాలలో పాల్గొని తన శక్తి సామర్థ్యాలను నిరూపించే అవకాశాలు కపిలుడికి కలిగాయి. దాంతో రాజుగారి అభిమానానికి పాత్రుడయ్యాడు.

ఇలా మరి కొంత కాలం గడిచేసరికి రాజు భానుదేవుడు వృద్ధాప్యంలోకి అడుగుపెట్టాడు. ఆయన ఒకనాడు ప్రధానమంత్రి కృష్ణదేవుణ్ణి

పిలిచి, “మహామంత్రీ, నేను మరెంతోకాలం బతకననిపిస్తోంది. కపిలుణ్ణి పుత్రసమానుడిగా నేను చూసుకుంటూన్న విషయం నీకు తెలియనిది కాదు. నా తదనంతరం అతడే నా సింహాసనానికి వారసుడు కావాలన్నది నా కోరిక. అతడు దయామయుడూ, తెలివైనవాడూ, శక్తిసమన్వితుడూ అయిన ఆదర్శపాలకుడిగా ప్రజల ఆదరిచించాలను, ” అన్నాడు.

రాజు అభీష్టానుసారం కపిలుడికి యౌవ రాజ్యాభిషేకం చేయబడింది. యువరాజు కపిలుణ్ణి ప్రజలు అమితంగా గౌరవించారు. కొన్నాళ్ళకు అతడు కపిలేంద్రదేవుడనే నామధే యంతో రాజ్య సింహాసనాన్ని అధిష్ఠించాడు.