మరిన్ని శక్తులతో వెలుపలికి రాగలరు. అది మానవాళికి మేలు చేస్తుంది. ఆ సంగతి సర్వజ్ఞులైన కాలయోగికి తప్పక తెలిసే ఉంటుంది. ఆ యజ్ఞకుండంలో మహిమా న్వితులైన కాలయోగి మొదట ప్రవేశిస్తే, నేను ఆయన వెంట నా శిష్యులతో ప్రవేశిస్తాను. ఈ విషయం వారికి విన్నవించు," అన్నాడు.

ఆ సంగతి ఈనోటా ఆనోటా పడి ఊళ్ళో అందరికీ తెలిసిపోయింది. రమణయ్య ఆ విషయం చెప్పగానే కాలయోగి, "అలాగే! ఏకాదశికి ఇంకా రెండు రోజులున్నాయి కదా," అన్నాడు.

మరునాడు తెల్లవారగానే తోటకాపు వచ్చి, రమణయ్యతో, "అయ్యా, తోటలోని కాల యోగి కనిపించడం లేదు," అన్నాడు.

"చుట్టుపక్కల వెదికి చూడు. యోగి కదా! ప్రశాంత ప్రదేశంలో ఉండవచ్చు," అన్నాడు రమణయ్య.

"లేదయ్యా. అక్కడ వారి వస్తువులేవీ కనిపించడం లేదు," అన్నాడు కాపలావాడు.

రమణయ్య అప్పటికప్పుడే ప్రేమానం దుడి వద్దకు వెళ్ళి సంగతి చెప్పాడు. ప్రేమా

నందుడు మందహాసం చేస్తూ, "అవును నాయనా! ఎవరూ కోరి ప్రాణాల మీదికి తెచ్చుకోరుకదా? ప్రాణ భీతితో పారిపోయి ఉంటాడు. కాలయోగి కబుర్లతో, తాను నేర్చు కున్న ఇంద్రజాల విద్యతో అందరినీ బుట్టలో పెట్టి కాలక్షేపం చేసేరకం. నిర్మలమైన మనస్సు ఉంటే తప్ప యోగికాలేడు. నిర్మల మనస్సు డికి అహంకారం, పరదూషణ ఉండవు. అందు వల్లే అతడు కపటయోగి అని గ్రహించి, ఈ అగ్నిప్రవేశ నాటకం ఆడాను. నిజానికి అది అతనికి అగ్నిపరీక్ష! అయినా, యజ్ఞ యాగా లతో, మహిమలతో ప్రయోజనాలు ఉండ వచ్చేమోగాని, మనిషికి వాటికన్నా ముఖ్యమై నది సాటి మనుషుల మీద ప్రేమానురాగా లతో మసలుకోవడం; సాయ పడడం. పర్స్పర సహకారంతో అందరూ కలిసికట్టుగా కృషిచేస్తే మన గ్రామమే కాదు; మన దేశం, ఆ మాట కొస్తే భూప్రపంచమే సుఖసంతోషాలతో పరిధ విల్లుతుంది," అన్నాడు.

రమణయ్య ప్రేమానందుడి సలహాను ఆచరణలో పెట్టడానికి అక్కడి నుంచి సంతో షంగా బయలుదేరాడు.