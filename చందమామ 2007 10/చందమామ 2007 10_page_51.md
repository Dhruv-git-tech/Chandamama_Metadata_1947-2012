స్మిత్, తిరిగి వెళ్ళిపో!

ఆదృశ్యం చాలా మందికి 1927లో భారత స్వాతంత్ర్య సమరయోధులు సైమన్ కమిషన్ కు వ్యతిరేకంగా జరిపిన పోరాటాన్ని గుర్తుచేస్తుంది. ఆనాడు బ్రిటిష్ పాలకులు నియమించిన సైమన్ కమిషన్ కు వ్యతిరేకంగా, “సైమన్, తిరిగి పో!” అంటూ నినాదాలు చేస్తూ ఎలాగైనా స్వాతంత్ర్యం సాధించి తీరాలన్న పట్టుదలతో స్వాతంత్ర్య యోధులు పోరాడారు.

అయితే, ఇప్పుడు చెబుతున్న దృశ్యం 1927 నాటికి సంబంధించినదీ కాదు. పోరాటం జరిపిన వారు స్వాతంత్ర్య యోధులూ కారు. ఇది మన స్వతంత్ర భారతంలో పదేళ్ళ క్రితమే జరిగింది. పోరాటం సాగించిన వారు మత్స్య కారులు. ఆ ఉద్యమంలో స్త్రీ పురుషులు దాదాపు రెండువేల మంది పాల్గొన్నారు. బోర్డులను పట్టుకుని నినాదాలు చేశారు. బోర్డుల మీది సందేశాలలో, మాటలలో కొద్దిగా తేడా కనిపించినప్పటికీ వాటి సారాంశం మాత్రం ఒక్కటే: “స్మిత్, తిరిగి వెళ్ళిపో!”

‘స్మిత్ కంఝెనేషన్’ అనే ఒక ప్రైవేటు కంపెనీ కర్నాటక సముద్ర తీరంలో బెంగ్రే గ్రామ సమీపంలో విద్యుత్తును ఉత్పత్తి చేయడానికి ఒక పెద్ద యంత్రాన్ని నెలకొల్పడానికి ఉద్దేశించింది. బెంగ్రే గ్రామానికీ, పరిసర గ్రామాలకూ చెందిన మత్స్యకారులు దానిని తీవ్రంగా ప్రతిఘటించారు.

ఆ రోజు కంపెనీకి చెందిన కొందరు అధికారులు-అసలు విషయాన్ని దాచి, పెద్ద యంత్రం ఆర్థికాభివృద్ధికి దోహదం చేయగలదని బెంగ్రే ప్రాంత మత్స్యకారులకు వివరించడానికి స్థానిక కలెక్టర్ కార్యాలయ ప్రాంగణానికి చేరారు.

అయితే, తరతరాల అనుభవంగల మత్స్య కారులకు అసలు జరగబోయేది ఏమిటో బాగా తెలుసు. కంపెనీ అధికారులు మాట్లాడడం పూర్తిచేశాక మత్స్యకారులు తమకు సముద్రం అంటే కేవలం ఆదాయవనరు మాత్రమే కాదనీ; దానికీ, తమకూ తల్లీ బిడ్డల విడదీయరాని అనుబంధం ఉన్నదనీ, సముద్రం తమకు దేవత అనీ వివరించారు.

మత్స్యకారుల హక్కుల పరిరక్షణకు పాటు పడుతున్న కొన్ని స్వచ్ఛంద సేవా సంస్థల సభ్యులు కూడా ఆనాటి సమావేశానికి హాజర య్యారు. వాళ్ళ సాయంతో, మత్స్యకారులు పెద్ద యంత్రం వస్తే సముద్రానికీ, తీరంలోని ఇసుకకూ కలిగే ముప్పు గురించి స్మిత్ కూ, ఆయన మనుషులకూ తెలియ జెప్పారు. యంత్రం నుంచి వెలువడే చమురు సముద్ర జలాలను కలుషితం చేస్తుందనీ, అందువల్ల సముద్రంలోని చేపలు ఊపిరాడక చచ్చి పోగలవనీ చెప్పారు. ఒక వేళ చేపలు చచ్చిపోక