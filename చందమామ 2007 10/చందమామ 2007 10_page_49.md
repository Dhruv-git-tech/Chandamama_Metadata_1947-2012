పోకుండా శివదాసుకు చేరువగా నీళ్ళపై తేలియాడసాగాయి. ఆ దృశ్యం చూసిన శివ దాసుకు అది నిజమా? కలా? అన్నసందేహం కలిగింది. ఒకప్రతం అందుకుని చూశాడు. అతని పద్యం అందులో అందంగా లిఖించ బడి ఉన్నది!

అదే సమయంలో, “పదిమందికీ చేరు వయినప్పుడే ఏ కళకైనా సార్థకత సిద్ధిస్తుంది. అమృత తుల్యమైన నీ కవిత్వమూ అంతే. అనవసరమైన అయోమయం వదిలిపెట్టి కొంచెం సంయమనం పాటించు. అంతా శుభమే జరుగుతుంది,” అన్న మృదువైన కంఠస్వరం వినిపించింది.

శివదాసు పత్రాలన్నిటినీ తీసుకుని భక్తితో కళ్ళకద్దుకుని వెనుదిరిగాడు. దూరంలో జమీందారు పరివారంతో రావడం కనిపించింది. ఆయన శివదాసును సమీపించి, “యథాలాపంగా ఉద్యానవన భవనానికి వచ్చిన నాకు, మీరు వస్తున్నారని తెలిసి సంతో షంగా ఎదురు చూశాను. కొంత సేపయ్యాక నౌకర్లు వచ్చితుందు ఇక్కడ ఉన్నట్టు చెప్పారు. గంగామాత తమ కవిత్వాన్ని ఆశీర్వదించిన

అద్భుత ఉదంతం విని పరవశించాను. రండి వెళదాం,” అన్నాడు.

“క్షమించండి. నేను ఎక్కడికీ రాలేను. కరుణించి ఇక్కడ ఒక కుటీరం నిర్మించి ఇవ్వండి చాలు,” అన్నాడు శివదాసు.

జమీందారు ఆయన కోరికను నెరవేర్చి, రాజధానికి వెళ్ళి శివదాసు తాళుప్రాలను స్వర్ణ పత్రాలుగా మార్చిన గంగామాత అద్భుత మహిమ గురించి రాజుకు చెప్పాడు. సాహితీ ప్రియుడైన రాజు స్వయంగా వచ్చి శివ దాసును కలుసుకుని స్వర్ణతాళపత్రాలలోని కవిత్వాన్ని చదివి వినిపించమని విని తన్మ యత్యం చెందాడు. ఆస్థానకవి పదవిని అలం కరించమని ఆహ్వానించాడు. అయితే, శివ దాసు, “గంగామాతకు ఈ నదీ తీరాన ఒక గుడికట్టించి, ఆ జ్ఞానగంగను సేవిస్తూ ఇక్కడే ఉండిపోయే భాగ్యం నాకు కలిగించండి. మీ మేలు మరిచిపోను,” అని వేడుకున్నాడు.

త్వరలో అక్కడ స్వర్ణపత్రాలుగల జ్ఞాన గంగ ఆలయం నిర్మించబడింది. శివదాసు అక్కడే నిరాడంబరంగా జీవిస్తూ మరిన్ని కృతులు రచించి ప్రజలకు అందించాడు.