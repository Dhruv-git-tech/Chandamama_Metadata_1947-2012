రాకాసిలోయ

26

[బిడాలి, శ్వానకర్ణి ముఠాలకు రాజీ కుదిర్చేందుకు జయమల్లు చేసిన ప్రయత్నం ఫలించలేదు. శ్వానకర్ణి ముఠావాళ్ళ మూలపురుషుడి రాతి గద నిప్పులు కక్కే సింహం గుహలో వున్నదని బిడాలి చెప్పాడు. అది అక్కడే ఉన్నదని నిర్ధారించుకున్నాక ఆ గద తెచ్చేందుకు కేశవుడూ, అతడి స్నేహితులూ మడుగును తెప్పతో దాటి సింహం గుహను సమీపించి, లోపలికి తొంగి చూశారు.

- తరవాత]

గుహలోపలి భాగం ఏమంత చీకటిగా లేదు. ఎక్కడినుంచోవెలుగు దానిలోకిపడుతున్నది. ఆ గుడ్డి వెలుగులో, అందరి కన్న ముందు నిలబడి గుహలోపలికి తొంగి చూసిన కేశవు డికి, ఏవో నిప్పు రవ్వలు లేచి చెల్లా చెదరైనట్టు కనిపించింది.

“నిజంగా, గుహావాసులు చెప్పినట్టు లోపల వున్నది నిప్పులు కక్కే సింహమే అయితే, అది మన బాణం వేటు దూరం

లోనే వున్నది,” అంటూ కేశవుడు తన అను చరుల కేసి చూశాడు. ఈలోపల జయ మల్లూ, కోయగోమాంగ్ కూడా గుహలో రేగిన నిప్పురవ్వలను గమనించారు.

“మనం సింహాన్ని బయటికి వచ్చేట్టు చేయాలి. అలా చేయగలిగామో దాన్ని చంపటం తేలిక. అలా కాక, మనం గుహలో ప్రవేశించటం ఏమంత క్షేమం కాదు,” అన్నాడు జయమల్లు.

‘చందమామ’