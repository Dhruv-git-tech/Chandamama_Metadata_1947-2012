యన, “ఇన్నాళ్ళకు మా మాట విని నువ్వు రాజ దర్శనానికి వెళుతున్నందుకు చాలా సంతోషం,” అన్నాడు.

పక్కనే ఉన్న మరొక పెద్దమనిషి, “రాజ సన్మానం పొంది, ఆస్థానకవివయ్యాక, పుట్టి పెరిగిన ఊరిని మరిచి పోవద్దు శివదాసూ,” అన్నాడు. “మన శివదాసుది అలా మరిచి పోయే స్వభావం కాదులే,” అన్నాడు మూడో పెద్దమనిషి.

“అది ఇప్పుడే ఎలా చెప్పగలం? సంపదలు కలిగాక మనిషి ఎలా మారిపోతాడో, ఏమో?” అన్నాడు నాలుగో వ్యక్తి.

“ఒక్క సంపద లేనా? భోగభాగ్యాలతో పాటు గొప్ప గొప్ప వాళ్ళతో పరిచయాలు, సంబంధ బాంధవ్యాలు ఏర్పడతాయి కదా? అప్పుడు మామూలు మనుషులమైన మనం గుర్తుండడం గొప్ప విషయమే!” అన్న ఇంకొక పెద్దమనిషి మాటలకు అక్కడ చేరిన వారం దరూ ఆమోదిస్తున్నట్టు గలగలా నవ్వారు.

చిన్నగా నవ్వుతూ గ్రామపెద్దలకు వీడ్కోలు పలికి శివదాసు ముందుకు అడుగులు వేస్తు న్నాడేగాని, హెచ్చరికల్లాంటి వారి మాటలు విన్న తరవాత ఆయన మనసులో అలజడి మొదలయింది. అంతర్మథనం ఆరంభమయింది. ఆ గందరగోళంలో రాజధాని కేసి వెళ్ళకుండా గంగానదీ తీరం చేరాడు. నదిని చూడగానే ధారలు ధారలుగా కన్నీరు కారసాగింది. “తల్లీ, నన్ను క్షమించు. నిన్ను కీర్తిస్తూ, నీ మహిమను కొనియాడుతూ నేను కవిత్వం రచించింది ఎందుకు? దానిని

అంకితమిచ్చి రాజాశ్రయం పొందడానికా? భోగభాగ్యాలనుభవిస్తూ అహంకారినని పేరు తెచ్చుకోవడానికా? ఐహిక సుఖాలకులోనై ఆప్తులకు దూరం కావడానికా? కాదు. కానే కాదు. ఆ కవిత్వం మనిద్దరి మధ్య ఉన్న తల్లీ కొడుకుల అనుబంధానికి సంకేతం! దానిని ఎవరూ మెచ్చుకోనవసరం లేదు. ఎవరి సన్మా నాలూ అవసరం లేదు. నీకేసమర్పిస్తున్నాను. స్వీకరించి నా అపరాధాన్ని క్షమించు,” అంటూ కళ్ళు మూసుకుని తాళపత్రాలను ఒక్కొక్కటిగా నదిలోకి జారవిడిచాడు.

తాళపత్రాలన్నిటినీ గంగామాతకు సమర్పించాక, కళ్ళు తెరిచిన శివదాసుకు ఒక అద్భుత దృశ్యం గోచరించింది. ఆయన విడిచిన తాళపత్రాలన్నీ సువర్ణ పత్రాలుగా మారాయి. అవి ప్రవాహవేగానికి కొట్టుకు