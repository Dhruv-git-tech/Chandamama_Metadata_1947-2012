వరహాలయ్య ఏమీ మాట్లాడలేక పోయాడు.
కూర్చోమని చేయి చూపాడు. భూషయ్య
కూర్చుని జరిగిన అసలు సంగతిని వివరించి,
“జరిగిందేదో జరిగిపోయింది. పెళ్ళిచూపుల
వరకు వచ్చాక ఆ సుందరికి అన్యాయం జరగ
కూడదు. ఆ అమ్మాయినే మీ అబ్బాయికి
చేసుకోండి. తప్పలేదు,” అన్నాడు.

వరహాలయ్య మౌనంగా పక్కనున్న కొడుకు కేసి చూశాడు.

సుధీరుడు, “సుచరిత ఎంత మంచిదో ఇప్పుడైనా మీకు తెలిసిందా? తాను బాధపడ్డా ఫరవాలేదు; సాటి యువతికి అన్యాయం జరగకూడదన్న గొప్ప మనసుతో తన తండ్రిని మీ దగ్గరికి పంపిందంటే ఆమెలోని మంచి తనం ఎలాంటిదో ఆలోచించి చూడండి. మీరేమో డబ్బూ, డబ్బూ అంటూ నాకు ఇష్టం లేని పెళ్ళి ఏర్పాటు చేయాలనుకు న్నారు. ధన పిశాచం పట్టుకుని కన్న కొడుకు మీద కూడా కనికరం చూపని మీకన్నా, ఒక ఆడపిల్ల కష్టం చూసి కరిగిపోయి సాయపడా లనుకున్న ఆ దయ్యమే నయం కదా?” అన్నాడు విరక్తిగా.

వరహాలయ్య, “నాయనా, మనం ఉన్న
వాళ్ళమే అయినా, కలిగినవారింటి సంబంధం
అయితే, నీకు మునుముందు మేలు చేస్తుం
దని ఆలోచించాను. అంతేగాని, ఇప్పుడు
మించి పోయిందేమీ లేదు. నీకు నచ్చిన
సుచరితే పెళ్ళిచేసుకుని హాయిగా జీవించు.
ఒక్కగానొక్క బిడ్డవు. నీ ఇష్టానికి అడ్డురాను.
నీ మాట కాదనను. సుచరిత వంటి గుణవం
తురాలు మన ఇంటి కోడలుగా రావడమే
అదృష్టం,” అన్నాడు.

అప్పుడే అక్కడికి వచ్చిన పెళ్ళిళ్ళ పేరయ్య
జరిగినదంతా తెలుసుకుని, “ఆహా, ఇంకేం.
అంతా సవ్యంగా జరిగిపోయిందన్నమాట!
సుందరి వివాహం కూడా సమస్య కాదు. తగిన
వరుణ్ణి చూసి, మీ వివాహంతోనే ఆమె పెళ్ళి
కూడా జరిపించే పూచీ నాది,” అన్నాడు
ఉత్సాహంగా సంచీలోంచి వరుల జాతకాల
కట్ట వెలికి తీస్తూ.

అనుకున్నట్టుగానే సుచరిత, సుధీరుల వివాహం వైభవంగా జరిగింది. తమ పెళ్ళి జరగడానికి సాయపడ్డ దయ్యానికి వధూ వరులు మనసులో కృతజ్ఞతలు చెప్పుకున్నారు.