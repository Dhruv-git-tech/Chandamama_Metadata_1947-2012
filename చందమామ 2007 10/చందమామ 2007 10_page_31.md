ఆమె మాటలు మంచినీళ్ళ కొలనుకు కొద్ది దూరంలోని చింతచెట్టు మీద కునుకు పాట్లు పడుతున్న దయ్యం చెవిన పడి, ఉలిక్కిపడి లేచింది. చాలినన్ని కట్నకాను కలు తీసుకురాలేదని అత్తమామలు పెట్టిన బాధలు భరించలేక, ఆత్మహత్య చేసుకోవడం వల్లే, ఇవాళ తను దయ్యంగా కాలం వెళ్ళ దీస్తోంది. సుచరిత్త పరిస్థితికి దయ్యం చలించి పోయి, ఆమెకు ఎలాగైనా సాయపడాలని నిర్ణయించింది.

తల్లిదండ్రుల వెంట సుధీరుడు పెళ్ళి చూపులకు వెళ్ళాడు. సుందరిని అలంక రించి తీసుకు వచ్చి ఎదుట కూర్చోబెట్టారు. సుందరి ఉన్నట్టుండి పళ్ళెంలో ఉన్న అరటి పండును తీసి, ఒక ముత్తయిదు మీదికి విసిరింది. పూల జడను లాక్కుంటూ తలపై

కెత్తి బిత్తర చూపులు చూడసాగింది. అంతే, వచ్చిన వారందరూ సుందరికి పిచ్చిపట్టిందను కోవడంతో పెళ్ళిచూపులు ఆగిపోయాయి.

మరునాడు ఒంటరిగా కొలనుకు నీళ్ళు తేవడానికి వెళ్ళిన సుచరిత, “నిన్ను కాదన్న ఆ పాగురుబోతుకు తగిన శాస్త్రి జరిగింది. పెళ్ళి ఆపేశాను,” అన్న మాటలు విని తల పక్కకు తిప్పి చూసింది. ఒక దయ్యం చెట్టుపై నుంచి కిందికి దూకుతూ, “సుందరిని పట్టు కుని, వింతచేష్టలు చేసి, దాని పెళ్ళి చూపులు ఆగిపోయేలా చేశాను. నీకు సంతోషమే కదా?” అన్నది.

సుచరిత్త దయ్యాన్ని చూసి మొదట భయపడ్డా, ఆ తరవాత తేరుకుని, “ఎంత మాత్రం కాదు. నా మూలంగా ఒక ఆడపిల్ల పెళ్ళి ఆగిపోవడం చాలా బాధాకరం. అయినా, ఎవరు నిన్నీ పనిచేయమన్నారు?” అన్నది బాధగా.

“ఎవరో చెప్పాలా ఏం? నాలుగు రోజుల క్రితం నువ్వు నీ స్నేహితురాలితో చెప్పిన మాటలన్నీ విన్నానులే. నువ్వు కోరిన సుధీరు డితో నీ పెళ్ళి జరిపించేంతవరకు నాకు నిద్ర పట్టదు,” అన్నది దయ్యం పట్టింపుగా.

“ఇంతురకు నువ్వు చేసిన నిర్వాకం చాలు. ఇకపై దయచేసి నా విషయంలో జోక్యం చేసుకోవద్దు,” అంటూ వేగంగా ఇంటికి తిరిగి వచ్చి, తండ్రికి జరిగిన సంగతి చెప్పింది.

ఆ విషయాన్ని వరహాలయ్యకు చెప్పడానికి భూషయ్య అప్పటికప్పుడే మైలవరం బయలుదేరాడు. భూషయ్యను చూసిన