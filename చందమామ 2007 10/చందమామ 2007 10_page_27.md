ఈ వార్తకొన్నాళ్ళకు గ్రామంలోని కాశికి తెలి సింది. ఇప్పుడు తను వెళ్ళి రాజుగారిని దర్శిస్తే, తనను గుర్తించి ఇచ్చిన మాట నిలబెట్టుకో గలడా అని ఆలోచించాడు. రాజును దర్శించాలని అప్పటికప్పుడే బయలుదేరాడు.

అతడు పూరీ రాజభవనం సమీపించాడు. కాని తాను రాజుగారి బాల్యస్నేహితుడినని చెబితే, భవన ద్వార కాపలా భటులు నమ్మ లేదు. “రాజుగారు జగన్నాధ ఆలయానికి వచ్చే ప్పుడు చూడు. వెళ్ళు,” అని అక్కడి నుంచి గెంటేశారు.

మరునాడు రాజుగారు దేవాలయానికి వెళ్ళే మార్గంలో కాశి జనంమధ్య నిలబడ్డాడు. దైవ దర్శనానంతరం రాజు వస్తూన్నప్పుడు, కాశి జనం నుంచి ముందుకువెళ్ళి రథానికి అడ్డంగా నిలబడ్డాడు. అతన్ని పక్కకు తప్పుకోమని ఒక భటుడు తోయబోయాడు. కాశి రాజును చూడా లని ప్రాథేయపడ్డాడు. వారిద్దరి మధ్యా జరుగు తూన్న సంభాషణను ఆలకించిన రాజు, రథాన్ని

ఆపమని అతన్ని పరిశీలనగా చూశాడు. “రాజా, నేనే కాశిని. తమ గ్రామం వాణ్ణి. పాము పడగ విప్పి తమకు నీడ పట్టిన విషయం చూసి చెప్పిన వాణ్ణి. తమరు రాజు కాగలరని గ్రామం లోని పెద్దలు చెప్పారు కదా? తమ మిత్రుడు కాశిని మరిచిపోయారా?” అన్నాడు కాశి.

కాశి అనే మాట వినగానే పశులకాపరిగా గడచిన తన బాల్యమంతా రాజు మనసులో కద లాడింది. ఆయన రథం దిగివచ్చి కాశిని ఆప్యాయంగా కౌగిలించుకుని, “నిన్నెలా మరిచి పోగలను మిత్రమా! రా, వెళదాం,” అంటూ చేయిపట్టుకుని రథంలోకి ఎక్కించుకున్నాడు.

మరునాడు కొలువు తీరగానే రాజు కీలేంద్ర దేవుడు, నిండు సభలో, “నా బాల్య స్నేహితుడు కాశిని మంత్రిగా నియమిస్తున్నాను!” అని ప్రకటించాడు.

సభాప్రాంగణం హర్షధ్వానాలతో మారు మోగింది. కాశి ఆనందాళ్చర్యాలతో రాజుగారికి కృతజ్ఞలు తెలియజేశాడు.