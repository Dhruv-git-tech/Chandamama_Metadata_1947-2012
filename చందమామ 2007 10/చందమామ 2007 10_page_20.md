విన్న రాజు శూరసేనుడు, “ఐహిక బంధాలకు దూరంగా ఉంటూన్న సేను రాజ్యవ్యవహారాలలో జోక్యం చేసుకోలేను. కొన్ని రోజులు ఓర్పు వహించండి. మీ సమస్య పరిష్కార మవుతుంది,” అని మాట ఇచ్చి పంపాడు.

శూరసేనుడు ఆ రాత్రంతా తీవ్రంగా ఆలోచించాడు. పురప్రముఖులు చెప్పినట్టు చేయడం ధర్మవిరుద్ధం. సరికొత్త సమస్యలు తలెత్తవచ్చునని భావించి, మరునాడు తమ కుమారులకు విద్యనేర్పిన మతంగముని గురుకులాశ్రమానికి బయలుదేరాడు. గురువును చూసి ప్రజలు అనుభవిస్తూన్న కష్టాలనూ, తన సమస్యనూ విన్నవించి పరిష్కారం సూచించమని ప్రార్థించాడు.

అంతా విన్న గురువు, “అవంతి ప్రజలు అనుభవిస్తూన్న కష్టాల గురించి సేనా విన్నాను. నీ ఇద్దరు కుమారులూ సద్గుణసంపన్నులే. కాని వజ్రసేనుడి సహాధ్యాయి అయిన మణి ధరుడు దుష్టస్వభావుడు. ఈ అనర్థాలన్నిటికీ అతడే మూలకారణమని భావిస్తున్నాను. పక్షం రోజుల్లో దీనికొక పరిష్కారం కను గొందాం. నువ్వు నిశ్చింతగా వెళ్ళిరా,” అని శూరసేనుణ్ణి సాగనంపాడు.

మరునాడే వజ్రసేనుడికి తాను వస్తున్నట్టు ఇద్దరు శిష్యుల ద్వారా వర్తమానం పంపి, రెండు రోజుల తరవాత గురువు రాజధానికి చేరుకున్నాడు. తనకు విద్యనేర్పిన గురువు వస్తున్నాడని తెలియగానే, వజ్రసేనుడు తన వినోదకార్యక్రమాలన్నిటినీ పక్కనబెట్టాడు. గురువుకు ఘనంగా స్వాగతం పలికి, సభా

మధ్యంలో ఉన్నతాసనంపై కూర్చోబెట్టి, “తమ రాక నాకెంతో ఆనందంగా ఉన్నది. సేనేం చెయ్యాలో ఆజ్ఞాపించండి. చేస్తాను,” అన్నాడు.

గురువు మందహాసం చేస్తూ, “విద్యా భ్యాసం పూర్తికాగానే శిష్యుల నుంచి గురు దక్షిణ స్వీకరించడం గురుకుల సంప్రదాయం. అయితే, ఆ రోజు నీతో మాత్రం, ‘అవసరమై నప్పుడు పుచ్చుకుంటాను,’ అన్నాను జ్ఞాపకం ఉన్నది కదా?” అని అడిగాడు.

“ఎలా మరిచిపోగలను గురువర్యా? ఏం కావాలో సెలవివ్వండి. ఈ క్షణమే సమకూరు స్తాను,” అన్నాడు వజ్రసేనుడు.

“అడిగిన తరవాత వెనకడుగు వేయకూ డదు సుమా!” అన్నాడు గురువు.

“ఇచ్చిన మాట తప్పడం మరణ సదృశం అని మీ శిష్యుణ్ణయిన నాకు తెలుసు. నిస్సం