సింహాన్ని చంపుతామని ఎవరికీ వాగ్దానం
చెయ్యలేదు. రాతి గదను శ్వానకర్ణికి తెచ్చి
ఇస్తామని చెప్పాం. ఆ పని పూర్తయింది.
సింహం సంగతి మనకెందుకు? అది ఎంత
భయంకర మృగమో కూడా మనకు తెలి
యదు. అనుషురంగా దుస్సాహసం చెయ్యటం
అంత వివేకం కాదు, కదా,” అంటూ కేశవుడి
కేసి తిరిగాడు.

జయమల్లు అన్నదానికి కేశవుడు ఏదో
జవాబు చెప్పబోయేంతలో, కోయగోమాంగ్
ఎగిరి గంతేసి, “నిప్పులు కక్కే సింహం!
బాణాలు ఎక్కుపెట్టండి,” అంటూ రాతి
గదను పైకెత్తాడు.

సింహం హఠాత్తుగా ఒక మలువు తిరిగి
భయంకరంగా గర్జిస్తూ ముందుకు దూకింది.
జయమల్లూ, కేశవుడూ బాణాలు ఎక్కు
పెట్టేలోపల గోమాంగ్ తన చేతిలో వున్న రాతి

గదతో, దాని తల మీద గట్టిగా ఒక దెబ్బ
కొట్టాడు. ఆ దెబ్బ తింటూనే సింహం చెంగున
వెనుదిరిగి పరిగెత్తసాగింది. కేశవుడూ, జయ
మల్లూ వదిలిన బాణాలు దానికి తగలలేదు.

“దీనికి సింహమని ఎవరు పేరు పెట్టారో
గాని, ఇది సింహం కాదు; మా కోయవాళ్ళు
దీన్నిసింహలీకమంటారు. మా కొండప్రాంతాల
కూడా ఇవి వున్నవి. దాని ముక్కు నుంచి
వెలువడే రవ్వల్లో కాంతి వుంటుంది తప్ప,
వేడిమి వుండదు,” అన్నాడు కోయగోమాంగ్.

“దాని మెడా, మూతీ చూసిన వాడెవడూ
అది అసలు సింహపు జాతి జంతువంటేనే
నమ్మడు. పైగా, వట్టిపిరికి గొడ్డులా వున్నది.
అయినా, ఈ వర్ణనంతా ఇప్పుడెందుకు. ఎదుర
యింది గనక, దాని అంతు తేల్చుదాం,”
అంటూ జయమల్లు ముందుకు వేగంగా
పరిగెత్తాడు.