కోచంగా అడగండి,” అన్నాడు వజ్రసేనుడు దృఢమైన కంఠస్వరంతో.

“నీ అవంతీ రాజ్యం నాకు గురుదక్షిణగా కావాలి!” అన్నాడు గురువు.

ఆ కోరిక విని ఒక్క క్షణం దిగ్గ్భాంతి చెందిన వజ్రసేనుడు మరుక్షణమే తేరుకుని, “చిత్తం గురువర్యా! తమ అభీష్టానుసారం నా రాజ్యాన్ని...” అంటూండగా పక్కనే వున్న మణిధరుడు అడ్డుపడి, “ఆగండి ఘమా రాజా! తరతరాలుగా వంశానుగతంగా మహ్తూన్న రాజ్యలక్ష్మిని తొందయడి గురుదక్షిణగా ఇవ్వడం ఏమాత్రం భావ్యం కాదు. ధనధాన్యాలు, మణులు మాణిక్యాలు, పశువులు పొలాలు మరేదైనా ఇవ్వండి,” అన్నాడు.

“కాదు. నీ మాటవింటే మాట తప్పిన వాణ్ణి అవుతాను. మా వంశం అప్రతిష్ఠపాలవు

తుంది,” అని వజ్రసేనుడు గురువు కేసి తిరిగి, “తమ అభీష్టానుసారం నా రాజ్యాన్ని గురుదక్షిణగా స్వీకరించండి,” అంటూ కిరీటం తీసి గురువు పాదాల చెంత ఉంచాడు.

“నీ గురుభక్తి అనుపమానం వజ్రసేనా! ఇందులో కొంతయినా పాలనా వ్యవహారాల పట్ల శ్రద్ధ, మణిధరుడి వంటి దుష్టులను దూరంగా ఉంచాలన్న ముందుచూపు ఉండి వుంటే పరిస్థితి ఇంత దూరం వచ్చేది కాదు. ప్రజల క్షేమమే ప్రభువులకు అలంకారం,” అంటూ గురువు తన ఇద్దరు శిష్యులను దగ్గరికి పిలిచి ఏదో చెప్పాడు.

శిష్యులు అరణ్యానికి వెళ్ళి, శూరసేన మహారాజును రాజధానికి తీసుకువచ్చారు. ఆయన రాగానే గురువు, “రాజా! అవంతి రాజ్యాన్ని వజ్రసేనుడు నాకు గురుదక్షిణగా సమర్పించాడు. దానిని ఇప్పుడు నేను నీకు అప్పగిస్తున్నాను. ఇందులో ఎవరి నిర్బంధమూ లేదు. రాజ్యాన్ని రెండుగా విభజించి సగభాగానికి వజ్రసేనుణ్ణీ, రెండవ సగభాగా నికి విక్రమసేనుణ్ణీ పాలకులుగా నియమించండి. తద్వారా ప్రజల కష్టాలు తొలగిపోయి, వారు సుఖశాంతులతో వర్థిల్లగలరని ఆశిస్తు న్నాను,” అన్నాడు.

అన్నదమ్ములిద్దరూ అందుకు సంతోషంగా సమ్మతించడంతో, శూరసేనుడు గురువు సమక్షంలో ఆయన చెప్పినట్టు చేసి, ఆశ్రమా నికి బయలుదేరాడు. ప్రజలు కృతజ్ఞతా పూర్వకంగా చేతులెత్తిమొక్కుతూ ఆయనకు వీడ్కోలు పలికారు.