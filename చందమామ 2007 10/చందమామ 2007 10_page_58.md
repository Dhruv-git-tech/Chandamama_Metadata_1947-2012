ఆ మాటలు వినగానే రాముడికి భయంతో నోరెండుకు పోయింది. క్షణం క్రితం లక్ష్మణుడికి ధైర్యం చెప్పినవాడు కాస్తా నీరు కారి పోయి, “మన రోజులు బాగాలేవు. అన్నీ కష్టాలే. మన కిలాంటి ఘోర మరణం రాసి పెట్టి ఉన్నది కాబోలు. కాలం తీరితే ఎంతెంత మహావీరులు కూడా యుద్ధంలో చావటం లేదు?” అన్నాడు.

అంతలో లక్ష్మణుడికి పరాక్రమం వచ్చే సింది. అతను రాముడితో, “వీడు మనని తినటానికి సిద్ధంగా ఉన్నాడు. వీడిబలమంతా చేతుల్లోనే ఉంది. వీడి చేతులు రెండూ నరికేద్దాం!” అన్నాడు.

కబంధుడీ మాటలు విని మండిపడి నోరు తెరిచి ఇద్దరినీ మింగబోయాడు. సరిగ్గా ఆ క్షణంలోనే రాముడు వాడి కుడిచేతినీ, లక్ష్మణుడు వాడి ఎడమచేతినీ నరికేశారు. ఆ దెబ్బతో కబంధుడు పెడబొబ్బలు పెడుతూ పడిపోయాడు. వాడు రామలక్ష్మణులను, “మీరెవరు?” అని అడిగాడు. లక్ష్మణుడు వాడికి తమ సంగతి చెప్పి, “ఈ వింత ఆకారం గలనుప్పెవడవు? ఈమంలో ఎందుకున్నావు?” అని అడిగాడు.

“మీరిద్దరూ రామలక్ష్మణులా? మీరు ఈ అరణ్యానికి రావటం నాకు చాలా మంచి దయింది. నా కథ చెబుతాను వినండి,” అంటూ కబంధుడు తన వృత్తాంతం వారికి ఇలా చెప్పాడు:

ఒకప్పుడు ఈ కబంధుడు ఇంద్రుడికి తీసిపోని దేవరూపం గలవాడు. అయితే అతను భయంకరమైన ఈ రూపం ధరించి వనాలలో ఉండే మునులను భయపెట్టుతూ