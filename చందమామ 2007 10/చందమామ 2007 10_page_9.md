సామగ్రి చెరసాల గదిలోనే సమకూర్చబడ్డాయి. వారం రోజులు గడిచి పోయింది. చివరి రోజురాత్రి ముకుందుడు తాను గీసినమంజరీదేవి తైలవర్ణ చిత్రపటాన్ని ఆమె మందిరానికి పంపాడు.

మరునాడు తెల్లవారగానే తన చిత్రపటాన్ని చూసి మంజరీదేవి ఆనుదాశ్చర్యాలు పొందింది. తన రూపులేఖలను ఇంత హృద్యంగా చిత్రించిన ముకుందుడికి తానే మరణ శిక్షవిధించడమా? అన్న ఆలోచనలో పడింది. భటులను పిలిచి, “మరణ దండన ఆపి, ముకుందుణ్ణి ఇక్కడికి తీసుకురండి,” అని ఆజ్ఞాపించింది.

అప్పటికే భటులు ముకుందుణ్ణి వధ్య భూమికి తీసుకువెళ్ళారు. శిక్షనెరవేరనున్న క్షణంలో సైనికులు హుటాహుటిగా వెళ్ళి, రాణిగారి ఆజ్ఞను తెలియ జేసి శిక్షను ఆపారు. ముకుందుణ్ణి రాణిగారి సమక్షానికి వెంట బెట్టుకు వచ్చారు.

అప్పుడే పారుగుదేశానికి వెళ్ళి తిరిగి వచ్చిన ప్రధాని బైరవామాత్యులు జరిగిన సంగతి

తెలుసుకుని, “మరణశిక్ష ఏకాలంలో ఏర్పడిందో ఏమోగాని, మహాదారుణమైనది. దాని వల్లమేలు కన్నా కీడే ఎక్కువ జరుగుతుంది. కొద్దిపాటి ఆలస్యం జరిగి ఉంటే అపురూప కళాకారుడి నిండు ప్రాణాలు గాలిలో కలిసి పోయి ఉండేవి. ఎలాంటి తప్పు చేసినా ఎదుటి వారి ప్రాణాలు తీసే హక్కు ఎంతటి వారికైనా ఉండకూడదు. చేతనైతే మనిషికి ప్రాణాలు పాయ్యాలేగాని, తీయకూడదు,” అన్నాడు.

“అవును, అమాత్యవర్యా! ఈ క్షణం నుంచే ఉదయగిరి రాజ్యంలో మరణశిక్షను రద్దు చేస్తున్నాను,” అన్నది మంజరీదేవి.

బైరవామాత్యులు మందహాసం చేస్తూ ఆమెను అభినందించాడు.

“అంతేకాదు. ముకుందుణ్ణి మన ఆస్థాన చిత్రకారుడిగా నియమిస్తున్నాను,” అన్న దామె ముకుందుడి కేసి అభినందన పూర్వ కంగా చూస్తూ.

సభికుల కరతాళ ధ్వనులతో సభాప్రాం గణం మారుమోగింది.