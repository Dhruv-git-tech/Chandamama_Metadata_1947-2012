నాకు నచ్చిన కథ-4

నువలాకారిణి, కథానికా రచయిత్రి అయిన శ్రీ దేష్‌పాండే రచించిన ఎనిమిది కథాసంకలనాలు, ఎనిమిది నువలలు, ఒక క్రైమ్ నువల, ఒక వ్యాససంకలనం, నాలుగు పిల్లల పుస్తకాలు వెలువడ్డాయి. 'దట్‌లాంగ్‌సైలెన్స్' అనే నువలకు సాహిత్య అకాడెమీ అవార్డుతోసహా మూడు నువలలకు బహుమతులు అందుకున్నారు. ఆమె రచనలు వివిధ భారతీయ భాషలలోకీ, యూరోపియన్ భాషలలోకీ అనువదించబడ్డాయి. సాహిత్యం, భాష, భారతీయ ఇంగ్లీషు రచనలు, స్త్రీవాదం మొదలైన విషయాల గురించి ఆమె పలు జాతీయ వార్తాపత్రికలలో, పత్రికలలో వ్యాసాలు రాశారు.

## మనం మారితే ప్రపంచం మారుతుంది!

ఇది గాంధీజీకి సంబంధించిన కథ. ఈనాడు ఇది గాంధీ గాథలో అంతర్భాగమై పోయింది. నేను ఈ కథను మొదట చదివినప్పుడు నాకు చాలా కొత్త. బహుశా అందువల్లనే అది నన్ను గాఢంగా ప్రభావితం చేసిందనుకుంటాను. గాంధీజీ అభిమాని అయిన మానాన్న, లూయీ ఫిషర్ రచించిన కొత్త గాంధీ జీవితచరిత్రను తెచ్చి ఇవ్వగానే అమితాసక్తితో ఆవురావురుమని చదివేశాను.

నేను చెబుతూన్న సంఘటన, గాంధీ న్యాయ వాదిగా దక్షిణాఫ్రికాకు వెళ్ళిన కొన్ని రోజుల లోనే జరిగింది. ఆయన తన క్లయంట్ తరపున డర్బన్ నుంచి ప్రెటోరియాకు ప్రయాణం చేయ వలసి వచ్చింది. క్లయంట్ బుక్ చేసిన మొదటి తరగతి రైలు పెట్టెలోకి వెళ్ళి తన సీట్లో కూర్చు న్నాడు. రాత్రి తొమ్మిది గంటల సమయంలో రైలు మారిట్జ్‌బర్గ్ స్టేషన్‌లో ఆగింది. ఒక ఆంగ్లే యుడు గాంధీజీ కూర్చున్న పెట్టెలోకి ఎక్కి, ఆయన్ను చూడగానే దిగి పోయాడు. కొంత సేపట్లో ఒక రైల్వే అధికారిని వెంటబెట్టుకుని

వచ్చాడు. ఆ అధికారి గాంధీజీని మూడవ తర గతి పెట్టెలోకి వెళ్ళి కూర్చోమన్నాడు. దక్షిణాఫ్రి కాలో నల్లజాతివారు మొదటి తరగతి పెట్టెలో ప్రయాణం చేయకూడదన్న మాట. అయితే, పెట్టెనుంచి దిగడానికి గాంధీజీ నిరాకరించాడు. “నా దగ్గర మొదటి తరగతి టిక్కెట్టు ఉన్న ప్పుడు, మూడవ తరగతి పెట్టెలోకి ఎందుకు వెళ్ళాలి?” అని ఎదురు తిరిగాడు. “నేనుగా వెళ్ళేది లేదు,” అని అధికారితో నిష్కర్షగా చెప్పే శాడు. “కావాలంటే మీరే గెంటేయండి,” అన్నాడు. అధికారి వెళ్ళి పోలీసును వెంటబెట్టు కుని వచ్చి, గాంధీజీని లగేజ్‌తో సహా ప్లాట్ ఫారం మీదికి తోసేశాడు.

గాంధీజీ రాత్రంతా వెయిటింగ్ రూంలోనే గడిపాడు. చలితో వణికి పోయాడు. తన ఓవర్ కోటు వున్న సంచీని రైల్వే అధికారులు భద్ర పరచడానికి పట్టుకు వెళ్ళారు. దాని కోసం వారిని అడగడానికి ఆయనకు ఇష్టం లేదు. తనకెందు కిలా జరిగిందా అని ఆ రాత్రంతా నెమ్మదిగా ఆలోచించాడు.