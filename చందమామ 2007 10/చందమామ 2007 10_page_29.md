దయ్యం చేసిన పెళ్ళి

మైలవరంలో పేరు మోసిన నగలవర్తకుడు వరహాలయ్య కొడుకైన సుధీరుడు చదువూ సంస్కారం గల అందమైన యువకుడు. యేటామైలవరంలో జరిగే అమ్మవారి జాతరకు చుట్టుపక్కల నుంచి జనం తండోపతండా లుగావస్తారు. అలా ఆ యేడు తన స్నేహి తుడు మణికంఠుడి ఇంటికి వచ్చిన ఒక అంద మైన యువతిని చూసి ఆశ్చర్యపోయి, ఆమె వివరాలడిగాడు సుధీరుడు. ఆమె పేరు సుచరిత అనీ, పారుగూరిలో ఉన్న వాళ్ళ దూరపు బంధువు భూషయ్య కూతురు అనీ తెలియవచ్చింది.

ఆ రోజు సాయంకాలం మరేదో పని మీద సుధీరుడు మణికంఠుడి ఇంటికి వెళ్ళాడు. ఆ సమయంలో అక్కడ ఆ ఊళ్ళో భారతం చదివే పూజారి, వాళ్ళగుమ్మంలో, కూర్చున్న వారిని ఏవో ప్రశ్నలు అడుగుతున్నాడు.

“మీరిన్నాళ్ళుగా నేను చదివే భారతం వింటున్నారు కదా పాపం, పుణ్యం అంటే ఏమిటో చెప్పండి చూద్దాం?” అన్నపూజారి ప్రశ్నకు అక్కడున్న వారెవరూ సమాధానం చెప్పలేక పోయారు. దూరంగా నిలబడ్డ సుచరిత చిన్నగా నవ్వుతూ చెయ్యిపైకెత్తింది.

“నీకు తెలిస్తే చెప్పమ్మా,” అన్నాడు పూజారి.

“ఇతరులకు మేలు కలిగించడం పుణ్యం, బాధ కలిగించడం పాపం,” అన్నది సుచరిత.

“చక్కగా చెప్పావు తల్లీ. ఈ ప్రశ్నకు కూడా నువ్వే సరైన సమాధానం చెప్పగలవను కుంటాను. నువ్వు సూర్యుడిలా ప్రకాశించాలని కోరుకుంటావా? చంద్రుడిలా ప్రకాశించాలని ఆశిస్తావా?” అని అడిగాడు పూజారి.

“దుర్మార్గుల పట్ల సూర్యుడిలా తీక్షణం గానూ, మంచివారి వద్ద చంద్రుడిలా చల్లగా ఉండాలనీ ఆశిస్తాను,” అన్నది సుచరిత.