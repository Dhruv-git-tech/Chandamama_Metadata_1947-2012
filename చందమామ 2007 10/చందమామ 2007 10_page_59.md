వచ్చాడు. ఇలా చేస్తూండగా ఒకసారి స్థూల శిరుడనే మహాముని తటస్థపడి, “నీకీ రూపమే శాశ్వతంగా ఉండిపోవు గాక!” అని శపిం చాడు. అప్పుడీ కబంధుడు మునికి క్షమాపణ చెప్పుకుని శాప విముక్తి ఎలాగని అడిగాడు. “ఎప్పుడు రాముడు అడవికి వచ్చి, నీ చేతులు నరికి నీకు దహనక్రియలు చేస్తాడో అప్పుడు నీకు యథారూపం వస్తుంది,” అని ముని చెప్పి వెళ్ళిపోయాడు. స్థూలశిరుడిచ్చిన ఈ శాపం అతి విచిత్రంగా ఫలించింది. శాపం తగలక మునుపే కబంధుడు బ్రహ్మాను గురించి అతి దారుణమైన తపస్సు చేశాడు. బ్రహ్మా అతడి తపస్సు మెచ్చుకుని అతనికి దీర్ఘాయువు వరంగా ఇచ్చాడు. “బ్రహ్మదేవుడు నాకు దీర్ఘాయువిచ్చాడు గనక నన్నిక దేవేం ద్రుడు కూడా ఏమీ చేయలేడు,” అని

గర్వించి, అతను ఇంద్రుణ్ణి యుద్ధానికి పిలిచాడు. ఇంద్రుడు వజ్రాయుధంతో అతని తలనూ, కాళ్ళనూ శరీరంలోకి తోసేసి మొండెం లాగా తయారుచేశాడు.

ఆ రూపంతో ఎలా బతకటం? అందుచేత అతను ఇంద్రుణ్ణి ఎంతగానో వేడుకుని తన ప్రాణాలు తీసెయ్యమన్నాడు. “బ్రహ్మదేవుడు నీకు దీర్ఘాయువిచ్చి ఉండగా నేను నీ ప్రాణా లెలా తియ్యను? నేనాపని చెయ్యను,” అన్నాడు ఇంద్రుడు. “తిండి తినటానికి నోరు కూడా లేకుండా నేను దీర్ఘకాలం ఎలా జీవి స్తాను?” అని కబంధుడు అడిగాడు.

అప్పుడింద్రుడు అతనికి అతి దీర్ఘమైన చేతులూ, కడుపులో పదునైన కోరలు గల నోరూ ఏర్పాటు చేశాడు. అతడికి కబంధ రూపం ఏర్పడింది. ముని శాపం ఫలించింది. ఆ తరవాత కబంధుడు అక్కడే ఉండిపోయి అందిన ప్రతి ప్రాణినీ తింటూ వచ్చాడు. కబంధుడీ కథంతా చెప్పినాక రాముడు, “నా భార్య అయిన సీతను రావణుడనేవాడు ఎత్తుకుపోయాడు. అతని పేరు తెలుసే తప్ప, ఎక్కడ ఉంటాడో, ఎవడో, అతని శక్తి ఎటువం టిదో మాకు తెలియదు. అష్ట కష్టాలూ పడి సీతను వెతుకుతున్న మాకు నీబోటివాడు సహాయం చెయ్యటం భావ్యం,” అన్నాడు.

దానికి కబంధుడు, “నాకిప్పుడు దివ్య జ్ఞానం ఏమీలేదు. నన్ను మీరు దహించినట్ట యితే నిజరూపం పొంది మీకు చేతనైన సహాయం చేస్తాను, సలహా ఇవ్వగలుగు తాను,” అన్నాడు.