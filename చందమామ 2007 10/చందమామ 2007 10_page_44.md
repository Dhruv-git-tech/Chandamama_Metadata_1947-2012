“నాకు తెలియదు. చక్రవర్తి తెమ్మన్నారు,
అంతే!” అంటూ షౌకత్ అప్పుడే అక్కడికి
వచ్చిన మహేశ్ దాస్ ను చిరునవ్వుతో పలకరిం
చాడు.

“అవునూ, చక్రవర్తి నిన్ను సంచీ నిండుగా
సున్నం తెమ్మన్నారట కదా. ఎందుకూ?” అని
అడిగాడు మహేశ్ దాస్.

“అదే, నాకూ అంతుబట్టడం లేదు
మిత్రమా!” అన్నాడు షౌకత్.

“ఇంతకు ముందెప్పుడైనా ఇలా తెమ్మ
న్నారా?” అని అడిగాడు మహేశ్.

“లేదు,” అన్నాడు షౌకత్.

“దేనికైనా మంచిది. కడుపునిండానెయ్యి
తాగి వెళ్ళు,” అన్నాడు మహేశ్.

“ఇప్పుడే నాపాట్ట బానలా ఉంది. ఇంకా
నెయ్యి తాగమని పరిహాసం చేస్తున్నావా?”
అని అడిగాడు షౌకత్.

“పరిహాసం కాదు గాని, నీ మంచి కోరే
చెబుతున్నాను. చక్రవర్తి సమక్షానికి వెళ్ళే
ముందు కడుపు పట్టేంత నెయ్యి తాగి మరీ
వెళ్ళు. అదే నీకు ప్రాణరక్ష. నాకు అవతల
బోలెడు పనులున్నాయి,” అంటూ వెళ్ళి
పోయాడు మహేశ్ దాస్.

షౌకత్ ఆలోచనలో పడ్డాడు. సున్నం
సంచీతో ఇల్లు చేరగానే, భార్యను నెయ్యి
దుత్తను తీసుకురమ్మని, కడుపునిండానెయ్యి
తాగేశాడు. అప్పటికే ఆలస్యమయిందన్న
ఆదుర్దాతో, భార్య ఏదో చెబుతున్నప్పటికీ
అదంతా వినిపించుకోకుండా, అపశోపాలు
పోతూ వెళ్ళి, సున్నం సంచీని చక్రవర్తి ముందు
పెట్టాడు.

“వచ్చావా,” అంటూ అక్బర్ చక్రవర్తి
అతని ముఖమైనా చూడకుండా, “వీణ్ణి
వెలుపలికి తీసుకుపోయి, వీడి చేత ఈ
సున్నం తినిపించండి,” అని భటులను ఆజ్ఞా
పించాడు.

“చచ్చిపోగలను ప్రభూ! సున్నం కడు
పును దహించేస్తుంది,” అని ఏడ్వసాగాడు
షౌకత్.

“అదే, నీకు సరైన శిక్ష!” అన్నాడు అక్బర్
చక్రవర్తి.

భటులు షౌకత్ ను వెలుపలికి లాక్కెళ్ళి,
సున్నం తినమని ఆజ్ఞాపించారు.

రాజాజ్ఞ గనక, షౌకత్ రెండు గుప్పెళ్ళు
సున్నం తిని సామ్మసిల్లి పడిపోయాడు.
అంతలో అక్బర్ చక్రవర్తి అక్కడికి వచ్చాడు.