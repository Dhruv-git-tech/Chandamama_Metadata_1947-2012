శివదాసు కవిత్వం

గంగవరం గ్రామంలో శివదాసు అనే కవి ఉండేవాడు. ఆయన కవిత్వం విన్నవారెవరూ ఆయన్ను మెచ్చుకోకుండా ఉండలేరు. సరళ మైన భాషలో, అందమైన భావచిత్రాలతో అందరినీ అలరించేది ఆయన కవిత్వం.

ఆయన కవిత్వం విన్న గ్రామస్థులు, “శివ దాసూ, నువ్వు ఒకసారి వెళ్ళి రాజుగారిని దర్శించి, నీ కవిత్వం వినిపిస్తే నీకు కనకాభి షేకం జరిపిస్తాడు. నీ పేదరికం తీరుతుంది,” అంటూండేవారు.

అందుకు శివదాసు, “నా కవిత్వం ఆ స్థాయిలో ఉన్నప్పుడు తప్పక వెళ్ళి మహా రాజును దర్శిస్తాను,” అని వినయంగా సమా ధానం చెప్పేవాడు.

శివదాసు కవిత్వం మధురంగా ఉంటుం దన్న విషయం ఆనోటా ఈనోటా పాకి కనక పురం జమీందారు భువనశంకరుడి చెవిన

పడింది. భువనశంకరుడికి కవిత్వంలో మంచి ప్రవేశముంది. ఆయన శివదాసును ప్రత్యేకంగా పిలిపించి కవిత్వం విన్నాడు. శివదాసు కవిత్వం జమీందారును ఎంతగానో ఆకట్టుకున్నది. ఆయన శివదాసుకు శాలువాకప్పి, విలువైన కానుకలతో సత్కరించి, “అప్పుడ్పుడు వచ్చి, మీ కవిత్వం వినిపించండి. లేకుంటే నేనే మీ గ్రామానికి రావలసి ఉంటుంది,” అన్నాడు.

“అయ్యో! ఎంత మాట! నేనే వచ్చి కలు స్తూంటాను,” అని వినమ్రతతో సెలవు తీసు కుని గ్రామం చేరాడు శివదాసు.

ఆయన వచ్చాడని తెలియగానే కొందరు గ్రామపెద్దలు వచ్చి, శివదాసును అభినందించి, “శివదాసూ, మేము చెబితే ఇన్నాళ్ళు పట్టించుకోలేదు. నీలోని ప్రతిభకు జమీందారు సత్కారమే తార్కాణం. ఇప్పటికైనా వెళ్ళి రాజుగారిని దర్శించు,” అని ప్రోత్సహించారు.

ఎన్. శిమూగేశ్వర రావు