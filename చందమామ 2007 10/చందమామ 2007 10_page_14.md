జయమల్లు అతడి భుజం పట్టుకుని ఆపుతూ, “గోమాంగ్, తొందరపడకు. నువ్వ న్నట్టు సింహం ఆ మార్గానే పోయినా, అది ఏ మలుపో తిరిగి, వెనక్కు వచ్చి, మన మీద హాతాత్తుగా దూకవచ్చు. ఆ సంగతి ఆలోచిం చావా?” అన్నాడు.

జయమల్లు ఇలా అనగానే, గోమాంగ్ ఆశ్చర్యం కనబరుస్తూ, “అవును, జయమల్లూ, నువ్వన్నది నిజమే. మనలో ఒకళ్ళు వెన్ను కాస్తూ వెనక్కు నడవటం మంచిది. అప్పుడు సింహం మన మీద దొంగదెబ్బ తీయలేదు,” అన్నాడు.

జయమల్లూ, గోమాంగ్ ముందు నడుస్తూండగా, కేశవుడు వెనక్కు తిరిగి నడుస్తూ వాళ్ళను అనుసరించాడు. ఆ విధంగా వాళ్ళు గుహమార్గాల వెంట కొంతదూరం నడిచేసరికి హాతాత్తుగా గోమాంగ్, చిన్న కేక వేసి, “చూడండి! ఇదిగో, మనిషి పుర్రె. బహుశా ఇది బిడాలి ముఠావాడైన భాగ్‌మారా దయి వుంటుంది. వాడే గదా శ్వానకర్ణి వాళ్ళ గద తీసుకుని ఈ గుహలోకి ప్రవేశించింది,” అన్నాడు.

జయమల్లు చటుక్కున ఆగి, అంత దూరంలో వున్న పుర్రెను చేతికి తీసుకుని అటూ ఇటూ తిప్పి పరీక్షించి చూసి, “గోమాంగ్, నువ్వన్నట్టు ఇది భాగ్‌మారాదే కావచ్చు. అలా అయినప్పుడు ఆ రాతి గద కూడా ఈ దాపులనే ఎక్కడో వుంటుంది,” అన్నాడు.

ముగ్గురూ సౌరంగ మార్గంలో గద కోసం వెతకసాగారు. కేశవుడు వికటంగా నవ్వుతూ,

ఒక మూల నుంచి దాదాపు నాలుగడుగుల పొడవున్న దృఢమైన ఒక రాతి ముక్కను, చివర గుండ్రంగా రాతి ముళ్ళతో వున్న దానిని పై కెత్తి, “ఇదేనా, అద్భుత శక్తులున్న శ్వానకర్ణి మూలపురుషుడి గద!” అన్నాడు.

జయమల్లు ఆ రాతి ముక్కను పరీక్షించి చూసి, “ఇది రాతి గద అనేదాంట్లో సందేహం ఏమీ లేదు. అద్భుత శక్తుల మాట ఆ గుహా వాసులకే తెలియాలి! సరే, వచ్చిన పని అయింది. ఇకబయట పడూమా?” అన్నాడు.

“సింహం మాటేమిటి?” అని అడిగాడు కేశవుడు.

“అవును, దాన్ని చంపుతామని మాట ఇచ్చాంగదా, చంపకుండా ఎలా పోవటం?” అన్నాడు కోయగోమాంగ్.

జయమల్లు చిరునవ్వు నవ్వుతూ రాతి గదను కోయగోమాంగ్ చేతి కిచ్చి, “మనం