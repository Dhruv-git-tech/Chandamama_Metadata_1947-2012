వున్న రాళ్ళమీంచి పైకి పాకి, ఒక కంతలో నుంచి తల దూర్చి బయిటికి గిచూస్తూనే, “హా తల్లీ, కోనలమ్మా!” అంటూ మూలిగి, కాసేపు ఆశ్చర్యంగా తల పంకించి, చప్పున కిందికి దూకాడు.

“ఏమిటంత ఆశ్చర్య పడ్డావ్? ఏం కన బడింది?” అని జయమల్లు, గోమాంగ్ను ప్రశ్నించాడు.

గోమాంగ్ మెల్లిగా మాట్టాడమన్నట్టు అందరికీ సౌంజ్ఞ చేసి, “మనం తిరిగి ప్రమాదాల్లో తల దూర్చాం. గుహాకందరాల్లో పడి మనం రెక్కల మనుషులుండే ప్రాంతం చేరటమేగాక, బ్రహ్మదండి మాంత్రికుడి క్కూడా చేరువ అయ్యాం,” అన్నాడు.

బ్రహ్మదండి మాంత్రికుడి పేరు వింటూనే కేశవుడికీ, జయమల్లుకూ కలిగిన ఆశ్చర్యం అంతా ఇంతా కాదు. వాళ్ళిద్దరూ, గోమాంగ్ ఎక్కి చూసిన కంత దగ్గిరకు పోతున్నంతలో, గోమాంగ్ వాళ్ళను హెచ్చరిస్తూ, “మీరు తొందరుడి ఏదన్నా చేసి, మనం వున్న ప్రాంతం వాళ్ళకు తెలిసేలా చేయకండి. రెక్కల మనుషులు బ్రహ్మదండి మాంత్రికుడి ముందు

వ్యాయామ ప్రదర్శనలు చేస్తున్నట్టున్నది,” అన్నాడు.

కేశవుడూ, జయమల్లూ నిశ్శబ్దంగా పైకి పాకి కంతలో నుంచి బయిటికి తొంగి చూశారు. ఎదురుగా ఒకపెద్దమైదాను, పెద్దపెద్దవృక్షాలు. వాటి మీది నుంచి అనేక మంది రెక్కల మనుషులు పక్షుల్లా ఎగిరి కిందికి దూకుతున్నారు. అక్కడ వున్న ఒక ఎత్తయిన రాతి ఆసనం మీద బ్రహ్మదండి మాంత్రికుడు కూచుని వుండి, చేతిలో గల మంత్రదండాన్ని అటూ ఇటూ ఊపుతున్నాడు. “ఈసారి వీణ్ణి ప్రాణాలతో పోనివ్వకూడదు, చిత్రవధ చేయాలిసిందే,” అన్నాడు కేశవుడు రోషంగా.

జయమల్లు తల వూపి ఏమో చెప్పబోయేం తలో, రెక్కల మనుషులు ఒక్కసారిగా హాహా కారాలు చేసి, చెల్లా చెదరుగా పారిపోసాగారు. బ్రహ్మదండి ఎగిరి రాతి మీద నిలబడి మంత్రదండాన్ని గాలిలో ఊపుతూ, “ఆం హుం ఫట్ఫట్... కాల భైరవా...” అంటూ కేకలు ప్రారంభించాడు. నిప్పులు కక్కే సింహం పారిపోతున్న రెక్కల మనుషుల కేసి వేగంగా పరిగెత్తుతున్నది.

-(ఇంకావుంది)