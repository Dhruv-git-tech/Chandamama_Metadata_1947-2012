CHITRA

హెచ్చరించి, ఆక్కడినుంచి వెను దిరిగాడు.

ఆరుగురు సైనికులూ, సమరసేనుడూ ఒకవైపు; ఇరవైమంది భటులూ, వారి నాయకుడైన వ్యాప్తదత్తుడూ మరొక్క వైపు—యిక ఆ ప్రదేశమంతా వాళ్ళ కేక లతో, హెచ్చరికలతో మార్మోగిపోయింది.

శిధిలభవనాల్లోని గదులలో, గోడల చాటునా దాక్కుంటూ సమరసేనుడూ, సైనికులూ ఆక్కడి నుంచి తప్పించుకో జూస్తున్నారు. కాని, వ్యాప్తదత్తుడు తన భటులను రెండు ముఠాలుగా చేసి, వాళ్ళను చుట్టుముట్టేందుకు పురి గొల్పాడు.

విరిగిన స్తంభాల చాటునా, పడి పోయిన గోడల మాటునా పొంచి వుండి, దగ్గిరకు వచ్చిన వ్యాప్తదత్తుడి భటులను, సమరసేనుడూ, సైనికులూ ఎదుర్కొన సాగారు. వ్యాప్తదత్తుడి భటులలో ఎక్కువమందిని ఆక్కడ బలిపెట్టకుండా తను పారిపోగలగటం ఆ సంభవంగా తోచింది సమరసేనుడికి.

వ్యాప్తదత్తుడు తన భటులకు ధైర్యం చెబుతూ, తనే స్వయంగా సమరసేనుణ్ణి ఎదిరించాలను కున్నాడు. అప్పటికే అతడి భటులలో కొందరు సమరసేనుడి కత్తి దెబ్బలకు నేల కొరిగారు.

ఎటు చూసినా కేకలూ, గాయపడిన వాళ్ళ మూలుగులూ—ఆ ప్రదేశమంతా భికరంగా వున్నది. ఆటువంటి సమయంలో వ్యాప్తదత్తుడు ముందుకు దూకి సమరసేనుణ్ణి ఎదిరించాడు.

ఆతి బలశాలులూ, ధైర్యవంతులూ అయిన సమరసేన, వ్యాప్తదత్తుల మధ్య కత్తి యుద్ధం ప్రారంభమైంది. వాళ్ళ పాదాల అదురుకూ, గురితప్పి తగిలే కత్తి దెబ్బలకూ శిధిలమైపోతూ ఒరిగి వున్న స్తంభాలూ, గోడలూ కిందపడసాగినై. ఆలా పడుతున్న వాటి రాళ్ళనుంచి పక్కకు తప్పకుంటూ, వాళ్ళు అతి భిక రంగా యుద్ధం చేయసాగారు.