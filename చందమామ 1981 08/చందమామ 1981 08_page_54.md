కొద్దిరోజుల తర్వాత పార్వతి మళ్ళీ పెళ్ళి ప్రస్తావన తెచ్చింది.

“అమ్మా! సౌందర్యంలో నీకు సమాచ్ఛీ అయిన సుందరి కనిపిస్తే పెళ్లిడాలని ఉందమ్మా!” అన్నాడు విఘ్నుశ్వరుడు.

పార్వతి చురక తగిలినట్లు పెదవి కరుచుకొని, “అలాగైతే ఇంటి మొగసాల కూర్చొని, దారిపెంట వచ్చేపోయే వాళ్లను చూస్తూండరా, కుంకా!” అంటూ కదిలింది.

“అలాగే తల్లీ! నీ అజ్ఞ!” అని వినాయకుడు వీధిలో కూర్చుని కొంతసేపు తూర్పుకి మరికొంతసేపు ఉత్తరంకూ, అలాగ ఎనిమిది దిక్కులకూ ముఖంపెట్టి చూడసాగాడు.

పార్వతి అతని వింత చేష్టకు వింతగా చూసి, “ఏం నాయనా, కనిపించిందా ?” అని అడిగింది.

విఘ్నుశ్వరుడు, “అమ్మా! ఏ దిక్కు చూచినా నాకు మరేదీ కనిపించలేదు, జగజ్జననివైన నీవే ఎనిమిది చేతులతో ఎనిమిది దిక్కులా కనిపిస్తున్నావమ్మా!” అన్నాడు.

పార్వతి అనందంతో మైమరిచిపోయింది. “నాయనా! విఘ్నురాజా! అందరు దేవుళ్లూ తూర్పుముఖంగా ఉండి పూజలందుకోవాలని నియమం ఉంది గాని, నీవు ఎటు ముఖంపెట్టి ఉన్నా ఆరాధనీయుడవే!” అని వరం యిచ్చింది. అతని పెళ్ళి మాటే మర్చిపోయి, ముద్దులకొడుకు మురిపెంపు