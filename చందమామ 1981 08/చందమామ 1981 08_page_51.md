చూడు! వాళ్ళ పక్కన నిలబడ్డానికే నాకు తలవంపులుగా వున్నది," అన్నది.

సోమరాజు కూతుర్ని అప్పటికి ఏవో ఓదార్పు మాటలతో శాంతపరిచి, ఒంటరిగా అల్లుడితో మాట్లాడాడు.

అతడికి పరిస్థితి అంతా అర్థమైంది. ఆయన అల్లుడితో, "మీ యిద్దరి మధ్యా కీచులాటలకు మూలకారణం పరిసరాల ప్రభావం. దీన్నంతా సరిదిద్దే మార్గం నే నాలోచిస్తాను," అని శేషాచలపతికి సర్ది చెప్పి, వెళ్ళిపోయాడు.

అ తరవాత నెలైనా తిరక్కుండానే శేషాచలపతికి గంగాపురం అనే ఒక చిన్న గ్రామానికి బదిలీ అయింది. చలపతి, భార్యతో ఆ గ్రామం వెళ్ళాడు. అక్కడ అతడే అందరికన్న పెద్ద ఉద్యోగి!

విశాలాక్షి యిరుగు పారుగున వున్న చిన్న చిన్న ఉద్యోగుల భార్యలు తీరిక సమయాల్లో విశాలాక్షి దగ్గిరకు వచ్చి, పెద్ద ఉద్యోగి భార్య అయిన ఆమె అదృష్టాన్ని పొగడడమేకాక, ఆమె కట్టే చిరల్నీ, మెడలో వున్న నగలతోపాటు, ఇంట్లో వున్న పాత్రసామగ్రిని కూడా తెగ మెచ్చుకుని, "అహా, అదృష్టమంటే, నీదే!" అనేవాళ్ళు. అవసరపడినప్పుడు ఆమె సలహాలు అడిగేవారు.

ఆరునెలలు గడిచాక సోమరాజు తన కూతురు కాపరం ఎలా సాగుతున్నదో చూడవచ్చాడు. శేషాచలపతి, ఆయనతో, "ఈ ఊరు వచ్చాక విశాలాక్షి పూర్తిగా మారిపోయింది. ఖరీదైన నగలూ, పట్టు చీరల ప్రసక్తే తేవడం లేదు. నాకు చాలా ఆశ్చర్యంగా వుంది," అన్నాడు.

సోమరాజు తృప్తిగా నవ్వి, "నీకు లోగడ చెప్పాగదా, అంతా పరిసరాల ప్రభావం! అక్కడ అంతస్తూ, హోదా వున్నవాళ్ళతో పోల్చుకుని, తానెంతో కంది స్థాయిలో వున్నానని బాధపడేది. ఇక్కడ అలా కాక ఆమెదే పై అంతస్తూ, హోదా కూడా. మీ యిద్దరూ యింత కలు పుగోలుగా వుండడం, సంతోషం కలిగిస్తున్నది," అన్నాడు.