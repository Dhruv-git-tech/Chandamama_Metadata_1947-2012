తారుమారు

శ్రీపురంలో ఇద్దరు గొప్ప వ్యాపారస్థులు ఉండేవారు. వాళ్ళ ఇళ్ళు అనుకునే ఉండేవి. వారి భార్యలు సుశీలా, జానకి అనే వాళ్ళు, ఎంతో సఖ్యంగా ఉండేవాళ్ళు. ఒకసారి ఆ ఊళ్ళో అష్టలక్ష్మి ఆలయంలో ఉత్సవాలకు సుమతి అనే ఆమె వచ్చింది. ఆమెతో సుశీలకూ, జానకికి స్నేహం కుదిరింది. వాళ్ళు ఆమెను తమ ఇళ్ళకు ఆహ్వానించారు. సుమతి వారి ఇళ్ళలో లక్ష్మి తాండవించటం చూసి, “నా భర్త కూడా భారీ ఎత్తున వర్తకం చేస్తాడు. ఆయినా మా ఇల్లు ఇంత సంపన్నంగా ఉండదు. ఎందుచేతనే?” అన్నది.

సుశీలకు దరిద్దదేవతను ఆవాహన చేసే మంత్రం వచ్చునట. దానితో ఆమె ఆ దేవతను ప్రత్యక్షం చేసుకుని, ఆమె తన ఇంటి చాయలకు రాకుండా వరం పొందింది. అలాగే జానకి లక్ష్మి మంత్రం జపించి, ఆ దేవిని ప్రత్యక్షం చేసుకుని, ఆమె తన ఇల్లు విడిచి పోకుండా వరం పొందింది.

సుమతి ఇద్దరి మంత్రాలూ నేర్చుకుని, వాటిని పునశ్చరణ చేసేనరికి, ఇద్దరు దేవతలూ ఒకేసారి ప్రత్యక్షమయారు. “నువు దరిద్ద దేవతవు. నన్ను ముందు వరం ఇయ్యానీ!” అంటూ లక్ష్మి ముందుకు వచ్చి, “నీకు ఏం కావాలి?” అని అడిగింది.

ఇద్దరు దేవతలూ ప్రకాశమానంగానే ఉన్నారు. సుమతికి తేడా తెలియక, “దేవీ, నువు నా యింటి చాయలకు ఎన్నడూ రాకు,” అన్నది. లక్ష్మి నరేనని అదృశ్యమయింది. తరవాత సుమతి పెద్దమ్మను, “తల్లీ, నువు ఎన్నడూ నా యిల్లు వదలకు!” అని కోరింది.

వారం తిరిగేలోపల సుమతి భర్త వ్యాపారంలో సమస్యా కోల్పోయాడు. సుమతి దురాశకుపోయి ఇద్దరు విరుద్ద దేవతలను ఆరాధించకపోతే ఇలా జరగదు!

—నల్లపాటి రామరాజు