## ప్రతిఫలం

రామయ్య ఒక తోటమాలి. ఒక రోజున అతను యజమాని తోటలో మొక్కలకు గుంట తవ్వుతున్నాడు. ఉన్నట్టే వుండి, వెనుకనుండి టకటకమని బూట్ల చప్పుడు వినిపించింది. చప్పున వెనకిక్క తిరిగి చూచాడు రామయ్య. చూడగా, ఆయన ఎవరో ధనవంతుడిలాగా కనిపించాడు. ఆ కోటూ, బూటూ, టోపీ, కళ్ళజోడూ చూస్తే, ఆయన గొప్పవాడని వేషాన్నిబట్టే తెలుస్తున్నది. రామయ్య లేచి నించుని, ఆయనకు నమస్కరించాడు.

“అబ్బాయి ! తోటమాలి రామయ్య నీవేనా ?” అని అడిగాడు ఆయన.

“అవునండి, బాబూ !” అన్నాడు రామయ్య.

“నీవు పదేళ్ళ క్రిందట యెవరి దగ్గర పని చేశావో, జ్ఞాపకముందా ?” అని అడిగాడు ఆ కొత్తవాడు.

“అయ్యో బాబూ, జ్ఞాపకం లేక పోవడం ఒకటా ? ప్రభువులు సుబ్బరాజు గారి తోటలో మాలీగా ఉండేవాణ్ణిగదండి. చల్లని మారాజు. వారి పేరు చెప్పితే అడవిలోకి ఫోయినా అన్నం పుడుతుంది. ఆయన కంటికి కనబడకుండా; ఎక్కడో విదేశాలకు వెళ్ళిపోయారు, బాబూ. లేక పోతే, ఈ జన్మలో వదులుతానా వారిని!” అంటూ తన మనసులో గల అభిమాన మంతా వెల్లడించసాగాడు రామయ్య.

“అవును. వారక్కడ....” అని ఊరు కొన్నాడు ఆయన.

“అక్కడ ఏం జరిగింది ? కులాసాగా ఉన్నారా, బాబూ ?” అని అత్రంతో ప్రశ్నించాడు రామయ్య.

“అదే చెప్పబోయేది. పాపం, సుబ్బ రాజుగారు అక్కడ కాలం చేశారు!” అన్నాడు కొత్తమనిషి.