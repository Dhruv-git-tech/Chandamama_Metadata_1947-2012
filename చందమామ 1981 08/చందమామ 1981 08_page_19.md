“అతడి అజ్ఞవల్లనే, నేనిక్కడికి వచ్చాను. ఆ సంగతి యింతకు ముందే చెప్పాను, గుర్తుంచు కో!” అన్నాడు సమరసేనుడు.

ఆ జవాబు వింటూనే వ్యాప్థదత్తుడు నిలువెల్లా వణికిపోయాడు. చతుర్఍భేత్తుడిని గురించీ, అతడికి గల అద్భుతశక్తులను గురించీ అతడు విని వున్నాడు.

ఇప్పుడేం చేయటమా అని వ్యాప్థదత్తుడు ఆలోంచించేంతలో, దూరంగా సైనికుల కోలాహలం వినబడింది. అంతలో ఒక భటుడు పరుగెత్తుకుంటూ అక్కడికి వచ్చి, “అయ్యా, శివదత్తుడు తన అనుచరులతో శిధిలనగరం ప్రవేశించాడు,” అని చెప్పాడు.

వ్యాప్థదత్తుడి నెత్తిన పిడుగు పడినట్టయింది. తన దగ్గిర వున్న కొద్దిమంది భటులతో శివదత్తుణ్ణి ఎదుర్కోవటమో లేక అక్కడి నుంచి పలాయనం చేయటమో తప్ప అతడికి మార్గాంతరం లేదు. కాని, సమర సేనుణ్ణి ఏం చేసేట్టు?

ఆ కణంలోనే అతణ్ణి తుదముట్టించటం మంచిదని తోచినా, అది ప్రమాదమని అతడికి భయం కలిగింది. తన మిత్రుడి మరణానికి కోపగించిన చతుర్఍భేత్తుడు మొత్తం వ్యాప్థమండలాన్నే నాశనం చేయగలడు!

“సమరసేనా! ఇప్పటికీ—యింత జరిగిన తరవాత కూడా మనిద్దరం రాజీ పడటం నీకూ, నాకూ కూడా క్షేమమని భావిస్తున్నాను. ఆ రాజీ మాటలేమిటో యిద్దరం తీరిగ్గా కూర్చుని చర్చించాలి. మనం యిక్కడి నుంచి మరొక సురక్షిత ప్రదేశానికి వెళదాం,” అన్నాడు వ్యాప్థదత్తుడు.

తరవాత నిరాయుధుడైన సమరసేనుణ్ణి వెంటబెట్టుకుని వ్యాప్థదత్తుడూ, అతడి భటులూ వేగంగా అక్కడి నుంచి పారిపోసాగారు. వాళ్ళకు దూరంగా శివదత్తుడి అనుచరులతో పోరు సల్పుతున్న వ్యాప్థదత్తుడి మిగిలిన భటుల కేకలు వినబడుతున్నవి.

—(ఇంకా వుంది)