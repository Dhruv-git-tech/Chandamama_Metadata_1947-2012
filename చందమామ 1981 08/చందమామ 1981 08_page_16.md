వ్యాప్తమదత్తుడి మాటలకు సమర సేనుడు చలించలేదు. ఒకవేళ తనకు దుర్మరణమే తప్పనిసరైతే, అందుకు అతడు సిద్ధంగానే వున్నాడు. అతడికి అప్పట్లో తనను గురించి కన్న, తన నాయ కత్వాన్ని నమ్ముకుని కష్టాలపాలైన సైనికులను గురించే ఎక్కువ బాధ కలిగింది. సేనాని అయిన తను సైనికులకు సరైన నాయకత్వం యివ్వలేకపోయానా, అని అతడు అలోచించసాగాడు.

సమర సేనుడి మౌనాన్ని వ్యాప్తమదత్తుడు మరో విధంగా భావించాడు. నిబ్బరంగా, నిశ్చింతగా వున్న సమర సేనుడి వాలకం వ్యాప్తమదత్తుణ్ణి కలత పరిచింది. ఎవరి సహాయాన్నో అండగా చూసుకుని అతడు అలా నిర్భయంగా వున్నాడని వ్యాప్తమదత్తుడు అనుమానించాడు.

“నీకుయీ కష్టదశలో సహాయపడ గల వారెవరూ లేరు. ఆ సంగతి గుర్తుంచుకో!” అన్నాడు వ్యాప్తమదత్తుడు.

తను ఇలా అన్నప్పడు, సమర సేనుడు తనకు సహాయం వచ్చే వాళ్ళ పేర్లు చెబుతాడని వ్యాప్తమదత్తుడు ఆశించాడు.

వ్యాప్తమదత్తుడి భయసందేహాలను నిశిత బుద్ధి అయిన సమర సేనుడు గ్రహించాడు. అతణ్ణి బెదిరించి చూస్తే తనకు మేలు కలగవచ్చునని అతడు ఊహించాడు.

“వ్యాప్తమదత్తా! శాక్తేయుడి త్రిశూలం ఎక్కడ వున్నదీ తెలిసినది, నీ ఒక్కడికే కాదు, ఆ సంగతి గుర్తుంచుకో! అంతే కాక, ఆ త్రిశూలం ఎక్కడ వున్నదీ తెలిసి సంత మాత్రాన ప్రయోజనం లేదు,” అన్నాడు సమర సేనుడు.

ఈ జవాబుతో వ్యాప్తమదత్తుడు నివ్వెర పోయాడు. శాక్తేయుడి త్రిశూలం శిధిల నగరంలోని ఏనుగుల వనంలో వున్నదని శివదత్తుడికి తెలుసు. తను తన భటులకు చెపుతూండగా సమర నేనుడు కూడా చాటున వుండి విన్నాడు.

“త్రిశూలం ఎక్కడ వున్నదీ చాటున వుండి నువు విన్నావని, నాకు తెలుసు.”