లోభి ఇంట భోజనం

ఒక శనివారం రాత్రిపూట రంగయ్యగారింటికి భోజనవేళ దాటిన సమయంలో వచ్చినపని పూర్తికానందున ఉదయమే చూసుకొని వెళ్లదామని, నలుగురు దూరపు బంధువు లొచ్చారు.

రంగయ్య పరమ లోభి.

బంధువులకు వంట ప్రయత్నం చేస్తున్న భార్య వద్దకు వెళ్ళి, “నలుగురికి మానెడు బియ్యం వండితే ఇల్లు గుల్లవుతుంది. కాబట్టి తవ్వెడు వండి, వడ్డించే సమయంలో ఈ పూట బియ్యం నిండుకున్నాయని చెప్పు,” అన్నాడు.

వారికి కడుపు నిండా భోజనం పెట్టలేని కారణం ఆదే అన్నట్లుగా.

ఆకలిగా ఉన్న బంధువులకు కడుపునిండా భోజనం పెట్టలేనందుకు విచారిస్తూ, రంగయ్య భార్య కొద్దిగా చనువున్న బంధువుకు భర్త యొక్క లోభి గుణం వివరించి, “మీకు తృప్తిగా భోజనం పెట్టలేనందుకు విచారిస్తున్నాన్ను” అంది.

దానికి ఆ బంధువు అమెను ఓదార్చుతూ, “నువ్వేమీ బాధపడకమ్మా! నీ భర్త గుణం తెలిసే మాలో ప్రతి శనివారం పచ్చి మంచినీరు కూడా ముట్టుకోకుండా ఉపవానముండే ఇద్దరి నంగతి చెప్పలేదు. వండిన వంట ఇద్దరికి సరిపోతుంది,” అన్నాడు.

—రేవా నాగేశ్వరరావు