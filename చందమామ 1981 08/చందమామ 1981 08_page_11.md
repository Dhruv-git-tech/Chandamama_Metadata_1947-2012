కొమ్ములు మొలీచినట్టు, అతడికి కనిపించింది. మరి కొంతదూరం వెళ్ళేసరికి దానికి గడ్డమూ ఒంటి మీద పులిచారలూ వచ్చాయి.

పోలయ్య కంపించిపోతూ, తన ఊరు కేసి పరిగెత్తసాగాడు. మేక పులిలా భీకరంగా ఆరుస్తూ, అతణ్ణి పాలిమేర దాకా తరిమి, గబ్బిలంగా మారి, వల్ల కాట్లోని చింతచెట్టు మీదికి ఎగిరిపోయింది.

పోలయ్య యిల్లు చేరి, భార్యకు జరిగిన దంతా చెప్పి. 'నేను ప్రాణాలతో ఇల్లు చేరానంటే, అది నీ మంగళసూత్రం బలం అనుకోవాలి! అవతారాన్ని మనం తక్కువ అంచనా వేశాం. అతడికి క్షమాపణ చెప్పకుందాం, పిశాచం నిజం గానే అతడి చుట్టం!' అన్నాడు.

పోలయ్య భార్యభయంతో వణుకుతూ, అప్పటికప్పుడే మొండిగోడ దగ్గిరకుపోయి అవతారాన్ని కేకవేసింది. అవతారం రాగానే, 'మమ్మల్ని క్షమించు. పిశా చాన్ని మా మీదికి ఉసికొల్పవద్దు. నీ చేత

యిక వెట్టి చాకిరీ చేయించుకోము," అంటూ భార్యాభర్తులు అతడి చేతులు పట్టుకుని బ్రతిమాలి, అప్పటివరకూ అయిన పాల డబ్బూ, మేకపిల్ల డబ్బూ ఆణా పైసలతోసహా లెక్కకట్టి ఇచ్చేశారు.

అవతారానికి యిదేం బోధపడక, 'మా అత్తగారి వైపు చుట్టం అంటే, వీళ్ళకు భయం అన్నమాట!' అనుకున్నాడు మనసులో.

మేకగా మారి పోలయ్యను హడ లెత్తించిన పిల్ల పిశాచి, పెద్ద పిశాచికి రావి చెట్టు మీద కూర్చుని, యీ జరిగినదంతా చూపించి, 'ఇక యీ మొగుడూ, పెళ్లాలు అవతారంచేత అడ్డమైన చాకిరీ చేయించు కోరు. నువ్వు, వీళ్ళను చూసి అయినా బుద్ది తెచ్చుకో," అన్నది.

పెద్ద పిశాచి విరగబడి నవ్వి, 'నోరు లేని బతుకు యీలాగే వుంటుంది. నువ్వు, పోలయ్యకు బుద్ది చెప్పావు. సరే. నాకు బుద్ది చెప్పేవాడు వచ్చేదాకా, నీకు మాత్రం అడ్డమైన గాడిదచాకిరీ తప్పదు," అన్నది.