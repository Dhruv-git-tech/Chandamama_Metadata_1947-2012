మంగయ్య తన సమస్యలూ, కష్ట సుఖాలూ గణపతికి చెప్పుకుని సలహా లడిగే వాడు; గణపతి కష్టసుఖాలడిగి తెలుసుకుని తనకు తోచిన సలహాలిచ్చే వాడు. ఇంట్లో ఏ వేడుక జరిగినా, అంతా కలిసి వినోదించేవారు. ఎవరి పిల్లల పుట్టినరోజు వచ్చినా ఇంటిల్లాపాదీ పండగ జరుపుకునే వారు. ఆ ఇల్లు తమది ఆనీ, అందులో మంగయ్య కుటుంబం పరాయి దనీ, గణపతి కుటుంబం మరిచేపొయింది.

ఇలా ఆరునెల్లు గడిచాక ఒకరోజున మంగయ్య గణపతితో, “ఒరేయ్, ఇట్టే ఆర్నెల్లు గడిచిపొయాయి. ఇంతకాలం రోజులు సరదాగా గడిపేశాం. ఇంకా ఎన్నాళ్ళని మీ ఇంట్లో వుండేది? ఎక్కడైనా ఓ మంచి ఇల్లు చూసిపెట్టు,” అన్నాడు.

“ఈ పట్టంలో వున్నన్నాళ్ళూ సువ్వు, మా ఇల్లు వదలడానికి వీల్లేదు. అసలు సువ్వీ పట్టం వదలడమె నా కష్టంలేదు,” అన్నాడు గణపతి.

“అలాగంటే ఎలా? చెల్లమ్మా, నువే చెప్పు. మేము వుండడం వల్ల మీకు ఇల్లు యిరుకైపోలేదూ?” అన్నాడు మంగయ్య, గణపతి భార్యవంక చూస్తూ.

“ఏమో అన్నయ్యా! లోగడ వెంక టేశం అన్నాయన పెళ్ళాంతోపాటు యిక్కడుండేవాడు. వాళ్ళిద్దరుం టేనే ఇల్లు ఎంతో యిరుకనిపించింది. కాని, మీరు యింతమంది వున్నా ఇల్లు యిరుకనిపించడంలేదు సరికదా, ఇంటికి మీరే నిండు అనిపిస్తున్నది. మీరు వెళితే ఇల్లు చిన్న బోతుంది. మీరు వెళ్ళడానికి నేనొప్పను,” అన్నది గణపతి భార్య.

మంగయ్య సొంతఇల్లు కట్టుకునేవరకూ గణపతి ఇంట్లోనే వుండిపోయాడు.

“ఇల్లు యిరుకవడం, ఇంటి వైశాల్యం మీద ఆధారపడదు. ఆందులో వుండే మనుషులేదాన్ని యిరుకుగానూ, విశాలం గానూ మార్చగలరన్న గొప్ప సత్యాన్ని గణపతి యీ అనుభవం ద్వారా తెలుసు కున్నాడు.