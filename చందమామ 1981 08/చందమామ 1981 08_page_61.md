నేను కనిపెట్టలే దమకున్నావుట్రా ? '' అంటూ సీసం గుండు పాదరసం తలకి గురిపెట్టి బలంకొద్దీ విసిరాడు. పాదరసం సమయానికి వంగాడు. సీసంగుండు నేరుగా వీథిలోకి వెళ్ళి ఒక నౌకరు తీసుకు పోతున్న పెరుగుముంతకు తగిలింది. పెరుగంతా చింది వెనకే వస్తున్న ఒకానొక కాదీ ముఖానా, గడ్డంమీదా పడింది.

దగ్గర ఉన్నవాళ్ళు జురేక్‌తో, '' కాదీ గారు నీ పాపిష్ఠి డబ్బుకు వడ్డీ లెక్కకట్టి వడ్డించకపోతే చూడు !'' అన్నారు.

రెండు ప్రయత్నాలు విఫలమైనా పాద రసం ఆశ విడిచిపెట్టలేదు. అతను మూడో సారి పాములవాడి వేషం వేసుకుని,

బుట్టలో మూడు తాచులు పెట్టుకుని జురేక్ దుకాణం ముందు వాటిని ఆడించ సాగాడు. ఆడిస్తున్నట్టే ఆడిస్తూ పాదరసం ఒక కోడెతాచును, దుకాణంలోకి, జురేక్ కాళ్లముందు పడేట్టు విసిరివేశాడు. జురేక్ హడలెత్తి అవతలికి పారిపోయాడు. ఆ గందరగోళంలో పాదరసం డబ్బు సంచీని అందుకున్నాడు. కాని మరుక్షణంలోనే జురేక్ తిరిగివచ్చి, ఒక సీసం గుండుతో పాముతల చితకగొట్టి, మరో గుండు పాద రసంవేపు విసిరాడు. గుండువెళ్లి వీధివెంట పోయే ముసలిదానికి తగిలి, ఆమెను తక్షణమే పరలో కానికి పంపేసింది.

చుట్టుపక్కలవాళ్లంతా జురేక్ ను తన్న బోయారు. వారికి భయపడి జురేక్ మండిగంలో నుంచి ఆ సంచీ తీసేసి, వంట ఇంట్లో గొయ్యి తవ్వి, అందులో దాన్ని పూడ్చేశాడు.

'' సంచి దించనే దించావు. ఆ డబ్బు పిల్లవాడి పుట్టినరోజు పండకుడ్డా ఖర్చు చేద్దాం,'' అన్నది జురేక్ భార్య. కాని జురేక్ వినలేదు. ఆ రాత్రి జురేక్‌కు ఒక కల వచ్చింది. ఏదో పక్ష తన వంట ఇంట్లో ముక్కుతో తవ్వి డబ్బుసంచీ పైకి లాగు తున్నదిట. జురేక్ కంగారుపడుతూ లేచి భార్యతో, '' ఒసే, ఏదో పక్ష వంట ఇంట్లో తవ్వుతున్నది. వెళ్లిచూడవే !'' అన్నాడు.