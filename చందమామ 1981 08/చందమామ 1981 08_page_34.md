“నా ఇంట బస దొరకదు! చారెడు గింజలు యిస్తాం, పట్టుకుపొయి గంజి కాచుకు తాగు,” అన్నాడు శ్రీవత్స కఠినంగా.

ఆ మరుక్కణం ఒక సేవకుడు దోసెడు గింజలు తెచ్చి బోధిసత్వుడి ఒడిలో పోశాడు. బోధిసత్వుడు తన భార్య వున్న చోటుకు వెళ్ళాడు.

“మిప్రాణ స్నేహితుడు ఏ మిచ్చాడు?” అని భార్య అడిగింది.

“మిత్రుడు శ్రీవత్స చారెడు గింజలతో మన పీడ వదుల్చుకున్నాడు,” అన్నాడు బోధిసత్వుడు నిర్వికారంగా.

“అవెందుకు పుచ్చుకున్నారండీ? మనం అతడికిచ్చిన నలభైకోట్ల వరహాలకు యిది ప్రతిఫలమా? ఇలాంటి కృతఘ్నుడి ముఖం చూడటమే, పాపం!” అన్నది భార్య కోపంగా.

కళ్ళ నీళ్ళు పెట్టుకున్న భార్యను ఓదార్చుతూ బోధిసత్వుడు, “ఏది ఏమై నప్పటికీ, ఒకసారి మిత్రులైన వారిమధ్య విరోధభావం ఏర్వడకూడదు. అందు కోసమే, యీ గింజలు పుచ్చుకున్నాను,” అన్నాడు.

భార్యా, భర్తలు యిలా మాట్లాడు కుంటూ వుండగానే సేవకుడొకడు ఆ దారినే వచ్చాడు. వాడు లోగడ బోధిసత్వుడు శ్రీవత్సకు పంచి యిచ్చిన పరివారంలోనివాడు. వాడు తన పూర్వపు యజమానిని గుర్తించి, కాళ్ళపైబడి.