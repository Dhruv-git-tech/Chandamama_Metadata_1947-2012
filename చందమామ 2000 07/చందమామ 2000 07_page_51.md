ప్రతిఫలం

వేనగిరిలో, వివేకాచార్యులకు వైద్యుడిగా మంచిపేరున్నది. ఎక్కడెక్కడివాళ్ళూ ఆయన దగ్గరకువచ్చి, తమ శారీరక రుగ్మతలు తెలియజేసుకునేవారు. వాళ్ళను అనేక రకాలుగా ప్రశ్నించి, పరీక్షలు చేసి, వాళ్ళ రోగలక్షణాలను గ్రామించిన వివేకాచార్యులు, తగిన మందులిచ్చి వాళ్ళను ఆరోగ్యవంతుల్ని చేసేవాడు.

ఆయన రోజూ ఉదయం అరుగంటలు మొదలు, మధ్యాహ్నం ఒంటిగంటవరకు మాత్రమే రోగులను పరీక్షించేవాడు. ఆ తర్వాత, శిష్యులకు వైద్యశాస్త్ర బోధన చేసే వాడు.

వివేకచార్యుల వద్దకు వచ్చిన ప్రతిరోగీ వెళ్ళిపొయేముందు, ఆయన చెప్పినంత డబ్బు ప్రతిఫలంగా ఇచ్చి, ఆనందంగా వెళ్ళే వారు.

ఒకనాడు, ఆయన రోగుల్ని పరీక్షిస్తున్న సమయంలో, రామగిరినుంచి ఆయన బాల్య మిత్రుడు గోపాలస్వామి ఆయనను చూడ డానికి వచ్చాడు. ఆచార్యులు, అతణ్ణి చిరు నవ్వుతో ఆహ్వానించి, తన పక్కనే కూర్చో బెట్టుకున్నాడు.

ఆ సమయంలో ఆయన, రోగిని పరీక్షించిన అనంతరం, అతడికి మందులు పాట్లంలో కట్టియిచ్చి, ఎలా వేసుకోవాలో వివరంగా చెప్పి, “రాత్రిభోజనంగా ఏమేం తిన్నావు?” అని ప్రశ్నించాడు.

“అయ్యా, రాత్రి గంజి అన్నం ఉల్లి పాయ ముక్కలతో తిన్నాను,” అని చెప్పాడు రోగి.

“సరే, రెండువరహాలు చెల్లించి వెళ్ళు,” అన్నాడు వివేకాచార్యులు.

ఆ రోగి రొండినుంచి, చిన్న సంచీతీసి, అందులోంచి రెండు వరహాలు ఆచార్యుల కిచ్చి, నమస్కరించి వెళ్ళిపొయాడు.

ఆ తర్వాత మరొక రోగిని కూడా నిదానంగా పరీక్షించి, మందుపాట్లం కట్టియిచ్చి, “రాత్రి