భీష్ముడి సారథిని కూడా మూడు బాణాలతో కొట్టాడు. ఆ యుద్ధంలో భీష్ముడు అర్జునుణ్ణి గాని, అర్జునుడు భీష్ముణ్ణి గాని జయించ లేదు.

ఈసమయంలో ఇతరద్వంద్వయుద్ధాలు సాగాయి. ద్రోణుడికీ, ధృష్టద్యుమ్ముడికీ ఘోరమైనయుద్ధు జరిగింది. ధృష్టద్యుమ్ముడి విజృంభణ చూసి పాండవ వీరులు ఉత్సాహంతో సింహనాదాలు చేశారు. కాని చివరకు ధృష్టద్యుమ్ముడు తన బాణాన్నీ, రథాన్నీపోగా ట్టుకుని, కవచం తూట్లుపడి ద్రోణుడి బాణాల తాకిడికి గురి అవుతూఉన్నస్థితిలో భీముడు సింహనాదం చేస్తూ వచ్చి అతన్ని కాపాడి, ద్రోణుడితో అతి భీకరంగా యుద్ధం ఆరంభించాడు.

దుర్యోధనుడు భీముడు పైకి కాళింగుణ్ణీ, అతనిసేననూ పంపాడు. ద్రోణుడు భీముణ్ణి వదిలి, విరాట ద్రుపదులతో యుద్ధం చేయ బోయాడు. ధృష్టద్యుమ్ముడు ధర్మరాజు వద్దకు మరొక రథంలో వెళ్ళాడు. భీముడు తనపైకి వచ్చిన కాళింగుడి సేనలతో పోరాడి, కాళింగుడి కొడుకులైన శుక్రదేవుణ్ణీ, భాను మంతుణ్ణీ, శ్రుతాయుషుడనే కాళింగుణ్ణీ

చంపి, కాళింగుడి సేన మధ్యపడి భీభత్సంగా చంపసాగాడు. అది చూసి ధృష్టద్యుమ్ముడు ఉత్సాహం పాంది, సింహనాదం చేసి, భీముడి కి సహాయంగా వచ్చాడు. ఆసమయంలో భీముడు యముడిలాగా ఉన్నాడుగాని మనిషిలాగా లేడు.

సేనలలో కోలాహలం విని భీష్ముడు వేగంగా అక్కడికి వచ్చాడు. ఆయన మీద సాత్యకీ, భీముడూ, ధృష్టద్యుమ్ముడూ కలియబడ్డారు. భీష్ముడు ముగ్గురితోనూ తీవ్రంగా యుద్ధం చేశాడు. భీముడి రథా శ్వాలు చచ్చాయి. భీముణ్ణి ధృష్టద్యుమ్ముడు తన రథం మీద ఎక్కించుకుని అవతలికి తీసుకుపోవలసి వచ్చింది. భీముడికి సంతోషం కలగగలందులకు సాత్యకి భీష్ముడి సారథిని తనబాణాలతో చంపేశాడు. గుర్రాలుభీష్ముడి రథాన్ని ఎటో ఈడ్చుకు పోయాయి.

తరవాత సాత్యకి భీముడి వద్దకు వచ్చి అతని భుజం తట్టి, “ఆహా, భీమసేనా! ఏమి నీ ప్రతాపం! కాళింగుణ్ణీ, అతని కొడుకు లనూ నువ్వు ఒక్కడివే చంపావుగద. అది నీకే సాధ్యం!” అంటూ కౌగలించుకుని ప్రాత్స హించాడు.