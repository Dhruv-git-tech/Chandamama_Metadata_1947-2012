వేగు స్థానాలలో ఉన్నారు. ఉభయసేనలూ మహోత్సాహంతో శంఖాలూ, భేరీలూ మోగించి యుద్ధానికి తలపడ్డాయి.

యుద్ధం అరంభమవుతూనే భీష్ముడూ, అభిమన్యుడూ, భీముడూ, అర్జునుడూ, విరాటుడూ, ధృష్టుద్యుమ్ముడూ మొదలైన పాండవ పక్ష యోధుల మీద బాణవర్షం కురిపించాడు. పాండవవ్యూహం చెదిరిపోసాగింది. అర్జునుడు మండిపడి, తన రథాన్ని భీష్ముడి కేసి నడపమని కృష్ణుడితో చెప్పాడు. అతను భీష్ముణ్ణి చంప నిశ్చయించాడు. కపి ధ్వజమూ, అనేక పతాకలూ కలిగిన అర్జునుడి రథం భీష్ముడి కేసి పోతూంటే, దారిలో అంతులేని కౌరు సేనను అర్జునుడు చంపాడు.

అదిచూసి భీష్ముడు అర్జునుడికి ఎదురు వచ్చాడు. అయనవెంట రక్షకులుగా సైంధ

వుడు మొదలైన వీరులు అనేక మంది వచ్చారు. అర్జునుడి మీద భీష్ముడితో పాటు ద్రోణుడూ, కృపుడూ, దుర్యోధనుడూ, శల్యుడూ, అశ్వతామా, వికర్ణుడూ కూడా బాణాలు వేశారు. బాణాల దెబ్బలు తిని కూడా చలించక అర్జునుడు తిరిగి అందరినీ తన బాణాలతో నొప్పించాడు. అర్జునుడికి సహాయంగా సాత్యకీ, విరాటుడూ, ధృష్ట ద్యుమ్ముడూ, ఉపాండవులూ, అభిమన్యుడూ యుద్ధం లోకి వచ్చారు. ద్రోణుణ్ణి అర్జునుడి నుంచి తప్పించటానికి ద్రుపదుడు అయన మీదికి వెళ్ళాడు.

అప్పుడు దుర్యోధనుడు భీష్ముడి వద్దకు వెళ్ళి, “తాతా, అర్జునుడు మన సేనలను ధ్వంసం చేస్తున్నాడు. నీ మూలంగా కర్ణుడు అస్త్రం పట్టనని శపథం చేశాడుగద! అతను ఉంటే బాగుండేది, కాని లేడుగనక అర్జునుణ్ణి చంపే మార్గునువ్వే చూడు,” అన్నాడు.

దుర్యోధనుడు ఇలా అనగానే భీష్ముడు రోతపడుతూ, “ఛీ, ఛీ! ఏం క్షణతియ ధర్మం!” అని అర్జునుడి రథాన్ని సమీపించాడు. వెంటనే భీష్ముడికి అండగా కౌరవవీరులూ, అర్జునుడికి అండగా పాండవవీరులూ కూడారు. భీష్మార్జునుల మధ్య యుద్ధం అరంభమయింది. ఇద్దరూ మంచి యుద్ధోత్సాహంలో ఉన్నారు. ఒకరి బాణాల నుంచి మరొకరు తనను తాను కాపాడుకుంటూ ఇద్దరూ సమంగా యుద్ధం చేశారు. ఈ యుద్ధంలో ఇద్దరి రథాలూ, గుర్రాలూ, సార థులూ గాయపడ్డారు. కృష్ణుడికి మూడు బాణాలు తగిలి రక్తం కారసాగింది. భీష్ముడు చేసిన ఈ పనికి అగ్రహించి అర్జునుడు చందమామ

జూలై 2000