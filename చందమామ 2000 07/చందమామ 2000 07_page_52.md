ఏం తిన్నావు ?”అని అడిగాడు వివేకా చార్యులు.

“పప్పు, కాయగూరలతో భోజనంచేసి పాయసం తాగాను. ఆతర్వాతపడుకోబోయే ముందు, ఒక మామిడి పండు తిన్నాను,” అన్నాడు రోగి.

“అలాగా! పది వరహాలు చెల్లించి వెళ్ళు,” అన్నాడు ఆచార్యులు.

అ రోగి వెళ్ళగానే, ఆయన మరొకరోగిని కూడా పరీక్షించి, మందులు ఇచ్చిన తర్వాత, అంతకు ముందు వాళ్ళను అడిగినట్టుగానే, రాత్రి ఏం తిన్నావని అడిగాడు.

“రాత్రి మేటమాంసంకూర, చేపలపులుసు రొయ్యలమ్మేడుతో భోజనం ముగించాను. ఆ తరవాత మధుర పదార్థాలు కొన్ని భుజించాను,” అన్నాడు రోగి.

“ ఓహోఁ, అలాగా! ఇరవై వరహాలు చెల్లించి వెళ్ళండి!” అన్నాడు వివేకాచార్యులు.

రోగి ఇరవై వరహాలు చెల్లించి వెళ్ళాడు.

అచార్యుల పక్కనే కూర్చుని వున్న, ఆయన మిత్రుడు ఇదంతాశ్రద్ధగాగమనిస్తు

న్నాడు. వివేకాచార్యులు, రోగిని పరీక్షించే విధానం, రోగుల్ని ప్రశ్నించి సమాధానాలు రాబట్టుకుని, రోగ నిర్దారణ చేసే పద్ధతీ, ఎంతో గొప్పగా తోచింది ఆయనకు. అయితే, మందులు యిచ్చి పంపించే ముందు, ఆచార్యులు, ప్రతిరోగినీ రాత్రి ఏం తిన్నావని అడగడం వింతగా తోచింది.

రోగులందరూ వెళ్ళిపోయే వరకూ, ఈ విషయాన్ని గురించే ఆలోచిస్తున్నగోపాల స్వామి ఆయనను దీన్ని గురించి ప్రశ్నించాడు.

ఆ ప్రశ్నకు వివేకాచార్యులు చిన్నగా నవ్వి, “మరేంలేదు! రాత్రి ఆ రోగులు ఏం తిన్నారో తెలుసుకుని, వాళ్ళ ఆర్థిక పరిస్థితి ఏమిటో గ్రహిస్తాను. ఆ తరవాత వాళ్ళకు ఇబ్బంది కలగకుండా, ప్రతిఫలం ఎంత తీసుకోవచ్చునో నిర్ణయిస్తాను. అదీ అసలు సంగతి!” అన్నాడు.

ఇది విన్న గోపాలస్వామి, తన మిత్రుడు అంతగా లేనివాళ్ళ దగ్గర తుక్కువ ప్రతిఫలం తీసుకుంటూ, వాళ్ళపట్ల చూపుతూన్న ఔదా ర్యానికి ఎంతో సంతోషించాడు.