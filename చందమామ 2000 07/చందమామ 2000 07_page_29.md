కర్ణభేది పాటగాడు

భీమతరంగిణి రాజ్యంలో, వీరభద్రుడు, స్వర్ణలక్ష్మి అనే రైతు దంపతులుండేవారు. వాళ్ళకు చాలాకాలం వరకు సంతానం కలగ లేదు. స్వర్ణలక్ష్మి ఎన్నో ప్రతాలూ, పూజలూ చేయగా చేయగా, అవి ఫలించి ఒక మగ బిడ్డను ప్రసవించింది.

కంటికి ఇంపుగా వున్న, ఆ బిడ్డను చూసి మంత్రసాని సంతోషించేలోపుగా, వాడు గుక్కపట్టిఏడ్చాడు. ఆ ఏడుపు విన్న మంత్ర సానికి గుండెలో దడపుట్టింది. ఆ ఏడుపు అంత కర్ణకరోరంగా వున్నది. స్పృహలో లేని స్వర్ణలక్ష్మికి కూడా, ఆ ఏడుపువల్ల చప్పున స్పృహవచ్చింది. ఆ వికృతమైన శబ్దం ఎక్కడి నుంచి వస్తున్నదా అని చూసిన అవిడకు, ఆ బిడ్డ తను కన్న పసికందని తెలిసి విస్తు పోయింది.

వీరభద్రుడు, తన కొడుకు వికృత స్వరం గురించి తెలుసుకుని మనసులో దిగులు పడినా, అది పైకి కనబరచకుండా భార్యకు ధైర్యం చెప్పాడు.

ఆరైతు దంపతులు కొడుక్కు రామశేఖ రుడని పేరు పెట్టుకున్నారు. వయసు పెరుగు తున్నకొద్దీ వాడికంఠస్వరం మరింత వికృతంగా తయారైంది. వాడుకోపంపచ్చి అరిస్తే భూమి దద్దరిల్లుతున్నదేమో అనిపించేది.

వీరభద్రుడు, కొడుకును బడిలో చేర్చాడు. వాడిగొంతు విని బడిలో కొందరు పిల్లలు జ్వరం తెచ్చుకున్నారు. మరి కొందరు వాణ్ణి అంత దూరాన చూస్తేచాలు, చెప్పలేని భయంతో వణికి పోసాగారు.

బడిపంతులు, ఒకనాడు వీరభద్రుణ్ణి కలిసి జరిగింది చెప్పి, “అయ్యా! నాకు జీవనోపాధి బడి ఒక్కటే. మీరు, రామశేఖరుణ్ణి బడికి పంపితే, నా కడుపుకొట్టిన వారవుతారు. దయచూపండి!” అని కాళ్ళు పట్టుకున్నాడు.

దానితో వీరభద్రుడు, కొడుకును బడికి పంపడం మానుకున్నాడు. ఇప్పుడు, రామ శేఖరుణ్ణి ఏమిచేయడమా అని అతడు విచార పడుతూండగా, ఆఊరుకు శార్టూలపాదు డనే, ఒక బక్కచికిక్కిన సన్యాసివచ్చాడు.