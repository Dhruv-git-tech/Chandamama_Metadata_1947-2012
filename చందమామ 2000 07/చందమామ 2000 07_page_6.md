# వ్యవస్థాపకుల లేఖ

## ప్రయమైన పాఠకులకూ, మిత్రులకూ నమస్కారం!

చుదమామ ప్రారంభించినప్పుడు భారతదేశపరిస్థితులు భిన్నంగా ఉండేవి. చాలా కొద్ది ప్రచురణాసంస్థలే ఉండేవి. పిల్లలకంటూ ప్రత్యేకంగా చెప్పుకోతగ్గ పత్రిక లేదనే చెప్పాలి. అచ్చుయంత్రాలు పనిచేసే విధానం - మాయాజాలంలాంటి ఈనాటి సాంకేతిక విధానానికి ఊహించలేని దూరంలో ఉండేది. టీవీలు లేవు. కంప్యూటర్లు లేవు. ఇక ఈనాడు మనకు అందుబాటులో వున్న ఇతర సమాచార సాంకేతికరంగ పరికరాల మాట సరేసరి!

అయినప్పటికీ, అది భారతదేశం నూతనశకంలోకి అడుగుపెడుతూన్న సంధియుగం. బ్రిటిష్ పాలన నుంచి విముక్తిపాందిన భారత్ స్వతంత్రంగా నిలబడి ప్రగతి పథంలో సాగడానికి అయత్తమవుతూన్న కాలం!

అ కాలఘట్టంలో నేనూ, నా మిత్రులు స్వర్గీయ చక్రపాణిగారూ తీవ్రంగా ఆలోచించ సాగాము. రేపటి భారతం హాయిగా చిరునవ్వులు చిందించాలంటే, ఈనాటి పిల్లలను మనం నవ్వేలా చేయాలి. నేటి భాలలు మహాన్నతమైన మనసంస్కృతి వారసత్వాన్ని గ్రహించి ప్రేమించేలా చేయగలిగినప్పుడే, రేపటి భారతం బలమైన దేశంగా రూపుదిద్దుకుంటుంది. పిల్లలందరూ కలిసి మంచి సాహిత్యాన్ని చదివి ఆనందించేలా చేయాలి. భారతీయులమన్న భావం అందరిలోనూ కలిగించాలి. ఈ ఉదాత్తలక్ష్యంతో విలక్షణమైన అపూర్వ ప్రయోగానికి పూనుకున్నాం. అదే చందమామ ఆవిర్భావం! విభిన్న భాషలలో ఒకే భావం. మొగ్గల్లాంటి పసి హృదయాలను రంజింపజేయడానికి కథలు, పురాణ ఇతిహాసాలు, జానపద కథలు- అంటూ భారతీయ సాహితీ నిధుల తలుపులు తెరిచాము. పసిపిల్లల మనసులు సుందర లోకాలలో విహరించేలా చేశాము.

క్రమక్రమంగా చందమామ ఇంటింటి పత్రికగా పరిణమించింది. ఒడిదుడుకులు, అవరోధాలు అప్పుడ్పుడు ఎదురైనప్పటికీ ముందుకే సాగింది. అయితే, ఇటీవలి కాలంలో కొన్ని అనివార్య పరిస్థితుల కారణంగా- ఒక సంవత్సరానికిపైగా ప్రచురణ తాత్కాలికంగా ఆగింది. అయినా పత్రిక పట్ల ఉన్న సుపృద్భావం మళ్ళీ జయించింది. కూరుకుపోతూన్న రథచక్రాలను పైకెత్తి, గమ్యంకేసి పయనించడానికి మళ్ళీమార్గంలోకి మళ్ళీంచి, తగిన సమయంలో చేయూత నిచ్చిన ఆ ఉన్నత హృదయాలను మనసారా అభినందిస్తున్నాను!

ఈ సందర్భంగా రెండువిషయాలు నాకు ఆనందం కలిగిస్తున్నాయి. ఒకటి, పత్రిక 53వజన్మదినోత్సవం జరుపుకోవడం. రెండు, కొద్దిపాటి విరామం తరవాత మరింత ఆకర్షణీయంగా, నవతేజంతో చందమామ మీ ముందుకు రావడం.

చందమామ దినదిన ప్రవర్ణమానం కావాలని ఆశిస్తూ; పాఠకలోకానికీ, మిత్రులకూ, శ్రేయోభిలాపులకూ శుభాకాంక్షలు తెలియజేస్తున్నాను.

- బి. నాగిరెడ్డి