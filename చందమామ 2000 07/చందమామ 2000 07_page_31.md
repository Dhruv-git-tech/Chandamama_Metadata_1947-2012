అతడిమాటల్లోని వెటకారం వీరభద్రుడికి అర్థమైంది. రామశేఖరుడు మాత్రం, తనకు పాటలు పాడడంలో సంపూర్ణమైన ప్రతిభ అలవడినట్టు ఆనందపడిపోయాడు.

ఊరుచేరాక, వీరభద్రుడు, రామశేఖరుడికి, “ఒరే, నువ్వు గొప్పగా పాడతావని, మన ఊళ్ళోనీ పాటవిన్నవాళ్ళకు నీ మీదఅసూయ కలగవచ్చు. అందువల్ల, నువ్వు నీ పాటను జనం మధ్యపాడకుండా, ఎవరూ లేని ప్రాంతాలకు పోయి, అక్కడ సాధన చెయ్యి,” అని సలహా యిచ్చాడు.

ఈసలహా రామశేఖరుడికి నచ్చింది. వాడొకనాడు ఊరుకు దూరంగా వున్న ఒక కొండ ప్రాంతానికి పోయి, ఒకరాతి మీద కూర్చుని గొంతు విప్పాడు. ఆ ఊరి పూజారి శతగోపానికి మూలికావైద్యంలో ప్రవేశ

ముంది. ఆయన మూలికల కోసం కొండ దగ్గరకు వచ్చి, రామశేఖరుడి కర్ణభేది లాంటి పాటవిని హడలిపోయాడు.

ఆయన, వాణ్ణి దగ్గరకు పిలిచి, “ఒరే, శేఖరం! దూరంనుంచి నీపాట విని, ఆకాశం నుంచి ఏ గంధర్వుడో కిందకు దిగి పాడు తున్నాడనుకున్నాను, తీరాచూస్తే నువ్వు! మన మహారాజుగారిని దర్శించి నీ గంధర్వ గానం వినిపించు. నీకు ఘనసన్మానం తప్పక చేస్తారు,” అన్నాడు.

ఆ మాట నమ్మిన రామశేఖరుడు, మరెవ్వ రితో చెప్పకుండా, రాజుగారి వద్దకు బయలు దేరాడు.

అదే సమయంలో, ఆ రాజ్యం రాజు సుప్రభాతుడు, ఒక చిక్కుసమస్యతో కొట్టు మిట్టాడుతున్నాడు. పారుగుదేశపు రాజు చండ మార్తాండుడు హాతత్తుగా సుప్రభాతుడి రాజ్యంపై దుడయాత్రకు బయలుదేరాడు. పులి మీదపుట్రలా, సుప్రభాతుడి సేనాపతికి విషజ్వరు సోకింది.

సుప్రభాతుడు ఏంచేయాలో పాలుపోక తలపట్టుకు కూర్చున్నాడు. అంతలో ఒక భట్టుడు వచ్చి, “మహారాజా! రామశేఖరుడే పాటగాడు వచ్చాడు. తన పాటతో మీకు వీనుల విందుచేస్తాడట! పంపమనిసెలవా?” అని అడిగాడు.

రాజు పంపమన్నట్టు తలవూపాడు. రామ శేఖరుడు, రాజు దగ్గరకు వచ్చి నమస్కరించి, గొంతెత్తిపాట ప్రారంభించాడు. అది వింటూనే సుప్రభాతుడు అదిరిపడ్డాడు. శత్రురాజు నగరం మీద శతఘ్నులు పేల్చడం ఆరంభించాడని కలవరపడిపోయాడు. అంతఃపురం

జూలై 2000

చందమామ