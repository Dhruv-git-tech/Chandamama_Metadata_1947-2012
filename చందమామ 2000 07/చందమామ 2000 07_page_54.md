నేర్చుకోమని నాభార్యకు చెప్పాను,"అన్నాడు పారుగింటివాడు.

“అలాగా?” అంటూ కుమరప్ప తన ఇంటికి వచ్చేశాడు.

అతనికి తన భార్యను గురించి అను మానం పట్టుకున్నది. కాని అతను తన భార్యను ఏమీ అడగలేదు. తానే స్వయంగా అనుమానం తీర్చుకోవాలని నిశ్చయించు కున్నాడు.

అందుచేత, మర్నాడు అతను నగరానికి బయలుదేరినట్టు బయలుదేరి, కొంత దూరం వెళ్ళి తిరిగి వచ్చి, దొడ్డిదారినలోపల ప్రవేశించి, చప్పుడు చేయకుండా ఒకచీకటి మూల దాక్కున్నాడు.

అ రోజు వెంకటలక్ష్మి పెసరపప్పు వేయించి పాయసంచేసింది. కొంచెంబియ్యం నాన బోసిరుబ్బి, బెల్లమూ, కొబ్బరీ, యాల కులూ చేర్చి అప్పం చేసింది. వీధిన చెరుకు గడలు అమ్ముతుంటే ఒకగడకొన్నది. అప్పాలు తిని, పాయసం తాగి, చెరుకుగడ తరిగి ముక్కలు చేసి, అన్నీ తినేసింది. తరవాత పిప్పి అంతా జాగ్రత్తగా పోగుచేసి, దూరంగా పారేసి వచ్చి, గిన్నెలూ, రోలూ శుభ్రంగా

కడిగి తాను పిండి వంటలు తిన్నఅనవాలు ఏ వాతించి లేకూడా చేసింది. అమె ఈ పనులలో నిమగ్నారాలై ఉండగా కుమరప్ప బయటికి జారుకుని, తన కాలికి ఒక గుడ్డ కట్టుకుని, కుంటుకుంటూ ఇల్లు చేరాడు. భర్తను చూడగానే వెంకటలక్ష్మి అదుర్దాగా, “కాలికి ఏమయిందండి?” అని అడిగింది.

“ఏం కావాలి? పాము కరి చింది,” అన్నాడు కుమరప్పు.

“పాము కరిచిందా? పెద్ద పామే?” అన్నది భార్య.

“పెద్దదే! నువ్వు తిన్న చెరుకుగడంత పెద్దది! నువ్వు తిన్న అప్పం లాగా కాలు పొంగింది! నువ్వు తాగిన పాయసం లాగా నా నోట నురుగులు వచ్చాయి,” అన్నాడు కుమరప్పు.

వెంకటలక్ష్మి తన రహస్యం బయట పడిందని చాలా భయపడింది. కాని కుమ రప్ప నవ్వుతూ, “భయపడకు. పారపాటు నాదే! కడుపు కింత తినకుండా నోరు కట్టు కుని ఏం లాభం? ఇకనుంచీ నాక్కూడా రోజూ పిండి వంటలు చెయ్యి. హాయిగా తింటాను,” అన్నాడు.