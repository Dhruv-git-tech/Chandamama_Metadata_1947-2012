మానం ?'' అని అడిగాడు మునుగు వీరుడు.

''శాంతిదేవ మహారాజు ప్రజలను కన్న బిడ్డల్లా పాలించిన కరు ణా మయుడు. అటువంటి ధర్మప్రభువుకు ఏమయిందో తెలుసుకోవడంమా కర్తవ్యం కాదా? పైగా, వీరసింహుడు పరమదుర్మార్గుడు. అధికా రాన్ని చేపట్టిన కేణంనుంచీ మితిమించిన గర్వంతో ప్రజలను హింసిస్తున్నాడు !'' అన్నాడు వసంతుడు.

''నిజమే. మనం అదు ర్మార్గుడి అంతం చూడాలి. అయితే, ఒంటరిగా కాదు; కలసి కట్టుగా ఆ కార్యం సాధించాలి. వాడికి వ్యతిరేకంగా ఉన్న వారందరిని మనతో కలుపుకోవాలి!'' అన్నాడు మునుగువీరుడు.

''రాత్రి ముగ్గురు భటులను హత మార్చింది మీరేనా ?'' అని అడిగాడు వసంతుడు.

''అవును. అయినా, వాళ్ళను చంపాలన్న ఉద్దేశం నాకు లేదు. వాళ్ళు వృద్ధమంత్రిని చంపటోయారు. ఆ కేణంలో

ఆయన్ను కాపాడాలంటే ఆ హంతకులను హతమార్చడం తప్ప నాకు మరో మార్గం కనిపించలేదు. అందుకే అలా చేశాను. అధికారుల ఆజ్ఞానుసారం నడుచుకునే అమాయకులను ప్రాణాలు తీయడమంటే నాకు చిరాకు. ఈ రోజు ఎవరి ప్రాణమూ తీయకుండా నిన్ను కాపాడగలిగినందుకు నాకెంతో అనందంగా వున్నది. పిరికి పందలే అమాయకులపై కత్తి దూస్తారు. మనం మహోన్నత కార్యం సాధించడానికి దీక్షబూని వున్నాము. అందుకే మనం దైర్యంగా పోరాడాలి,'' అని చెప్పి మునుగు వీరుడు గుహలోపలికి వెళ్ళి కొన్ని మధుర ఫలాలు తెచ్చి వసంతుడికి ఇచ్చాడు. ఆ తరవాత అరణ్యం నుంచి అమృత పురికి చేరుకునే దగ్గరి మార్గం తెలియజేసి ''నువ్వు అమృతపురికి వెళ్ళి, నగరానికి పడమర సరిహద్దులో వున్న మహాకాళి ఆలయాన్ని చేరుకో. అక్కడ కలును కుందాం,'' అని చెప్పి, గుర్రంమీద ఎక్కి వెళ్ళిపోయాడు. —(ఇంకావుంది)