‘‘తలుపు గడియ రాకపోతే, ఆయనే కేకపెడతాడు. ముందే ఆయన్ని కంగారు పెట్టడమెందుకు ?’’ అని వారించింది వీరభద్రం భార్య.

వీళ్ళీ విషయమై కలవరపడుతూండ గానే, స్నానాలగది లోపలి నుంచి మళ్ళీ గడియచప్పుడైంది. తలుపు తీసుకుని రామ చంద్రం బయటికి వచ్చి, ‘‘హమ్మయ్య! ఇప్పుడు ప్రాణం తెరిపిన పడింది,’’ అన్నాడు.

వీరభద్రం కుటుంబానికి కలిగిన ఆశ్చర్యం అంతా యింతా కాదు. వాళ్ళం దరూ తన కేసి ఆశ్చర్యంగా చూస్తూంటే, రామచంద్రం, ‘‘అదేమిటి? స్నానాల గది ముందు చేరి అంతా నన్ను దయ్యాన్ని చూసినట్టు చూస్తున్నారు ?’’ అన్నాడు.

‘‘అబ్బే, అదేం లేదు. స్నానం చేయ డంలో నీకే యిబ్బందీ కలగలేదు కదా?’’ అన్నాడు వీరభద్రం తడబడుతూ.

‘‘ఎవరైనా ప్రయాణం యిబ్బందుల గురించి అడుగుతారు. నువ్వు స్నానం యిబ్బంది గురించి అడుగుతావేమిటి? ఆయినా స్నానం చేయడంలో యిబ్బందే ముంటుందీ?’’ అని ప్రశ్నించాడు రామ చంద్రం ఆశ్చర్యంగా.

ఆ ప్రశ్నతో తన పొరబాటు తెలిసి, వీరభద్రం ఇంకే మీ మాట్లాడలేదు.

‘‘బయట ఎండ నిప్పులు చెరుగుతున్నది. ముందు స్నానం చేస్తేగానీ, మాట కూడా ఆడలేదు,’’ అంటూ స్నానాల గదిలోకి వెళ్ళాడు. ఆ వెనువెంటనే తలుపు గడియ వేసుకున్న చప్పుడు కూడా వినిపించింది.

ఆ చప్పుడు వింటూనే వీరభద్రం కంగారుపడ్డాడు. స్నానాల గది తలుపు గడియ వేయవద్దని బంధువును ముందుగా హెచ్చరించడం మరిచిపోయాడు. ఇప్పుడాయన గది నుంచి చియుట పడ లేక పోతే, తలుపు బద్దలు కొట్టవలని వస్తుంది!

‘‘ఎందుకైనా మంచిది, సుత్తి గది లోపలే వున్నది కాబట్టి ముందుగా ఆయన్ని హెచ్చరిద్దాం,’’ అన్నాడు వీరభద్రం.