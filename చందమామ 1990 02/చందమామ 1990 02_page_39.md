కోడళ్ళు, కూతురూ ఎంతో ఆప్యాయంగా చూడసాగారు. ఆమెకు అవసరం అయిన అన్ని సదుపాయాలు సమకూర్చారు.

అ తర్వాత కొంత కాలం పాటు తాయారమ్మ, ఎలాంటి యిబ్బందులూ లేకుండా సుఖంగా బతికి, ఒకనాడు చని పోయింది. కర్మల న్నీ కొడుకులూ, అల్లుడూ ఘనంగా జరిపించారు.

ఒకనాడు వాళ్ళందరూ గ్రామపెద్ద ఇంటికి వెళ్ళి, తాయారమ్మ నగలను పంచిపెట్టమని కోరారు. ఆయన సరేనని, వాటి వెల కట్టడానికి, అందరికీ సమంగా పంచడానికి, గ్రామంలోని శరభయ్య అనే నగలు చేసే అతణ్ణి పిలిపించాడు.

శరభయ్య, వాటినిచూసి తెల్లబోయాడు. అవన్నీ బంగారువి కాదు; నకిలీబంగారు నగలు. ఇది విని తాయారమ్మ కొడుకులూ, కోడళ్ళు, కూతురూ నిర్ఘొంతపోయారు.

“ఎంతమోసం! అన్నీ నకిలీనగలు దాచి, మమ్మల్ని మోసం చేశారు,” అన్నారు వాళ్ళు.

గ్రామపెద్ద చిన్నగా నవ్వి. “మీరు కూత్రం ఏం చేశారు? కేవలం నగల ఆశతో తాయారమ్మ పైన నకిలీప్రేమ చూపించారు. నకిలీప్రేమకు, నకిలీ నగలు ప్రతిఫలం! ఏమంటారు?” అని అడిగాడు.

దానికి ఎవరూ జవాబు చెప్పకుండా, తాయారమ్మ పట్ల తామెంత నిర్దయగా ప్రవర్తించినదీ గుర్తుకు తెచ్చుకుని, అవ మానంతో తలలు వంచుకున్నారు.

“ఏ విత్తనానికాచెట్టు, అన్న సామెత మీరు వినే వుంటారు. మీ మనసుల్లాగే, ఈ నకిలీ నగలూ పైకి ఒక రకంగా, ఆంతర్యంలో మరొక రకంగా వుండడం జరిగింది. ఇక వెళ్ళండి!” అన్నాడు గ్రామపెద్ద.

జరిగిందేమంటే—బంగారయ్య, గ్రామపెద్ద వద్ద ఎలాంటి నగలూ వుంచిపోలేదు. బంగారయ్య ఆత్మబంధువుల్లో మార్పు తెచ్చేందుకు, గ్రామపెద్ద ఇలాంటి ఎత్తు గడ వేశాడు.