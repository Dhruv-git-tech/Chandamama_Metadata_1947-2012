VEERA

బీదవాడి అద్భుతం

ఒక ఊళ్ళో ఒక రైతు ఉండేవాడు. అతనూ, అతని భార్యా ఎంతో ధర్మపుద్ది గలవాళ్ళు. అయితే వారికి గంపెడు పిల్లలుండటంచేత, భార్యాభర్త లిద్దరూ ఒళ్ళు విరుచుకుని పనిచేసినా అందరి పాట్టలూ నిండటానికి గంజి తప్ప మరేమీ ఉండేది కాదు. ఏ పూట అయినా సంకటి తింటే ఆ పూట వారికి విందే.

ఇంతగా తిండికి కటకట పడుతున్నా, ఆ రైతు దంపతులు ఆకలిగెని వచ్చిన వారికి ఎన్నడూ లేదని ఎరగరు. తాము తాగే గంజిలోనే అతిథికి కూడా ఎంతో ప్రేమగా ఇంత పోసేవారు.

ఒకనాడు వాళ్ళందరూ భోజనానికి కూచున్న సమయంలో ఒక బికారివాడు ఆకలితో మలమల లాడుతూ వచ్చాడు. రైతూ, అతని భార్యా తాము తాగబోతున్న గంజిలో నుంచి సగం సగం తీసి ఆ బికారి

వాడికి పోశారు. కొసపాణంతో ఉన్నట్టు కనిపించిన ఆ బికారి ఆ గంజి తాగి అమృతంతాగినవాడిలాగా కోలుకున్నాడు. వాడి ముఖానికి ఒక కళ వచ్చింది. వాడు రైతుతో, 'మీ దంపతుల వంటి పుణ్యాత్ము లను నే నెక్కడా చూడలేదు. మీరు గంజి చేసుకునే చట్టి ఇలా పట్టుకురండి, దానిని ఆక్రయపాత్రగా మారుస్తాను,' అన్నాడు.

రైతు భార్య తమ చట్టిని తెచ్చి బికారి కిచ్చింది. వాడు దాన్ని చేతబట్టుకుని కొంతసేపు ఏదో మంత్రాలు చదివి, దానిపై మూకుడు ఉంచి, 'ఇక మీరు తిండికి వాచిపోవసరం లేదు. రాజుగారి వంట సాలలో తయారయే ప్రతి వంటకమూ ఈ చట్టిలో మీకు దొరుకుతుంది,' అని చెప్పి ఆ కేణంలోనే లేచి తిన్నగా బయటికి వెళ్ళిపోయాడు.