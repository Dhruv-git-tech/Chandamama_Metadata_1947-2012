సరిగా నిద్రపట్టినట్టులేదే ?'' అని ప్రశ్నించాడు.

ముకుందం, అన్న ముఖం కేసి తేరిపారజూస్తూ, ''నీకూ సరిగా నిద్రపట్టినట్టులేదు, ఏం జరిగిందేమిటి ?'' అని అడిగాడు.

అరవిందం తన అనుభవం గురించి చెప్పాడు. ముకుందం ఆశ్చర్యపోతూ, ''నాకూ, అలాంటి అనుభవమే అయింది. అటక ఎక్కిమినుములబస్తాదింపుదామని చూస్తే, అక్కడ వడ్లబస్తాలున్నవి,'' అన్నాడు.

''అంతా విచిత్రంగా వుందే ! నీకు దుష్టశక్తులంటే ఏమైనా నమ్మకమా ?'' అని అడిగాడు అరవిందం తమ్ముణ్ణి.

''అలాంటి నమ్మకాలేం లేవని, మనం వెంకటావధానితో చెప్పాం గదా,'' అన్నాడు ముకుందం.

''అవునవును ! అ మాట మరిచాను,'' అంటూ అరవిందం తన ఇంటికి వెళ్ళాడు.

ఆ రాత్రి ఇద్దరూ, ఈ పీఠకల సంగతేమిటో తేల్చుకోవాలని, వాళ్ళవాళ్ళ అటకల మీద పడుకున్నారు.

మర్నాడు అరవిందం నిద్రలేచి, సామాన్నిన్నీ ఏమీ మారకుండా వుండడం గమనించి, సంతోషంగా భార్యను కేక వేశాడు.

ఆ కేక విని అక్కడికి తమ్ముడు ముకుందం భార్య వచ్చి, ''అయినా బావగారు, మా అటకమీదికి ఎందుకు వెళ్ళారో