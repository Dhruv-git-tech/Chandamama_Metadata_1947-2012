అర్థం కావడం లేదు !'' అన్నది చిరాకు పడుతూ.

అరవిందం ఆశ్చర్యపోయి, ఏదో జవాబు చెప్పబోయేంతలో, అతడికి మెలుకువ వచ్చింది. అంతలో అతడి భార్య అటక దగ్గిరకు వచ్చి, ''ఏదైనా పనుంటే, అటక మీది నుంచి కేక పెట్టాలా ?'' అన్నది విసుకుంటూ.

''ఇంకో పీడకల !'' అనుకుంటూ అరవిందం, వెంటనే తమ్ముడి ఇంటికి పోయి, జరిగింది చెప్పి, ''నీకూ ఏమైనా పీడకలలు రాలేదు గదా ?'' అని అడిగాడు.

''పీడకలలా ! ఒకటా, రెండా—ఎన్నని గుర్తుపెట్టుకోను. ఆ కలలతోనే రాత్రి గడిచి పోయినా ప్రాణ్ణానికి హాయిగా వుండును. మధ్యమధ్య నిద్రబెడుతున్నది. ఇలా అయితే, నా ఆరోగ్యం మరెంతో కాలం నిలవదు,'' అన్నాడు ముకుందం బాధగా ముఖం పెట్టి.

''నీకు దుష్టశక్తులంటే నమ్మకం లేదు గదా ?'' అని అడిగాడు అరవిందం.

''ఏమో ! ఆ రోజు వెంకటావధానిగారు, మనల్ని ఇళ్ళు మార్చుకోమన్నప్పుడు, అలాంటి నమ్మకాలేం లేవని నువ్వన్నావు. నేనూ నీకు పంత పాడాను,'' అన్నాడు ముకుందం.

అరవిందం కొంచెంసేపు ఆలోచిస్తూ పూరుకుని, ''దుష్టశక్తులున్నవో లేవో, ఆ సంగతి వదిలేద్దాం. వెంకటావధానిగారి మాటల్తో, మనిద్దరి మనసుల్లోనూ ఏదో ఒక చిన్న అనుమానం తలెత్తింది. ఎందు కొచ్చిన గౌడవ ! పీడకలలతో ఎన్ని రాత్రులు నిద్రలేకుండా వుండగలం, అవధానిగారిచ్చిన సలహాప్రకారం, ఇళ్ళు మారుదాం,'' అన్నాడు.

''నేనూ అదే ఆలోచిస్తున్నాను. అలాగే చేద్దాం,'' అన్నాడు ముకుందం చాలా అనందంగా.

ఆ రోజే అన్నదమ్ములిద్దరూ తమ, తమ సామాన్యతో ఇళ్ళు మారారు. ఆ తర్వాత ఆ రాత్రేకాదు, మరేరాత్రి వాళ్ళను పీడకలలు బాధించలేదు.