కొత్వాలు ఎక్కిన గుర్రం వెనకగా, చేతులు బంధించబడిన వసంతుడూ, అతనికి ఇరువైపులా భటులూ నడిచారు. వాళ్ళకు వెనకగా ఆయుధాలు ధరించిన మరికొందరు భటులు నడుస్తున్నారు. వసంతుడు ఎలాంటి చలనమూ లేకుండా మౌనంగా నడుస్తున్నాడు.

దారికి అడ్డు ఎవరూ లేరు. కాని, ప్రజలదృష్టిని తన మీదికి ఆకర్షించడానికి కొత్వాలు, మాటి మాటికీ, '‘దూరంగా తప్పుకోండి....దూరంగా వెళ్ళండి,' ' అని అరవసాగాడు.

హతాత్తుగా, ఎవరో కొత్వాలును గుర్రం పైనుంచి బలంగా తోశారు. అతడు దభీ మని కిందపడి విలవిల తన్నుకోసాగాడు.

మరుకుణమే ఎవరో మెరుపులాంటి ఖడ్గ చాలనంతో, వసంతుడి చేతికి బంధించబడిన తాళ్ళను ఛేదించారు.

వసంతుడు వెనుదిరిగి చూశాడు. మునుగు వీరుడొకడు, '‘గుర్రమెక్కినా వెనక కూర్చో,' ' అని హెచ్చరిస్తూ, ఒక్క ఊపున కొత్వాలు గుర్రమెక్కి, కళ్ళాన్ని పట్టుకున్నాడు. వసంతుడు కూడా మరు కుణమే ఒక్క గెంతున గుర్రంమీదికి లంఘించి, మర్మ వీరుడి పక్కన కూర్చున్నాడు.

గుర్రం శరవేగంతో వెళ్ళిపోయింది.

భటులు భయాశ్చర్యాలతో మాటా పలుకూ లేకుండా నిలబడిపోయారు. కొత్వాలు మూలుగు విని స్పృహలోకి వచ్చి,