బంగారయ్య ఆస్తి

శిళ్ళంగేరి గ్రామంలో, బంగారయ్య అనే ఒక సామాన్య కుటుంబీకుడుండేవాడు. ఆయనకు తిరుమలయ్య, వెంకయ్య అనే ఇద్దరు కొడుకులు, మంగమ్మ అనే ఒక కూతురు. బంగారయ్య వాళ్ళందరికీ పెళ్ళిళ్ళు చేశాడు. ఆయన చనిపోయే నాటివరకూ, అందరూ ఉమ్మడి కుటుంబంగా వుండేవారు. మంగమ్మ ఆదే గ్రామంలో వుండేది.

బంగారయ్య పోయాక, ఆయన కొడు కులు ఉన్నకొద్ది ఆస్తినీ పంచుకుని, వేరు, వేరు కాపరాలు పెట్టారు. బంగారయ్య భార్య తాయారమ్మ, ఇద్దరు కొడుకుల వద్దా వంతులవారీగా వుంటూ వచ్చింది.

ప్రారంభంలో తాయారమ్మను, కోడళ్ళు గౌరవంగా చూసేవారు. కాని, రానురాను వాళ్ళు తాయారమ్మపట్ల కటుపుగా ప్రవర్తించసాగారు. అందుకు ముఖ్య కారణం, ఆమెవద్ద నగలుగానీ, డబ్బు గానీ లేకపోవడం. ఆమెకు జబ్బు చేస్తే, డబ్బు ఖర్చవుతుందని సరైన వైద్యం కూడా చేయించేవారు కాదు. కొడుకులు తమ భార్యలను అదుపులో పెట్టలేక పోయారు. మరి కొన్నాళ్ళు గడిచాక, వాళ్ళు తల్లిని పోషించడం బరువన్నట్టు ప్రవర్తించసాగారు.

తాయారమ్మ, కొడుకులవద్ద వుండలేక, కూతురు మంగమ్మ ఇంటికి వెళ్ళి వుండసాగింది. మంగమ్మ కొద్ది రోజులపాటు తల్లిని ఆదరంగా చూసి, తర్వాత అవకాశం చికిత్సావప్పుడల్లా, '‘ ఆస్తిని పంచుకోవడానికి కొడుకులు; పోషించడానికి కూతురు !’’ అని ఎత్తిపోటు మాటలు అనసాగింది.

తాయారమ్మకు, కూతురు మాటల్లో ఏదో కొంత న్యాయం వున్నట్టుగా తోచి, గ్రామ