పెద్ద వద్దకు వెళ్ళి, కొడుకుల మీద ఫిర్యాదు చేసింది. గ్రామ పెద్ద అంటే అందరికీ గౌరవం. ఆయన చెప్పే తీర్పుల్లో న్యాయం వుంటుందని అందరూ నమ్మేవారు.

తాయారమ్మను కొడుకులూ, కోడళ్ళూ సరిగా చూడకపోవడానికి కారణం ఏమిటో గ్రహించిన గ్రామపెద్ద, ఆమెతో, ''తాయా రమ్మా, నువ్వేమీ దిగులుపడకు. నీ భర్త చనిపోయేదానికి నెల రోజుల ముందు, ఒక పెట్టెలో కొన్ని బంగారునగలు దాచి, నావద్ద వుంచాడు. అలా చేయడానికి కారణం ఏమిటో మాత్రం, నాకు చెప్పులేదు. నేను, నీ కొడుకులతో, కోడళ్ళతో, కూతురుతో మాట్లాడతాను. ప్రస్తుతానికి, నా ఇంట్లోనే వుండు,'' అన్నాడు.

తర్వాత ఆయన వాళ్ళందరినీ పిలిపించి, ''మీరు, ఈ మునలితనంలో తాయారమ్మను సరిగా ఆదరించకపోవడం, ఆన్యాయం అనిపించుకుంటుంది. కన్న తల్లిని పోషించవలసిన బాధ్యత కొడుకులది. అయినా ఒకవేళ మీరు, మీ తల్లిని సరిగా చూడకపోతే, ఆమెకు సుఖంగా జీవించే ఆధారం లేకపోలేదు,'' అన్నాడు.

గ్రామపెద్ద మాటలు అర్థం కాక తాయారమ్మ కొడుకులు, ''అయ్యా, మీరు చెప్పేదేమిటో మాకు అంతుబట్టడం లేదు. కాస్త వివరంగా చెప్పండి,'' అన్నారు.

''మరేం లేదు. బంగారయ్యచనిపోయే ముందు, బంగారునగలున్న ఒక పెట్టెను