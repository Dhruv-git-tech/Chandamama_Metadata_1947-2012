ఒకనాడు నందివర్ధనుడు, విశ్వకర్మతో కలిసి తన ప్రత్యేక మందిరానికి వెళ్ళాడు. ఆ తర్వాత నందివర్ధనుడి వేషంలో విశ్వకర్మ బయటకు - వచ్చి. అంతఃపురం చేరాడు. నందివర్ధనుడు మాత్రం ప్రత్యేక మందిరంలోనే వుండిపోయాడు.

మర్నాడు నందివర్ధనుడి రూపంలో వున్న విశ్వకర్మ, సభామంటపం చేరాడు. అతడిని ఎవరూ అనుమానించలేదు. విశ్వకర్మ ప్రజల సమస్యల మీద తన దృష్టిని కేంద్రీకరించి, కొద్ది రోజులలోనే వాళ్ళ సంకేమం కోసం ప్రణాళికలు సిద్ధం చేయించాడు. ఆ తర్వాత వాటి అమలుకు సమర్థులైన ఉద్యోగులను నియమించాడు.

ముందు అనుకొన్న విధంగా, నంది వర్ధనుడి రూపంలో వున్న విశ్వకర్మ. రెండు నెలల తర్వాత నందివర్ధనుడిని కలుసు కున్నాడు.

నందివర్ధనుడు, అతడితో, 'విశ్వకర్మా, నీవు ఈ ప్రత్యేక మందిరంలో వుండు. నేను బయటికపోయి, నీ పరిపాలన గురించి ఎవరేమనుకుంటున్నారో తెలుసు కుంటాను,' 'అన్నాడు.

అంతఃపురం చేరిన నందివర్ధనుణ్ణి, మంత్రి సుబుద్ధి చూడవచ్చి, 'మహారాజా, ఈ ఉదయమే దేశపరిస్థితిని గురించి చారులద్వారా పూర్తి సమాచారం తెలుసు కున్నాను. ఈ రెండు నెలలలో పరిపాలన విషయమై, తమరు చేసిన నిర్ణయాలు ప్రజల ప్రశంసలకు పాత్రమవుతున్నవి,' 'అని చెప్పాడు.

నందివర్ధనుడు, ఆ రాత్రి తన ప్రత్యేక మందిరానికి వెళ్ళి, విశ్వకర్మతో, 'నేను మరి కొన్నాళ్ళు ఇక్కడ వుండదలిచాను. నువ్వు వెళ్ళి ఎప్పటిలా పరిపాలనా వ్యవహారాలు చూడు,' 'అన్నాడు.

మరి నాలుగు నెలలు గడిచేసరికి, విశ్వకర్మ ప్రజాసంకేమం విషయంలో అత్యద్భుతమైన అధివృద్ధిని సాధించాడు. కొత్తగా ధర్మసత్రాలు కట్టించాడు. గ్రామ గ్రామాన పాఠశాలలు ఏర్పరిచాడు.