“పూజారి, ఈ చిరుగుల చీరె నాకు కట్టబెట్టి, వారం కావస్తున్నది. బట్టలు మంచివి లేనందున, భక్తుల ఎదలు చిరాకుగా వుంటున్నవి. నువ్వు తెచ్చిన చీరెలు చూస్తుంటే, ఎంతో హాయి అని విస్తున్నది,” అన్నది.

“అదేం, తల్లి! భక్తులు నీకు ఎన్నో చీరెలు కానుకగా యిచ్చి పోతూంటారు గదా!” అన్నాడు గోవర్ధనుడు.

“వాళ్ళు కానుకగా ఇచ్చినవాటిలో, మంచివన్నీ, పూజారి గయ్యాళి భార్య తన సొంతం చేసుకుంటుంది. ఇక పూజారి నాకు కట్టబెట్టేవి నాసిరకం చీరెలు. ధర్మ కర్తకు అతడు, భార్యవైపు చుట్టం కావడంతో, ఆయన పూజారిని గుడ్డిగా నమ్మి,

గుడి బాధ్యత అప్పగించాడు,” అన్నది అమ్మవారు.

గోవర్ధనుడు, అమ్మవారికి నమస్కరించి, “మా చీరెలు నువ్వు తీసుకోవడం, మా అదృష్టం, తల్లి! ఇక వెళతాను,” అంటూ అక్కడి నుంచి లేచి కదల బోయాడు.

“ఆగాగు! చీరెల డబ్బు మరిచావా? రేపు ఉదయానే ధర్మకర్త ఇంటికి వెళ్ళి—అమ్మవారు నా దగ్గిర రెండువేల వరహాల ఖరీదు చేసే చీరెలు బేరం చేసి కొన్నారు; ఆ డబ్బు యివ్వండి, అని ఆడుగు. అందువల్ల నీకూ, కొంతవరకు నాకూ తప్పక మేలపుతుంది,” అన్నది అమ్మవారు.