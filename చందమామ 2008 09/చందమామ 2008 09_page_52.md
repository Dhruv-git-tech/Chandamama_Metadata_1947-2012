నమ్మకదోహి

బ్రహ్మదత్తుడు కాశీరాజ్యాన్ని పరిపాలించే కాలంలో అయిదు వందలమంది వర్తకులు ఒక నౌకలో సముద్రం మీద పోతూ ఉండగా, నడిసముద్రంలో నౌక మునిగిపోయింది. నౌకలో ఉన్నవారిలో ఒకడు తప్ప అందరూ చేపలకు ఎర అయ్యారు. అందరూ చావగా మిగిలినవాడు కరంబియ అనే సముద్రతీర నగరాన్ని చేరుకుని తిండికోసమూ, బట్టకో సమూ ముష్టి ఎత్తసాగాడు.

అక్కడి ప్రజలు వాడి దుస్థితికి జాలిపడి
సమస్తమైన వస్తువులు వాడికి ఇవ్వబోయారు.
“ఇవన్నీ నాకెందుకు? నాకింత బట్టా, తిండీ
చాలు!” అని వాడు, వారిచ్చిన వస్తువులను
నిరాకరించాడు. ఇది చూసి ప్రజలు, “ఓహో,
ఇతడెవడో గొప్ప విరాగి, తపస్వి!” అనుకుని,
అతనికొక పర్ణశాల నిర్మించి, అందులో
ఉంటూ తపస్సు చేసుకోమన్నారు.

అతను అందులో ఉంటూ, కరంబియ
మహాముని అని పేరు పెట్టుకుని, ఎంతో
గౌరవ ప్రపత్తులు సంపాదించుకున్నాడు.
అతని దర్శనం కోసం రాజులు కూడా రాసా
గారు. ఈ విధంగా కరంబియుడి స్నేహం
సంపాదించిన వారిలో పాములకు రాజైన
పండరకుడూ, గరుడులకు రాజుగా జన్మిం
చిన బోధిసత్వుడూ ఉన్నారు.

ఒకనాడు గరుడరాజు వచ్చి, కరంబియు
డికి ప్రణామం చేసి, “స్వామీ, మా గరుడు
లకూ, పాములకూ యుద్ధం జరిగినప్పుడల్లా
పాములకన్న గరుడులే ఎక్కువగా చావటం
జరుగుతున్నది. మాకు పాములను ఎలా
పట్టాలో తెలియటం లేదనుకుంటాను.
ఇందులో ఏదో యహుస్యం ఉన్నది. ఆ రహృస్యం
ఏమిటో మీరు పాముల నుంచి తెలుసుకుని
నాకు చెప్పగలరా?” అని అడిగాడు.