కోవాలంటే ఆకాశంలో ఎగిరి వెళ్ళాలి. అందుకు రాజాకు రెక్కలు లేవు కదా!

రాత్రయింది. తెల్లవారగానే సేనలు కోటలో జొరబడాలని నిర్ణయించారు. సమయం వేగంగా నడుస్తోంది. బ్రిటిష్ శిబిరం నుంచి వచ్చినట్టు ఒక సైనికుడు తెల్లటి గుర్రం మీద వెనుకవైపు ద్వారం గుండా శత్రుసేనల కేసి వచ్చాడు. ఎవరని అడిగినప్పుడు, “బాధ్యతా నిర్వహణలో ఉన్నాను!” అని ముక్తసరిగా సమాధానమిచ్చాడు. హాతాత్తుగా అతడు ఒక చోట అలాగే ఆగిపోయాడు. దారులన్నీ ఎగిసే మంటలతో మూసుకుపోయాయి. కాలకుండా వాటిని దాటడం అసాధ్యం. అయితే ఆ సైనికుడికి మరో మార్గం కనిపించ లేదు. ఆ మంటల గోడగుండా దూసుకుపోక తప్పదు. సైనికుడు గుర్రాన్ని చరచగానే అది ఒక్క గెంతున శరవేగంతో మంటల గుండా దూసుకుపోయి ఆవలికి. దూకింది. ఏం జరుగుతున్నదో బ్రిటిష్ సైనికులు గ్రహించే లోగా మెరుపులా వీరుడితో సహా గుర్రం చీకటిలో కలిసిపోయింది.

మరునాడు తెల్లవారగానే బ్రిటిష్ సేనలు ఒక్కసారిగా అన్ని దిశల నుంచీ జగదీశ్పూర్లో జొరబడ్డాయి. అయినా వాళ్ళు పట్టు కోవాలనుకున్న యువకిశోరం జాడ కనిపించలేదు. అతడు ఎక్కడికి వెళ్ళాడు? ఎలా వెళ్ళాడు? రాత్రి బ్రిటిష్ సైనికుడిలా వెళ్ళిన వాడు అతడేనా? తమ అలసత్వానికి బ్రిటిష్ సైని

కులు తమను తామే నిందించుకున్నారు. తప్పించుకున్న యువరాజును పట్టుకోమని అశ్వాల మీది సైనికులను ఆజ్ఞాపించాడు డుగ్లాస్.

అడవిని చేరిన రాజా అమర్ సింగ్ ఆసరికే బాగా అలిసిపోయాడు. బ్రిటిష్ సైనికులు ఆకలిగొన్న తోడేళ్ళలా ఆయన వెంటబడ్డారు. వాళ్ళ దగ్గరి ఆయుధాలు చాలా బలమైనవి. అయినా అతడు వాళ్ళకు లొంగిపోవాలని కలలో కూడా భావించలేదు. భయంకరమైన సింహంలా పోరాడుసాగాడు. నోనాడీగ్రామంలో నాలుగు వందల మంది సైనికులను చుట్టు ముట్టిపట్టుకున్నారు. వారిలో రాజా అమర్ సింగ్ ఉన్నాడా? లేడా? మూడు వందల మంది సైనికులను బ్రిటిష్ వాళ్ళు కర్కశంగా హతమార్చారు. వంద మంది తప్పించుకుని వెళ్ళి మళ్ళీ వచ్చి శత్రువుల మీద ఆగ్రహం చెందిన పులుల్లా వీరుచుకు పడ్డారు. ఆ తరవాత కొత్తగా వచ్చిన సైన్యంతో భీకర యుద్ధం జరిగింది. వంద మంది వీరులలో చివరికి ముగ్గురే మిగిలారు. వాళ్ళూ తప్పిం