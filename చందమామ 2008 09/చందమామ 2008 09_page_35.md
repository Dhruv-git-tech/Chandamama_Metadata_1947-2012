సమయస్ఫూర్తితో, చమత్కారసంభాషణతో, వివేకవంతమైన సలహాలతో అక్బర్ చక్రవర్తి అభిమానాన్ని చూరగొన్న బీర్బల్ అంటే ఆస్థానోద్యోగులు కొందరు అసూ పడేవారు. బీర్బల్‌ను చక్రవర్తి అభిమానానికి దూరం చేయాలని ఆశించేవారు. ముఖ్యంగా ఆస్థాన వైద్యుడు హకీం జలీమ్ ఖాన్, అతడిసన్నిహిత మిత్రులు బీర్బల్‌ను ఎలాగైనా ఆస్థానం నుంచి తొలగించాలని సరైన అవకాశం కోసం ఎదురు చూడసాగారు.

ఇలా వుండగా అక్బర్‌చక్రవర్తికి ఉన్నట్టుండి జ్వరం రావడంతో ఆస్థాన వైద్యుడి కోసం కబురు చేశాడు. వైద్యుడు ఔషధాలను తీసుకుని ఇంటి నుంచి బయలుదేరుతూం డగా హడావుడిగా వచ్చిన అతడి మిత్రులు, “మనం ఎదురు చూసిన అవకాశం రానే వచ్చింది. దీనిని జారువిడుచుకోకుండా సద్విని యోగం చేసుకోవాలి. మేము చెప్పినట్టు చేశావంటే ఆస్థానం నుంచి బీర్బల్‌ఉద్యాసన ఖాయం,” అన్నారు.

“అలాగా! చాలా సంతోషం. ఏం చేయాలో చెప్పండి, మరి,” అని అడిగాడు వైద్యుడు ఉత్సాహంగా.

వారిలో వృద్ధుడైన ఒక రాజోద్యోగి, వైద్యుడి దగ్గరికి వెళ్ళి చెవిలో ఏదో రహస్యంగా చెప్పాడు.

ఆ మాట వినగానే వైద్యుడి కళ్ళు ఆనం దంతో విప్పారాయి. ఉత్సాహంగా రాజదర్శ నానికి బయలుదేరాడు.

చక్రవర్తి కంబళి క్షుకుని పడకపై పడుకు న్నాడు. ఆయన్ను చాలా సేపు రకరకాలుగా పరీక్షించిన హకీం, ఆయనకేం పెద్ద జబ్బు లేదనీ, కావలసిందల్లా కొన్ని రోజుల పాటు విశ్రాంతి మాత్రమేననీ గ్రహించాడు. అయినా అసలు సంగతిని బయటపెట్టకుండా, “ఇది చాలా తీవ్రమైన వ్యాధి ఆలంపనా! దీనికి నా దగ్గర చక్కటి ఔషధం ఉన్నది,” అని చెప్పి కొంత సేపు ఆగి, “ఈ భస్మాన్ని ఎద్దుపాలతో కలిపి తీసుకుంటే త్వరగా పనిచేస్తుంది,” అన్నాడు.