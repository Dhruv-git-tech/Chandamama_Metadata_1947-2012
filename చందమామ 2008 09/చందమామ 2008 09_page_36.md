“ఏమిటీ, ఎద్దుపాలతోనా?” అని ఆశ్చర్య పోయాడు చక్రవర్తి నమ్మలేనట్టు.

“అవును. ఆలంపనా. కనుగొనడం క్షుటమే గాని, కొన్ని ఎద్దులు పాలిస్తాయి,” అన్నాడు వైద్యుడు గుంభనగా.

“అలా పాలిచ్చే ఎద్దును ఎవరు కనుగొన గలరు?” అని అడిగాడు చక్రవర్తి.

“ఆ పని బీర్బల్ చేయగలడు ప్రభూ. అతడు చాలా తెలివైనవాడూ, ప్రభువుల అభిమానం పొందినవాడూ కదా?” అన్నాడు వైద్యుడు.

“బీర్బలా? నిజంగానే అతడీ పని చేయ గలడంటావా?” అని అడిగాడు చక్రవర్తి.

“అవును, ఈ పని బీర్బల్ మాత్రమే చేయగలడు ప్రభూ. నేను ఇచ్చే ఈ భస్మాన్ని ఎద్దుపాలతో కలిపి రోజుకు మూడు పూటలు సేవించండి. ఎద్దుపాలు దొరక్కపోతే ఆవుపాల అనుపానంతో తీసుకోవచ్చు. అయితే, వ్యాధి నయం కావడానికి మరి కొంత ఆలస్యమవు తుంది,” అని చెప్పి వైద్యుడు భస్మం సంచీని తీసి ఇచ్చి, చక్రవర్తికి వంగి సలాం చేసి వెళ్ళి పోయాడు.

చక్రవర్తి వెంటనే బీర్బల్‌ను పిలిపించాడు.

బీర్బల్, “ఆరోగ్యం ఎలా వుంది ప్రభూ,” అని పలకరిస్తూ వచ్చాడు.

“బాగా లేదు బీర్బల్ జ్వరం,

ఒళ్ళంతా ఒక విధమైన పోట్లు. ఎద్దు పాల అనుపానంతో భస్మం తీసుకుంటే వ్యాధి త్వరగా నయమవుతుందని ఆస్థాన వైద్యుడు హకీం చెబుతున్నాడు,” అన్నాడు చక్రవర్తి.

“ఎద్దుపాలా? వింతగా ఉందే. ఎద్దు పాలిస్తుందని ఎప్పుడూ వినలేదే,” అన్నాడు బీర్బల్.

“పాలిచ్చే ఎద్దులు అరుదుగా ఉంటా యని హకీం చెబుతున్నాడు. అయితే అవి ఉన్నచోటు తనకు తెలియదట. నువ్వు దాన్ని కనుగొని పాలు తేగలవని చెబుతున్నాడు,” అన్నాడు చక్రవర్తి.

“నేను ఎద్దు పాలు తేగలనని హకీం అను కుంటున్నాడా?” అని అడిగాడు బీర్బల్.

“అవును బీర్బల్. నువ్వు నా కోసం ఆపని చేసిపెట్టవూ,” అన్నాడు చక్రవర్తి.

“హుజూర్, తమ కోసం నేను ఏమైనా చేయగలను. మీరు త్వరగా ఆరోగ్య వంతులు కావాలి. ఇప్పుడే ఆ పని మీద వెళతాను.

చందమామ

సెప్టెంబర్ 2008