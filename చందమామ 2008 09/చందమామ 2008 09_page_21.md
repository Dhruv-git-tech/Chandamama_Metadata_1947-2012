ఊహించని ఈ శాపానికి నోట మాటరాక నిశ్చేష్టురాలయింది నీలాంబరి.

అంతలో ప్రకాండుడు అక్కడికి వచ్చి, ఆనందుడితో, “నియమం తప్పి, యేడాది లోగా తపోశక్తిను పయోగించి కష్టపడి సాధించిన శక్తులన్నిటినీ తొందరపడి పోగొట్టుకు న్నావు. నీలాంబరికి శాపవిమోచనమయ్యాకనే ఆ శక్తులు నీకు తిరిగి వస్తాయి. కానీ, ఆమెకు శాపవిమోచనం కలిగించడం నీవల్ల కాదు,” అన్నాడు.

“నీలాంబరి ప్రవర్తనతో మళ్ళీ నాకు జీవితంపై విరక్తి కలుగుతున్నది. సన్యాసం ఇప్పించండి,” అన్నాడు ఆనందుడు దీనంగా.

“నువ్వు శకారుడికి మాటిచ్చి రుణపడ్డావు. ఆ రుణం తీరేదాకా సన్యసించే అర్హత నీకు లేదు,” అన్నాడు ప్రకాండుడు.

“తమరేనాకు తరుణోపాయం చెప్పాలి,” అంటూ ఆనందుడు ప్రకాండుడి పాదాలపై బడ్డాడు.

“నీలాంబరి బ్రహ్మరాక్షసిగా మారి ఈ మర్రి చెట్టును ఆవహించి నిధిని కాపలా కాస్తూ ఉంటుంది. నువ్వు శకారుడి రుణ విముక్తి పొంది, అర్హుడికి నిధిని అప్పగించా కనే ఆమెకు శాపవిముక్తి,” అన్నాడు ప్రకాండుడు.

“అదెలాగో చెబితే చేస్తాను,” అన్నాడు ఆనందుడు.

“ధనాశతో కృతజ్ఞతను మరిచిన నీలాంబ రికి, కృతజ్ఞతతో ధనాశను వీడిన వాడి వల్లె శాపవిముక్తి లభిస్తుంది. సిరిపల్లెలోని చిరు నాథుడు అలాంటి వాడు కాగలడని నాకు తోస్తున్నది. ప్రయత్నించి చూడు,” అంటూ అతడికి చిరునాథుడి వివరాలు చెప్పి ప్రకాండడు వెళ్ళిపోయాడు.

చిరునాథుణ్ణివెతుక్కుంటూ ఆనందుడు సిరిపల్లె చేరాడు.

ఇంతవరకు ఆనందుడి నుంచి విన్నచిరు నాథుడు నిధి మీది ఆశకొద్దీ, “ఎవరి ఇంట పనిచేయాలి?” అని అడిగాడు.

“శ్రీపురం శకారుడి ఇంట్లో. పని పూర్తి చేసుకుని బృహదారణ్యానికి రా,” అని చెప్పి ఆనందుడు తపస్సు చేసుకోవడానికి వెళ్ళిపోయాడు.

చిరునాథుడు శ్రీపురం వెళ్ళి, ఆనందుడు పంపగా వచ్చానని చెప్పి శకారుడి ఇంట పనిలో చేరాడు. శకారుడి భార్య అడ్డమైన