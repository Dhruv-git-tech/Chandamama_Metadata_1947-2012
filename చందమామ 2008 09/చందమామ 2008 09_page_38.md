“ఏం, నది పగల్లో మాత్రమే ప్రవహి స్తుందా?” అంటూ నవ్వుతూ ఆమె తల పైకెత్తి చూసింది.

“అనవసరంగా నాతో వాదించకు. చిక్కుల్లో పడగలవు,” అని హెచ్చరించాడు భటుడు.

“చిక్కుల్లో పడడమా? బట్టలుతికినం దుకు చిక్కుల్లో ఎందుకు పడతాను? ధర్మ ప్రభువులైన షహేన్ షా పాలన జరుగుతు న్నది,” అన్నది ఆ అమ్మాయి.

“నువ్వు చేసే శబ్దం వల్ల చక్రవర్తిగారికి నిద్రాభంగమయింది,” అన్నాడు భటుడు గద్దిస్తున్నట్టు.

“శబ్దం రాకుండా నువ్వు బట్టలుతక గలవా?” అని అడిగిందా అమ్మాయి.

“ఎవరు నువ్వు?” అని అడిగాడు భటుడు కోపంగా.

“ఆడపిల్లను,” అన్నదామె.

“మొదట మీ తండ్రిని పిలిచి నీకు కాస్త బుద్ధి నేర్పమని చెప్పాలి. నువ్వు ఎవరి కూతు రివో చెప్పు,” అన్నాడు భటుడు.

“మా తండ్రి కూతురిని,” అన్నదా అమ్మాయి.

“నోర్ముయ్. ఇలాపని కాదు. చక్రవర్తి దగ్గ రికివెళ్దాం రా. ఆయనే నీకు తగిన బుద్ధి చెప్పు గలరు. నీ పాగరుబోతు ధోరణి చూస్తూంటే చీకటి కొట్టు వాసం తప్పదులాగుంది,” అంటూ బయలుదేరాడు భటుడు.

ఏమాత్రం భయపడకుండా ఆ అమ్మాయి

భటుడి వెంట చక్రవర్తి దగ్గరికి వెళ్ళింది. భటుడు చక్రవర్తికి వంగి నమస్కరించి సంగతి చెప్పాడు.

“అర్ధరాత్రి వేళ బట్టలెందుకు ఉతుకుతు న్నావు?” అని అడిగాడు చక్రవర్తి.

“ఈ సాయంకాలమే మా నాన్న అందమైన మగబిడ్డను ప్రసవించారు, షహేన్ షా,” అని సమాధానమిచ్చింది ఆ అమ్మాయి.

“ఏమిటా అసంబద్ధ ప్రేలాపన!” అంటూ ఉరిమాడు చక్రవర్తి.

“నాన్నకు కానుపు చూసి శిశువును శుభ్రం చేయడానికే పాద్దంతా సరిపోయింది,” అన్న ఆమె మాటలకు అడ్డుపడి, “నాన్నకు కానుపు చూశావా? ఏమిటి నువ్వంటున్నది?” అని అడిగాడు చక్రవర్తి.

“అవును, షహేన్ షా,” అన్నదా అమ్మాయి అమాయకంగా.