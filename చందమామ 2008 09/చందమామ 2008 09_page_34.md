ఆ విధంగా, ఆంగ్లేయుల ఆగమనం వరకు భారతదేశాన్ని పాలించిన మొగల్ వంశాన్ని స్థాపించాడు.

అయితే ఇప్పుడు మనం ముచ్చటించను న్నది బాబర్‌లోని మానవతా పార్ట్వం గురించి. అందరూ చెప్పుకునే ఈ పూర్వగాథ ఆయన జీవితం చరమాంకంలో జరిగింది. అక్బర్‌కొలువు లోని సుప్రసిద్ధ పండితుడూ, చరిత్రకారుడూ అయిన అబుల్ ఫజల్ కూడా ఈ సంఘటన గురించి ప్రస్తావించాడు.

బాబర్ కుమారుడు హుమయూన్ వ్యాధి గ్రస్తుడయ్యాడు. ఆనాటి ప్రముఖ వైద్యులం దరూ చికిత్స చేశారు. అయినా, రోగి పరిస్థితి రోజురోజుకూ క్షీణించసాగింది. బిడ్డ దయ నీయ పరిస్థితిని గురించి బాబర్ నిస్సహాయంగా ఆలోచిస్తూ కూర్చున్నాడు. హిందూస్థాన్‌ను జయించి తాను గొప్పవాడనింపిచుకోవడానికి వేలాది మంది ప్రాణాలు తీశాడు. ఇప్పుడేమో ఒక్క ప్రాణాన్ని, అదీ కన్న బిడ్డ ప్రాణాలను కాపాడలేని అల్పుడిగా మిగిలాడు! బిడ్డ వ్యాధి నయం చేయడానికి సాధ్యమైనవన్నీ చేయమని, వైద్యులను ప్రాథేయపడ్డాడు. ఔషధాలు తయారు చేయడానికి యావత్ రాజ్యాన్ని ధార పోయడానికి సైతం సిద్ధంగా ఉన్నట్టు చెప్పాడు.

వైద్యులు తమ కర్తవ్య నిర్వహణకు శక్తివంచన లేకుండా పోరాడారు. అయితే, వారి ప్రయత్నాలు సత్ఫలితాలనివ్వలేక పోయాయి. ఆఖరికి ప్రధాన వైద్యుడు బాబర్ ఎదుట తల వంచు కుని నిలబడ్డాడు. “ఏమైనా చెప్పదలిచావా, మిత్రమా!” అని అడిగాడు బాబర్.

“ప్రభువులు క్షమించాలి. మేము చేయగలి గిందల్లా చేశాం. కాని, ప్రాణాలు నిలుస్తా

యన్న నమ్మకం లేదు. ఏ క్షణంలోనైనా తుది క్షణాలు రావచ్చు!” అన్నాడు వైద్యుడు దీనంగా కళ్ళు తుడుచుకుంటూ.

బాబర్ అతడి కేసి ఒక క్షణం నిర్లిప్తంగా చూశాడు. ఆ తరవాత మోకాళ్ళ మీదికి వంగి, ధారలు ధారలుగా కన్నీరు కారుస్తూ, “భగవం తుడా! నా బిడ్డకు బదులు నేను మరణించడా నికి సిద్ధంగా ఉన్నాను. నా ప్రాణాలు తీసుకుని నా బిడ్డను కాపాడు. అతణ్ణిబతకనివ్వ,” అంటూ చాలాసేపు ప్రార్థించి, బిడ్డ తలపై అరచేతిని ఉంచి, పడక పక్కనే మౌనంగా కూర్చున్నాడు.

కొన్ని గంటలలో యువరాజు మెల్లగా కళ్ళు తెరిచాడు. అటూ ఇటూ కదులుతూ కోలు కునే లక్షణాలు కనబరచాడు. బాబర్ కళ్ళు మసకబారాయి. కొడుకు అన్నాళ్ళు బాధ పడ్డ వ్యాధి లక్షణాలు ఆయనలో చోటు చేసుకు న్నాయి. ఆయన మంచం పట్టి మూడు నెల లలో కన్నుమూశాడు.
-(ఎం.డి)