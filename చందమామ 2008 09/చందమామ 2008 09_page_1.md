స్ట్రేంబర్ 2008

ప్రవృత్తమైన కలిసి అద్భుతమైన జంటగా ఉంటాం. మా కడగొట్టు తమ్ముడైన ఎల్పిజి కూడా ఇటీవలి కాలంలో గొప్పగా వెలుగొందుతున్నాడు. క్రూడాయిల్ అదే ముడిచమురు మా అమ్మ. ఇవాళ ప్రకృతిసిద్ధంగా లభించే చమురుల్లో ఆవిడే చాలా ఖరీదైనది. అందువల్లే ఆమెకు 'ద్రవ బంగారం' అనే ముద్దు పేరు వచ్చింది. చైనా, ఇండియా దేశాల సత్వర అభివృద్ధి కారణంగా, ఇతర దేశాల నుంచి కూడా మంచి గిరాకీ రావడంతో రోజురోజుకూ మా అమ్మకు గిరాకీ పెరిగి పోతోంది. వనరులు పరిమితం గనక, ఆమె ఖరీదు పైపైకి పెరిగి బ్యారెల్ కు 118 డాలర్లకు వరకు చేరుకున్నది.

అయినప్పటికీ, ఈ పరిస్థితులను చూస్తూంటే నాకు సంతోషంగా లేదు. వర్ధమాన దేశాలలో ముఖ్యంగా ఇండియాలో పెరుగుతూన్న ధరలు నాకు తీవ్రమైన ఆవేదనను కలిగిస్తున్నాయి. ఎందుకంటే ఇండియా తన ఇంధన అవసరాలకు విదేశాల క్రూడాయిల్ మీద అధారపడవలసి ఉన్నది. అయినా, భారత ప్రభుత్వం తీసుకుంటూన్న చర్యలు కాస్త ఊరట కలిగిస్తున్నాయి. మొట్టమొదటిదిగా, ఆదాయం తక్కువగా ఉన్న సాధారణ ప్రజానీకానికి పెట్రోలు సంబంధిత పదార్థాల ధరలపై సబ్సిడీ అందిస్తోంది. రెండవదిగా అధిక ధరల ప్రభావం, వాటి పర్యవసాన పరిరక్షణా చర్యలు సాధారణ ప్రజానీకానికి చేరాలన్న విషయాన్ని ప్రభుత్వం గ్రహిచింది. అందువల్ల పెట్రోలియం కన్సర్వేషన్ రీసెర్చ్ అసోసియేషన్ (పిసిఆర్ఎ) అనే సంస్థను ఏర్పాటుచేసి దాని ద్వారా సామాన్య ప్రజలలో పెట్రోలు పదార్థాల పరిరక్షణ ప్రాముఖ్యత గురించీ, ఇంధన సామర్థ్య పెంపుదల గురించీ స్పృహనూ, అవగాహననూ పెంచడానికి కృషిచేస్తున్నది.

పిసిఆర్ఎ నిర్దేశించే సాధారణ చర్యలను ప్రతి ఒక్కరూ అనుసరించాలన్నదే నా సవినయ విన్నపం. గృహిణులు ప్రెషర్ కుక్కర్లు, వెడల్పాటి పాత్రలూ ఉపయోగించడం ద్వారా గ్యాస్ ను పొదుపు చేయవచ్చు. మోటార్ కార్ల యజమానులు గంటకు 45-50 కి.మీ. వేగంతో నడుపుతూ, కార్-పూలింగ్ పద్ధతిని అనుసరించవచ్చు. సైకిలు మీద వెళ్ళిరావడం, నడవడం లాంటి వాటిని మళ్ళీ ప్రారంభించవచ్చు. ఇవి చాలా స్వల్ప విషయాలుగా అనిపించినప్పటికీ, వీటిని అందరూ అనుసరించడం ద్వారా చాలా మంచి ఫలితాలను రాబట్టవచ్చు.

రాకపోకలకు తమ సొంత వాహనాలకు బదులు ప్రభుత్వ వాహనాలను ఉపయోగించడం వల్ల చాలా వరకు ఇంధన వినియోగం తగ్గుతుంది. నగరాలలో సత్వరరవాణా విధానాలను ప్రవేశపెట్టడం ద్వారా వీటిని సక్రమంగా సాధించవచ్చు. పవన శక్తినీ, సౌరశక్తినీ, ప్రత్యామ్నాయ ఇంధన వనరులుగా ఉపయోగించడం ద్వారా పెట్రోలు పదార్థాల వినియోగాన్ని చాలావరకు తగ్గించవచ్చు. మీరూ ఇలాంటి భావాలనే నాతో పంచుకోగలరని ఆశిస్తున్నాను.