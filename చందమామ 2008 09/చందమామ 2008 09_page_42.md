నికి వేలాడుతూన్న జోలెలో ఉన్న ఆ సంచీని లాక్కోడానికి ప్రయత్నించాడు. కాని బిచ్చ గాడు దాన్ని గట్టిగా పట్టుకుని కేకలు పెట్టాడు. బ్రాహ్మడి ప్రయత్నం ఫలించలేదు. పైగా దారిన వెళుతూన్న కొందరు వాళ్ళ చుట్టూ చేరారు. వాళ్ళల్లో ఒకడు, “ఏమిటీ గొడవ?” అని అడిగాడు.

బిచ్చగాడు వెంటనే, “చూడండి, బాబూ. ఈ పెద్దమనిషి నా సంచీని దొంగిలించడానికి ప్రయత్నిస్తున్నాడు! కళ్ళు లేని పేద బిచ్చ గాణ్ణి. జీవితాంతం దమ్మిడీ దమ్మిడీగా కూడ బెట్టిన మొత్తాన్ని ఒక్కసారిగా దోచుకోవాలని చూస్తున్నాడు,” అన్నాడు కోపావేశంతో.

“మొత్తం ఎంత కూడబెట్టావేమిటి?” అని అడిగాడు గుంపులో నుంచి మరొకడు.

“తొంబై వెండి కాసుల దాకా ఉండవచ్చను కుంటాను? చూడు, బాబూ,” అంటూ బిచ్చ గాడు జోలెలో నుంచి సంచీని తీసి అడిగిన ఆ మనిషి చేతికిచ్చాడు.

అతడు, “ఒకటి, రెండు, మూడు...” అని లెక్కపెట్టి, “అవును, సరిగ్గా తొంబై వెండి కాసులు ఉన్నాయి,” అంటూ సంచీని బిచ్చ గాడి చేతికిచ్చి బ్రాహ్మడి కేసి తిరిగి, “ఇప్పుడే మంటావు?” అని అడిగాడు.

తన కల గురించీ దేవత ఆ సంచీని ఇవ్వడం గురించీ పదిమందిలో చెప్పడం భావ్యం కాదని భావించిన బ్రాహ్మడు, తను బిచ్చగాడికిచ్చిన పది కాసులూ, తన సంచీలో మిగిలి వున్న తొంబై కాసుల గురించి కూడా చెప్పలేక మౌనంగా ఉండిపోయాడు.

“కళ్ళు లేని బిచ్చగాడి నుంచి దొంగిలించ డానికి ప్రయత్నించడం నీలాంటి వాడు చేయ తగింది కాదు. చాలా సిగ్గుమాలిన పని,” అంటూ బ్రాహ్మణ్ణి మందలించి వెళ్ళారు అక్కడ చేరిన వాళ్ళు.

వాళ్ళతో పాటే బిచ్చగాడు కూడా ఎటోవెళ్ళి పోయాడు. బిచ్చగాడికి బుద్ధి చెప్పడం ఎలాగా అని తీవ్రంగా ఆలోచిస్తూ కొంత సేపు అక్కడే