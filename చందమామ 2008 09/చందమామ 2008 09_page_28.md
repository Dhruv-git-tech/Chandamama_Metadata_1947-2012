చెల్లెలు పెళ్ళాడుతుంది,” అని ప్రకటించిన వాడు ధృష్టద్యుమ్నుడు.

మత్స్యయంత్రాన్ని కొట్టిద్రౌపదిని గెలుచు కున్న బ్రాహ్మణ యువకుడెవరో తెలుసు కోవడానికి ధృష్టద్యుమ్నుడు గోప్యంగా వాళ్ళ వెంటవెళ్ళాడు. వాళ్ళు ఐదుగురు అన్నదమ్ము లనీ, భోజనాలు ముగించి, నిద్రకు ఉపక్రమించే ముందు యుద్ధవ్యూహ భేదనోపాయా లను గురించీ, వివిధ అస్త్రాల ప్రయోగ ఉప సంహారాల గురించీ మాట్లాడుకోవడం విన్నాడు. వాళ్ళు బ్రాహ్మణ వేషాలలో వున్న క్షత్రియ కుమారులని రూఢి చేసుకుని వచ్చి తండ్రికి ఆ సంగతి చెప్పాడు.

కురుక్షేత్ర యుద్ధంలో తండ్రితో పాటు పాండవ పక్షంలో నిలబడి వీరోచితంగా పోరాడిన మహారథుడు ధృష్టద్యుమ్నుడు. పాండవులు క్రౌంచవ్యూహం, అర్ధచంద్ర వ్యూహం, డేగవ్యూహం, మకరవ్యూహం, వజ్రవ్యూహం, సర్వభద్ర వ్యూహం మొదలైన వ్యూహాలు పన్నడంలోనూ, కౌరవుల వ్యూహాలను ఛేదించడంలోనూ ధృష్టద్యుమ్నుడు

కీలకపాత్ర వహించాడు. ద్రోణాది వీరులతో ఘోరంగా యుద్ధం చేశాడు. కొన్ని సందర్భాలలో భీముడికి తోడుగా వెళ్ళాడు.

భీష్ముడి పతనానంతరం సర్వసేనాధిపత్యం వహించిన ద్రోణుడు అతి భీకరంగా యుద్ధం చేశాడు. ధృష్టద్యుమ్నుడితో అతి భయంక రంగా యుద్ధం చేస్తూండగా-అశ్వతామ మరణించాడని ధర్మరాజు పలకడం ఆయన చెవిన పడింది. ద్రోణుడు విరక్తితో అస్త్రసన్యాసం చేసి, ప్రాయోపవేశం చేశాడు. అదే మంచి అదనుగా ధృష్టద్యుమ్నుడు ఆయన శియ్సును ఖండించాడు!

యుద్ధానంతరం తొడలు విరిగి పడివున్న దుర్యోధనుడి దగ్గరికి వచ్చిన అశ్వతామ, అతడి దుస్థితికి జాలిపడి, తెల్లవారే సరికి పాండవు లను చంపేస్తానని ప్రతిజ్ఞ చేశాడు. పాండవ శిబిరానికి వెళ్ళి, నిద్రిస్తూన్న ధృష్టద్యుమ్నుణ్ణీ, ఉపపాండవులనూ హతమార్చాడు.

ఆ విధంగా తండ్రిని అవమానించిన ద్రోణుణ్ణి హతమార్చిన ధృష్టద్యుమ్నుడు, ద్రోణుడి కుమారుడి చేతే హతుడయ్యాడు!