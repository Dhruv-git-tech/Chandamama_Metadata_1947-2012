ఎలా వచ్చిందీ?” అన్నాడు. “నెయ్యి అమ్మగా కొట్టువాడు ఇచ్చాడు!” అని, నాలుక కరుచు కున్నది సావిత్రి.

“నెయ్యి అమ్మడం ఏమిటి?” అని నాయుడుగారు అయోమయంగా అడిగాడు.

సావిత్రి భయం అభినయిస్తూ జరిగినది చెప్పి, “ఇది రోజూ జరుగుతున్నదే గదా!” అన్నది. నాయుడుగారు ఉగ్రుడైపోయి, భార్యను పిలిచి, నానా చివాట్లూ పెట్టాడు. ఆమె సావిత్రిని ఉరుముతూ చూసింది. “జవాబు చెప్పవేం?” అంటూ భార్యమీద చేయెత్తాడు నాయుడుగారు.

“ఆగండి, బాబుగారూ! అసలు తప్ప మీదే! అమ్మగారికి తరచు డబ్బు ఇస్తూ ఉంటే, ఈ విధంగా చేసేవారా? ఇంట్లో ఆడవాళ్ళకు ఖర్చులేవీ ఉండవనుకోకండి. పిల్లలు చిరుతిళ్ళకు డబ్బు అడుగుతారు! తలవని తలంపుగా ఇంటికి కావలసిన వస్తు వేదో వీధిలో అమ్మకానికి వస్తుంది. ప్రతిదానికి భర్తను అడగాలంటే వీలుపడకపోవచ్చు. కాని అమ్మగారు చేసిన పని కూడా మంచిది కాదు.

ఆమె చేసిన పనివల్ల పిల్లల దగ్గిరా, పనివాళ్ళ దగ్గిరా చులకనైపోయారు. ఒకరిదాకా ఎందుకు? నా భర్తనాకు అప్పుడ్పుడూ కొంత డబ్బు ఇస్తూ నచ్చినట్టయితే, నాకు ఈ వంటలక్క పని తప్పేది. ఈ ఇంటిగుట్టు బయట పెట్టినందుకు నా ఉద్యోగం ఊడిందని తెలుసు,” అంటూ సావిత్రి డబ్బులు నాయుడుగారి కిచ్చి వెనుతిరిగింది.

కాని ఆమె వాకిలి దాటేలోపల, “సావిత్రి, రేపు మామూలు వేళకు వచ్చెయ్యి,” అంటూ భార్యాభర్తలిద్దరూ కేక పెట్టారు. వాళ్ళలో మార్పు వచ్చినందుకు సంతోషిస్తూ సావిత్రి, మంచంలోపడి ఉన్న తస భర్తకోసం బత్తాయు పళ్ళూ అనీ కొని ఇంటికి వెళ్ళింది.

ఆమె పండు ఒకటి ఒలిచి భర్తకిస్తూ, “నువ్వు కాళ్ళూ, చేతులూ కదప లేక మంచాన పడినా ఇవాళ చక్కగా ఉపయోగ పడ్డావు. నీ పేరు చెప్పి ఒక భార్యా భర్తల మధ్య అడ్డుగోడ తొలగించాను,” అన్నది.

సావిత్రి జరిగినదంతా చెప్పగా, ఆమె భర్త కూడా ఆనందించాడు.