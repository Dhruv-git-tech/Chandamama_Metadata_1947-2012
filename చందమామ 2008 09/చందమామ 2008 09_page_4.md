## సరైన పునాదులు

మామూలుగా చిన్న పిల్లలు రోజులో కీసం ఆరుగంటలసేపు బడిలోనే గడుపుతూ ఉంటారు. మధ్యతరగతి కుటుంబాలకూ, ఉన్నత వర్గాలకూ చెందిన పసిపిల్లలు మోయలేని పుస్తకాలతో పాటు లంచ్ బాక్స్‌లు, వాటర్ బాటిల్స్ తీసుకెళ్ళడం మనకు రోజూ కనిపించే దృశ్యం. అయితే, పేద పిల్లల పరిస్థితి దీనికి పూర్తిగా విరుద్ధమైనది. ఆకలితో నకనకలాడే కడుపులతో బడికి వెళ్ళవలసిన దుస్థితి.

ఈ సమస్యను పరిష్కరించడానికి భారత ప్రభుత్వం మధ్యాప్ప ఉచిత భోజన పథకాన్ని అమలు పరుస్తోంది. ఈ పథకం వల్ల దాదాపు 130,000,000 మంది పిల్లలు లబ్ధి పొందుతున్నారు. ఈ పథకం కారణంగా అర్ధంతరంగా బడి మానేసే పిల్లల సంఖ్య గణనీయంగా తగ్గింది. ఇక్కడ అందించే భోజన పదార్థాల నాణ్యతనూ, కొలతలనూ, శుభ్రతనూ పర్య వేక్షించడానికి అధికారులు ఉన్నారు.

ఇలాంటి పథకాలను అమలు పరచడానికి అక్కడక్కడ కొన్ని ప్రభుత్వేతర స్వచ్చంద సేవా సంస్థలు కూడా ముందుకు రావడం ప్రశంసించ తగ్గ విషయం. బెంగళూరులోని అక్షయ పాత్ర ఫౌండేషన్ ఈ విషయంలో వార్తగదర్శకమైన సేవను అందిస్తోంది. ఆధునిక సదుపాయాలుగల వంటగదులను ఏర్పాటు చేసి, అక్కడ శుచిగా పోషక విలువలు నిండిన ఆహారాన్ని రుచికరంగా తయారు చేసి బడులకు పంపుతోంది. ఆ కారణంగా పిల్లలు ఆరోగ్యవంతులుగా ఉంటూ చక్కగా చదువుకోగలుగుతున్నారని బెంగళూరు, హుబ్బీ, బారాన్, బృందావన్ ప్రాంతాల నుంచి వచ్చే నివేదికలను బట్టి తెలుస్తోంది.

ఈ రంగంలో ఈ ప్రభుత్వేతర సంస్థ చేస్తూన్న సేవలను గుర్తించి; ఇలాంటి నిబద్ధత, చిత్త శుద్ధి గల సంస్థలకు నిధుల మంజూరు చేసి ప్రోత్సహించవలసిన బాధ్యత ప్రభుత్వానికి ఎంతయినా ఉంది. అలా చేసినట్టయితే అర్థంతరంగా బడి మానేసే దుస్థితి పిల్లలకు ఉండదు. దేశపురోగతికి సరైన పునాదులు వేసినట్టవుతుంది.

సంపాదకుడు : విశ్వం

Visit us at : http://www.chandamama.com