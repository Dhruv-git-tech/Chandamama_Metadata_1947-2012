# మహనీయుల జీవితాల్లో ఆసక్తికర ఉదంతాలు (33)

## విజేత చివరి విజయం

బాబర్ జీవితాన్ని (1483-1530) ధైర్య సాహసాలకూ, సమస్యలను ఎదుర్కొనే తెగువ, తెలివి తేటల ద్వారా సిద్ధించే ఘన విజయానికి ఉదాహరణగా చెప్పవచ్చు. బాబర్ సమర్థండ్ ను గడగడలాడించిన సుప్రసిద్ధ తామర్లేన్ వంశానికి చెందిన ఫర్ఘానా యువరాజు. తల్లివైపున భయంకరుడైన మంగోలీ విజేత చెంఘిజ్ ఖాన్ సంతతికి చెందినవాడు.

అతి చిన్న రాజ్యమైన ఫర్ఘానాను ఆయన తండ్రి నుంచి పదకొండోయేట వారసత్వంగా పొందాడు. అయినా శత్రువుల కుట్ర కారణంగా ఆయన రాజభవనం నుంచి పారిపోవలసి వచ్చింది. వందేళ్ళు పైబడ్డ ఒక వృద్ధురాలి గుడిసెలో తలదాచుకున్నాడు. ఆ వృద్ధురాలు,

"నీ పూర్వులు తైమూర్, చెంఘిజ్ ఖాన్ చేసి నట్టు నువ్వెందుకు చేయకూడదు?" అని అడగడమే సంపన్నమైన హిందూస్థాన్ మీద దండెత్తడానికి బాబరుకు ప్రేరణ కలిగించింది.

బాబర్ తనకు సాంతంగా రాజ్యం సంపాదించాలని నిర్ణయించాడు. ఇరవై ఒకటవ యేట చిన్న సైన్యాన్ని సమకూర్చుకుని కాబూల్ ను జయించి, అక్కడి నుంచి భారతేశం మీదికి దృష్టి సారించాడు. ఆ కాలఘట్టంలో ఢిల్లీని బలహీను డైన సుల్తాన్ ఇబ్రహీంలోడీ పరిపాలిస్తూండే వాడు. సింహాసనాన్ని ఆక్రమించాలని బంధువు ఆలంఖాన్ కుట్రపన్న సాగాడు. అతడూ, పంజా బులో సుల్తాను ప్రతినిధిగా పాలనసాగిస్తూన్న దౌలత్ ఖాన్ భారతదేశం మీదికి దండెత్తి రమ్మని బాబర్ ను ఆహ్వానించారు. దుర్మార్గులయిన ఈ ఇద్దరు కూడా తైమూర్, చెంఘిజ్ ఖాన్ లలాగే నగరాలను దోచుకుని బాబర్ సైతం తిరిగి వెళ్ళిపోగలడనీ, ఆ తరవాత తామే సింహాస నాన్ని ఆక్రమించవచ్చుననీ ఆశించారు. బాబర్ సంతోషంగా వాళ్ళ పిలుపును అందుకుని పంజాబును ఆక్రమించాడు. అయితే, హిందూ స్థాన్ ను వదిలివెళ్ళే సూచనలు కనిపించలేదు. ఆశాభంగానికిలోనైన దౌలత్ ఖాన్ ఆయనకు శత్రువుగా మారిపోయాడు. బాబర్ తిరిగి వెళ్ళి మరింత పెద్ద సైన్యంతో తిరిగి వచ్చాడు. దౌలత్ ఖాన్ ను ఓడించి బందీగా పట్టుకున్నాడు. సుప్రసిద్ధమైన పానిపట్టు యుద్ధంలో ఇబ్రహీంలోడీని హతమార్చాడు.