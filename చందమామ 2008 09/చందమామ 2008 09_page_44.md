మిద కూర్చుని, దుడ్డుకర్రలోని కాసులను శాలువా పరిచి అందులోకి రాల్చాడు. తొంభై వెండి కాసులను లెక్కించి తీసుకుని మిగిలి నవి ఎన్ని ఉన్నాయో కూడా లెక్కించకుండా, మళ్ళీ దుడ్డుకర్రలో నింపి, బిచ్చగాడు నిద్ర పోతూన్న సత్రం వద్దకు వెళ్ళి, ఆ దుడ్డుకర్రను వాడి పక్కన ఉంచి, తను ఉంచిన దుడ్డు కర్రను తీసుకుని గుడికేసి నడిచాడు.

గర్భగృహంలోని దేవత విగ్రహం ముందు నిలబడి, “జగన్మాతా! నా చర్యకు నన్ను క్షమించు. నువ్వు ఇచ్చిన దానిని మాత్రమే తీసుకున్నాను. బిచ్చగాడి సామ్మును ముట్టుకో లేదు. నీకిచ్చిన మాట ప్రకారం వాడికిచ్చిన పది కాసులు కూడా తీసుకోలేదు. జన్మజన్మ లకు నీ మేలు మరిచిపోను,” అని ప్రార్థించి వెలుపలికి వచ్చాడు.

బ్రాహ్మడిలో అనుకోకుండా బిచ్చగాడు ఇప్పుడు ఏం చేస్తున్నాడో చూద్దామన్న ఉత్సు

కత కలిగింది. సత్రం వద్దకు వెళ్ళాడు. బిచ్చ గాడు ఎదురు పడ్డాడు. వాడి ధోరణి చూస్తూంటే కాసులు పోయిన విషయం గమనించినట్టే ఉంది. వాడి వెనకగా కొంత దూరం నడిచిన బ్రాహ్మడు, బిచ్చగాణ్ణి పలకరించి, “నీకు పది కాసులిస్తే, నా దగ్గరున్న తొంభై కాసులు కూడా దొంగిలించావు. నన్ను గుర్తుపట్టావా?” అని అడిగాడు.

“అవునవును. అప్పుడే ఎలా మరిచిపోగ లను? నీకు వంద కాసులిచ్చిన అమ్మవారు వాటిని మళ్ళీ వెనక్కు తీసుకున్నది. ఆమె నాకు కలలో కనిపించి చెప్పింది. ఆ రోజు నీకు నేను చేసిన అపకారానికి నన్ను క్షమించు,” అన్నాడు.

బ్రాహ్మడు వాడి మాటలను నమ్మడమా వద్దా అన్న సందిగ్ధంలో పడ్డాడు. అయినా అంతా శుభంగానే ముగిసింది కదా అన్న తృప్తితో తన ఇంటికేసి నడవసాగాడు.