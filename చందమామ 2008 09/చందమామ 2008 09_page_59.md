బడింది. తనకు నమస్కారం చేస్తున్న హను మంతుడి ముఖం చూడటానికి కూడా ఆమెకు ధైర్యం చాలలేదు. ఆమె హనుమంతుడితో, “నువ్వు నిజంగా రావణుడవే. ఇప్పుడీ కోతి రూపంలో వచ్చావు. ఆ నాడు సన్యాసి రూపంలో వచ్చావు. నేనసలే దుఃఖింతోనూ, ఉపవాసాలతోనూ కృశించి ఉన్నాను. నన్నిలా మరింత బాధపెడుతున్నానెందుకు? ఇది నీకు మంచిదికాదు. ఒకవేళ నువ్వు నిజంగా రామదూతవే అయితే రాముడి గుణగణాలు వర్ణించు. అతడి గుర్తులు చెప్పు. రాముడితో నీకెప్పుడు సంబంధం కలిసింది? నువ్వు రామ లక్ష్మణుల నెలా ఎరుగుదువు? నర వానరు లకు పాత్తుఎలా కుదిరింది?” అని అడిగింది.

హనుమంతుడు రాముడి గుణగణాలు వివరించాడు. రాముణ్ణి ఆపాదమస్తకమూ

వర్ణించాడు. సీతాపహరణానంతరం రామలక్ష్మణులు ఋశ్యమూకపర్వత ప్రాంతానికి వచ్చినది మొదలు తాను లంకకు వచ్చినదాకా జరిగినదంతా పూసగుచ్చినట్టు సీతకు చెప్పాడు. తాను హనుమంతుణ్ణనీ, సుగ్రీవుడి మంత్రి ననీ తెలిపి రాముడిచ్చిన ముద్రికను సీత చేతిలో పెట్టాడు.

సీతకు హనుమంతుడియందు నమ్మకం కుదిరింది. ఆమె ముఖం విప్పారింది. ఆమె ఆంజనేయుణ్ణిపాటుతూ, అతడు మామూలు కోతి కాడనీ, ఎంతో శక్తిసామర్థ్యాలుండబట్టే సముద్రం దాటి రాగలిగాడనీ, రావణుడు కూడా అతణ్ణి ఏమీ చేయలేడనీ అన్నది. అప్పటికప్పుడే ఆమె రాముడు వచ్చి తనను రక్షిస్తాడనీ, అయోధ్య నుంచి భరతుడు కూడా వానరసేనకు తోడుగా ఒక అక్షోహిణి సేనను పంపుతాడనీ, రామలక్ష్మణులు సపరివారంగా రావణుణ్ణి యుద్ధంలో హతమార్చుతారనీ కలలు కన్నది. మరి కొంత సేపటికి రాముడు తనను తీసుకుపోతాడో పోడో అన్న అనుమానం కూడా ఆమెకు కలిగింది; తీసుకుపోకపోతే ఇక్కడే ప్రాణత్యాగం చేయ నిశ్చయించు కున్నది.

రాముడు ఆస్తమానమూ సీతనే స్మరిస్తూం టాడనీ, ఆమె వెళ్ళిపోయిన తరవాత అతను సరిగ్గా ఆహార పానీయాలు తీసుకోవడం కూడా మానేశాడనీ, సీత ఇక్కడ ఉన్నదని తెలియగానే వచ్చి వాలుతాడనీ హనుమంతుడు చెప్పాడు. తనకు రావణుడిచ్చిన ఏడాది గడువులో పది నెలలు నిండవచ్చాయనీ,