సర్పరాజు నాగలోకానికి వెళ్ళాడు. గరుడ రాజు తన లోకానికి వెళ్ళి గరుడులతో, “సర్ప రాజైన పండరకుణ్ణి మిత్రుడుగా చేసుకు న్నాను. కాని అతనికి నా పట్ల ఎలాటి భావం ఉన్నదో పరీక్షించవలసి వున్నది,” అని చెప్పి, నాగలోకానికి వెళ్ళి తన రెక్కలతో మళ్ళీ ఝంఝామారుతం లేపాడు. వెంటనే సర్ప రాజు రాళ్ళూ, ఇసుకా మింగి, తోక కనపడ కుండా చుట్ట చుట్టుకుని నేలపై పడుకుని, నోరు తెరిచి బుసకొట్టసాగాడు.

అప్పుడు గరుడరాజు, “ఇదేమి, సర్ప రాజా? మనం సంధీ, స్నేహమూ చేసుకొంటి మిగదా, మళ్ళీ నన్ను చంపటానికి సిద్ధపడు తున్నావేమిటి?” అని అడిగాడు.

దానికి సర్పరాజు, “మిత్రమా, వివేకి అయినవాడు ఎవరినీ నమ్మరాదు! అందులో, నిన్నటివరకూ శత్రువుగా ఉండిన నిన్ను ఎలా నమ్మను?” అన్నాడు.

గరుడరాజు నవ్వి, “నా పాఠం నాకు బాగానే వప్పగించావు! పద, ఆ దొంగ సన్యా సిని చూసివస్తాం!” అన్నాడు.

ఇద్దరూ కలిసి కరంబియుడి పర్ణశాలకు వెళ్ళారు. సర్పరాజు కరంబియుణ్ణి చూసి, “నిన్ను చూసి గొప్ప మునివనుకుని నా రహస్యం చెబితే, దాన్ని గరుడరాజుకు చెప్పి ఎందుకు నమ్మక ద్రోహం చేశావు?” అని అడిగాడు.

“నేను అజ్ఞానంచేత ఆ పని చెయ్య లేదు. మీరిద్దరూ నాకు మిత్రులే అయినప్పటికీ నాకు గరుడరాజుపైన అభిమానం జాస్తి. అందుచేత నీ రహస్యం గరుడరాజుకు చెప్పే శాను!” అన్నాడు కరంబియుడు.

“ఛీ, నీచుడా! సర్వసంగాలనూ పరిత్య జించి కూడా పక్షపాత బుద్ధి, శత్రు మిత్ర భావమూ పోని నువ్వు కూడా ఒక మునివేనా? లోకాన్ని ఈ విధంగా వంచిస్తున్నందుకు నీ శిరస్సు ఏడు చెక్కలగుగాక!” అని సర్పరాజు కరంబియుణ్ణి శిపించాడు.

మరుక్షణమే కరంబియుడి శిరస్సు ఏడు చెక్కలయింది. అతని కింద భూమి విచ్చు కున్నది. అతను తిన్నగా అవీచీ నరకానికి దిగి పోయాడు.