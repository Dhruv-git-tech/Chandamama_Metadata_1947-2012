వద్దకు తీసుకువెళుతున్నారు. శ్వాసపీల్చు కోవడానికే ఆయాసపడుతూ ఆమె ప్రాణ గండంలో పడిపోయింది. బండిలోని ఆమె భర్త, బంధువులు బండిని వేగంగా తోలమని బండివాణ్ణి బతిమాలుతున్నారు.

బండిసత్రం దాపులకు రాగానే తిరుపాలు దెయ్యం వికృత చేష్టలతో కీచుమని అరుస్తూ ఎద్దులకు ఎదురుగా వెళ్ళింది. దెయ్యాన్ని చూడగానే ఎద్దులు బెదిరిపోయి చెరోదిక్కుకు లాగడంతో బండి బోర్లాపడి బండిలోని వాళ్ళందరూ చెల్లాచెదరయ్యారు. పెద్దప్రమాదం జరిగిపోయిందని అందరూ భయపడ్డారు. కానీ, విచిత్రంగా ఎవరికీ, ఏమీ జరగలేదు. పైగా బండిలోని గర్భిణి ఎగిరి దూరంగా పడ డంతో, ఆ కుదుపుకు ప్రసవం జరిగిపోయింది. తల్లీ బిడ్డాక్షేమం.

అనుకోకుండా అడ్డువచ్చి మేలు చేసినం దుకు దెయ్యానికి అందరూ కృతజ్ఞతలు చెప్పారు. మెచ్చుకున్నారు. వారి మాటలు దానికి సంతోషం కలిగించాయి. తరవాతి రెండు రోజులలో ఇలాంటివే మరి రెండు

సంఘటనలు జరిగాయి. వాటిద్వారా ఎదుటి వారిని పీడించడంకన్నామేలు చేయడంలోనే గొప్ప ఆనందం ఉందని తిరుపాలు దెయ్యం గ్రహించింది. అయితే తిరుపెమ్మ దెయ్యం అలిగి, విడిపోతానని బెదిరించింది.

“బతికుండగా నీ మాట ఎప్పుడైనా కాద న్నానా? నీ మాట విని అందరినీ రకరకాలుగా బాధ పెట్టాను కదా? చచ్చాక కూడా దెయ్యమై ఇన్నాళ్ళు నువ్వు చెప్పినట్టే చేశాను కదా? ఇప్పుడు నువ్వు నా మాట కాస్తవిను. ఎదుటి వాళ్ళకు జరిగే మంచి చూసి సంతోషించడం నేర్చుకో. స్వానుభవంతో చెబుతున్నాను. అది నీకూ, నాకే కాదు; అందరికీ మంచిది,” అంటూ తిరుపాలు దెయ్యం మాయమై పోయింది.

తాము కీడు చేసినా ఎదుటివారికి మేలే జరిగి దాని ద్వారా జన్మవిముక్తి సిద్ధిస్తుందన్న సాధువు మాటలు గుర్తురావడంతో, తిరుపెమ్మ భర్తకు విముక్తి లభించిదని గ్రహించింది. ఆ తరవాత అక్కడ ఒంటరిగా ఉండలేక కీచు మని అరుస్తూ ఎటో ఎగిరివెళ్ళిపోయింది.