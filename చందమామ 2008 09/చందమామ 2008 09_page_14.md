కార్యం మేము తిరిగివెళ్ళేటప్పుడు పూర్తి చేస్తాం, ఇక సెలవు!” అన్నాడు.

ఉగ్రసేనుడి దూతలు నలుగురూ, ఖైదీ లిద్దర్నీ సమీపించి, వాళ్ళను చేతి కర్రలతో పాడిచి వెనక్కు తిప్పబోయారు. ఖైదీల్లో ధూమ కుడనేవాడు రోషంగా కళ్ళెగ్రచేసి, “ఛీ, దుర్మా ర్గుల్లారా!” అంటూ ఈసడించాడు. సోమ కుడు కర్రదెబ్బ తిని ఉలకలేదు, పలకలేదు. దూతల్లో ఒకడు వాళ్ళిద్దరికీ చేరువగా వెళ్ళి, “జాగ్రత్త! మీ పెళ్ళాంబిడ్డల మాట మరిచి పోకండి!” అన్నాడు పళ్ళు కొరుకుతూ.

దూతలు ఖైదీలతో సభామందిరం నుంచి బయిటికి వెళ్ళిపోయారు. రాజు శతభానుడు వాళ్ళు పోయిన ద్వారం కేసి సాలోచనగా చూస్తూ, “అమాత్యా! హంతకుడు ఉగ్రసే నుడేనన్న అనుమానం నాకు దృఢపడుతు న్నది. ఏమిటీ, అతడి ఈ కపట నాటక మంతా!” అన్నాడు.

“ఈ కపట నాటకం చాటున, మహా భయంకరమైన కుట్ర ఏదో వున్నదన్న అను మానం నాకు కలుగుతున్నది, మహారాజా! అంతే కాదు. శశికాంతుడు సజీవుడే అని కూడా నేను భావిస్తున్నాను,” అన్నాడు మంత్రి గంగాధరుడు.

“శశికాంతుడు క్షేమంగా తిరిగి రావాలని నేను కోరుకుంటున్నాను. ఉగ్రసేనుడికి, మన భద్రుడు గాయపడి నగరం చేరినట్టు తెలియ దులావుంది. అతడి దూతల మాటల వల్ల మనవాళ్ళు ముగ్గురూ అరణ్యంలో మరణించారని వాళ్ళు అభిప్రాయపడుతున్నట్టు కనబడుతున్నది,” అన్నాడు శతభానుడు.

“అతడి దూతలు మన నగరం చేరక ముందు, అందరూ అలాగే అనుకుని వుంటారు. ఇప్పుడు నగరప్రజలు చెప్పుకునే మాటల వల్ల, భద్రుడు ఇక్కడికి చేరినట్టు దూతలు గ్రహిస్తారు. వెన్నులో తగిలిన బాణం శస్త్రం చేసి బయిటికి లాగగానే, అతడు మరణించాడని, పుకారు వేయిస్తాను,” అన్నాడు గంగాధరుడు.

“ఇందువల్ల కలిగే మేలేమిటి?” అన్నాడు శతభానుడు.

“ఈ పుకారు, అతడి దూతల ద్వారా గాని, మరొకవిధంగా గాని ఉగ్రసేనుడికి చేరు తుంది. ఆ విధంగా, అరణ్యంలో జరిగిన వాస్తవం ఏమిటో మనకు తెలిసే అవకాశం లేదని, అతడు ధీమాగా వుంటాడు. అది మనకు చాలా మేలు చేకూరుస్తుంది. ఈ