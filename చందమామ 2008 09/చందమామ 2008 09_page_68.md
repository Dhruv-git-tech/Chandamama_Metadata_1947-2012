మూటను విప్పి తింటూండగా పక్కన పెట్టిన
డబ్బు సంచీ గాలిలోకి ఎగరడం చూసి
దిగ్గ్రాంతి చెందారు!

వాళ్ళు లబోదిబో మంటూ వేడుకుంటు
న్నప్పటికీ, డబ్బు మూటను చేజిక్కించుకున్న
దెయ్యాలు, ఇనుమడించిన ఉత్సాహంతో
మూటను విప్పి నాణాలను ఎత్తుకు పోయి
దాపులనున్న కొలనులో చెల్లాచెదరుగా
చల్లేాయి. రైతు దంపతుల ఏడుపును చూసి
వికవికా నవ్వుతూ గెంతులు వేయసాగాయి.

ప్రాణాలకన్నా విలువైన డబ్బు గంగ
పాలవడంతో తట్టుకోలేని రైతు దంపతులు
కొలనులో దిగి డబ్బుకోసం నీటి అడుగున
గాలించసాగారు. అతికష్టం మీద చాలా సేప
టికి ఒకనాణెం తీయగలిగారు. ఆ తరవాత
ఉన్నట్టుండి ఒక పెద్ద మూట దొరికింది.
అందులో పదివేల వరహాలు ఉన్నాయి!

చాలా రోజుల క్రితం పెంటబడి తరుముకు
వస్తూన్న భటులకు భయపడి ఒక దొంగ
పడవేసిన డబ్బు మూట అది. పాము కాటు
వల్ల వాడు చనిపోవడంతో ఆ డబ్బు మూట
కొలనులోనే ఉండిపోయింది.

తమ కూతురి పెళ్ళిని మరింత వేడుకగా
జరిపించాలన్న ఉత్సాహంతో రైతు దంప
తులు అక్కడి నుంచి పరవానందంతో
బయలుదేరారు.

ఆ దృశ్యం దెయ్యాలకు పట్టరాని దుఃఖం
కలిగించడంతో పొగిలి పొగిలి యేడ్చాయి.
“ఆ గడ్డంసాధువు మంచిగానే మన మీద
గెలుపు సాధించాడు. నావల్ల ఏ ఒక్కరికీమేలు

జరగకూడదు,” అంటూ గట్టిగా నిట్టూర్చింది
తిరుపెమ్మదెయ్యం.

“పోనీ, వ్యతిరేక ఫలితాల కోసం మంచి
పనులు చేద్దామా?” అని అడిగింది తిరుపాలు
దెయ్యం.

“ఏమిటీ, మంచి పనులు చేయడమా?
అది మనిషిగా ఉన్నప్పుడే చెయ్యలేదు.
ఇప్పుడు నావల్ల అయ్యే పనికాదు,” అంటూ
విచారంగా మూలిగింది తిరుపెమ్మదెయ్యం.

అయితే తిరుపాలు దెయ్యం మాత్రం
సాధువు మాట ప్రభావాన్ని మరొకసారి పరీక్షిం
చాలనుకున్నది.

అంతలో దూరంగా ఒక ఎద్దుల బండి
రావడం కనిపించింది. ఆ బండిలో నిండు
గర్భిణి ఉన్నది. ప్రసవం కష్టం కావడంతో
ఆమెను గ్రామం నుంచి పట్నం వైద్యుడి