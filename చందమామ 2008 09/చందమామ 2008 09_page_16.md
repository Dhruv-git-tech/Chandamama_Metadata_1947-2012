“చచ్చిన వాళ్ళు చచ్చారు; పథకాలూ, తంత్రాలూ అల్లేవాళ్ళు అల్లుతున్నారు. వాళ్ళ మాటకేం గాని, మధ్య మనం అదృష్టవం తులం,” అన్నాడు మరొక దూత.

“ఏమిటబ్బా, అంతఅదృష్టం?” అన్నాడు మొదటి దూత.

“మనం వచ్చిన పని మహచక్కగా, మహా చాకచక్యంగా నిర్వహించాం. మన వాగ్జాలంతో ఈ దేశపు రాజునూ, మంత్రినీ సమ్మోహితుల్ని చేశాం. ఇందుకు మన రాజుగారు మన నెంతగా సత్కరిస్తారో, ఎన్నెన్ని మడిమాన్యాలి స్తారో వూహించుకో,” అంటూ దూత పెద్దగా నవ్వాడు.

అతడి నవ్వు ముగిసేలోపల అంతకంటె పెద్దగా వికృతంగా దారిపక్క చెట్ల చాటు నుంచి మరొక నవ్వు వినిపించింది. దూతలు ముగ్గురూ నివ్వెరపోయి, ఆ ధ్వని వచ్చిన వైపుకు చూశారు. అక్కడెవరూ వారికి కని పించ లేదు, అలికిడైన జాడ కూడా లేదు. గుడ్డి వెన్నెలలో అరణ్యం మహా భయం కరంగా వున్నది. ఏవేవో వింత ధ్వనులు వినిపిస్తున్నాయి.

“మన సంతోషంలో మనం ఇంత వరకూ పరిసరాలను గమనించ లేదు సుమా! ఈ అరణ్యం దొంగలకూ, దారిదోపిడీ గాళ్ళకే గాక, మనుషులను పీక్కుతినే అతిభయంకర మైనపిశాచాలక్కూడా నిలయం అని విన్నాం. ఇక నోళ్ళు మూసుకుని జాగ్రత్తగా గుర్రాలను నడుండి. ధూమక సోమకులు గుర్రాల వెంట వస్తూనేవున్నారా?” అంటూ దూతల్లో ఒకడు వెనక్కు తిరిగి చూశాడు.

ఆ మరుక్షణం దూతల మీద చెట్లకొమ్మల నుంచి కణకణలాడే బొగ్గులు వానజల్లులా కురిసినై. ఆ నిప్పుకణాలు మీద పడగానే గుర్రాలు బెదిరి పరిగెత్తసాగినై. దూతల్లో ఇద్దరి దుస్తులు నిప్పంటుకుని భగ్గుమన్నవి.

“కొరివిదయ్యాలు! కొరివిదయ్యాలు!” అంటూ దూతలు నలుగురూ ఒక్కసారిగా భీతిలో కేకలు పెట్టారు. కళ్ళాలు లాగి, పరిగెత్తే గుర్రాలను ఆపాలనే ప్రయత్నం వాళ్ళేమీ చెయ్యలేదు. అవి పెద్దగా సకిలిస్తూ దారీతెన్నూ లేకుండా అరణ్యానికి అడ్డంపడి పరిగెత్తసాగినై. ధూమక సోమకులు పడుతూ లేస్తూ, వాటి వెనక పరిగెత్తసాగారు.

కొద్ది సేపటి తరవాత గుర్రాలు అలిసి పోయి రౌతుల స్వాధీనానికి వచ్చినై. దూతల్లో ఒకడు ధూమక సోమకులు తమ వెంటనే వుండటం గుమనించి తృప్తిగా నిట్టూర్చి, “మను