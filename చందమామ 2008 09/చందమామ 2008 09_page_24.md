చందమామ కబుర్లు

స్వర్ణపతకం సాధించిన అభినవ్ బింద్రా

112 ఏళ్ళ ఒలింపిక్స్ చరిత్రలో మొట్టమొదటి సారిగా భారత దేశం వ్యక్తిగత స్వర్ణపతకాన్ని సాధించింది. ఈ ఘనత సాధించిన ధీరుడు చండీఘడ్‌కు చెందిన ఇరవైఐదేళ్ళ అభినవ్ బింద్రా; పురుషుల 10 మీటర్ల ఎయిర్ రైఫిల్ విభాగంలో స్వర్ణపతకం సాధించి చరిత్ర సృష్టించాడు. తొలి సువర్ణ పతకం సాధించి భారతదేశ కీర్తిపతాకను ఎగురవేసిన అభినవ్ బింద్రాకు వందకోట్ల భారతీయ ప్రజానీకంతో కలిసి 'చందమామ' హృదయ పూర్వక అభినందనలు తెలియజేస్తోంది.

అంతస్థులపైకి వెళ్ళడంలో రికార్డు

ఇటలీకి చెందిన మార్కోడీ గాస్పేరీ (30) ప్రపంచంలోకెల్లా ఎత్తయిన భవనమైన టాయ్‌పీయ్ 101, అకాశ హర్మయం 91 అంతస్థులను 11 నిమిషాల 39 సెకండ్లల్లో ఎక్కి కొత్త ప్రపంచ రికార్డును సృష్టించాడు. ఇది 86 అంతస్థులతో 1,576 మెట్లుగల ఎంపైర్ స్టేట్ బిల్డింగ్ కన్నా 400 మీ. ఎక్కువ ఎత్తు ఉంటుంది. ఈ పోటీలో మరో ఎనభై మంది పాల్గొన్నారు. జర్మనీకి చెందిన థామస్ డోల్డ్ 11 నిమిషాల 56 సెకండ్లలో ఎక్కి ద్వితీయ స్థానంలో వచ్చారు. మహిళా పోటీదార్లలో యాండ్రియా మేయిర్ (28-ఆస్టియా) ఈ మెట్లను 12 నిమిషాల 54 సెకండ్లలో ఎక్కి గెలుపును కైవసం చేసుకున్నారు.

కుక్కపిల్లకు సత్కారం!

శ్రుచికిత్స సమయంలో ప్రాణాలు కాపాడడానికి అమరమయ్యే రక్తం దానం చెయ్యడం గొప్ప మానవసేవగా భావించబడు తోంది. లర్చ్ అనే రెండేళ్ళ వయసు కుక్కపిల్ల అవసరమైన ప్పుడు ఇతర కుక్కలకు ఉపయోగించడానికి ఇరవైసార్లు రక్తదానం చేసింది. అమెరికా మిచిగాన్‌కు చెందిన దాని యజమాని జోని మెల్విన్-ధియేడ్ తన పెంపుడు కుక్కపిల్ల ప్రతి నాలుగు వారాల కోసారి రక్తదానం చేస్తోందని చెబతున్నాడు. దాని రక్తం ఇంత వరకు కొన్ని డజన్ల కుక్కలకు ఉపయోగ పడి ఉన్నది. తొంభైకిలో బరువున్న లర్చ్ నెలకు ఇంచుమించు తొంభైకిలో ఆహారం తింటుంది. మిచిగాన్ చాప్టర్ ఆఫ్ ది అమెరికన్ రెడ్ క్రాస్ సంస్థ దాన్ని 'పెట్స్ బ్యేట్ డ్రెండ్' అవార్డ్‌తో సత్కరించింది.