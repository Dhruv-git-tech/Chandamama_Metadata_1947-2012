దేశం నుంచి బయలుదేరి ఈ ప్రదేశానికి వచ్చాం,” అన్నాడు.

శిఖిముఖిని ప్రశ్నించిన అఘోరీ తతిమ్మా వాళ్ళకు నాయకుడు. అతడు శిఖిముఖి ఇచ్చిన జవాబు వింటూనే, విక్రమకేసరి ముందుకు వచ్చి వంగి నమస్కరించి, “విక్రమకేసరి గురువు పోలికలన్నీ నీలో వున్నవి. ఆయన మా ముఠా అఘోరీలకు ఆపదసమయాల్లో సలహా లిచ్చీ, దీర్ఘ రోగాలను మూలికా చికిత్సతో నయంచేసీ ఎంతగానో సాయపడ్డాడు. ఆయన రుణం తీర్చుకోలేనిది. కాని...” అంటూ శిఖిముఖి ముఖంలోకి గుచ్చిగుచ్చి చూస్తూ, “ఇతడు చెప్పేది నా కేం అర్దం కావడం లేదు. విక్రమ కేసరి గురువు యింకా బతికుంటాడని మీ రెండుకు భావించారు? ఒకవేళ ఆయన బతికే వుంటే మీ దేశానికి ఎప్పుడో తిరిగి వచ్చేవాడు గదా?” అన్నాడు.

“ఆయన యింకా సజీవుడే అన్న కొన్ని వదంతులు మేం విన్నాం. బ్రహ్మపుత్రా నదీ లోయల్లోని ఒకానొక శిధిలాలయ ప్రాంతానికి ఆయన వెళ్ళినట్టూ, తరవాత ఆయన జాడ తెలియకుండా పోయినట్టూ, మాకు లభించిన తాళపత్రాల ద్వారా మేము ఊహించాం,” అన్నాడు శిఖిముఖి.

“మీ ఊహ సరైనదే. విక్రమకేసరి గురువు ఇభ్యుజాతి వాళ్ళు నివసించే లోయ ప్రాంతాలకు వెళ్ళాడు. తరవాత ఆయన జాడ మాకు తెలియలేదు. ఇభ్యులు ఆయన్ని చంపి వుంటారని మేం అనుకోం; ఆ ప్రాంతాల ఆయన ఏదో భయంకర వ్యాధికి గురై మరణించి వుంటాడని మా నమ్మకం,” అన్నాడు అఘోరీల నాయకుడు.

“అదేదో యిద మిత్తంగా తేల్చుకో దలిచాం. కాని, మాకు ఒకానొక పూజారి నుంచే కాక, మీ అఘోరీల సుంచి కూడా ప్రమాదాలు తప్పనట్టున్నవి,” అన్నాడు శిఖిముఖి.