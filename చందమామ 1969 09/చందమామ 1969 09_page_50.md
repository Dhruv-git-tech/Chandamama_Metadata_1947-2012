# ప్రేడవిరగడ

పూర్వం గ్రీసుదేశంలో ఒక రాజకుమారుడుండేవాడు. అతను ఎవరెంత చెప్పినా పెళ్ళాడ నిరాకరించాడు. “కాబోయే రాజువురా, బాబూ. పెళ్ళి చేసుకు తీరాలి,” అని రాజు చెప్పి చూశాడు. “పిల్లల గదులు బోసిపోతున్నాయి. పెళ్లి చేసుకోరా,” అని తల్లి చెప్పి చూసింది. ససేమిరా అన్నాడు రాజకుమారుడు.

రాణి ఆటే ఆలోచించింది. తన కొడుకు ఏ కాపుపిల్లనో ప్రేమించి ఉంటాడు. అందుకే ఆ మాట పైకి అనటానికి భయపడుతున్నాడు. ఏ కులమైతే నేం? పిల్ల అందగత్తే, బుద్ధిమంతురాలూ అయితే చాలు ననుకున్నది రాణి.

రాజుగారింటికి ఎదురుగా ఒక కాపు వాడిల్లున్నది. ఇంటికి చుట్టూ తోట ఉన్నది. ఆ తోటలో ముగ్గురు ఆడపిల్లలు బంతి ఆడుతూండటం రాణి కంట పడిండి.

ముగ్గురు పిల్లలూ చక్కని చుక్కలే. తన కొడుకు వారిలో ఎవతెను ప్రేమించినా ప్రేమించి ఉండవచ్చు.

రాణ్ పెద్ద పిల్లను పిలిపించి, “అమ్మాయి, మా అబ్బాయి నిన్ను ప్రేమించాడేమో నని అనుమానంగా ఉంది. అదే నిజమైతే నిన్ను కోడలుగా చేసుకోవటానికి నా కేమీ అభ్యంతరం లేదు,” అన్నది.

ఆమె ఆ పిల్లను రాజకుమారుడి గడికి తీసుకుపోయి, సోఫాలో కూర్చోబెట్టి వెళ్లి పోయింది. కొంతసేపటికి రాజకుమారుడు ఆ గదిలోకి వచ్చాడు. అతను ఆ పిల్ల కేసి చూడనైనా చూడక, బల్ల దగ్గిర కూర్చుని కాస్సేపు ఏదో రాసుకుని గది నుంచి బయటికి వెళ్లిపోయాడు.

రాణీ ఏమంటుందో నని కాపుపిల్ల ఆక్కడే కూర్చుని, ఆవలించి, ఆ సోఫాలోనే నిద్రపోయింది.