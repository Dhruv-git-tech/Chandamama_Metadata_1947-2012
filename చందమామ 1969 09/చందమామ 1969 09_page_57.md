తరవాత ఆమె దువ్వెనతో యువరాజు తలా, జలదేవత తలా దువ్వి, పల్లేళ్ళు లేకుండా చేసి, వారి పైన కూడా పట్టు పస్త్రాలు కప్పి, తన ఆక్కలున్న చోటికి తిరిగి వచ్చేసింది. తరవాత అందరూ భోజనాలు చేశారు.

అక్కడ కొట్టంలో జలదేవత నిద్ర లేచి, తమ మీద కప్పి ఉన్న పట్టువస్త్రాలు చూసింది. తన బిడ్డ తల నున్నగా దువ్వి ఉండటం చూసింది. తన తల తడివి చూసుకుని, ఎవరో దువ్వినట్టు తెలుసు కున్నది. ఆమె రాజకుమారుణ్ణి నిద్ర లేపి, “మోసగాడా, ఎవతె నిన్ను ప్రేమిస్తున్నది? ఎవతెను నువు ప్రేమిస్తున్నావు? ఇక్కడికి పచ్చి ఇదంతా చేసిన దెవరు?” అని అడిగింది.

“నన్నెవరూ ప్రేమించినట్టు తెలీదు. నే నెవతెనూ ప్రేమించలేదు. నీ మచ్చు నా మీద పడ్డాక నే నింకొక స్త్రీ ముఖం ఎరగను. నేను కేవలమూ నీ కోసమే జీవి స్తున్నాను,” అన్నాడు రాజకు మారుడు.

“ఈ ఆడది ఎవతో తెలుసుకుని రా,” అన్నది జలదేవత. తరవాత కొట్టంలో పెద్ద నుడిగాలి తిరిగింది. ఆ గాలిలో జలదేవతా, ఆమె బిడ్డా అదృశ్యమైపోయారు.

రాజకుమారుడు మెల్లెక్కి రాజభవనం లోకి వచ్చేశాడు. రోజల్లా అతనికి పిచ్చి ఎత్తి నట్టుగా ఉన్నది. రాత్రి అతను తన గదికి వెళ్ళి, అక్కడ ఏడుస్తూ కూచుని వున్న కాపుపిల్లను చూశాడు. అదే అతను ఆమె కేసి మొదటిసారి చూడటం. ఆమె చాలా అందంగా ఉన్నది.

ఆతను ఆమె చెయ్యి పట్టుకుని, “ఏడ వకు. నువు చూసినది మరెవరికీ చెప్పకు. నన్ను నువే ఆ జలదేవత నుంచి కాపాడావు. మనం మా అమ్మ దగ్గిరికీ, నాన్న దగ్గిరికీ వెళ్ళి, రేపే మన పెళ్ళి ఏర్పాటు చెయ్యమని చెబుదాం, పద,” అన్నాడు.