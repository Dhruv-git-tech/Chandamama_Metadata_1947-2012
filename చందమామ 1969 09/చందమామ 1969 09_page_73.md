ద్రోణుడు ఒకపని చేసేవాడు. శిఘ్య లందరికీ చెంబులిచ్చి నీరు తెమ్మనేవాడు; తన కొడుకైన ఆశ్వత్థామకు పెద్ద మూతిగల చెంబు ఇచ్చి, మిగిలినవారికి చిన్న మూతి గల చెంబు లిచ్చేవాడు; ముందు వచ్చిన వారికి అనేక అస్త్రరహస్యాలు చెబుతూండే వాడు. పెద్ద మూతిగల చెంబు తీసుకున్న ఆశ్వత్థామ తన చెంబును శీఘ్రంగా నించుకుని ముందు వచ్చేవాడు. అర్జునుడు, తన చెంబుమూతి చిన్నదైనా, వారుణాస్త్ర ప్రభావంతో దాన్ని శీఘ్రంగా నించుకుని, ఆశ్వత్థామతోపాటే తిరిగి వచ్చి, ఆశ్వత్థామ నేర్చుకున్న రహస్యావిద్యలన్నీ తాను కూడా నేర్చుకునేవాడు. ఈ కారణంగా ఆశ్వత్థామకు అర్జునుడంటే చాలా అనూయ ఉండేది.

ద్రోణుడి ఇంట ఒక రాత్రి శిఘ్యలంతా భోజనం చేస్తూండగా గాలికొట్టి దీపం ఆరి పోయింది. అందువల్ల భోజనంచెయ్యటాని

కేమీ ఇబ్బంది కలగకపోవటం గ్రహించి అర్జునుడు, “అభ్యాసం వల్లగదా చీకటిలో కూడా అన్నం తినగలుగుతున్నాను. చీకటిలోనే విలువిద్య ఎందుకు ఆభ్యసించ గూడదు?” అనుకుని, ఆలాచెయ్య నారం భించాడు.

ఒకరాత్రి ద్రోణుడికి ధనుష్ఠంకారం విని నిద్రాభంగమయింది. అయన లేచి వచ్చి, అర్జునుడు చీకట్లో విలువిద్యాభ్యాసం చేస్తూ ఉండటం గమనించి, కౌగలించుకుని, “నాయనా, నీతో సమానమైన విలుకాడు మరొకడు లేడనిపించేలాగా నిన్ను తయారు చేస్తాను,” అన్నాడు. అన్న విధంగానే ఆయన అర్జునుడికి దొమ్మియుద్ధం ఎలా చేయాలో, రథాలమధ్యా, ఏనుగులమధ్యా నేలపై నిలబడి ఎలా యుద్ధంచెయ్యాలో, గదలూ మొదలైనవాటితో యుద్ధం ఎలా చెయ్యాలో, వాటిలోని రహస్యాలన్నిటితో సహా నేర్పాడు.