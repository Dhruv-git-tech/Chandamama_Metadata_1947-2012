ఆ కాసులన్నీ తీసి భద్రం చేసింది. దొడ్డి దారిన వెళ్ళి పారుగింటి వాళ్ళను లేపి, ఒక శేరు ఆ మదం అరువు తీసుకుని, చెంబులో పట్టినంత పోసి, దానికి మూత పెట్టి, వాసెన కట్టి సంచీలో ఉంచి, మిగిలిన ఆమదాన్ని ఆవసరానికి ఉపయోగించుకున్నది.

సాలెమనిషి మర్నాడు నిద్రలేచి, ముసలి దాన్నడిగి తన సంచీ తాను తీసుకుని, తిన్నగా ఇంటికి వెళ్ళిపోయాడు.

భార్య అతని భుజాన శాలువా చూసి, “ఆది అమ్మకుండానే తిరిగి వచ్చావేం?” అని అడిగింది.

“ఆ తలుపు వెయ్యవే! ఎంత బంగారం తెచ్చానో చూద్దువు గాని!” అంటూ సాలెమనిషి సంచీనుంచి చెంబు పైకి తీసి, మూత తీశాడు. చెంబు నిండా ఆమదం!

“ముసలిముండ ఎంత పని చేసిందీ. ఇది దానిపనే. అది తప్ప ఇంకెవరూ ఈ చెంబును తాకలేదు,” అంటూ అతను భార్యకు జరిగినదంతా చెప్పి, “నేనిప్పుడే వెళ్ళి ఆ ముసలిదాని అంతు తేల్చు కొస్తాను,” అని, తాను క్రితం రాత్రి మజిలీ చేసిన గ్రామానికి బయలుదేరాడు.

ముసలిది సాలెవాణ్టి చూసి, “ఏం, నాయనా, మళ్ళీ వచ్చావు? ఏమైనా మరిచి