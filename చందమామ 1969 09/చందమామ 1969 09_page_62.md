చిన్నపరీక్ష

ఒక బిచ్చగాడుండేవాడు. వాడు ఊళ్ళు వెంబడి తిరుగుతూ బిచ్చమెత్తుకునేవాడు. ఒకసారి వాడు చాలాదూరం తిండిలేకుండా ప్రయాణంచేసి, ఆకలి దహించుకుపోతూ ఒక ఊరు చేరాడు. ఆక్కడ వాడి కొక పెద్ద లోగిలి కనబడింది. అంత గొప్పయింట తనకు పట్టెడన్నం దొరక్కపోదను కున్నాడు బిచ్చగాడు.

సింహద్వారం వద్ద ద్వారపాలకుడు కని పించాడు.

“అయ్యా! ఆకలితో చచ్చిపోతున్నాను. పట్టెడన్నం పెట్టించండి,” అని బిచ్చగాడు ద్వారపాలకుడితో అన్నాడు.

“ఆకలితో చచ్చిపోతున్న వాళ్ళకోసమే మా యజమాని కనిపెట్టుకుని ఉన్నారు. లోపలికిపద,” అని ద్వారపాలకుడు బిచ్చగాణ్ణి తీసుకుపోయి యజమానికి చూపించాడు.

“ఏంకావాలి నీకు?” అని యజమాని బిచ్చగాణ్ణి అడిగాడు.

“రెండు రోజులుగా ఒక్కమెత్తుకు తిన లేదు. ఆకలి ద్రహించుకుపోతున్నది. పట్టె డన్నం పెట్టించండి, మీకు పుణ్యం ఉంటుంది,” అన్నాడు బిచ్చగాడు.

“తప్పకుండా!....ఎవరా ఆక్కడ? కాళ్ళు చేతులూ కడుకోవటానికి నీళ్ళు పట్టుకురండి. ఈ పసారాలో పీటా, విస్తరీ వెయ్యండి,” అని కేకపెట్టాడు యజమాని.

నౌకర్లు వచ్చి పసారా చివర నీళ్ళు ఉంచినట్టూ, ఇవతలగా పీటవాల్చినట్టూ, విస్తరి వేసినట్టూ అభినయం చేసి వెళ్ళిపోయారు. కాని వాళ్ళు నీరుగాని, పీటగాని, విస్తరిగాని తీసుకురాలేదు. అయినా యజమాని, “ఆ చెంబుతో కాళ్ళు, చేతులూ కడు క్కుని, ఇలా ఈ పీట మీద కూర్చో,” అన్నాడు బిచ్చగాడితో.