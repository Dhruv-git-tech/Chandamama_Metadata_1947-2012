రాజకుమారుడు కలం కింద పెట్టి, “కొవ్వొత్తీ, కొవ్వొత్తీ! నీ కేం కావాలి, కొవ్వొత్తీ?” అన్నాడు చిరాకుగా. అతను ఆ చిరాకులోనే లేచి, ఆమె కేసి చూడ కుండానే గది నుంచి వెళ్ళిపోయాడు. కాపుపిల్ల సోఫా మీదనే పడుకుని నిర్దపోయింది.

మర్నాడు తెల్లవారుతూనే రాణీ వచ్చి, కాపుపిల్లను, “ఏం జరిగిందే, అమ్మాయి?” అని అడిగింది.

“ఏముంది మహారాణీ? యువరాజు గారు వచ్చారు. నన్ను పలకరించి, ఎవరు తెచ్చారని అడిగారు. మీరే నని చెప్పాను.

సోఫా మీద కూర్చుని, నా చెయ్యి తన చేతి లోకి తీసుకుని, చాలా విషయాలు మాట్లాడారు,” అన్నది కాపుపిల్ల.

రాణీ పరమానందభరితురాలై, ఆ పిల్లను మరొక రోజు కూడా ఉండి పామ్మని కోరింది. కాపుపిల్ల రవ్వల దుస్తులు ధరించి, రాజభవనపు గవాకం దగ్గిర కూర్చున్నది.

ఆమె అక్కలు గవాకం కిందికివచ్చి, “నువు ఇంటికి రావుటే?” అని అడిగారు.

“రాను. మహారాణీగారు నన్ను రాని వ్వరు,” అన్నది చెల్లెలు.

“ఏమిటి? యువరాజుగారు నిన్ను పలకరించాడా?” అని వాళ్ళు మళ్ళీ అడిగారు.