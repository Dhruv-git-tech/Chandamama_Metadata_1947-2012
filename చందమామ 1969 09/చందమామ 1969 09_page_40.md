"మీరు అలాటి సాహసమే చేస్తే, నేను మా దేశానికి వెళ్ళి సేనలను తరలించుకు వచ్చి మీ దేశాన్ని నామరూపాలు లేకుండా చేసేస్తాను. వీలుపడితే ద్వంద్వ యుద్దంలో మీ ప్రాణాలు తీ సేస్తాను," అన్నాడు ప్రతాపుడు.

జయదేవుడి కళ్ళు మెరిశాయి. ఆయన ప్రతాపుడితో, "ఇప్పుడే నీకు వీలుకలగ జేస్తాను. నాతో ద్వంద్వ యుద్దం చెయ్యి," అన్నాడు.

అప్పటిక ప్పుడే ప్రతాపుణ్ణి చెరవిడి పించారు. జయదేవుడు శస్త్రచికిత్సకులను రప్పించి, ప్రతాపుడికి ఒక కత్తి యిచ్చి, తానొక కత్తి తీసుకుని యుద్ధానికి సిద్ధంగా నిలబడ్డాడు.

యుద్దంలో చాలాసేపు జయదేవుడూ, ప్రతాపుడూ సమ ఉజ్జీలుగా కనబడ్డారు. జయదేవుడు ప్రదర్శించిన కళలన్నిటికీ ప్రతాపుడు ప్రతిక్రియలు చేశాడు. కాని ఆఖరులో జయదేవుడు ప్రతాపుడి చేతి కత్తిని ఎగరగొట్టాడు.

ప్రతాపుడు అమితాశ్చర్యంతో, "ఈ కళ నేనెన్నడూ ఎరగనే!" అన్నాడు.

జయదేవుడు ప్రతాపుడి భుజం తట్టి, "అల్లుడూ, నువు నేర్చుకోవలిసిన కళలు

ఇంకా ఒకటి రెండున్నాయి. వాటిని నీకు అల్లుడి కట్నంకింద ఇచ్చుకుంటాను. నీ వివాహానికి తరలిరమ్మని మీ దేశానికి కబురు పంపు," అన్నాడు.

మంచి ముహూర్తాన ప్రతాపుడికీ, చారు మతికీ వివాహం అయిపోయింది. కోసల, విదేహరాజ్యాలు ఏకమయాయి. కాల క్రమాన రెంటికీ ప్రతాపుడే రాజై, తన తండ్రి చివరి కోరికను పూర్తిచేశాడు.

బేతాళు డీ కథ చెప్పి, "రాజా, నాకొక సందేహం. జయదేవుడు ప్రతాపుణ్ణి ద్వంద్వ యుద్దంలో ఓడించికూడా, ఆకస్మికంగా ఆతన్ని తన అల్లుడు చేసుకోవటానికి