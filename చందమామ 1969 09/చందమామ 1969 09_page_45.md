ఊడిన ఉద్యోగం

ఒక రాజుగారి దగ్గర ఉద్యోగం చేసి ఒక పెద్దమనిషి, ఎడాపెడా లంచాలు పట్టి అంతులేని డబ్బు గడించాడు. ఆందుచేత ఆయన ఏ పూటా ఆరుకూరలు లేందే భోజనం చేసేవాడుకాదు.

కాలం ఎప్పుడూ అనుకూలించదు. ఈ పెద్దమనిషి లంచగొండితనం తెలిసి రాజుగారు అతన్ని కొలువులో నుంచి తొలగించాడు. ఇక ఆ పెద్దమనిషి తన పాత నంపాదన మీదనే జీవించవలసిన వాడైనాడు. ఆందుకని అతను వంటవాణ్ణి పిలిచి, “నా ఉద్యోగం పోయింది. ఆందుచేత రేపటి నుంచి రెండు కూరలు చెయ్యి, చాలు,” అన్నాడు.

మర్నాటి నుంచి ఆయన విస్తృణోకి రెండు కూరలే వస్తూ వచ్చాయి. అయినా తిండి ఖర్చు ఏ మాత్రమూ తగ్గలేదు, పూర్వం లాగే ఉంటున్నది. దీనికి కారణం కనుక్కుంచామని ఆయన వంటణంట్లోకి వెళ్ళేనరికి అక్కడ పూర్వం లాగే ఆరు కూరలూ వండి ఉన్నాయి.

“రెండు కూరలు చాలునని నా ఉద్యోగం పోయిననాడే చెబితినే. ఆరు కూరలు చేస్తున్నావేం?” అన్నాడాయన.

“మీ ఉద్యోగం పోయింది. మీకు రెండు కూరలే వడ్డిస్తున్నాను. నా ఉద్యోగం ఇంకా పోలేదు గనక నేను ఆరు కూరలూ చేసుకు తింటున్నాను,” అన్నాడు వంటవాడు.

అ రోజే వంటవాడికి ఉద్యోగం పోయింది.

—కె. వెంకటేశ్వర్లు