గాంధీకృష్ణ

7

గాంధీ మీద ఈ దాడి జరిగినది 1897 జనవరి 13 న. ఆది ముఖ్యమైన రోజు. ఆ రోజు నుంచి భారతీయులలోనూ, కొంత మంది ఆలోచనాపరులైన తెల్లవారిలోనూ గాంధీకి గౌరవం పెరిగింది.

1899లో బోయెర్ యుద్ధం జరిగింది. దక్షిణాఫ్రికాలో పెత్తనం బోయెర్లదా, బ్రిటిమువాళ్ళదా అన్నది తేల్చుకోవటానికే ఈ యుద్ధం జరిగింది. భారతీయుల పట్ల రెండు జాతులవాళ్ళూ అక్రమంగానే ప్రవర్తించారు. అందుచేత ఈ యుద్ధం పట్ల నేటాలు భారతీయులు ఎలాటి వైఖరి అవలంబించాలన్నది గాంధీకి గడ్డు సమస్య అయింది. అప్పటి కింకా ఆయనలో శాంతి ఆహింసల సిద్ధాంతం బాగా రూపొంద లేదు. గాంధీ ఈ యుద్ధంలో బ్రిటిమువారినే బలపరచ నిశ్చయించాడు. బ్రిటిము సామ్రాజ్యంలో అప్పటి కింకా విశ్వాసం ఉండటమే ఆయన నిర్ణయానికి కారణం. యుద్ధంలో బోయేర్లే గెలుస్తారనీ, అందుచేత భారతీ యులు తటస్థంగా ఉంటే లాభం ఉన్నదనీ కొందరు భావిస్తే, దాన్ని గాంధీ పిరికివాద మని కొట్టేశాడు.

భారతీయులలో అధిక సంఖ్యాకులు గాంధీ పద్ధతినే అవలంబించారు. కాని బ్రిటిమువారు వారి సహకారాన్ని వెంటనే స్వీకరించలేదు. యుద్ధంలో బ్రిటిమువారు బాగా దెబ్బతిన్న సమయంలో భారతీయ ఆంబులెన్స్ దళం ఒకటి ఏర్పరచటానికి అనుమతి లభించింది. ఈ దళానికి గాంధీ నాయకుడు. అందులో 1100 మంది భారతీయులు పని చేశారు. యుద్ధరంగంలో గాయపడిన వారిని దూరంగా, 20 మైళ్ళలో ఉన్న స్థావరానికి చేర్పటం ఈ దళం పని.

'చంద్రమామ'