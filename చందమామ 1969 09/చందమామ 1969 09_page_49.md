పోయావా ఏమిటి? లేక ఈ రాత్రికి కూడా ఇక్కడే పడుకుంటావా?” అన్నది.

“నా దగ్గిర ఇంకో బంగారు కానులమూట ఉన్నదని ఆశపడుతున్నావా?” అన్నాడు సాలె కసిగా.

“బంగారు కానులేమిటి, నాయనా?” అన్నది ముసలిది అమాయికంగా.

“అవును, పాపం! నీ కేమీ తెలీదు! నా చెంబులో కానులన్నీ కాజేసి అందులో ఆమదం పోసిన దానివి నువుకాదూ?” అన్నాడు సాలె.

“ఆ చెంబులో ఆమదం ఉందని నువ్వన్నమాటేగా? ఇప్పుడందులో కాను లున్నాయని నాకు దొంగతనం అంటగట్టు తున్నావా? కాస్తమాటలు జాగర్తగా రానీ!” అని ముసలిది గొంతెత్తింది.

చుట్టుపక్కల వాళ్ళు పోగయారు. అందరూ ముసలిదాన్నే సమర్థించారు. వాళ్ళలో కొందరు, “నీకు చెంబునిండా

కాను లెక్కడివి? చెంబులో కానులుపెట్టి ఆమదమని ఎందుకు అన్నావు? నీ వాలకం చూస్తే దొంగలాగున్నావే!” అని ఎదురు డబాయించారు.

తనకు ఎలాంటి సాక్ష్యమూ లేనిచోట న్యాయం జరగదని సాలె అనుకుంటూండగా ఒక స్త్రీ అతనితో, “మాడు, నాయనా! ఆసలే గుడ్డిమనమడు పుట్టాడని ఏడుస్తున్న ఆ ముండమీద దొంగతనం కూడా ఎందుకు పెడతావు?” అన్నది.

సాలె నిర్ఘాంతపోయాడు. తాను పడు కున్న రాత్రే ముసలిదాని కూతురు ప్రసవించిందనీ, పుట్టిన పిల్లవాడు పుట్టు గుడ్డి అనీ నలుగురూ అన్నమాటలను బట్టి తెలిసింది.

“ఇకనేం? ఆ బంగారం ఈ గుడ్డివాడిదే అయి ఉండాలి. నేను ఆడబ్బు వాడికి అందజేయటానికే వినియోగ ఒడాను,” అనుకుని సాలె ఇంటిదారి పటాడు.