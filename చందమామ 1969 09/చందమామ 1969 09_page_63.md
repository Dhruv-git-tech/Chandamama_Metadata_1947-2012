బిచ్చగాడికి ఒక క్షణంపాటు మతిపోయి
నట్టయింది. కాని ఆ ఇంటి యజమాని
తనతో ఏదో ఆట ఆడుతున్నట్టు తెలుసు
కుని, తాను కూడా అందుకు తగినట్టుగానే
నటించ నిశ్చయించాడు. వాడు లేని
చెంబుతో కాళ్ళూ, చేతులూ, ముఖమూ
కడుక్కుని, పోయి ఉత్తుత్త పీట మీద
కూర్చున్నాడు.

“ఒరే, ఇతనికి పూరీలూ, లడ్డూలూ, పాయసమూ పట్టుకురండి,” అని కేక వేశాడు యజమాని.

నౌకర్లు ఖాళీ పళ్ళాలతో ఏవేవో తెచ్చి బిచ్చగాడి ముందు వడ్డించినట్టు కొంచెం సేపు నటించారు. ఒక ఖాళీగాను అతని ముందు పెట్టారు.

బిచ్చగాడు అవన్నీ తింటున్నట్టూ, తాగు తున్నట్టూ నటించాడు.

“పూరీలు చాలా బాగున్నాయి. మరి రెండు తెప్పించనా?....ఇతనికి ఇంకా

లడ్డూలూ, పాయసమూ వడ్డించండిరా!
ఆంతా వంటగదిలోనే తగలడ్డారా ఏం?”

ఆన్నాడు యజమాని.

బిచ్చగాడు పాట్ట తడువుకుంటూ, “ఇంక వద్దు, బాబూ. ఇప్పటికే కడుపు నిండి పోయింది. ఎంతో భుక్తాయాసంగా ఉంది. పోయే ప్రాణాన్ని నిలబెట్టారు. మీ మేలు మరవను. ఇక వెళ్ళివస్తాను, సెలవిప్పించండి,” అన్నాడు.

ఇంతలో గృహస్థు భార్య వచ్చి, “కూర్చో, నాయనా. ఇదంతా ఒక చిన్నపరీక్ష. అసలు భోజనం నేను పెట్టిస్తాను. ఆకలికి ఓర్పుండ దని మావారు నాతో ఇంతకు ముందే పందెం వేసి ఓడిపోయారు. నుపు చాలా ఓర్పు చూపావు.” అన్నది.

ఆమె ఆ బిచ్చగాడికి నిజమైన పూరీలూ, లడ్డూలూ, పాయసమూ కడుపునిండా పెట్టి, అతనికి నిజమైన భుక్తాయాసం తెప్పించి పంపేసింది.