మాయామరక్కటుడు కోపంగా కత్తి పై కెత్తి. 'ఒరే, మూర్ఖ పట్టణ ప్రముఖులారా! ఇంతకు ముందే గదా, రాజు జితకేతు నన్ను ప్రధాన మంత్రిగా నియమించింది. ఆ మాట మరిచారా ?' అని, రాజు జితకేతుడితో, 'ఓయ్, రాజా! నువ్వనేదేమిటి? ఇక్కడ ప్రధానమంత్రిని నేనా లేక శత్రువులకు వెన్నిచ్చు పారి పోయి వచ్చిన యీ జీవగుప్తుడా ?' అని ఆడిగాడు.

'మరక్కటుడే మన రాజ్యానికి ప్రధాన మంత్రి! ఆ మాట మరొకసారి చెప్పుతు న్నాను. జీవగుప్తుడు యీ క్షణం నుంచి నగరంలోని అతి సామాన్య పౌరులలో ఒకడు,' అన్నాడు రాజు జితకేతుడు.

మంత్రి జీవగుప్తుడు అన్నిటికీ తెగించిన వాడిలా చప్పున కత్తి దూసి, మాయా మరక్కటుడి కేసి గుడ్లురు ముతూ, 'ఈ చచ్చు కోతివెధవ, చంద్రశిలానగర ప్రధాన మంత్రా? వీణ్ణి ఒకసారి రాక్షసుడు ఉగ్రదండుడి రాతి గద దెబ్బ నుంచి

కాపాడాను: ఇప్పుడు స్వయంగా నేనే వీడి తల నరకబోతున్నాను,' అంటూ మరక్కటుడి కేసి బయలుదేరాడు.

రాజు జితకేతుడు కోపంగా, 'జీవ గుప్తా, ఆగు! ఇది మామూలు మరక్కటం కాదు; భ్రాంతిమతి ఆనే గౌప్ప తాంత్రికుడు!' అన్నాడు.

'ఈ తాంత్రికుడు దొంగిలించిన భల్లూక మాంత్రికుడి మంత్రదండం ఎక్కడున్నది? అది లేకుండా వీడు మామూలు చెట్టుకోతి కన్న కూడా నిస్సహాయుడు. హీనుడు! ఇదే నా ఖఠ్గంతో వీడి తలా, తోకా నరకబోతున్నాను,' అంటూ జీవగుప్తుడు కత్తి చాచి మరక్కటుడి మీదికి దూకబోయాడు.

మాయామరక్కటుడు, 'జై, తాంత్రిక గురో!' అంటూ పెద్దగా ఒక కేక పెట్టి, తోకను మెరుపు వేగంతో తిప్పి. జీవగుప్తుడి చేతిలోపున్న కత్తిని మెరివేసి చప్పున లాక్కుంటూనే, తన దగ్గిర వున్న కత్తిని పై కెత్తాడు.

—(ఇంకా వుంది)