నెలల కాలంలోగా నీవు ఈ స్త్రీ ఉంగ రమూ, పుట్టుమచ్చ రహస్యమూ తెలుసు కొనలేక పోయినట్టయితే నీ తల తీయించేస్తాను," అని తెలియపరిచాడు.

సేనాని వెంటనే ప్రయాణమై సుమిత్ర ఉండే దేశానికి వచ్చాడు. అక్కడ ఒక పేదరాసి పెద్దమ్మ వద్దకు వెళ్ళి తన పని చెప్పి. "పెద్దమ్మా, నా కా పిల్ల పుట్టుమచ్చ రహస్యమూ, ఉంగరమూ తెచ్చి పెడితివా, నీకు అంతులేని బంగారం ఇస్తాను," అని ఆశపెట్టాడు.

పేదరాసి పెద్దమ్మ ధనాశచేత సుమిత్ర ఇంటికి వెళ్ళి ఆమెతో ఆ కబుర్లూ, ఈ కబుర్లూ చెప్పి. ఆమె వీపుమీద ఎడమ వైపున పుట్టుమచ్చ ఉన్నట్టు తెలుసుకొని,

ఆమె ఉంగరాన్ని కూడా తస్కరించి తెచ్చి సేనాని కచ్చింది.

సేనాని వెంటనే ప్రయాణం కట్టి స్వదేశానికి తిరిగి వచ్చి, సుదర్శనుడికి సుమిత్ర ఉంగరమూ, పుట్టుమచ్చ రహస్యమూ తెలియజేశాడు. సుమిత్రపై వేసిన అపవాదును సేనాని రుజువు చేశాడు గనక సుదర్శనుడు కోపంతో సుబుద్ధికి మరణదండన విధించాడు.

కాని సుబుద్ధి ఒక కోరిక కోరాడు:

"నేనీ దూర దేశంలో మరణించే ముందు ఒకసారి నా చెల్లెలిని చూడాలని ఉన్నది. ఆమెను పిలిపించి ఒక్కసారి కలుసుకోనివ్వండి. తరువాత నిశ్చింతగా మరణదండన అనుభవిస్తాను."