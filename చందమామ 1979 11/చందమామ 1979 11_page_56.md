“ఏం పని మీద వచ్చారు?” అని శివుడు వారిని అడిగాడు.

“నీకు తెలీనిదేమున్నది? మహిషా సురుడు స్వర్గం అక్రమించి ఇంద్రుణ్ణీ, దేవతలనూ అష్టకష్టాలపొలు చేశాడు. వాళ్ళు తమ గతి ఏమిటని అడుగు తున్నారు,” అన్నాడు బ్రహ్మ.

శివుడు చిరునవ్వు నవ్వి, “దేవతలకు ఈ అనర్థం కలిగించినది నువే కదా! నీ వరం వల్ల వాణ్ణి ఏ మగవాడూ చంప లేడు. మరి వాణ్ణి చంపటానికి ఏ ఆడదాన్ని పంపుదాం? నీ భార్యను పంపుతావా? నా భార్యను పంపనా? లేక ఇంద్రుడి భార్య పోతుందా? మన భార్యలలో ఒకతె కూడా యుద్ధం చెయ్యగలది కాదే! అందుచేత

ఏం చేస్తే బాగుంటుందో విష్ణువును అడుగుదాం. అతను నాకన్న తెలివిగల వాడు,” అన్నాడు.

అందరూ కలిసి విష్ణువు వద్దకు వెళ్లారు. వాళ్ళు వచ్చిన పని విని విష్ణువు, “మన మందరమూ మహిషుడితో యుద్ధం చేసి ఓడినవాళ్ళమే గదా! వాణ్ణి ఆడదే చంపాలంటే మన అందరి తేజస్సుతోనూ ఒక స్త్రీని తయారుచేసి, ఆమెకు మన ఆయుధాలిచ్చి. ఆమెచేత మహిషుడితో యుద్ధం చేయించాలి,” అన్నాడు.

విష్ణువు ఇలా అంటూండగానే దేవతలందరి సుంచీ రకరకాల తేజస్సు వెలువడి, అదీ క్రమంగా ఏకమై, పద్దెనిమిది చేతులు గల స్త్రీమూర్తిగా తయారయింది.