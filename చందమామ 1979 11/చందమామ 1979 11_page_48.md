“నాకు అదంతా తెలీదు. రేపటిలో గానా బాకీ తీర్చకపోయావో. నీ భార్యాబిడ్డల చేత వెట్టిచాకిరీ చేయించుకుంటాను, నీ ఇల్లు స్వాధీనం చేసుకుంటాను. అదేదీ కాకపోతే నీ చర్మంతో నాకు చెప్పులు కుట్టించి అయినా ఇయ్యి,” అని భూషయ్య వెళ్ళిపోయాడు.

మళ్ళీ గొడారి వాడికి ప్రాణం మీదికి పచ్చినట్టు అనిపించింది. వాడి బాధ చూడ లేక, వాడి పొరుగువాళ్ళు. “గ్రామాధికారినే సలహా అడుగు. ఆయన బీద వాళ్లకు సాయంచేస్తాడు,” అన్నారు.

గొడారి గ్రామాధికారి దగ్గిరికి వెళ్ళి, భూషయ్య కొత్త ఎత్తు గురించి చెప్పి. “బాబూ, నన్ను ఈ పరిస్థితిలో దొంగ

తనం చెయ్యమన్నారా? వెట్టి చెయ్యమన్నారా? నన్ను ఎలా ఒడ్డునపడేస్తారో, మీదే భారం!” అన్నాడు.

గ్రామాధికారికి భూషయ్య తత్వం తెలుసు. ఆయనకు గొడారి మీద జాలి కూడా వేసింది. ఆయన కొంచెం ఆలోచించి, గొడారికి ఒక సలహా ఇచ్చి, అలా చెయ్యమన్నాడు.

“ఆయన గొడవ పెడితే ఏం చెయ్యమన్నారు?” అని గొడారి అడిగాడు.

“నా దగ్గిరికి తీసుకురా. సాక్ష్యానికి నీవియ్యంకుణ్ణి కూడా వెంట పెట్టుకురా!” అన్నాడు గ్రామాధికారి.

తాను పెట్టిన గడువుకు గొడారి బాకీ చెల్లించకపోయేసరికి, భూషయ్య అప్పు