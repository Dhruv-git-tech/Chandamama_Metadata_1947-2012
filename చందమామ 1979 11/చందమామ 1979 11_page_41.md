దీనికి సుదర్శనుడు అంగీకరించాడు.
సుబుద్ది తన చెల్లెలి కొక జాబు వ్రాసి
సుదర్శనుడి దూతలద్వారా ఆమెకు పంపాడు.
తన అన్న చెప్పినట్టు నడుచు కోక పేదరాసి పెద్ద మ్మతో మాట్లాడి
నందుకు ప్రమాదం సంభవించిందని తెలుసుకొని సుమిత్ర తన అన్నను కలుసు కోవటానికి బయలుదేరింది.

సుదర్శనుడి రాజ్యం చేరుకోగానే ఆమె తిన్నగా రాజు వద్దకు వెళ్ళి, '‘ప్రభూ, ఈ కర్ణాభరణం చూడండి. ఇది విలు వయినదేనా?'' అని అడిగింది.

సుదర్శనుడు ఆమె ఇచ్చిన కర్ణాభరణంలోని రత్నాలను పరీక్షించి, '‘నిశ్చయంగా ఇది అమూల్యమైనదే, కాని దీనిని నా కెందుకు చూపుతున్నావు?''
అని ఆశ్చర్యంగా అడిగాడు.

‘‘తమ సేనాని దీని జతను నా పద్దతస్కరించాడు. తాము ధర్మస్వరూపులు, అది నాకు తిరిగి ఇప్పించండి!’’ అన్నది సుమిత్ర దీనంగా.

రాజు సేనానిని పిలిపించి, సుమిత్ర చేసిన ఆరోపణను చెప్పి, '‘ఆమె కర్ణాభరణం దొంగిలించావట. దానిని వెంటనే ఆమెకు తిరిగి ఇచ్చెయ్యి.’’ అన్నాడు.

సేనాని నిర్వాంతపోయి, '‘ప్రభూ, అసలీమె ఎవరో నే నెరగను, నా జన్మలో ఎన్నడూ నే నీమె ముఖమైనా చూసి ఉండలేదు, నే నీమె కర్ణాభరణం దొంగి లించట మేమిటి?’’ అన్నాడు.

వెంటనే సుమిత్ర రాజువైపు తిరిగి, '‘ప్రభూ! నేను సుబుద్ది చెల్లెలు సుమిత్రను. నన్ను మీ సేనాని తన జన్మలో ఎన్నడూ చూసి ఉండకపోతే మా అన్నకు తమరు మరణదండన ఎందుకు విధించారు?''
అని అడిగింది.

తన సేనాని చేసిన మోసమూ, సుమిత్ర చేసిన యుక్తీ సుదర్శనుడికి అర్థమైపోయింది. ఆయన తన సేనానికి మరణదండన విధించి, సుబుద్దిని ఖైదు విడిపించి, సుమిత్రను పెళ్లాడి చాలా కాలం సుఖంగా రాజ్యం చేశాడు.