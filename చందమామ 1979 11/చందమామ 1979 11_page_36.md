అష్టావక్రుడు ఏకపాదుడు అనే బ్రాహ్మ ణుడి కొడుకు. ఏకపాదుడి వద్ద చాలా మంది శిఘ్యులు చదువుకునేవారు. ఏకపాదుడు వారి చేత అహొరాజ్రాలు విశ్రాంతి లేకుండా వేదాధ్యయనం చేయించేవాడు. ఏకపాదుడి భార్య సుజాత గర్భవతిగా ఉన్నది. అమె గర్భంలో ఉన్న శిశువు ఏకపాదుడితో, "నీ శిఘ్యులచేత నిద్రాహారాలు లేకుండా ఎందుకిలా చది విస్తావు? వారి ఆరోగ్యం చెడిపోతున్నది," అని అక్షేపించాడు.

"అధ్యయనం గురించి ఇలా వక్రంగా మాట్లాడావు గనక అష్టవక్రాలతో పుట్టు!" అని ఏకపాదుడు తన కొడుకు ను శపించాడు.

సుజాతకు ప్రసవదినాలు సమీపిస్తున్నాయి. ఇంట్లో సంబారాలు లేవు. అందుకని ఏకపాదుడు ధన యాచనకుగాను

జనకరాజు వద్దకు వెళ్లాడు. ఆయన లేని సమయంలో అష్టావక్రుడు పుట్టాడు.

అష్టావక్రుడి మేనమామ ఉద్దాలకుడు. సుజాత ఉద్దాలకుడి ఇంటనే అష్టావక్రుణ్ణి ప్రసవించింది. ఉద్దాలకుడికి శ్వేతకేతుడు అనే కొడుకు పుట్టాడు.

ఒకనాడు అష్టావక్రుడు తన మేనమామ తొడ మీద కూర్చున్నాడు. అది చూసి శ్వేతకేతుడు, "మా తండ్రి తొడ మీద నువు ఎందుకు కూర్చున్నావు? నీ తండ్రి తొడ మీద కూర్చో." అన్నాడు.

అష్టావక్రుడు తల్లిని, "నా తండ్రి ఎక్కడ ఉన్నాడు?" అని అడిగాడు.

"ధనం సంపాదించుకు వస్తానని నీ తండ్రి జనకుడి సభకు వెళ్ళాడు," అని తల్లి అష్టావక్రుడితో అన్నది.

వెంటనే అష్టావక్రుడు తన తండ్రికోసం జనకుడి సభకు వెళ్ళాడు. అక్కడికి