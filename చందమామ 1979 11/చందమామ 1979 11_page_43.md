వయస్థుడయే సమయానికి అవలక్షణాలన్నీ అలవరచుకున్నాడు.

ఈస్టితిలో, చంద్రహాసుడు హాతత్తుగా గుండె ఆగి మరణించాడు. పద్మసేనుడు రాజు అయాడు. కాని అతనికి రాచరికపు బాధ్యతలు నిర్వహించే సామర్థ్యం లేదు. అందుగురించి అతను భయపడుతూంటే, “కుందేలు నగరం స్థలప్రభావం వల్ల మన కేమీ భయంలేదు,” అని మంత్రి కుమారుడు ధైర్యం చెప్పాడు.

తమ చక్రవర్తి అసమర్థుడని సామంతులకు త్వరలోనే తెలిసి వచ్చింది. లవంగ దేశపు సామంతుడు పెద్దసేనతో కుందేలు నగరం మీదికి దండెత్తి వచ్చాడు. అప్పుడు జరిగిన యుద్ధంలో పద్మసేనుడు చిత్తుగా ఓడిపోయి, మంత్రి కుమారుడితో కలిసి రహస్యంగా అడవుల్లోకి పారిపోయాడు.

"స్థలప్రభావం వల్ల రాజ్యం సంపాదించి, నా తండ్రి చక్రవర్తి కాగలిగాడు. కుందేళ్ళ చేత వేటకుక్కలను తరిమి కొట్టించిన స్థలప్రభావం నన్ను ఏ మాత్రం

కాపాడలేక పోయింది. నేను కుందేళ్ళ కన్న అసమర్థుణ్ణి!” అని అతను విచారించాడు.

అతనికి ఉపశమనం కలిగించే ఉద్దేశంతో మంత్రికొడుకు, "విచారించకండి, ప్రభూ! మీరు ఓడిపోవడానికి కారణం స్థలప్రభావమే గాని, మీ అసమర్థతకాదు! ఆక్కడి దాకా కుందేళ్ళను తరుము కుంటూ వచ్చిన వేటకుక్కలు, ఆక్కడికి రాగానే తిరుగుముఖం పట్టినవంటే, కుందేళ్ళకు ధైర్యాన్ని ప్రసాదించిన స్థలమే వేటకుక్కలకు అధైర్యం కలిగించిందన్న మాట! మీరు మహాపరాక్రమశాలి కనకనే స్థలప్రభావం మీ ప్రతాపాన్ని నశింప జేసింది. కుందేలులాటి లవంగదేశపు రాజు గెలిచాడు!” అన్నాడు.

స్థలప్రభావం రెండు వైపులా పదును గల కత్తి అయినప్పుడు దాన్ని సమ్ముకోవటంకన్ను, మనుషుల శక్తిసామర్థ్యాలనే సమ్ముకోవటం మంచిదని పద్మసేనుడు గ్రహించాడు.