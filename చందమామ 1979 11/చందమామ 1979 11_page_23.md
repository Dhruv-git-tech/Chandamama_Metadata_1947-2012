లేడా? పెళ్లి విషయం మాట్లాడదామని పచ్చాను.'' అన్నాడు.

శాంతమ్మ చాలా సంతోషించింది. సంత నుంచి వచ్చిన రాఘవయ్య బస్తీకి తగిన బట్టలు వేసుకుని, బాగా కలిగిన వాడిలాగా కనిపించాడు. మంచి కట్టంతో తన కొడుక్కు పెళ్లి అవుతుందని ఆశపడి, శాంతమ్మ రాఘవయ్యతో, తన భర్త సంతకి వెళ్ళాడనీ, ఈ పాటికి వస్తూ ఉండాలనీ చెప్పి, ఆ పూట అతనికి మంచి విందు భోజనంలాటిది పెట్టింది. ఆ రోజు భీమయ్య రాలేదు, ఆయినా శాంతమ్మ, '' రేపు తప్పకుండా వచ్చే స్తారు,'' అని రాఘవయ్యను ఉంచేసింది.

నాలుగు రోజులు గడిచినా భీమయ్య రాక పో యేసరికి, నాలుగు రోజులూ దివ్యంగా భోజనం చేసిన రాఘవయ్య, తనకు అవతల పనులు పాడవుతున్నాయని చెప్పి, బయలుదేరి వెళ్లిపోయాడు.

అతను వెళ్లిన మర్నాడు భీమయ్య ఇంటికి చేరాడు. అవతల రాఘవయ్య భార్యకూడా తన బద్ధకం అవతల పెట్టి, భీమయ్యకు నాలుగు రోజులపాటు దివ్యంగా వంటచేసి పెట్టింది. అతను కూడా రాఘవయ్య కోసం ఆత్రంగా ఎదురు చూసినట్టు నటించి, ఇంటి దగ్గిర తొందర పనులున్నాయని చెప్పి, బయలుదేరి వచ్చేశాడు.

ఇద్దరూ ఇళ్ళకు రాగానే, తమ మిత్రులు పెళ్లి విషయం మాట్లాడటానికి వచ్చి, నాలుగు రోజులుండి, నిరాశగా వెళ్లినట్టు తమ భార్యల నుంచి విన్నారు.

ఇద్దరినీ వారి భార్యలు తొందరపెట్టి, పెళ్లి విషయం తేల్చుకురమ్మన్నారు. వాళ్ళు తిరిగి సంత రోజున కలుసుకుని, తమ పథకం ఎంత బాగా పారిసదీ, తమ భార్యలు ఎంత ఉత్సాహంగా నాలుగు రోజులు పిండివంటలతో సహా వంటలు చేసినదీ తెలుసుకుని సంతోషించి, చెయ్య వలసిన పని గురించి చర్చించుకుని, తమ ఇళ్ళకు తిరిగి వచ్చారు.