దేవతలు ఆమె చేతులలో తమ తమ అయుధాలు ఉంచారు.

అమె దేవతలతో, 'భయపడకండి. ఆ రాకుసుణ్ణి నేను చంపుతాను!' అంటూ సింహనాదం చేసింది.

దాన్ని విని మహిషుడు, 'ఎపడు ఈ ధ్వని చేసినది? వెళ్ళి, వాణ్ణి పట్టి తీసుకు రండి! నా చేత చావుదెబ్బ తిన్న దేవతలకు ఇంత సాహసం ఉండదే!' అన్నాడు తన వాళ్ళతో.

వాళ్ళు వచ్చి మహాదేవి అవతారం చూసి బెదిరిపోయి, మహిషుడితో, 'ఎవతో సింహం ఎక్కి వచ్చింది. ఒంటి నిండా ఆభరణాలు. పద్ధెని మిది చేతులలో అయుధాలు!' అని చెప్పారు.

మహిషుడు తన మంత్రితో, 'ఎలాగైనా ఆ స్త్రీని తీసుకురా! నా పట్టమహిషిగా చేసుకుంటాను!' అన్నాడు.

మంత్రి వచ్చి, దూరంగా నిలబడి దేవితో, 'అమ్మా, ను వెవరు? ఇక్కడికి ఎందుకు వచ్చావు? సర్వలోకపాలకుడు

మహిషాసురుడు నిన్ను కోరుతున్నాడు,' 'అన్నాడు.

దేవి చిన్నగా నవ్వి. 'వాణ్ణి చంప టానికే వచ్చాను! నువు మంచివాడివిలా గున్నావు. నిన్ను చంపను. మీ ఏలికకు నేను వచ్చిన పని చెప్పు!' అన్నది.

మహిషుడు తన మంత్రి మాటలు నమ్మలేక, రాయబారానికి తన సేనాపతిని తామ్రుణ్ణి పంపాడు. దేవి వాణ్ణి చంపింది. అంతటితో మహిషుడి ప్రేమ ఘట్టం అంతమయింది. అతను దేవితో యుద్ధానికి తన సేనాపతులను పంపాడు. అందరూ దేవి చేత చచ్చారు. తరవాత మహిషుడే దేవిసంగతి తేల్చుకునేటందుకు వచ్చాడు. ఇద్దరికీ యుద్ధం జరిగింది. మహిషుడు కామరూపి కావటంచేత, అనేక రూపాలు ధరించి దారుణ యుద్ధంచేశాడు. చివరకు దేవి వాణ్ణి చక్రాయుధంతో తల సరికి చంపేసింది.

దేవతలు పరమ సంతోషం పొంది, దేవిని స్త్రోత్రం చేశారు.