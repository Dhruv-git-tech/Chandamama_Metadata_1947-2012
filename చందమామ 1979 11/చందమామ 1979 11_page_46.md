రణలు బాగున్నాయి. ఇంటి ముందున్న పూలతోటా, పెరట్లో ఉన్న కూరలపాదులూ ఇంటి పనివాళ్ళే చూస్తారు. పనివాళ్ళు ఇంటివాళ్ళ లాగే అతిథులను కూడా ఎంతో మర్యాదగా కనిపెట్టి ఉండి, ఇంటి మనుషుల్లాగా ప్రవర్తిస్తారు. యజమానులకూ, పనివాళ్ళకూ ఘర్షణరావటం వెంకయ్య గాని, అతని భార్య గాని చూడ లేదు. పనివాళ్ళు తన వియ్యంకుడికి అంత విధేయత చూపటానికి ఆయన ఏం చేస్తాడో వెంకయ్య ఊహించలేక పోయాడు.

ఒకరోజు సుబ్బయ్య తన గదిలో వెంకయ్యతో మాట్లాడుతూ గది ఊడ్చినట్టు లేదన్న సంగతి గమనించాడు. పని మనుషుల మీద కొంచెం కోపం కూడా వచ్చింది; కాని ఎవరినీ పిలిచి కసురుకో లేదు. ఇంతలో ఒక నౌకరు ఆటుగా వచ్చాడు.

"ఒరే, ఆ బీరువాను అక్కడినుంచి తీసి, ముందు గదిలో పెట్టండి," అంటూ

సుబ్బయ్య గదిలో ఒక మూలవున్న చీపురుకట్ట తీసుకుని, గదిని తానే శుభ్రంచెయ్యసాగాడు.

వెంటనే పనివాడు, "బాబు, బాబు! మీరు ఊడ్చటమేమిటి? పొరపాటును ఈ గది శుభ్రంచెయ్యటం మరిచిపోయాం. క్షమించండి!" అంటూ సుబ్బయ్య చేతిలో నుంచి చీపురుకట్ట తీసుకుని, వాడే ఊడ్చసాగాడు.

ఆదే సుబ్బయ్యకు కావలిసింది కూడా. వెంకయ్య సుబ్బయ్య లౌక్యం గ్రహించి, "బావగారూ, పనివాళ్ళ కన్న మనమే ఎక్కువ నేర్పుగా ప్రవర్తించాలన్నది ఇప్పుడే గ్రహించాను. మాటల్లో కన్న చేతల్లో చెబితే పనివాళ్ళు ఎక్కువ పొర పాట్లు చెయ్యటం మానేస్తారు," అన్నాడు నవ్వుతూ.

"మీరైనా పనివాళ్ళతో ఇలాగే పని చేయించుకోవచ్చు. వాళ్ళతో ఘర్షణ పడటం అనవసరం," అన్నాడు సుబ్బయ్య తాను కూడా నవ్వుతూ.