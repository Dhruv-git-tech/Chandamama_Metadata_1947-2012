చేత సుదర్శనుడు సుబుద్ధి కోరిన ప్రకారం వ్యాపారం చేసుకు నేటందుకు అనుమతి నివ్వటమేగాక, అతను నౌకలో తెచ్చిన పస్తువులను చూడటానికి సపరివారంగా రేవుకు కూడా వచ్చాడు.

నౌకలోని వస్తువులను చూసి అనందిస్తున్న సుదర్శనరాజు కన్ను సుమిత్ర చిత్తరువుపై పడింది.

“ఎవ్వరీ సౌందర్యవతి?” అని సుదర్శనరాజు సుబుద్ధిని అడిగాడు.

“ప్రభూ, ఆమె నా చెల్లెలు.”

“అలాగా! అందానికి తగిన శీలం కూడా ఆమె కున్నదా?” అని అడిగాడు సుదర్శన రాజు.

“ఆమె శీలానికి వంక పెట్టగలవారు లేరు,” అన్నాడు సుబుద్ధి.

“అయితే నే నామెను నా పట్ట మహిషిగాచేసుకుంటాను,” అన్నాడు రాజు.

ఇదంతా ఆలకిస్తున్న సేనానికి అసూయ జనించింది.

“చివరకు ఈ వైశ్యాంగన మాకు రాణి కావటమా? మా భార్యలు ఈమెకు సేవ చేయటమా?” అనుకున్నాడు దుర్మార్గు దైన సేనాని, అతను పైకి మాత్రం ఈ విధంగా అన్నాడు:

“ప్రభూ! ఈ స్త్రీని నేను బాగా ఎరుగుదును, ఈమె దుశ్శీల.”

ఈ మాట వినగా నే సుదర్శనుడికి సుబుద్ధిపై ఆగ్రహం కలిగింది.

“దుశ్శీలను శీలవతి అని ఎందుకు చెప్పావు? నీ తల తీయించేస్తాను,” అన్నాడు రాజు సుబుద్ధితో.

“ప్రభూ! మీ సేనాని చెప్పేది ఆసత్యం. చేతనైతే అతను ఆ మాటలు రుజువు చేసుకోమనండి. నా చెల్లెలిని ఎరుగుదునంటున్నాడు కాబట్టి, ఆమె వేలిముద్రికను తీసుకురమ్మనండి. ఆమె పుట్టుమచ్చ ఎక్కడ వున్నదీ తెలుసుకు రమ్మనండి,” అన్నాడు సుబుద్ధి.

సుదర్శనుడికి ఇది న్యాయంగా నేతోచింది. ఆయన తన సేనానితో, “రెండు