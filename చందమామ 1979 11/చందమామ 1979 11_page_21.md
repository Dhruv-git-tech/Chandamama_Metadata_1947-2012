నిజంగా వర్తకం తనకు అచ్చిరాదని అనుకున్నవాడైతే, గోవిందయ్య వెంట సముద్ర వర్తకానికి ఎందుకు బయలు దేరాడు? బయలుదేరినాడు నష్టపోయి, తనకు వర్తకం అచ్చిరాదని రుజువు అయినాక, మరోసారి ఎందుకు వర్తకానికి పూనుకుని, తనకున్న సమస్యా దాని కోసం వినియోగించాడు? అందులో అపారంగా లాభాలు సంపాదించిన మనిషి, ఆ వర్తకం మానేసి, అది తనకు అచ్చిరాదని ఎందుకన్నాడు? రంగయ్య వింతప్రవర్తనకు అర్థం ఏమిటో తెలిసి కూడా చెప్పక పోతే, నీ తల బద్దలవుతుంది.'' అన్నాడు.

దానికి విక్రమార్కుడు, 'వ్యవసాయము, వర్తకము వేరు వేరు మనస్తత్వాలకు అనుకూలించేవి. ఆ సంగతి రంగయ్యకు బాగా తెలుసు. వర్తకం చేసేవాడికి జూదగాడికుండే తెగింపూ, సాహసము ఉండాలి. వ్యవసాయానికి ఓర్పూ, శ్రమశక్తి కావాలి. తనకు వర్తకం అచ్చిరాదనటంలో

రంగయ్య ఉద్దేశం తనలో జూదగాడి మనస్తత్వం లేదని! అంతేగాని, వర్తకం చేస్తే తనకు విధిగా నష్టం వస్తుందని అతని ఉద్దేశం కాదు. గోవిందయ్య సముద్ర వర్తకానికి పిలవగానే అతనిలో గుప్తంగా ఉండిన తాతముత్తాతల జూదరి మనస్తత్వం పైకి తన్నింది. సముద్ర వర్తకం చేసి దెబ్బతినటంతో జూదరి మనస్తత్వం అతనిలో మరింత ప్రకోపించింది. ఎంత దురదృష్టవంతుడు కూడా వరసగా రెండుసార్లు దెబ్బతినడు. అందుచేత, రంగయ్య తన కున్నదంతా పణంగా పెట్టి సముద్ర వ్యాపారం తో జూదం ఆడాడు, లాభం వచ్చింది. అంతటితో రంగయ్య మామూలు మనిషి అయాడు, అతని మనస్తత్వానికి జూదం గిట్టదు. అందుచేత తిరిగి వ్యవసాయంలో స్థిరపడ్డాడు,'' అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెల్చెకాక్కడు. —(కల్పితం)