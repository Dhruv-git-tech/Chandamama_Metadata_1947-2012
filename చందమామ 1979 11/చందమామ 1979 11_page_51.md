రాక్షసులు మహిషాసురుణ్ణి తమ రాజుగా ఎన్నుకున్నారు. అతని కింద చిక్కురుడూ, తాముడూ, ఆసిలోముడూ, సుదర్శుడూ, బిడాలుడూ, బాష్కలుడూ, త్రిణేతుడూ, కాలబంధకుడూ అనేవాళ్లు సేనాపతులు. వారి సహాయంతో మహిషా స్నురుడు భూలోకమంతా ఏలుతూ, యజ్ఞశర్మలను ధ్వంసం చేస్తూ వచ్చాడు. ఇతని కాలంలో దేవతలకూ, దానవులకూ మహాభయంకరమైన యుద్ధం జరిగింది.

ఒక ఆడ గేదెను చూశాడు. అతనికి దాని మీద మోహం కలిగింది. ఆ మహిషి రంభుడి వల్ల గర్భం ధరించి, అతని వెంట పాతాళానికి వచ్చేసింది.

అక్కడ ఆ మహిషిని మరొక మహిషం మోహించింది. అది చూసి రంభుడు ఆగ్రహ వేశంతో దాన్ని కొట్టాడు. ఆ మహిషం (దున్నపోతు) రంభుణ్ణి తన కొమ్ములతో పొడిచి పైకెత్తి, చంపేసింది. అది చూసి మహిషి రంభుడితోపాటు చితి మంటలలో కాలిపోయింది. ఆ మంటల సుంచి ఇద్దరు రాక్షసులు వెలువడారు. ఒకడు మహిషుడు, ఇంకొకడు రక్తబీజుడు.

ఇది జరగక పూర్వం మహిషుడు కాంచన పర్వతం మీద గొప్ప తపస్సు చేసి, బ్రహ్మదేవుణ్ణి ప్రత్యక్షం చేసుకుని, “మహాత్మా, నాకు చావు లేకుండా చెయ్యి,” అని వరం కోరాడు.

దానికి బ్రహ్మ, “పుట్టిన వాళ్ళంతా చావక తప్పదు, చచ్చినవాళ్ళు పుట్టకా తప్పదు. చావకుండా నీకు వరం ఎలా ఇయ్యగలను? భూమికీ, సముద్రానికీ, కొండలకూ సైతం నాశనం ఉన్నది గదా! చచ్చిపోవటానికి అవకాశం వదిలి వరం కోరుకో, అలాగే ఇస్తాను,” అన్నాడు.

అప్పుడు మహిషుడు, “ఆడది ఎలాగూ నన్ను చంపలేదు గనక, దేవతలలోగాని, దానవులలోగాని, మానవులలోగాని ఏపురు మడి చేతా నాకు చావు లేకుండా అనుగ్రహించు,” అని బ్రహ్మాను కోరాడు.