భృగుడు

“భృగు” అంటే “ప్రకాశించు” అని అర్థం. “భృగు” అనే మాట అగ్నికి గల పేర్లలో ఒకటి అని కొందరు పండితులు ఊహిస్తున్నారు. భృగువంశం వేదకాలం నాటికే అతి ప్రాచీనమైనది. ఋగ్వేదంలో అగ్నికి సంబంధించిన సూక్తాలలో భృగుల ప్రశంస, లేక ప్రస్తావన 21 సార్లు వస్తుందట. భృగులు మానవులకు అగ్నిని అంద జేశారని, వారు దానిని కర్రలో దాగి ఉన్నట్టు కనిపెట్టి, కర్రలను మధించి అగ్నిని వెలికితెచ్చి. మానవులకు మిత్రుడు గానూ, హిత కారిగానూ ఉండేటట్టు చేశారని ఋకుర్కులు చెబుతున్నాయి.

వేదకాలంలో భృగులకు అగ్నితో సన్నిహిత సంబంధం ఉంటే, పురాణ కాలంలో భృగుమహామునికి రాక్షసులతో సన్నిహిత సంపర్కం ఉన్నట్టు కనబడుతుంది. బ్రహ్మహృదయం నుంచి పుట్టి

నట్టు చెప్పబడే ఈ ముని ప్రాచీనుడని తెలుస్తున్నది గాని, ఇతని పెద్ద భార్య హరణ్యకశిపుడి కూతురైనదితి. (కశ్యపుడి భార్యపేరు కూడా దితి అనే అంటారు; కాని ఆమె రాక్షసులను కన్నదేగాని, రాక్షసుడికూతురు కాదు—దక్షుడికూతురు) భృగుడికీ, దితికీ పుట్టిన వాడు కవి అనేవాడు. ఈ కవి కొడుకే శుక్రుడు—దానవులకు గురువు!

రాక్షసులు భృగుడి ఇంటిని తమ రహస్యస్థావరంగా వాడుకుని, దేవతలతో గెరిల్లాయుద్దాలు చేశారు. భృగుడి భార్య వారిని తన ఇంట దాస్తూ వచ్చింది. అది తెలిసి, విష్ణువు తన చక్రంతో ఆమెను చంపాడు. భృగుడు మండిపడి, భార్యా వియోగంతో అలమటించమని శపించగా, రామావతారంలో విష్ణువు భార్యావియోగం ఆనుభవించాడట.