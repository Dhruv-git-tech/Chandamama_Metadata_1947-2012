వాడు ఎలాగో చాపు తప్పించుకుని పారిపోయి
తండ్రిని చేరుకుని జరిగినదంతా చెప్పాడు.
జలరాకీసుడికి భయం పట్టుకున్నది.

“వీడెపడో ఉద్దండుడల్లే ఉన్నాడే! వీడి తమ్ములు చెట్లుక్కటంలోనూ, పరిగెత్తటం లోనూ నిన్ను మించిన వాళ్ళంటివి! వీడి తాత.. నిన్ను చంపినంతపని చేశాడాయే! వీడు మన సరస్సును ఉచ్చువేసి నిజంగానే మూస్తాడేమో! ఎంత బంగారం ఇస్తే వీడు మన సరస్సును వదిలి పాఠాడే అడిగిరా!” అన్నాడు రాకీసుడు కొడుకుతో.

వాడు వెళ్ళి కాపు కొడుకును అడిగాడు.

“నువు బంగారం తీసుకురా!” చూసి చెబుతాను,” అన్నాడు కాపు కొడుకు.

రాకీసుడి కొడుకు కొంత బంగారం తెచ్చాడు. అది చాలదన్నాడు కాపు కొడుకు. వాడు వెళ్లి మరికొంత తెచ్చాడు. కాపు కొడుకు తృప్తిపడ లేదు. రాకీసుడు ప్రాణం విసిగి తన దగ్గిర ఉన్నదంతా పంపేశాడు.

“ఇంతకంటె మా దగ్గిర చిన్నమెత్తు కూడా బంగారం లేదు!” అని రాకీసుడి కొడుకు చెప్పిన మీదట కాపు కొడుకు ఆ బంగారమంతా తీసుకుని తన తండ్రి ఇంటికి వెళ్ళాడు.

“ఎక్కడిదిరా నీ కింత బంగారం?” అని అన్నలు ఆశ్చర్యంగా అడిగాడు.

“ఈ తాడుతే సంపాదించుకున్నాను,” అన్నాడు తమ్ముడు.

“ఈ ఇల్లూ, ఇంట్లో సామానూ తీసుకుని మాకు ఆ తాడు ఇచ్చెయియ్య,” అని అన్నలు తమ్ముణ్ణి బతిమాలారు.

తమ్ముడు ఇచ్చేశాడు. వాడు తన తండ్రి ఇల్లు బాగుచేయించుకుని, తన బంగారంతో పాలాలూ, గెడ్డూ గోదా ఏర్పాటుచేసుకుని సుఖంగా ఉన్నాడు.

వాడి అన్నలు ఆ తాడు తీసుకుని ఎటుగా వెళ్ళారో ఏమైపోయారో ఈనాటికి ఎవరికీ తెలియదు.