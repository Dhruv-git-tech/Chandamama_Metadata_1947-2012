రామశర్మ భార్య పట్టుచీర కొనాలని ఎప్పట్టుంచో అనుకొంటున్నది. చీరల వర్తకులను లోపలికి పిలిచి చీరలను చూచారు. అందులో ఒక పసుపు రంగు చీర రామశర్మ భార్యకు నచ్చింది. కానీ రామశర్మకు గులాబీ రంగుచీర ఒకటి నచ్చింది. చూడ్డానికి గులాబీ రంగుచీరే బాగుంది. రామశర్మ వాటి రెండింటి వెలలను అడిగాడు.

ఏ చీరైనా వంద నాణ్యాలేనని వర్తకులు చెప్పారు.

రామశర్మకు ఆశ్చర్యం వేసింది. అతడు గులాబీ రంగు చీర వెల ఎక్కువై వుంటుందని అనుకొన్నాడు.

కానీ రామశర్మ భార్య భర్తతో, 'ఈ వర్తకులు మోసం చేస్తున్నారు. పసుపు రంగు చీర అసలైన పట్టుతో నేసినది. గులాబీ రంగు చీర నారపట్టుతో నేసినది. చీరల సంగతి మీకేం తెలుసు?' అంది.

వెంటనే రామశర్మ వర్తకులను, 'ఇదేమిటండి అన్నాయం? అసలు పట్టు

చీర వెలా, నారపట్టు చీర వెలా, ఒక టేనా?' అని అడిగాడు.

ఆందుకు ఆ వర్తకులు, 'రామశర్మ గారూ! నిన్ననే కదా మీరు రాయలవారి ఆస్థానంలో ఏ పద్యమైనా పద్యమే కదా, బహుమానాలలో తేడా ఏ మిటీ అని రాయలవారిని నిందించారు? అలాగే ఏ చీరైనా చీరే కదా, వాటి ధరల్లో తేడా ఎలా వుంటుంది?' అన్నారు.

రామశర్మకు ముందురోజు రాయల ఎదుట తన ప్రవర్తన పట్ల సిగ్గు వేసింది. ఈ వర్తకులకు ఈ విషయం ఎలా తెలిసిందని ఆశ్చర్యపడుతూంటే, రాయలవారు, తిమ్మరను మంత్రీ తమ నిజస్వరూపాలను బయట పెట్టారు. వెంటనే రామశర్మ రాయల కాళ్లపై పడి నమస్కరించి, కమాపణ కోరాడు. విశాల హృదయుడైన రాయలవారు అసలైన పట్టు చీరను రామశర్మ భార్యకు ఉచితంగా బహూకరించి, నవ్వుతూ తిమ్మరసుతో వెళ్ళిపోయాడు.