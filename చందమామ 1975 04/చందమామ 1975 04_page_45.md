# అపూర్వవస్తువు

పూర్వం విదర్భదేశాన్ని పాలించిన ఒక రాజు తనకు అపూర్వవస్తువు కానుక ఇచ్చిన వారికి ఏటా పదివేల బంగారు నాడాలు బహుమానం ఇచ్చేవాడు.

ప్రవరుడు అనే మంత్ర వైద్యుడు ఆ రాజ్యంలో ఉండేవాడు. ఆయన చాలా కాలం కృషి చేసి ఒక అద్భుత రసాయనం తయారు చేశాడు. దాన్ని తాగుతూ ఎవరు ఏరూపం తలుచుకుంటే ఆ రూపం పొందుతారు. అయితే అలాటి వాళ్ళకు యధారూపం కావాలంటే ఆ రసాయనికి విరుగుడు వెయ్యాలి. అ విరుగుడు మందు తయారు చెయ్యటం వైద్యుడికి సాధ్యపడలేదు. అందుచేత ఆయన తన అద్భుత రసాయనాన్ని ఎవరిపైనా ప్రయోగించక, రాజుగారితో దాన్ని గురించి చెప్పి, ఒక సంవత్సరం రాజుగారి బహుమానం పొందటానికి ఆ రసాయనాన్ని

ఒక గిన్నెలో పోసి తెచ్చి, రాజుగారికి చూపాడు.

ఆయన రాజుతో ఆ రసాయన ప్రభావం చెప్పి, 'దీనికి విరుగుడు తయారు చెయ్యాలి కానికి ఒక్క వస్తువు దొరకలేదు. అందు చేత దీన్ని ఇంతవరకు ప్రయోగించలేదు. తమరు దీన్ని ఈ యేడు అపూర్వవస్తువుగా పరిగణించి నాకు బహుమానం ఇప్పించితే నేను ధన్యుణ్ణి అవుతాను,' 'అన్నాడు.

'దీన్ని పరీక్షించకుండా అపూర్వవస్తు వని ఎలా తెలుసుకోవటం? నీ కొడుకు చేత తాగించి దీని ప్రభావం నిరూపించు,' 'అన్నాడు రాజు. వైద్యుడి కొడుకును తీసుకు రమ్మని ఆయన భటుడితో అన్నాడు. వైద్యుడు వద్దని ఎంత లబలబలాడినా, మందు ప్రభావం చూడా లన్న కుతూహలంతో రాజు వినిపించుకోలేదు.'