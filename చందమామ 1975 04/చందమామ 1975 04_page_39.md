లుంటాయి. కడుపారా మెక్కి, తెల్లవారే లోపుగా గూడు చేరుకోవచ్చు.'' అన్నాడు.

'' సరే, మామా!'' అన్నాడు మొదటి వాడు ఆడగొంతుతో.

ఇదంతా బయటి వాళ్ళు విని, ''దయ్యాలురా, బాబు, దయ్యాలు! పదండిరా, పదండి. చప్పున ఈ సంగతి పెద్ద రెడ్డిగారికి చెబుదాం. లేకపోతే ఆయన ఇల్లు చేరుకుంటాయి,'' అని ఒక్క పిట్ట మిగలకుండా అందరూ పెద్ద రెడ్డిగారింటి కేసి పరిగెత్తారు.

వాళ్ళు వెళ్ళిపోగానే దొంగలు మూట లను నెత్తిన పెట్టుకుని జారుకున్నారు.

జనం కోలాహలం విని పెద్ద రెడ్డిగారు భయపడుతూ లేచాడు.

'' బాబోయ్, కొంప ముణిగింది! దయ్యాలు పండితుడి ఇంటికి వచ్చి, అక్కడ్డుంచి మీ ఇంటికి వచ్చాయి,'' అంటూ జరిగినదంతా చెప్పారు, జనం.

ఒకరూ ఇద్దరూ కాదు, అందరూ ఒకే మాట చెప్పటం చేత, పెద్ద రెడ్డి బెదిరి పోయి, గెర్రెల దొడ్డికి బలశాలులను కాపలా పెట్టించాడు; భూతమాంత్రికు లను పిలిపించాడు.

భూతవైద్యులు మంత్రాలు చదువుతూ, వేపమండలూ, చేటలూ, చీపిరి కట్టలూ ప్రయోగించారు. ఈవిధంగా తెల్లవారింది. మంత్రగాళ్ళు బహుమానాలు పుచ్చుకుని వెళ్ళిపోయారు.

మర్పాడు పండితుడు సకుటుంబంగా తిరిగి వస్తూండగానే గ్రామస్థులు ఆయన కు జరిగినదంతా చెప్పారు, కాని ఆయన ఇంట్లోకి వెళ్ళి చూసుకునేసరికి ఇంట్లో పూచికపుల్ల లేదు.

ఆయన కోపంతో, ''మీ పిండాకూడు దయ్యాలు! ఇంత మందీ కలిసి నా యిల్లు దొంగలు దోచుకోనిచ్చారు. వాళ్లను తప్పించుకు పోనిచ్చారు!'' అని అందరినీ తిట్టిపోశాడు.

ఈ మాట తెలిసి పెద్దరెడ్డి, ''అయ్యో, నిష్కారణంగా భూతవైద్యుల మొహాన డబ్బు పోస్తినే!'' అని విచారించాడు.