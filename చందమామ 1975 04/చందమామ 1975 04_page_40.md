వేటగాడి కొడుకు

ఒక వేటగాడికి ఒక కొడుకు ఉండేవాడు. వాడికి ఎప్పుడూ సందేహాలే.

ఒకనాడు తండ్రి కొడుకుతో, “ఒరే, నాయనా! ఇవాళ నాకు ఒంట్లో బాగాలేదు. నువు అడవికిపోయి, ఒక కుందేలునో, దుప్పినో కొట్టి పట్టుకురా,” అన్నాడు.

కొడుకు వేటకు వెళ్లి, చాలాసేపు తిరిగాడు. కాని వాడికి ఏ జంతువు కనిపించలేదు. చివరకు వాడు, దాహంవేసి, ఒక కొలను దగ్గిరికి వెళ్ళాడు. ఆక్కడ నీళ్ళు తాగుతూ ఒక కుందేలూ, దుప్పు వాడికి కనిపించాయి.

వెంటనే వాడు ఇంటికి పరిగెత్తుకుంటూ పచ్చి, “నాన్నా, నువు చెప్పిన కుందేలూ, దుప్పీ కూడా ఒక కొలనులో నీళ్ళు తాగుతున్నాయి. నీకు ఏది కావాలో చెప్పు, కొట్టితెస్తాను,” అన్నాడు తండ్రితో.

“ఓరి తెలివి తక్కువ దద్దమ్మా! అవి ఇంకా ఆక్కదే నీ కోసం ఉంటాయా? నువు మళ్ళీ వెళ్లటం దండగే!” అని తండ్రి కొడుకు తెలివితక్కువకు విచారించాడు.

—చిన్నారి చిన్నికృష్ణ.