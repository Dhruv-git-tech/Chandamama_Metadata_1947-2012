చిత్తూరు పద్మిని

ఢ్రిల్లిని పరిపాలించిన పాదుషాలలో అలా ఉద్దీన్ ఖిల్డ్ ఒకడు. ఇతను చాలా దుర్మార్గుడు. ఇతనిలో రెండు విచిత్రమైన గుణాలుండేవి. ఒకటి, ప్రపంచాన్ని జయించాలనే కోరిక; రెండవది, ఆద్భుత సౌందర్యవతు లందరూ తన భార్యలు కావాలనే కోరిక.

అలాఉద్దీన్ రాజపుత్ర రాజ్యాలను జయించే ఆలోచనలో ఉన్న సమయంలో అతనికి పద్మిని సౌందర్యం గురించి తెలియ వచ్చింది. వెంటనే అతనికి ఆమెను తీసుకు రావాలనే కోరిక కలిగింది.

మేవారు రాజ్యానికి చిత్తూరు రాజధాని. మేవారుకు రాజైన లకుమ్సీ పసివాడు కావటంచేత ఆ కుర్రవాడికి మారుగా అతని పినతండ్రి భీమసింగు రాజ్యం నిర్వహిస్తు న్నాడు. పద్మిని భీమసింగు భార్య. ఆమె జన్మస్థానం సింహళదేశం. అందంలోపద్మినికి సాటివచ్చే స్త్రీ ఆ కాలంలో మరొకతె లేదు.

తాను రెండవ అలెగ్జాండరునని చెప్పుకునే అలాఉద్దీన్ పద్మినిని తన పరాక్రమంతో గెలవ నిశ్చయించి, తన సైన్యాలను చిత్తూరు దుర్గంపైకి నడిపాడు. ఈ దుర్గం కొండపై ఉన్నది. దానిని గెలవటం సులభసాధ్యం కాదు. అలాఉద్దీన్ సేనలు కొండను చుట్టుముట్టాయే గాని, చిత్తూరు దుర్గాన్ని జయించలేకపోయాయి.

రాజపుత్రులు అభిమానధనులు. వారు తమ ఆత్మగౌరవాన్ని దక్కించుకోవటానికి ప్రాణాలనుకూడా అవలీలగా బలిచేస్తారు. చిత్తూరు దుర్గాన్ని వారు అత్యంత శౌర్యసాహసాలతో సంరక్షించుకున్నారు. రాత్రి పగలూ అన్న విచకీణ లేకుండా అలా ఉద్దీన్ తన సైన్యాలను చిత్తూరుదుర్గంపైకి పంపాడు. పంపినప్పుడల్లా ఆ సైనికులు రాజపుత్రుల చేతులలో నాశనం కావటం తప్ప మరొక ఫలితం లేకపోయింది.

సి. జగన్మోహనరావు