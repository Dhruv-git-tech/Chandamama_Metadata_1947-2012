అలాదీన్ మండిపడ్డాడు. అతను తన
భార్య వద్దకు తిరిగివెళ్లి, “ గండభేరుండపకి
గుడ్డును తెప్పించేలోపుగా ఆ యోగిని చెప్పే
దేమిటో నేను స్వయంగా వినటం చాలా
అవసరం. అందుచేత ఆమెను ఇంకొకసారి
పిలిపిస్తావా ? ఆమె వచ్చేసరికి నేను తెరల
వెనక దాగి ఉంటాను. ఆ గుడ్డుతో ఏం
చెయ్యాలో మరొకసారి ఆమెచేత చెప్పించు.
ఆవిడ మొదట చెప్పిన విషయాలు మరిచి
పోయానని చెప్పు,” అన్నాడు.

రాజకుమార్తె అలాగేనని యోగిని కోసం
కబురుపంపింది. యోగిని వచ్చింది. ఆమె
రాజకుమార్తెను సమీపించే సమయంలో
అలాదీన్ తెరవెనకనుంచి ఆ కపటయోగిని
పైకి ఒక్క దూకు దూకి, తన కత్తితో ఆ
మాయావి తల కిందపడగొట్టాడు.

“ అయ్యో, అన్యాయంగా యోగినిని చంపి, ఎంత పాపకార్యం చేశారు!” అని రాజకుమార్తె ఆవేశంతో అన్నది.

ఆలాదీన్ చిరునవ్వు నవ్వి, తెగి పడి
పోయిన యోగిని తలమీదినుంచి ముసుగు
తొలగించాడు. ఆ ముఖాన గడ్డాలూ,
మీసాలూ ఉండటం చూసి రాజకుమార్తె
ఆశ్చర్యపడింది, భయపడిందికూడా.

అలాదీన్ ఈ మాయయోగినిని గురించి
వివరంగా చెప్పి, “ భగవంతుడు మనపట్ల
ధయగా ఉండబల్టే ఈ ఆఖరు శత్రువును
కూడా పదిలించుకోగలిగాం. ఇక మనం
ఎవరికీ భయపడవలిసిన అవసరం లేదు.
ఇంతటితో మన కష్టాలు నిజంగా తీరిపోయి
నల్టే!” అన్నాడు.

ఆతరవాత అలాదీన్కు చాలామంది
పిల్లలు కలిగారు.

ముసలిదైపోయిన అలాదీన్ తల్లి ఎంతో
మంది మనమలనూ, మనమరాళ్లనూ ఎత్తు
కున్నది. వారంతా చాలా కాలంపాటు
సుఖంగా జీవితం వెళ్లబుచ్చారు.

— [అయిపోయింది]