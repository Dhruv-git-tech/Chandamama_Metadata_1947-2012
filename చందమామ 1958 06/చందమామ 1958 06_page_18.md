రఘు తండ్రికి సాయంచేయసాగాడు.
కొడుకు పరధ్యానంగా ఉండటం కనిపెట్టి
వీరయ్య, 'ఏమిట్రా ఆలోచిస్తున్నట్టున్నావూ?'  
అని అడిగాడు.

“ఏమీలేదు, నాన్నా. పెళ్లి చేసుకోమని నువూ, అమ్మాకూడా నాతో చాలాసార్లు అన్నారు. కాని తగిన పిల్ల దొరకక ఇన్నాళ్లూ నేను మాట్లాడలేదు. ఇప్పుడు నాకు తగిన పిల్ల దొరికింది, నాన్నా!” అన్నాడు రఘు.

“ఎవరా ఆపిల్ల?” అని తండ్రి అడిగాడు.

“లక్ష్మి,” అన్నాడు రఘు.

“మన ఇంటికి అప్పుడప్పుడూ పనికి వచ్చేపిల్లా?” అన్నాడు వీరయ్య.

“అవును. అదే నాకు తగిన భార్య,” అన్నాడు రఘు.

వీరయ్య కొంచెం ఆలోచించి, “ఒకప్పుడు వాళ్లుకూడా మనమాదిరిగా బతికినవాళ్లే ననుకో. అదీగాక లక్ష్మి బుద్ధిమంతురాలే. కాని వాళ్లు బొత్తిగా దరిద్రులే!” అన్నాడు.

“వాళ్ల భాగ్యంతో మనకేం పని, నాన్నా. అది బుద్ధిమంతురాలు, పనిమంతురాలు, అందంగా వుంటుంది,” అన్నాడు రఘు.

“నిజమే! నన్నడిగితే అవశ్యం చేసుకో మంటాను. కాని మీ అమ్మ వట్టి పిసిని గొట్టు. పాలూ, పెరుగూ, నెయ్యియా అమ్మిన బాపతు ఒక్క దమ్మి డీకూడా నాకు చూపదు. అంతా ఎక్కడో పాతేస్తుంది. మీ అమ్మ ఈ సంబంధానికి చచ్చినా ఒప్పదు,” అన్నాడు వీరయ్య.

ఆరోజే రఘు తల్లితో లక్ష్మిని తాను పెళ్లి చేసుకునే విషయం చెప్పాడు. ఆవిడ అంతా విని, “నీకిష్టమై లక్ష్మిని చేసుకుంటానంటే నేను పద్దంటానుట్రా? కాని మీ నాన్నకు ఎంత డబ్బు కాపీనమో నువ్వెరగవు. నువు ఏమీ కట్టంలేకుండా ఎవరో పేదపిల్లను పెళ్లాడతాసంటే ఆయన ఎంతమాత్రమూ ఒప్పడు!” అన్నది.