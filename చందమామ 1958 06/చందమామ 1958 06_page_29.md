మంత్రితో, “మంత్రి! ఇది చాలా అవమాన కరం అయిన సంగతి. చావో బ్రతుకో నేనే స్వయంగా సైన్యాన్ని నడిపి ఆ పింగళుడితో పోరాడుతాను. నేను ఒకవేళ యుద్ధంలో మరణించటమే జరిగితే...నా ఒక్కగానొక్క కుమార్తె వకుళను నువ్వే అన్నివిధాలా కాపాడి, ఆమెకు తగిన వరుణ్ణి చూసి వివాహం జరిపించాలి,” అన్నాడు.

మంత్రి ఓ కేణకాలం ఆలోచించి, “మహారాజా! తమరు ఆగ్రహించక నే చెప్ప బోయేవాన్ని శాంతంగా వినాలని కోరు తున్నాను,” అన్నాడు.

“ఏమిటదీ?” అన్నాడు రాజు.

“పింగళుడు యువకుడు, అవివాహి తుడు. అతన్ని ఎరిగివున్న వారిద్వారా నాకు తెలిసినదేమిటంటే, అందచందాలలో ఏ రాజకుమారుడూ అతడికి సరిరాడని. ఐశ్వర్యంలో, శౌర్య సాహసాల్లోకూడా అతడికి అతడే సాటి. రాజకుమార్తెతో అతడికి

వివాహం జరిపించటంద్వారా, మీకూ రాజ్యా నిక్కూడా పెద్ద ఉపద్రవం తప్పతుంది!” అన్నాడు మంత్రి.

రాజు కొంచెంసేపు ఆలోచించి, “ఇది నాకు సమ్మతమే, మంత్రీ!” అన్నాడు సంతోషంగా.

మంత్రి సర్వలాంఛనాలతో వెళ్లి పింగ ళుడినీ, తల్లినీ కలుసుకుని రాజుగారి కోర్కె గురించి చెప్పాడు. రాజకుమార్తె సౌందర్యాన్ని గురించి లోగడే వినివున్న పింగళుడు వివాహానికి అంగీకరించాడు.

తరవాత కొద్దిరోజులకే రాజకుమార్తె వకు శకూ పింగళుడికీ వైభవంగా వివాహం జరిగింది. మహామాంత్రికుడైన పద్మపాదుడు వివాహానికి వచ్చి వధూపరులను ఆశీర్వదించాడు. కొంతకాలానికి రాజు మరణం చగా, పింగళుడే అవంతీనగరానికి రాజై, చాలా సంవత్సరాలు ప్రజలకు యిష్టుడుగా రాజ్యపాలనచేశాడు. —(అయిపోయింది)