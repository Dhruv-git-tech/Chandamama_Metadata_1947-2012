ఎంత బంగారమూ, ఎంత దంతమూ ఉందో చూశావా ?” అన్నాడు. ఈ మాటలు ప్రతా పుడి చెప్పుల పడ్డాయి.

“ నాయనలారా, నేనీ సంపద యావత్తూ నానాదేశాలు తిరిగి సంపాదించాను. కాని ట్రోయ్‌కోటగోడల ముందు నా అనుచరులు ఎందరో ప్రాణాలు విడిచారు; వారు బతికి ఉంటే ఈ సంపద లేకపోయినా నేను ఎక్కువ సుఖపడుదును. వారికోసం నేను అప్పుడప్పుడూ ఏడుస్తాను. అయితే అందరి కన్న నేను అధికంగా ఏడ్చేది రూపధరుడి కోసం. ఒక్కొక్కరాత్రి అతను జ్ఞాపకం వచ్చి నేను నిద్రపోలేను. నా సంగతే ఇలా

ఉంటే, వృద్ధుడైన అతని తండ్రీ, అతని భార్యా, కుమారుడూ రూపధరుడి కోసం ఎంతగా ఏడుస్తున్నారో!” అన్నాడు ప్రతాపుడు విచారంగా.

ఈ మాటలు వినగానే ధీరమతికి దుఃఖించి అగలేదు. అతను కళ్లు తుడుచుకుంటున్న సమయంలో భువననుందరి అక్కడికి వచ్చింది.

ధీరమతిని చూస్తూనే ఆమె, “ఈ కుర్ర వాడెవరో గాని మూడుమూర్తులా రూపధరుడి లాగే ఉన్నాడుకాదూ ?” అన్నది.

“ నిజమేసుమా !” అన్నాడు ప్రతాపుడు ధీరమతికేసి చూస్తూ.