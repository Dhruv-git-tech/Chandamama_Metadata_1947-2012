కూకోలాకింతం

పేరైన పురి మహి - లారోప్యమనగ;
ఊరికావల నుండు - నొక పెద్ద మఱ్ఱీ.
కొమ్మలు రెమ్మలు - గొనబుగా పెరిగి
గుమ్మట మృట్టు లా - కులు నిండియుండు.
అట మేఘవర్ణుడ - న్నట్టి కాక పతి
వటముపై కాకుల - పాలించుచుండు.
చెంగటనే కొండ - చికటి గవిని
దొంగ గూబల రాజు - దొరకొనియుండు.
అరిమర్ధనుండను - నా గూబరాజు
మరగున రాత్రుల - చరచర పచ్చి
వటవృకమున నున్న - వాయసమ్ములను
వటపట పాడిచి చం-పుట పరిపాటి.
ఇటు కొన్నినాళ్ళలో-నే కాకులెల్ల
కటుశత్రునకు జిక్కి - కాటికి చేరె.
పగవాని నాపక - పడియున్న వాడు
పగవాని చేతిలో - పడి చావకున్నె.

పుట్టగనే రోగ-మును, శత్రుతతిని
గట్టిగా గ్రంధించి - కడతేర్చవలయు.
అట్టుకానిచో రోగ-మట్టు పగవాడు
తట్టుకున బలిసి నిన్ - కటకటవెట్టు.
కావున నీముప్ప - గడచుటెట్లంచు
రావించె మంత్రుల - రాజొక్కనాడు.
“ మంత్రులారా వచ్చె - మనకొక ముప్పు
తంత్రమ్ము సేయు నీ - తత్తి గూబరాజు.
సగరాత్రి ఇటువచ్చి - చంపు కాకులను
పగ లెట కేగునో - పావి ఆతండు.
మనకు చూ పానదు - మత్తి రాత్రులందు
మనకు కన్పించ డా-యన పగలెపుడు.
ఏమిసేయుద మిప్పు - డెది యుపాయమ్ము
మీ మతి యోచించి - మీ రానతిండు.”
అని కాకరాజన - నా మంత్రులెల్ల
వెనక ముందాడ నా-యన గ్రహియించి