CHITRA

అనుచరులలో ఓ యాభైమందిని మాత్రం తనకు కాపలావాళ్లుగా వుంచుకుని తతిమ్మా వారిని భల్లూకపర్వతాలకు పంపేశాడు. భల్లూకకేతుడు ప్రహరీగోడకు వున్న ఇనప చువ్వల తలుపులను బార్లా తెరిచి, వాటి పక్కగా ఒక పెద్ద రాతికుర్చీమీద కాపలి వాడిలా కూర్చున్నాడు.

ఆసరికే అవంతీనగర రాజప్రాసాదంలో కలకలం బయలుదేరింది. రాత్రి భల్లూక కేతుడి అనుచరులు కడుతున్న వింత భవనం చూడబోయి, వాళ్లవల్ల చావుదెబ్బలు తినివచ్చిన రకీకభటనాయకు డొకడు మంత్రి దగ్గిరకు వెళ్లి మొరబెట్టుకున్నాడు.

ఆ భవనం, ఆక్కడ పనిచేస్తున్న శల్పులూ, కూలీలూ పిశాచాలని విన్నప్పడు మంత్రికి మొదట యిది నమ్మదగినడిలా తోచలేదు.

“ ఏమోయ్, యిది సమ్మశక్యంగా లేదు. నీవు తాగిన మత్తులో ఏవేపో పిచ్చికలలు కని వుంటావు. ఇక యింటికి పోయి విశ్రాంతి తీసుకో. రాజుగారికి తెలిస్తే నీకు కారాగారం తప్పదు,” అన్నాడు మంత్రి.

“ లేదు, మహామంత్రి! ఇంకా మన భటులు కొందరు వాళ్లకు ఖైదీలుగా వున్నారు. ఆ పిశాచాలచేత చావుదెబ్బలు తిని పారిపోయి వచ్చింది నేనొక్కణ్ణే కాదు. ఇంతెందుకు, మీరు కోటబురుజు ఎక్కిచూడండి, నదీతీరాన వున్న ఆ భవనం కనబడుతుంది!” అన్నాడు రకీకభటనాయకుడు.

మంత్రి బురుజు ఎక్కిచూశాడు. ఎదు రుగా నదీతీరాన సూర్యకాంతిలో మిలమిల లాడుతున్న వింతభవనం అతడి కంట బడింది. అతడి ఆశ్చర్యానికి అంతులేదు. “ ఏమిటీ అద్భుతం!” అనుకుంటూ అతడు బురుజు దిగి పచ్చేంతలో, కోశాగారాధిపతి పెద్దగా శోకాలుపెడుతూ, “ మహామంత్రి! కొంపలంటుకున్నె. కోశాగారంలో చిల్లిగవ్వ లేకుండా దొంగిలించబడింది!” అన్నాడు.