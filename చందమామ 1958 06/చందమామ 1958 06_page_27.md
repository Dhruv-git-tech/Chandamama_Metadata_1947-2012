చెప్పారు. అది విన్న రాజుకు అగ్రహం ముంచుకు వచ్చింది. “ఓరి చవటల్లారా! ఒక్క అడివిజాతి మనిషిని పట్టుకురావటం మీపల్ల కాలేదన్న మాట, ఛి!” అన్నాడు ఆయన. వెంటనే మంత్రి ముందుకు వచ్చి, “మహారాజా! తొందరపడకండి! వాడు అడివిజాతి మనిషా లేక రాకసుడో మనకు తెలియదు. ఆ జాలరి పింగళుడు మంత్ర వేత్త అని మీకు తెలియంది కాదుగదా?” అన్నాడు వినయంగా.

“వాడెంత మంత్రవేత్త అయితేమాత్రం— ఆ జాలరి, అవంతీనగర రాజునే ధిక్కరిస్తాడా? వాడి తల నరికించి కోటకొమ్ముకు

కట్టిస్తాను!” అంటూ, “సేనాసీ, సేనాసీ!” అని చప్పట్లు చరిచాడు రాజు.

“మహారాజా!” అంటూ సేనానాయకుడు ముందుకు వచ్చాడు. పింగళుడు కట్టిన భవనాన్ని నేలమట్టం చేసి, అక్కడ దొరికిన వారి సందర్శిని బంధించి తేవలసిందిగా రాజు అతడికి ఆజ్ఞ యిచ్చాడు.

సేనానాయకుడి ఉత్సాహానికి అంతు లేదు. యీమధ్య కొన్ని సంవత్సరాలుగా యుద్ధాలు లేకపోవడంతో అతడికి మతి పోయినట్టుగా వున్నది. యీ దెబ్బతో నదీ తీరంలో వున్న భవనాన్ని నేలమట్టం చేసి, అక్కడ దొరికినవారినందరినీ మనసారా చిత్రహింస చేయవచ్చుననుకున్నాడు. “ఈ పింగళు డనేవాడికి చిన్న సైన్యం వుంటే ఎంత బాగుండును! బాహాబాహీ ముష్టాముష్టి భీకర భయంకర ఘోర సంగ్రామం చేద్దునే!” అనుకున్నాడతడు.

రెండువందలమంది ఆశ్వీకులూ, మూడు పందలమంది కాలిభటులూ వెంట రాగా సేనానాయకుడు ఎంతో పటాటోపంతో బయలుదేరి పింగళుడి భవనాన్ని సమీపించాడు. భల్లూకకేతుడు నిద్రపోతున్నట్టు నటిస్తూనే, ఒక కన్ను సగం తెరిచి సేనా నాయకుడి రాకను గమనిస్తున్నాడు. సేనా