ఆ తరవాత వీరయ్యా, ఆయన భార్యా కూడబలుకుక్కన్నారు. వీరయ్య భార్యకు దుర్గ అని ఒక వేలువిడిచిన మేనగోడ లున్నది. దుర్గను రఘు కిచ్చి చేయాలని ఒకప్పుడు పెద్దవాళ్లు తమలో అనుకున్నారు. ఆ దుర్గకు అయిదారు వందల రూపాయల విలవ గల ఆస్తి పున్నది. ప్రస్తుతం ఆ పిల్ల బస్తీలో పుంటున్నది. ఆ దుర్గను తీసుకు వచ్చి ఒక నెలరోజులపాటు తమ ఇంట్లో ఉంచుకుంటే, రఘు మనస్సు లక్ష్మిమీద నుంచి దుర్గమీదికి మళ్లుతుందని వీరయ్యా, భార్యా అనుకున్నారు. ఈ విధంగా పేదపిల్ల కోడలుగాపచ్చే ప్రమాదం తప్పుతుంది.

వీరయ్య ఏదో మిషమీద బండిచేసుకుని బస్తీ వెళ్లి దుర్గను తీసుకువచ్చాడు. ఈ దుర్గకు ఆందంకన్న ఆడంబరం హెచ్చు, తెలివితేటలకన్న అహంకారం బాస్తి. తన కున్న ఆస్తి అయిదువందలే అయినా, తానొక లక్షణికారిణి అన్నట్టుగా ప్రవర్తించేది. ఆమె వచ్చినది మొదలు ఇటువస్తువు అటు పెట్టలేదు. తాను కూర్చున్నచోటనల్లా చెత్త చేర్చేది. తన సొంతపనులకుకూడా అందరినీ పురమాయించేది. పల్లెటూళ్ళో తనకు ఏమి తోచటంలేదనేది. విసు గూ విరామమూ లేకుండా వాగుతూ, ఇతరులను పనులు చేసుకోనిచ్చేదికాదు.