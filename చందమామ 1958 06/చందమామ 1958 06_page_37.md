అంటూ పూజారి ఒక్కసారి దేదీప్యమాసంగా వెలిగి అంతర్ధాసమైనాడు. సత్యపాలుడు తిరిగి ప్రపంచంలోకి వెళ్లిపోయాడు. ఆ తర వాత ఆ ఆలయంలో దేవుడి గొంతు విన్న వారు లేరు. క్రమంగా ఆ ఆలయాన్ని గురించి ప్రజలు చెప్పుకోవటంకూడా మానే శారు. కాలక్రమాస భద్రాపతీ రామాలయం శిథిలమైపోయింది.

బేతాళుడీ కథ చెప్పి, "రాజా, నాకొక సందేహం: సత్యపాలుడు తనకు పూజారిగా పనిచెయ్యటానికి శ్రీరామచంద్రుడు ఎందుకు ఒప్పలేదు? అతను తనయందు విశ్వాసం లేకుండా వెళ్లిపోయాడన్న కోపంచేతనా? భద్రాపతీ రామాలయం మహిమలు కోల్పోపటానికి కారకుడు సత్యపాలుడా? లేక ఆ ఆలయంలో అర్చన పొందిన శ్రీరాముడా? ఈ సందేహాలకు సమా ధానాలు తెలిసికూడా చెప్పకపోయావో ని తల పగిలిపోతుంది!" అన్నాడు.

దానికి విక్రమార్కుడు, "సత్యపాలుడికి తనయందు విశ్వాసం పోయిందని శ్రీరాముడు అతనిపై అగ్రహించిన మాట అబద్ధం. అగ్రహించినవాడైతే అతని రూపంలో అర్చకుడుగా పనిచేసి అంతకాలం మహిమ ప్రదర్శించి ఉండడు. సత్యపాలుడికి తనలో తిరిగి విశ్వాసం కలగగలందులకే శ్రీరాముడు ఆ ఆలయంలో మహిమలు ప్రదర్శించాడు. అంతకు పూర్వం ఆ ఆలయంలో కనబడిన మహిమలన్నీ మోసంతో కూడుకున్నవే. భగవంతుడు నిజమైన మహిమలు ప్రదర్శించి నది కేవలం తన భక్తుడైన సత్యపాలుడి కోసం మాత్రమే. అందుచేత ఆ ఆలయం వున్నట్టుండి మహిమలు కోల్పోవటం సత్యపాలుడి తప్పూ కాదు, శ్రీరాముడి తప్పూ కాదు!" అన్నాడు.

రాజుకు ఈ విధంగా మౌనభంగం కలగగానే బేతాళుడు శపంతోసహా మాయమై మళ్లీ చెట్టెక్కాడు. —( కల్పితం)