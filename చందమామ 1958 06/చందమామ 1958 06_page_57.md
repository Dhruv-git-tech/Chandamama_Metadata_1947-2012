ఆనందుడు కలలోకూడా ఊహించలేదు.
అది దొంగలుండే భవనం.

ఒక ముసలిది వచ్చి తలుపు తెరిచింది.
ఇంట్లో ఆ ముసలిది తప్ప ఆ సమయాన
ఇంకెవరూ లేరు.

“అవ్వా, బయట చాలా దారుణంగా ఉంది. లోపలికి రావచ్చునా?” అన్నాడు ఆనందుడు.

“లోపల నీ గతి ఇంకా దారుణంగా ఉంటుంది, నాయనా. లోపలికి రాకు!” అన్నది ముసలిది.

“ఎందువల్ల నవ్వా?” అని ఆడిగాడు ఆనందుడు.

“ఎందువల్లనా? ఇది దొంగలుండే చోటు. వీళ్లు నన్ను ఎత్తుకొచ్చి నాచేత అడ్డ మైనచాకిరీ చేయించుకుంటున్నారు. వీళ్లకి దయాదాకిణ్యాలు వీ కోశానా లేవు. కని పించిన మనిషి దగ్గిర ఏమున్నా లాగేసు కుంటారు. ఏమీ లేకపోతే ప్రాణాలన్నా తీసుకుంటారు,” అన్నది అవ్వ.

“వెధవ ప్రాణాలు పోతే పోయాయిలే.
బయట గాలివానలో చచ్చేకన్న హాయిగా
వెచ్చగా ఈ ఇంట్లో చస్తాను,” అంటూ
ఆనందుడు లోపలికి వచ్చాడు.

ఇంటినిండా ధనం కుప్పలుకుప్పలుగా పోసిఉన్నది. ఆనందుడా కుప్పలమధ్య చోటుచేసుకు పడుకుని, నిద్రపోవటానికి కళ్లు మూసుకున్నాడు.

ఇంతలోనే దొంగలు వచ్చి ఆనందుణ్ణి చూసి, “వీడెవడు? వీడిదగ్గిర డబ్బేమైనా ఉందా?” అని అవ్వను ఆడిగారు.

“వాడి వొంటిపైన చౌకాక్కూడా లేదు.
డబ్బేముంటుంది?” అన్నది అవ్వ.

ఈ మాటలు విని దొంగలు నవ్వుకుని,
“అయితే వీడు మన రాజ్యంలోవాడే అయి
ఉంటాడు. వీణ్ణి ఇప్పుడే చంపుదామా ?
లేక రేపు ఉదయందాకా హింసపెడదామా?”
అని వితర్కించుకున్నారు.