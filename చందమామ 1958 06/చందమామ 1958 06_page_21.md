మాట్లాడుకున్నారు. “ఈ దుర్గ వచ్చినప్పటి నుంచి అన్నీ తారుమారే! ఒట్టి సోమరి పోతు! నన్ను నౌకరు లాగా చూస్తుందేమిటి? ఎన్ని వస్తువులు పగలగొట్టిందో చెప్పలేను. నిక్షేపమంటి ఇల్లు నరకంలాగా అయిపోయింది! నాకు మతి పోతున్నది!” అన్నది భార్య.

“అది ఒకటేనా? మన రఘు దానికి బానిస అయిపోయాడు. ఇది ఆస్తితెచ్చేమాట ఎలా వున్నా, దానికి పదింతలు వాడిచేత ఖర్చు చేయిస్తుంది, చూస్తూ వుండు!” అన్నాడు వీరయ్య.

ఇద్దరూ కలిసి దుర్గను పంపించెయ్యాలని నిశ్చయించారు. వీరయ్య వీదో పనిమీద బస్తీకి వెళ్లవలిసినట్టు నటిస్తూ దుర్గనుకూడా వెంటబెట్టుకు వెళ్లాడు.

ఆరోజే వీరయ్యభార్య లక్ష్మీ ఇంటికి వెళ్లి, “లక్ష్మీ, మీ నాయనమ్మ ఈస్థితిలో వుండగా నిన్ను రమ్మనటం బాగుండదు.

మీరిద్దరూ మాఇంటికి వచ్చి ఆక్కడే వుండండి. నాకు మనిషి తోడు లేకుండా జరగదు. మీ నాయనమ్మకు కావలిసిన సదుపాయాలన్నీ నేను చేస్తాను!” అన్నది.

ఆరోజే లక్ష్మీ తన నాయనమ్మతోసహా వీరయ్యగారింటికి వచ్చేసింది.

లక్ష్మీ అడుగుపెట్టగానే మళ్ళీ ఇల్లు ఎప్పటిలాగయింది. ఇల్లు తీర్చిదిద్దటంలో లక్ష్మీ చాలా సమర్థరాలు.

కొన్నిరోజులు గడిచాక వీరయ్య రఘుతో, “వెనక ఎప్పుడో లక్ష్మీని చేసుకుంటా నన్నావే? ఆ అభిప్రాయం నీకింకా ఉన్నదా?” అని అడిగాడు.

“నా కెప్పడూ ఆమెను పెళ్ళాడాలనే ఉన్నది. మధ్యలో మీ రే అడ్డుపుల్లలు వేశారు,” అన్నాడు రఘు.

ఆ తరవాత కొద్దిరోజులకే లక్ష్మీకీ రఘుకూ పెళ్లి అయింది. తానితో అందరూ సుఖంగా వున్నారు.