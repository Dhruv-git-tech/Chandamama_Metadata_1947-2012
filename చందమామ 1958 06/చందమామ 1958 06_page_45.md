నాకీపూట భోజనం పండి పెడతావా?” అని అందరినీ అడిగినట్టే ఆమెనుకూడా అడిగాడు.

గుణవతి ఈ మాట విని సవ్వనూ లేదు, ఆశ్చర్యపడనూ లేదు. ఆమె అతను కోరి నట్టుగా ఆ వడ్లతో భోజనంచేసి పెట్టటానికి ఒప్పుకున్నది.

ఆమె వడ్లు తీసుకుని తడిపి ఆరబెట్టి, దంచి చెరిగి ఊక తీసింది. ఆ ఊకను అవ్వకిచ్చి, “దీన్ని బంగారు పనివాళ్లకు అమ్మి ఆ డబ్బులతో ఆటే పచ్చివీ, ఆటే ఎండువీ కాని కట్టెలూ, ఊసిరిపప్పు పట్టుకురా,” అన్నది.

అవ్వ అలాగే చేసింది. గుణవతి బియ్యం కడిగి పొయి వెలిగించి ఎసరు పెట్టింది. బియ్యం చిమడగానే వార్చి గంజి తీసి, అందులో కొంచెం ఊప్పువేసి, ఊసిరిపప్పు సూరి ముద్దచేసి శక్తిసారుడికిస్తూ, “ఈ ముద్ద నోట్లో వేసుకుని ఈ గంజి తాగండి.

తరవాత కాస్సేపు విశ్రాంతి తీసుకుని స్నానం చేసి వచ్చారం టే భోజనం పెడతాను,” అన్నది.

ఆన్నం కాగానే గుణవతి కొన్ని కట్టెలు ఆర్పి బొగ్గులు తీసి వాటిని అవ్వకిచ్చి, “వీటినికూడా ఎవరికైనా ఇచ్చి, కాస్త కూరా, మజ్జిగా పట్టుకురా!” అన్నది.

అవ్వ తెచ్చిన కూర పండి, భోజనాల వేళ దాటకుండానే గుణవతి అతిథిని స్నానం చేసి రమ్మన్నది.

శక్తిసారుడు స్నానంచేసి వచ్చి కూరా, మజ్జిగాతో సహా కడుపునిండా భోజనంచేశాడు. అతనికి గుణవతి పాదుపూ, యుక్తీచూసి చాలా సంతోషమయింది. ఆమెకు తన అసలు వృత్తాంతం చెప్పేసి తనను పెళ్ళాడ వలసిందిగా కోరాడు. గుణవతి ఒప్పుకున్నది. అతను ఆమెను తన ఊరికి తీసుకుపోయి పెళ్లి చేసుకుని చాలాకాలం సుఖంగా జీవించాడు.