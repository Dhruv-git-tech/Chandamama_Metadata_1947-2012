దాని ధ్వనికి వచ్చే ప్రతిధ్వనిని ఆలకించి, ఆ ప్రతిధ్వనిద్వారా తమ దారికి అడ్డంగా ఉన్న
వస్తువులను గ్రహించి పక్కకు తెలుగుతాయి. అందుచేతనే గబ్బిలాన్ని కళ్ళుమూసేసి
గదిలో ఎగరనిచ్చినా, ఆది దేనికీ కొట్టుకోకుండా తిరుగుతుంది, కాని చెవులు మూసేస్తే
ఎగరలేదు.

గబ్బిలాలు నోటితో ధ్వని చేస్తాయని మనకు ఎలా తెలుసు? ఈ ధ్వని మనం ఎన్నడూ వినం. కాని అవి ధ్వని చేస్తాయని, “రాడారు” యంత్రంతో రుజువు చేశారు. ఆ ధ్వని మన కెందుకు వినపడదంటే, అది చెవికి వినబడనంత హెచ్చుస్థాయిలో ఉంటుంది. మనిషి చెవి వినలేని హెచ్చుస్థాయి గల ధ్వనులను కుక్కలుకూడా వినగలవు.

గబ్బిలాలు గూళ్ళు కట్టవు. ఎత్తయిన ఇళ్ళకప్పులలోనో ప్రకృతి సిద్ధంగా లభించే కంతలలోనో పిల్లలను కని పెంచుతాయి. గబ్బిలం పిల్ల బరువు తల్లి బరువులో నాలుగోవంతో అయిదోవంతో ఉంటుంది. పుట్టినప్పుడే గబ్బిలం పిల్ల గోళ్లు బాగా పెరిగి ఉంటాయి. ఒక్కొక్కప్పుడు తల్లి ఆహారం వేటాడబోయేటప్పుడు పిల్లనుకూడా వెంట తీసుకుపోతుంది.

గబ్బిలాలకు శత్రుభయం దాదాపు లేదని చెప్పపచ్చు. అందుచేత పుట్టిన పిల్లలు సాధారణంగా అకాలమరణం పాలుకావు. అమెరికాలో గబ్బిలాలను గురించి పరిశోధనలు చేసినవారు 11 ఏళ్లకుపైగా బతికిన గబ్బిలాలనుకూడా గమనించారు.

గబ్బిలాలను చూసి మనం అనహ్యంచుకుంటాం గాని, వాటిపల్లి మనకు నష్టం ఏమీ లేదు. మనకు అపకారం చేసే కీటకాలను తిని అవి మనకు ఉపకారం చేస్తాయికూడా!