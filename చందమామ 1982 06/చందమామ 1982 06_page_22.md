పెద్దగా అరుస్తూ, అక్కడికక్కడే మరణించాడు.

సాంబుడిపై హత్యానేరం మోపబడింది. రాజభటులు అత్ణణ్ణి బంధించి రాజు వసంతసేనుడి దగ్గిరకు తీసుకుపొయారు. వసంతసేనుడు గొప్ప ధర్మపరుడనీ, న్యాయసూక్ష్మాలు తెలిసినవాడనీ ప్రజలు చెప్పుకునేవారు. అటువంటి రాజు నిండు సభలో సాంబుణ్ణి హత్యానేరానికి గాను విచారణ చేసి, కఠినంగా శిక్షించకపోగా, గ్రామ న్యాయాధికారిగా నియమిస్తూ ఉత్తరువులు జారీ చేశాడు.

బేతాళుడు యీ కథ చెప్పి, "రాజా, వసంతసేనుడి ప్రవర్తన న్యాయవిరుద్ధంగా కనిపించడం లేదా? హంతకులకు ఆదేశ న్యాయచట్టం ప్రకారం ఉరిశిక్ష విధించాలి. రాజు ఆపని ఎందుకు చేయలేదు? అటువంటి రాజు సింహాసనార్హుడేనా ? ఈ సందేహానికి సమాధానం తెలిసి కూడా చెప్పకపొయావో, నీ తల పగిలిపొతుంది," అన్నాడు.

దానికి విక్రమార్కుడు, "రాజు చేసినపని స్థూలంగా చూసినప్పుడు న్యాయ విరుద్ధంగా కనబడవచ్చు. కాని, సాంబుడు ప్రజాక్షేమం కోరే, యీ హత్యకు ఒడిగట్టాడని అయన గ్రహించాడు. 'శేమడు సంపాయించినవి కుద్రశక్తులు! వాడు ధనాశాపరుడే కాక, దయాదాక్షి ణ్యాలు లేనివాడు. తనకున్న శక్తుల విషయమై సందేహించిన వాడి నోరు పది పొయేలా చేశాడు. పచ్చని చెట్టును నిలువునా డహించాడు. ఇటువంటి వాడు బతికి వుంటే ప్రజాకంటకుడవుతాడని సాంబుడు అతడికి విషం పెట్టాడు. ఇందులో సాంబుడికి వ్యక్తిగతమైన స్వార్థమంటూ ఏమిలేదు; ప్రజల మేలు కోరే అలా చేశాడు. ఇది అర్థం చేసుకోవడం వల్లనే, రాజు అత్ణణ్ణి ఘనంగా సన్మా నించడం జరిగింది," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)