రోగి చికిత్స

విజయనగరానికి దూరదేశం నుంచి ఒక వైద్యుడు వచ్చి, నగరంలో అంతగా వైద్యులు లేని ఒక ప్రాంతాన వైద్యశాల తెరిచాడు. ఈ విషయం అయన చుట్టుపక్కలవున్న ఇళ్ళవాళ్ళను కలునుకుని చెప్పు వచ్చాడు.

వారం రోజులు గడిచినై. ఒక్క రోగి అయన దగ్గిరకు రాలేదు. ఎందుకిలా జరిగిందని అయన ఆశ్చర్యపొతూ, ఒక రోజున వైద్యశాల వారిట్లో నిలబడ్డాడు. ఆ నమయంలో రకరకాల వ్యాధులతో బాధపడేవాళ్ళు కొందరు వైద్యశాల ముందుకు వచ్చి, అలా ఒక క్షణం తేరిపార జూసి, వెనక్కు తిరిగిపోసాగారు.

వైద్యుడు వాళ్ళల్లో ఒకణ్ణి ఆపి, “వైద్యశాలదాకా వచ్చి కూడా, ఎందుకలా తిరిగి పొతున్నారు?” అని అడిగాడు.

రోగి, వైద్యశాలముందున్న పూలకుండలను చూపుతూ, “ఆ కుండల్లోని పూలమొక్కలు నీళ్ళు లేక వాడిపొతున్నవి. డబ్బుపోసి కొనితెచ్చిన పూలమొక్కల్నే కాపాడడంచేతగాని వాడివి, యిక రోగుల్ని ఏం కాపాడగలవు అన్న అనుమానం, మాక్కలిగింది,” అన్నాడు.

రోగి చికిత్స, వైద్యుడికి వెంటనే గుణం యిచ్చింది! అయన అప్పటికప్పుడే పూల కుండల్లో నీళ్ళు పోసి, మొక్కలను శ్రద్ధగా సాకసాగాడు. అలా రెండు వారాలు గడిచేసరికి, పూలమొక్కలు కళకళలాడినై. రోగులు కూడా ఒక్కరొక్కరే వైద్యశాలకు రాసాగారు.

—మల్లాది వెంకటకృష్ణమూర్తి