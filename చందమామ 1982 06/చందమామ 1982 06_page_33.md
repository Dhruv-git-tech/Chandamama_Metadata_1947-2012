చచ్చిపోయింది. ఓరాజా, రెండో ఎద్దును ఇప్పించండి," అని.

ముసలివాడు చాలా శ్రమపడి యా శ్లోకాన్ని కంఠస్థం చేసుకు న్నాడు. తరవాత సోమదత్తుడు తన తండ్రిని తనతో బాటు దర్పారుకు తీసుకువెళ్లాడు. కొడుకు చెప్పిన విధంగా అయన రాజుకూ, మంత్రులకూ నమస్కారాలు చేసి, చేతులు కట్టుకుని వినయంగా నిల బడ్డాడు.

"ఎవరు మీరు? ఏం కావాలి?" అని రాజు అడిగాడు. వెంటనే ముసలివాడు లోగడ వల్లె వేసిన శ్లోకం చదివాడు. కాని కంగారులో శ్లోకం కొద్దిగా మారి పోయి ఈ విధంగా తయారయింది.

"ద్వే మేం గోణా, మహారాజ, యేహి భేత్తం కసామసి; తేసు ఏకో మతోదేవ, దుతియం గణ్ణా ఖత్తియ."

సభికులంతా నవ్వారు. సోమదత్తుడు తల వంచుకున్నాడు. ఎందుచేతనంటే

అతని తండ్రి కంగారులో, "నాకు రెండో యెద్దును ఇప్పించండి," అనటానికి, "నా రెండో ఎద్దును తీసుకోండి!" అనేశాడు.

రాజు వృద్ధుడితో, "నీ ఎద్దును నాకివ్వ టానికేనా ఇంటి నుంచి బయలుదేరి ఇంత దూరం వచ్చావు?" అన్నాడు నవ్వుతూ.

"మహారాజా, కావలిస్తే మీరు దాన్ని తీసుకోండి. దానిమూలానే యింత గౌడవ వచ్చింది," అంటూ జరిగినదంతా రాజుకు సోమదత్తుడి తండ్రి విన్నవించుకున్నాడు.

సోమదత్తుడి నీతివర్తనకు రాజు చాలా సంతోషించాడు. తన కొలువులో వున్న వాళ్ళంతా రాజును చిటికీ మాటికీ ఆశ్రయించి, అదీయిదీ కావాలని కోరేవారే, సోమదత్తుడు అలా చేయలేదు. రాజు ఎనిమిది జతల యెడ్లను చక్కగా అలంకరింప చేసి, సోమదత్తుడి తండ్రికి దానం ఇచ్చేశాడు.