అరణ్యంలో ఒకచోట పెద్ద కొండ ఒకటి వున్నది. శేమడు దానిమిదికి వెళ్ళి తపస్సు ప్రారంభించాడు. అ కొండ మీద కొన్నేళ్ళుగా శృంగి అనే భయంకర భూతం ఒకటి వుంటున్నది. దాని పూర్వ నివాసస్థానం వింధ్యపర్వతాలు. అక్కడి కొక ముని వచ్చి ఘోరమైన తపస్సు మొదలు పెట్టాడు. ఆయన తపశ్శక్తికి భయపడి శృంగి పారిపోయి, యీ కొండ మీదికి వచ్చి చేరింది.

శేమడు తపస్సు ప్రారంభించగానే శృంగికి బెదురు పుట్టింది. ఎలాగైనా వాణ్ణి అక్కడి నుంచి వెళ్ళగొట్టాలనే ఆలోచనతో అది వాణ్ణి సమీపించి, "నువ్వింత చిన్న వయసులోనే తపస్సు ప్రారం

భించావు, కారణం ఏమిటి?" అని అడిగింది.

లక్ష్మిని ప్రసన్నం చేసుకుని ధనం సంపాయించదలచినట్టు శేమడు భూతానికి చెప్పాడు.

భూతం చిన్నగా చిటికె వేసి, "ఈ మాత్రానికి తపస్సు చేయాలా! నీకు అద్భుతమైన శక్తులు ప్రసాదిస్తాను. వాటిద్వారా ఎంత ధనమైనా సంపాదించ పచ్చు. ఆ తర్వాత మరెన్నడూ యీ పర్వతం చాయలకు రాకు," అన్నది.

శేమడు అందుకు ఒప్పుకు న్నాడు. భూతం క్షణాల మీద అతడికి కుర్ద మంత్రాల ద్వారా అద్భుత శక్తులు వశమయ్యేలా చేసింది.