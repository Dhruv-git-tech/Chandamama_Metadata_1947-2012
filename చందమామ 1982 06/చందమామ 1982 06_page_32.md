అదీగాక కొలువు చేసేవారు యాచించటం ధర్మం కాదు. నీకీ బాధలేవీ లేవు. ఉన్న సంగతి అంతా చెప్పి, ఒక ఎద్దును దయ చేయించమని అడుగు. రాజు తప్పక ఇస్తాడు," అన్నాడు.

దీనికి తండ్రి ఒప్పలేదు. "నాయనా, నేను పల్లెటూరి వాణ్ణి. నాకు నాగరి పట్టటం తప్ప మరేమీ తెలీదు. ఎక్కడ రాజుగారు, ఎక్కడ దర్భారు, ఎక్కడ నేను! నాకా సభలోకి అడుగు పెడితే నోటమాట కూడా రాదేమో. రాజుగారితో ఎట్లా మాట్లాడాలో, అ మర్యాద లేమిటో నాకేమైనా తెలుస్తాయా? వద్దు, వద్దు! ఎట్లాగో నువ్వే నాకు పని సానుకూలం చేసిపెట్టు," అన్నాడాయన కొడుకుతో.

"అదంతా ఇబ్బంది కాకుండా నేను ఒక పని చేస్తాను. ఒక శ్లోకం రాసి ఇస్తాను. దాన్ని రెండుమూడు రోజులు వల్లెవేసి రాజుగారి దగ్గరికి వెళ్లి చదువు. నీ పని సానుకూల మవుతుంది," అని సోమదత్తుడు తండ్రికి ధైర్యం, చెప్పాడు. తరవాత అతను ఆ శ్లోకం రాసి తండ్రి చేత వల్లె వేయించాడు.

"ద్వే మేం గోణా, మహాఠాజ, యేహి భేత్తం కసామసే; తేసు ఏకో మతోదేవ, దుతియం దేహి ఖత్తియ."

దీని భావమేమంటే, "మహరాజా, నాకు రెండు ఎడ్డుండేవి. వాటితో సేద్యం చేసుకునేవాణ్ణి. దేవా, వాటిలో ఒకటి