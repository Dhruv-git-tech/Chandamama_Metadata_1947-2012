# ఇద్దరుకువులు

రామశాస్త్రి గౌప్పకవి. ఆయన తన కవి త్వంతో ఎందరినో మెప్పించి, గౌప్ప గౌప్ప బహుమానాలందుకున్నాడు. ఆకారణంగా ఆయనలో ఎక్కడలేని గర్వం పేరుకు పోయింది.

గోవిందశాస్త్రి కూడా మంచి కవే. కాని, పరిస్థితులు అనుకూలించనందువల్ల, ఆయనకు రామశాస్త్రి కొచ్చినంత పేరు రాలేదు. ఇద్దరిదీ ఒకే ఊరు.

"నీ కవిత్వంలో లోపాలున్నాయి. వాటిని సరిదిద్దుకోగలిగితే, నువ్వు కూడా నాలాగా పైకి రాగలవు," అంటూండే వాడు రామశాస్త్రి, గోవిందశాస్త్రితో.

గోవిందశాస్త్రికి యీ మూటలు నచ్చేవి కాదు. కాలం కలిసిరాక తన కవిత్వానికి పేరు రావడంలేదనీ, కవిగా రామశాస్త్రికి తానేమాత్రం తీసిపోననీ, ఆయన అధి ప్రాయం.

ఒకసారి విష్ణుపురం జమీందారు దసరా వేడుకల సందర్భంలో చిన్న కవి సమ్మేళనం ఏర్పాటు చేయదలిచాడు. ఆ సమ్మేళనానికి ఆయన రామశాస్త్రిని అధి పత్యం వహించమని కోరాడు.

ఈ సంగతి విన్న అనేకమంది చిన్నా చితుకు కవులు, జమీందారు నుంచి బహుమతులు పొందాలన్న ఆశతో, రామశాస్త్రిని అశ్రయించారు. కాని, గోవిందశాస్త్రి మాత్రం తన కేమీ పట్టనట్టు వూరు కున్నాడు. అడగకపొయినా, రామశాస్త్రి తనను తప్పకుండా యీ సమ్మేళనానికి ఆహ్వానిస్తాడని, ఆయన నమ్మకం.

కాని, రామశాస్త్రి, గోవిందశాస్త్రిని ఆహ్వానించలేదు. తనను అశ్రయించినవాళ్ళనే ఆయన సమ్మేళనానికి పిలిచాడు. ఇది, గోవిందశాస్త్రికి, రామశాస్త్రిపట్ట విపరీత మైన కోపానికి కారణం అయింది.