# ఎలా వచ్చింది ధైర్యం?

గంగాపురంలో నలుగురు స్నేహితులుండేవాళ్ళు. వాళ్ళలో రంగడు అనేవాడికి చీకటిపడింది. తరవాత ఎక్కడికి వెళ్ళాలన్నా మహచెడ్డ భయం. తోడుగా ఎవరైనా లేందే వాడు గడప దాటివాడుకాదు.

ఒక రోజున వాణ్ణి స్నేహితులు ఆట పట్టిస్తూ, “నీ అంత పరికివాణ్ణి, మేం మరొకణ్ణి ఎరగం. ఎవరైనా నీ ధైర్యం ఏపాటో తెలుసుకునేందుకు పందెం వేశారనుకో, అప్పుడు నీ పరికితనం కాస్తా బయట పడిపోతుంది,” అన్నారు.

“వట్టి పందేలంటే, నాకు గిట్టవు. ఎవరైనా డబ్బు పందెం వేస్తే, నా ధైర్యం చూపెడతాను,” అన్నాడు రంగడు ధీమాగా.

“అలాగా! అయితే పంద రూపాయిల పందెం. ఇవాళ రాత్రి నువ్వు శ్మశానంలోకి వెళ్ళి రాగలిగితే పంద రూపాయిలిస్తాం. అలా చెయ్యలేకపొతే నువ్వు, మాకు పంద రూపాయిలివ్వాలి,” అన్నారు స్నేహితులు.

రంగడు అందుకు ఒప్పుకుని, అర్ధరాత్రివేళ శ్మశానంలోకి వెళ్ళి తిరిగివచ్చి, స్నేహితుల్ని పంద రూపాయిలు యివ్వమన్నాడు.

స్నేహితులు వాడికి అలాగే యిస్తామని చెప్పి, “చీకటిపడితే ఒంటరిగా గడపదాటని వాడవి, శ్మశానంలోకి ఎలా వెళ్ళిరాగలిగావు?” అని అడిగారు.

“ఇది కాస్తా కూస్తా—వంద రూపాయిల పందెం! నేను నిజంగా శ్మశానంలోకి వెళ్ళి వచ్చానే లేదో తెలుసుకునేందుకు, మీ ముగ్గురూ కొంచెం వెనగ్గా నా వెంట వస్తారని, నాకు తెలుసు,” అన్నాడు రంగడు.

—బైసాని రవి