దానినిండా పండిన నిమ్మకాయలున్నాయి.
దానికొష్టు ఒకటికిటికీకి రాచుకుంటున్నది.

తన యుక్తి పారితే ప్రాణాలతో బయట
పడవచ్చునని అజితుడు అనుకున్నాడు.
అతనికి స్వల్పంగా ఇంద్రజాలం తెలిసి
ఉండటంతో ఉత్సాహం వచ్చింది.
అజితుడి మేనమామకు ఇంద్రజాలం బాగా
తెలుసును. ఆయన మూలికలతోనూ,
రసాయనాలతోనూ చాలా అద్భుతాలు
చేసేవాడు. ఆయనతో చాలా కాలంగా
సాంగత్యం ఉండటంచేత అజితుడికి కొన్ని
విద్యలు పట్టుబడ్డాయి.

అ జితుడు నిస్పృహను దూరంగా
తరిమేశాడు. బతకాలన్న ప్రేరణ అతనిలో

బలంగా కలిగింది. అందుకుగాను అతను
పథకం వేశాడు.

శనివారం దగ్గిరపడుతున్నది. దొంగలు
తమ దేవతను అర్చించే సన్నాహాలు చేసు
కుంటున్నారు.

శనివారం ఉదయం రఘు అజితుణ్ణి
చూడవచ్చాడు.

“అబ్బాయీ, నీ ధైర్యం మెచ్చుకో
దగినది. నీ కర్రసాము అమోఘం.
అందులో నీకెవరూ సాటిరారు. బలికుంటే
నువు మాకు ఎంతో ఉపయోగపడేవాది.
కాని నువు చావక తప్పదు. అది మా కాళీ
మాత అజ్ఞ. అమెకు నీ రక్తం కావాలట.
నిన్ను పంగకర్ర బోనులో పెట్టి, ఈ రాత్రికి
కాళీమాత ముందు నీ తల నరికేస్తాం.
కాళీమాతే బలికోసం నిన్ను, మీ గ్రామం
నుంచి ఈ అరణ్యానికి రప్పించింది.
నువు చావాలన్నది అమె నిర్ణయం,”
అన్నాడు రఘు.

అజితుడు ఉద్రేకంగా, “అది అబద్ధం!
రఘూ, నీకు తెలియదేమో, నేను గొప్ప
కాళీమాత భక్తుణ్ణి. అమె నన్ను ఇక్కడికి
రప్పించినది చావటానికి కాదు, నీలో
ఉన్న క్రూరపశువును నిర్మూలించటానికి.
అపశువే నిన్ను ఇంత క్రూరంగానూ,
దొంగగానూ చేసింది. నా కళ్ళలోకి చూడు
ఏం కనబడుతుందో!” అన్నాడు.