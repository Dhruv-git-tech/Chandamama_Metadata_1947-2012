రెండు సింహాలు వున్నవి. అంతకంటే భయంకరమైన రెండు సర్పాలు వాటి మెడలకు చుట్టుకుని, బుసలుకొడుతున్నవి. ఇవి కంటబడగానే ఉదయనుడు కణమైనా అక్కడనిలవక, ఒక్క ఉరుకున సౌరంగం బయటికి వచ్చి, తిరికి అదృశ్యరూపం పొందాడు.

ఉదయనుడు అక్కడినుంచి సరాసరి కొలను వద్దకు వచ్చాడు. కొలనుచుట్టూ అగ్నిగుండాలు భుగభుగ మండుతున్నై. రాకుసుడి పరివారం జాగ్రత్తగా కాపలా కాస్తున్నారు. వికార రూపులైన రాకుమారైలను రాకుసుడు ఎత్తుకుపోయిన సంగతి ఉదయనుడికి తెలియనే తెలియదు.

ఐతే యాదాలాపంగా లెక్కపెట్టేసరికి, కొలనులో నలభై ఎనిమిది హంసలకు బదులు, ఇప్పుడు నలభైఅయిదుమాత్రమే వుండటం చూచి సంశయంలో పడ్డాడు. లోపించినది ఆ ముగ్గురు రాకుమారైలే అనీ, వారికి ఏదో ప్రమాదం సంభవించి వుంటుందనీ అనుకున్నాడు. అయితే చేసేదేముంది? ఎవరినడిగితే నిజానిజాలు తెలుస్తవి? అదృశ్యరూపం మార్చి మామూలుగా కనిపించాడా, రాకుసరి వారం తనను పట్టేస్తారు. ఏదోవిధంగా కొలనులోకి చేరుకుని హంసరూపం పొందుదామన్నా, కొలను చుట్టూ అగ్నిజ్వాలలు భగభగ మండుతున్నై.

ఈలోపల రాకుసుడు తాను ఎత్తుకు పోయిన సుహాసినీ, సుభాషిణీ, సుకేశినీ లను ఒక మహారణ్యంలో పదిలేశాడు. వెళ్ళేముందు, వాళ్ళు తన మాయాభవనం రహస్యాలుబయట పెట్టకుండా వుండేందు గ్గాను, వాళ్ళను మూగవాళ్ళుగా చేశాడు. అసలే అంగవైకల్యం ఏర్పడివున్న రాకు మారైలకు, యిలా మూగతనంకూడా ప్రాప్తించటంతో, వాళ్ళు దిగులుతో తల్ల డిల్లిపోయారు. ఏదోవిధంగా అరణ్యం నుంచి బైటపడదామంటే, కాలుపోయిన సుభాషిణీ, కళ్ళుపోయిన సుకేశినీలతో నడపటం సుహాసిని వల్ల కాలేదు.