# ఇద్దరు మిత్రులు

ఒక ఊళ్ళో రత్తయ్యా, రమణయ్యా అని ఇద్దరు మిత్రులు ఉండేవాళ్ళు. ఇద్దరికీ నా ఆనే వాళ్ళు ఎవరూ లేరు. ఇద్దరూ చిన్నతనం నుంచి కలిసి కట్టుగా ఒకే కొంపలో ఉండేవారు. వాళ్ళకు ఒక పని అంటూ లేదు; బుద్ది పుట్టినప్పుడు అడవికి వెళ్ళి, కట్టెలు కొట్టితెచ్చి అమ్మి, దానితో కాలకేపం చేసేవారు; బద్దకం పుట్టినప్పుడు ఎవరి దొద్ది నుంచి అయినా, ఏ ఆరటిగెలో దొంగిలించుకు పోయి, అమ్ముకునేవాళ్ళు.

రత్తయ్య ఆనే వాడి దగ్గిర వాడి తాతలనాటి సొట్టలుపడిన వెండి కంచం ఒకటి ఉన్నది.

రమణయ్య దగ్గిర ఒక పాతకాలపు నులకమంచం ఉన్నది. ఇద్దరూ ఆ వెండి కంచంలో తిని, ఆ నులక మంచం మీద పడుకునేవాళ్ళు.

ఒక వానాకాలం రాత్రి జోరున వర్షం కురుస్తూండగా మిత్రు లిద్దరూ వెండి కంచంలో భోజనం చేసి, మంచం మీద కూర్చున్నారు. రత్తయ్య వాటాలో కొంత అన్నం మిగిలిపోయింది. రమణయ్య వాటాలో కొద్దిగా కూర మిగిలింది. రేపు పొద్దున్న తినవచ్చు లెమ్మనుకుని, వాటి మీద ఆకు కప్పారు.

రత్తయ్య తమ దుస్థితికి చింతెస్తూ, “ఎంతకాలం మనం ఇలా జీవితం గడుపుతాం? రేపు మనం పెళ్ళిళ్ళు చేసు కుంటే పెళ్ళాలను ఎలా పోషిస్తాం?” అన్నాడు.

దానికి రమణయ్య, “ఇలాంటి వర్షపు రాత్రి ఏ మహానుభావుడో తలుపు తట్టి. రాత్రికి తలదాచుకుని, అశ్రయం ఇచ్చిన వారికి ఎంతో మేలుచేసి పోయినట్టుగా ఎన్నో కథలు విన్నాం. కాని ఏ కారణం