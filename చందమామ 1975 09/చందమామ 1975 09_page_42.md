"ఆకరి, బాబూ! మూడు రోజులనుంచి అన్నమూ, నీరూ లేకుండా నడిచివస్తు న్నాను. కళ్ళు బైర్లుకమ్మి, కాళ్ళు మడత బడి పడిపోయాను," అని ఆ మనిషి బాధ పడుతూ చెప్పాడు.

వీరాసామి ఆ మనిషి ముక్కుమీద మచ్చ గమనించి, "నీ పేరేమిటి?" అని అడిగాడు. తన పేరు కందసామి అని చెప్పి, "నేను ఇంటి నుంచి వెళ్ళిపోయి చాలా ఏళ్ళయింది. గతిలేక బిచ్చమెత్తి బతుకుతూ, నా తండ్రి దగ్గిరికి బయలు దేరాను," అన్నాడు ఆ మనిషి.

"నేను నీ తమ్ముడు వీరాసామిని," అని చెప్పి వీరాసామి, తన తండ్రి పోయిన సంగతి, చచ్చిపోతూ అతను కందసామి పస్తే అయిదు పశువులను ఇయ్యమన్న సంగతి చెప్పి. ఆ మనిషిని తన ఇంటికి తీసుకుపోయి ఉపచారాలు చేశాడు.

అయితే మర్నాడు వీరాసామి చూసే సరికి, ఆ మనిషీ లేడు, కొట్టంలో ఉన్న పశువులలో అయిదు కనిపించను కూడాలేదు.

తన అన్నకు తనతో కలిసి ఉండటం ఇష్టంకాక వెళ్లిపోయాడే మోనని వీరాసామి అనుకున్నాడు. కాని ఆ మాట చెప్పి మరీ వెళ్ళిపోవచ్చుగద!

చంద్రమామ

"వీడునా అన్నకాడు. ఎవరో దొంగ," అనుకున్నాడు వీరాసామి.

కొద్దిరోజులు గడిచాక, వీరాసామి ఇంటి ముందు ఒక బండి ఆగింది. అందులో నుంచి ఒక ధనికుడిలాంటివాడు దిగాడు. బండివాడు కొన్ని పెట్టెలూ, ఒక పళ్ళబుట్టా తెచ్చి, అరుగు మీద పెట్టాడు.

వీరాసామి ఆశ్చర్యంతో, "ఎవరండి మీరు? ఎవరు కావాలి?" అని ఆ మనిషిని అడిగాడు.

"నువు వీరాసామివి కాదుట్రా? నేను కందసామిని. నువు ఎలా పెరిగావు! నాన్న కులాసా?" అని ఆ ధనికుడు వీరాసామిని అడిగాడు.