# ఆనవాలు

శిక ఊళ్ళో ఒక బీదరైతు ఉండేవాడు. అతను ఇతరుల పాలాలలో కూలి పనిచేసి పాట్ట పోషించుకుంటూ, పాలం పనులు లేనప్పుడు తన పశువుల పాలు అమ్ముకుంటూండేవాడు.

అతనికి కందసామీ, వీరాసామీ అని ఇద్దరు కొడుకులు ఉండేవాళ్ళు. వాళ్ళలో కందసామి, తండ్రి తిట్టాడని అలిగి, చిన్న తనంలోనే ఎటో వెళ్ళపోయాడు.

రైతు ముసలివాడై చనిపోతూ, తన రెండో కొడుకైన వీరాసామితో, "మనకున్న అస్తి పది పశువులే. ఎప్పటికైనా నీ అన్న కందసామి తిరిగివస్తే, వాటిలో అయిదింటిని వాడికి నువు ఇచ్చెయ్యాలి. కందసామి ముక్కుమీద ఆరంగుళం నిడువుగల మచ్చ ఉరటుంది. అదే వాడికి ముఖ్యమైన గుర్తు.'' అని తన చివరి కోరికగా చెప్పాడు.

తండ్రి పోయాక వీరాసామి తన అన్న కోసం ఎదురుచూస్తూ రోజులు గడప సాగాడు. ఎవరైనా కొత్త మనుషులు కనిపిస్తే వాళ్ళ ముక్కును జాగ్రత్తగా పరీక్షించేవాడు. ఎందుకలా చూస్తున్నావు అని అడిగితే, ''మరేమి లేదు, పన్నెండేళ్ల క్రితం పారిపోయిన మా అన్న ముక్కుమీద అరంగుళం పొడవు మచ్చ ఉండేది. వాడు కనిపిస్తే నేను వాడికి అయిదు పశువులు ఇచ్చెయ్యాలి,'' అని వీరాసామి చెప్పేవాడు.

ఒకనాడు వీరాసామి పాలం పనికి పోతూండగా, అతని ఇంటికి సమీపంలోనే దారిపక్కన ఒక బిచ్చగాడిలాటి మనిషి, మట్టికొట్టుకుని, మూలుగుతూకనిపించాడు.

వీరాసామి ఆ మనిషిని చూసి జాలిపడి, ''ఎవరు నువు? ఏమిటి నీ బాధ? నీకేంకావాలి?'' అని అడిగాడు.