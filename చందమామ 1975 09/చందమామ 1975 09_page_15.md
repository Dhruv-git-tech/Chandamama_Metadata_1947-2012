“ తమ అస్థాన చిత్రకారుణ్ణి, ఒక పర్యాయం నాతో పంపాలి. ఇద్దరం వారం రోజుల్లో తిరిగి వచ్చేస్తాం,” అన్నాడు ఉదయనుడు.

రాజు సరేనని, చిత్రకారుణ్ణి పిలిపించి, అత్ణణ్ణి ఉదయనుడికి పరిచయం చేశాడు. మర్నాడే ఉదయనుడు, చిత్రకారుణ్ణి వెంటబెట్టుకుని బయలుదేరి, రాకుసుడి భవనాన్ని చేరాడు. అక్కడ అతడు చిత్రకారుడి పైన భస్మం చల్లి, తనపైన కూడా చల్లుకున్నాడు. ఇద్దరూ అదృశ్యులయారు. రోజుల్లా వాళ్లు కొలను ఒడ్డున వుండి పోయి, మర్నాడు తిరిగి మాళవరాజ్యానికి బయలుదేరారు.

వారం రోజులకల్లా ఉదయనుడూ, చిత్రకారుడూ రాజమహలు చేరారు. చిత్రకారుడు తాను తయారు చేసిన చిత్రాలన్నిటినీ వరసగా పేర్చాడు. ఒక్కొక్కబొమ్మనూ పరిశీలిస్తూ, ఆ వెంటనే ఉదయనుడి వైపు చూస్తూ వస్తున్నాడు. మథ్యలో ఒక బొమ్మ వద్దకు వచ్చేసరికి చిత్రకారుడు, ఉదయనుడి వైపుకు చూసి, ఆ బొమ్మ ఉదయనుడి పక్కనే పెట్టిమళ్ళీ చూసి, “భేష్! ఇది మీకు సరి పోయింది. ఈ వేషం వేస్తే మిమ్మల్ని ఆ రాకుసుడిభటులు కాదుగదా, ఎవరూ పోల్చుకోలేరు,” అన్నాడు.

“అవును,” అన్నాడు ఉదయనుడు ఆ బొమ్మకేసిచూస్తూ సంతోషంతో నిండిన హృదయంతో.

ఆ వెంటనే ఉదయనుడికి రాకుసుల అనుచరులలో ఒకనిలాగా వేషం వేశాడు చిత్రకారుడు. ఒకటికి రెండుసార్లు ఉదయనుడు తన రూపాన్ని అద్దంలో చూసుకున్నాడు. “అహాః చాలా బాగా కుదిరింది!” అనుకుని, మర్నాడే రాజు వద్ద సెలవు తీసుకుని, తిరుగా కొలనుకు బయలుదేరాడు.

ఉదయనుడు కొలనుకు చేరుకుంటూనే, తన వద్దవున్న భస్మం కోసమని, ఎప్పటిలాగు అలవాటు ప్రకారం దుస్తులు

చంద్రమామ