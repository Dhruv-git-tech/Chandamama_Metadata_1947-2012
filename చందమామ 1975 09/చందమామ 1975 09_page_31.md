మీద ఎర్రని మరకలూ, నీ కాగితం మీద నీలం మరకలూ వస్తాయి. జై మహాకాళీ! ఇక ఉపక్రమించుదాం," అన్నాడు.

సరిగా అజితుడు అన్నట్టే, అతని కాగితం మీద ఎర్రమరకలూ, రఘు కాగితం మీద నీలం మరకలూ కనిపించే సరికి, రఘూతోబాటు అక్కడ ఉన్న ఇతర దొంగలు కూడా దిగ్భ్రమచెందారు.

"జై మహాకాళీ!" అని అజితుడు కేక పెట్టాడు.

దొంగలందరూ కూడా, "జై మహాకాళీ!" అన్నారు. వాళ్ళు అజితుడి కాళ్ళు మీద పడి, "స్వామీ, మమ్మల్ని రక్తం చండి. మేం పాపులం! మమ్మల్ని కాపాడండి!" అన్నారు.

వాళ్ళు వెంటనే అజితుడి చేతి కట్లు విప్పేశారు. అతని సలహా పైన వాళ్ళు దొంగతనాలు మాని, తాము లోగడ దోచిన దంతా బీద సాదలకు పంచిపెట్టి, ఆరణ్యంలో వ్యవసాయం చేసి జీవించ సాగారు.

జపాపుప్పాలసూ, నిమ్మకాయలనూ చూడగానే అజితుడికి తన మేనమామ తరచుగా చూపించిన ఇంద్రజాలం జ్ఞప్తిక వచ్చింది. అజితుడి వద్ద ఒక తెల్లకాగితం ఉన్నది. తన పూర్వీకుల పేర్లు రాసి, పూరీలో కర్మకాండ జరిపించే ఉద్దేశంతో అతను ఆ కాగితాన్ని దగ్గిర ఉంచుకున్నాడు. అతను ఆ కాగితాన్ని రెండుగా మడిచి, ఒక నిమ్మకాయ కోసి, దాని రసాన్ని సగం కాగితం మీద పూసి, అర బెట్టి, ఆ కాగితాన్ని నలిపి, కుటీరంలో ఒకమూల పారేశాడు. ఈ ఇంద్రజాలంలో ఉన్న చిత్రమేమిటంటే, జపాపుప్పం రేకులను మామూలు కాగితం మీద రుద్దితే నీలం, నలుపురంగుల మరకలు అవుతాయి, నిమ్మరసం పూసిన కాగితం మీద ఎర్రని మరకలు అవుతాయి.

ఒక మామూలు నిమ్మకాయ అజితుడి ప్రాణాలు నిలబెట్టటమే గాక, పేరు మోసిన గజదొంగలను బుద్ధిమంతులుగా మార్చింది.