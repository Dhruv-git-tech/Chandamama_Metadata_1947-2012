తరవాత సాధువు రమణయ్యతో, "నా ప్రాణం నిలబెట్టావు, బిడ్డా. నీ వస్తువు ఏదైనా చూపించు, దానికి అద్భుతమైన శక్తినిచ్చి, నా దారిన నేను పొతాను," అన్నాడు.

“ఈ నులకమంచం నాదే, స్వామీ,” అన్నాడు రమణయ్య.

సాధువు తన చేతుల తడి మంచం మీద విదిలించి, “ఫో, బిడ్డా! ఇక నీకు బెంగలేదు. నువు ఈ నులక మంచం మీద పడుకుని, కాస్సేపు గట్టిగా కళ్ళు మూసుకున్నావంటే, ఎక్కడెక్కడి నిధి నికేపాలూ నీ కళ్ళకు కట్టినట్టు కని పిస్తాయి. సుఖపడు!” అన్నాడు రమణయ్యతో.

ఈ మాటలు వినగానే రత్తయ్యకు రమణయ్య మీద ఎక్కడలేని అసూయా పుట్టుకు వచ్చింది. వెంటనే వాడు, "అన్యాయం, స్వామీ! మీరు తిన్నది నేను మిగిల్చిన అన్నం. వాడిది కూర మాత్రమే. అందుచేత మీరు అనుగ్ర

హించిన దాంట్లో మూడువంతులు నాకే రావాలి. ఆదీగాక, నులక మంచం నాది. వీడు దురాశతో అది తనది అంటున్నాడు," అని అబద్ధమాడాడు.

ఈ మాటకు రమణయ్యకు మండి పోయింది. ఇద్దరూ ఆ మంచం తనదంటే తనదని రెట్టించుకుని, చివరకు కలియ బడ్డారు.

సాధువు వాళ్ళిద్దరినీ విడదీసి, “మీరు ఇలా పొట్లాడుకోవడం బాగులేదు, బిడ్డ లారా! ఆ మంచం మీద ఇద్దరూ పడుకుని చూడండి. ఎవరి కళ్ళకు నే చెప్పిన నిధి నికేపాలు కనిపిస్తే వారిదే ఆ మంచం,” అన్నాడు.

మిత్రులిద్దరూ మంచం మీద పడుకుని, కళ్లు గట్టిగా మూసుకున్నారు. ఎంతసేప టికీ వాళ్ళకు ఏ నిధి నికేపమూ కనబడ లేదు. చివరికి ప్రాణం విసిగి వాళ్ళు. కూడ బలుక్కున్నట్టుగా ఒకేసారి కళ్ళు తెరిచి చూసేసరికి సాధువు లేడు, వెండి కంచం కూడా లేదు!