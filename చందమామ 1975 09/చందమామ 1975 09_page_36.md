# నసిరుద్దీన్ శిష్యరికం

ఒిక గురువు తన బడిలో విధ్యార్థులను చేర్చుకుంటున్నాడు. ఖ్యాజా నసిరుద్దీన్ అతడితో, “నేనూ, మీ బడిలో చేరాలనుకుంటున్నాను,” అన్నాడు.

నసిరుద్దీన్ లాంటివాడు తనకు శిష్యుడు కాబోతున్నాడని, గురువుకు సంతోషమూ, గర్వమూ ఒకేసారి కలిగాయి.

మరుసటి రోజు నసిరుద్దీన్ బడికి వెళ్ళాడు. విద్యార్థులందరూ పారలు పుచ్చుకొని మట్టి త్రవ్వతున్నారు. గురువు మాత్రం, తన చేతితో పెద్ద బెత్తం పట్టుకొని, విద్యార్థులు చేసే పనిని గమనిస్తూ, ఆటూ యిటూ తిరుగుతున్నాడు. ఖ్యాజా ఆక్కడేవున్న మరో కర్రను చేత్తో పుచ్చుకొని, గురువుగారిని అనుకరిస్తూ, అతని వెంబడే ఆంగలు వేయసాగాడు. అప్పుడు గురువు, నసిరుద్దీను ఇలా ప్రశ్నించాడు: “నసిరుద్దీన్, ఇక్కడ చదువు నేర్చుకోవాలని వచ్చావు గదా, ఎందుకు మిగతావాళ్ళలా నీవు పని చేయవు?”

నసిరుద్దీన్ ఇలా అన్నాడు: “గురూజీ, నేను నేర్చుకుందామని వచ్చింది మీ వద్దనుంచి, అంతేకాని మీ విద్యార్థుల నుంచి కాదు.”
—కాకుటూరు నాగరాజరావు.