రెండు నగరాలు

ఒక ఓడ వ్యాపారి వద్ద వామాంగు డనే ఒక బానిస ఉండే వాడు. వామాంగుడు తన వ్యాపారంలో ఎంతో సహాయపడి, లాభాలు సమకూర్చి పెట్టటంచేత యజమాని అతనికి స్వేచ్ఛ ఇస్తూ, “నా ఓడల్లో ఒకటి తీసుకుని స్వతంత్రంగా వర్తకం సాగించి, బాగుపడు,” అన్నాడు.

వామాంగుడి తొలి వర్తక ప్రయాణం అచ్చి రాలేదు. సముద్ర మధ్యంలో తుపాను వచ్చి, సరుకులన్నిటితో సహా అతని ఓడ ముట్లిగిపోయింది. నావికు లంతా సముద్రం పాలయ్యారు. వామాంగుడు మాత్రం ఈదు కుంటూ వెళ్ళి ఒక తీరాన్ని చేరుకున్నాడు.

అది ఒక ద్వీపం. వామాంగుడు ద్వీపం లోకి ప్రవేశించి, కొంత దూరం నడిచి, ఒక పెద్ద నగరం చేరుకున్నాడు.

నగర వీధుల నిండా జన మున్నారు. వారు తన కోసమే గుంపులుగా కూడినట్టు

వామాంగుడి కనిపించింది. అతను సమీపా నికి రాగానే, “మహారాజుకు జై!” అని జనం నినాదాలు చేశారు. ఇది చూసి వామాంగుడు మరింత ఆశ్చర్యపడి, “వీళ్ళు నన్ను చూసి మరొకరని భ్రమపడుతున్నట్టు న్నారు,” అనుకున్నాడు.

జనం వామాంగుడి చుట్టూ మూగారు. ఆక్కడికి అలంకరించిన ఏనుగు ఒకటి వచ్చింది.

జనం వామాంగుణ్ణి దాని అంబారీలో ఎక్కించి, రాజు మర్యాదలతో రాజు భవనానికి తీసుకుపోయారు.

తరవాత రాజభవనంలో అతని దుస్తులు తీసివేసి ఒక పెట్టెలో భద్రపరిచి, అతనికి స్నానం చేయించి, రాజోచితమైన దుస్తులు ధరింప జేశారు.

వామాంగుడు తన చుట్టూ ఉండే వారిని, “మీరు నన్నీ విధంగా రాజును చెయ్యి