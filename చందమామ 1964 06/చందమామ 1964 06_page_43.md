తీసుకోక ఈ పాత్రలోనే ఉంచాం. అవి
లేక మా బలం తరిగి పోతున్నది. కనక
మా మా యజ్ఞ భాగాలు మా కిప్పించు,”
అని కోరాడు.

ఇంద్రుడు వెటకారంగా నవ్వి, “ముందీ
పాత్రను నా అంతఃపురంలో పెట్టించండి!”
అన్నాడు. దేవ పరిచారికలు ఆ ప్రాతను
ఇంద్రుడి అంతఃపురానికి చేర్చారు.

ఇంద్రుడు తన భార్యతో సహ అంతః
పురానికి పోయి, “చూశావా నావైభవం?
ఎంత శ్రేష్టమైన హవిర్భాగాలీ పాత్రలో
ఉన్నాయో చూడు. వీటిలో నీ కిష్టమైన
దంతా నీవు ఆరగించి, మిగిలినది నాకు
ఉంచు,” అన్నాడు.

“ఈ హవిస్సులు అందరి దేవతల కోసమూ సమర్పించినవి కదా, వీటిని మనిద్దరమే ఆరగించేస్తే మిగిలిన దేవతలు తమ తమ కార్యాలను ఎలా నెరవేర్చు తారు?” అన్నది ఇంద్రుడి భార్య.

“నేను అజ్ఞాపిస్తే వాళ్ళు కార్యాలను
నెరవేర్చక ఏం చేస్తారు?” అన్నాడు
ఇంద్రుడు.

“ఇదంతా నేనే ఆరగిస్తే అన్ని పనులూ
నేనే చెయ్యవలిసి ఉంటుందా?” అని
ఆమె అడిగింది.

“అదంతా ఏమీ లేదు. ఈ హవిస్సుల పైన నీకు పూర్తి హక్కు లిచ్చేశాను. సుఖి పడటమే నీవంతు,” అన్నాడు ఇంద్రుడు.

ఇంద్రుడి భార్య ఈ మాట వినగానే
దేవతలందరినీ పిలిపించి, “ఈ పాత్రలో
ఉన్న మీ మీ హవిర్భాగాలు మీరు తీసు
కోండి,” అన్నది. ఇంద్రుడు కాదన లేక
పోయాడు. ఇంద్రుడి భార్య ధర్మమా
అంటూ, దేవతలు హవిర్భాగాలన్నీ ఇంద్రు
డికి సమర్పించకుండా, ఎవరివి వారు తీసు
కునే పాత పద్ధతి మళ్ళీ అమలు జరిగింది.
అందుచేత దేవతలు ఇంద్రుడి భార్యకు
ప్రత్యేకంగా హవిర్భాగం ఏర్పాటు చేశారు.