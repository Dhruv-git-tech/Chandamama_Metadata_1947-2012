ముందుగానే బందిపోటు దొంగలు వచ్చి
పడి, ఇంట్లో ఉండే సొత్తంతా, వజ్రంతో
సహా, కాజేసుకు పోయారు. భూస్వామి
దిగులుతో మంచం పట్టాడు. తన కొడుకు
లిద్దరిలో ఎవరి ప్రావీణ్యం గొప్పదో విచా
రించే స్థితిలో ఆయన లేదు.

పెద్దవాడు జ్యోతిషుడు గనక బంది
పోటు వచ్చిన తిథి, వార, నక్షత్రాలు అడిగి
తెలుసుకుని తన తమ్ముడితో, “ఈ బంది
పోటు దొంగలు ఈశాస్య దిక్కున ఉండే
ఒక అరణ్యం నుంచి వచ్చారు. ఆ అరణ్యం
పిశాచాలకు స్థావరమైనది. దొంగలకు ఆ
పిశాచాల పైన ఆధిపత్యం ఉన్నట్టు కన

బడుతుంది. అదంతా చూడగా పోయిన
సొత్తు దొరుకుతుందన్న ఆశ నాకు కలగటం
లేదు," అన్నాడు.

కాని రణ విద్యలో ఆరితేరి వచ్చిన చిన్న
వాడు దొంగలను అంత తేలికగా వదల
దలచలేదు. తన అన్న చెప్పిన మాటలు
నమ్మి అతను ఈశాన్య దిశగా బయలు
దేరాడు. పోగా, పోగా ఒక అరణ్యం
వచ్చింది. ఆ అరణ్యంలో బ్రహ్మ రాకీను
లుంటారని ఆ ప్రాంతాల వాళ్ళు చెప్పారు.
అందులోనే దొంగలు కూడా ఉంటారనీ,
వారు దోచుకు పోయిన సొత్తంతా అక్కడే
ఉంటుందనీ అతనికి నమ్మకం కుదిరింది.

ఆ అరణ్యంలో ప్రవేశించటం ప్రమాద
మనీ, అందులోకి వెళ్ళి ఎందరో ప్రాణాలు
పొగెట్టుకున్నారనీ విని కూడా చిన్నవాడు
భయపడ లేదు. ప్రమాదం పిశాచాల వల్ల
కలిగే పక్షంలో దొంగలు ఆ అరణ్యంలో
ఎలా ఉంటున్నారు? దొంగలు చేసిన పాటి
పని తాను చెయ్యలేడా? ప్రమాదం దొంగల
వల్ల నయితే తన వద్ద కరవాలం ఉండనే
ఉన్నది! దొంగలను చంపటానికే గదా
తాను వచ్చింది? అలాటప్పుడు దొంగలకు
భయపడి అరణ్యంలో ప్రవేశించక పోవ
టంలో అర్థమే ముంటుందీ ?