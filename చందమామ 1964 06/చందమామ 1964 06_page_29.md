పోయాడు. అటువంటి అందగతైను అతను ఎన్నడూ చూసి ఉండలేదు. వారిద్దరూ ఒకరినొకరు చూసుకోవటంలో చాలా అనందం అనుభవించారు.

తానన్న మాటకు యువకు డేమీ అనక పోవటంతో పరిచారికతల ఎత్తి చూసి, తన సఖికీ ఆ యువకుడికీ మధ్యచూపు లెలా దృఢంగా బంధాలయాయో గమనించి, ఆ అమ్మాయి చెవిలో, “సాక్షాత్తూ ఇప్పుడి సన్నిధినే స్వయంపరమా ఏం?” అన్నది రహస్యంగా.

ఆ అమ్మాయి ఆమెను గట్టిగా గిల్లి, “చాల్లే, ఊరుకో!” అన్నది.

ఈ ప్రణయం ముదరకముందే ఆ యువ కుఁణ్ణి అతని దారిన పంపెయ్యటం మంచి దనీ, లేకపోతే ప్రేమపాశంలో చిక్కుకున్న తన సఖికి బాధ తప్ప ఏమీ ఉండదనీ అనుకుని ఆ స్త్రీ అతనితో, “అయ్యా, గాలివాన మాకు పెద్ద సంకటం తెచ్చి పెట్టింది. అది తగ్గిపోయింది గనక, ఇక మేము మెల్లిగా నడుచుకుంటూ ఇంటికి పోవచ్చు,” అన్నది.

“నిజానికి నేనూ నా గమ్యస్థానికి వెళ్ళి పోవాలి. కాని మీ సఖిని రక్షణ లేకుండా వెళ్ళనివ్వటం నా కెంత మాత్రమూ ఇష్టం లేదు. అందుచేత నేను మిమ్మల్ని మీ ఇంటి దాకా దిగబెడతాను,” అన్నాడు యువకుడు.

“మీకు మా పైన ఎంత దయ! కాని మీరు మీ పని మీద వెళ్ళిపోవలిసిందని నా ప్రార్థన. కృతజ్ఞత లేక ఈ మాట అంటున్నా ననుకోవదు. స్త్రీలం కావటంచేత మా గురించి అడుగడుగునా అనుమానాలే కలుగుతాయి. మీరు మా వెంట వచ్చి దిగ బెడతారే అనుకోండి. మా ప్రభువుగారు, అంటే ఈ అమ్మాయి తండ్రిగారు, ఈ అప రాత్రివేళ ఎవరి వెంట వచ్చారని ఆడిగితే, ఈమే ఏమని జవాబు చెబుతుంది?” అన్నది పరిచారిక.