4. వరహాల రాజేశ్వర్, అంబం కాంప్

" చందమామ "లో ప్రచురించే బేతాళ కథ క్రింద రచయిత పేరుండదు. కారణం?
బేతాళ కథ వ్రాయడానికి అందరు అర్హులేనా ? దయచేసి తెలియజేయగలరు.

బేతాళ కథలు హెచ్చు భాగం “చందమామ” కార్యాలయంలోనే తయారవుతున్నాయి.
పాతకులు పంపిన బేతాళ కథలు కూడా కొన్ని వేశాం. వారి పేర్లు సంపాదకీయంలో వివ
రించాం. బేతాళ కథలను ఎవరైనా పంపవచ్చు.

5. యన్. కాంతారావు, వెంకటగిరి

ఈ కాలములో ఒక లోహమును భూమినుండి త్రవ్వి తీయుట మొదలు వస్తువుగా
చేయుట వరకు ఎన్నెన్నో భారీ యంత్రములు, సున్నిత యంత్రములు ఉపయో
గించుచున్నారు. ఆ కాలములో ఈ యంత్రములు లేవే ? మరైతే వారు లోహము
లతో వస్తువులను ఎలా చేసుకోగలిగారు ?

తెలి కాలపు మానవులు భూమిపైన ఏరుకోవటానికి వీలుగా ఉన్న లోహాలనే ఉపయోగించు
కున్నారు. మిశ్రధాతువులను శుద్ది చెయ్యటానికి నిప్పనూ, రసాయనాలనూ ఉపయోగించే
మార్గాలు కూడా చాలా శతాబ్దాల క్రితమే కనిపెట్టబడ్డాయి. పరుసవేది కోసం అన్వేషించిన
వారి ద్వారా రసాయన శాస్త్రం అభివృద్ధి చెందింది. లోహ పరిశ్రమ యంత్ర పరిశ్రమగా
అయినదీ, లోతైన గనుల నుంచి ముడి లోహాలు తవ్వటం ఆరంభమయినదీ ఈ యుగంలోనే.
ప్రపంచములో ఈ నాడు దొరకుచున్న కోట్లకొలది రూపాయల విలువ గల
అభ్రకము యొక్క ఉపయోగ మేమిటి?

అభ్రకానికి రెండు ప్రధాన గుణాలున్నాయి: అది విద్యుత్తును నిరోధిస్తుంది; హెచ్చు వేడికి
కూడా తట్టుకుంటుంది. ఈ రెండు లక్షణాలతోబాటు దానికి కొంత పారదర్శక గుణం కూడా
ఉన్నది. అనేక యంత్రాలలోనూ, యంత్రపరికరాలలోనూ, ఎలెక్ట్రికల్ ఇంజనీరింగులోనూ
అభ్రకం ఎంతైనా అవసరం. హెచ్చు వేడిగల దీపాలకు గాజుకవచం పనికి రాని చోట
అభ్రకపు కవచం పనికి వస్తుంది.

6. టి. వి. రమణశాస్త్రి, మృత్యుంజయన గరం

ఆన్నయ్యా, “దుర్గేశనందిని” రచయిత పేరున్నూ, అది ఎన్ని నెలలు ప్రచురిస్తారో దయచేసి చెప్పవలెను.

“దుర్గేశనందిని” బంకించంద్ర చట్టోపాధ్యాయ రచన. “చందమామ” లో సుమారు ఒక సంవత్సరం పాటు వెలువడవచ్చు.

7. యన్. నజీముద్దీన్, అమలాఫురం

చందమామలో ఆకర్షణ శక్తి ఉందా?

దానికి సందేహమెందుకు, భాయ్ ?