జయించటం దేవతలకే సాధ్యం కాదు.
ఆందుచేత విచారం విడిచిపుచ్చి కర్తవ్యం
ఆలోచించు. నీకు జయం కలుగుతుందన
టానికి ఏ సందేహమూ లేదు,” అన్నాడు.

ఈ మాటలతో రాముడు తేరుకుని,
“తపస్సు చేసో, సేతువు కట్టో, సముద్రాన్ని
అంకించో, ఏదో విధంగా లంకకు చేరి తీరు
తాను. ఆ విషయమై అంక విచారించను,”
అంటూ హనుమంతుడితో, “లంకకు ఎన్ని
దుర్గాలున్నాయి? ఎంత సైన్యం ఉన్నది?
ద్వారరక్షణ ఎలా ఉన్నది? ప్రాకారాలు
మొదలైన వాటిని గురించి వివరంగా
చెప్పు,” అన్నాడు.

హనుమంతు డీ విధంగా చెప్పాడు :

“లంకలోని వారంతా సంతృప్తులు,
ఆసంతృప్తు లక్కడ లేరు. నగరం విశాల
మైనది. వుష్కలంగా చతురంగ బలాలు
గలది. దానికి నాలుగు పెద్ద ద్వారా
లున్నాయి. ద్వారాల వద్ద శత్రు సైన్యాలను
నాశనం చెయ్యడానికి బ్రహ్మాండమైన రాళ్ళు
విసిరే యంత్రాలున్నాయి, నూరేసి మందిని
చంప గల శతఘ్నులున్నాయి. నగరం
చుట్టూ దాటరాని ప్రాకారం ఉన్నది. దాని
చుట్టూ లోతైన అగడ్త ఉన్నది. దానిని
దాటటానికి ద్వారాల సమీపంలో కర్ర వంతెన
లున్నాయి. వాటిని యంత్ర సహాయంతో
ఎత్తవచ్చు, దించవచ్చు. శత్రువులు వచ్చి
నప్పుడు వాటిని ఎత్తివేస్తే, అగడ్తను
దాటటం అసాధ్యం. రావణుడు చాలా మెల
కువ గల వాడు, శత్రు భయం లేనప్పుడు
కూడా తన సైన్యాన్ని యుద్ధ సన్నద్ధంగా
ఉంచుతాడు. లంకకు నాలుగు రక్షలున్నా
యనవచ్చు. ఒకటి, చుట్టూ ఉండే
సముద్రం. లంక ఎత్తుగా త్రికూటపర్వతం
పైన ఉండటం చేత దానిని ఎక్కి లంకను
చేరాలి. ఆ పర్వతం రెండో రక్ష. అక్కడ
ఉండే అరణ్యం మరొక రక్ష. నాలుగో రక్ష
అగడ్తా, పరిఘలూ, యంత్రాలూ, శత