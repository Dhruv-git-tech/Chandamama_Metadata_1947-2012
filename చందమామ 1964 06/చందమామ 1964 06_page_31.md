ముందుకు సాగమను," అన్నాడు జగత సింహ డా ఆశ్వికుడితో. యువరాజురెండు మేనాలు తెమ్మన్నట్టు తెలిసి రాజపుత్ర యోధులలో కొందరాశ్చర్యపడ్డారు, కొందరు హాస్యాలాడారు.

ఈలోపుగా నవయవ్వని పరిచారికతో, “విమలా, నన్ను రాజకుమారుడి కెందుకు పరిచయం చెయ్యలేదు?” అని ఆడిగింది.

“ఎందుకు చెయ్యలేదో మీ నాన్నగారి ఎదట చెబుతాను,” అన్నది విమల.

మేనాల కోసం వెళ్ళిన వారు తిరిగి రాక ముందే ఆ స్త్రీల వాహనాలూ, పరిజనమూ వచ్చారు. వారిని చూసిన జగతసింహుడు మందిరంలోకి వచ్చి, “ఎవరో రక్షక భటులూ, మేనాలూ రావటం చూశాను. బయటికి వచ్చి, వారంతా మీ వారేనేమో చూసుకోండి,” అని స్త్రీలతో అన్నాడు. విమల బయటికి వచ్చిచూసి, “ఆ వచ్చేది మా పరివారమే!” అన్నది.

“ఆయితే నే నిక్కడ ఉండి వాళ్ళంద రికీ కనిపించటం మంచిది కాదు. నేను మీ కిక్కడ కనబడ్డానన్న సంగతి ఒక వారం రోజులపాటు ఎవరికీ చెప్పవద్దు. నా హృదయంలో మీ సఖి రూపు నిలిచిపోయింది గాని ఆమెను గురించి ఏమీ తెలుసుకోలేక పోయాను,” అన్నాడు జగతసింహుడు.

“యువరాజా, నే నామెను గురించి చెప్పకపోవటానికి కారణం ఉన్నది. తెలుసు కోవాలన్న కుతూహలం ఇలాగే ఉండే పక్షంలో ఇవాళకు పదిహేనో రోజున మీరు కలుసుకోమన్న చోట వచ్చి కలుసుకుని అంతా చెబుతాను,” అన్నది విమల.

ఆతను కొంచెం ఆలోచించి, “ఆ రోజున ఇక్కడే కలుసుకుందాం. ఆది జరగని పక్షంలో ఇక మన మెన్నడూ కలుసు కోలేం!” అన్నాడు. ఆతను నవయోవని వంక మరొక్కసారి చూసి, గుర్రాన్నెక్కి వెళ్ళి పోయాడు. —(ఇంకావుంది)