రక్కభటులు పాపన్నతో ముందుకు సాగారు. ఇదంతా గమనిస్తున్న ఆసలు దొంగ లోపలి నుంచి బయటికి వచ్చాడు. మీనాకి అతనితో, “మధ్య నువ్వెక్కడికి? ఆసలే ఒంట్లో బాగాలేని మనిషివి?” అన్నది.

“తల్లీ, నీవూ నీ భర్తా మనుషులు కారు, దేవతలు. నేనే దొంగను. పెళ్ళాం పిల్లలు ఆకలికి మాడుతుంటే చూడలేక దొంగ తనానికి పాల్పడ్డాను. కాని నా బదులు నీ భర్తవంటి వాణ్ణి శిక్ష పడనిస్తానా? అంత నీచుణ్ణి కాను,” అంటూ ఆ మనిషి కూడా సాపడి దగ్గిరికి బయలుదేరాడు.

కొత్వాలు పాపన్నను చూసి, “ఎవరు నీవు? నీ పేరేమిటి? ఊరేమిటి? ఎందుకు దొంగతనం చేశావు?” అని అడిగాడు.

“అయ్యా, నేను దొంగను కానని చెబితే మీ భటులు నమ్మలేదు. వారికి దొంగిలించిన సరుకు దొరికింది, నేను దొరికాను. ఎవరినో ఒకరిని శిక్షించటం మీ కర్తవ్యమైతే నన్ను

శిక్షించండి. మిగిలిన వివరాలన్నీ దేనికి?” అన్నాడు పాపన్న.

ఇంతలో ఆసలు దొంగ వచ్చి, “అయ్యా, ఆయనను విడవండి! దొంగతనం చేసిన వాణ్ణి నేను,” అన్నాడు.

“వీడెవడు?” అని కొత్వాలు రక్కభటుల్ని అడిగాడు. తమకు తెలియదని వాళ్ళన్నారు.

“నువు దొంగవయితే ఈ మనిషి ఎవరు?” అని కొత్వాలు అడిగాడు.

“ఏమో, బాబూ. నే నీ ఊళ్ళోనే పుట్టి పెరిగాను గాని ఈ మనిషి నెన్నడూ చూడ లేదు. ఈ ఊరివాడుకాడు,” అన్నాడు దొంగ.

కొత్వాలు చిరాకుపడి, “మీరిద్దరూ నా ముందు నుంచి పొండి,” అని కసిరి, రక్కభటులతో, “దొంగ వచ్చి తనంతట తాను నేనే దొంగను అని చెప్పుకోవలిసివస్తే ఇంక మీరెందుకూ?” అన్నాడు. రక్కభటులు ఏమీ బదులు చెప్పలేకపోయారు.