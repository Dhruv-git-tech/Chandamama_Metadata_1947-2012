ఆతని వయస్సు ఇరవై ఆయిదు మించదు. మనిషి బాగా ఎత్తుగా ఉన్నాడు, ఆజాను బాహుపు. ఛాతీ విశాలంగా ఉంది, కరచర ణాలు బలిష్ఠంగా ఉన్నాయి. మనిషి చూడ ముచ్చటగా ఉన్నాడు. ధగధగలాడే శరీర చౌచయ. లేత చిగుడు టాకుల రంగు గల దుస్తులు ధరించి ఉన్నాడు. అతనిలో రాజ పుత్ర కళ ఉట్టి పడుతున్నది. అతని నడు ముకు ఒరతో సహా కత్తి వేళ్ళాడుతున్నది. ఒక చేతిలో వాడి మొన గల బల్లెం ఉంది. అతని తల మీద తలపాగా, అందులో వజ్రం పాదిగిన తురాయీ ఉన్నాయి. చెవులకు ముత్యాల కర్ణాభరణాలూ, మెడలో రత్నహారమూ ఉన్నాయి.

ఆతనికీ, ఆ స్త్రీలకూ కూడా పరస్పరం పరిచయం చేసు కోవాలన్న కుతూహలం పుట్టుకొచ్చింది. ఆ తనే ముందుగా తన కుతూహలాన్ని బయటపెట్టుతూ, “మీరు గొప్ప ఇళ్ళకు చెందిన అంతఃపురకాంతలని తెలుస్తూనే ఉన్నది. కాని మిమ్మల్ని గురించి వివరాలడగటానికి కొంచెం జంకుగా ఉన్నది. ఎందుచేతనంటే, నే నెవరో మీకు చెప్పటానికి కొన్ని ఆటంకాలు న్నాయి. మీ కలాటి ఆటంకాలు ఉండవు గనక మీ వివరాలు విన గోరుతున్నాను,” అన్నాడు.

పరిచారిక లాగా కనిపించే ఆమె, “స్త్రీలు తమను గురించి ఏమి చెప్పుకుంటారు? రహస్యంగా ఉండటమే వారికి పరువు. వారి కొక పృత్తి లేదు. ఎవరి పేరు చెప్పి వారు పరిచయం కలిగిస్తారు? తమ భర్తల పేర్లు కూడా నోట ఉచ్చరించరాదాయె,” అన్నది.

యువకు డేమీ మాట్లాడలేదు. అతని మనసు నవయౌవని మీద లగ్నమయింది. ఆమె తన పరిచారిక వెనక నుంచి, కొంచెంగా మేలిముసుగు తొలగించి, తదేక ధ్యానంతో యువకుణ్ణి చూస్తున్నది. అతను కూడా తన దృష్టిని ఒకసారి ఆమె కేసి తిప్పి, మళ్ళీ దాన్ని పక్కకు తిప్పలేక

చంద్రమామ