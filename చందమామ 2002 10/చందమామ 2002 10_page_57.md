చిన్నవాడు సంతోషంగా తోట బాధ్యతను శరభయ్యకు అప్పగించి, మరునాడే తిరిగి రత్నగిరి చేరాడు.

శరభయ్య, గ్రామపెద్దలవల్ల జరుగుతున్న కుట్ర అంతా గమనిస్తున్న చిన్నవాడితల్లి, ఇక సహించలేక పెద్దకొడుకును వెంటబెట్టుకుని రత్నగిరి వెళ్ళి, శరభయ్యను గురించీ, గ్రామ పెద్దను గురించీ జమీందారుకు ఫిర్యాదు చేసింది.

జమీందారు, శరభయ్యను, గ్రామపెద్దను తన కొలువుకు రప్పించి-నయానా, భయానా వాళ్ళనుంచి మొత్తం విషయం రాబట్టాడు. జరిగినదంతా విన్న జమీందారుకు, చిన్నవాడి మీద ఎక్కడలేని కోపం ముంచుకొచ్చింది. ఆయన చిన్నవాడితో, “ఓరి, కృతఘ్నుడా! మేలు చేసినవాడికి కీడు చేసే నువ్వు ఎలా సుఖంగా బతగ్గలవు? దొంగిలించిన సాత్తు అనుభవానికి రాదు, అని పెద్దలంటారు. అది నీకూ జరిగి తీరుతుంది. కృతజ్ఞత లేనివాడు

హంతకుడి కంటే, దొంగ కంటే నీచుడని ఆర్యోక్తి. నీలాంటివాడు నా కొలువులో వుండ టంనాకు సిగ్గుచేటు. అందువల్ల, నిన్ను నా కొలువులోంచి తొలగిస్తున్నాను. పోయి, తండ్రి ఆస్తిలో వచ్చిన నీ వాటా ఎకరం మామిడితోట తోనే బతుకు,” అని ఆజ్ఞాపించాడు.

తర్వాత జమీందారు, గ్రామంలో తప్పుడు వ్యవహారాలు నడుపుతున్నందుకు గ్రామ పెద్దను, శరభయ్యను గట్టిగా చివాట్లుపెట్టి, వాళ్ళకు పెద్దమొత్తాన్ని జరిమానాగా విధించాడు. జమీందారు అంతటితో వూరుకోక, పెద్దవాడితో, “మిగిలిన ఎకరం తోట నీ కష్టార్జితం! అంతేకాదు, నీలోని స్వార్థరహితమైన ఉపకారబుద్ధిని ప్రశంసిస్తూ, ఈనాటినుంచీ నిన్ను గ్రామ పెద్దగా నియమిస్తున్నాను!” అని, అప్పటిక్సుడు దివానుచేత అందుకుఁరమైన పత్రాలు రాయించి, పెద్దవాడికి ఇప్పించాడు.

ఈ విధంగా మంచి మనసుగల అన్నకు మంచిరోజులు ప్రాప్తించాయి.