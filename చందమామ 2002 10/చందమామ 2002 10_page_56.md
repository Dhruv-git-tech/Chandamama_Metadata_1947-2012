సరికి, పెద్దవాడు గ్రామంలో కాస్త ఆర్థికంగా స్థిరపడ్డాడు.

ఈ విషయం ఆనోటా, ఈనోటా రత్నగిరిలో తున్న చిన్నవాడికి చేరింది. అన్న బాగుపడటం వాడికిష్టం లేకపోయింది. త్యాగబుద్ధి చూపి, తనకు బతుకుతెరువు చూపాడన్న కృతజ్ఞత కూడా లేకపోయింది.

ఉన్నపళాన వాడు పల్లెకు పూడిపడ్డాడు. వాడు తల్లితో, “ఇదేమున్నా న్యాయంగా వుందా? నాన్న సంపాదనలో అన్నదమ్ములైన మా ఇద్దరికీ సమానహక్కు వున్నది కదా! అన్న ఒక్కడే అనుభవిస్తూంటే చూస్తూ వూరు కున్నావేం?” అన్నాడు.

న్యాయం చెప్తే చిన్నవాడికి మరింతగా కోపం వస్తుందని, ఆమె నోరు మెదపలేదు.

ఇదిపనికాదుని చిన్నవాడు మహామూర్థంగా గ్రామంలోకి పోయి, తన దూరపుబంధువు శరభయ్య అనేవాడితో, తనకు అన్యాయం

జరిగిందుంటూ మొరబెట్టుకున్నాడు. ఇలాంటి తగాదాలంటే శరభయ్యకు మహావినోదం. గ్రామంలో ఏ తగాదావచ్చినా దాన్ని పెంచటమే గాక, దాన్ని చివరకు తనకు లాభంగా మార్చుకో గలగటంలో దిట్ట.

శరభయ్య, చిన్నవాణ్ణి బుజ్జగిస్తూ, “ఒరే, చిన్నా! ఇదిఅంతతేలికగా తేలేవిషయం కాదు. గ్రామపెద్ద వద్దకు పోవాల్సిందే,” అన్నాడు.

గ్రామపెద్దశరభయ్యకు మంచి మిత్రుడు, పైగా పెద్దలంచగొండి. అందువల్ల శరభయ్య, చిన్నవాడికి అనుకూలంగా తీర్పువచ్చేటట్లు చూడగలిగాడు.

తన భాగానికి వచ్చిన ఎకరా మామిడి తోటను, ఏం చేయాలా అని చిన్నవాడు ఆలో చిస్తూంటే శరభయ్య, “తోట సంగతి నేను చూస్తాలే. ఆ విచారం నీకువద్దు. ఏడాది చివర వచ్చిన ఆదాయాన్ని చెరిసగం తీసుకుందాం,” అన్నాడు.