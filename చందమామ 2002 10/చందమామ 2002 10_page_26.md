కొన్నాళ్ళుగా చూస్తున్నాడు. సమయానికి ఈమె తారసపడడంతో చాలా సంతోషించాడు. ఆమె కంట్లో ఏదో ఔషధం చుక్కలు వేశాడు. కొంత సేపటికి ఆమెకు చూపు వచ్చింది.

చూపు పోవడానికి ముందు, ఆ స్త్రీ ధనికుడైన ఒక భూస్వామి ఇంటిపనులు చేసేది. ఇప్పుడు చూపు వచ్చిందిగనక, ఈ వైద్యుడింట పని చేయ డంకన్నా, ఆ ధనికుడి పంచ చేరడమే సుఖమని ఆమె భావించింది. ఎలాగైనా వైద్యుడి దగ్గరి నుంచి తప్పించుకోవాలని ఆలోచించి, “నువ్వు నా కళ్ళల్లో వేసిన మందు పనిచేసినట్టు లేదు. ఏదీ కనిపించడం లేదే,” అంటూ కళ్ళు తెలియ నట్టే బాధ నటించింది.

ఆమె ముఖ కవలికలను జాగ్రత్తగా పరిశీలించి చూస్తూన్న వైద్యుడు, ఆమె అబద్ధం చెబుతున్నదని గ్రహించాడు. అతనికి పట్టరాని ఆగ్రహం వచ్చింది. “నా ఔషధం పని చేయక పోవడమా? అవమానం! అవమానం! అయినా, మళ్ళీ ఒకసారి ప్రయత్నించి చూద్దాం!” అంటూ ఆమె కళ్ళల్లో వేరొక మందు వేశాడు.

ఆ మందుచుక్కలతో తన చూపు మరింత మెరుగు పడగలదని ఆశించి ఆనందించిన ఆ స్త్రీ, కళ్ళు అసలు కనిపించకపోవడంతో హడలి పోయింది.

“నా కంటి చూపు పోయింది, కంటి చూపు పోయింది,” అంటూ విలపించసాగింది.

“దుర్మార్గురాల! ఇప్పుడు కాదు. ఎప్పుడో పోయింది నీ కంటి చూపు. పోయిన చూపును తెప్పించడానికి ప్రయత్నించాను. అయితే సాధ్యపడలేదు. వెళ్ళు,” అని అక్కడినుంచి కోపంతో వెళ్ళిపోయాడు వైద్యుడు.

చక్కుపాలుడి పూర్వజన్మవృత్తాంతాన్ని విన్న పండితులలో ఒకడు, “ఆ స్త్రీ కపటబుద్ధిని గ్రహించిన కారణంగానే, వైద్యుడు తాను ఇచ్చిన చూపును మళ్ళీ వెనక్కు తీసుకున్నాడు. దానికి ఇంత పెద్దశిక్ష అనుభవించాలా?” అని అడిగాడు.

“మిత్రమా! ఆ స్త్రీ మూర్ణత్వంకొద్దీ చూపు రానిదానిలా నటించింది. అయితే, వైద్యుడేమో ఆగ్రహంతో, ప్రతీకార ఆవేశంతో ఆపని చేశాడు. అది అతడు చేసిన మొదటి పాపం. రెండవ విషయం ఏమంటే - వైద్యుడు పవిత్రమైన తన వృత్తిధర్మాన్ని నేలరాచాడు. వ్యాధిని నయం చేయడం వైద్యుడి కర్తవ్యమే కాని, దానికి విరుద్ధంగా ప్రవర్తించడం కాదు కదా?” అన్నాడు బుద్ధుడు.

“అర్థమయింది మహాత్మా! కృతజ్ఞతలు, గురుదేవా!” అంటూ పండితులు నమస్కరించి అక్కడినుంచి బయలుదేరారు.