భూతాల విందు

గంపలగూడెం గ్రామంలో గయ్యాళిగా పెద్ద పేరుమోసిన గంగారత్నం, భర్త పోయాక, బతుకుతెరువుకోసం వంటపనిలోకి దిగింది. ఆమె మంట అద్భుతం అని గ్రామంలో అందరూ మెచ్చుకునేవారు. ఆ కారణంగా, ఆమె గయ్యాళి తనం ఎలావున్నా, శుభాశుభకార్యాలకు వంట పనులకు ఆమెను పిలిచేవారు.

ఒకనాటి అర్ధరాత్రివేళ గంగారత్నం మంచి నిద్రలో వుండగా, ఎవరో వీపు తట్టినట్లయి చప్పున కళ్ళు తెరిచింది. ఎదురుగా మూడు ప్రాట్టిభూతాలు! వాటిని చూస్తూనే గంగారత్నం భయంతో కెవ్వుమన్నది.

“రత్తమ్మా! అంతపెద్దగా కెవ్వుమనకు, చుట్టు పక్కల కొంపల్లోజనం లేచేరు. భయపడకు. ఈ రోజు ఆదివారం, అమావాస్య మహాపర్వదినం కదా! వల్లకాడులో విందు చేసుకోవాలని అన్నీ సిద్ధం చేశాం. నువ్వు గన్నెలు, గరిటెలు తీసుకుని

వెంటనే వల్లకాటికి బయలుదేరు,” అన్నవి భూతాలు.

“నాకు ఒంట్లో బాగోలేదు. మరొకళ్ళను చూసుకోండి,” అన్నది గంగారత్నం.

ఆ జవాబుకు భూతాల కళ్ళు నిప్పుకణి కల్లా మండాయి. అవి కఠినంగా ఆజ్ఞాపిస్తు న్నట్టు, “నువ్వు కుంటీ గుడ్డీ సాకులు చెబితే, నిన్నే చితిలో కాల్చుకుని విందు చేసుకోగలం. ఊ, వల్లకాటికి బయలుదేరు!” అని భూతాలు గబ్బిలాలుగా మారి కిటికీలోంచి చీకట్లోకి ఎగిరి పోయాయి.

మరోమార్గం లేక గంగారత్నం ఒక గోతాంలో గన్నెలూ, గరిటెలూ, పళ్ళాలు వేసుకుని బయలు దేరి, గ్రామం చివరవున్న ఒక పాడుబడిన ఇంటి అరుగుమీద కూర్చుని, ఈ భూతాల విందు నుంచి ప్రాణాలతో తిరిగి రాగలనా అన్నభయం పట్టుకుని శోకాలు ప్రారంభించింది.