ఉత్తమ కవి

పూర్వం కుంతలదేశాన్ని పాలించిన రాజు వర్ధనుడు, గొప్ప కవిపండిత పోషకుడుగా పేరుపడ్డాడు. ఆయన స్వయంగా కవి కావచ్చేత, తన దగ్గరకు వచ్చే కవుల కవిత్వం లోని గుణదోషాలను స్వయంగా పరిశీలించి, తగినవిధంగా నిర్ణయం తీసుకునేవాడు. కవులను ఆదరించేవాడు.

ఏడాదిపాడవునా కవులను, పండితులను ఆదరించటంతోపాటు, రాజువర్ధనుడికి మరొక అలవాటు వుండేది. ప్రతి ఏడూ శరన్నవరాత్రులలో, ఆయన సరస్వతీ పూజల్ని ఘనంగా నిర్వహించి, ఆ సమయంలో తనవద్దకు వచ్చిన కొత్తకవుల కావ్యాలన్నిటినీ పరిశీలించి, ఉత్తమంగా తోచిన కావ్యానికి విజయదశమి నాడు బహుమానం ఇచ్చేవాడు. ఆ కావ్యాన్ని రచించిన కవికి ఆ రోజున ఘనంగా సన్మానం

జరిగేది. ఒక్కొక్కసారి, ఉత్తమ కావ్యాన్ని రచించినకీ, ఆస్థానకుగా కూడా నియమించ బడేవాడు.

ఒక సంవత్సరం సరస్వతీ పూజల వేళకు వచ్చిన కవుల కావ్యాల్లో, రామశర్మ కృష్ణస్వామి అనే ఇద్దరు కవుల కావ్యాలు ఉత్తమ కావ్యాల పరిశీలనకు ఎన్నికయ్యాయి. రాజుతోబాటు ఆ కావ్యాల గుణదోషాల్ని పరిశీలిస్తున్న ఇతర కవులు, “రామశర్మ కావ్యం, కృష్ణస్వామి కావ్యం కంటే ఉత్తమమైందని తోస్తున్నది, ప్రభూ! కృష్ణస్వామి కావ్యం అక్కడక్కడా రసగుళికల్లాంటి పద్యాలతో అద్భుతంగా వున్నమాట నిజమేకాని, వ్యాకరణ దోషాలూ, రసహినమైన కవితా పంక్తులూ కూడా, అతడి కవిత్వంలో విస్తారంగానే చోటు చేసుకున్నవి. రామశర్మ కావ్యం ఆ రకంగా కాక, మొదటి