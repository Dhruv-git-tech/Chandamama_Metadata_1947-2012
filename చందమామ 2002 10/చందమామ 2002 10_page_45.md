“హాలాహలం గొంతు దిగకుండా మ్రింగిన తాపాన్ని చల్లార్చితే మెచ్చి, నచ్చి, మనోహర కుసుమకుమారిగా తలను దాల్చిన జగద్రక్ష కుడికి ఇష్టురాలినో, భ్రష్టురాలినో లోకానికి తెలుసు!” అంది గంగ.

“ఎవరో పిలిస్తే వస్తూ చిక్కులుపడిన అర్హుకురాలివి. వల్లమాలిన సుకుమారితనం దేనికి?” అన్నది పార్వతి.

“నువ్వలాగే అంటావులే! బలులు కోరే జాలిలేని అమ్మతల్లివి! వామాచారిణివి, మలినపు, అంటరాని మాతంగివి, కలినాత్ము రాలివి, మోటుదానివి, శక్తివి!” అని గంగ గడగడా అనేసింది.

“బాగా గుర్తుచేశావు గంగా! బెను, నేను శక్తిని, మహాశక్తిని!” అంటూ పార్వతి ఆవేశం పొందింది. మరుక్షణమే ప్రశ్నల ప్రభంజ నాలు వీచాయి. చీకట్లు కమ్మాయి. మెరుపు

లతో ఆకాశం గర్జించింది. పీడుగులు పడ్డాయి. భూమి కంపించింది. మంచు శిఖరాలు కరిగాయి.

పార్వతి ఆవేశానికి గంగపరిహాసం చేస్తూ, “చాల్లే! చల్లనిదాన్నికదా అని నన్ను చిన్నచూపు చూశావేకాని, నేను జలశక్తిని అన్న సంగతి మరిచావు; నన్ను రెచ్చగొట్టిన పాపం నీదే!” అంటూ గంగహిమాలయ శిఖరాగ్రాల ఎత్తున పొంగింది. గంగానది పరవళ్ళు తొక్కుతూ ఉత్తర భూమిని జలమయం చేసింది.

దేవతలు బారులు తీర్చి ఆకాశం మీది నుంచి జరిగిన బీభత్సాన్ని చూస్తూ, “అమ్మలు ఒకరినొకరు ఆడిపోసుకోవడం కాదుగాని ప్రశ్నయం తెచ్చిపెట్టారు!” అని నిట్టూర్చి, కలహబీజం నాటిన నారదుణ్ణి ఒక్కుమ్మడిగా నిందించారు.

విఘ్నెశ్వరుడు దక్షిణం నుంచి తిరిగినస్తూ, నారదుణ్ణి చూసి, “కలహభోజనా, ఇప్పుడు కడుపునిండిందా? హాతాత్తుగా జగత్తుకు ఎంత ఉపద్రవం తెచ్చిపెట్టావయ్యా!” అన్నాడు.

నారదుడు, “ఇలాంటి ఉపద్రవాలు వచ్చినప్పుడే కదా కడుపునిండిన వినాయకు లెవరో, లోకకళ్యాణం కోసం నడుము బిగించి పాటుపడే నాయకుడెవరో తెలిసేది!” అని ఛలోక్తి విసురుతూ వెళ్ళాడు.

విఘ్నెశ్వరుడు కైలాసం చేరాడు.

కైలాసంలో పార్వతి పశ్చాత్తాపంతో తనలో తాను, “మళ్ళీ మరొక భగీరథుడు తరలిం చుకుపొతేనేగాని గంగ ఉధృతం తగ్గదు!” అని గట్టిగా అనుకున్నది.

ఆ మాటలు విఘ్నెశ్వరుడు విన్నాడు. ఏమీ ఎరగనట్టు పార్వతి ముంగిటకు వచ్చి