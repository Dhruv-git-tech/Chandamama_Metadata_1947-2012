వాడికి చాలా ఆశ్చర్యం కలిగించింది. దొంగ తనాలు మానేస్తే తనుకూడా అంత గొప్పవాడు కావచ్చన్న ఆశ కలిగింది వాడికి.

“అమ్మాభవానీ! ఇక అఖిరిసారిగా దొంగ తనం చేసి, పండితులవద్ద చదువుకుని గొప్ప పుస్తకం రాస్తాను. ఈసారి పెద్దమొత్తం దొరికేట్టు అనుగ్రహించు!” అని బుక్కుడు మనసులో భవానీదేవిని ప్రార్థించి, అక్కడినుంచి బయలు దేరి, ఒక ఇంట్లో దొంగతనం చేయబోతూ రాజ భటులకు దొరికిపోయాడు. వాళ్ళు వాణ్ణి దండనాధికారి దగ్గరకు తీసుకుపోయారు. ఆయన వాణ్ణి చెరసాలలో వేయించాడు.

బుక్కుడు ఎన్నాళ్ళకూ తిరిగి రాకపోయే సరికి వాడి భార్య బెంగలుడి, ఒకనాటి సూర్యా స్తమయంవేళ కొడుకు నారాయణను వెంట బెట్టుకుని భవానీగుడికి వెళ్ళి, “అమ్మా, నా

భర్త దొంగైనా నీకు భక్తుడు. మేడలు, మిద్దెలు కట్టాలని దొంగతనాలు చెయ్యలేదు. పేదరి కమే కారణం. నా భర్తను క్షేమంగా ఇంటికి చేర్చు, తల్లీ!” అని కళ్ళనీళ్ళు పెట్టుకున్నది.

నారాయణ, తల్లి మాటలు ఆశ్చర్యంగా విని, తండ్రి దొంగతనాలు చేసేవాడున్న నిజాన్ని భరించలేకపోయాడు. వాడు తల్లితోపాటు ఇంటికి తిరిగి వెళ్ళక, గుడి మంటుపంలోని ఒక స్తంభానికి అనుకుని కూర్చుని, తండ్రి గురించి ఆవేదన పడసాగాడు.

క్రమంగా చీకటిపడి అర్ధరాత్రి అయింది. ఈ క్షటసమయంలో, తన భక్తుడైన నా తండ్రిని, భవానీమాతే రక్తిస్తుంది, అనుకుంటూ నారాయణ సామ్మసిల్లి కళ్ళు మూసుకున్నాడు. ఆ స్థితిలో వాడికొక కలవచ్చింది. కలలో భవానీమాత ఒక నిండు ముత్తయిదువులా కుపించి, “నారాయణా! తన భక్తుడైన తండ్రిని భవానీమాత కాపాడలేదుని, ఏమైనా దూషించ డానికి వచ్చావా?” అని అడిగింది నవ్వుతూ.

ఆ ప్రశ్నకు నారాయణ నిలువెల్ల వణికి పోతూ, “లేదు తల్లీ లేదు! కరుణించమని అడిగేందుకు వచ్చాను,” అంటూ చెంపలు వేసుకున్నాడు.

ఈసారి కొంచెం గంభీరంగా ముత్తయి దువు, “ఈ రూపంలో వున్న నన్ను గుర్తించిన నీ భక్తిని మెచ్చుకుంటున్నాను. నీ తండ్రి వాల్మీకిలా మారాలనుకున్నాడుగాని, రాగద్వే షాలు వదలలేదు. కుటుంబాన్ని పోషించే బాధ్యత వున్నంతవరకూ, అతడి దొంగతనాన్ని క్షమించడం జరిగింది. కాని, వాల్మీకిలా గొప్ప వాడవడం కోసం దొంగతనం చేయబోయి దొరికిపోయాడు,” అన్నది.