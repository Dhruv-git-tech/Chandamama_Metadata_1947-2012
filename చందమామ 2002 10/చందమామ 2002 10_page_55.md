మంచిమనసుకు మంచిరోజులు

రత్నగిరి జమీందారు తోటమాలి హాతాత్తుగా పాము కరిచి చనిపోయాడు. అతడికి భార్య, ఇద్దరు కొడుకులున్నారు. వారిని పరామర్శించ బోయిన జమీందారు, తోటమాలి భార్యతో, “ఇప్పుడు మీకు బతుకుతెరువు చూపించాల్సిన బాధ్యత నాకుంది. ఎదిగివచ్చిన మీ పెద్దబ్బాయికి నా కొలువులో ఏదైనా ఉద్యోగం ఇస్తాను,” అన్నాడు.

అందుకు తోటమాలి భార్య, “అయ్యా, పెద్దవాడు తెలివిగలవాడు, కలుపుగోలు మనిషి. అందరితోనూ మంచిగా ఉంటాడు. ఎటువంటి కష్టమైనా భరించి అనుకున్నది సాధించగలడు. ఎలా అయినా బతగ్గలడు. దయవుంచి, చిన్నవాడికి ఉద్యోగం ఇవ్వండి, మీ నీడలో వాడిమానాస వాడు బతికిపోతాడు,” అన్నది.

ఇందుకు జమీందారు, పెద్దవాడి అంగీ కారం అడిగాడు. పెద్దవాడు ఎంతోసంతోషంగా అంగీకరించాడు. ఒక వారం తిరిగేలోగా చిన్నవాడు జమీందారు కొలువులో చేరిపోయాడు. వాడికి జీవితం సుఖంగా సాగిపోతున్నది.

ఈలోపల పెద్దవాడు, తండ్రిసంపాయించి వదిలిపోయిన అంతగా వ్యవసాయయోగ్యం కాని రెండెకరాల బీడుపాలాన్ని, రాత్రిం బవళ్ళు శరీరక్షుంతో తీర్చిదిద్దాడు. అక్కడా ఇక్కడా అప్పుతెచ్చి పెట్టుబడి పెట్టి మామిడి మొక్కలు నాటాడు. తోటను కంటీకి రెప్పలా కాపాడాడు.

నాలుగయిదేళ్ళు గడిచేసరికి తోట కాపు కొచ్చింది. క్రమేణా పెద్దవాడికి ఆదాయం చేతి కందసాగింది. ఇలా రెండు మూడేళ్ళు గడిచే