చందమామ కబుర్లు

హడలెత్తించిన అతిథులు!

భ్రెజిల్ రాజధాని రియో డీ జనీరోలోని ఒక
హోటల్‌కు వెళ్ళాలంటే మామూలుగా
ముందుగానే టేబుల్స్ రిజర్వ్ చేసుకోవాలి.
ప్రయాణీకులు కూడా తరచూ వచ్చి తిని
వెళుతూంటారు. గత ఆగస్టునెలలో ఒకనాడు
రెండు జాగువార్లు అనే అమెరికా చిరుత
పులులు ఆ హోటల్ లోపలికి జొరబడి,
మేజాలమధ్య యథేచ్ఛగా తిరగసాగాయి.
వాటిని చూసి, కూర్చున్నవాళ్ళూ, హోటల్
సిబ్బందీ హడలిపోయి కేకలుపెట్టారు. అలా
చేయడం వాటికి ఏమాత్రం ఆనందం కలిగించినట్టు లేదు. మేజామీది పళ్ళాలనూ,
గ్లాసులనూ కిందపడదోసి పగలగొట్టాయి. అంతలో హోటల్ మేనేజర్ స్థానిక పర్యావరణ
శాఖాధికారులకు తెలియజేయడంతో, వాళ్ళ వాలంటీర్లు వచ్చి, జాగువార్లను మచ్చికచేసి,
బోనుల్లోకి వెళ్ళేలా చేశారు. గండం గడిచింది!

కుక్కల కోసం

జపానులోని అకాగీ నీగో అనే ఒక సంస్థ ప్రత్యేకమైన ఐస్ క్రీమ్ ను తయారుచేస్తున్నది. అది ఎవరికోసం అనుకున్నారు? కుక్కల కోసం! దానికి ప్రత్యేకంగా పేరేదీ పెట్టలేదు కాని, కప్పు మీద 'డాగీస్ ఐస్ క్రీమ్' అని ఉంటుంది. మామూలు ఐస్ క్రీమ్‌లో ఉన్న 'లాక్టోస్' కుక్క లకు అంత సులభంగా జీర్ణంకాదట. ఇప్పుడు కుక్కల కని తయారుచేసిన ఐస్ క్రీమ్‌లో లాక్టోస్ ను తొలగించారు. ఈ ఐస్ క్రీమ్ ను మనుషులు కూడా హాయిగా తిన వచ్చునని ఆ తయారీసంస్థ తెలియజేస్తున్నది. ఇందులో తియ్యదనం అంతగా ఉండదు కాబట్టి మధుమేహ వ్యాధి గ్రస్తులు కూడా తీసుకోవచ్చునని ఆ కంపెనీ చెబుతోంది. అయినా ఈ ఐస్ క్రీమ్ ను రుచి చూడడానికి జనం వెను కాడవచ్చు. ఎందుకంటారా? 3.3 ఔన్సుకప్పు ఐస్ క్రీమ్ ధర 15 డాలర్లు అంటే 750 రూపాయలు!