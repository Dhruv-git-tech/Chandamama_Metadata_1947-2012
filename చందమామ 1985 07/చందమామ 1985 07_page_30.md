విదూషకుడు రాజభవనానికి తిరిగి
వచ్చి యువరాజుతో సాధువు అన్న
మాటలు చెప్పాడు. యువరాజు విదూష
కుణ్ణి వెంటబెట్టుకుని తండ్రి దగ్గిరకు
పొయి జరిగింది చెప్పి, ''నాన్నా, ఆ
సాధువు నిజంగా మహిమలు కలవాడైతే,
మేం పాతిపెట్టిన ధనం గురించి చెప్పవల
సింది! అలా జరగలేదు. అతడు శ్రతు
గూఢచారి అని నిస్సందేహంగా మనం
నమ్మవచ్చు. మన సేనానాయకుడూ, మన
గూఢచారుల్లోని కొందరూ కలిసి, యిలా
నిధులంటూ ధనం పాతిపెట్టి, అమాయ
కుల్చి మోసం చేస్తున్నారు. నిధులున్నవనే
నెపంతో, బలంగా వున్న మన కోట ముఖ
ద్వారాన్ని పడగొట్టించడం, విదేహరాజు
వేసిన పథకంలో ఒక భాగం,'' అన్నాడు.

ఇది విన్నాక రాజు సూర్యసేనుడికి,
సేనానాయకుడి రాజభక్తిపట్ల కొంత అను
మానం కలిగింది. అయినా, అయన
వెంటనే అతణ్ణి బంధించవలసిందిగా
అణ్ణాపించక, యువరాజుతో, ''అ సాధువు
రూపంలో వచ్చిన గూఢచారి, నగరంలో
చాలామందిని తన దొంగమహిమలతో
మోసగించినట్టే, సేనానాయకుణ్ణి కూడా
మోసగించి వుండవచ్చు గదా? అతడి
రాజభక్తిని శంకించడానికి, నాకెందుకనో
మనసు ఒప్పడం లేదు,'' అన్నాడు.

"అయితే, యీ రాత్రికి ఒక పని
చేద్దాం. మనం మారువేషాల్లో, ఆ సాధువు
వుంటున్న ఇంటికిపొయి, అతణ్ణి చూడ
వచ్చినవాళ్ళల్లో మన గూఢచారు లెవరైనా
వుంటే వాళ్ళను బంధించుదాం. తరవాత
వాళ్ళ నుంచి నిజం రాబట్టవచ్చు."
అన్నాడు యువరాజు,

రాజు ఇందుకు ఒప్పుకున్నాడు. ఇద్దరూ
ఆ రాత్రి మారువేషాలు ధరించి, పది
మంది సైనికులను వెంటబెట్టుకుని,
సాధువు ఇంటికి వెళ్ళారు. వాళ్ళు సైనికు
లను దూరంగో దాగివుండమని, తెరిచి
వున్న సాధువు ఇంటి కటికీ పక్కన
నిలబడ్డారు.