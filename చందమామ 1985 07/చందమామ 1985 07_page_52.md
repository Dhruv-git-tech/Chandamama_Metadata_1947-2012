“హరహరమహదేవ శంభో!” అని గట్టిగా అరిచారు.

స్తోత్ర ప్రియుడైన శివుడు ఇది విని, వెంటనే భవనంలో నుంచి ద్వారం వద్దకు పచ్చి. “దేవతలారా, నన్ను ఎందుకు ప్రార్థిస్తున్నారు?” అని అడిగాడు.

బ్రహ్మ మొదలైనవాళ్ళు అయనకు నమస్కరించి, “ఈశ్వరా, తారకుడి దుశ్చర్యలు రోజురోజు కూ మితిమీరు తున్నవి. వాడు యజ్ఞ యాగా దులు జరగకుండా ఋషులను నానా యిక్కట్ల పాలు చేస్తున్నాడు. వాణ్ణి చంపడానికి, ని అంశన ఒక కొడుకును సృష్టించు,” అన్నారు.

బ్రహ్మ, యితర దేవతలు కోరిన విధంగా శివుడు తన అంశతో, మార్గశిర షష్ఠి, ధనిష్ఠానకత్ర మందు వృశ్చిక లగ్నాన ఒక పిల్లవాణ్ణి సృష్టించాడు. ఆ పిల్లవాడికి అందమైన అరు ముఖాలూ, పన్నెండు చేతులూ, వజ్ర శరీరమూ ఉన్నాయి.

వాయుదేవుడు, ఆ పిల్లవాణ్ణి ఎత్తుకు పోయి గంగాతీరంలోని రెల్లుదుబ్బులలో వదిలాడు. అప్పుడు ముని భార్యలు ఆరుగురు గంగాతీరానికి వచ్చి ఆరు ముఖాల బిడ్డను చూశారు. వెంటనే ఆరుగురిక పాలు చేపాయి. ఆ పిల్లవాడు ఆరు ముఖాలతో ఆరుగురి వద్దా పాలు తాగాడు.