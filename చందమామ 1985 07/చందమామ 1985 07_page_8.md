వాడు కోరినవన్నీ యిస్తూ, వాడిలో ఎలాంటి మార్పు వస్తుందో గమనించండి," అన్నాడు నారదుడు.

అది మొదలు శరభయ్య పాలాలు, అందరి పాలాలకన్న అధికంగా ఫల సాయం యివ్వసాగాయి. అవిధంగా నాలు గేళ్ళు గడిచేసరికి, శరభయ్య ఊరి మధ్యలో అందమైన భవంతి కట్టించాడు.

అపదలో వున్న మరొక మనిషి శరభయ్య దగ్గిరకు వచ్చి, తనగోడు చెప్పుకుని ఏదైనా సాయం చేయమని అడిగాడు.

శరభయ్య అతడిపట్ల సానుభూతి కనబరుస్తూ, "ఈ మధ్యే ఇల్లు కట్టించి పీకలోతున అప్పుల్లో మునిగివున్నాను. నీకేం సాయం చేయగలను చెప్పు!" అన్నాడు.

అ మరుసటి ఏడే శరభయ్య, ఆసారి వచ్చిన పంటరాబడితో పట్టంలో చిన్నతరహా వ్యాపారం మొదలు పెట్టాడు. అది బాగా కలిసివచ్చింది. ఆ వచ్చిన లాభాల్లో కొంత ఖర్చుచేసి అతడు పట్టంలో పెద్దమేడకట్టడమేగాక, వ్యాపారాన్ని మరింతగా వృద్ధిపరిచాడు.

కష్టాల్లో వున్న మరొక మధ్యరకం మనిషి శరభయ్య వద్దకు వచ్చాడు. శరభయ్య అతడు చెప్పినదంతా శ్రద్ధగా విని, "ఆ మధ్య పట్టంలో కట్టిన ఇంటి కోసం చేసిన అప్పుతో నలిగిపొయి, యీ

మధ్యనే దాన్నుంచి బయటపడి, కొంత తేలిగ్గా ఊపిరి తీసుకోగలుగుతున్నాను. మా పిల్లలిద్దర్శీ రాజధానిలో చదివిస్తున్నాను. వాళ్ళ చదువుకు బోలెడంతడబ్బు ఖర్చవుతున్నది. లేనిపక్షంలో నీకు తప్పక సాయపడి వుండేవాణ్ణి," అన్నాడు.

ఆ తర్వాత శరభయ్యకు వ్యాపారంలో పెద్ద ఎత్తున లాభాలు వచ్చి, నాలుగు పెద్ద ఓడలు కొన్నాడు. వాటిని ఉపయోగించి విదేశాల్లో వర్తకం చెయ్యసాగాడు. అందులోనూ బాగా కలిసివచ్చి, కొద్దికాలంలో కోటీశ్వరుడయ్యాడు. ఇప్పుడు శరభయ్య రాజ్యంలోని ప్రముఖ ధనవంతుల్లో ఒకడు.