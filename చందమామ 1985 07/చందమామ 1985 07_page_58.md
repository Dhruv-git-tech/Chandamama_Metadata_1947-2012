పరోపకారి

బిస్రా పట్టణంలో అజీబ్ అనే యువ వర్తకుడు ఒకడు ఉండేవాడు. అతడు గౌప్పథనికుడే కాకుండా, మంచినిజాయితీ పరుడు కావడం వల్ల అందరూ అతన్ని గౌరవించేవారు. పైగా ఎవరైనా కష్టాలలో ఉంటే అజీబ్ వెంటనే అదుకునేవాడు. అందువల్ల, ఆ పట్టణ ప్రజలకు అతని పట్ల ఎనలేని ప్రేమాదరాలు ఉండేవి.

అజీబ్ పారుగు ఇంట్లో సయ్యద్ అనే మరొక వర్తకుడు ఉండేవాడు. అజీబ్ కు ఉన్న పేరు ప్రఖ్యాతులు చూసి సయ్యద్ అసూయ చెందాడు. అజీబ్ వ్యాపారం అభివృద్ధి చెందడం చూసి, సయ్యద్ ఓర్వ లేక పొయాడు. అతడికి రాత్రిళ్ళు సరిగా నిద్రపట్టేదికాదు. మనోవేదనతో కొన్నాళ్లకు వాడు మంచం పట్టాడు.

ఒకనాడు సయ్యద్ భార్య, అజీబ్ దగ్గరికి వచ్చి, అతని సంపదలనూ, కీర్తి

ప్రతిష్ఠలనూ చూసి, తన భర్త జబ్బుపడి కదలలేని స్థితిలో ఉన్నాడని చెప్పి, కళ్ళు నీళ్ళు పెట్టుకున్నది.

అంతా విన్న అజీబ్, "నువ్వేమి బాధ పడకు. నీ భర్త కోలుకునే మార్గం నేను చూస్తాను," అని ఓదార్చి పంపాడు.

అ రాత్రంతా అజీబ్ బాగా ఆలోచించాడు. "తన సంపదలు పారుగింటివాడి అసూయకూ, అనారో గ్యానికి కారణాలయ్యాయా? అటువంటి సంపదలు లేక పొతే మాత్రం ఏం?'' అనుకుని వేకువ జామునే ఇల్లుపదలి బయలుదేరాడు.

అజీబ్ ఒంటరిగా నడుస్తూ సాయం కాలానికి, ఒక పాడుపడిన బావి దగ్గరికి చేరాడు. దానిచుట్టూ పచ్చిక బయలు ఉన్నది. అజీబ్ బావి గట్టు మీద కూర్చుని, అలసటతో కొంతసేపటికి అలాగే నిద్రపొయాడు.