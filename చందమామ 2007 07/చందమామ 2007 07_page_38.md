కుర్రవాడు హాస్యమాడుతున్నాడని భావించి, ఆ దొంగ నవ్వుకుని అవతలికి వెళ్ళిపోయాడు.
కొంతసేపటికి రెండో దొంగ వచ్చి ఖాదిర్‌ను అదే ప్రశ్న అదిగాడు. మళ్ళీ ఖాదిర్ అదే సమాధానం
చెప్పాడు. ఈ దొంగ కూడా అతని మాట నమ్మకుందా వెళ్ళిపోయాడు.

తమ నాయకుడు రాగానే ఆ ఇద్దరు దొంగలు ఖాదిర్‌ను లాక్కుపోయి అతడి ముందు
నిలబెట్టి, “ఈ కుర్రాడు చూడ్డానికేమో బిక్షగాడిలా ఉన్నాడు. అయితే, తన వద్ద నలభై బంగారు
నాణాలు ఉన్నాయంటున్నాడు. మిగిలిన అందరినీ మేము దోచుకున్నాం గాని, వీడి జోలికి
పోలేదు. వీడు చెప్పిన బంగారు నాణాల మీద నమ్మకం కుదరక వీణ్ణి అసలు ముట్టుకోలేదు.
వీడు మనల్ని ఆటపట్టించాలని చూస్తున్నాడులాగున్నది,” అన్నారు.

దొంగల నాయకుడు కూడా అబ్దుల్ ఖాదిర్‌ను మళ్ళీ అదే ప్రశ్న అడిగాడు. ఖాదిర్ అదే
సమాధానం ఇచ్చాడు. దొంగల నాయకుడు వాడి కోటును విప్పి చూస్తే వాడు చెప్పినట్టే నలభై
బంగారు నాణాలు కనిపించాయి. అమితాళ్ళర్యం చెందిన దొంగల నాయకుడు, సులభంగా తుప్పించు
కునే మార్గం ఉండి కూడా నిజం చెప్పడానికిగల కారణం ఏమిటని ఖాదిర్‌ను నిలదీశాడు.

“ప్రాణాలు పోయినా సరే సత్యమే చెప్పాలని మా తల్లి నా దగ్గర మాట తీసుకున్నది. ఇప్పుడు
నలభై బంగారు నాణాల కోసం, నా తల్లి నా మీద ఉంచిన నమ్మకాన్ని వమ్ము చేయకూడదు
కదా. అందుకే నిజం చెప్పాను,” అన్నాడు అబ్దుల్ ఖాదిర్.

దొంగల నాయకుడు కళ్ళ నుంచి పెల్లుబుకుతూన్న కన్నీటి బాష్పాలను తుడుచుకుంటూ,
“పిన్నవాడివైనా నువ్వు మహనీయురాలైన నీ తల్లి సలహాను పాటించావు. మేమేమో మా తల్లి
దండ్రులు మా మీద ఉంచిన నమ్మకాన్ని కాలరాచి, సృష్టికర్త ఒడంబడికను కూడా అనేక సంవత్స
రాలుగా మోసగిస్తున్నాము. ఈ క్షణం నుంచి నువ్వే మాకు మంచి మార్గం చూపాలి. మా
పాపాలకు పశ్చాత్తాప పడుతున్నాం. ఇకపై నువ్వే మా నాయకుడివి,” అన్నాడు.

ఆ క్షణమే దొంగలందరూ దొంగతనాలు చేయడం మానేయాలని నిర్ణయించారు. ఆ
రోజు నుంచి సత్ర్పవర్తనతో మంచి వాళ్ళుగా మారారు.

ఉత్తమురాలైన ఒక తల్లి, తన బిడ్డకు ఇచ్చిన సలహా
కారణంగా ఆ రోజే షేక్ అబ్దుల్ ఖాదిర్ అల్-గిలానీ
అనే గొప్ప సాధువు ఆవిర్భవించాడు.