కాపాడిన నీ సాయం మరువరానిది. ఏదైనా కోరుకో. నీ కోరిక మన్నిస్తాను,” అన్నది.

అప్పుడు పర్వతరాజు మండహాసం చేస్తూ, “నీకు అభ్యంతరం లేకుంటే బంగారం లాంటి మనసున్న నిన్ను వివాహమాడాలని ఉన్నది,” అన్నాడు.

పర్వతరాణి సిగ్గుతో తలవంచుకుని, “నీవంటి మనోహరుడు వివాహమాడతానంటే ఎవరు కాదనగలరు?” అన్నది.

ఒక శుభముహూర్తాన దేవతల సమక్షంలో పర్వతరాజు, పర్వతరాణిని వివాహమాడాడు. వివాహం జరిగిన మరుక్షణమే సుగంధగిరి, సుగంభీరగిరి రెండూ ఒకటిగా కలిసి ఒకే మహాపర్వతంగా ఏర్పడ్డాయి. ఆరెండు పర్వతాల కలయికతో అంతకు ముందులేని అంద మైనపుష్పాలు, కొత్తకొత్త ఫలవృక్షాలు, మహాజలపాతాలు ఏర్పడ్డాయి.

రెండు చిన్న పర్వతాలు ఒకటై మహాపర్వతం ఏర్పడిన ఉదంతాన్ని వివరించిన దివ్యపురుషుడు, “పర్వత రాజునూ, రాణినీ ఆశీర్వదించాలని వారి వివాహానికి విచ్చేసిన

నేను, ప్రకృతి అందాలను తిలకిస్తూ ఇక్కడే ఉండిపోయాను. నాతో వచ్చిన వారందరూ ఎప్పుడో వారివారి లోకాలకు తిరిగి వెళ్ళిపోయారు. నేనూ బయలుదేరుతున్నాను. ఈ సందర్భంగా నీకు ఒక ముఖ్యమైన ప్రకృతి రహస్యం చెప్పాలి. మానవులకులాగే చెట్టూ చేమలకు, కొండా కోనలకు సైతం ప్రాణంతో పాటు భావోద్వేగాలు ఉంటాయి. వాటిని గౌరవిస్తూ, ప్రకృతికి అనుగుణంగా తమ జీవనవిధానాలను ఏర్పరచుకునే మానవులు ఈ భూమిమీద సుఖసంతోషాలతో చిరకాలం వర్ణిల్లగలరు. శుభవస్తు,” అంటూ అదృశ్యమయ్యాడు.

ఇంద్రసేన మహారాజు ఆ మహాపర్వత గాంభీర్యాన్నీ, అక్కడి మనోహర సుందర ప్రకృతి దృశ్యాలనూ చూస్తూ కొంతసేపు గడిపి, పరమానందంతో రాజధానికి తిరుగు ప్రయాణ మయ్యాడు. శ్రీ సుగంధ మహాపర్వత పాదతలంలో యేటా వైశాఖ పూర్ణిమనాడు ఘనంగా వేడుకలు ఏర్పాటు చేయాలని నిర్ణయించాడు.