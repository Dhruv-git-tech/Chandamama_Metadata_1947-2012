ప్రాపకం

చోళసింహపుర రాజ్యాన్ని విద్యాధరుడనే రాజు పరిపాలించేవాడు. మహారాణి శమంతక మణి న్యాయనిర్ణయం చేయడంలో మహాదిట్ట. విషయ పరిశీలనలో, వాస్తవాలను పసిగట్ట డంలో ఆమె అసమానమైన ప్రజ్ఞను కనబర చేది. ఆ సంగతి గ్రహించిన రాజు విద్యాధరుడు పాలనావ్యవహారాలలో ముఖ్యంగా న్యాయనిర్ణయం చేసేప్పుడు మహారాణి సలహాలను తీసుకునే వాడు. తాను రాజధానిలో లేనప్పుడు న్యాయనిర్ణయం చేయవలసి వస్తే మహారాణిని సంప్రదించమని ప్రధానమంత్రికి చెప్పి వెళ్ళేవాడు.

న్యాయవిచారణ తరవాత చిన్నాచితక నేరాలు చేశారని రుజువైన దోషులకు జరిమానాలు, జైలుశిక్షలు విధించకుండా వారిచేత ప్రజోపయోగకరమైన పనులను చేయించమని మహారాణి ఆదేశించేది. చెరువులు, కాలువలు పూడికతీయడం, మొక్కలు

నాటడం వంటి పనులు చేయడంవల్ల, ప్రజానీకానికి మేలు జరగడమే కాకుండా దోషులలో అపరాధభావం నశించి మంచి మానసిక పరివర్తన కలిగేది.

రాజ్యంలో ఎలాంటి అలజడులూ లేకుండా కొన్నాళ్ళు ప్రశాంతంగా రోజులు గడిచాయి. ఒకనాడు మధ్యాహ్నం భోజనం చేస్తూ రాజు విచారంగా ఉండడం మహారాణి గమనించి కారణం అడిగింది.

“ప్రజలకు కావలసిన నిత్యావసర వస్తు వుల ధరలు, ముఖ్యంగా ఆహార ధాన్యాల ధరలు రోజురోజుకూ పెరిగి పోతున్నాయి. ప్రజలు కష్టపడుతున్నారు,” అన్నాడు రాజు.

“అవును, ప్రభూ. మామూలు ప్రజలు కడుపునిండా తినలేనంతగా ఆహార ధాన్యాల ధరలు పెరిగి పోయాయని మన పరిచారికలు కూడా చెబుతున్నారు. దానికి గల మూల కారణాలను తెలుసుకుని వెంటనే తగిన

గుడిసేవ మురళీధర్