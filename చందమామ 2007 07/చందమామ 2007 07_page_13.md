రెక్కల మనుషులు, మన జాతివాళ్ళు; అన్నమాటలు వింటూనే, జయమల్లు ఎగిరి లేచి నిలబడి, “ఇక అడవి లోపలికి పరిగె త్తుదాం రండి,” అంటూ గుబురుగా వున్న చెట్ల కేసి పరిగెత్తసాగాడు. కేశవుడూ, కోయ గోమాంగ్ అతణ్ణి అనుసరించబోయేంతలో, దుక్కలా వున్న ఒక అడవిజాతివాడు పెద్ద కర్రతో గోమాంగ్ మీదికి వచ్చాడు. గోమాంగ్ ఆ కర్రతోనే, వాణ్ణి మెడ మీద గట్టిగా పాడిచి ముందుకు పరిగెత్తాడు. కేశవుడు కూడా అతణ్ణి అనుసరించాడు.

అడవిలోకి చాలా దూరం పరిగెత్తిన తరూతముగ్గురూ రొప్పుతూ రోస్తూ ఒకచెట్టు కింద కూచున్నారు. శత్రువులు తమను తరుముకురావటం లేదన్న నమ్మకం వాళ్ళకు కలిగింది. రెక్కల మనుషులు అన్నమాట కోయగోమాంగ్‌కు బెదురు పుట్టించింది. అతడు

కేశవుడి కేసి భయంగా చూస్తూ, “కేశవా, ఆ అడవిజాతివాళ్ళు అన్నమాటలు విన్నావు గదా? వాళ్ళకు రెక్కల మనుషులు తెలుసు!” అన్నాడు.

“అవును, రెక్కల మనుషు లేమిటి? ఇదేదో వింతగా వున్నదే!” అన్నాడు కేశవుడు.

“మీ ఇద్దరూ అలాంటివాళ్ళు వున్నారని ఎప్పుడూ వినలేదా?” అని ప్రశ్నించాడు కోయ గోమాంగ్. కేశవుడూ, జయమల్లూ కూడా లేదన్నట్టు అడ్డంగా తలలు వూపారు.

“పక్షుల్లా ఎగిరే, రెక్కల మనుషులనే వాళ్ళు వున్నారు. కాని, ఎక్కడవున్నారో మాత్రం మా కోయవాళ్ళకు తెలియదు. వున్నట్టు మాత్రం విన్నాం. వాళ్ళు మహా క్రూరులు,” అన్నాడు కోయగోమాంగ్.

“పక్షుల్లాగా ఎగిరే మనుషులు వుండటం అసంభవం. సేను నమ్మును,” అన్నాడు జయమల్లు.

“అయితే, ఆ అడవి మనుషులు వేసిన కేశ అర్థం ఏమిటి?” అన్నాడు కేశవుడు.

“ఏమో! నాక్షరం కావటంలేదు,” అంటూ జయమల్లు లేవబోయేంతలో, “అయ్యో, రెక్కలమనిషి, చచ్చాం!” అన్న పెద్ద ఆర్హనాదం వినబడింది.

ఆ ఆర్హనాదం వింటూనే ముగ్గురూ అట్టు కేసి పరిగెత్తారు. ఒక అడవిమనిషి ప్రాణ భయంతో వణికిపోతూ అరుస్తున్నాడు. అత డికి కొంచెం ముందుగా నడుస్తున్న మరొకణ్ణి, చెట్టుకొమ్మమీది నుంచి దూకిన పక్షిలాంటి పెద్ద ఆకారం ఒకటి, అంత ఎత్తుకు లేపి, దూరంగా విసిరివేసింది.