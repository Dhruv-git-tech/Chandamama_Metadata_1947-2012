“రాకాసిపక్షి!” అంటూ కోయగోమాంగ్ కేకపెట్టాడు. అంతలో ముగ్గురూ కేకలు పెడుతున్న అడవిమనిషిని సమీపించి, “నీ స్నేహితుణ్ణి రక్షించే ప్రయత్నం ఏమీ చెయ్యక, అలా గగ్గోలుపడి పోతావేం!” అన్నారు.

మాటలు వింటూనే అడవిమనిషి చప్పున వెనుదిరిగి చూసి, ప్రాణం తేరుకున్నవాడిలా ముఖం పెట్టి, “రెక్కలమనిషికి చిక్కినవాణ్ణి రక్షించటం ఎవరితరం అవుతుంది? పైగా, వాళ్ళు మా గుహావాసులమీద పగబట్టివు న్నారు. వాళ్ళ దేవత కోసం బలికి పంపవలసిన ఇద్దర్ని మేం పంపలేదు,” అన్నాడు.

జయమల్లు అందరికన్న ముందుగా పరిగెత్తి, రెక్కలమనిషి విసిరివేసినవాణ్ణిసమీ పించి, వాడిలో ఏమైనా ప్రాణం వుందో లేదో అని పరీక్షించి చూశాడు. కాని, వాడప్పటికే మరణించాడు. “వీడుసగం భయంతో గుండె లాగి చచ్చాడని నా అనుమానం. అంత ఎత్తు నుంచి మనిషిపడితే, ఏ కాళ్ళు చేతులో విర గొచ్చు గాని, చావు ఇంత తొందరగా రాదు,” అన్నాడు జయమల్లు.

“ఇంతకూ ఆ రెక్కలమనిషెక్కడ?” అంటూ కేశవుడు తల పైకెత్తి చెట్టుకొమ్మల్లోకి చూశాడు.

“వాడింకెక్కడుంటాడు? ఆకాశంలోకి ఎగిరిపోయాడు,” అన్నాడు అడవిమనిషి.

జయమల్లు ఆలోచనలో పడ్డాడు. అడవి మనిషిని చంపినవాడు రెక్కలమనిషి అనేందుకు సందేహం లేదు. పాడైన పెద్దరెక్కలూ, మామూలు మనిషికి వున్నట్టు కాళ్ళు చేతులూ వాడికి వున్నవి. వాడు నిజంగానే

ఆకాశంలోకి ఎగిరిపోగలడా? మనిషైనవాడికి అదెలా సాధ్యం? వాడు గొప్ప మంత్రవేత్తా?

“ఆ ఎగిరేమనుషులు ఎందరుంటారు? ఎక్కడుంటారు?” అని ప్రశ్నించాడు జయమల్లు, అడవిమనిషిని. వాళ్ళు చాలామంది వున్నారనీ, కాని, సంఖ్య తెలియదనీ చెప్పి, వాడు జయమల్లుకు పడమటి దిక్కు చూపిస్తూ, “అదుగో, ఆ కొండల వెనక ఎక్కడో వాళ్ళుండే ప్రదేశం వున్నది. అక్కడకు వెళ్ళి ప్రాణాలతో తిరిగివచ్చిన వాళ్ళెవరూ లేరు,” అన్నాడు.

ఈ మాటలు వింటూనే జయమల్లు, కేశవుడి కేసి తిరిగి, “కేశవా! ఇందులో ఏదో మోసం వున్నది. ఎగిరేమనిషంటూ ఎవడో ఒకడు... ఏ మంత్రశక్తివల్లనో, మరే అద్భుత సాధనవల్లనో వుండవచ్చు గాని-వందలా వేల సంఖ్యలో అలాంటి వాళ్ళు వుండేందుకు