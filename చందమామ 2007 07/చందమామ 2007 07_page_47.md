అందుకేదైనా మార్గం చెప్పండి,” అన్నాడు కామేశం.

“అతడికి వెయ్యి వరహాలు పోతే నీకు వందపోవడం ఆధిక్యమే. కానీ అది నీకు మేలు చేయదు కదా. నీ కోరికసత్ఫలితాన్నివ్వాలంటే, రామేశం కలకాలం పచ్చగా ఉండాలి. అది నీకు సమ్మతమేనా?” అని అడిగాడు జడయోగి.

డబ్బులో, గుర్తింపులో తనదే పైచేయి అయినప్పుడు రామేశం ఎంతపచ్చగా ఉంటే తనకు అంతమంచిదని కామేశం అందుకు ఒప్పుకున్నాడు. అప్పుడు జడయోగి, “స్వార్థ మున్నా, పరోపకారం కూడా జతపడ్డం వల్ల నీ కోరిక మెచ్చతగినదే. డబ్బులో, గుర్తింపులో నీదే పైచేయిగా ఉండాలని వరమిస్తున్నాను.

అయితే, ఒక్క విషయం గుర్తుంచుకో. ఒక్క సారి వద్దనుకున్నావో, నావరం శాశ్వతంగా రద్దవుతుంది,” అన్నాడు.

ఆ మరునాడు ఉదయం ఇంటి పెరట్లో తవ్వుతుంటే, రామేశానికి ఒక రాగి చెంబు దొరికింది. అందులో ఆయన పూర్వీకులు ముందు తరాల వారికోసం దాచిన పదివేల వరహాలున్నాయి. ఆ విషయం తెలిసి గ్రామ స్థులు రామేశం అదృష్టాన్ని పొగిడారు. అది జడయోగి వరప్రభావమేనని గ్రహించిన కామేశానికి మనుషు కలుక్కుమన్నది. అయితే, ఆ సాయంత్రమే కామేశం పాలంలో ఆయన పూర్వీకులు పాతి పెట్టిన లంకెబిందెలు దొరి కాయి. లక్ష వరహాలు విలువ చేసే ఆ నిధిని చూసిన గ్రామస్థులు, “నువ్వు అదృష్టంలో