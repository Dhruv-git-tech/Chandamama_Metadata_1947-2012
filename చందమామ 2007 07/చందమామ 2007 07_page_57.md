రావణుడు కొంచెం ఆలోచించి తల
పంకించి, “మంచిది, రేపు ఉదయమే వెళ్ళి
ఆ సీతను తీసుకువచ్చేస్తాను,” అన్నాడు.

మర్నాడు ఉదయానే అతను ప్రకాశవంత
మైన రథానికి గాడిదలను పూన్చిదానిలో ఎక్కి
మారీచుడి ఆశ్రమానికి వెళ్ళాడు. తాటక
కొడుకైన మారీచుడు రాక్షసరాజుకు చక్కగా
భోజనం పెట్టి, “ఇలా తలవని తలంపుగా
వచ్చారు, రాక్షసులందరూ క్షేమమే గదా?”
అని అడిగాడు.

ఆ మాటకు రావణుడు, “మారీచా, జన
స్థానంలో ఉన్ననా బంధువులందరినీ రాముడు
వధించాడు. అతడి భార్యను ఎత్తుకుపోదామని
వచ్చాను. నీ సహాయం కావాలి,” అన్నాడు.

“అయ్యో, హితం కోరినవాడిలాగా వచ్చి
నీకు సీత మాట చెప్పిన దుర్మార్గుడెవరు? నీ
నాశనం కోరే, వాడు నిన్ను సీతాపహరణానికి
ప్రేరేపించి ఉంటాడు. ఈ పిచ్చి ఆలోచన కట్టి
పెట్టి, లంకకు వెళ్ళి నీ భార్యలతో సుఖంగా
ఉండు; ఈ దండకారణ్యంలో ఆ రాముణ్ణి
తన భార్యతో సుఖంగా ఉండనీ. ఆ రాముడి
జోలికి పోవటం నిద్రించే సింహాన్ని లేవగొట్ట
టమే!” అన్నాడు మారీచుడు.

మారీచుడింతగా చెప్పిన తరవాత రావ
ణుడు తన యత్నం మానుకుని లంకకు వెళ్ళి
పోయాడు. ఇంతలో శూర్పణఖ కూడా లంకకు
వెళ్ళింది. నిండు కొలువులో ఉన్న రావణుడి
వద్దకు వెళ్ళి, పరుషంగా మాట్లాడుతూ,
“భోగలాలసుడవై మదించి నీకు వచ్చిపడే
ఘోరాన్ని కూడా తెలుసుకోకుండా ఉన్నావు!

“అలా అయితే నేను జనస్థానానికి వెళ్ళి
ఆ రాముణ్ణీ, లక్ష్మణుణ్ణీచంపేస్తాను,” అన్నాడు
రావణుడు.

అకంపనుడు లబలబలాడుతూ, “ఆ
రాముడి బలపరాక్రమాలు నేను సరిగా చెప్ప
లేకపోయాను. అతడికి చెలియలికట్టను
భేదించి ప్రపంచమంతా సముద్రంలో ముంచే
శక్తి ఉన్నది. ఆకాశాన్ని నక్షత్రాలతో సహా
నాశనం చెయ్యగలడు. మూడు లోకాలూ
నిర్మూలించి, కొత్తసృష్టి ప్రారంభించగలడు.
రాముడు నీ చేతిలో ఎన్నటికీ చావడు. అతడు
చావటానికి ఒక్కటే ఉపాయం: అతడి భార్య
సీత అప్పరసలను మించిన సౌందర్యవతి.
ఆమె అంటే ఆ రాముడికి ప్రాణంతో సమానం.
ఆమెను ఎత్తుకువస్తే ఆ రాముడు కుమిలి
కుమిలి చస్తాడు!” అని సలహా ఇచ్చాడు.