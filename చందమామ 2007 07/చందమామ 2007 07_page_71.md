# వార్తలలో బాలలు

## ఏడురోజులలో ఒక పుస్తకం

చెన్నయ్‌లోని మద్రాస్ క్రిస్టియన్ కాలేజ్ హైయర్ సెకండరీ స్కూల్లో రెండవ తరగతి చదువుతూన్న రాజామోన్‌సింగ్ అనే ఎనిమిదేళ్ళ కురాడు ఏడురోజుల్లోనే ఒక పుస్తకం రాసి ముగించాడు. అతడు రచించిన 'కిడ్స్ రెసిపి ఫర్ పిజ్జా, పైసా, పీస్' అనే ఆంగ్ల పుస్తకాన్ని చెన్నయ్‌లో లాంఛన ప్రాయంగా విడుదల చేశారు. బహుశా మోన్‌సింగ్ రాజా మన దేశం లోని ఇంగ్లీషు రచయితలందరిలోకీ చాలా చిన్నవాడైఉంటాడు. అయితే, అతడి ఆలోచనలు మాత్రం తలపండిన తాత్వికునివిలా కనిపిస్తాయి. మచ్చుకు ఒక వాక్యం చూద్దాం: “దేవుడంటూ ఒకడు లేడు. మనం క్రమశిక్షణ లేకుండా ప్రవర్తిస్తే, మనం చేసే పనులన్నింటినీ చూస్తూ శిక్షించడానికి ఒకడున్నాడన్న భయం మనలో కలిగించడానికి దేవుడు సృష్టించబడ్డాడు.” తీరికసమయాల్లో రాజామోన్‌సింగ్ అల్యూమినియం ఫాయిల్ పువ్వులూ, గ్లాస్ పెయింటింగ్స్ చేస్తాడు.

## గీతను కంఠస్థం చేసిన ఐదేళ్ళ అమ్మాయి!

బుషిప్రదకు ఐదేళ్లే. అయితే భగవద్గీతలోని 7000 శ్లోకాలను అవలీలగా అప్ప చెప్పగలదు. బీహార్ రాష్ట్రం మధుబని రైమా గ్రామంలో ఉంటూన్న ఆమె తాతగారు డా. అవధేష్ ప్రసాద్ చౌదరి, ఆమెకు సంస్కృత శ్లోకాలను నేర్చుకోవాలనే కుతూహలం ఉండడం పసికట్టాడు. ఆమెకు గీతాశ్లోకాలను ఒక్కొక్కటిగా నేర్పించాడు. ఆమె అందరినీ ఆనందాళ్చర్యాలతో ముంచెత్తేలా ఆ శ్లోకాలను కంఠస్థం చేసేసింది. ఆమె శ్లోకాలన్నిటినీ స్పష్టంగా, భాషా దోషాలు లేకుండా అప్ప చెప్పగలు గుతున్నది. అతి పిన్నప్రాయంనుంచే బుషిప్రద తన సామర్థ్యం కన బరచేదని ఆమె తండ్రిశత్రుమర్దన్, తల్లి సవితాదేవి చెబుతున్నారు. బుషిప్రద వల్లించే గీతా శ్లోకాలను విని పలువురు సంస్కృత పండితులు విస్తుపోయారు.

## చందమామ ఇండియా క్విజ్ - 4 (మే '07)

అన్నీ సరైన సమాధానాలు రాసిన ఎంట్రీలు పాఠకుల నుంచి ఒక్కటీ రాలేదు.

అందువల్ల బహుమతి ఇవ్వలేక పోతున్నాం. చందమామ ఇండియా క్విజ్-4 సమాధానాలు 36వ పేజీలో ఇవ్వబడ్డాయి.