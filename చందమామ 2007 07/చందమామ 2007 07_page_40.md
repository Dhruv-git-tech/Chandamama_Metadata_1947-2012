వెనకే వెళ్ళడానికి అడుగులు ముందుకు వేశాను.
కడుపునిండా తిన్న 'నగ్జీలు' అరగాలి కదా మరి.
వాళ్ళ వెనక నడుస్తూంటే, అనుకోకుండా
ఢిల్లీలోని మా ఇల్లూ, అక్కడి మా జీవితం నాకు
జ్ఞాపకం వచ్చాయి. కుళాయి తిప్పితే చాలు.
కావలసినన్ని నీళ్ళు వస్తాయి. ఈ గ్రామ ప్రజలు
బతకడానికి ప్రాథమిక అవసరమైన మంచి
నీళ్ళ కోసం ఇంత దూరం నడిచి వెళ్ళాలి. పాపం
అనిపించింది. అవునూ, వీళ్ళు కలుషితమైన
ఈ నది నీళ్ళను తాగడానికి, వంట చేయడానికి
ఎలా శుభ్రపరచి ఉపయోగిస్తారు? అన్న అను
మానం కూడా నాలో తలెత్తింది. నదీ జలాన్ని
అన్నింటికీ ఉపయోగించుకోవడం ఎంతవరకు
క్షేమకరం? ఇలా రకరకాల ప్రశ్నలు నా మన
సులో కదలాడసాగాయి.

ఇలాంటి ఆలోచనలతో సతమతమవుతూనే
వాళ్ళతోపాటు నదిని సమీపించాను. జయతాయ్
కూతురు నదినుంచి బిందెలతో నీళ్ళు ముంచు
కోసాగింది. అయితే, జయతాయ్ తన కూతురు
దగ్గరలేదు. కాస్త దూరంగా ఆమె మరేదో

చేస్తోంది... పరిశీలనగా చూశాక తెలిసింది.
ఆమె గొయ్యి తవ్వుతోంది!

నా కళ్ళు ఆ స్థలాన్ని పరిశీలించి చూడ
సాగాయి. జయతాయ్ తవ్వుతూన్న గోతుల్లాం
టివి అక్కడ ఇంకా చాలా కనిపించాయి. అవన్నీ
కూడా నదికి 20-30 అడుగుల దూరం
లోపులోనే ఉన్నాయి. నా మనసులోని ఆదుర్దా
మాటల రూపంలో బయటపడింది. జయ
తాయ్‌ని గోతి ఎందుకు తవ్వుతున్నావని అడి
గాను. తాగు నీటి కోసం గొయ్యి తీస్తున్నట్టు
ఆమె చెప్పింది. ఆమె చేస్తూన్న పనిని కొంత
సేపు నెమ్మదిగా చూశాక అసలు సంగతి అర్థ
మయింది. ఏటికి సమీపంలో ఇసుకలో నీళ్ళు
కనిపించేంతవరకు గొయ్యి తీస్తారు. గోతి
నుంచి నీళ్ళు ముంచుకుంటారు. జయతాయ్
కూతురు నది నుంచి తెచ్చిన నీళ్ళకన్నా ఇవి
ఎంతో తేటగా కనిపించాయి. బహుశా అందు
కేనేమో గ్రామస్థులు ఈ నీళ్ళను తాగడానికీ,
వంట చేయడానికీ బావుంటాయని భావించి
ఉపయోగిస్తున్నారు.