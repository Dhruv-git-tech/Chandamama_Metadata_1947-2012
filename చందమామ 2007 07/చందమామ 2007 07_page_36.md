ముందున్న గుంజకు ఒకపందిని కట్టిఉండడం
చూసి, “ఇంటి ముందు ఎందుకీ అపరిశుభ్రం
గావున్న మురికి ప్రాణిని కట్టి ఉంచావు?”
అని అడిగాడు అతడు కోపంగా.

“మిత్రమా, శుభ్రతలేని ఈ మురికి ప్రాణినా ఇంటిమెలుపల వాకిట్లో మాత్రమే ఉంది. అయితే, ఒకసారి నీ మనసు లోకితొంగి చూడు. అక్కడకామ క్రోధాలు, ఈర్ష్యాద్వేషాలు, అహంకారమమకారాలు అంటూ ఎన్నెన్ని శుభ్రత ఎరుగని మురికి ప్రాణులను లోలోపల పెంచి పోషిస్తున్నావో నీకే తెలుస్తుంది!” అన్నాడు కబీర్.

ఒకనాడు కబీర్ మఘ్ర్ అనే గ్రామం
గుండావెళుతూ, కాళ్ళుచేతులు కదపలేని
ఒకవృద్ధుడు ప్రాకుతూవెళ్ళడం చూశాడు.
“ఎందుకిలా కష్టపడి ప్రాకుతున్నావు?”
అని అడిగాడు కబీర్. “ఎలాగైనా కాశీకి
చేరుకుని అక్కడ ప్రాణాలు వదిలితే,
తిన్నగా స్వర్గానికి వెళతాను కదా. ఇక్కడ
మరణిస్తే నా ఆత్మ నరకం పాలవుతుంది,”
అన్నాడు వృద్ధుడు.

“అలాగా! అంటే కాశీలో ఒక గాడిద చచ్చినా అది అడ్డుదారిలో స్వర్గానికి వెళుతుందన్న మాట! అదే కదా నీ అభిప్రాయం? అలాంటప్పుడు నేను ఇక్కడ మఘ్ర్‌లోనే మరణిస్తాను,” అన్నాడు కబీర్. చెప్పిన మాట ప్రకారం ఆయన మఘ్ర్‌లోనే స్థిరపడ్డాడు. అంటే-ఒకవ్యక్తి స్వర్గానికి వెళ్ళడం, నరకం పాలుకావడం అన్నది మరణించే స్థలం మీద ఆధారపడి వుండదనీ; అది అతడు నీతి నిజాయితీతో జీవించాడన్న విషయం మీద ఆధారపడివుంటుందనీ ఆచరణ ద్వారా ప్రజ

లకు తెలియజేయడానికే కబీరు అలాచేశాడు.

కబీర్ మఘ్ర్‌లోనే కాలధర్మం చెందాడు. అప్పటికే ఆయనకు హిందువుల్లోనూ, ముస్లిం లలోనూ చాలా మంది శిష్యులు ఉన్నారు. ఆయన భౌతిక కాయాన్ని దహనం చేయాలని హిందువులూ, సమాధిచేయాలని ముస్లింలూ ఆశించారు. తీరా ఆయన కాయానికి కప్పిన శాలువాను తొలగించి చూస్తే అక్కడ పువ్వులు మాత్రమే కనిపించాయి. మరేదీ లేదు. ఆ పూలను ఇరు వర్గాల శిష్యులూ పంచుకు న్నారు. హిందువులు పూలను అగ్నికి ఆహుతి చ్చారు. ముస్లింలు వాటిని పాతిపెట్టి దాని మీద సమాధి నిర్మించారు.
-(ఎం.డి)