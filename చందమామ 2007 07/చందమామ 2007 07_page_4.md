5

వజ్రోత్సవం - విజయపథంలో ఆశయదీపం!

అరవైయేళ్ళకు పూర్వం మన దేశమే కాదు; ప్రపంచం కూడా చాలా భిన్నంగా ఉండేది.
1947 వరకు ఎక్కడినుంచో వచ్చిన కొందరు విదేశీయులు సువిశాలమైన మన ఉపఖండాన్ని
పాలించారని ఇప్పుడు ఊహించగలమా? 1947లో మనం స్వాతంత్ర్యం సాధించాం.
అయితే, అదే సమయంలో దురదృష్ట్వవశాత్తు మతకలహాలు చెలరేగి దేశవిభజన కూడా
జరిగిపోయింది. ప్రజల మనసులను ఒక విధమైన అనుమానం, నిర్వేదం ఆవరించాయి.
ఆ సమయంలో భావిపౌరులైన పిల్లలనైనా చిరునవ్వులు చిందించేలా చేయాలని ఇద్దరు
మిత్రులు ఆలోచించారు. దేశంలోని బాలబాలికలందరూ తమ తమ మాతృభాషలలో
ఆహ్లాదకరమైన కథలు చదివి ఆనందించాలన్న ఉద్దేశంతో చందమామను ప్రారంభించారు.

ఆ కాలఘట్టంలో మరీ తక్కువ పత్రికలు ఉండేవి. రేడియో సైతం పట్టణాలకే పరిమిత
మైన విలాస పరికరంగా ఉండేది. ఇక టీవీ, కంప్యూటర్, ఇంటర్నెట్ లాంటివి అభూతకల్పన
లుగా ఉండేవంటే అతిశయోక్తికాదు. అప్పుడు అందంగా వెలువడిన చందమామను ఆసేతు
హిమాచల పర్యంతం గల ప్రజలు అమితోల్సాహంతో అందుకుని ఆదరించారు.

ఎన్నో విప్లవాత్మకమైన మార్పులు చోటుచేసుకున్న ఇవాళ కూడా దేశవ్యాప్తంగా పన్నెండు
భాషలు మాట్లాడుతూన్న పిన్నలూ, పెద్దలూ చందమామ చదవడం పట్ల ఆసక్తి కనబరచడం
ఎంతో ఆనందం కలిగించే విషయం. ఇదెలా సాధ్యమయింది? మనిషి మనసులోని ఉన్నత
మైన విలువలు. సత్యం-ధర్మం, నీతి-నిజాయితీ, ప్రేమ-దైర్యం, దయ-కరుణ, వినయ
విధేయతలు మొదలైన మానవతావిలువల పట్ల మనిషికున్న తరగని అనురక్తి. అందుకే
అలాంటి విలువలను వివరించే కథలుగల చందమామను ఇంతగా ఆదరిస్తున్నారు.

చందమామ జ్ఞానాన్వేషణలో యువసాఠకులకు విడదీయరాని నేస్తంగా కొనసాగుతున్నది.
ఈ అనుబంధం కొనసాగడమే గాక, మునుముందు మరింత దృఢహపడగలదని విశ్వసిస్తున్నాం.
వజ్రోత్సవ ఉన్నత శిఖరాన్ని అధిగమిస్తూన్న ఈ తరుణంలో చందమామ వినోదాత్మక జ్ఞానా
న్వేషణలో పిల్లలకు నేస్తంగా, పెద్దలకు హస్తభూషణంగా నిరంతరం కొనసాగగలదని
భావిస్తున్నాం.

చంపారడండు : విశ్వం