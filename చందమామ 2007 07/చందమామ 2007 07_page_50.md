చర్యలు తీసుకోకపోతే ప్రజలు మరిన్ని కష్టాల
పాలు కాగలరు. తమ పాలనపట్ల అసంతృప్తి
తలెత్తగలదు,” అన్నది మహారాణి.

“నువ్వన్నది నిజమే. అసలు కారణాలే
అంతుబట్టడం లేదు. అదేసమస్య,” అన్నాడు
రాజు నిట్టూరుస్తూ.

“ఆహార ధాన్యాల కొరత ఏర్పడడానికి
ప్రధానంగా రెండు కారణాలే వుంటాయి.
ఒకటి, పంటలు సరిగా పండకపోవడం;
రెండు, వ్యాపారులు ఆహారధాన్యాలను దాచేసి
ధరలు పెంచేయడం. మన రాజ్యంలో ధరలు
పెరగడానికి ఈ రెండింటిలో ఏది కారణమో
తమరే నిర్ణయించాలి,” అన్నది రాణి.

“గత మూడు సంవత్సరాలుగా సకా
లంలో వర్షాలు కురవడం వల్లపంటలు పుష్క
లంగా పండుతున్నాయి. ఇకవ్యాపారుల విష
యమే చూడాలి,” అన్నాడు రాజు.

మరునాడే రాజు మంత్రులతో సమాలోచన
జరిపి, గూఢచారుల ద్వారా వ్యాపారుల కార్య
కలాపాల మీద నిఘా ఏర్పాటు చేశాడు.
మూడోరోజు కల్లా అసలు సంగతి బయట
పడింది. దురాశాపరులైన కొందరు వ్యాపా
రులు సరుకులను అక్రమంగా దాచేసి, కృత్రి
మంగా కొరతను సృష్టించి అధిక ధరలకు
అమ్ముకుంటున్నారు. సరుకులను ఎవరికీ
అనుమానం రాకుండా వ్యాపారస్థలాలలో
కాకుండా మరెక్కడో దాస్తున్నారని కూడా
తెలియ వచ్చింది. దాంతో అనుమానాస్ప
దంగా ఉన్న ఇళ్ళను, భవనాలను భటులు
గాలించ సాగారు.

రాజధానీ నగరం శివారులో సోమిదేవమ్మ,
మనోహరి అనే ఇద్దరు స్త్రీలు వేరు వేరుగా
రెండు సత్రాలను నడుపుతూ ప్రయాణీకు
లకు భోజన సౌకర్యాలు కల్పిస్తున్నారు.
వాళ్ళు తమ సత్రాలలో కొన్ని గదులను అక్రమ
వ్యాపారులు సరుకులు దాచుకోవడానికి
ఇస్తున్నారు.

ఒకనాటి ఉదయం ఇద్దరు రాజభటులు
సోమిదేవమ్మవద్దకు వచ్చి, “మహారాణి నిన్ను
వెంటబెట్టుకు రమ్మన్నారు,” అని చెప్పారు.

సోమిదేవమ్మ భయపడుతూ వాళ్ళ వెంట
వెళ్ళి, సాయంకాలానికి తిరిగి వచ్చింది.

ఆమె రాకకోసం అత్రుతగా ఎదురు
చూస్తూన్న మనోహరి కుతూహలంగా ఎదురు
వెళ్ళి, “ఏమిటి సోమిదేవమ్మా, పొద్దుననగా
వెళ్ళినదానవు చీకటి పడేవరకు రాజభవనం