దేమిటో శ్రద్ధగా వినకపోయినా, ఆయనను చూస్తూ నిశ్చలంగా వుండిపోయాడు.

కొంతసేపటికి బోధిసత్వుడు మాట్లాడడం ముగించగానే జనం హర్షధ్వానాలు చేశారు. బ్రాహ్మణుడు ఆవేదనపడుతూ, స్థాణువులా కదలామెదలక వూరుకున్నాడు.

బ్రాహ్మణుణ్ణి చూసిన బోధిసత్వుడు, అతణ్ణి తన వద్దకు రమ్మన్న సూచనగా చేయి వూపాడు.

బ్రాహ్మణుడు ఆయన వద్దకు పోయి తలవంచి నమస్కరించాడు.

బోధిసత్వుడు అతణ్ణి, “నీకు వచ్చిన కష్టమేమిటి?” అని అడిగాడు.

బ్రాహ్మణుడు కళ్ళనీళ్ళు పెట్టుకుని, అడ విలో జరిగిన దానిని గురించి ఆయనకు చెప్పాడు. “ఆ అశరీరవాణి మాటలు వినే ముందు, నువ్వేం చేస్తున్నావు?” అని అడిగాడు బోధిసత్వుడు.

“నేనొకచెట్టుకింద కూర్చుని, సంచీ విప్పి, అందులో వున్న ఆహారం తిన్నాను,” అన్నాడు బ్రాహ్మణుడు.

“నువ్వు, ఆహారం దాచుకున్న సంచీ కన బడుతూనేవున్నది, వెంట నీటి పాత్రమాత్రం లేదు. మరి అడవిలో భోజనం చేశాక దాహం ఎక్కడతీర్చుకున్నావు?” అని అడిగాడు బోధిసత్వుడు.

“దగ్గిర్లో ఒక సెలయేరున్నది. అక్కడికి పోయి దాహం తీర్చుకున్నాను,” అన్నాడు బ్రాహ్మణుడు.

“నువ్వు పూర్తిగా తినేశావా? లేక తినగా, సంచీలో ఇంకేమైనా ఆహారం మిగిలిందా?” అన్నాడు బోధిసత్వుడు.

“స్వామీ, సంచీలో వున్న ఆహారంలో సగమే తిన్నాను. తతిమ్మాసగం సంచీలోనే వున్నది,” అని జవాబిచ్చాడు బ్రాహ్మణుడు.

బోధిసత్వుడు ఒక క్షణం ఆగి, “నువ్వు నీటికోసం సెలయేటి దగ్గిరకు వెళ్ళే ముందు, సంచీమూతి, తాడుతో బిగించి కట్టావా?” అని అడిగాడు.

“ఆపని సెలయేటి నుంచి తిరిగి వచ్చాక చేశాను. తరవాతసంచీ తీసుకుని అక్కణ్ణించి బయలుదేరాను,” అన్నాడు బ్రాహ్మణుడు. “సంచీమూతి బిగించేముందు, దాని లోప లికేమైనా చూశావా?” అన్నాడు బోధిసత్వుడు.