పోవడం కూడా ఒక రకంగా మనకు మంచిదే.
కొంచెం తెలివి ఉపయోగిస్తే ఈ పరిస్థితిని
మనకు అనుకూలంగా మార్చుకోవచ్చు,”
అన్నాడు ఉత్సాహంగా.

“ఎలాగా?” అని అడిగింది మనోహరి కుతూహలంగా.

“నువ్వు ఇప్పుడే మహారాణిగారి వద్దకు వెళ్ళి, ‘మీ భటులు తరలించుకుని వచ్చిన ఆహార ధాన్యాలు వ్యాపారులవి కావు. మావే,’ అని చెప్పాలి. అక్కడే వున్న సోమిదేవమ్మ నీకు సాయపడుతుంది. అప్పుడు సరుకులు మనవే అవుతాయి,” అన్నాడు.

మనోహరి భర్త చెప్పింది విని, అతని కేసి
మెచ్చుకోలుగా చూసి, అప్పటికప్పుడే రాజ
భవనానికి బయలుదేరింది. కాపలా భటు
లతో, “మహారాణిగారి స్నేహితురాలు సోమిదే
వమ్మ ఎదురిల్లు మాది. మహారాణిగారిని
చూడాలి,” అన్నదు.

ఒక భటుడు ఆమెను మహారాణి వద్దకు తీసుకు వెళ్ళాడు. మనోహరి మహారాణికి తనను పరిచయం చేసుకుని నమస్కరిస్తూం

డగా, “అరే, మనోహరీ, అప్పుడే వచ్చావా?
నీవంతు రాగానే నేనే నీకు కబురు పెడదా
మనుకున్నాను. సరే, ఎప్పుడైతే ఏమిటి? ఆ
రోకలి అందుకుని లోపలికి పద. అక్కడ
నాలుగు బస్తాల ధాన్యం ఉంటుంది. అవన్నీ
దంచి, బియ్యం, చిట్టు, తవుడు, నూకలు,
ఊకవేరు చేసి ఇవ్వాలి. వాటిని నేను అనాథ
శరణాలయానికి పంపుతాను. అందరికీ
న్యాయమైన ధరలతో అందవలసిన సరుకులు
అక్రమంగా దాచడానికి సాయపడ్డ నీబోటి
మహిళల భరతం పట్టే బాధ్యత మహారాజు
గారు నాకు అప్పగించారు. పరిస్థితి ఇప్పుడి
ప్పుడే చక్కబడుతున్నది. నీకు తోడుగా ఇంకా
కొందరు పనిచేస్తున్నారులే. వారం రోజులు
ఇలాగే వచ్చి పని పూర్తిచేసివెళ్ళాలి,” అంటూ
భటుడి కేసి చూసింది.

నిశ్చేష్టురాలైనిలబడ్డ మనోహరికి భటుడు
రోకలి అందించి కొద్ది దూరంలో వున్న ఒక
విశాలమైన గదికేసి నడిపించాడు. అక్కడ
సోమిదేవమ్మతో సహా మరో ముగ్గురు స్త్రీలు
ధాన్యం దంచుతూ కనిపించారు.