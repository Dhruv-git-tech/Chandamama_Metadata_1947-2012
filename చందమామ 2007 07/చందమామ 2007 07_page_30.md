# హర్యానా జానుపద కథ

## నీలంరంగు పువ్వుల అడవి

చిన్నప్పుడే తల్లిదండ్రులు చనిపోవడంతో పరమా నందుడు ఒంటరి జీవితం గడుపుతున్నాడు. అతనికి పూలచెట్లన్నా, పక్షులన్నా ఎంతో ఇష్టం. అందువల్ల ఒక అడవి సమీపంలో తన నివాసం ఏర్పరచుకున్నాడు. అతడు అక్కడ లభించే ఫలాలనూ, కందమూలాలనూ తిని కడుపు నింపుకునేవాడు. అరుదుగా ఎప్పుడో ఒకప్పుడు పక్షులను పట్టుకునేవాడు.

అలా ఒకనాడు అతడు పక్షులకు వలసిరాడు. వలలో ఒక అందమైన అడవిచిలుక పట్టుబడింది. అతడు దానిని బయటకు తీసి ఈకలుపీకడానికి ప్రయత్నిస్తూ, “నువ్వు నన్ను చంపాద్దు. మరెవ్వరికీ అమ్మవద్దు. నీకు అదృష్టం కలుగుతుంది,” అన్నచిలుక మాటలువిని విస్తుపోయాడు.

“అలాగే. నిన్ను ప్రాణాలతో వదిలితే నాకు ఎలాంటి అదృష్టం కలిగేలా చేస్తావు? చెప్పుమరి,” అని అడిగాడు పరమానందుడు.

“నన్ను రాజు వద్దకు తీసుకువెళ్ళు. నీకే తెలుస్తుంది,” అన్నది చిలుక.

పరమానందుడు అప్పటికప్పుడే రాజభవనం కేసి బయలుదేరాడు. ఆ పక్షిని చూడగానే రాజు, “ఆహా, ఎంత అందమైన పక్షి!” అని ఆశ్చర్యపోయాడు. తన కుమార్తెమోతీరాణిని పిలుచుకు రమ్మని భట్టుణ్ణిపంపాడు. ఆమెరాగానే, “చూశావాఈ చిలుక ఎంత అందంగా ఉందో!” అన్నాడు.

“అవును, చాలా అందంగా ఉంది. దాన్ని నాకు ఇప్పిస్తే చాలా జాగ్రత్తగా పెంచుకుంటాను,” అన్నది రాకుమారి.

రాజు పరమానందుడికేసి తిరిగి, “ఆ పక్షిమాకు కావాలి. నువ్వు దానికి ఎంత పుచ్చుకుంటావు?” అని అడిగాడు.

యువరాణి అందచందాలను దిగ్గ్భాంతితో చూస్తూన్న పరమానందుడు రాజు ప్రశ్నకు వెంటనే సమాధానం చెప్పలేకపోయాడు. చిలుక దాన్ని అవకాశంగా తీసుకుని, “వెయ్యి నాణాలు!” అన్నది.

చిలుక మాటవిని సభలోని వారందరూ సంభ్రమాశ్చర్యాలకు లోనయ్యారు. రాజు వెంటనే వెయ్యి బంగారు నాణాలు తెప్పించి, పర