# విజ్ఞానం ... వినోదం ... వికాసం ...

## విజ్ఞాన వీచికలు :

### 'పిడుగు రాక్షబల్లులు'

డైనోజార్స్ అంటే 'జురాసిక్ పార్క్' సినిమాలో చూసినట్టు పట్టుకుంటే ప్రాణాలు పోయే పొడవాటి గోళ్ళు, మాంసాన్ని చీల్చే కోరలు గల భయానకమైన రాక్షసబల్లులే ఉంటాయను కోకండి.

జురాసిక్ కాలఘట్టంలోనే 'బ్రోంటోసారస్' అనే శాకాహారులైన రాక్షుబల్లులు కూడా ఉండేవి. బ్రోంటోసారస్ అంటే 'పిడుగురాక్షసబల్లి' అని అర్థం. అది నడిచేప్పుడు పిడుగు పడేలా ఉరిమినట్టు శబ్దం రావడం వల్ల దానికాపేరు వచ్చింది.

బ్రహ్మాండమైన ఈ జంతువులు తల నుంచి తోకవరకు 20-25 మీ. పొడవుతో 30 టన్నుల బరువు ఉంటాయి. స్తంభాల్లాంటి కాళ్ళతో పెద్ద పెద్ద అంగలు వేస్తూ నడుస్తాయి. వాటి అడుగు జాడలు కనుగొనబడ్డాయి. అతి పెద్ద శరీరం ఉన్నప్పటికీ, అది లోతైన నీళ్ళలోకి వెళుతుంది. నీళ్ళలో దాని కాళ్ళు తేలికపడతాయి. ఆకులలములు తింటూ మెల్లగా నడిచే ఈ డైనోజార్స్ భూమి మీద తమను తినడానికి సిద్ధంగా ఉన్న తమకన్నా బలమైన 'డైయర్తోగ్నాతస్' వంటి మృగాల నుంచి తప్పించుకుని దాక్కోవడానికి కూడా లోతైన నీళ్ళు ఉపయోగపడతాయి.

## మన పరుగురాలు

### కోలా ఎలుగుబంట్లు-కొన్ని నిజాలు

చాలా అందంగా కనిపించే కోలా ఎలుగుబంట్లు పేరుకు ఎలుగుబంట్లేతప్ప, ఇవి నిజానికి ఎలుగుబంట్లు కావు. పూర్తిగా అభివృద్ధి చెందక ముందే, పిల్లల్ని పెట్టేస్తాయి. వాటిని కడుపుకింద ఉండే చిన్న సంచీలో దాచి పెంచు తాయి. పుట్టేప్పుడు ఈ పిల్లలకు కళ్ళు కనిపించవు. అయితే వాసన చూసేశక్తి, దృఢమైన ముందు కాళ్ళు, పదునైన గోళ్ళ సాయంతో తల్లి కడుపుకింది సంచీలోకిచేరి, అక్కడే ఆరు నెలలు ఉంటాయి.

కోలా ఎలుగుబంట్లు సోమరిపోతులు కావుగాని, మూడొంతుల కాలం నిద్రలోనే గడుపుతాయి. శరీరంలో బలం పోగుచేసు కోవడానికి ఇవి అలా నిద్రపోతాయి. ఇతర ఎలుగుబంట్లలాగా కోలా ఎలుగుబంట్లు తమ సరిహద్దులలో గిరిగీసుకుని కూర్చోవు. రోజూ ఆహారం కోసం ఇవి ఎక్కిన చెట్లే ఎక్కుతూ ఉంటాయి. వీటిని కోలా గృహసముదాయంగా చెబుతారు.