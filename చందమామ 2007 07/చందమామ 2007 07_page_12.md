రాకాసిలోయ

23

[కేశవుడూ, అతడి అనుచరులూ గుహకందరాల్లో పడి, తిరిగి తిరిగి అతి కష్టం మీద కొంత సేపటికి బయిటికి వచ్చారు. అక్కడికి కొద్ది దూరంలో జింకలను చంపేందుకు కారట్లాడుతున్న కొన్ని తోడేళ్ళు వాళ్ళ మీద పడినై. వాటిని చంపి, ముగ్గురూ అడవిలోకి బయలుదేరేంతలో, అన్ని వైపుల నుంచీ రాళ్ళూ, రప్పలూ, కర్ర ముక్కలూ జడివానలా వాళ్ళ మీదికి వచ్చి పడసాగినై.

- తరవాత]

కేశవుడు తను దాక్కున్న రాతి చాటు నుంచి మెల్లగా పాకుతూ, జయమల్లూ, కోయగో మాంగ్‌లు వున్నచోటుకు వెళ్ళి చిన్నగొంతుతో, “జయమల్లూ! మనం తిరిగి నరభక్షకుల వాతపడలేదు గదా?” అని ప్రశ్నించాడు.

జయమల్లు అడ్డంగా తలాడిస్తూ, “వీళ్ళు నరభక్షకులైవుండరు. ఇంత నిశ్శబ్దంగా, మన కంటికి కనపడకుండా దాగివుండి, మనమీద దాడి చేస్తున్నారంటే, వీళ్ళైవరో మరొక జాతి మానవులు. నరభక్షకులైతే పెద్ద రణగొణ

ధ్వని చేసేవాళ్ళు,” అన్నాడు. కేశవుడు మరేదో మాట్టాడబోయేంతలో రాళ్ళుపడటం ఆగి పోయింది. జయమల్లు వున్నచోటు నుంచి మోకాళ్ళమీద లేచి, ముందుకు చూశాడు. అతడితోపాటు కేశవుడూ, కోయగోమాంగ్ లేవబోయేంతలో, చెట్ల చాటు నుంచి పెద్ద కేకవినబడింది: “వాళ్ళ ముగ్గుర్నీ ప్రాణాలతో పట్టుకోండి. రెక్కల మనుషులకు ఇద్దాం. మన జాతి వాళ్ళు ముగ్గురు బతికినా బతికి నట్టే!”

‘చందమూమ’