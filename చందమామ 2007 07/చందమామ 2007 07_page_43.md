అన్యాయాలను, అక్రమాలను ఎదుర్కొనే ధార్మిక, నైతిక విలువలు జానపద కథలలో కోకొల్లలుగా కనిపిస్తాయి. ఇలాంటి కథలు చిన్నారులను ఆకర్షించడమే కాకుండా వారి దృష్టిని ఉన్నత లక్ష్యాలవైపు మళ్ళీస్తాయి. అందువల్లనే ఇలాంటి కథలకు చందమామ పెద్దపీట వేసి, వివిధ ప్రాంతాల, దేశాల జానపద కథలను ప్రచురిస్తోంది.

ప్రాచుర్యంలో వున్నపాత జానపద కథలను మాత్రమే ప్రచురించి ఊరుకోకుండా, కృత్రిమ జానపద కథలను అంటే అదే ఒరవడిలో కొత్త కథలను రాసే రచయితలను చందమామ ప్రోత్సహిస్తున్నది.

వీటన్నిటికీ కూడా చందమామ తొలి సంచికనుంచే పునాదులు బలంగా పడ్డాయి. చందమామ ప్రారంభసంచికులను ఒక్కసారి తిరగేస్తే ఈ విషయం తేటతెల్లమవుతుంది.

తల్లి భాష ప్రాశస్త్రాన్ని తెలియజేస్తుంది తొలి సంచికలో వెలువడిన ‘తల్లి లేని పిల్లికూన’. హాస్యప్రధానంగాసాగే తెనాలి రామలింగడి కథలు తొలిసంచిక నుంచే ప్రారంభమయ్యాయి. ‘జిత్తులమారి నక్కబావ’లో మోసబుద్ధికి తగిన గుణపాఠం లభిస్తుంది. ‘బండరాముడు’ సీరియల్ ఒక చిన్నవాడి జీవితంలో జరిగే సంఘటనలను సరదాగా వివరిస్తుంది.

పర్షియా రాజకుమారుడి సాహస కథ ‘కీలుగుర్రం’. ఒక చెవిటివాడు, గుడ్డివాడు కలిసి రాక్షసుణ్ణి తెలివిగా తరుమగొట్టడం ‘గీక్షసులు’ వివరిస్తుంది.

‘గాంధీతాత’తో ప్రారంభమయ్యే ‘మహాపురుషుల జీవిత చరిత్ర’ శీర్షిక ‘పండితజీ’ ‘సర్దార్ వల్లభాయి పటేల్ అంటూ ముందుకు సాగుతుంది.

చందమామ ‘నా ఆత్మకథ’లో-చంద్ర గ్రహం పుట్టుపూర్వోత్తరాలనూ, చంద్రుడికి సంబంధించిన పురాణ కథలనూ ఆసక్తి కరంగా వివరిస్తుంది!