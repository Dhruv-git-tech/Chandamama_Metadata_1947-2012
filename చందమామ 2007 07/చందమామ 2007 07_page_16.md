అతడి స్నేహితులూ విల్లంబులు దించారు. అడవిమనుషుల నాయకుడు కేశవుణ్ణి సమీ పించి, అతడి విల్లును పరీక్షించి చూస్తూ, “ఇలాంటి ఆయుధాలు వాడటం మా చేత కాదు. రెక్కలమనుషుల్లో కొందరు వీటిని ఉపయోగించటం చూసిన వాళ్ళున్నారు. మీరు నిజంగా వాళ్ళకు సమఉజ్జీలు. మాకు వాళ్ళ బెడద వదిలించండి. రోజుకు మా జాతి వాళ్ళిద్దర్ని పొట్టనపెట్టుకుంటున్నారు. మీకు మా చేతనైన సహాయం చేస్తాం,” అన్నాడు.

“మీకు రాకాసిలోయకు దారి తెలుసా?” అన్నాడు కోయగోమాంగ్. జయమల్లు కోపంగా అతణ్ణి వారించి, “ఆ సంగతులు మాట్టాడేం దుకు ఇది తగిన సమయం కాదు. సరే, రెక్కల మనుషులకు బలిగా రోజూ మీరు పంపే ఇద్దర్నీ ఏ ప్రదేశంలో ఆ దుర్మార్గులకు ఒప్పుచెపుతారు?” అని అడిగాడు.

అడవిమనుషుల నాయకుడు తల ఎత్తి చెట్లచాటు నుంచి కొంచెంగా కనబడుతున్న ఒక కొండ శిఖరాన్ని చూపుతూ, “ఆ ప్రదేశం ఇక్కడికి అరకోసు దూరంలో వుంటుంది. చీకటి పడగానే, మేము నిర్ణయించిన మా జాతి వాళ్ళిద్దరు అక్కడికి వెళతారు. వాళ్ళను ఆ రెక్కల మనుషులు ఎత్తుకు పోతారు,” అని చెప్పాడు.

“వాళ్ళెంతమంది అక్కడికి మస్తారు? మీరు బలికి పంపిన వాళ్ళిద్దర్నీ ఏ విధంగా ఎత్తుకు పోతారు?” అని జయమల్లు అడిగాడు.

“వాళ్ళెంతమంది వస్తారో, ఏవిధంగా ఎత్తుకు పోతారో చూసినవాళ్ళెవరూ లేరు. కాని, మా వాళ్ళను కాళ్ళతోపట్టుకుని, వాళ్ళు ఆకాశంలోకి లేచి పోతారని చెప్పుకుంటారు. అందులో వున్ననిజం ఎంతో నాకు తెలియదు,” అన్నాడు అడవి మనుషుల నాయకుడు.

“అయితే, ఇక మీరు వెళ్ళి ఆ బలికి పంపేవాళ్ళను పంపండి. మా ప్రయత్నంలో మేముంటాం. రేపు ఉదయానికల్లా, మీరు పంపిన వాళ్ళిద్దర్నీ వెంటపెట్టుకుని రావటమే గాక, మిమ్మల్ని పీడిస్తూన్న ఆ దుర్మార్గుల అసలు రహస్య మేమిటో కూడా తెలుసుకు మస్తాం. ఇంతకూ, మీరుండే గ్రామం ఎక్కడ?” అని అడిగాడు జయమల్లు.

“మేము కొండ గుహల్లో నిమిస్తాం. మేము అనాదిగా గుహావాసులం. మిమ్మల్ని కలుసు కునేందుకు రేపు సూర్యోదయానికల్లా ఇక్కడికి వస్తాం,” అన్నాడు గుహావాసుల నాయకుడు. తరవాత అతడు తన అనుచరులతో వెళ్ళిపోయాడు. కేశవుడూ వాళ్ళు, కొండ