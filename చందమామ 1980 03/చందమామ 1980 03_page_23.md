# నిర్ణకమైన అభిమానం

రామయ్యకు అంటువ్యాధి సోకింది. ఆయనను చూసుకోవటానికి చిన్నకూతురు ఉమ మాత్రమే ఉన్నది. పెద్దకూతురు శశిరేఖ పెళ్ళి చేసుకుని, అత్తవారింటికి వెళ్ళిపోయింది.

రామయ్య వాడుకునే వన్తువులు ఎడంగా ఉంచమని వైద్యుడు ఉమను హెచ్చరించాడు. ఆయన పథ్యం కూడా చెప్పాడు. ఉమ వైద్యుడు చెప్పినట్టే చేస్తున్నది. కాని అది రామయ్యకు నచ్చలేదు. తన కంచమూ, గ్లాసూ వేరే ఉంచటమూ, తన కిష్టమైనది తిననియ్యక పోవటమూ చూసి ఆయన ఉమ మీద మండిపడ్డాడు. కాని ఉమ ఆయన ఇప్పం సాగనియ్యలేదు. అందుకని ఆయన శశిరేఖకు కబురు పంపాడు.

శశిరేఖ వచ్చి, ఆయన స్థితి చూసి జాలిపడి, ఆయన వస్తువులు విడిగా ఉంచనవనరం లేదనీ, ఆయన కోరినది తినవచ్చుననీ నిర్ణయించింది. ఉమ అభిప్రాయం చెల్లలేదు. రామయ్య పరమానందం చెందాడు. ఉమను శశిరేఖ అత్తవారింటికి పంపారు.

అయితే శశిరేఖ వచ్చినది మొదలు రామయ్య ఆరోగ్యం కోలుకుంటున్నది కాస్తా తిరిగి కించించసాగింది. వైద్యుడు కంగారుపడి, రామయ్య అపథ్యం చేస్తున్నట్టు శంకించాడు. లేదని శశిరేఖ ఆబద్ధమాడింది.

అంతలోనే శశిరేఖకు కూడా అ అంటువ్యాధి సోకింది. శశిరేఖ భర్త ఉమ ద్వారా సంగతి తెలుసుకుని, శశిరేఖను తిట్టి, ఆమెనూ, రామయ్యనూ తీనుకుపోయి చికిత్స చేయించాడు. ఉమ అనునరించిన పద్ధతిలోనే ఇద్దరూ కోలుకున్నారు.

—జీవనలగడ రామలక్ష్మి