గుడ్డివాడు సంతోషించి, పెదవులు నాకుక్కంటూ, గరిటెతో పాయిపద్దకు వెళ్లి, మధ్యమధ్య కూరను కలపసాగాడు. విషపునాగు నుంచి వెలుపడే ఆవిరికి గుడ్డివాడి కంటికి చూపులేకుండా చేసిన పారలు కాస్తా కరిగిపోయి, వాడికి చూపు వచ్చేసింది.

వాడు పాయి మీద ఉన్నది చేపలు కావని, కాలసర్పం ఖండాలనీ తెలుసు కుని, ''ఇదేమిటి? ఆమె కాలనాగును వండుతూ చేపలు వండుతున్నానని నాతో ఎందుకు చెప్పింది? అంతా తెలుస్తూనే ఉన్నది! ఈ మూడు స్త్రనాల ఆడదానికి నీతి ఉండదు. అది గూనివాణ్ణో, మరొకణ్ణో మరిగి నన్ను చంపెయ్యటానికి ఈ ఎత్తు వేసింది. నేను నిజం తెలుసుకుని, దాని నేరం బయటపెట్టాలి,'' అనుకుని, తనకు కళ్ళురానట్టే నటిస్తూ, కూరను కలపసాగాడు.

తరవాత కొద్ది సేపటికి గూనివాడూ, రాజకుమార్తె కూడా ఇంటికి తిరిగి వచ్చారు. గుడ్డివాడు చూడలేడు గదా అని ఇద్దరూ స్వేచ్ఛగా సరసాలాడారు. ఇది చూసిన గుడ్డివాడు, ఆందుబాటులో ఆయుధం ఏదీ లేనికారణంచేత, తన సహజ ధోరణిలో తడువుకోసాగాడు. అది కూడా వాళ్లు పట్టించుకోలేదు.

గుడ్డివాడు అకస్మాత్తుగా గూనివాణ్ణి పట్టుకుని పై కెత్తి గిరగిరా తిప్పి రాజకుమార్తె వక్షంమీద బలంగా కొట్టి, ఇద్దరినీ ఒక్క దెబ్బతో చంపుదామనుకున్నాడు, కాని వాస్తవంగా జరిగినదే మంటే, రాజకుమార్తెకు అదనంగా ఉన్న స్త్రనం కాస్తా అణగారిపోయింది. గూని వాడి వీపు సరిఇయి, గూని కాస్తా పోయింది!

ఈ విధంగా విధి అనుకూలించిన కారణంగా, రాజకుమార్తె, గుడ్డివాడూ, గూనివాడూ చాపటానికి జరిగిన ప్రయత్నాలు వారి లోపాలను సరిదిద్దటానికి మాత్రమే ఉపయోగపడి, అంతులేని మేలు చేశాయి.