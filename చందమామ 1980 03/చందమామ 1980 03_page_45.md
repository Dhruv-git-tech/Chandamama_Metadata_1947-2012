తెలుసుకుంటానని కేకలు పెట్టుతూ అంత జ్యురంతోనూ చంద్రయ్య వరహాలు ఇంటికి పడుతూ, లేస్తూ బయలుదేరాడు.

వరహాలు ఇల్లు తాళం పెట్టి ఉన్నది. పక్క ఇంటి అరుగుమీద కూర్చుని ఉన్న ముసలివాణ్ణి అడిగితే, '‘పిచ్చి బాగా ముదిరిపోయింది. వైద్యానికి పట్టం తీసుకుపోయారు,' ' అన్నాడు.

చంద్రయ్య నిర్ఘాంతపోయి, '‘వరహాలుకు పిచ్చా ?' ' అని అడిగాడు.

‘‘కాదామరి? ? తాత నిధి దాచాడని ఇల్లంతా త వ్వేశాడు ! ఈ పిచ్చితో వ్యాపారం కూడా మానేశాడు ! చివరకు ఒక బిందె దొరికిందిలే ! అందులో చిల్ల పెంకులు తప్ప ఏమీలేవు ! రాను రాను పిచ్చి మరీ ముదిరింది. అతని భార్య అతన్ని పట్టం తీసుకుపోయింది,' ' అన్నాడు ముసలివాడు.

చంద్రయ్యకు అంతా అర్థమయింది. ఆ పిచ్చివాణ్ణి నమ్మి తాను కూడా గోతిలో పడ్డాడు ! ఆ వరహాలు పిచ్చే తనకూ

అంటింది ! డబ్బు ఎంతటి వాణ్ణయినా పిచ్చివాణ్ణి చేస్తుంది!

చంద్రయ్య, మనస్సు తేలికపడి, కాళ్లీడ్చుకుంటూ ఇంటికి బయలుదేరాడు.

అంతదాకా స్తంభం చాటున ఉన్న కామాక్షి ఇవతలికి వచ్చి, '‘ క్షమించు, తాతా ! నీ చేత అబద్దం చెప్పించాను,' ' అన్నది.

‘‘ అవునూ ? వరహాలుకు నిధి దొరికి, అప్పులు తీర్చి, పట్టం వెళ్ళిపోయాడు గదా ? అతనికి పిచ్చి అని ఎందుకు చెప్ప మన్నావూ ? ' ' అన్నాడు తాత.

కామాక్షి తాతకు జరిగినదంతా చెప్పి, '‘ అలా చెప్పకపోతే నా మొగుడికి నిజంగా పిచ్చి పట్టుకునేది ! ఈ నిధి గొడవ వచ్చిన దాకా తాను సంపాదించే దానితో మేంచుఖంగానూ, శాంతంగానూ బతుకు తున్నాం. అటువంటివాడికి నిధి దాహం పుట్టితే మాకు సుఖం ఉంటుందా ? ' ' అని చెప్పి, మరో దారిన వేగంగా ఇంటికి బయలుదేరింది. గు