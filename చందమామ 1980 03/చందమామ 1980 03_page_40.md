“రத్నం కూడా పోయిందిగదా. ఇంకా ఆయనతో ఏం పని?” అన్నాడు నాగరాజు.

“విశాలగుప్తుడి స్నేహితం ఇతని పరిచ యంతో పూర్తి అవుతుంది గదా! రత్నం అమ్మటానికే వెళ్లాలని ఏమిటి?” అన్నాడు కృష్ణయ్య.

“అయితే మీరు వెళ్లిరండి. ఈలోపుగా నేను ఊరు చూసి వస్తాను,” అన్నాడు నాగరాజు.

అతను తాను దొంగిలించిన రత్నంతో ఒక రత్న వర్తకుడి వద్దకు వెళ్లి, “ఈ రత్నం మీరు ఎంతకు కొంటారు?” అని అడిగాడు.

అ వర్తకుడు దాన్ని చూస్తూనే, “ఇది మీకు ఎలా వచ్చింది?” అని అడిగాడు.

“మా తండ్రిగారు టోలెడు డబ్బు పోసి కొన్నారు. నాకు డబ్బు అవసరమై అమ్ముతున్నాను,” అన్నాడు నాగరాజు.

వర్తకుడు నవ్వి, “మీ నాన్న గారిని ఎవరో బాగా మోసంచేశారు. ఇది గాజు ముక్క! చిల్లిగవ్వకు కూడా ఎవరూ దీన్ని కొనరు,” అన్నాడు.

నాగరాజుకు ఒక విధంగా తృప్తి కలిగింది. విశాలగుప్తుడు కృష్ణయ్యను మోసగించాడు. తాను చేసినది దొంగ

తనమేగాని, విశాలగుప్తుడు కృష్ణయ్యకు చేసిన మోసం ఇంకా దారుణమైనది!

ఈ లోపల కృష్ణయ్య పఖ్ రాజ్ ను కలుసుకుని, తనకూ విశాలగుప్తుడికీ పరిచయం ఎలా అయినదీ చెప్పాడు.

వెంటనే పఖ్ రాజ్ అతనితో, “మీరు విశాలగుప్తుడు ఇచ్చిన రత్నం నాకు ఇచ్చేసి. దాని విలువ తీసుకోండి,” అన్నాడు.

“దాన్ని దారిలో ఎవరో దొంగిలించారు. నేను దాన్ని మీకు అమ్మటానికి రాలేదు. విశాలగుప్తుడుగారి మిత్రులని చూసి పోవచ్చాను,” అన్నాడు కృష్ణయ్య, తనకు విశాలగుప్తుడు రత్నం ఇచ్చిన