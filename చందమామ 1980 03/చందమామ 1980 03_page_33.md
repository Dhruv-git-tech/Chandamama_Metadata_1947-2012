“బ్రాహ్మణుడు ఏది అడిగినా లేదనను. జమదగ్ని కొడుకు యుద్ధం అడిగితే తప్పక ఇస్తాను,” అని కార్తవీర్యుడు రాముడికి జవాబు పంపాడు. ఆ తరవాత అతను తన సేనలను యుద్ధసన్నద్ధం చేసి పరశురాముడి మీదికి యుద్ధానికి పంపాడు.

అయితే రాముడు తన పరశువుతో ఆ సేనలను చిందరవందర చేశాడు.

రాముడి మీదికి ఇతర క్షత్రియులు వచ్చి యుద్ధం చేసి, చచ్చారు. అలా చచ్చిన వారిలో మత్స్యరాజూ, మగధ రాజూ, నిషాదరాజూ, విదర్భరాజైన సోమదత్తుడూ, మిథిలరాజైన బృహద్పలుడూ ఉన్నారు.

అలాగే కన్యాకుబ్బరాజూ, సౌరాష్ట్రరాజూ, అవంతికి చెందిన వీరులూ ఒక్కసారిగా రాముడి మీదికి వచ్చి, అతని మీద బాణవర్షం కురిపించారు, కాని రాముడు ఆ బాణాలన్నిటినీ విరిచి, వారందరినీ చంపేశాడు.

సుచంద్రుడు అనే రాజు రాముడి మీదికి యుద్ధానికి వచ్చి. అతని మీద శివుడి త్రిశులాన్నే విసిరాడు. అయితే అది కాస్తా పుష్పమాల అయి, రాముడి మెడలో పడింది. ఆ క్షణంలో రాముడికి కాళి కనిపించి, ఆ గ్నేయాస్త్రం వేస్తే సుచంద్రుడు చస్తాడని చెప్పింది. సుచంద్రుడు ఆగ్నేయాస్త్రంతో చచ్చినాక, అతని కొడుకు పుష్కరాక్టుడు అనేవాడు రాముడితో యుద్ధం చేసి చచ్చాడు.

ఇంతమంది చచ్చినాక కార్తవీర్యుడు రాముడితో యుద్ధానికి స్వయంగా వచ్చి, త్రిశులంతో రాముణ్ణి మూర్ఛపోగొట్టాడు. రాముడు పడిపోయాడు. దేవతలంతా వచ్చారు. వారి వెంట వచ్చిన శివుడు రాముణ్ణి సంజీవనితో బతికించాడు.

రాముడు లేచి, శివకవచం పరించి, కార్తవీర్యుడిపైన బాణం వేసేసరికి, అతని తల బద్దలైపోయింది. కార్తవీర్యుడి కొడుకులందరూ రాముడి చేతిలో చచ్చారు.
—(ఇంకా వుంది)