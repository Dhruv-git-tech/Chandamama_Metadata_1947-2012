“సఖి, నీతో ఒక రహస్యం చెప్పాలి, రా!” అని ఏకాంతంగా ఒక గదిలోకి తీసుకు పోయింది. ఈ లోపలే మేలి ముసుగులో నుంచి ధాత్రేయిని చూసి గుర్తుపట్టిన సోమదత్తుడు, “నేను కల గంటున్నానా? ఏదైనా మాయా? లేక భగవంతుడి అనుగ్రహమా?” అని తనలో తాను ఆశ్చర్యపడసాగాడు.

“సఖి, నీకు ప్రియుడు కానివాడు భర్త కాబోతున్నాడు. నీ బాధ నాకు తెలుసు. కాని ఈ బాధను నీవు భరించ లేనప్పుడు నా సంగతి జ్ఞాపకం తెచ్చుకో, ఎందుకంటే నేను అభాగ్యరాలిని. నీలాగే నేనూ ఒక యువకుణ్ణి ప్రేమించాను. కాని అతనెవరో, పేరేమిటో, ఎక్కడ వుంటాడో కూడా నే నెరగను. నీప్రియుణ్ణి నీవు. మళ్ళీ చూడగలుగుతావు. నాకా ఆశకూడా లేదు,” అంటూ ధాత్రేయి తన కథ యావత్తూ చెప్పింది.

ఇదంతా వింటున్న సోమదత్తుడు పర మానంద భరితుడై, ధాత్రేయి మాట్లాడడం

పూర్తిచేయగానే మేలిముసుగు తొలగించి, తన ముఖం కనబరిచాడు. ధాత్రేయి అనందానికీ, ఆ శ్చర్యానికీ మేగలేదు. సోమదత్తుడు జరిగినదంతా వివరించి, మదిరావతి శశిభూషణుడితో సహా పారిపోయిందని చెప్పేదాకా ధాత్రేయి తన కళ్ళను తానే నమ్మలేకపోయింది.

“మనం ఇలా కబుర్లు చెప్పుకుంటూ కూచుంటే లాభం లేదు, మనం కూడా వేగిరం వెళ్ళిపోకపోతే గుట్టు బయట పడుతుంది. మనం యిక్కడినుంచి పారిపోయే ఉపాయం ఆలోచించు!” అన్నాడు సోమదత్తుడు.

ధాత్రేయి తన నగలన్నీ మూటగట్టు కుని, సోమదత్తుణ్ణి వెంటబెట్టుకుని దొడ్డి దారిన బయటికి వచ్చి, చీకటిలో తోటల మధ్యగా, దొడ్డ మధ్యగా ఊరిబయటికి తెచ్చింది. ఆక్కడినుండి వారు బయలు దేరి కొన్నాళ్ళు ప్రయాణం చేసి ఒక అగ్రహారం చేరి, ఆక్కడ పెళ్లాడి నివాసం ఏర్పరుచుకుని సుఖంగా ఉన్నారు.