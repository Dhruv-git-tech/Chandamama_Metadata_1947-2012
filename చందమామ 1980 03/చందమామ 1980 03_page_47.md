మహదేవపురంలో ఉన్న కొద్దిమంది వ్యాపారస్థులలో శంకరయ్య కల్తీ వ్యాపారం చేస్తూ కూడా, తన వాక్సాతు ర్యంతో సామాన్యులను తేలికగా నమ్మించి, మంచి లాభాలు గడించాడు. అతని నిజాయితీని ఎవరూ శంకించేవారుకారు. దారితప్పి ఎవరైనా శంకించినా శంకరయ్య తన మాటకారితనంతో వాళ్ళే పారపాటు పడి ఉంటారన్న అనుమానం వారిలో రేకెత్తించేవాడు.

శంకరయ్యకల్తీ వ్యాపారం చేస్తూ ఉండి ఉండవచ్చునని మునసబు శివయ్యకు అస్పష్టమైన ఆధారాలు అప్పుడప్పుడూ పొడగట్టుతూ వచ్చాయి. నిజం తెలుసు కోవటానికి ఆయన తగిన ఉపాయం కోసం ఆలోచించసాగాడు.

చివరకు ఒకనాడు మునసబు శివయ్య నెయ్యికొంటానంటూ శంకరయ్య కొట్టుకు

వచ్చాడు. శంకరయ్య లోపలికి వెళ్ళి, నేతిలో ముంచి తీసిన మూడు వేళ్ళతో తిరిగివచ్చి, శివయ్యకు ఒక్కొక్క వేలే చూపిస్తూ, 'ఇదుగోనండీ ! ఈ రకం నెయ్యి ఆప్పటం ఆవునెయ్యి ! నా వద్ద ఉన్న అసలైన, సిసలైన మొదటిరకం! ఇది రెండవరకం; మొదటిదానంత శ్రేష్ఠం కాకపోయినప్పటికీ, ఇతరుల వద్ద దొరికే మొదటిరకానికి ఏమాత్రమూ తీసిపోదు. ఇక మూడోరకం గురించి ప్రత్యేకంగా చెప్పేదే లేదు. తక్కువ ధరలో మంచి రకం కావాలనుకునేవారి కోసం ఉంచాం. ఇంతకూ తమకు ఏ రకం ఇయ్య మంటారు ?' ' అని అడిగాడు.

మూడురకాలనూ పరిశీలించిన మునసబు శివయ్య వాటి మధ్య తేడా ఏమి లేదని తెలుసుకోవటమేగాక, శంకరయ్య చెప్పే ధర కూడా దుబారాగా ఉన్నదని