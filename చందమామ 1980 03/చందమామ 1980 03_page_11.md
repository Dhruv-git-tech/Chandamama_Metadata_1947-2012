తిప్పి, ''ఒరే, శిష్యోపశిష్యుల్లారా! ఇత గాడేనా కొత్తగా చంద్రశిలా నగరానికి అమాత్యుడైన మర్కటుడు?'' అన్నాడు.

''అవును గుర్తో, అవును! ఈయనే మర్కటామాత్యుడు!'' అన్నారు శిష్య బైరాగు లిద్దరూ.

మాయామర్కటుడు బైరాగిని కత్తితో కొట్టబోయిన వాడల్లా తమాయించుకుని, తోకతో ఛెళ్ళుమంటూ ఆతడి నడుం మీద కొట్టి, ''ఒరే, వెంటనే నువు చూసిందేదో చెప్పకపోయావో, యీసారి కత్తితో నీ తల నరికేస్తాను,'' అన్నాడు.

మర్కటుడి తోక దెబ్బకు గురుబైరాగి కింద పడిలేచి, ఒళ్ళు దులుపుకుంటూ

తన శిష్యులకేసి చూశాడు. పెద్ద శిష్యుడు విచారంగా ముఖంపెట్టి, ''గురో, నిజం చెప్పెయ్యండి, మనకు బహుమానం కూడా వస్తుంది. నగర ఉత్తరపుద్వారం దగ్గిరున్న ధర్మసత్రం ఎదటి, మూడం తస్తుల భవంతి యజమాని సుబ్బిశెట్టి దగ్గిర గదా, మనం ఆ మంత్రదండాన్ని చూసింది.'' అన్నాడు.

గురుబైరాగి గొంతు సవిరించుకుని మాట్లాడ బోతున్నంతలో మాయామర్కటుడు కిచ కిచ మంటూ నవ్వి, ''ఒరే, మతిమాలిన వెధవా, యింకా మీ గురువు చెప్పే దేమిటి, సంగతంతా నువే చెప్పావు గదా? ఓయి రాజా! వెంటనే భటులను ఆ శెట్టి ఇంటికి పంపి, ఆ మంత్రదండాన్ని తెప్పించు,'' అన్నాడు.

ఈసారి రాజు గట్టిగా చప్పట్లు చరచ గానే భటుడొకడు అక్కడికి పరిగెత్తు కుంటూ వచ్చాడు. రాజు వాడికి బైరాగులను చూపుతూ, ''ఒరే, వీళ్ళవెంట మరికొందరు భటులతో పోయి, మన నగరం వాడైన సుబ్బిశెట్టితోపాటు మంత్రదండాన్ని కూడా యిక్కడవున్నట్టులాక్కురండి,'' అన్నాడు.

భటులు, బైరాగులను అదిలించి అక్కడి నుంచి తీసుకుపోతున్నంతలో, ఈసారి కోటగోడల అవతలి నుంచి