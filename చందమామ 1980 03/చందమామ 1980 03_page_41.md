సంగతి అతనికి ఎలా తెలిసిందా అని ఆశ్చర్యపడుతూ.

“మీ వెంట ఇంకొకరు కూడా ఉన్నా రటగదా? ఆయన ఏడి?” అని పఖ్ రాజ్ అత్రంగా అడిగాడు.

“ఊరు చూస్తానని వెళ్ళాడు,” అన్నాడు కృష్ణయ్య.

వెంటనే పఖ్ రాజ్ తన మనుషులిద్దరిని పిలిచి, తమ భాషలో వాళ్ళకు ఏదో చెప్పాడు. వాళ్ళు వెంటనే బయలు దేరి వెళ్ళి, కొద్దిసేపట్లో నాగరాజును వెంటబెట్టుకు వచ్చారు.

పఖ్ రాజ్ తన మనుషుల చేత నాగ రాజును సోదాచేయించాడు. అతని వద్ద రత్నం దొరికింది.

“మీరు పొగొట్టుకున్న రత్నం ఇదేనా? విచారించకండి. ఇది గాజుపూస. ఇలాటి వాడే మీ మిత్రుడు కూడా. ఇది అసలైన రత్నం అనుకుని దొంగిలించి, ఈ ఊళ్ళో ఉన్న రెండో రత్నవర్తకుడికి అమ్మ జూ పినట్టున్నాడు. అందుచేత, నా

మనుషులకు దొరికిపోయాడు. మీకు విశాలగుప్తుడు ఇస్తానన్న అసలు రత్నం నా వద్దకు ముందేచేరింది. దానిమూల్యం ఇప్పుడు నేను మీకు ఇయ్యను. మీ ఊరికి పంపుతాను. కాని మీ మిత్రుణ్ణి న్యాయ స్థానానికి పంపటం నా విధి,” అన్నాడు పఖ్ రాజ్ కృష్ణయ్యతో.

“అందుకు నేను ఒప్పుకోను. దారి పొడుగునా నాతో కష్టసుఖాలన్నీ పంచుకున్నాడు. పైగా అతను కాజేసినది గాజు పూస అని మీరే అన్నారు గద. నారత్నంలో అతనికి సగం ఇయ్యబోతున్నాను. నామీద దయ ఉంచి, నా మిత్రుడి మీద దొంగ తనం నేరం మోపకండి,” అని కృష్ణయ్య పఖ్ రాజ్ ను వేడుకున్నాడు.

సిద్ధిపురం చేరగానే కృష్ణయ్యకు రత్నం విలువముట్టింది. అందులో సగం నాగరాజుకు ఇయ్యబోతే, “నేను చేసిన దుర్మార్గానికి నన్ను ఖైదునుంచి కాపాడావు, అంతేచాలు,” అన్నాడు నాగరాజు కృష్ణయ్యతో.