రాజుకు అంతా వివరించి, ‘‘ఇప్పుడేం చేద్దాం?’’ అని అడిగాడు.

‘‘ఏమి చెయ్యనవసరం లేదు! మీరు మీ పని చూసుకోండి,’’ అన్నాడు రాజు, ఇక రాక్షసుడి విషయం తన వద్ద ఎత్త వద్దని సూచిస్తూ.

బేతాళుడు ఈ కథ చెప్పి, ‘‘రాజా, రాక్షసుణ్ణి గురించి నిరంకుశ మహారాజు మొదటినుంచి ఉదాసీనంగా ఉండటానికి కారణం ఏమిటి? రాక్షసులతో పేచీ పడటం ప్రమాదమనా? రాక్షసజాతి మానవజాతికి శత్రువు కదా? ఆరంభంలో ఆయన ఆటవికుల మాటలు నమ్మకపోయి ఉండవచ్చు. కాని తన భటులు స్వయంగా రాక్షసుణ్ణీ, వాడి శక్తినీ కళ్ళొరా చూసి నప్పుడు, రాజు తన సేనలన్నెటినీ ఉప యోగించి అయినా వాణ్ణి చంపవద్దా? నిరంకుశుడు అలా ఎందుకు చెయ్యలేదు? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,’’ అన్నాడు.

దానికి విక్రమార్కుడు, ‘‘రాజు వైఖరి సరి అయినదే. రాక్షసులు కూడా మానవు లలో ఒక జాతివాళ్ళే. రాజ్యాంగంలో అనేక జాతులకు స్థానం ఉన్నది. ఒక జాతివాళ్ళను గాని, ఒక కులంవాళ్ళను గాని ఏ తప్పు చేయకుండా దండించటం రాజనీతి కాదు. పురాణకాలంలో కూడా మానవజాతికి హానిచేసిన రాక్షసులనే విష్ణువు మానవరూపంలో చంపాడని వింటున్నాం. నేరాలు చేసిన వ్యక్తులనే దండించటం రాజనీతి. ఆ రాక్షసుడు కూడా ఒక వ్యక్తే. వాడు తనను చంపుతా నని వచ్చిన వీరుణ్ణే ప్రాణాలతో వదిలాడు. అలాటప్పుడు వాడు మామూలు మనుషులకు ఎందుకు ప్రమాదం కలిగిస్తాడు? నికుంజదేశపు మంత్రి ప్రకటించిన జాతి ద్వేషం రాజనీతికి విరుద్ధమైనది,’’ అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాడు. —(కల్పితం)