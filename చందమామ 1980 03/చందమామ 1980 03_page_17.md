చెరపట్టి, తన స్థావరం అయిన కొండ ప్రాంతాలకు బయలుదేరివుంటాడు. వాడికి ఎంతోకాలంగా భల్లూకేశ్వరికి ఒక పూజారిణి సంపాయించాలని ఆశగా వున్నది," అన్నాడు.

"అది నేను జీవించివుండగా ఆతాంత్రికుడికి సాధ్యం కాదు!" అంటూ కాళీ వర్మకత్తి దూశాడు.

"నేనూ, అదేప్రతిజ్ఞచేస్తున్నాను, కాళీ!" అంటూ రాక్షసుడు ఉగ్రదండుడు రాతి గద పై కెత్తాడు.

భల్లూక మాంత్రికుడు చిన్నగా నవ్వి, "మీ ప్రతిజ్ఞలు నెరవేరాలనే నేనూ కోరుకుంటున్నాను. ఉగ్రదండా! పనిలో పనిగా ఆతాంత్రిక మిధ్యామిశుణ్ణించి, నీ అన్న కాలదండుణ్ణి కూడా రక్షించుకో. అతడికేవో మందు మాకులతో మతిపోగొట్టి ఆతాంత్రికుడు నమ్మిన బంటులా ఉపయోగించుకుంటున్నాడు. సరే, యిక వస్తాను!" అంటూ సౌరంగ మార్గం కేసి బయలుదేరాడు.

భల్లూక మాంత్రికుడు సౌరంగ మార్గాన్ని చేరబోతున్నంతలో, ఒక పొద చాటు నుంచి తరారిభల్లూకుడు, "దిరిసె నవన భైరవా!" అంటూ గండ్రగొడ్డలి ఎత్తి, అతడి ముందుదూకి, "మాంత్రిక భల్లూకా! నీ మంత్ర కారణంగా సగం భల్లూకంగా మారిన, యీ నగర తలారి మాటేమిటి? నువ్వూ, నేనూ, నీ గురువూ అందరం భల్లూక నామాలతో పెద్ద గందర గోళానికి కారణం అయాం. నన్ను తిరిగి మనిషిగా మారుస్తావా, యీ గండ్రగొడ్డలితో తలనరకమంటావా?" అన్నాడు.

భల్లూక మాంత్రికుడు గడగడ లాడి పోతూ, "నువ్వు తలారి భల్లూకుడివి కాదు; ఈ నగర ప్రధాన తలారివి! పోయి, దిరిసెనవనంలో శిక్షపడిన వాళ్ళ తలలు నరుకు!" అంటూ మంత్ర దండంతో తలారిభల్లూకుడి తల మీద మూడుసార్లు కొట్టి, మెరుపు వేగంతో సౌరంగంలోకి దిగిపోయాడు.

—(ముగింపు వచ్చే సంచికలో)