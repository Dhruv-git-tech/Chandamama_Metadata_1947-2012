అమె ధనంజయుణ్ణి ఎన్నో రకాలుగా బతిమాలి భంగపడింది.

ఈ విషయం తెలిసి గోపాలుడు కోపంతో చిందులు తొక్కాడు.

“అసలు వీణ్ణి నమ్మి డబ్బు దాచు కోవటం మనదే పారపాటు! వీడికి సరి అయిన గుణపాతం నేర్పాలి,” అన్నాడు వాడు తల్లితో.

గోపాలుడికి అనంతు డనే స్నేహితుడు ఉన్నాడు: అనంతుడి తండ్రి స్వర్ణ కారుడు. అతనికి మంచి పేరున్నది. గోపాలుడు జరిగినదంతా అనంతుడి తండ్రికి చెప్పి, అతని వద్ద కొన్ని పాత బంగారు నగలు తీసుకున్నాడు.

ప్రతిరోజూ సాయంకాలంవేళ ధనం జయుడి వద్దకు ఊళ్ళోని పెద్దలు వచ్చిలో కాభిరామా యణం మాట్లాడు తూ ఉంటారు. అలా పదిమంది ఉన్న సమయంలో గోపాలుడు నగలతో సహా ధనం జయుడి ఇంటికి వచ్చాడు.

ధనంజయుడు గోపాలుణ్ణి చూసి కంగారుపడ్డాడు, పదిమందిలోనూ డబ్బు విషయం అడిగి తనని అల్లరిపెడతా డేమోనని! కాని గోపాలుడు ఆ సంగతే ఎత్తక, తనతో తెచ్చిన నగలు, ఊరి పెద్దలందరూ చూస్తూండగా, ధనంజయుడి ముందుపెట్టి, “ఇవి మా తల్లిగారి పాత నగలు. నాకు డబ్బు ఆవసరమయి, వీటిని మీ వద్ద తాకట్టు పెట్టటానికి తెచ్చాను. నా చదువు నిమిత్తం డబ్బు అప్పు ఇయ్యగలరా?” అని అడిగాడు.

నగలు చూసి ధనంజయుడి కళ్ళు మెరిశాయి. అన్నీ మేలిమి బంగారు నగలు! ఎంతో కొంత గోపాలుడి చేతిలో పెట్టి, వాటిని కూడా కాజెయ్యవచ్చు నన్న ఆశకలిగింది ధనంజయుడికి.

“అలాగా, పాపం! చదువు కోసం అంటున్నావు గనక ఎంత కావాలో పట్టుకుపో,” అన్నాడు ధనంజయుడు ఆందరి ముందూ తన ఉదారతను చాటుకుంటూ.