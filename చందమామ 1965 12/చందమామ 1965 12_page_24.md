ఆయషా ముఖం విచారంతో నిండి ఉన్నది. ఆమె అతని గదిలోకి వచ్చి కూర్చున్నది. ఉస్మాన్ గది తలుపు గడియ పెట్టి వచ్చి, “చెప్ప,” అన్నాడు.

“నీతో ఒక్క మాట చెప్పదామని వచ్చాను. నేను నిన్ను ప్రేమించటం లేదని జ్ఞాపకం ఉంచుకో; అనవసరమైన భ్రమలు పెట్టుకోకు,” అన్నది ఆయషా.

“చెప్ప. నీ మాటలు వినటం నాకు పర మానందమే,” అన్నాడు ఉస్మాన్.

ఆమె కొంచెం సేపు పస్తాయించి, “ను వ్విప్పుడు యుద్ధ ప్రయత్నాలలో ముణిగి తేలుతున్నట్టున్నావు. పనికిమాలిన విషయాలతో నిన్నిప్పుడు బాధించటం బాగుండదేమో,” అన్నది.

“నువ్వెంత ఆసర్థక విషయం చెప్పినా నాకు బాధలేదు. చెప్పకపోతేనే నేను బాధ పడతాను.”

“నిజంగా నుపు నా పై చూపే అను గ్రహానికి మేరలేదు. అందుకు నే నేమి ప్రత్యుపకారం చెయ్యలేకపోతున్నాను.”

“ఆయషా, నేను నీ మీద చూపిన ఆనుగ్రహ మేమిటో నాకు తెలీదు. కాని నన్ను నీ మేలు కోరే వాడుగా భావిస్తే అదే నాకు మహాభాగ్యం.”

ఆయషా తల వంచుకుని, “నే నిక్కడ ఉండగూడ దనిపిస్తున్నది,” అన్నది.

ఉస్మాన్ దెబ్బతిన్న వాడి లాగా ఆయి పోయి, దీనంగా, “ఆయషా, ఈ మాట చెప్పటానికా వచ్చావు? నువ్విక్కడ లేక పోతే ఇంకెవరుంటారు? నువ్విక్కడ ఉండ బట్టే ఈ ఉస్మా నింకా ప్రాణాలతో ఉన్నాడు. నుపు నా దానివి కాకపోవటం నా దౌర్భాగ్యం. కాని నాలో ఇంకా ఆశ చావలేదు. బతికి ఉండగా ఎప్పటికైనా నుపు నన్ను ప్రేమించి, నా దాని వపుతా పన్న ఆశతో బతికి ఉన్నాను. ఆ ఆశను కూడా తుంచేస్తావా?” అన్నాడు.