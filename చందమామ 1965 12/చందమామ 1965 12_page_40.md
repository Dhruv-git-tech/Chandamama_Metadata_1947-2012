లును అవహేళన చేశారు. వారిలో ఒకడు తెల్లకుందేలును నీటిలో స్నానం చేసి, ఇసుకలో పార్లమనీ, అలా చేస్తే గాయాలు మానుతాయనీ అన్నాడు.

నిజమే ననుకుని కుందేలు ఉప్పుటేరులో స్నానం చేసింది. ఉప్పునీరు తగలగానే దాని గాయాలు భగ్గున మంటపెట్టాయి. మంట తగ్గుతుందనే ఆశతో అది మురికి ఇసుకలో పార్లింది. బాధ మరింత ఎక్కువ కావటమే కాక, తెల్లని పాలనురుగు లాటి దాని ఒళ్ళంతా మలినమైపోయి, అస హ్యంగా తయారయింది.

“ఛి, పాడు మనుషులు! విళ్ళకన్న కుక్కలే నయం,” అనుకున్నది కుందేలు. దానికి స్వదేశానికి తిరిగిపోవాలన్న అదుర్దా రెట్టింపయింది. ఆది వంతెన దగ్గిరికి వచ్చి, కంటికి మంటికీ ఏకధారగా ఏడవసాగింది.

ఇంతలో వంతెన మీదుగా మరొక మనిషి వచ్చాడు. నాలుగు పెద్ద పరుపుచుట్టలు వీపున మోసుకుని, వంగినడుస్తూ వచ్చే ఈ మనిషి ఏడుస్తున్న కుందేలును చూసి, తన వీపు మీది బరువు దించి, కుందేలును తన చేతుల్లోకి తీసుకుని, “ఆయ్యో, పాపం! అలా మట్టికొట్టుకుని ఏడుస్తున్నా వేమిటి? నీ కేం జరిగింది?” అని అడిగాడు.

ఈ మనిషి మంచివాడని కుందేలు వెంటనే గ్రహించి, తన కథ అంతా చెబుతూ, గుర్రాల మీద అటుగా వెళ్ళిన సలుగురు దుర్మార్గులూ చేసిన పని కూడా చెప్పింది. వాళ్ళు తన అన్నలే ననీ, తాను అయిదో రాజకుమారుణ్ణనీ అతను చెప్పాడు. వాళ్ళునలుగురే చక్రవర్తి కూతుర్ని పెళ్ళాడ గోరి వచ్చారుట. ఇతను వాళ్ళ నౌకరుగా వచ్చాడుట.

“నువు మాత్రం చక్రవర్తి కూతుర్ని ఎందుకు పెళ్ళాడరాదు? ఆమె చాలా అర్థందగత్తె అని నా స్నేహితుడు చెప్పగా విన్నాను,” అన్నది కుందేలు.