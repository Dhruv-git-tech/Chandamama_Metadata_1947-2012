ముత్యాల జాలరులు, బంగారు స్తంభాలు, స్ఫటిక సోపానాలు మొదలైనవి ఉన్నాయి. రావణుడు ప్రహస్తుడితో, “ఇంత అందమైన ఇల్లెవరిదో కనుక్కునిరా,” అన్నాడు.

ప్రహస్తుడు మొదటి ప్రాకారం దాటి లోపలికి వెళితే ఎవరూ కనిపించలేదు. అతను అలాగే ఏడు ప్రాకారాలు దాటి లోపలికి వెళ్ళేసరికి లోపల ఒక జ్వాల కనిపించింది. దాని మధ్య ఒక దివ్య పురుషు డున్నాడు. ఆయన సూర్యుడి లాగా వెలిగిపోతూ తేరి చూడరాకుండా ఉన్నాడు. ఆ మహాపురుషుడు ప్రహస్తుణ్ణ చూడగానే సంతోషంతో నవ్వాడు. ఆ నవ్వు విని ప్రహస్తుడి శరీరం పులకరించింది. అతను వెంటనే రావణుడి దగ్గిరికి తిరిగి వచ్చి, తాను చూసినదంతా తెలిపాడు.

సంగతి వింటూనే రావణుడు పుష్పకం నుంచి దిగి, ఆ భవనంలోకి ప్రవేశించ బోయే సరికి ద్వారాన్ని పూర్తిగా అక్రమించి ఒక భయంకరాకారుడు ఎదురుపడ్డాడు. ఆ ఆకారం నెత్తిన చంద్రు డున్నాడు, నోట భయంకరమైన జ్వాలలు వెలువడు తున్నాయి, కళ్ళూ, పెదవులూ ఎర్రగానూ, ముఖం తెల్లగానూ ఉన్నాయి, జుట్టు పైకి లేచి ఉన్నది, దట్టమైన మీసాలూ, గడ్డమూ, పెద్ద పెద్ద కోర లున్నాయి, చేతిలో పెద్ద ముద్గర మున్నది. ఆ భయంకరాకారాన్ని చూడగానే రావణుడి శరీర మంతా జలద రించింది. ఆ ఆకారం రావణుణ్ణి చూసి, “రాక్షనుడా, భయపడకు. నీ కోరిక ఏమిటో చెప్పు,” అని అడిగింది.

“నాకు యుద్దం కావాలి,” అన్నాడు రావణుడు.

“ఎవరితో యుద్దం చేస్తావు? నాతోనా? బలితోనా?” అని ఆకారం అడిగింది.

“ఈ ఇల్లెవరిదో వారితో చేస్తాను? లేదా, నువ్వేవరితో చెయ్యమం టే వారితోనే చేస్తాను,” అన్నాడు రావణుడు.