ఆతను కుందేలును మంచినీటితో కడి గాడు. వెంటనే దాని బాధ ఉపశమించింది. తరవాత దాని గాయాల మీద తుంగ పుప్పాడి చల్లి అతను, “తెల్లకుందేలూ, నువ్విక్కడే పడుకుని కునుకు తియ్యి. నేను పరుపుచుట్టలు మా అన్నలకు చేర్చి, నిన్ను చక్రవర్తి కూతురు దగ్గిరికి తీనుకు పోతాను. నేను చేసిన వైద్యంతో ఈ లోపుగా నీకు గాయాల మీద మళ్ళీ బొచ్చు పెరుగుతుంది,” అన్నాడు.

అతను తన అన్నల పరుపు చుట్టలు చేరవేసి తిరిగి వచ్చేసరికి తెల్లకుందేలు పంతెన వద్ద ఇంకా నిద్రపోతూనే ఉన్నది. అప్పటికి దాని గాయాల మీద బొచ్చు పూర్తిగా పెరిగిపోయింది. అయిదో రాజ కుమారులు కుందేలును ఎత్తుకుని చక్రవర్తి కుమార్తె అంతఃపురానికి చేరేసరికి, అతని అన్నలను చక్రవర్తి కుమార్తె నిరాక రించటం కూడా అయిందని తెలిసింది.

ద్వారపాలకులు వెళ్ళి చక్రవర్తి కూతు రీతో, మరొక రాజకుమారుడు ఆమెను పెళ్ళాడగోరి వచ్చాడనీ, అతని వెంట ఒక తెల్లకుందేలు కూడా ఉన్నదనీ చెప్పారు.

“తెల్లకుందేలా? అలాటిది ఉంటుందని ఎన్నడూ వినను కూడా లేదే. ఆ రాజ కుమారుణ్ణి లోపలికి పంపండి,” అన్నది రాజకుమార్తె.

ఆమె తెల్లకుందేలును ఎత్తుకుని, దాని ఒళ్ళంతా దువ్వి, “ఎంత అందంగా ఉంది,” అని ముచ్చట పడింది. తెల్లకుం దేలు ఆమెకు ఆ రాజకుమారుడు తనకు చేసిన మేలు గురించి చెప్పి, అతన్ని పెళ్ళాడమని సలహా ఇచ్చింది. చక్రవర్తి కూతురు ఒప్పుకున్నది. ఆమెకూ అయిదో రాజకుమారుడికీ వైభవంగా పెళ్ళి అయింది.

తెల్లకుందేలు తన దేశానికి తిరిగి పోలేదు. దాని జీవిత మంతా చక్రవర్తి కుమార్తె వద్దనే గడిచిపోయింది.