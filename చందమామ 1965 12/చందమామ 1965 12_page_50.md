మతిలేని మాధవుడు

చంద్రసగరం శివారులో ఒక పేద విధవరాలుండేది. ఆమె నానా అగచాట్లూ పడి ఎలాగో జీవితం నెట్టుకొస్తూ ఉండేది. ఆమెకు మాధవు డని ఒక్కడే కొడుకుండే వాడు. అయితే వాడు వట్టి మందమతి, సోమరి పోతు. అందుచేత వాడు తల్లికి ఎందుకూ పనికిమాలినవాడై పోయాడు. వాడు ఇతర విధాల మంచివాడే; సాధువు, సద్భావాలు గలవాడు, సరదా అయినవాడు. అయినప్ప టికీ వాడి విషయమై తల్లికి బెంగే తప్ప, సంతోషం ఉండేదికాదు. తల్లి వాడి కేదైనా పని చెబితే ఆదీ వాడి బుర్ర కెక్కేదికాదు; చెప్పిన మాట వినిపించుకో కుండా వాడి ఆనందంలో వాడు ఉండేవాడు. ఒకవేళ దారి తప్పి తల్లి చెప్పిన పని చెయ్యటం మొదలు పెడితే, పనంతా పాడు చేసేవాడు.

ఒకరోజు మాధవుణ్ణి తల్లి వంటచెరుకు కొట్టుకు రమ్మాన్నది. మూడోసారి చెప్పిన

మీదట వాడికి తల్లి మాట అర్థమయింది. అప్పుడు వాడు గొడ్డలి భుజాన పెట్టుకుని ఆడుతూ పాడుతూ ఆడవికి బయలుదేరాడు. అడవికి పోవాలంటే ఒక మైదానం మీది నుంచి పోవాలి. ఆ మైదానం మీద మాధవుడికి ముగ్గురు యువకులు ఎర్రని ఎండలో పడుకుని నిద్రపోతూ కనిపించారు.

పాపం, వాళ్ళు ఎండలో నిద్రపోతున్నారే అని జాలి కలిగి మాధవుడు ఆ మైదానం లోనే ఉన్న ఒక చెట్టు కొమ్మలు గబగబానరికి తెచ్చి, నిద్రపోయే వాళ్ళకు నీడ వచ్చే టట్టు ఆ కొమ్మలను నేలలో పాతాడు. వాడా పని పూర్తిచేసి అడవి కేసి బయలుదేర బోతూండగా ఆ ముగ్గురు యువకులూ నిద్రలేచి, “మాకు ఈ నీడ ఎందుకు ఏర్పాటు చేశావు?” అని అడిగారు.

“ఎండ జాస్తిగా ఉన్నది. సుఖంగా నిద్రపోతారుగదా అని,” అన్నాడు మాధవుడు.