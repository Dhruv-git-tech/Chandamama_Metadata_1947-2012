టప్పుడు మంత్రిత్వం ఆమోదించి, ఆందరి చేత పరమ శుంత అనిపించు కోవటం దేనికనీ అన్నాడట.

ఒకప్పుడు ప్రభుత్వం కాంగ్రెసు ఉద్యమాన్ని ఎదుర్కొనటానికి మితవాదులను మంత్రులుగా వేసుకున్నది, వారిని గెర్రపంగా చూసింది. కాని కాంగ్రెసు ఉద్యమం నిలిచిపోగానే మితవాదులతో ప్రభుత్వానికి పని తీరిపోయింది. వారు వెళ్ళాక ప్రభుత్వానికి కొత్త మంత్రులు దొరకలేదు. కౌన్సిలు సభ్యులలో మితవాదు లున్నారు గాని, వారు ఆలిగారు; జమీందార్లున్నారు గాని వారిలో నిజంగా చదువుసంధ్య లున్నవారు చాలా కొద్దిమంది. కాంగ్రెసేమో కౌన్సిళ్ళను బహిష్కరించింది.

జవాహరును హెచ్చుగా బాధించినది కాంగ్రెసు ఉద్యమం నిలిచిపోవటం. కాంగ్రెసు భవిష్యత్తూ, దేశ భవిష్యత్తూ ఎలా ఉండబోయేదీ అతనికి అంతుచిక్కలేదు.

దేశ ప్రజల వాంఛలకు ప్రతిబింబమైన గాంధీజీ వారి వాంఛ లున్నంత ఆస్పష్టం గానూ ఉండిపోయి, వాటి కొక స్పష్టమైన రూపం ఇవ్వలేకుండా ఉన్నాడు. విస్పష్టమైన లక్ష్యం లేదు. స్వాతంత్ర్యం కోసం పోరాట మన్న అయోమయమైన భావం తప్ప, ఒక నిర్దిష్టమైన అర్ధిక, సాంఘిక, రాజకీయ పథకం లేదు.

"స్వరాజ్యం" అన్న దానికి అర్థం స్వపరిపాలనా, లేక స్వాతంత్ర్యమా? ఇండియా స్వతంత్ర మయాక కూడా రైతులు భూస్వాముల పిడికిట్లోనూ, కార్మికులు పెరిగి వచ్చే పెట్టుబడిదార్ల వాతా పడి ఉంటారా? ఇలాటి ప్రశ్నలు జవాహరును అమితంగా బాధించసాగాయి.

జవాహరులో సోషలిస్టు భావాలు ఆస్పష్టంగా కదల నారంభించాయి. 1926లో అతను యూరపు వెళ్ళే దాకా వాటికి బలం చేకూరలేదు.