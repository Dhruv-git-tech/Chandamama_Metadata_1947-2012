చూస్తే, వాటిని ప్రస్తావించటం మంచిది కాదనిపిస్తున్నది. నేను వెళ్ళిపోతాను; కాని వెళ్ళే ముందు మీతో ఒక్క విషయం చెప్పవలిసి ఉంది, అది నా స్వవిషయం," అన్నాడు.

“మీరు చెప్పేది వినటానికి నా కేమీ అభ్యంతరం లేదు. మీతో విరోధం పెట్టుకో వటం నా ఉద్దేశం కాదు. నా స్నేహాన్ని పొగొట్టుకోకుండా ఉండటం మీకు మంచి దని నేను మళ్ళీ మళ్ళీ చెప్పదలిచాను,” అన్నాడు మానసింహుడు.

“ఆ విషయాలను గురించి మాట్లాడటం నా కిష్టం లేదు. మీరు మీ కొడుకెన జగత సింహుడికి యావజ్జీవ కారాగారశిక్ష విధించారు. అందుకు కారణం అతనికీ నవాబు నందిని అయిన ఆయషాకూ మధ్య ప్రేమ ఉన్నట్టు వ్యక్తం కావటమేనా?” అని ఉస్మాన్ అడిగాడు.

“జగతసింహుడు ఆయషా ప్రేమను ప్రేరేపించటం నిజంగా అపరాధమే. కాని అతని శిక్షకు ఇతర కారణాలు కూడా ఉన్నాయి. అతను అవిధేయుడు; రాజ కార్యాల పట్ల అశ్రద్ధ వహించాడు. శత్రువు లతో స్నేహ సంబంధాలు పెట్టుకున్నాడు. ఇవన్నీ అపరాధాలే.”

“జగతసింహుడు నాకు శత్రువు. అతని హితం నేను కోరను. కాని అతను చెయ్యని అపరాధానికి శిక్ష పొందుతుంటే నేను సహించలేను. ఆయషా ప్రేమ విషయంలో అతని అపరాధం ఏమీ లేదు. అతను తనకు ఆయషా పైన ప్రేమ ఉన్నట్టు ఏ విధంగానూ ప్రకటించలేదు. ఆయషా తనకు తానే అతన్ని ప్రేమించింది. ఆ విషయం తెలిసి కూడా అత నామెను ప్రేమించ లేదు. ఈ సంగతి చెప్పటం నా విధి.”

“ఇదే నిజమైతే మీకూ, జగతసింహుడికి ద్వయంద్వ యుద్ధం ఎందుకు జరిగిందీ?”

చంద్రమామ