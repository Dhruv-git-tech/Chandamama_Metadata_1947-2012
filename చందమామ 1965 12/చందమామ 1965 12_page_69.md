వృంద అతన్ని చూసి, “మునీశ్వరా, తమరు దివ్యదృష్టితో చూసి, నా భర్త బతికి ఉన్నాడో లేదో చెప్పండి,” అని వేడుకున్నది.

“నీ భర్త అయిన జలంధరుడు శివుడి చేతిలో చచ్చాడు,” అన్నాడు మాయా ముని రూపంలో ఉన్న విష్టువు.

వృంద ఆ మాట వింటూనే అమితంగా కలవరపడిపోయి, “స్వామీ, ఎలాగైనా నా భర్తను తిరిగి బతికించండి,” అని ఆ మునిని ప్రార్థించింది.

“నా తపశ్శక్తి చేత నీ భర్త ఇప్పుడే బతికి వచ్చేటట్టు చేస్తాను,” అని విష్ణు మూర్తి, సమీపంలో ఉన్న కొలనులో ముణిగి, జలంధరుడి రూపం ధరించి, వృంద వద్దకు వచ్చాడు. వృంద ఆ మోసాన్ని గ్రహించలేక, తన భర్తే వచ్చా డనుకుని, విష్ణుమూర్తిని కౌగలించుకుని, తన పాతివత్యాన్ని కోల్పోయింది.

ఆ తరవాత వృందకు మోసం తెలిసింది. ఆమె విష్ణువును శపించుతూ, “ఇలాటి పని చేసినందుకు నువు కూడా భార్యా వియోగం పొంది, కోతులను వెంటవేసుకుని తిరుగు,” అని, చితి పేర్చుకుని, ఆందులో కాలి బూడిద అయిపోయింది.

విష్ణుమూర్తి అక్కడే స్తంభించి నిలబడిపోయాడు.

వృంద పాతివ్రత్యానికి భంగం కలగటం చేత జలంధరుడికి రక్ష లేకుండా పోయింది. ఆ దుర్మార్గుడు పార్వతిని మోసం చెయ్య యత్నించినట్టు తెలిసి, శివుడు ఆగ్రహావే శంతో భయంకరంగా పోరాడి, జలంధరుణ్ణి హతమార్చాడు.

తరవాత శివుడూ, పార్వతీ విష్ణుమూర్తి నిలబడి ఉన్న చోటికి వచ్చారు. వృంద బూడిద అయిన చోట వారు విత్తనాలు చల్లగా అక్కడ తులసి మొక్కా, ఉసిరి మొక్కా, మాలతి మొక్కా మొలిచాయి.