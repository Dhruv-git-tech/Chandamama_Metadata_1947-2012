మరి అయిదేళ్ళ అనంతరం పెద్దరాణికి కూడా ఒక కొడుకు పుట్టాడు. వాడికి చంద్రాంగుడని పేరు పెట్టారు.

కుమారు లిద్దరూ పెరిగిరా సాగారు. చంద్రాంగుడు పట్టపురాణి కొడుకు, అందు చేత తండ్రి అనంతరం రాజయే అధికారం వాడికే ఉన్నదని పెద్దరాణి అంతఃపురంలో వాళ్ళ ఉద్దేశం. అందు చేత అక్కడి వాళ్ళంతా చంద్రాంగుణ్ణి “యువరాజా!” అని పిలిచే వాళ్ళు.

తారాంగుడు కావటానికి చిన్న రాణి కొడుకే అయినా రాజుగారి పెద్దకొడుకు గనక తండ్రి అనంతరం సింహాసనం మీద

కూర్చునే హక్కు తారాంగుడికే ఉన్నదని, చిన్నరాణి అంతఃపురం లోని వాళ్ళంతా అతన్ని “యువరాజా!” అని పిలిచే వాళ్ళు.

రాజు మాత్రం తన కొడుకు లిద్దరినీ సమ భావంతోనే చూశాడు. వారిలో రాజ్యా ర్హత ఎవరిదన్న విషయం గురించి ఆయన ఆలోచించను కూడా లేదు. ఆది సమస్య ఆయి కూర్చున్నప్పు డాలోచించుకోవచ్చు లెమ్మనుకున్నాడు.

కొంత కాలానికి ఆ సమస్య రానే వచ్చింది. రాజుకు జబ్బు చేసింది. అవసాన కాలంలో ఆయన తన మంత్రిని పిలిచి, “నా కొడుకుల్లో ఎవడు రాజు కాపటం న్యాయమో మీరే ఆలోచించి రాజ్యాభిషేకం చెయ్యండి,” అని చెప్పి కన్ను మూశాడు.

రాజుగారికి ఉత్తరక్రియలు పూర్తిచేసి మంత్రి పురోహితుడు మొదలైన వారు న్యాయనిర్ణయం చెయ్యటానికి కూర్చు న్నారు. వాళ్ళు ఎంతసేపు ఆలోచించినా రాజ్యార్హత ఎవరికి ఎక్కువ ఉన్నదీ తేల లేదు. చిన్నరాణికి మొట్టమొదట కొడుకు పుట్టాడు. తారాంగుడు పుట్టిన నాడే దేశ ప్రజలు తమకు యువరాజు ఏర్పడ్డాడనీ, భవిష్యత్తులో అతనే తమ రాజపుతాడనీ అనుకున్నారు. చంద్రాంగుడు “అన్నా”