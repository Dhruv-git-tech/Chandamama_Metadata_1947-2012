“బతికుండగా ఆచ్చు అలాగే ఉండే వారు,” అన్నారు బంధువులు. న్యాయాధి కారి పర్ణించింది చిత్తరువు ఆధారంతో. కాని ఆ సంగతి ఎవరికీ తెలియదు. చచ్చిపోయిన మనిషి కనిపించాడనే అనుకున్నారు.

“మీకు రెండిళ్ళూ, తూర్పున మరొక ఇల్లూ ఉందటగా. ఆ ఇంటిదగ్గిరికి పోదాం. అక్కడ మిగిలిన విషయాలు చెబుతాను,” అన్నాడు న్యాయాధికారి. షాన్-చీ ఆయనను వెంటబెట్టుకుని తూర్పు ఇంటికి వెళ్ళాడు.

“ఈ ఇల్లు మీ తమ్ముడికివ్వటం సమ్మత మేనా?” అని న్యాయాధికారి అడిగాడు. షాన్-చీ, “చిత్రం! చిత్రం!” అన్నాడు.

న్యాయాధికారి ఆ ఇంటి మధ్యగదిలో కూచుని పుస్తకం తిరగవేసి, “ఇందులో అంతా స్పష్టంగానే ఉన్నది. షాన్-షూకు ఇంతకంటె మరేమీ రాదు,” అన్నాడు.

మేయ్ దుఃఖితో కుమిలిపోయి, తన కొడుక్కు న్యాయం జరగదనుకున్నది.

“అయితే ఈ ఇంట్లో నలభై మణుగుల వెండీ, నాలుగు మణుగుల బంగారమూ పాతిపెట్టి ఉన్నట్టు మీ నాన్నగారింతకు ముందే నాతో చెప్పారు. అదికూడా షాన్-షూకే చెందుతుంది,” అన్నాడు న్యాయాధి కారి. ఈ మాటను షాన్-చీ సమ్మలేదు. అతను “ఎన్ని మణుగులున్నా అది షాన్-షూ సొత్తే. నేనభ్యంతరం పెట్టను,” అన్నాడు.

“పెడితే నేను ఊరుకుంటానా ఏమిటి?” అంటూ న్యాయాధికారి తూర్పుగోడకింద తవ్వించాడు. అయిదు జాడిలనిండా వెండి బయటపడింది, అలాగే పడమటి గోడకింద తవ్వగా మరో ఆయిదు జాడిలలో వెండీ, ఆరపజాడిలో బంగారమూ బయట పడింది.

న్యాయాధికారి ఆ వెండి బంగారాలను షాన్-షూ పరంచేశాడు. తన తమ్ముడితో తండ్రి ఆస్తి సవ్యంగా పంచుకున్నట్టయితే ఆ వెండి బంగారాలలో తనకు సగంవాటా వచ్చేదిగదా అని షాన్-చీ కుమిలిపోయాడు.