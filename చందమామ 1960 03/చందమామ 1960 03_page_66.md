అపు డపుడే గుఱ్ఱ మెక్కి
అంశుమంతు డదలించెను,
ఆ గుఱ్ఱము గాలి కంటె
వేగమ్ముగ పరుగెత్తెను!

తను లేవిన పెనుథూళికి
తాకరాని వడి గలదై,
ఆ గుఱ్ఱము గాలి కంటె
వేగమ్ముగ పరుగెత్తెను!

చెవి దాకను లాగి విడుచు
చెంచువాని విల్ల మ్మయి,
ఆ గుఱ్ఱము గాలి కంటె
వేగమ్ముగ బరుగెత్తెను!

ఆ గుఱ్ఱము పోయి పోయి,
ఆగె తూర్పు సంద్రము కడ—
అంశుమంతు డశ్వము దిగి,
ఆ సంద్రములోని కేగె.

సంద్రములో ఈది ఈది,
చాల దూర మేగి యేగి,
సుడిగుండమునందు మునిగి,
చొచ్చినాడు పాతాళము.

పాతాళపు ద్వారము కడ
బండరాయి పడి యున్నది;
ఆ రాతికి ప్రక్కన గుహ
నోరు తెఱచుకొని యున్నది!

అందులోన పెను చీకటి,
ఆగుపించదు ఏ ఒక్కటి;
అంశుమంతు డదరిపడుచు
ఆరుగసాగె లోలోనికి.

అంత నెవరొ పిలిచినారు,
అంశుమంత! రమ్మా యని;
గుహ యంతయు నోక్క సారి
గొల్లు మంచు ధ్వనియించెను!

అంశుమంతు డురికి పడెను,
ఆ చీకటి మాయ మయ్యె;
బూదికుప్ప లె న్నెన్నియొ
పోవు కొలది ఎదు రయ్యెను.