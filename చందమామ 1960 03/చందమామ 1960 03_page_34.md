అదిపాటు

కళింగరాజు కుమార్తె మైనావతి గొప్ప అందగత్తె. ఆ కారణంచేతనే ఆమెకు అహం కారంకూడా జాస్తిగా ఉండేది. ఆమెకు యుక్తపయసు రాగానే కళింగరాజు ఆమె వివాహంకోసం ప్రయత్నాలు చేశాడు. ఆమెకు ఈడూజోడూ అయిన రాజకుమారుల పటాలను మంత్రులు తెప్పించారు. కాని మైనావతి అందరినీ నిరాకరించింది. మంత్రులకు ప్రాణం విసిగిపోయింది, రాజకు ప్రాణం విసిగిపోయింది. ఒక మంచిరోజు చూసి కళింగరాజు తన కుమార్తె స్వయంవరం నిశ్చయించి అన్ని దేశాలకూ ఆహ్వానం పంపాడు. అందరు రాజులూ ఒకచోట కూడితే మైనావతి తన భర్తను తానే ఏరుకుంటుందనీ, ఆ తరవాత తనకు ఆమె భారం తీరిపోతుందనీ రాజు ఆశించాడు. స్వయంవరానికి దేశదేశాల రాజులందరూ వచ్చారు.

జగదేకనుందరి అని ప్రసిద్ధిగన్న మైనా వతిని పెళ్లాడాలని అందరికీ ఉబలాటంగానే ఉన్నది. సభాభవసంలో ఆగంతకులు ఆసనాలపైన బారులు తీరి కూర్చున్నారు. రాజకుమార్తె మైనావతి వచ్చి ఒక్కొక్కరినే చూసింది. ఒకడు లావుగా, బస్తాలాగా ఉన్నాడనీ, ఇంకొకడు సన్నగా, వానపాము లాగా ఉన్నాడనీ; ఒకడు తెల్లగా, సున్నపు దుత్తలాగా ఉన్నాడనీ, మరొకడు నల్లగా, రాకీసిబొగ్గులాగా ఉన్నాడనీ, వేరొకడు ఎర్రగా, కందగడ్డలాగా ఉన్నాడనీ అందరికీ తలా ఒక పేరుపెట్టి నిరాకరించింది. చిట్ట చివర కూర్చున్న రాజకుమారుడికి వివంకా లేదు; అతను యువకుడు, చాలా అందంగా ఉన్నాడు. అయినా రాజకుమార్తె మైనావతి అదిరిపాటుకొద్ది, అతని మీసాలకేసి కాస్సేపు చూసి, "ఈ మీసాలపోతు నాకు వద్దు!" అనేసింది.

కె. వెంకటరామయ్య