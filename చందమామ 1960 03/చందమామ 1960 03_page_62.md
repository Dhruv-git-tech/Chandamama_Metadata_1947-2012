పోయాయి. టార్గా ఒక టే ప్రాణాలతో ఉన్నది. తది కోలుకోవటానికి పూర్తిగా వారం పట్టింది. అంతకాలమూ రొలాండ్ దానివెంటనే ఉండి, దానికివ్వవలిసిన ఇంజెక్టన్లు తానే ఇచ్చాడు. చిట్టచివరకు టార్గా కళ్లు తేరిచి, తన ప్రాణాన్ని కాపాడిన వాడికేసి చూసింది.

అది మామూలు సింహం కావటానికి చాలాకాలం పట్టింది, అంతకాలమూ అది చాలా కోపిష్ఠిగానూ, ప్రమాదకరంగానూ ఉంటూవచ్చింది. చివరకు రొలాండ్ పరిచర్యలతో అది ఆరోగ్యం పొందింది, దానితో బాటు దాని సాధు స్వభావంకూడా తిరిగి వచ్చింది—అంత మంచి స్వభావం గల ఆడ సింహాన్ని నేనెక్కడా చూడలేదు.

పనిలోకూడా అది అనుపమాసమైనది. ఎప్పుడన్నా రొలాండ్ చేతినుంచి కొరడా పడిపోతే అది తన పంజాతో పట్టి తీసుకు వచ్చి అతనికి ఇచ్చేది—అడగకుండానే! ఇది దానికివరూ నేర్పిన విద్యకూడా కాదు. ఆటమధ్య దానివెంట ఉండే సింహాలలో ఏదైనా కొంచెం పంజా ఎత్తినట్టయితే తన యజమానికి ఎక్కడ ప్రమాదం జరిగి పోతుందో అన్నట్టుగా, అది అవతలి సింహం మీద దూకి వెల్లికిలా తోసేసేది.

ఒకసారి ఆల్బియర్స్ లో రొలాండ్ తన ప్రదర్శసం ముగించి సింహాలను బోనుల్లోకి పంపేశాడు. అన్నింటికన్నా టార్గా ఆఖరుకు వెళ్లేది. దానికి ఉత్సాహం పుట్టి అది గెంతుతూ తన యజమానికేసి వచ్చింది. అది కుక్కలాగా యజమానికేసి రాచుకోవ టానికి బదులు, అనుకోకుండా అతని కాళ్ల సందుకు వచ్చేసింది. రొలాండ్ ఒక్క ఎగుడు ఎగిరి కింద పడ్డాడు. ఎలాగైనా సింహం సరసం కాస్తమోటే. మరొకసారి “పిరమిడ్” నుంచి డిగివస్తూ అది తొందరలో పీటను తన్నేసేసరికి అది కాస్తా రొలాండ్ నెత్తిన పడింది.