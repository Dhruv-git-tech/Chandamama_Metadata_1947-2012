గంగావతరణాము

తృతీయాక్వాసము

రాకోమరులు ఏమయిరో
రాకుండిరి ఎన్నాళ్లకు;
యజ్ఞాశ్వము ఏమయినది
ఆచూకీ లేకున్నది.

నగరరాజు సభ దీరిచి
దిగులుతోడ కూర్చుండెను;
జనులతోడ నిండి సభయు
సడిచప్పుడు లేకుండెను.

ఇంతలోన భటు డొక్కడు
ఏగుదెంచి పలికినాడు:
జయము జయము! మహారాజ!
సగరరాజ! రవితేజా!

వంగదేశమునకు తూర్పు
వైపునగల సంద్రములో
పాతాళపు గుహ కలదట!
ప్రభుముతు లట జొరబడిరట.

ఎన్నాళ్లకు రాకోమరులు
ఆవతలకును రాలేదట;
చేపలరా జొకరు మాకు
చెప్పె నిద్ది మహాప్రభూ!

ఆని పలికియు భటుడు వంగి
వినయముతో వెనుక కేగె;
సగరరాజు సభ సంతట
చాలించియు లోని కేగె.

ఆంశుమంతు బిలిపించెను,
ఆతడు వచ్చి మ్రొక్కి నిలచె;
దీవించెను సగరరాజు
దీనముగా తన మనుమని.

సగరరాజు కనులనుండి
జాతెను కన్నీటి బొట్లు;
ప్రియ మారగ తన మనుమని
పిలిచినాడు కౌగిలికిని.