ఆప్పుడప్పుడే తూర్పు తెల్లవారుతున్న లకీణాలు కనిపిస్తున్నాయి. కాశ్మీరవర్మ లేచి నిలబడి, “అయ్యా, మీకు కీర్తి వచ్చిందేమో గాని మతి పోయినట్టు కనిపిస్తుంది,” అంటూ బయటికి వెళ్లిపోయాడు.

బేతాళుడి కథ చెప్పి, “రాజా, కాశ్మీర వర్మ వృత్తిచేత దొంగ; పరువుగలవాళ్లెవరూ అతను తలుపు తట్టితే పలకరు; అతని స్నేహితులు దొంగలూ, జూదరులూనూ; అతనికి తలదాచుకునే ఇల్లు లేదు, నా అనే వాడు లేడు. ఆకలి వేస్తే తిండికూడా లేదు. అలాటప్పుడు అతనికి రాజసందేనికి? మంచి అవకాశం దొరికినప్పుడైనా అతను దేనికి పశ్చాత్తాప పడడు? తనకన్న ఎంతో పేరు ప్రభ్యాతులు గలవాళ్లను దేనికి గౌరవించడు? దీనికి సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.

“చావటం ఇష్టం లేనివాడికి బతకటం కన్న ఉత్తమధర్మం లేదు. బతకటంకోసం తనకు అందుబాటులో ఉండే జీవిత విధా నాన్ని కాశ్మీరవర్మ అవలంబించాడు. అందు చేత అతను దాన్ని చూసి సిగ్గుపడడు. మర్యాదగా బతికే అవకాశం ఉండి కూడా అమర్యాదగా బతికేవాడే పశ్చాత్తాప పడ తాడు. అతనికి జగవీరవర్మమీద గౌరవం లేని మాట నిజమే. దానికి కారణం యుద్ధాలు చేసేవాళ్ళంటే కాశ్మీరవర్మకు ఏమీ గౌరవం లేదు. జగవీరవర్మకు దొంగ లంటే ఎంత అసహ్యమో, కాశ్మీరవర్మకు సైనికులన్నా, వాళ్లు చేసే యుద్ధాలన్నా అంత అసహ్యం. అందులో వారిద్దరూ ఒకరి కొకరు తీసిపోరు. అందుకనే కాశ్మీరవర్మ జగవీరవర్మకు కృతజ్ఞత చూపాడేగాని గౌరవం చూపలేకపోయాడు,” అని విక్రమార్కుడు చెప్పాడు.

రాజుకు ఈవిధంగా హౌసభంగం కలగ గానే బేతాళుడు శవంతోసహా మాయమై మళ్ళీ చెట్టెకాక్కడు. —(కల్పితం)