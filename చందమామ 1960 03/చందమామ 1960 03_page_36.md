చిట్టచివరకు ఇద్దరూ ఒక పూరిగుడిసె
దగ్గిరికి వచ్చారు. "నన్నిక్కడికి తీసు
కొచ్చావేమిటి?" అన్నది మైనావతి ఆశ్చ
ర్యంగా తన భర్తతో.

“ఇది నా ఇల్లు, ఇకనుంచి మన ఇల్లు,” అన్నాడు గడ్డంవాడు.

చచ్చినట్టు మైనావతి ఆ గుడిసె అంతా
శుభ్రంచేసి, పాయి వెలిగించి, వంట
చేసింది. గడ్డంవాడు వెదురు కోసుకొచ్చి,
దాన్ని చిల్పి బుట్టలల్లటం నేర్పి ఆమెకు
పని కల్పించాడు. ఆ పని మూలంగా
ఆమెకు వేళ్లు నొచ్చాయి. “పోనీ అయితే
కుట్టుపని చెయ్యి,” అన్నాడు. ఆమె బట్టల
చిరుగులు కుట్టింది. ఆ సమయంలో వేలికి
సూది గుచ్చుకుని బాధపెట్టింది. తన భార్య
దుఃఖించటం చూడలేక గడ్డంవాడు, ఆమెకు
ఒక కుండల దొంతి ఇచ్చి, “వీటిని తీసుకు
పోయి అమ్ముకురా!” అన్నాడు. ఆమె
వాటిని తీసుకుపోయి, ఒకచోట పరుచుకుని
అమ్మటానికి కూర్చునేసరికి ఒక వేటగాడు
గుర్రంమీద అటుగా అమిత వేగంగా
వచ్చాడు. వాడి గుర్రం మైనావతి తెచ్చిన
కుండలన్నీటినీ పప్పుపప్పుగా తొక్కేసింది.
మైనావతి ఏడుస్తూ తన భర్త వద్దకు వెళ్లి
జరిగినదంతా చెప్పింది.

“నీకు కుండల అమ్మకంకూడా అచ్చి
రాలేదు. రాజుగారి వంటసాలలో నీకు పనే
మైనా ఇస్తారేమో కనుక్కుంటాను. ఆక్కడ
పనిచేస్తున్న వంటవాళ్ళలో నేనెరిగినవాళ్లు
కొందరు న్నారు,” అన్నాడు గడ్డంవాడు
మైనావతితో.

ఇది అన్నిటికన్న కూడా పెద్ద అవమా
నంగా ఆమెకు తోచింది. కాని రాజుగారి
వంటసాలలో పనిచెయ్యక ఆమెకు తప్ప
లేదు. ఆమె పగలల్లా ఆక్కడ పనిచేసి,
రాత్రి ఇంటికి వచ్చేటప్పుడు, తన భర్తకు
తినుబండారాలూ, వంటకాలూ మూటగట్టి
ఒడిలో పెట్టుకుని వచ్చేది.