“అపును, రాజునే, చిత్రసేనమహా రాజును. ఇంకా అధిక ప్రసంగం చేస్తే తాట ఒలుస్తాను. ఇక్కడికి నాలుగైదా మడల దూరంలో, అడవిమధ్య వున్న మహా భవనం సంగతి మీకు తెలుసా?” అన్నాడు చిత్రసేనుడు కోపంగా.

ఆ భవనం పేరు వింటూనే రాకసులు తత్తరదిత్తర పడుతూ, “ప్రభో, మన్నించడి! మా నాయకుడు మిమ్మల్ని గురించి చెప్పాడు. మాకు ముందు ముందు కాబోయే మహానాయకుణ్ణి మీరే పంపుతారట. రండి, దయచెయ్యండి. మా నాయకుడు కోటలోనే వున్నాడు,” అంటూ చిత్రసేనుడికి, అతడి

పరివారానికి అడుగులకు మడుగులొత్తుతూ ఉగ్రాకుడి కోటకేసి దారితీశారు.

ఉగ్రాకుడు నివసించే కోట చాలా విచిత్రమైనది. అతడు అడవిమధ్య వున్న ఒక చిన్న కొండను తొలిపించి, అందులోనే గదులూ, ద్వారాలూ, బురుజులూ—అన్నీ ఏర్పాటు చేయించుకున్నాడు. కోట చుట్టూ వున్న ఎత్తయిన గోడా, దానిమీద నాలుగు దిక్కులా వున్న పెద్ద బురుజులూ, దాని ముఖద్వారం—ఆంతా ఒకే రాతిలో మలచ బడింది. యుద్ధంచేసి రాకసుడి కోటను పట్ట దలిచిన మానవమాత్రుడెవడైనా వుంటే-ఆది సాధ్యమయే పనికాదు. మరో రాకసుడైనా దాన్ని ఆక్రమించుకోవటం దుస్సాధ్యం.

చిత్రసేనుడు ఈ వింత కోటను ఆశ్చర్యంగా చూస్తూ, ముఖద్వారం దాటిలోపల ప్రవేశించగానే, ఉగ్రాకుడి వికటాట్ట హాసం వినబడింది. అతడు తన గృహం ముందున్న ఒక ఎత్తయిన రాతి ఆసనం మీద కూచునివున్నాడు.

“ఓ చిత్రసేనా, ఏడీ నువ్వు వాగ్దానం చేసిన నీ జేష్టపుత్రుడు, ఎక్కడ?” అంటూ ఉగ్రాకుడు అందర్నీ కలయచూకాడు.

“ఉగ్రాకె, నీకేమైనా మతి చాంచల్యం కలిగిందా? నిన్న కాక మొన్ననే గదా నేను