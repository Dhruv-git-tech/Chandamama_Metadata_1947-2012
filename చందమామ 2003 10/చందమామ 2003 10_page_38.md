చింది. పీసయ్య కంగారు పడిపోతూ, “ఈ వంటకాలకు నీకు సరుకులు ఎక్కణ్ణించి వచ్చాయి? మీ పుట్టింటివాళ్ళేమైనా పంపారా?” అని అడిగాడు.

“అలాంటిదేం లేదు. ఒంటింటి బిచ్చగాడు వద్దంటున్నా వాకిట్లో పెట్టిపోయాడు. ఇదంతా నాకొచ్చిన కల ప్రభామేమో అనుకుంటూ, వాటితో వంట చేశాను,” అన్నది సీత తొట్టు పడకుండా.

ఒంటింటి బిచ్చగాడికి భోజనం పెట్టిన ఇంటివాళ్ళకు మేలు జరుగుతుందని, పీసయ్య విని వున్నాడు. ఆయన తనకులాంటి అనుభవం ఇంకెవరికైనా జరిగిందేమో అని వీధిలోకి వెళ్ళి ఒంటింటి బిచ్చగాడిని గురించి అడిగితే, “వాడు ఇంకేం ఒంటింటి బిచ్చగాడు? వాడిప్పుడు చాలా ఇళ్ళల్లో అడుక్కుంటున్నాడు. భోజనమే కాక డబ్బులిచ్చినా వద్దన కుండా తీసుకుంటున్నాడు,” అని చెప్పాడొక ఇంటాయన.

ఇన్నాళ్ళూ లేని మార్పు హఠాత్తుగా ఒంటింటి బిచ్చగాడిలో వచ్చినందుకు ఆళ్ళ ర్యపడి వాణ్ణి వెతుకుతూ బయల్దేరాడు, పీసయ్య. వాడు ఊరిచివర చింతచెట్టు కింద

కనిపించాడు. పీసయ్య సందేహం విని, “బాబూ! ఆకలితో వున్నప్పుడు, మీరు అన్నం పెట్టి ఆదుకున్నారు. అందుకు మీకు నేనెంతో రుణపడి వున్నాను. అయితే, మీరు తినే తిండి చూస్తే, మీమీద జాలి పుట్టింది. మీ కోసం నాలుగిళ్ళు తిరిగి డబ్బులడుక్కుని, వాటితో వెచ్చాలు కొని, మీ భార్యకిచ్చాను. ఇకనుంచి రోజూ అలాగే చేయాలనుకుంటున్నా. మీరు ప్రతిరోజూ రుచికరమైన భోజనం చేయాలన్నది, నా కోరిక,” అన్నాడు.

బిచ్చగాడి మాటలు విన్న పీసయ్యకు తలతీసేసినట్టయింది. ఆయన ఆలోచనలో పడ్డాడు. ఒక్కపూట భోజనం పెట్టినందుకు అడుక్కునేవాడు కూడా ప్రతిఫలం ఇచ్చుకోవాలనుకున్నాడు. తను బిచ్చమెత్తిన డబ్బుల్సి, దాతకే దానం చేస్తున్నాడు. అలాంటిది, ఇంటి నిండా డబ్బు మూలుగుతున్నా, తను ఇంటి ఇల్లాలికిగానీ, ఇరుగుపారుగులకు గానీ ఏం మేలు చేస్తున్నట్టు?

ఆనాటినుంచి పీసయ్య మారిపోయాడు. ఒంటింటి బిచ్చగాడు తిరిగి ఒంటింటి బిచ్చగాడుగా మారిపోవడమేగాక, పీసయ్య ఇంటి ముందూ అడుక్కోవడం ప్రారంభించాడు.