ఆయనమెడను కుడిపక్కకూ, ఎడమపక్కకూ తిప్పుతూండాలనీ మైద్యుడు చెప్పాడు. అలాంటి సమయాల్లో రాముడు, ఆయన కుడి పక్కనే వుండి, ఆయన తలను కుడి పక్కకు తిప్పిన ప్పుడల్లా, దణ్ణం పెట్టేవాడు.

రాముడి దణ్ణాల గురించి దివాణంలో అందరికీ తెలిసిపోయింది. కానీ ఎవరూ వాణ్ణి వేళాకోళం చేసేవారు కాదు. ఎందుకంటే, వాడు దణ్ణాలు పెడుతున్నది సాక్షాత్తు జమీం దారుకు. జమీందారు కూడా దణ్ణాలు వద్దని రాముడికి చెప్పలేదు. చూస్తూ చూస్తూ తనకు లభించే దణ్ణాలను తగ్గించుకోవడం, ఏ ప్రభువుకు మాత్రం ఇష్టముంటుంది?

ఒకరోజు తెల్లవారుజామున జమీందారు ఊరుకు సమీపంలో వున్న పాలాలకేసి వెళుతున్నాడు. రాముడాయనను అనుసరించి నడుస్తున్నాడు. అలా కొంతదూరం వెళ్ళాక ఉన్నట్టుండి దొంగ ఒకడు వెనకనుంచి వచ్చి రాముడి కాలిమీద తన్నాడు. రాముడు కిమ్మనకుండా కిందపడ్డాడు. అదే అదనుగా దొంగ ముందుకు వెళ్ళి జమీందారు మెడ లోని గొలుసును గుంజుకున్నాడు. ఆయన ఉలిక్కిపడి వెనక్కు చూస్తే, కిందపడి వున్న రాముడాయనకు దణ్ణం పెట్టాడు.

రాముడు లేచేస్థితిలో లేడని, జమీందారు తనే దొంగ వెంట పడుతూ, “ఒరేయ్, రాముడూ! తొందరగా లేచి దొంగనుపట్టుకో!” అని కేకపెట్టాడు. ఆ కేక వింటూనే రాముడు లేచి నిలబడ్డాడు. వాడు పరుగు పరుగున పోయి, దొంగను పట్టుకునేందుకు రెండు చేతులూ సాచాడు. అయితే, దొంగ, రాముణ్ణి తప్పుకుని పక్కనుంచి పరిగెత్తబోయాడు.

రాముడు పక్కకు కదిలి వాణ్ణి ఆపేవాడే! కానీ ఆ సమయంలో దొంగకోస్తున్న జమీందారు కొపించాడు. అంతే! రాముడు అప్రయత్నంగా రెండు చేతులూ జోడించి ఆయనకు దణ్ణం పెట్టాడు. అది అవకాశంగా తీసుకుని దొంగ శరవేగంతో పారిపోయాడు.

జమీందారుకు చాలా కోపం వచ్చింది. చేజేతులా దొంగను విడిచిపెట్టేశాడని, రాము ణ్ణాయన బాగా మందలించాడు.

ఐతే, రాముడు చేతులు జోడించి, “అయ్యా! తమరు కనబడితే దణ్ణం పెట్ట కుండా వుండలేను. అందువల్లనే దొంగ తప్పించుకుని పారిపోయాడు. నేను దణ్ణం పెట్టడం తప్పయితే చెప్పండి. అలవాటు మానుకునేందుకు ప్రయత్నిస్తాను,” అన్నాడు.

“నీ దణ్ణం వల్ల, మూడు కాసుల బంగారు గొలుసు పోయింది!” అన్నాడు జమీందారు కాస్త కోపంగా.