దేవశర్మ, జలవృక రాక్షసుల నాయకుణ్ణి పెడరెక్కలు విరిచికట్టించి, నలుగురు సైనికులు వెంట రాగా జయశీలుడి దగ్గరకు వ్యాపి, “జయశీలా, ఈ దుర్మార్గుడు బంధితులై వున్నపద్మముఖీ, కాంచుషుర్మలను తెచ్చేందుకు తన అనుచరులను పంపాడు, ఇందులో మోసం ఉండదనుకుంటాను,” అన్నాడు.

పావుగంట కాలం గడిచేలోపలే నలుగురు జలవృకరాక్షసులు కాంచనవర్మనూ, పద్మముఖినీ అక్కడికి తీసుకువచ్చారు. మాయా సరోవరేశ్వరుడూ, రాజు కనకాక్షుడూ పొందిన ఆనందం అంతా యింతా కాదు.

సిద్ధసాధకుడు, “జై, మహాకాళా!” అంటూ కేకపెట్టి, “నేను విన్నదాన్నిబట్టి, పద్మముఖికి దేశశ్మతో వివాహం నిశ్చయ మైనట్టే శుభం! మరి రాజకుమారి కాంచన మాల సంగతేమిటి?” అన్నాడు.

రాజు కనకాక్షుడు, జయశీలుడికేసి తల తిప్పి, “అపహరింపబడ్డ నా పిల్లల్ని తెచ్చిన వీరుడికి అర్ధరాజ్యం ఇస్తానని ప్రకటించాను. జయశీలుడు ఆ కార్యం సాధించటమే గాక, మహావీరుడని కూడా అనిపించుకున్నాడు,” అన్నాడు.

“కాంచనమాలకు అలాంటి మహావీరుడే తగిన భర్త!” అన్నాడు సిద్ధసాధకుడు.

కాంచనమాల సిగ్గుడుతూ, తల వంచు కునిపోయి తండ్రిచాటున నిలబడింది. సిద్ధ సాధకుడు న్వి, “జయశీలుడికీ, కాంచన మాలకూ; పద్మముఖికీ, దేవశర్మకూ హిరణ్య పురంలో మహావైభవంగా వివాహాలు జరగ వలసి వున్నది! ఇక మీరంతా బయలుదే రండి,” అన్నాడు.

“సాధకా, మరి నీ సంగతేమిటి?” అని అడిగాడు జయశీలుడు.

“నేనీ మాయాసరోవరం ఒడ్డున మహా కాలుణ్ణి మరికొంత కాలం ఉపాసిస్తాను. ఇక్కడ వున్న జలవృకరాక్షసులూ, అరణ్యంలోని నరభక్షకులూ నా బంట్లు!” అంటూ సిద్ధ సాధకుడు శూలం ఎత్తి పట్టుకున్నాడు.

జయశీలుడూ, రాజు కనకాక్షుడూ, మాయా సరోవరేశ్వరుడూ తమతమ పిల్లలతో, అనుచరులతో బయలుదేరారు. వాళ్ళు కొద్ది దూరం పోగానే జలవృక రాక్ష సులూ, చెట్ల చాటు నుంచి వచ్చిన నరభక్ష కులూ, సిద్ధసాధ కుడి చుట్టూ చేరి, అతడికి జేజేలు కొడుతూ, నాట్యాలు చేయసాగారు. - (అయిపోయింది)