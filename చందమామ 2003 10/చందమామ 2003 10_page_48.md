చేరవేయిస్తున్నావ?’’ అంటూ పాలేరుపై
విరుచుకుపడి నానా మాటలూ అంటూ,
కొరడాతో కొడుతూంటే, భూస్వామి వెంట
నున్నపరివారమూ, గ్రామస్థులూ చూస్తూ
ఊరుకున్నారేగాని కిక్కురుమనలేదు.
భూస్వామి పలుకుబడి అలాంటిది!
అతడేం చేసినా చెల్లుతుంది. ఎదురు తిరిగి
అడిగేవాడు లేడు.

పాలేరు తాళుకోలేక, “చవితి కదా వినా యకుడికి పెట్టుకుందామని పట్టుకెళ్ళమని ఇచ్చాను, ఒక్కటంటే ఒక్క చెరుకు!” అన్నాడు.

భూస్వామి, “ఏమిటీ! మీ జాతి తక్కువ వాళ్ళకి పూజలూ, వినాయకుడూనా?” అన్నాడు.

పాలేరు, “కడజాతి అయితే అయింది గాని, దేవుడూ భక్తీ ఉండవా?” అన్నాడు.

భూస్వామి హేళనగా, “నీ ముఖానికి భక్తి కూడానా! నక్కకూ, నాగలో కానికీ ఉన్నంత దూరం! చెరుగ్గెడ పట్రా!” అన్నాడు.

పాలేరు, “ఒక్క చెరుకు కోసం అలా రాపాడిపోతారేమయ్యా? బళ్ళతో చెరుకు దింపుకున్నది చాలదా, ఒక్క చెరుకుతో ఏం బావుకుంటావయ్యా?” అన్నాడు.

భూస్వామి, “ఎంత మాట కూశావురా! ఒకటి కాదు పది కాదు వెయ్యి చెరుకులైనా నాకు పూచికతో సమానం తెలుసా! తెల్లవారే సరికి నువ్వు వెయ్యి చెరుకులు తినాలి! నమిలిన పిప్పి అంతా పోగు కనిపించాలి!