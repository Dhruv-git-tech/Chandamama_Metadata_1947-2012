నవ్వుతూ, “దీనికింత విచారమెందుకు? పరిష్కారం చాలా సులభం. మేక శరీరం మీది ఉన్నిని మాత్రం కత్తిరించి, వర్తకులకు అమ్మావంటే డబ్బు వస్తుంది. ఉన్నితో వాళ్ళు బట్టలు తయారుచేసుకుంటారు!” అన్నది.

నేగీకి చిమ్మబీకట్లో మెరుపు మెరిసినట్టయింది. వాడి మనసు ఆనందంతో ఉప్పాంగింది. తండ్రి నిబంధనను పాటించగలుగు తున్నందుకు వాడు పరమానందం చెందాడు. నేగీ ఎగిరి గంతేసి, “అద్భుతమైన ఆలోచన! నాకు స్ఫురించనే లేదు. చాలా కృతజ్ఞతలు శ్యామా! చాలా కృతజ్ఞతలు!” అంటూ బుల్ బుల్తో అక్కడి నుంచి బయలుదేరాడు.

ఆ రోజు సాయంకాలానికి పక్క గ్రామం చేరుకుని, బుల్బుల్ శరీరంపై నుంచి ఉన్నిని కత్తిరించి గోతాంలో వేసుకుని వ్యాపారుల దగ్గరికి తీసుకువెళ్ళాడు. ఉన్ని మృదువుగానూ, చిక్కులు లేనిదిగానూ, చాలా నాణ్యమైనదిగానూ ఉండడంతో మంచి ధర పలికింది.

మరునాడే, బుల్బుల్, భూటియాలను వెంటబెట్టుకుని నేగీ తన ఇంటిని సమీపించాడు. తల్లిదండ్రులు కనిపించగానే ఆప్యాయంతో వాళ్ళను కౌగిలించుకున్నాడు. ఆ తరవాత బట్టలలో భద్రంగా దాచిన డబ్బును తీసి తండ్రికి ఇచ్చాడు. తమ బిడ్డ, అంత త్వరలో డబ్బుతో తిరిగి వచ్చినందుకు ఆ తల్లిదండ్రులు పరమానందం చెందారు.

“నాయనా! పరిష్కారం నీకు నువ్వే ఆలోచించావా? లేక నీకెవరైనా సాయ

పడ్డారా?” అని అడిగాడు తండ్రి. “నాన్నా! శ్యామా అనే అమ్మాయి నాకీ చక్కని సలహా ఇచ్చింది. వాళ్ళు కొండకు అవతల ఉన్నారు,” అన్నాడు నేగీ.

తల్లిదండ్రులు సాలోచనగా ఒకరికొకరు చూసుకున్నారు.

“ఆ అమ్మాయి శ్యామా చాలా తెలివై నదిలా కనిపిస్తోంది. ఆమె మనవాడికి తగిన భార్య. మనం లేకపోయినా, వాడి మంచి చెడులను ఆ అమ్మాయి చూసుకో గలదు,” అన్నది నేగీ తల్లి భర్తతో.

మరునాడే నేగీ తండ్రి, శ్యామా ఇంటికి వెళ్ళి, వాళ్ళ తల్లిదండ్రులతో మాట్లాడి, నేగీ శ్యామా పెళ్ళి ఏర్పాటుచేశాడు. పెళ్ళయ్యాక వాళ్ళంతో అన్యోన్యంగా కలిసి మెలిసి ఉంటూ, ఆనందంగా చిరకాలం జీవించారు.

వాళ్ళు ముసలివాళ్ళయ్యాక కూడా - ఒక పిల్లీ, మేకా, కుక్కా కారణంగా తామెలా ఒకరినొకరు కలుసుకున్నదీ, తమ మనుమలకు తరచూ ఎంతో మురిపెంతో చెప్పుకునే వాళ్ళు!