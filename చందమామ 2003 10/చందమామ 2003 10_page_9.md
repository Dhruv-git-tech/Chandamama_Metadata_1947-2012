ఈ ప్రశ్నతో మహానందుడికి పట్టరాని కోపం వచ్చింది. అతడు చరచరా రెండో కాలి చెప్పును కూడా చేత్తో పట్టుకుని ఎండలోకి వెళ్ళగానే, కాళ్ళకు నేల చుర్రుమని తగి లింది. వెంటనే నీడలోకి వచ్చేశాడు.

వినోదుడు రెండు చేతులతోనూ చప్పట్లు కొడుతూ, “ఆహా, ఈ దృశ్యం మరింత మనోహరంగా ఉంది మిత్రమా. మననెవరైతే మోస్తారో, వాళ్ళను మనమూ ఏదో ఒక రోజునమోయాల్సి ఉంటుందని గురుపుగారు చిన్నప్పుడు చెప్పారు. ఇన్నాళ్ళూ చెప్పులు నిన్ను మోశాయి. ఈ రోజు నువ్వు చెప్పుల్ని మోస్తున్నావు మిత్రమా,” అన్నాడు.

మహానందుడిక అక్కడ వుండలేక, కాళ్ళు చుర్రుమంటున్నా లెక్క చేయకుండా వెళ్ళి పోయాడు. తర్వాత ఇల్లు చేరుకుని, చెప్పుల జతమార్చుకుని కొలువుకు వెళ్ళాడు. అక్కడ రాజగుప్తుడు కనబడి, “మిత్రమా! ఈ రోజెంతో సుదిను,” అన్నాడు సంతోషంగా.

ఈ రాజగుప్తుడు కూడా మహానందుడి బాల్యమిత్రుడు. వారిద్దరూ వినోదుడితో కలిసి మొదట్లో ఒకే గురువు వద్ద చదువు కున్నారు. రాజగుప్తుడు కలిగిన ఇంట పుట్టి భోగభాగ్యాలతో పెరిగాడు. అందువల్ల ఆయన దూర ప్రాంతాలకు వెళ్ళి గొప్ప గొప్ప చదువులు చదివి తిరిగి వచ్చి, రాజు కొలువులో ఉన్నత పదవిని సంపాదించాడు. ఆయన, మహానందుడు రాజుకొలువు లోనే మళ్ళీ కలుసుకున్నారు. మహానందు డికి రాజగుప్తుడు పైఅధికారి. అయినా ఆయన ఏమాత్రం దురుసుగా ప్రవర్తించక, తమ బాల్యస్నేహాన్ని పురస్కరించుకుని, చెమటలు కారుతున్న ఒంటిని పట్టుబట్టలతో కప్పావు. ఆ కారణం వల్లే నాకు నీ మీద జాలి పుట్టింది. మరి జాలి మిత్రుల మీదనేకదా పుడుతుంది! మిత్రమా అన్న కారణం అది,” అన్నాడు.

మహానందుడికి ఉక్రోషం వచ్చింది. “ఈ కబుర్లకేంగానీ, నీవు నాలా రోజూ పంచభక్ష్య పరుమాన్నాలు తినగలవా?” అని అడిగాడు.

“రోజూ తింటే పరుమాన్నమూ మామూలు అన్నంలాగే ఉంటుంది. అందుకే మన వాళ్ళు పిండివంటలు పండుగ రోజుల్లోనో, వేడుక సమయాల్లోనో చేసుకోమన్నారు. నేను అప్పుడప్పుడూ పంచభక్ష్య పరమాన్నాలు తింటాను. అందువల్ల నాకవి పంచభక్ష్య పరమాన్నాల్లాగే ఎంతో తృప్తినిస్తాయి. నీకెప్పుడైనా పిండి వంటల రుచి ప్రత్యేకంగా అనిపించిందా?” అన్నాడు వినోదుడు.