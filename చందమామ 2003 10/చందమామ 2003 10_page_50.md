పువ్వు పుట్టగానే....

నిజంకోసం!

అది ఒక ప్రాథమిక పాఠశాల. పిల్లల అల్లరితో గండరగోళంగా ఉంది. తరగతిలోకి అడుగు పెట్టిన ఉపాధ్యాయుడు అక్కడ పడివున్న వేరుశనగ తొక్కలను చూసి మండిపడి, “ఏమిటిదంతా? ఎవరీ పనిచేసింది? ఇదా మీరు తరగతిని శుభ్రంగా చూసుకునేపద్ధతి? వేరుశనక్కాయలు తిన్న వాళ్ళందరూ వీటిని ఏరుండి,” అని పుయాయించాడు.

ఒక్క కుర్రవాడు తప్ప తక్కిన పిల్లలందరూ ముందుకు వంగి చకచకా తొక్కలను ఏరసాగారు. దానిని గుమనించిన ఉపాధ్యాయుడు ఆ కుర్రవాడితో, “తమరిని ప్రత్యేకంగా ఆహ్వానించాలా ఏం?” అన్నాడు.

కుర్రవాడు లేచి నిలబడి, “నేను వేరుశన క్కాయలు తిని తొక్కలు మేయలేదు. అలాంటప్పుడు నేను తొక్కలను ఏరవలసిన అవసరం లేదుకదా?” అని ఎదురు ప్రశ్న వేశాడు.

“కాదండీ. వాడూ వేరుశనక్కాయలు తిన్నాడు,” అన్నారు మిగిలిన పిల్లందరూ బృందగానం లాగా. అయితే, ఆ ఒక్క కుర్రూడు మాత్రం, “లేదు, నేను తినలేదు,” అన్నాడు దృఢమైన కంఠస్వరంతో.

ఉపాధ్యాయుడు, “అంటే, తరగతిలోని పిల్లలందరూ అబద్ధం చెబుతున్నారు. తమరు ఒక్కరే మాత్రమే నిజం చెబుతున్నారు! అంతేకదా?” అన్నాడు వ్యంగ్యంగా.

“అవును!” అన్నాడు కుర్రవాడు నిర్ఘయంగా. ఉపాధ్యాయుడు కోపంతో బెత్తం అందుకుని కుర్రవాడి అరచేతిలో నాలుగు తగిలించాడు. కుర్రూడు నిబ్బరంగా శిక్షను అనుభవించి, పుస్తకాలు తీసుకుని మౌనంగా వెలుపలికి నడిచాడు. మిగిలిన విద్యార్థులూ, ఉపాధ్యాయుడూ ఆశ్చర్యంతో చూస్తూ ఉండిపోయారు.

ఆ రోజు సాయంకాలం ఉపాధ్యాయుడు, ఆ కుర్రవాడి ఇంటికి వెళ్ళి, తరగతిలో జరిగిన సంగతిని

కుర్రవాడి తండ్రికి చెప్పాడు. కుర్రవాడి తలబిరుసుతనాన్ని కాస్త అదుపులో పెట్టమనీ, సత్ప్రవర్తన అలవరచుకునేలా క్రమశిక్షణతో పెంచుమనీ, అబ్బాయి తండ్రికిసలహాఇచ్చాడు. అయితే ఆ కుర్రవాడి తండ్రి, అంతా మౌనంగా విని, ఉపాధ్యాయుణ్ణిఒకసారి పరిశీలనగా చూసి, “వాడు శనక్కాయలు తినలేదని చెప్పాడంటే, అది నిజమే అయివుంటుంది. వాడు అబద్ధాలాడడు,” అన్నాడు.

నిజం కోసం, హక్కుల కోసం పోరాడాలంటే దానికెంతో గుండెనిబ్బరం, ఆత్మవిశ్వాసం కావాలి. చిన్నప్పుడే అంత ధైర్యాన్ని ప్రదర్శించిన ధీశాలి వేరెవరో కాదు. స్వాతంత్రోధ్యమ నాయకులలో ముఖ్యుడుగా, “స్వతంత్రం నా జన్మహక్కు! దానిని సాధించి తీరుతాను,” అనేనినాదుతో ప్రజలకు స్ఫూర్తి నందించిన లోకమాన్య బాలగంగాధర తిలక్!

చందమామ

51

అక్టోబర్ 2003