నేగీ చప్పున లేచి, ఆమె మీదికి ఉరక బోయిన భూటియాను పట్టి ఇవతలికి లాగాడు.

ఇంకొక యువతి అతన్ని సమీపించి,
“ఈ సమయంలో ఇక్కడ ఎవరైనా
మనుషులు ఉంటారని మేము అనుకోలేదు.
నువ్విక్కడ ఒంటరిగానే ఉన్నావా?” అని
అడిగింది.

“ఒంటరిగా కాదు, నాతో నా మేక బుల్ బుల్, భూటియా ఉన్నాయి,” అన్నాడు నేగీ.

“నీ పేరేమిటి?” అని అడిగింది ఆ యువతి.

“నేగీ,” అన్నాడు వాడు.

నేగీ ఇద్దరు యువతుల కేసి పరిశీలనగా చూశాడు. ఇద్దరూ అందంగా ఉన్నారు. చూడగానే పెద్దమ్మాయి వాడికి ఎంతో నచ్చింది.

“నా పేరు శ్యామా. ఆమె నా చెల్లెలు నీరజ,” అంటూ పక్కన వున్న యువతిని చూపింది.

ఆ తరవాత నేగీ వాళ్ళ వెంట ఆ
యువతుల ఇంటికి వెళ్ళాడు. ఒక పాత్రను
తీసుకుని బుల్బుల్ నుంచి పాలు
పితికాడు. ఆ తరవాత ముగ్గురూ కూర్చుని,
రొట్టెలు తిని, మేకపాలు తాగారు.

కొంతసేపయ్యే సరికి నేగీ ముఖంలో
విచారం కనిపించడంతో, శ్యామా, “ఏదో
తీవ్రంగా ఆలోచిస్తూ, విచారపడున్నట్టుంది.
కారణం ఏమిటి నేగీ,” అని అడిగింది.

నేగీ ఏదీ దాచకుండా, తన తండ్రి విధించిన
నియమంతో పాటు, తను బయలుదేరి వచ్చిన
కథనంతా ఏకరువు పెట్టాడు.

శ్యామా చాలా ఓర్పుగా అంతా విన్నది.
నేగీ చెప్పడం పూర్తి చేయగానే, పకపకా

జిమ్ కార్బెట్ నేషనల్ పార్క్

మన దేశంలోని మొట్టమొదటి నేషనల్ పార్క్, అంటే జాతీయ ఉద్యానం అయిన జిమ్ కార్బెట్ నేషనల్ పార్క్ దాదాపు 520 చదరపు కిలోమీటర్లు విస్తరించి ఉన్నది. ఈ ఉద్యానవనం 1935వ సంవత్సరంలో అప్పటి యునైటెడ్ ప్రావిన్సస్ గవర్నర్ హైలీ పేరు మీదుగా ‘హైలీ నేషనల్ పార్క్’గా ఏర్పరచబడింది. ఆ తరవాత 1957వ సంవత్సరంలో సుప్రసిద్ధ ప్రకృతి పరిశీలకుడూ, వేటగాడూ, రచయితా అయిన జిమ్ కార్బెట్ పేరును ఈ పార్క్కు పెట్టారు.

కొండలతో నిండిన పౌరీ గర్వాల్, సైనిటాల్ రెండు జిల్లాలలో విస్తరించి వున్నదీ పార్క్.
రాంగంగ నదీ తీరంలోని ఈ పార్క్‌లో నదికి అనకట్ట కట్టి కృత్రిమ తటకం నిర్మించి ఉన్నారు.
ఆకురాల్చే స్వభావం గల చెట్లతో నిండిన పొడి అడవి సంపన్నమైన జీవ వైవిధ్యానికి నిలయంగా ఉంటోంది. పరిరక్షింపబడుతున్న పులులు, ఏనుగులు, జింకలు, సంచార్ మొదలైన జంతువులతో పాటు 110 జాతులకు పైబడిన చెట్లు 600 జాతుల పక్షులు ఇక్కడ ఉన్నాయి. పులుల సంరక్షణకోసం మన దేశంలోనే ప్రప్రథమంగా 1973వ సంవత్సరంలో ‘ప్రాజెక్ట్ టైగర్ పథకం’ ఈ పార్క్‌లోనే ప్రారంభించడింది.