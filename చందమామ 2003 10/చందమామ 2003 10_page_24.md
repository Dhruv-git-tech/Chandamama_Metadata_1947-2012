భారతదర్శిని

ఉబ్బెత్తు కుడ్యచిత్రాలు

కేరళ రాష్ట్రం తిరుచ్చూరు సమీపంలోని కాలడి
శ్రీ శంకర విశ్వవిద్యాలయ ప్రాంగణంలోని 1,200
అడుగుల పాడవైన గోడ అందమైన ఉబ్బెత్తు
చిత్రాలతో అలంకరించబడి ఉన్నది. ఐదు అడుగుల ఎత్తు
గల ఒక కుడ్య చిత్రంలో శిష్యుణ్ణీ వరుసగా నాలుగు
యుగాలు అంటే కృత, త్రేతా, ద్వాపర, కలి యుగాలకేసి నడిపిస్తూ
జ్ఞానబోధ చేసే గురువు సాక్షాత్కరిస్తాడు. రామాయణం, మహాభారతం, శాకుంతలం, మేఘసందేశం,
రఘువంశం మొదలైన గ్రంథాలలోని దృశ్యాలు చిత్రీకరించబడి ఉన్నాయి. భరతనాట్యంలోని 108
కరణాలు, ఆదిశంకరుల జీవితగాథ మొదలైనవి చూపరులను అలరిస్తాయి. మూడేళ్ళ శ్రమ ఫలితంగా
ఇది 1998వ సంవత్సరంలో పూర్తయింది. ఈ అపూర్వ సృష్టి 'గిన్నిస్ బుక్ ఆఫ్ వరల్డ్ రికార్డ్స్'లో చోటు
చేసుకున్నది!

అందరూ శాకాహారులే!

శౌరీరక మానసిక ఆరోగ్యం దృష్ట్యా, ఇటీవల చాలామంది శాకాహారం పట్ల ఆకర్షితులవుతున్నారు.
ఒరిస్సాలోని ఒక గ్రామంలో యాభై పై చిలుకు కుటుంబాలు ఉన్నాయి. వాళ్ళెవ్వరూ, మాంసం, చేపలు,
వండడంలేదు. కేవలం శాకాహారం మాత్రమే తీసుకుంటున్నారు. తూర్పు ఒరిస్సాలో ధేన్ కనాల్కు 50
కిలోమీటర్ల దూరంలో వున్న బెంటసాలియా గ్రామ ప్రజలే
ఈ నిర్ణయానికి వచ్చారు. ఈ గ్రామస్థులందరూ
అచ్యుతానంద గురువు బోధలను అనుసరించే వైష్ణవులు.
వాళ్ళు తరతరాలుగా వైష్ణవాచారాలు పాటిస్తున్నారు.
దీర్ఘాయువుతో ప్రశాంత జీవితాలు సాగిస్తున్నారు. ఇంత
వరకు ఈ గ్రామ ప్రజలు ఎలాంటి ప్రకృతి వైపరీక్యా
లకుగానీ, భయానక వ్యాధులకు గానీ గురికాలేదు.
అంటే బెంటసాలియాలో మనుషులూ, జంతువులూ
శాంతియుత సహజీవనం కొనసాగిస్తున్నారన్న మాట!