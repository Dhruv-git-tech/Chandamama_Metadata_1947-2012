బూరెలు చేశాను. రుచి చూసి ఎలాగున్నాయో చెప్పు!” అంటూ వాడికొక బూరె ఇచ్చాడు.

రాముడది తిని ఆశ్చర్యపోయాడు. అలాంటి రుచికరమైన బూరె అంతవరకూ వాడెక్కడా తిని వుండలేదు. ఇంకొకటడిగి తినాలనిపించినా మొహమాటం కొద్దీ వూరుకున్నాడు. అయితే, వాడి అదృష్టం కొద్దీ తన దగ్గరకు తిరిగి వచ్చినవాణ్ణి, కొద్ది క్షణాలకే మళ్ళీ జమీందారు వంటశాలకు పంపాడు. వంట వాడు వాడికి ఇంకొకబూరె రుచి చూపించాడు.

ఆ రోజు జమీందారుకేమయిందో రాముణ్ణి అగకుండా వంటశాలకు పంపుతూనే వున్నాడు. వెళ్ళినప్పుడల్లా రాముడికి వంటవాడొక బూరె రుచి చూపించసాగాడు. పదీ పస్నెండు బూరెలు తినేసరికి రాముడికి మొహం మొత్తి ఇంక వద్దన్నాడు.

“వద్దనకూడదు. ఇది నాకు జమీందారు గారి ఆజ్జ!” అన్నాడు వంటవాడు.

“అస్తమానూ బూరెలే తినలేకపోతున్నాను. పోనీ ఇంకేమైనారుచి చూపించు!” అని రాముడు, వంటవాణ్ణి వేడుకున్నాడు.

“ఏమో మరి, జమీందారుగారు నీకు బూరెలే రుచి చూపించమన్నారు. మరేమైనా వంటకం కావాలంటే పోయి ఆయన్నే అడుగు,” అన్నాడు మంటవాడు విసుగొని.

రాముడు మరి బూరెలు తినలేక, జమీం దారు దగ్గరకు వెళ్ళి, ఆ సంగతి చెప్పాడు.

“బూరెలు నీకు చాలా ఇష్టం కదా?” అన్నాడు జమీందారు.

“అయ్యా! ఇష్టమేకానీ ఒకే రోజున అన్ని తింటేమొహం మొత్తుతుందికదా!” అన్నాడు రాముడు.

ఆ జవాబు విని జమీందారు చిరునవ్వు నవ్వి, “ఒరే, నువ్వు నా మనసుకు ఆహ్లాదం కలిగించాలని దణ్ణాలు పెడుతున్నావు, అది నాకిష్టం. నేను నీ పాట్టకు ఆహ్లాదం కలిగించాలని బూరెలు పెట్టించాను, అవి నీకిష్టం. మనసుకైనా మనిషికైనా మితిమీరితేమొహం మొత్తుతుంది. తెలుసుకున్నావు కదా!” అన్నాడు జమీందారు.

అప్పటికి రాముడికి అసలు విషయం అర్థమైంది. ఆ రోజునుంచీ వాడు, జమీందా రుకు రోజుకు ఒకటి రెండుసార్లే దణ్ణం పెడుతూ పరిమితిని పాటించసాగాడు. అయితే, వాడికి దండాల రాముడు అన్న పేరు మాత్రం అలాగే వుండిపోయింది.