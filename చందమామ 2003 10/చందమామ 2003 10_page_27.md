గురువు అదేపనిచేశాడు. అంతవరకు కూర్చునేలా
చేసినందుకు వర్తకుడు గురువుకు క్షమాపణలు
చెప్పుకుని వెళ్ళి పడుకున్నాడు.

ఇంకా తెల్లవార లేదు. సూర్యోదయానికి ఒక
గంట సేపు ఉన్న సమయంలో గురువు వచ్చి
వర్తకుణ్ణి హడావుడిగా తట్టి నిద్రలేపాడు. వర్తకుడు
ఆశ్చర్యపోయాడు. అయినా మాట్లాడకుండా
గురువు వెంట నడిచాడు. గడచిన రెండు మూడు
రోజులుగా చుట్టుపక్కల కుంభవృష్టి కురిసింది.
ఇప్పటికీ అప్పుడప్పుడు చిన్నగా చినుకులు
పడుతున్నాయి. వాతావరణం ప్రశాంతంగా ఉంది.
గురువు వర్తకుణ్ణి ఇరు తీరాలను ఆనుకుని వరదలా
ప్రవహిస్తున్న గంగా తీరానికి తీసుకువెళ్ళాడు.
ఎత్తయిన అలలతో నది భయం పుట్టించేలా
ప్రవహిస్తోంది.

గురువు ఏంచేయనున్నాడా అన్నఉత్కంఠతతో
వర్తకుడు ఆయనకేసి చూశాడు. గురువు, “అలా
చూడు!” అంటూ చూపుడువేలితో ప్రవాహంలో
కొట్టుకుపోతున్న ఏనుగును చూపాడు.

ఆ తరవాత, “ఇక్కడ చూడు!” అంటూ
తీరానికి సమీపంలో ఒక చిన్న చేప ప్రవాహానికి
ఎదురుగా అతి సునాయాసంగా ఈదుకుంటూ
వెళ్ళడం చూపించాడు.

వర్తకుడు రెండింటినీ చూసి, “ఏమిటి?”
అన్నట్టు గురువుకేసి తలెత్తి చూశాడు.

“ఈ దృశ్యాలను చూసి, నువ్వు అర్థం చేసు కున్నదేమిటి?” అని అడిగాడు గురువు.

వర్తకుడు ఏమీ సమాధానం చెప్పలేదు.

"బ్రహ్మాండమైన ఆకారం గల బలమైన
జంతువు ఏనుగు సైతం ప్రతికూల పరిస్థితుల
తరంగాలను ఎదురీదలేక తన ఇష్టానికి విరుద్ధంగా
ప్రవాహంలో కొట్టుకుపోతున్నది. అయితే,
ఆకారంలో అతి చిన్నదైన ఈ అల్ప ప్రాణి చేప,
నదికి చెందినదే గనక, దాని ఇష్టానుసారం
ప్రవాహానికి ఎదురీద గలుగుతోంది. నిన్ను నువ్వు
అనంతమైన దివ్యశక్తికి అర్పించుకున్నప్పుడు
నువ్వూ ఆ దివ్యశక్తిలో అంతర్భాగమైపోతావు.
దివ్యశక్తి దుఃఖాతితం, నిర్వికల్వం గనక, నీలోనూ
ఎలాంటి బాధలూ, ఆందోళనలూ కలగవు. రాత్రి
నేను చెప్పిన సంగతి ఇప్పుడు అర్థమయింది కదా?"
అన్నాడు గురువు వర్తకుడి వీపును ఆప్యాయంగా
చరుస్తూ.

"అర్థమయింది స్వామీ! మిడిమిడి జ్ఞానంతో వాదించిన నా మూర్ఛత్వాన్ని క్షమించండి!" అంటూ వర్తకుడు గురువుకు భక్తితో నమస్క రించాడు.
- బిందుసార్