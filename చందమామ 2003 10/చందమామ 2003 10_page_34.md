ఒంటింటి బిచ్చగాడు

పేరుకుతగ్గట్టే పీనయ్య పిసినారి. కూర్చుని తింటే తరతరాలకు తరగని ఆస్తివుంది. కానీ కూర్చుంటే సంపాదన తగ్గిపోతుందని క్షణం కూడా కూర్చోడు. తింటే ఖర్చెక్కువని సరిగ్గా తినడు.

పీనాసి గుణమైతే వుందికానీ పీనయ్య బుర్ర గట్టిది. ఏ పని చేసినా లోతుగా ఆలోచిస్తాడు. భార్యను జీవితకాలం పోషించాల్సి వస్తుందని, ముందు పెళ్ళి వద్దనుకు న్నాడు. ఐతే, ఇంటిపనుల కోసం ఏ పని మనిషిని పెట్టుకున్నా, పని సరిగ్గా చేసేది కాదు. ఏమన్నా అంటే ఎదిరించేది. నెల నెలా జీతమివ్వాల్సి వచ్చిన్పుడు, పీనయ్యకు ప్రాణాలు తోడేసినట్టుండేది. పెళ్ళామైతే, జీతం బత్తెం అడక్కుండా, అన్నమాటకు నోరెత్తకుండా జీవితకాలం తనకు చాకిరీ చేస్తుందని గ్రహించాక, ఆయన పెళ్ళి చేసు కోవాలనే అనుకున్నాడు.

పీనయ్య భాగా డబ్బున్నవాడు కావడంతో, పీనాసి అని తెలిసినా ఆయనకు పిల్లనివ్వ డానికి చాలామంది ఆడపిల్ల తల్లిదండ్రులు పోటీపడ్డారు. హెచ్చు మొత్తం కట్నంగా ఇస్తామని ఆశ చూపారు. పీనయ్య దూర మాలోచించాడు. డబ్బున్న పిల్ల అయితే తను చెప్పినమాట వింటుందన్న నమ్మకం లేదు. అదీకాక పెళ్ళి వైభవంగా జరుగుతుంది. ఆడపెళ్ళివారితో పాటు తనకూ బాగానే ఖర్చవుతుంది! ఇలా ఆలోచించి, ఆయన ఒక పేదింటి పిల్లను ఏ అట్టహాసమూ లేకుండా, పైసా ఖర్చు చేయకుండా, కట్నం తీసుకో కుండా పెళ్ళి చేసుకున్నాడు.

పీనయ్య భార్య సీత ఎంతో అందమైనది. డబ్బున్న భర్త తనకు పట్టుబట్టలు కట్టబెడ తాడనీ, మెడనిండా నగలు దిగేస్తాడనీ, కాలు కిందపెట్టనీయకుండా పనివాళ్ళచేత సేవలు చేయిస్తాడనీ, ఆమె ఆశించింది. కానీ పెళ్ళి