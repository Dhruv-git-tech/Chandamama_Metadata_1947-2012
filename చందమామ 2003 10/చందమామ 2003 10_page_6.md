గజరాజు తీర్పు

ముహాసముద్రం మధ్య గల ఒకానొక దీవి అడవులతో, కొండలతో, జలపాతాలతో నిండి వుండేది. అక్కడ ఎన్నో ఘాతుక మృగాలూ, సాధుజంతువులూ తుప్ప మనుషులు మాత్రం లేరు. దీవిలోని జంతువులన్నీ కలిసి ఇరావతం అనే ఒక ఏనుగును తమ రాజుగా నియ మించుకున్నవి.

ఈ ఇరావతం బలదర్పాల్లో, వివేకంలో తనకదే సాటి. న్యాయనిర్ణయంలో తమ రాజుకు సాటి రాగలవారు మరి లేరని జంతువులన్నీ చెప్పుకునేవి. ఇరావతం ప్రతి రోజూ సాయంత్రం సముద్రం ఒడ్డున సభ ఏర్పాటు చేసి, దీవిలో వున్న జంతువుల మధ్య తలఎత్తే చిన్నా పెద్ద తగాదాలను, సునిశితంగా పరిశీలించి, లోకరీతికి భంగం కలగకుండా చక్కగా పరిష్కరించేది.

దీవిని చుట్టివున్న సముద్ర జలంలో, ఒకజలకన్యవుండేది. నడుం కింది భాగం చేప ఆకారం, నడుం పై భాగం స్త్రీ ఆకారంతో వుండడంతో, అది సముద్రం ఒడ్డున తిరు

గుతూ, జంతువులతో స్నేహంగా మెలుగుతూ, అప్పుడ్పుడు ఏనుగుల రాజు చెప్పే తీర్పులు వినడానికి వచ్చేది.

ఒకనాటి సాయంకాలం సభ జరుగు తుండగా, రెండు తోడేళ్ళు గాయాలతో వున్న ఒక గొర్రెపిల్లను తీసుకువచ్చి ఏనుగు ముందు పెట్టాయి. ఇరావతం గొర్రె పిల్లకేసి జాలిగా చూసి, “ఏమిటి మీ ఇద్దరి మధ్యా వచ్చిన తగవు?” అని ప్రశ్నించింది.

అందుకు కాస్త నలుపు రంగులోవున్న తోడేలు, “రాజా! ఈ గొర్యెల్లను వేటాడింది, నేను. ఇది నాకు చెందాలి!” అన్నది.

“రాజా! ఈ గొర్రెపిల్ల ఆ మందలో తల్లి దగ్గర వున్నది. రాత్రి కటిక చీకటివేళ కాపుకాసి, గొర్రెలా నటిస్తూ దీన్ని తల్లి నుంచి వేరు చేసి బయటకు తెచ్చాను. ఆ సమయంలో హఠాత్తుగా వచ్చి దాని మీద పడి గాయపరిచిన ఈ మాయావి, తను వేటాడానంటున్నది!” అన్నది కాస్త బూడిద రంగులో వున్న తోడేలు.