కలిసి మామిడితోట పని చూసుకోసాగాడు
వీరయ్య.

కొన్నేళ్ళు గడిచాయి. హఠాత్తుగా ఏదో
తీవ్రమైన వ్యాధికి గురై, వారం తిరక్కుండానే
వీరయ్య చనిపోయాడు. భానుమతి ఆ
మరుసటి సంవత్సరం రాజయ్యకు పెళ్ళిచేసి,
అతడి భార్య చుక్కమ్మను తమ ఇంటిపనికి
పెట్టుకుని, రాజయ్యకు పూర్తిగా తోటపని
అప్పగించింది.

మరొక ఆరు సంవత్సరాలు గడిచాయి.
రాజయ్యకు ఒకే సంతానం రంగడు. వాడు
మహాచురుకైనవాడు. గ్రామ పాఠశాలలో
అన్నిటా ప్రథముడుగా వుండేవాడు. వాడి
తెలివితేటలు చూసి రాజయ్య, భార్యతో,
“నేనెలాగూ చదువుకోలేక పోయాను.
మన రంగడినన్నా బాగా చదివించాలి. వాడికి
నా పాలేరుతనం వారసత్వం కాకూడదు!”
అన్నాడు.

అందుకు చుక్కమ్మ ఎంతో విచారంగా,
“నీ ఆలోచన బాగానేవుంది. కానీ, మనకిప్పు
డొస్తున్న జీతండబ్బు తిండికే బొటాబొటీగా
సరిపోతున్నది. దమ్మిడీ మిగల్చలేకపోతు
న్నాం. ఇక అబ్బాయినెలా చదివించగలం?”
అని అడిగింది.

రాజయ్య కాసేపు ఆలోచించి, “భూపతి
దొర ఇంటి పెత్తనమంతా అమ్మగారిది. నా
పదోయేట నుంచి వాళ్ళ ఇంట్లో పాలేరుగా
పనిచేశాను. నాకు పాతికేళ్ళ వయసు వచ్చాక,
ఆనాటివరకూ ఇవ్వవలసిన జీతం డబ్బు, ఒకే
సారి ఇస్తామన్నారు. ఆ డబ్బు ఇప్పటికి ఎంత
కాదన్నా పదివేల వరకూ పోగుపడి వుంటుంది.
ఆ డబ్బుతోనేను పట్టంలో ఏదైనా చిన్న వ్యాపా

రంమొదలు పెడతాను. అక్కడయితే రంగడు
కొన్నాళ్ళ తర్వాత పెద్దదుదువులు కూడా చదువు
కోగలడు, ఏమంటావు?” అని అడిగాడు.

చుక్కమ్మ సరేనన్నట్టు సంతోషంగా తల
ఊపింది.

తన నిర్ణయం గురించి రాజయ్య, భాను
మతితో చెప్పేందుకు వెళ్ళినప్పుడు, భూపతి
కూడా అక్కడే వున్నాడు. అతడు చెప్పినదంతా
విన్న భానుమతి, “మీ నాన్నకూ ఇలాంటి
అర్థం పర్థంలేని ఆశే వుండేది. పిల్లి కడుపున
పిల్లే పుడుతుంది; పాలేరు కడుపున పాలేరే
పుడతాడు! సరే, ఇంతకూ నీ తాలూకు డబ్బు,
మా దగ్గర ఒక్క కానీ కూడా లేదు. అదంతా
ఏనాడో మీ నాన్న తీసుకున్నాడు,” అన్నది
నిర్మోహమాటంగా. జరిగినదంతా తెలిసిన
భూపతి కూడా భార్య నోటికి భయపడి
మౌనంగా ఉండిపోయాడు.