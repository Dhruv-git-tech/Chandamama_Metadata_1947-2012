## మిత్రుడు – శత్రువు

రాజుగారి కొలువులో ఉన్నతపదవిలో వున్న మహానందుడు అహుకారి. ఆయన ఒకరోజున మిట్టమధ్యాప్పం మండుటెండలో రాజ మార్గంలో నడుస్తూండగా, కాలిచెప్పు ఉంగరం తెగిపోయింది. అది సరిచేసు కుందామని బాటపక్కన ఉన్న చెట్టు నీడకు చేరాడు. ఆ సమయానికి ఆ చెట్టు కింద వినోదుడే పేడూడున్నాడు. వాడూ, మహా నందుడూ బాల్యమిత్రులు. విద్యారంభంలో ఒకే గురువు వద్ద కొంతకాలం చదువు కున్నారు. ఆ తర్వాత మహానందుడికి దశ తిరిగింది. వినోదుడింట్లో కష్టాలు కాపురం పెట్టాయి. చాలాకాలంగా వాళ్ళిద్దరూ కలుసుకోవడం జరగలేదు.

“రా, మిత్రమా! నిన్ను చూసి చాలా కాలమైంది,” అన్నాడు వినోదుడు నవ్వుతూ. చిన్న కట్టు ధోవతీ, ఒంటిమీద చిన్న అంగవస్త్రం తప్ప ఏమీ లేని వినోదుడు, తనను మిత్రమా అనడం సహించలేక,

“ఏయ్! ఎవరు నువ్వు? ఒక ఉన్నత రాజోద్యోగిని మిత్రమా అని పిలుస్తున్నావు! నీ కంత ధైర్యం ఎలా వచ్చింది?” అన్నాడు మహానందుడు ఈసడింపుగా.

వినోదుడు గనక తమ బాల్య స్నేహం గురించిన ప్రస్తావన తెస్తే, వాడినింకా ఈసడిం చాలని, మహానందుడనుకున్నాడు.

కానీ వినోదుడు, “ఒకే చెట్టు మన ఇద్దరికీ నీడనిచ్చింది. అందుకని మిత్రమా అని పిలిచాను,” అన్నాడు ఇంకా నవ్వుతూనే.

“స్నేహానికి దారి చూపేది చెట్టు నీడ కాదు, కట్టుబట్ట. ఒకసారి నా బట్టలు చూడు, నీ బట్టలు చూసుకో,” అన్నాడు మహా నందుడు ఎగతాళిగా.

దానికి వినోదుడు చిరునవ్వుతో, “ఇంటికి వెళితే నీవైనా అంగవస్త్రమే కప్పుకుంటావు. ఈ ఎండలంతగా మండిపోతున్నాయి. పాపం నీకు, బయట నా లాగా బట్టలు కట్టుకునే స్వేచ్ఛ లేదు. అందుకే ఉక్కబోసి