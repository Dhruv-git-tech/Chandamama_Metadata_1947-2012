“ఏం చేద్దామంటావు ?” అని దర్జీ వాడు అడిగాడు.

“వీడి పైన బట్టకప్పి భుజానికెత్తుకో. ఇద్దరమూ మన బిడ్డకు రోగం వచ్చినట్టు నటిస్తూ, వైద్యుడి కోసం బయలు దేరుదాం,” అన్నది భార్య.

దర్జీవాడు మరుగుజ్జు శరీరం మీద ఒక బట్టకప్పి, ఎత్తుకుని వీధిలోకి వచ్చాడు. అతని భార్య ముందు నడుస్తూ, “అయ్యో, నా బిడ్డకు మాయదారి మశుచికం వచ్చిందే! ఎవరు రకిస్తారు ? మా కష్టం ఎవరు తీరుస్తారు ? ఏ వైద్యు డన్నా దొరికితే బాగుణ్ణు !” అని గట్టిగా ఆక్రోశించ సాగింది.

మశుచికమనే మాట వినగానే వీధిలో వాళ్లు దర్జీవాడికి దూరంగా తొలిగారు. దర్జీ భార్య వాళ్ళను, “వైద్యుడిల్లెక్కడ బాబూ ? వైద్యుడింటికి దారి ఏది నాయనా ?” అంటూ అడిగింది. చివరకు ఎవరో వాళ్ళకొక వైద్యుడి యిల్లుచూపారు.

దర్జీవాడు వైద్యుడింటి తలవాకిలి తడితే, ఒక నీగ్రో బానిస వచ్చి తలుపు తెరిచింది. దర్జీ వాడి భార్య ఆమెతో “మా బిడ్డకు చాలా సుస్తీగా వున్నది. వైద్యుడిగార్షి త్వరగా వచ్చి చూడమని చెబుతారు ?” అంటూ ఆ బానిస చేతిలో ఒక వెండికాసు పెట్టింది.

ఆ మాట చెప్పటానికి నీగ్రో బానిస మేడ మీదికి వెళ్ళగానే, భార్యాభర్త లిద్దరూ లోపలికి అడుగుపెట్టి, మరుగుజ్జు వాడి శవాన్ని, మెట్ల మీద పెట్టేసి, కాలి సత్తువకొద్దీ పారిపోయారు.

ఈ లోపల నీగ్రో బానిస మేడ మీద వైద్యుడి చేతిలో వెండికాసు పెట్టి, ఎవరో వైద్యానికి వచ్చారని చెప్పింది. వైద్యుడు ఆ కాసు చూసిన ఆనందంలో దీపం తీసుకోవాలన్న సంగతి మరిచిపోయి, గబగబామెట్లుదిగివస్తూ, చీకట్లో మరుగుజ్జు వాడి శరీరాన్ని తన్నాడు. ఆ శరీరం మెట్ల మీది నుంచి దొర్షి కిందపడిపోయింది. వైద్యుడు కిందికి వచ్చి చూస్తే శవం!