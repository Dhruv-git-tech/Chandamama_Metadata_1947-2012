పొరాటం చల్లారింది. రెండు పడవలు మునిగిపోగా, మిగిలిన రెండు పడవలనూ, సముద్రకేతుడి బందిపోట్లు వశపరుచుకుని, వాళ్లూ తీరం కేసి బయలు దేరారు. వాళ్ళకు దారిలో నీట తేలుతూ పొరాడుతున్నవాళ్ళు కనిపించగానే, తమ వాళ్ళను పడవలలోకి లాగుతూ, శత్రువులను, పడవమీద ఉండే, కత్తులతో తుదముట్టించసాగారు.

శివదత్తుడు ఆ భయంకర దృశ్యంకేసి ఓమారు చూసి, “మందరదేవా! ఆ బందిపోట్లు మొత్తం మీద అందరినీ హతమారుస్తున్నారు. ఇక, ఆ స్త్రీలను రక్తంచేభారం మనం వహించవలసించే!” అన్నాడు.

మందరదేవుడు సాలోచనగా తలవూపి, “ఇక మనం బయలుదేరుదాం!” అంటూ రెండడుగులు ముందుకు వేసి పక్కనే వస్తున్న వజ్రముష్టికేసి చూసి, “అరెరే, వజ్రముష్టి నిరాయుధుడు! ఆ సంగతి ఇంత వరకూ మనం గమనించనేలేదు,” అన్నాడు ఆశ్చర్యపోతూ.

అ మాటలకు వజ్రముష్టి నవ్వాడు. అయ్యా, నాకు కావలిసిన కత్తిని నేనే సంపాయించుకోగలను. వీలైతే, ఆ సముద్రకేతుణ్ణి నా చేతులమీదుగా హతమార్చాలని ఆశగావుంది,” అన్నాడు.

అందరూ అక్కడి నుంచి బయలు దేరారు. వజ్రముష్టి ఆ ప్రాంతమంతా బాగా ఎరిగి వున్నవాడు. కనక, ముందు దారి తీశాడు. ఒడ్డుకు చేరిన స్త్రీదిద్దరూ, వెనుదిరిగి ఒకసారి సముద్రంకేసి చూసి, తమను సముద్రకేతుడు వెంబడి స్తున్నాడని గ్రహించి, భయకంపితులై అక్కడ ఉన్న గుబురు చెట్లలోకి గబగబా పరిగెత్తారు.

ఇంతలో సముద్రకేతుడు ఉన్న పడవలు రెండూ తీరం చేరినై. అతడు కత్తి పైకెత్తి, “జై కాలకేయా!” అంటూ నీటిలోకి ఉరికి, వెనుదిరిగి తన అనుచరుల కేసి చూస్తూ, “అ స్వయంప్రభకు