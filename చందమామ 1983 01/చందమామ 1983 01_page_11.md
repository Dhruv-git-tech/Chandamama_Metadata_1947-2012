ఉచుసుపోని ప్రశ్న

ఒక రాజు తన ఆస్థానసభకుల్ని, అప్పుడప్పుడూ ఉచుసుపోక ఏవేవో ప్రశ్నలడుగుతూండే వాడు. అలాంటి ప్రశ్నలకు హాస్యం జోడించి జవాబులిచ్చి, సభికులను నవ్వించేవారికి మంచి బహుమానాలిస్తూండేవాడు. ఒకసారి అయన, “బజార్లో అన్ని వస్తువుల్లాగే తెలివి కూడా కొనేందుకు దొరకడం ప్రారంభమైతే, అప్పుడెలాంటి పరిస్థితి ఏర్పడుతుంది?” అని అడిగాడు.

ఒక సభికుడు లేచి, “మహారాజా, తెలివి కొనేందుకు దొరికితే, దేశంలోని మూర్ఛులంతా దాన్ని ఎగబడి కొంటారు. ఇక దేశంలో మూర్ఛుడన్నవాడుండడు,” అన్నాడు.

రాజుకు యీ జవాబు నచ్చిసట్టు అనుమానం కలిగి ఆస్థాన విదూషకుడు, “మహారాజా, అలా జరగడం అనంభవం. తెలివి అమ్మకానికి దొరికినా, దేశంలో మూర్ఛుల శాతం తగ్గదు,” అన్నాడు. “అదెలాగే నిరూపించు,” అన్నాడు రాజు.

“ప్రతి వ్యాపారీ ఎక్కువ లాభాన్ని ఆశిస్తాడు. తెలివిని కొనుక్కుని మూర్ఛులంతా తెలివైనవాళ్ళయిపోతే, యిక తెలివిని కొనేవాడుండడు. అందువల్ల వ్యాపారి తెలివి పేరు చెప్పి, మూర్ఛులకు మరేదో అమ్ముతాడు. మూర్ఛులు, మూర్ఛులుగానే వుండపోతారు,” అన్నాడు విదూషకుడు.

“కొనేవాళ్ళు, తాము కొంటున్నది తెలివే కాదో అన్న సంగతి తెలుసుకోలేరా?” అన్నాడొక సభికుడు.

“తెలుసుకోలేరు. తెలివిని కొనేందుకు వచ్చేవాళ్ళంతా మూర్ఛులేగదా!” అన్నాడు విదూషకుడు. ఈ జవాబుకు సభికులు నవ్వారు. రాజు విదూషకుడికి మంచి బహుమానం యిచ్చాడు.

—మహబూబ్ బాషా