"నాకూ, యీ పాపకర్మ నుంచి బయట పదాలనే వున్నది. అయినా, ముందు సంగతి మీకు చెప్పుదామని వచ్చాను," అన్నాడు దొంగ.

"అలాగ!" అంటూ వీరేశుడు తల పూపి, "ఈ రాత్రికి నువ్విక్కడే వుండు. నేను నగరం పోయి, ఆ ధర్మచూడుడి సంగతేమిటో తేల్చి వస్తాను," అన్నాడు.

ఆ రాత్రి వీరేశుడు వెళ్ళేసరికి గుడి మంటపంలో ధర్మచూడుడు పురాణ శ్రవణం చేస్తున్నాడు. జనం అయన మాటలను మైమరచి వింటున్నారు.

వాడు దగ్గిరలో వున్న ఒక పృద్దుణ్ణి పలకరించి, "ఈయన చెప్పే మాటలు విని, అందరూ యింతగా పరవశించి పోవడానికి కారణం ఏమిటి?" అని అడిగాడు. "ఆయన మహాజ్ఞాని!" అన్నాడు వృద్ధుడు.

"ఒక్క మాటలో మహాజ్ఞాని అంటే సరిపోయిందా? దీనివెనక ఏదో గ్రహస్యం వుండి వుంటుందె," అన్నాడు వీరేశుడు.

వాడి అజ్ఞానం గ్రహించి వృద్ధుడు విసుగ్గా, "ఆయన చేతిలో వున్న తాటాకు గ్రంథమే, నువ్వనేరహస్యం!" అన్నాడు.

వీరేశుడికి ఆ తాటాకు గ్రంథం దొంగి లిస్తే, ధర్మచూడుడు అజ్ఞాని అయిపోతాడనీ, తన యిద్దరు అనుచరులతో పాటు జనం కూడా అతడి మాటలు వినరనీ అనుకున్నాడు.

వాడు ఆ రాత్రి తెల్లవారగట్లు, ధర్మచూడుడి ఇంటినుంచి తాళపత్ర గ్రంథాన్ని దొంగిలించి తన గుహకు వెళ్ళిపోయి, వారం రోజుల తరవాత ఒక రాత్రివేళ గుడిమంటపం దగ్గిరకు వచ్చాడు.

"ధర్మచూడుడు చేతిలో ఏ గ్రంథం లేకుండానే ధర్మభోధ చేస్తున్నాడు, ప్రజలు తన్మయులై వింటున్నారు. దానితో తన అజ్ఞానానికీ, తను చేస్తున్న పాప కృత్యాలపట్లా వాడికి ఏవగింపు కలిగింది. వాడు జనం మధ్య నుంచి నడుచు కుంటూ పోయి, ధర్మచూడుడికి సాప్షాంగ పడ్డాడు.