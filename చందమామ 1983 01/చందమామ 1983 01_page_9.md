అటుగా వస్తూ, ''నాలుగు రోజుల్నించి తిండిలేదు. పిడికెడు మెతుకులు పెట్టించమ్మా!'' అన్నాడు.

''పిడికిడేం కర్మ, కడుపు నిండా తిందువుగాని, లోపలికి రా.'' అన్నది రాజమ్మ.

ఈసారి అమె మొత్తం పదార్థాలన్నీ విస్తట్లో పెట్టి తీసుకువచ్చి, ముష్టివాడి ముందు పెట్టింది. వాటి వాసన తగలగానే వాడు ఒకసారి రాజమ్మకేసి తలతిప్పి, బిర్రబిగుసుకు పడిపోయాడు.

రాజమ్మ కంగారు పడుతూ పోయి భర్తకు చెప్పింది. సీతయ్య, వాడు చచ్చిపోయి వుంటాడనుకుని, పక్క

వీధిలో వున్న పురోహితుడి ఇంటికి వెళ్ళి, జరిగిన సంగతి చెప్పాడు.

''దాందేముందీ, అనాథ ప్రేతానికి దహన సంస్కారం చేయిస్తే, ఎంతో పుణ్యం. నువ్వది చేయించు. ఇంట్లో వండిన పదార్థాలన్నీ నాకు దానంచెయ్యి,'' అన్నాడు పురోహితుడు.

ఆయన సీతయ్య వెంట వచ్చి, ముష్టివాణ్ణి చూస్తూ, ''శవం అప్పుడే వాసన కొడుతున్నదే!'' అన్నాడు.

''అది శవం వాసన కాదండి, వాడి ముందు పడ్డించిన పదార్థాలు నిన్నటివి!'' అన్నాడు సీతయ్య.

పురోహితుడు ఉలిక్కిపడి, ''ఇది అనాథప్రేత సంస్కారం కదా, ఇలాంటి దానికి నేను దానం పట్టకూడదు. అంతే కాదు; వీడు అకలితో అక్రోశిస్తూ చనిపొయాడు. అందువల్ల, ఇంట్లో వున్న వండిన పదార్థాలన్నీ శవంతో పాటు చితిలో వేస్తే, వీడి ఆత్మశాంతిస్తుంది!'' అన్నాడు.

సీతయ్య సంతోషంగా, ''ముందు చితిలో వండిన పదార్థాలన్నీ వేసి, తరవాత వీణ్ణి వేస్తే సరిపొతుందిగదా?'' అన్నాడు.

ఆ వెంటనే ముష్టివాడు లేచికూర్చుని, ''వాటిని ముందే నిప్పుల్లో వేస్తే, నన్ను నిప్పుల్లో వేసే పనేలేదు,'' అంటూ వీధిలోకి పరిగెత్తాడు.

చంద్రమాము