జరిగిందేమిటో అర్థం చేసుకోవడానికి పురోహితుడికి కొద్దిసేపు పట్టింది, ఇంటికి పిలిచి అన్నం పెట్టిన ఇల్లాలిని కాదన లేకా, అమె పెట్టిన భోజనం తినలేకాబిచ్చగాడు చచ్చినట్టు పడుకుని, చితి మాట వినగానే లేచి పారిపోయాడు. పురో హితుడూ, సీతయ్యా పెద్దగా నవ్వసాగారు. రాజమ్మకు చచ్చేటంత అవమానమై పోయింది.

అమె కోపంగా, “నేనేమన్నా. నా కోసమని పొదుపు చేస్తున్నానా? నేను అదా చేస్తే, నీకే డబ్బు మిగులుతుంది. నీకంత వేణాకోళంగా వుంటే, ఇప్పుడే ఆ పని చేస్తాను,” అంటూ భర్తకేసి కోపంగా చూసి లోపలికిపోయి, పంటకాలన్నీ నిప్పుల్లో వేసి వచ్చింది.

“నా కడుపులో పోట్లు తగ్గిపోయాయి. అకలేస్తున్నది. త్వరగా అన్నం వండు,” అన్నాడు సీతయ్య.

“అయితే, మీజబ్బు కూడా దొంగజబ్బే నన్నమాట!” అని రాజమ్మ విసుక్కు

న్నది. భార్యా భర్తల గౌడవ మధ్య తనెం దుకని పురోహితుడు మెల్లగా అక్కణ్ణించి జారుకున్నాడు.

అ సమయంలో వైద్యుడు హడావిడిగా ఇంట్లోకి వస్తూనే, “సీతయ్య! మందు పంపడానికి ఎవరూ దొరక లేదు. నేనే తెచ్చాను. ఆలస్యానికి ఏమీ అనుకోకు,” అన్నాడు.

“ఎందుకూ, వారిదంతా దొంగజబ్బు!”

అని రాజమ్మ, వైద్యుడికి జరిగినదంతా చెప్పింది.

“అయితే, యింకేం! ఆ పదార్థాలన్నీ నిప్పులో వేశావు గనక, నేనూ ఉపవాసం మానేశాను, నాకూ విస్తరి వెయ్యి,” అన్నాడు వైద్యుడు.

“అందరికీ, అందరే!” అని రాజమ్మ విసుక్కుంటూ వంటగదిలోకి వెళ్ళింది.

అనాటినుంచీ అమె వండిన పదార్థాలే మైనా మిగిలిపోతూంటే, వాటిని అప్పటి కప్పుడే ఎవరికైనా యివ్వడం అలవాటు చేసుకున్నది.