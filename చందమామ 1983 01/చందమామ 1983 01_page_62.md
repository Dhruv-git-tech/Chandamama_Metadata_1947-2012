ఇది తాను చేసిన హత్యే అనుకుని
వైద్యుడు కంగారు పడిపోయి, శవాన్ని
ఏం చెయ్యాలా అని ఆలోచించాడు.
ఆయన దాన్ని తన భార్య వద్దకు తీసుకు
పోయి, జరిగినది చెప్పాడు.

“ఇది ఈ ఇంట్లో ఉండటానికి వీల్లేదు.
దీన్ని డాబా మీదికి తీసుకుపొయి మన
పారుగున ఉన్నవాళ్ళ దొడ్లో పడేద్దాం. ఆ
ఇంటివాడు సుల్తానుగారి పాకశాలాధికారి.
వాళ్ళ ఇంటి నిండా అంతులేని పిల్లులూ,
కుక్కలూ, ఎలకలూసూ. అవి శవాన్ని
క్షణాల మీద తిని పారేస్తాయి,” అన్నది
వైద్యుడి భార్య.

సరే, భార్యాభర్తలిద్దరూ డాబా మీదికి
వెళ్ళి, పక్క ఇంటివాడి వంటగది గోడకు
చేరబడేలాగా మరుగుజ్జువాడి శరీరాన్ని,
జాగ్రత్తగా దించి, పీడ వదిలించు
కున్నారు.

మరు క్షణమే పక్క ఇంటివాడు
ఎక్కడినుంచో ఇంటికి తిరిగివచ్చి, మైనం
వత్తి వెలిగించి, దాని వెలుగులో, తన
వంట ఇంటి గోడ నానుకుని ఎవరో కదల
కుండా నిలబడి వుండటం కనిపెట్టాడు.

అతని ఇంట తిండి పదార్థాలు తరుచూ
మాయమవుతూవుండేవి. ఆ దొంగతనం
చేస్తూన్నది ఏ పిల్లులో, కుక్కలో అని
అతను అనుకుంటూ పచ్చాడు. ఇప్పు

డతను, “ఓమో ! ఈ ఇంటి దొంగ
మనిషేనా ? పక్కింటి డాబా మీదుగా
దిగాడన్నమాట,” అనుకుని, ఒక దుడ్డు
కర్ర తెచ్చి, ఒక్క దెబ్బతో మరుగుజ్జును
పడగొట్టి, అంతతో కసి తీరక, అదే
పనిగా శవాన్ని బాదాడు.

ఎన్ని కొట్టినా, “దొంగ” ఉలకడు,
ఫలకడు! ఆ మనిషి వంగి చూస్తే శవం!

“అయ్యో, నా కొంప ముంచావురా
మరుగుజ్జువాడా! నా ఇంట దొంగతనం
చేసి నష్టం కలిగించింది చాలక, చచ్చి
నా ప్రాణం మీదికే తెచ్చావా ? అల్లా,
నువ్వే నన్ను కాపాడాలి,” అని అక్రోశించ
సాగాడు.