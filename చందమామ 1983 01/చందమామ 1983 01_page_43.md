“ఈ రాత్రి మనం యిక్కడే నిదించాలి,” అన్నాడు పరమానందుడు.

తిరుపతిరాయుడు దీనంగా ముఖం పెట్టి, “నిద్రమాట దేవుడెరుగు. ముందు ఆకలి చల్లారడంఎలా?” అన్నాడు.

అంతలో శరభయ్య రెండు చిన్న ముంతల్లో గంజి తీసుకువచ్చి. “ఈ ఆపరాత్రివేళ యింతకన్న ఇంట్లో మరేం లేదు, నన్ను మన్నించాలి,” అన్నాడు.

పరమానందుడు ముంతలో గంజితాగి, ముంతను శరభయ్యకు యిచ్చాడు. తిరుపతిరాయుడు కూడా గంజితాగి వాంతి చేసు కో బోతున్న వాడిలా, “ఇందులో తగినంత ఉప్పు కూడా లేదు!” అన్నాడు.

పరమానందుడు వెళ్ళబోతున్న శరభయ్యను వెనక్కు పిలిచి, “ఈ అర్ధరాత్రి వేళ యింత గంజిపోసి, మా ప్రాణాలు నిలిపావు. సీమేలు మరవరానిది! ఇదుగో, ఈ పట్టువస్త్రం తప్ప నాదగ్గిర మరేంలేదు; దీన్ని తీసుకో,” అంటూ వస్త్రాన్ని శరభయ్య కచ్చాడు.

తిరుపతిరాయుడు ఆశ్చర్యపొతూ, “ఉప్పు కూడా లేని యిన్ని గంజినిళ్ళకు పట్టువస్త్రం బహూకరణా! అంత విలువ తెలియనివాడివి, అసలు దాన్ని ముందు ఎందుకు తీసుకున్నట్టు?” అని అడిగాడు.

పరమానందుడు నవ్వుతూ, “మంగళా పురం ప్రజలు ప్రీతితో యిచ్చారు గనక తీసుకున్నాను. అయినా, యింత కావిబట్ట కట్టుకు తిరిగే నా కెందుకు పట్టువస్తాలు? నువ్వే చెప్పు తిరుపతిరాయుడూ! మను మలు దేన్నయినా సమదృష్టితో చూడడం నేర్చుకోవాలి. అభిమానులు ప్రేమకొద్దీ పెట్టే విందుభోజనమైనా, గంజి అయినా, నా కొక్కటే. సుఖాలకు పొంగిపొకుండా, కష్టాలకు కుంగిపొకుండా నా చేతనైనం తలో సాటిమనిషికి సాయపడేందుకు ప్రయత్నిస్తున్నాను,” అన్నాడు.

తిరుపతిరాయుడు అయన పాదాలు తాకి, “మీ మంచితనం తెలుసుకోలేక నా అజ్ఞానం కొద్దీ దురుసుగా ప్రవర్తించాను, క్షమించండి!” అన్నాడు.