మాత్రం హాని కలగకూడదు ! ఆ ముసలి దాన్ని కత్తికి ఎర చేయండి," అన్నాడు భికరంగా.

సముద్రకేతుడు మోకాటి నీటిలో నడిచి ఒడ్డు చేరాడు. అతడి వెనకనే, ఇరవైమంది సముద్రపు దొంగలు కూడా ఒడ్డెక్కారు. అందరూ ఆ స్త్రీలు పారి పొయిన గుబురు చెట్లకేసి నిశ్శబ్దంగా బయలుదేరారు.

"మనం, ఎలాగైనా ఆ ప్రదేశాన్ని ముందు చేరటం అవసరం. వాళ్ళు చెట్లను సమీపించేంతలో, అందరం ఒక్కమారు అరుస్తూ, వాళ్ళ మీదకు దూకుదాం. విజయమో, వీరస్వర్గమో..." అన్నాడు శివదత్తుడు.

"అంతా మరాళదేవి కరుణ!" అంటూ మందరదేవుడు కత్తి పైకెత్తి ఓమారు నమస్కరించాడు.

అందరూ ఆ చెట్లగుంపులో జారబడి, కత్తులు దూసి సిద్ధంగా వున్నారు. పారి పొయి వచ్చిన స్త్రీల అలికిడి ఎక్కడా లేదు. "బహుశా, వాళ్ళు ఇంకా లోపలకు పారిపొయి వుంటారు!" అన్నాడు మందర దేవుడు.

శివదత్తుడు తల వూపి, "ఒకసారి, ఈ సముద్ర దొంగలను పారదోలితే తరవాత వాళ్ళెక్కడ దాగిందీ తెలుసుకో వటం ఏమంత కష్టం కాదు," అన్నాడు.

సముద్రకేతుడు తన అనుచరులతో క్రమంగా చెట్ల గుంపుకేసి లాసాగాడు.