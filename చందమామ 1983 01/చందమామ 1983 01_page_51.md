మారని బుద్ధి

ఒక గ్రామంలో జోగయ్య అనే పాలవ్యాపారి పుండేవాడు. అతణ్ణి వాడకందార్లు ఎన్నిసార్లు కోప్పడినా, హెచ్చరించినా పాలల్లో నీళ్ళు కలపడం మానలేదు. చివరికి గ్రామపెద్దలు అతడి పశువుల్ని లాక్కుని, గ్రామం నుంచి తరిమేశారు.

జోగయ్య మరెక్కడైనా బతుకు తెరువు చూసుకుందామనుకుంటూ ఒక కొండ మార్గాన పొతూండగా, వాడికి ఒక కొలను పక్కన వున్న గుహ ముందు యోగి ఒకాయన కనిపించాడు.

జోగయ్య, యోగికి నమస్కరించి, తన కథ అంతా చెప్పుకుని, “స్వామీ, యిప్పటిక బుద్ధి వచ్చింది. నాకు పాలవ్యాపారం తప్ప, మరేం చేతకాదు. మీరు కరుణించాలి,” అన్నాడు.

యోగికి అతడి మీద జాలి కలిగింది. ఆయన కొలనును జోగయ్యకు చూపుతూ, “ఇక నుంచి, ఆ కొలనులో నీళ్ళకు బదులు పాలుండబోతున్నవి. సుఖంగా బతుకు,” అన్నాడు.

జోగయ్య, యోగికేసి రెండు చేతులూ జోడించి, “ఈ పాలకొలను పక్కనే, రెండు నీటి కొలనులు కూడా స్పష్టించి యివ్వండి,” అని కోరాడు.
—కాశీనాథ్ & కాశీనాథ్