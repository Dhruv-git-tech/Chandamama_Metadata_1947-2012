సత్యప్రతుడు ఆనే రాజర్షి నదిలో స్నానం చేసి నారాయణ ధ్యానం చేసి, అర్హ్యం యివ్వబోయేటప్పుడు, అతని దోసిట్లోకి బంగారం రంగులో వున్న చిన్న చేప వచ్చింది. సత్యప్రతుడు దాన్ని నదిలో విడిచిపెట్ట బోతూంటే, ఆ చిన్నారి చేప, “ఓ రాజా! మా చేపజాతి మంచిదికాదు. చిన్నీ చేపల్ని పెద్ద చేపలు మింగేస్తాయి. వాటి నుంచి తప్పించుకున్నా. జాలర్లు వలపన్ని పట్టి చంపుతారు. అందుచేత, నీ రక్షణకోరి నీ దోసిలిలోకి వచ్చాను, నిర్దయగా నన్ను విడిచిపెట్టకు!” అని పరికింది.

సత్యప్రతుడు చేపను తన కమండలంలో వుంచి తన నగరికి తీసుకు వెళ్ళాడు. సత్యప్రతుడు మహారాజుగా రాజ్యపాలన చేస్తూనే గొప్ప తపస్సుచేసిన రాజబుషి. విష్ణుభక్తి తత్పరుడు, గొప్ప జ్ఞానసంపన్నుడు.

కమండలంలో ఉంచిన చేపపిల్ల, మర్నాటికే నిండుగా పెరిగి ఉక్కిరి బిక్కిరవుతూ, “రాజా! నన్ను ఇందు లోంచి తీసి, కాస్త పెద్ద చోటులో చేర్చు!” అంటూ అర్తనాదం చేసింది.

అ చేపను పెద్ద నీటి తొట్టెలో ఎడిచిన కొద్దిసేపటికే చేప ఎదిగి అది కూడా చాలకపోగా, సత్యప్రతుడు దాన్ని చిన్న మడుగులో వేశాడు. చేప పెరిగిపొతూనే ఉంది. మడుగు నుండి పెద్ద సరోవరానికీ, సరోవరం నుండి మహాజలాశ్రయానికీ చేర్చినా, అలా పెరిగిపొతూన్న మహామత్స్యాన్ని సమూద్రానికి చేర్చగా, “ఓ రాజర్షీ! నీ రక్షణ కోరిన నన్ను సముద్రంలో వదిలిపొతావా? ఇది న్యాయ మేనా? మొసళ్ళు, తిమింగలాలు నన్ను మింగవా?” అని మత్స్యం నిలదీసి అడిగింది.

సత్యప్రతుడు, “ఓ మహామీనమా! ఇంతకంటే నేను చేయగల్గిందేముందో నువ్వే చెప్పు! క్షణానికి శత యోజనాలు పెరిగేలా ఉన్న నిన్ను ఏదీ, మింగలేదు కదా!” అన్నాడు.