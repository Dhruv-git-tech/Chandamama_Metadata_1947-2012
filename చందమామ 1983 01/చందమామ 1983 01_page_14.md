కొద్ది కాలం గడిచింది. హాతాత్తుగా సముద్రకేతుడు పెద్ద కేక పెట్టి, ''హేయ్! వాళ్ళు పారిపోతున్నారు. ఈదుకుపోయి ఆ పడవను పట్టుకోండి!'' అంటూ అరిచాడు.

వెంటనే సముద్రపు దొంగల ముఠా లోని కొందరు సముద్రంలోకి దూక, చిన్న తొట్టె పడవకేసి వేగంగా యీదసాగారు. వాళ్ళ వెంటనే మరికొందరు దూక, ఈదుకుపోతున్న ఆ దొంగలను వెనక నుంచి తమ కత్తులతో ఎదుర్కొన్నారు.

ఇప్పుడు, ఇరుపక్షాలవాళ్ళూ సముద్ర జలంలో ఈదుతూనే, ఒకరితో ఒకరు వీలయితే కత్తులతో, లేకపోతే ముష్టా ముష్టి కలియబడి పొరాడసాగారు.

'' ఈ యుద్ధం మరీ విచిత్రంగా ఉంది. ఒకవైపు నీటిలో ఈదుతూనే, మరోవైపు శత్రువును చంపజూడటం...యీలాంటి యుద్ధం నేనెక్కడా చూడలేదు!'' అన్నాడు మందరదేవుడు.

శివదత్తుడు అవునన్నట్టు తలవూపాడు. అతడి దృష్టి ఒకమారు పోరాటం జరుగుతున్న పడవలకేసి, మరోమారు తీరం సమీపిస్తున్న తొట్టెపడవ కేసీ ప్రసరిస్తున్నది. ఈ రెండింటికీ మధ్యగా సముద్రంలో ఈతగాళ్ళ మధ్య భయంకర రణం సాగుతోంది.

క్రమంగా తొట్టెపడవ తీరాన్ని సమీపించింది. ఇంకా ఒడ్డు ఐదారు గజాలు ఉందనగానే, అందులోంచి ఇద్దరు స్త్రీలు నీళ్ళలోకి దూకి గబగబా ఒడ్డు చేరారు. మరుక్కణంలో సముద్రకేతుడి భీకర స్వరం సముద్రం మీద మార్మోగింది. వెంటనే రెండు పడవలు తీరం కేసి బయలుదేరినై. మునిగిపోతున్న రెండు పెద్ద పడవలలోనుంచి కొందరు హృదయ విదారకంగా అరవసాగారు.

''మందరదేవా! ఇక మనం బయట పడక తప్పదు.'' అన్నాడు శివదత్తుడు. '' ఆ పారిపోతున్న స్త్రీలు ఎవరన్నది ప్రస్తుతానికి అనవసరం. మనం వెంటనే