యజమాని వారిని వెంటబెట్టుకుని బయటికి వచ్చి, ప్రదీపుణ్ణ సమీపించి, “నాయనా, నీపేరేమిటి? మీదేపూరు?” అని అడిగాడు. వారి సంభాషణవల్ల ప్రదీపుడే ఆ పెద్దమనిషి కుమారుణ్ణి రక్తించినవాడని తేలింది.

“ఇవాళ మావాడికి జలగండం తప్పటం మాకెంత ఆనందంగా ఉందో నువు ఊహించు కోవచ్చు. అందుకే ఈపూట అంబికకు పూజ చేయించబానికి అందరమూ వచ్చాము. నువుకూడా మావెంట రా! మా అబ్బాయి నీకోసం తెగ కలవరిస్తున్నాడు. తాను బతికి, నీవు నదికి బలి అయావేమో ననికూడా ఎంతో దిగులుపడుతున్నాడు!” అన్నాడు ఆ పెద్దమనిషి.

ఆయన ప్రదీపుణ్ణి తన ఇంటికి తీసుకు పొవటమే గాక అతనికి తన కుమారై నిచ్చి పెళ్లికూడా చేసి, తన ఇంటనే ఉంచుకున్నాడు. ఈవిధంగా ప్రదీపుడు కనిన పగటి కలలు నిజమయాయి.

బేతాళుడి కథ చెప్పి, “రాజా, నాకొక్క సందేహం ప్రదీపుడు ఆ యువకుడి ప్రాణం రక్తించినాక తన ఆత్మహత్యా ప్రయత్నాన్ని ఎందుకు మానుకున్నాడు? అతనికి జీవితంపై తిరిగి ఆశ కలగటానికి కారణ మేమిటి? ఈ ప్రశ్నకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “పరోపకారం ద్వారా మనిషికీ సమాజానికీ మధ్య బాంధవ్యం పెరుగుతుంది. మరొకరికి ఉప కారం చేసే అవకాశం లేని కారణంచేతనే ప్రదీపుడు జీవితం గురించి కలలు కనే శక్తిని కోల్పోయాడు. ఎప్పుడైతే మరొకరి ప్రాణం కాపాడాడో అప్పుడే అతనికి కలలు కనే శక్తి తిరిగి వచ్చింది,” అన్నాడు.

రాజుకు ఈవిధంగా మౌనభంగం కలగ గానే బేతాళుడు శవంతోసహా మాయమై మళ్లీ చెట్టెక్కాడు.
—(కల్పితం)