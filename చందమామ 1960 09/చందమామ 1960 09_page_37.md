తన కథనే రంగస్థలం మీద చూస్తుంటే వాసువదత్తకు వింత గొల్పింది. కాని కొన్ని విషయాలలో ఆమె అవాస్తవమైన కల్పన గమనించింది. ఉదాహరణకు నాటకంలో వాసువదత్తా, ఉదయనుడూ ఒకే ఆసనంపైన కూచున్నారు. “ఆయన బందీగా ఉండి నాకు వీణ నేర్పవచ్చినప్పుడు మేమిద్దరమూ ఒక ఆసనంపైన ఎన్నడూ కూచోలేదు,” అన్నదామె తన పక్కనే ఉన్న యోగినితో. “నాటకంలో కొంత కల్పన ఉంటుంది మరి,” అన్నది యోగిని.

వాసువదత్త మాట విమైనా ఉదయనుడు ప్రియదర్శికను తన చెంత కూర్చోబెట్టుకుని ఆనందించటమే గాక ఆమె చెయ్యికూడా పట్టుకుని తన్మయత్వం చెందుతున్నాడు.

ఇది చూడగానే వాసువదత్త చివాలున లేచి, “ఇలాటి అబద్ధాలను నేను చూడను!” ఆంటూ బయలుదేరింది. చిత్రశాల ద్వారం వద్ద నిద్రపోతూ ఆమెకు విదూషకుడు కని పించాడు. వాసువదత్త అతన్ని నిద్రలేపి మహారాజెక్కడ అని అడిగింది. అతడు నిద్రకలతన, “నాటకంలో ఆడుతున్నాడే? ఇంకా ఆట పూర్తికాలేదా?” అని అడిగాడు.

“అయితే మనోరమ ఎక్కడ?” అని వాసువదత్త ఆడుగుతూండగానే మనోరమ పక్కన ఉన్నవాళ్లు, “మహారాజీ, అది మహారాజు కాదు, మహారాజు పాత్ర మాత్రమే!” అన్నారు.

కాని ఉదయన పాత్రలాగా రంగస్థలం మీదికి వచ్చినది మనోరమ కాదు, ఉదయ నుడే. ఆయన విదూషకుడితో సహా నేపథ్యం లోక వెళ్లి మనోరమను మంచి చేనుకుని ఆమె తగిలించుకున్న అభరణాలన్నీ తీసు కుని తానే రంగస్థలం మీదికి వచ్చాడు. మనోరమా, విదూషకుడూ ఒకమూలనుంచి నాటకం చూడసాగారు. కాస్సేపటికి విదూషకుడు నాటకం చూడనని చెప్పి పడుకుని నిద్రపోయాడు.