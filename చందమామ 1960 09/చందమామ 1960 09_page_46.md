“వీరాధి వీరుడు”

పూర్వం కళింగదేశానికి వంగదేశానికి మధ్య ఉండే సరిహద్దులో ఒక కోట ఉండేది. అది చూడటానికి కోటలాగే బురుజులూ, ప్రహరీ గోడలూ కలిగి ఉండేది, కాని నిజంగా సేనలు వచ్చి ముట్టడిస్తే ఎందుకూ పనికిరాదు.

ఈ కోటలో జితవర్మ అని ఒక వెర్రి బాగులవాడు నివసిస్తూ ఉండేవాడు. అతని పూర్వీకులు ఒకప్పుడు రాజ్యాలు ఏలారు. అందుచేత తానుకూడా ఒక మహావీరుడి నని జితవర్మ అనుకుంటూ ఉండేవాడు. “మనని చూస్తే ఎటువంటివాళ్ళకూ గుండె దడ! అందుచేతనే మన కోటపైకి ఎవరూ దండెతిరిరారు! ఆర్జునుడూ, కర్ణుడూ ఏకమై వచ్చినా నా ధాటికి తట్టుకోలేరు!” అని జిత వర్మ ప్రగల్భాలు పలుకుతూ ఉండేవాడు.

చుట్టుపక్కలవాళ్లు అతని ప్రగల్భాలు నమ్మినట్టు పైకి నటిస్తూ, చాటుగా అతన్ని చూసి నవ్వుకుంటూ ఉండేవాళ్లు.

తన ప్రతాపం రుజువు చెయ్యటానికి జిత వర్మ అప్పుడప్పుడూ కొందరు మనుమలను వెంటబెట్టుకుని ఏ జమీందారు ఆస్తిమీదనో పడి దోచుకు రావటానికి ప్రయత్నిస్తూండే వాడు. జితవర్మ ఏ కోడినో, గెర్రెనో ఎత్తుకు పోతే జమీందార్లు లక్ష్యపెట్టెవారుకారు. అంతకంపె పెద్ద దొంగతనానికి పూనుకున్నప్పుడు వారు తమ నౌకర్లను పంపి, జిత వర్మనూ, అతని అనుచరులనూ కొట్టించే వారు. అలా దెబ్బలు తిని వచ్చినప్పుడు జిత వర్మ, “పరికిపందలు! ధైర్యం ఉంటే వాళ్లే వచ్చి నాతో ముఖాముఖి యుద్ధం చెయ్యాలి గాని, తమ వెట్టివాళ్ళను నా మీదికి పంపు తారా? అటువంటి నీచులతో నేను యుద్ధం చేస్తానా?” అనేవాడు.

బందిపోటుకు పోయి జితవర్మ దెబ్బలు తిని వచ్చినప్పుడు అతని భార్య అతని వీపున ఉండే గాయాలకు మందు రాచేది. తస భర్త