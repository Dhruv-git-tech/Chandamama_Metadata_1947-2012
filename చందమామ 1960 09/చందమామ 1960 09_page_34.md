# ప్రియదర్శిక

మత్స్యదేశానికి రాజైన ఉదయనుడు వాసన దత్తను పెళ్ళాడకపూర్వమే దృఢవర్మ అనే రాజు తన కూతురైన ప్రియదర్శికను ఉదయనుడికి ఇస్తానని కబురు పంపాడు. ఈలోపుగా ఉజ్జయిని రాజైన ప్రద్యోత మహాసేనుడు వత్సరాజుకు తన కుమారై అయిన వాసనదత్తను ఇచ్చి వివాహం చేసే ఉద్దేశంతో ఒక పన్నాగం పన్నాడు. ఏనుగులను పట్టుకోవటంలో ప్రీతిగల ఉదయనుడు వనంలో ఉండగా ప్రద్యోతుడి సైనికులు ఒక మాయ ఏనుగుతో ఆయనను ఆకర్షించి బందీగా ఉజ్జయినికి పట్టుకుపోయారు.

ప్రియదర్శిక వాసనదత్తకు పరాయిది కాదు, వారిద్దరూ అప్పచెల్లెళ్ల బిడ్డలు, అంటే వేలువిడిచిన అప్పచెల్లెళ్లు. దృఢవర్మ తన కుమారై ప్రియదర్శికను వత్సరాజైన ఉదయనుడి కిచ్చి పెళ్ళిచేయలేకపోగా, కళింగ రాజుకు కోపం తెప్పించాడు. ఎందుచేత

నంటే కళింగరాజు ప్రియదర్శికను తన కిచ్చి వివాహం చెయ్యమని దృఢవర్మను అదివరకే కోరి ఉన్నాడు. ఆమెను తనకు కాదని ఉదయనుడికి ఇవ్వజూపుతాడా అన్న ఆగ్రహంతో ఈ కళింగరాజు దండెత్తి వచ్చి దృఢవర్మ కోటను ముట్టడించాడు. వత్సరాజు ఉదయనుడు తన శత్రువైన ప్రద్యోత మహాసేనుడికి బందీగా చికికి ఉన్నాడు గనక ఆయన దృఢవర్మకు సాయం రాడని కళింగరాజుకు తెలుసు.

ఆయితే దృఢవర్మ భృత్యుడు వినయ వసువు అనేవాడు తన ప్రభువు కోరిక ఎప్పటి కైనా తీరే అవకాశం ఉంటుందనే ఉద్దేశంతో, ఉపాయంగా కోట లోపలినుంచి ప్రియ దర్శికను తప్పించి, ఆమె కళింగరాజుకు చిక్కకుండా తనవెంట తీసుకుపోయాడు. అలా అతను ప్రియదర్శికను తీసుకుని ప్రయాణమై కొంతకాలానికి తన మిత్రుడైన