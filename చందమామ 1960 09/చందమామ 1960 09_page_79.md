ఇరానీ వర్తకుడి ముఖంలో బాధా,
కోపమూ కని పించాయి. “ఇన్నాళ్ళుగా
మీరంతా నాతో వ్యాపారం చేస్తూకూడా ఈ
పెద్దమనిషి సంగతి దాచిపెట్టి అతనిని
విందులో పంక్తి చివర కూచోపెట్టనిచ్చారు.
నేను వారికి ముందు కేమాపణ చెప్పుకో
వాలి! మీ సరుకుల సంగతి తరవాత
చూస్తాను!” అంటూ ఆయన వెన్‌ను వెంట
బెట్టుకుని తీరానికి వెళ్ళాడు.

అబూ హసన్ వెన్‌ను తన దుకాణానికి
తీసుకుపోయి కూచోబెట్టి, తిరిగి వచ్చి మిగి
లిన వారిని తీసుకుపోయాడు. తరవాత
అతను అందరి ఎదటా వెన్‌ను, “ఆ తాబేటి
చిప్ప అమ్ముతారా?” అన్నాడు.

వెన్ తెలివి లేనివాడుకాడు, “మంచి
ధర వస్తే అమ్మటానికేం?” అన్నాడు.

“అయితే ఎంత ఇమ్మంటారో అడగండి!
నేను గిర్లి బేరం ఆడేవాణ్టికాను!” అన్నాడు
అబూ హసన్.

వెన్ చాంగ్‌తో సంప్రతించాడు. వారు
రహస్యంగా మాట్లాడుకున్నారు.

చిట్టచివరకు చాంగ్ హసన్‌తో, వేళా
కోళంగా అన్నట్టుగా, “అతని ఉద్దేశం పది
వేలు అడగాలని ఉన్నట్టున్నది!” అన్నాడు.

“అంటే ఆయనకు అమ్మాలని లేదన్న
మాట!” అన్నాడు హసన్.

ఆ తాబేటి చిప్ప చాలా విలవైనదని
వర్తకులకు తెలిసిపోయింది. చాంగ్ ఇక
దాపరికం లేకుండా హసన్‌కు వెన్ కథ
అంతా చెప్పి, ఎంత ఇవ్వాలో హసన్‌నే నిర్ణ
యించమన్నాడు. హసన్ యాబైవేల పలాల
వెండి ఇచ్చి తాబేటి చిప్పను కొన్నాడు. అది
కూడా చాలా తక్కువధరే. ఆ తాబేటి
చిప్పలో వెలలేని ముత్యాలు, అంగుళం
ప్రమాణం గలవి ఉంటాయట. ఏమైనా
వెన్ దుర్దినాలు దాటిపోయాయి. అతను
పెళ్ళాడి, పెద్ద వర్తకులలో ఒకడై సుఖంగా
జీవించాడు.