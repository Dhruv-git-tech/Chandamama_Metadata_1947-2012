దేవత లటు పట్టుకొనిరి,
దితి సుతు లిటు పట్టుకొనిరి;
అప్పటికిని ఆ పర్వత
మావంతయు కదలేదు;

దేవత లట చతీకిలబడి
దిగులుతోడ కూర్చుండిరి;
వగపుతోడ దైతేయులు
మొగమెత్తగ లేకుండిరి.

అపు డచటి కొక బలాఢ్యు
డరుదెంచుట కనిపించెను;
కైలాసపు శిఖర మటకు
కదలి వచ్చె ననిపించెను.

ఆతని కొక వేయి పడగ;
లా పడగల పైన మణులు!—
థగథగమని మెఱయుచుండె!
థగథగమని మండుచుండె!

వారందఱు అతనికడకు
చేరి మ్రోక్క నిలిచినారు;
ఆతని బుసబుస్సులకే
అల్లలాడి పోయినారు!

“ఓ మహాత్మ! నీ వెవరవి
మే మెఱుగము; మా కోసము
భగవంతుడు మిమ్మిచటికి
పంపెనంచు భావింతుము!

మందరగిరి ఆకస్మమును
అందుకొనెడు నట్లుండెను;
కష్టెదుటను సున్నవారి
గొట్టవచ్చి నట్లుండెను.

దైతేయులు మందరగిరి
తామొక్కరు పెఱుకదలచి,
అటు పట్టిరి, ఇటు పట్టిరి—
ఆంగుళమది కదలేదు!

మేని కిసుక పూసికొనిరి,
మీసములను మెలిచేసిరి,
అటు పట్టిరి, ఇటు పట్టిరి—
ఆంగుళమది కదలేదు!