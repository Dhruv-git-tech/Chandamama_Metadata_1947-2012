కారణంచేత వాడు బుద్ధి తెలిసిన ప్పటి నుంచీ అనాధగానే ఉంటూ వచ్చాడు. చిన్న తనంలో ఒక గురువును ఆశ్రయించి, వారి ఇంట ఊడిగంచేస్తూ కొద్దిగా చదువు కున్నాడు. అయితే గురుదక్షణ ఇవ్వలేని ఆ నిర్భాగ్యుడికి గురువు ఏమంత శ్రద్ధగా చదువు చెప్పలేదు, కాని చాకరిమాత్రం బాగా చేయించుకున్నాడు. వాడికి పదిహేను, పద హారేళ్ళురాగానే గురువుగారు వాడితో, “ఇక నీవు పెద్దవాడవైనావు. నీకు చెప్పే చదు పంతా అయిపోయింది. ఎక్కడికైనా పోయి, ఎవరినైనా ఆశ్రయించి నీ బతుకు వెళ్ళ బుచ్చుకో !” అని సాగనంపాడు.

ప్రదీపుడు దేశసంచారం ప్రారంభించాడు. పకులకు గూళ్లూ, ఉడతలకు చెట్ల తొరలూ, ఎలుకలకు బొరియలూ ఉన్నాయి గాని వాడికి నిలవ నీడలేదు. రోజుకొక కొత్త ఊరు వెళ్ళేవాడు. దారిలో పగటి కలలు కనేవాడు: తాను చేరబోయే గ్రామంలో ఎవరో తనను చేరదీస్తారని, తనకు ఆక్కడ జీవనోపాధి లభిస్తుందనీ, తానుకూడా సమాజంలో చేరిపోయి ఇతరులతో కష్టసుఖాలు చెప్పుకోవటమూ, వారి కష్టసుఖాలు వినటమూ జరుగుతుందనీ ఊహించుకునేవాడు. తీరా ఆ గ్రామం వెళ్ళాక ఆక్కడ ఎవరూ వాడి విషయం పట్టించుకునేవారు కారు, వాడి మంచి చెడ్డలు విచారించేవారు కారు. ఏ ఇంటనో ముష్టి ఎత్తి ఇంత తిండి తిని, ఏ చెట్టు నీడనో పడుకుని నిద్రపాయేవాడు.

ఈవిధంగా ప్రదీపుడు అయిదారేళ్లపాటు సంచారం చేశాడు. వాడికి సుఖాలు ఎలా ఉంటాయో తెలియదు, అందుచేత తాను కష్టాలు పడుతున్నాననికూడా అనిపించలేదు. వాడు ఇతరులమధ్య సంబంధ బాంధవ్యాలు గమనించి ప్రపంచంలో నిజమైన అనందం ఒక్కటేసని గ్రహించాడు. అదేమిటంటే, సంతోషం కలిగినా, బాధ