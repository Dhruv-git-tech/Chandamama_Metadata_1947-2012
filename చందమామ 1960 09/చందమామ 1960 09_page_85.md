గేయకథలు:

రచన: “రోహిణి”

రాగిచెంబు కథ

సీతానగరంలో ఒక - శిష్టుడైన బ్రాహ్మణుండు
చీకూ చింతా లేక - జీవయాత్ర చేయుచుండు
ఆ బాపడు చెప్పినదే - అందరికిని వేదముగా
సేబాసని మెచ్చుకొంచు - చేతురు నిర్వాదముగా

అమావాస్యరోజున సూ - ర్య గ్రహణము వచ్చిందని
ఆ బాపడు నదిలో స్నా - నాదికమును చేయం జని
ఇసుకలోన రాగిచెంబు - నిడి పై నొక లింగముగా
ఇంత యిసుక పోసి లోని - కేగె నీటిలో మునుగా

ఆందరు నల్లే చేయా - లను కొని ఆ యిసుకతోను
ఆందముగా లింగాల - నమర్చి మునిగి రామీద
గట్టుకి వచ్చిన బాపడు - కాంచలేక తన చెంబును
మొట్టమొదటికే వచ్చెను - మోసమంచు రోదించెను.