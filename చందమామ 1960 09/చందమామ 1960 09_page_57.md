అంతలోనే ప్రదీపుడికి ఒక వింత కనబడింది. ఎవరో యువకుడు నదిలో పడి కొట్టుకువస్తున్నాడు. అతనికి ఈత రాదులాగుంది. తల నీటిపైకి వచ్చినప్పుడల్లా నోటితో గాలి పీల్చి మూలుగుతున్నాడు.

ప్రదీపుడు చప్పన నీటిలోకి దూకి ఆ కొట్టుకువచ్చే యువకుడికేసి బలంగా ఈదు కుంటూ వెళ్ళాడు. ప్రదీపుడు తన శరీరానికి తగలగానే ఆ యువకుడు అతని మెడగట్టిగా వాటేసుకుని స్పృహ కోల్పోయాడు. వరదలో ఉన్న నదిని ఈ ఒడ్డునుంచి ఆ ఒడ్డుకు అడ్డంగా ఈదేసరికి ప్రదీపుడు చాలా అలిసిపోయాడు. దానికితోడు ఆ యువకుడు అతని మెడకు గుదిబండలాగా అయాడు. అవతలి ఒడ్డు సమీపంలోనే ఉన్నప్పటికీ, ఈది దాన్ని చేరుకోవటం ప్రదీపుడికి ఎంతో దుస్సాధ్యంగా కనబడింది.

ఈ సమయానికి అవతలిఒడ్డు వెంబడి కొందరు మనుషులు పరిగెత్తుకుంటూ వచ్చారు. వాళ్ళు మెల్లిగా ప్రదీపుణ్ణీ, రెండో యువకుణ్ణీ ఒడ్డుకు చేర్చారు. తరవాత వాళ్ళు తమ యజమానిని, “చిన్నబాబూ! చిన్నబాబూ!” అని పిలుస్తూ అతనికి పరిశర్యలు చెయ్యటంలో నిమగ్నులై ప్రదీపుడి విషయం పట్టించుకోలేదు.

చిట్టచివరకు వాడికి పగటి కలలు కనే శక్తి కూడా పోయింది. జీవితంమీద విరక్తికలిగింది. వాడు విరూపానగరంకేసి పోతూ ఒక నదిని చేరి, అందులో పడి ఆత్మహత్య చేసుకోవటానికి నిశ్చయించుకు న్నాడు. వర్షాల కారణంగా నది పూటుగా ప్రవహిస్తున్నది. ఆయినా ప్రదీపుడికి ఈదటం చాతనవును. అందుచేత నదిలో పడి చావటం కూడా అంత తేలికపని కాదు. ప్రదీపుడు నదిలో దూకి, చేతులూ కాళ్ళు పూర్తిగా బలహీనమైపోయేదాకా ఈది ఆ తరవాత నీటిలో ముణిగి చచ్చిపోవటానికి నిశ్చయించుకున్నాడు.