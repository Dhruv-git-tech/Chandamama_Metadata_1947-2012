# అనాకాల బాహుపిల్ల

ఒక కాలవ పక్కన పొదలలో ఒక బాతు గుడ్డు పెట్టి పొదుగుతూ కూచున్నది. కొద్ది కాలానికి గుడ్లన్నీ “టప్, టప్” అని చిట్లి, ముద్దులొటికే బాతు పిల్లలు బయటికి వచ్చాయి. అయినా బాతుకు పొదిగే పని పూర్తి కాలేదు, ఎందుచేతనంటే ఒక గుడ్డు చిట్లకుండా ఉండిపోయింది. అది మిగిలిన గుడ్లకంటె పెద్దది కూడా నూ. అందుచేత బాతు మళ్ళీ దానిపైన కూర్చున్నది.

ఇంతలో ఒక ముసలి బాతు అటుకేసి వచ్చి, “పిల్లలతో సహా కాలవలోకి వెళ్ళి ఈదక ఇంకా కూర్చునే ఉన్నావేం?” అని ఆడిగింది. “ఒక్క గుడ్డు దిగబడిపోయింది. ఎంతకూ చిట్లకుండా ఉన్నది,” అన్నది తల్లిబాతు.

“ఏదీ చూడనీ?” అన్నది ముసలిబాతు. దిగబడిపోయిన గుడ్డును చూసి ఆ ముసలి

బాతు, “ఎబ్బే, ఇది బాతుగుడ్డే కాదు. ఏ టర్కీకోడిదో అయి ఉంటుంది. నేనొక సారి ఇలాగే మోసపోయి టర్కీకోడి పిల్లల్ని పొదిగాను. ఎంత బతిమాలినా అవి నీటికేసి రానేలేదు. నా మాట విని ఆగుడ్డును ఆక్కడే వదిలేసి నీ పిల్లల్ని తీసుకుపోయి ఈదించు,” అన్నది.

“ఇన్నాళ్లు పొదిగానుకద. ఇంకో రెండు రోజులు పొదిగి చూస్తాను పోనీ!” అన్నది తల్లిబాతు. “అయితే నీయిష్టం!” అంటూ ముసలిబాతు వెళ్ళిపోయింది.

ఎలాగయితేనేం దిగబడిపోయిన గుడ్డు కూడా “టప్” అని చిట్లి అందులోనుంచి ఒక పెద్ద బాతుపిల్ల, అమిత అనాకారిది, బయటికి వచ్చింది. “కొంపతీసి టర్కీకోడి పిల్లే కాటోలు! నీటిలోకి తోస్తే నిజం అదే బయటపడుతుంది!” అనుకున్నది తల్లిబాతు.