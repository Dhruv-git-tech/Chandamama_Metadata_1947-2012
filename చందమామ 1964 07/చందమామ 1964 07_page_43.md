వాడు చెప్పినదంతా విని, “ఓరి, పిచ్చి వాడా, నీ పిన్నమ్మ పేరుకు తగ్గట్టు బంగా రమే. ఆమె మీద ఆనుమానపడి వచ్చే శావా? వెంటనే ఇంటికి పో. పాపం, నీ కోసం ఎంత బెంగపడిందో,” అన్నదామె.

వెంకడు ఎక్కడా ఆగకుండా నడిచి ఒక నాటి నడిరాత్రి తన ఇల్లు చేరుకున్నాడు. సరిగా అదే సమయంలో ఒక దొంగ తమ ఇంటికి కన్నం వేసి లోపలికి ప్రవేశిస్తూ ఉండటం వాడికి కనిపించింది. వాడు కూడా అదే కన్నంలో నుంచి లోపల ప్రవేశించి దొంగను వెనకనుంచి గట్టిగా పట్టుకున్నాడు.

“చిన్నమ్మా! నేనే! దీపం వెలిగించు,” అన్నాడు వాడు, దొంగను పెడరెక్కలు విరిచి పట్టుకుని.

బంగారి దీపం వెలిగించి, దొంగను చూసి, తాడొకటి తెచ్చి దొంగ చేతులను గట్టిగా కట్టింది. ఇరుగు పారుగు వాళ్ళను లేపేసరికి వాళ్ళు దొంగను పట్టుకుపోయారు.

బంగారి తన కొడుకును మళ్ళీ చూసి ఆనందబాష్పాలు రాల్చి, “చెప్పకుండా చెయ్యకుండా ఎక్కడికి పోయావురా?” అని అడిగింది.

వెంకడు ఆమెతో జరిగినదంతా దాచకుండా చెప్పి, “చిన్నమ్మా, నువు దేవుడికి దణ్ణం పెట్టుకుంటూ నేను చీమలాగా, ఆడదానిలాగా, ఆకలిగా, తాడులాగా ఉండాలని ఎందుకన్నావో అర్థమయింది. కాని మట్టికుండాలాగా ఉండాలని ఎందుకన్నావు?” అని అడిగాడు.

“నాయనా, మట్టికుండ భద్రంగా వాడు కుంటే ఎంత కాలమైనా ఉపయోగపడుతుంది, ఎన్నో విధాల ఉపయోగపడుతుంది. అనేక పనులకు ఇత్తడి, వెండి, బంగారు బిందెల కన్న కూడా మట్టి కుండ శ్రేష్ఠం. ఎంత బీదవాళ్ళకైనా అది అందుబాటులో ఉంటుంది,” అన్నది బంగారి. ఈ మాటలు విని వెంకడు తృప్తిపడ్డాడు.