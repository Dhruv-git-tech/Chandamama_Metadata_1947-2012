జమీందారు వెటకారంగా, “అవుతో ఏదో గుసగుసలాడుతున్నా వేమిటి, వెంకన్నా ?” అని అడిగాడు.

“ఏంలేదు, మహాప్రభో! నేనీ అవును, ‘ఈన మోస్తావా?’ అని అడిగాను,” అన్నాడు వెంకన్నభట్టు.

“అదే మంటుంది?” అన్నాడు జమీం దారు మరింత వేళాకోళంగా.

“అది ఏమంటుందంటే: ‘నేను కృత యుగంలో మహిషాసురుడి వద్ద ఉండే దాన్ని. మహిషాసురుడు కాస్తా ఆదిశక్తి చేతిలో అంతమయాడు. కృతయుగం అంత మయినా కూడా నేను చావలేదు. త్రేతా యుగం వచ్చింది. రావణుడు పుట్టటమూ, రాముడి చేతిలో చావటమూ కూడా కళ్ళారా చూశాను. ఆ తరవాత ద్వాపరయుగంలో కంసుడు పుట్టాడు. కృష్ణుడు వచ్చి కంసుణ్ణి చంపటం కూడా కళ్ళారా చూశాను. అప్ప టికీ నాకు చావు రాలేదు. అయితే నాకు

దేని మీదా ఈనాడు భ్రాంతి లేదు. వైరాగ్యం కూడా ఏర్పడింది. కలియుగం వచ్చేసింది. ఇన్ని యుగాలు చూసిన దాన్ని పట్టుకుని ఈన మోస్తావా అని అడగటానికి నీకు సిగ్గు లేదా ? నలుగురూ నన్ను చూసి నవ్వరా ?” అంటున్నది, మహాప్రభో!”అన్నాడు వెంకన్న భట్టు. అతడి మాటలకు ఆక్కడ ఉన్న వారంతా గౌల్లున నవ్వారు. పది మందిలోనూ జమీందారుకు బాగా తల వంపులయింది.

“చచ్చు వెధవా! మంచి పాడి ఆవును పట్టుకు రారా అంటే ముసలి ఆవును తెచ్చావా? వెళ్ళి, వెంటనే మంచి పాడి ఆవును పట్టుకు రా!” అని జమీందారు నౌకరు పైన నిప్పులు కక్కాడు.

నౌకరు ముసలి ఆవును తీసుకుపోయి మంచి పాడి ఆవును తీసుకు వచ్చాడు. వెంకన్నభట్టు జమీందారుగారి దానశీలత పైన మరికొన్ని పద్యాలు చదివి, ఆ ఆవును ఇంటికి తోలుకుపోయాడు.