విభీషణుడు చెప్పిన ఈ మాటలకు ఇంద్రజిత్తు. “బాబాయి, పులస్త్వ వంశంలో పుట్టినవాడు అనరాని మాట లన్నావు. బల శౌర్య పరాక్రమాలు లేని పిరికి పందవు! ఎందుకు అందరినీ భయ పెట్టుతున్నావు? రామ లక్ష్మణులను చంపటానికి ఒక్క రాకసుడు చాలు. నేను ఇంద్రుణ్ణి ఓడించాను. నన్ను చూసి దేవతలు గొరెల మందలాగా పారిపోయారు. ఐరావతాన్ని కూల్చి, దాని దంతాలు పెరికాను. ఆల్పులైన ఈ రాజకుమారులను జయించలేనా?” అన్నాడు.

“నాయనా, కుర్రవాడివి. నీ బుద్ధి పరిపక్వం కాలేదు. నీ తండ్రి పక్వంగా మాట్లాడుతూ అతనికే శత్రుడివచ్చుతున్నావు. ఈ సభలో నిన్ను మాట్లాడనివ్వటమే తప్పు. సీతను కానుకలతో సహా రాముడికి అర్పించి నట్టయితే మనమంతా సుఖంగా ఉండవచ్చు,” అని విభీషణు డన్నాడు.

ఈ మాట అన్నందుకు రావణుడు విభీషణుడి పై విరుచుకుపడ్డాడు. “జ్ఞాతివి, శత్రు పక్షపాతివి. జ్ఞాతి కన్న పగవాడు లేడు. తమ్ముడి వని క్షమించాను. మరొక తైతే చిల్చేసి ఉందును. ఛి, వంశం చెడ బుట్టిన వాడా!” అన్నాడు.

రావణు డిలా చీదరించుకోగానే విభీషణుడు మరి నలుగురు రాక్షస అనుచరులతో సహా ఆకాశంలోకి లేచి, “అన్న వని నీ మేలు కోరి చెప్పాను. నా మీద లేని తప్ప మోపి, నిందించావు. అది సహించరానిది. ఇష్టమైన మాటలు చెప్పేవారు కొల్లలు, కటుపుగా ఉన్నప్పటికీ మేలు చేసే మాటలు చెప్పేవారు దొరకరు. నీవు రాముడి చేతిలో చాపగా చూడలేను. నీ మంచి కోరి చెప్పిన మాటలను క్షమించు. నీవు, లంకా, ఈ రాకసులూ క్షేమంగా ఉండేటట్టు చూచుకో. నేను పోతున్నాను. నీవు సుఖంగా ఉండు,” అని చెప్పి, ఆక్కడి నుంచి బయలుదేరి