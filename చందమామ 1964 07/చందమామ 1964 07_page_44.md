భయం ఎలాడుంటుంది?

ఒక గ్రామంలో ఒక గృహస్థుండే వాడు.
ఆయన కొడుకులలో సుజ్జులు డనే వాడు
వట్టి గడుగ్గాయి. వాడెప్పుడూ ఏవో పనికి
మాలిన ఆటలాడుతూండే వాడు. రాత్రివేళ
కూడా పిల్లులనూ, కుక్కలనూ తరుముతూ
ఇల్లంతా తిరిగే వాడు. ఆఖరుకు ఎలుకల
తోనూ, పందికొక్కులతోనూ కూడా వాడు
ఆటలాడే వాడు. చీకట్లో తిరిగే వాడు ;
పాములూ, తేళ్ళూ ఉంటాయని పెద్దవాళ్ళు
చెప్పినా వాడు వినిపించుకునే వాడు కాడు.
పడి, దెబ్బలు తగిలించుకునే వాడు. వాడికి
అపాయమంటే లక్ష్యం లేదు, భయమన్నది
ఎరగనే ఎరగడు.

సుజ్జులుడు ఎందుకూ పనికి రాకుండా
పోతున్నాడన్న చింత తండ్రిని చాలా బాధిం
చింది. ఆయన వాణ్ణి తీసుకుపోయి ఒక
గురువు దగ్గిరపెట్టి, వాణ్ణొక మనిషిని చేస్తే
రెట్టింపు గురుకట్నం ఇచ్చుకుంటానన్నాడు.

గురువుగారు వాణ్ణి నయానా, భయానా చది
వించాలని ఎంతో ప్రయత్నించి విఫలుడై,
"ఒరే, నీ బుర్రలో అన్నీ ఉన్నాయిగాని,
భయమన్నది లేదురా! అది ఉంటే గాని
నీవు రాణించవు," అన్నాడు.

"భయం ఎలా ఉంటుందో, ఎక్కడ
ఉంటుందో చెప్పండి, తెచ్చుకుంటాను,"
అన్నాడు సుజ్జులుడు.

"భయం ఎలా ఉంటుందో నీకు తెలియ
జేస్తాలే!" అని గురువుగారు ఆ రాత్రి
కంబళి కప్పుకుని భయంకరమైన ఆరుపులు
ఆరుస్తూ సుజ్జులుడు నిద్రపోయే చోటికి
వచ్చాడు. సుజ్జులు డా ధ్వనికి నిద్రలేచి,
"ఎవరు నువు?" అని ఆడిగాడు.

"దయ్యాన్ని! నిన్ను మింగేస్తా!"
అన్నాడు గురువు.

"ఓహో, అందరూ దయ్యమనేది
నిన్నేనా? మరి నీ నోరే కనిపించటం లేదే?"