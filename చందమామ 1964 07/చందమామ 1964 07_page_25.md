తిలో త్తమా, విమలా శైలేశ్వరమందిరం నుంచి మందారణానికి తిరిగి వచ్చిన మూడు నాలుగు రోజుల తరువాత ఒకనాడు వీరేంద్ర సింహుడు తన సభాభవనంలో కూర్చుని ఉండగా ఆక్కడికి అభిరామస్వామి వచ్చాడు. వీరేంద్రుడు గౌరవంగా లేచి నిలబడి నమస్కారం చేసి, ఆయన కొక దర్భాసనం చూపాడు.

అద్దరూ ఎవరి ఆసనాలపై వారు కూర్చు న్నాక అభిరామస్వామి, “పఠానులకూ, మొగలులకూ ఘోర యుద్ధం జరగ బోతున్నది. ఆ సందర్భంలో నీవేమి చెయ్య దలిచావు?” అని అడిగాడు.

“శత్రువులను నా బాహు బలంతో ఓడిస్తాను,” అన్నాడు వీరేంద్రుడు.

“వీరు డనదగిన మాటే అన్నావు. కాని నీ దగ్గిర ఉండే సేన వెయ్యిమందే కదా, లక్షమంది సైన్యం గల శత్రువు నెలా జయి స్తావు? అటు మొగలులూ, అటు పఠా నులూ కూడా బలవంతులే. అందులో ఏదో ఒక పక్షం నీకు సహాయం చేస్తేనేగాని రెండో పక్షాన్ని జయించలేవు. రెండు పక్షాలకూ శత్రువు కావటంకంటె ఒక పక్షాన్ని మంచి చేసుకోవటం కేమం కద!” అని అభిరామస్వామి అన్నాడు.

వీరేంద్రుడి వెంట వచ్చిన సన్యాసి అభిరామస్వామి కోటలో ఎల్లప్పుడూ ఉండే వాడు కాడు. ఒకటి, రెండు నెలలు మందారణ దుర్గంలో ఉంటే, ఒకటి రెండు నెలలు దేశ సంచారం వెళ్ళేవాడు. అభిరామస్వామి వీరేంద్రుడి దీక్షా గురువని అందరూ అనుకునేవారు. వారిద్దరూ ఒకరి నొకరు గౌరవించుకునే వారు. ఏ విషయం లోనైనా వీరేంద్రసింహుడు అభిరామస్వామి సలహా ప్రకారమే సడిచేవాడు.

విమలా, అభిరామస్వామీ కాక, ఆస్మానీ అనే దాసీ కూడా థిల్లీ నుంచి వీరేంద్ర సింహుని వెంట వచ్చింది.