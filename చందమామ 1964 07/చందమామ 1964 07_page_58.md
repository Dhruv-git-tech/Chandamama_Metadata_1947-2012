గింది. మీరు లోపలికి నా బిడ్డను ఎత్తుకు వెళ్ళారు. ఏదీ? మంత్రం వేశారా? నా బిడ్డ బతికిందా?” అని అడుగుతూ, తన బిడ్డ కోసం చేతులు చాచి, మీనాకీ చేతిలోని బిడ్డను తీసుకున్నది.

ఈ మాటలు విని మీనాకీ కంగారు పడింది. కాని పాపన్న మటుకు, తొందరలో బిడ్డలు మారిపోయా రేమో ననుకుని, “మంత్రం వేశారమ్మా. నీ బిడ్డ కేమీ భయం లేదు,” అన్నాడు.

“నీ బిడ్డ మా బట్టల్లోకి ఎలా వచ్చిందీ?” అని మీనాకీ అడిగింది. ఆమె ఆ ఆడమనిషి చేతిలో నుంచి తన బిడ్డను తీసుకున్నది.

మీనాకీ ప్రశ్నకు సమాధానం చెప్పుకుండా ఆ ఆడమనిషి, “పాపం, మీ బిడ్డ కూడా తొందరగా మంత్రం వేయించు కోండమ్మా!” అన్నది, వారి హితం కోరిన దానిలాగా.

“మా బట్టలు మా కిచ్చెయ్యి,” అంటూ మీనాకీ తన బిడ్డకు కప్పి ఉన్న బట్టలు తీసింది. మీనాకీ బిడ్డ కళ్ళు తెరిచి, కాళ్ళు చేతులూ ఆడించాడు.

ఆ ఆడమనిషి కూడా తన బిడ్డకు చుట్టి ఉన్న బట్టలు తీసింది. తన బిడ్డ ఇంకా పాముకాటు మగతలోనే ఉండటం చూసి ఆమె గుండె గుభేలుమన్నది.