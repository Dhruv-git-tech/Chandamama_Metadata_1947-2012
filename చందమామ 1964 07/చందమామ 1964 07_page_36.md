రోజుల పాటుండటం మంచిది," అని మంత్రి జముంతుడికి సలహా ఇచ్చి, అతనికి అతిథి గృహంలో అన్ని ఏర్పాట్లూ చేశాడు.

ఆ పూటే మంత్రి చాటింపు వేయించాడు: రాజుగారికి సల్ల ఆవులు కావాలి; ఒక్కొక్క ఆవుకూ వెయ్యేసి రూపాయలు బహుమానం!

ఈ చాటింపు వింటూనే గండుడి భార్య, తన భర్త కిందటి రోజు తెచ్చి ఇంట్లో కట్టిన కపిలగోవును రాజుగారి దివాణానికి తోలుకు పోయింది. అది దొంగిలించిన ఆవని ఆమెకు తెలియదు. తన భర్తగాని, కొడుకుగాని దొంగతనాలు చెయ్యటం ఆమె కెంత

మాత్రమూ గిట్టదు. అందుచేత గండుడు తన భార్యతో ఆ సల్ల ఆవును సంతలో యాభై రూపాయాలకు కొన్నానని చెప్పాడు. ఆమె ఆ మాట నిజమే ననుకుని, యాభై రూపాయల ఆవుకు వెయ్యి రూపాయ లిస్తాడు గదా అని ఆశ పడింది.

ఇలాగే దివాణానికి మరికొన్ని సల్ల ఆవులు కూడా వచ్చాయి. కాని గండుడి భార్య తెచ్చిన ఆవే తనదని జయంతుడు గుర్తించి, ఆ సంగతి మంత్రికి రహస్యంగా తెలియ జేశాడు. “ఈ ఆవు మీ కెక్కడిది?” అని మంత్రి అడిగితే గండుడి భార్య, “నిన్న నా మొగుడు సంతలో కొన్నాడు,” అన్నది.