“ మూడుడా, నీది చావు తెలివిలాగుంది. నేనుగాక మరొక లో కేశ్వరుడున్నా డంటావా ? వా డెక్కడ ?” అని హిరణ్యకశిపు డన్నాడు. లో కేశ్వరు డంతటా ఉన్నాడని ప్రహాదుడు చెప్పాడు. “ ఆయితే ఈ స్తంభంలో కన బడడేం ?” అని హిరణ్యకశిపుడు కత్తి దూసి ప్రహాదుణ్ణి చంపటానికి సింహాసనం నుంచి చివాలున లేస్తూ సభా స్తంభాన్ని తన పిడికిలి బలంతో ఒక్క దెబ్బ కొట్టాడు.

వెంటనే భూమ్యాకాశాలు బద్దలయినట్టు భయంకరమైన చప్పడయింది. అది బ్రహ్మ మొదలైన వాళ్ళు కూడా విన్నారుగాని హిరణ్యకశిపుడు చెవిన పెట్టలేదు. కొడు కును ఎలా చంపటమా అని తటపటా యిస్తూ అతను అటూ ఇటూ తిరిగాడు.

అంతలోనే అతనికి స్తంభంలో నుంచి పుట్టిన భయంకరమైన వింత ఆకారం కన బడింది. అది మృగమూ కాదు, మనిషీ కాదు. దానికి భయంకరమైన కోరలూ, కత్తి లాటి నాలుకా ఉన్నాయి. పసుపు పచ్చని రంగుతో కళ్ళు క్రూరంగా మెరుస్తున్నాయి. మెడ కురుచగానూ, బాగా కొవ్వీ ఉన్నది. శరీరం నిండా తెల్లని రోమాలున్నాయి. ఆయుధాలలాటి గోళ్ళున్నాయి.

అది మహావిష్ణువు హిరణ్యకశిపును చంపటాని కెత్తిన నృసింహావతారం.