“ఆ పని చేస్తివా, నేను నీకు బతికి సంత కాలం ఎంతైనా బుణపడి ఉంటాను,” అన్నాడు నిరంజనుడు.

“నా కోరిక ఒక్కటి తీర్చేస్తే ఆ బుణం యావత్తూ తీరిపోతుంది. ఏమంటావు?” అన్నది పిశాచి.

“నాకు సాధ్యమైనదైతే నీ కోరిక తప్పక తీరుస్తాను,” అన్నాడు నిరంజనుడు.

“నీకు సాధ్యం కానిదైతే నేను కోరు తానా?” అంటూ పిశాచి నిరంజనుణ్ణి కళ్ళు మూసుకోమన్నది.

అతను తెరిగి కళ్ళు తెరిచేసరికి గంధర్వ లోక ద్వారం పద్ద ఉన్నాడు. పిశాచి ఒక మబ్బు తిన్నెపైన కూర్చుని, “నీవు తెరిగి వచ్చేదాకా ఇక్కడే ఉంటాను. నీ పని పూర్తి చేసుకుని రా. తరవాత నిన్ను మీ దేశం చేర్చుతాను,” అన్నది.

అతను గంధర్వలోకంలోకి అడుగు పెట్టగానే అనేకమంది గంధర్వ కాంత లతన్ని చుట్టుముట్టి, “ఎంత అందంగా ఉన్నాడో! ఎవతె పిలిపించిందో!” అనుకున్నారు. కొందరతన్ని, “నీకేం కావాలి? ఎవరు కావాలి?” అని అడిగారు.

“నా కొక గంధర్వ స్త్రీతో పని ఉన్నది. ఆమె ఇటీవల భూలోకానికి వచ్చి, మా

తండ్రిగారిని గుడ్డివాడివి కమ్మని శపించింది. ఆమె పేరు నాకు తెలియదు,” అన్నాడు నిరంజనుడు.

గంధర్వ కాంతలు తమలో తాము మాట్లాడుకుని, నిరంజనుడి తండ్రిని శపించి నది గంధర్వరాజ కుమార్తె పుష్పోత్తమ అయి ఉంటుందని నిశ్చయించి, అతన్ని ఆమె వద్దకు తీసుకుపోయారు.

“నీ వా రాజు కొడుకువా? అతన్ని నేనే శపించాను. నన్ను తన అంతఃపురంలో ఉండమని చాలా అవమానించాడు. అందుకని నీవు ఇంత దూరం వచ్చావా?” అన్నది పుష్పోత్తమ.