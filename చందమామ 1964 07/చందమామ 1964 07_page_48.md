తండ్రి కోసం

ఒకప్పుడు గాంధార దేశాన్ని ధన్యంతుడనే రాజు పాలించేవాడు. ఒకనా డాయన సపరి వారంగా అరణ్యానికి వేచాడబోయి, అక్కడ ఒక పుష్ప వృక్షం కింద నిలబడి ఉన్న ఒక అతిలోక సుందరిని చూశాడు. వెంటనే రాజు కామెపై మోహవికారం కలిగింది. తన పరివారాన్ని దూరంగా ఉండమని చెప్పి ధన్యంతుడు ఒంటరిగా ఆ స్త్రీని సమీపించి, “ఎవరు నీవు? ఈ అరణ్యంలో ఒంటరిగా ఎందుకున్నావు?” అని అడిగాడు.

“నే నొక గంధర్వ స్త్రీని. ఆకాశమార్గాన వెళుతూ, ఈ చెట్టు పూల వాసన ఆకర్షించగా, కిందికి దిగి వచ్చి చెట్టు కింద నిలబడ్డాను,” అని ఆమె జవాబు చెప్పింది.

“నీవు మీ లోకానికి తిరిగి పోవద్దు. నా వెంట వచ్చి మా అంతఃపురంలో ఉండి పోయి, నాకు ఆనందం కలిగించు,” అన్నాడు రాజు.

గంధర్వ స్త్రీ అందుకు ఒప్పుకోలేదు. రాజు మరింత ప్రాధేయ పడసాగాడు. చివర కామె చిరాకుపడి, “నీ కళ్ళు నీ బుద్ధిని పాడు చేసేశాయి. గంధర్వ స్త్రీనని చెప్పినా అర్థం చేసుకోలేకుండా ఉన్నావు గనక గుడ్డి వాడివైపో!” అని శపించి, ఆకాశంలోకి ఎగిరి పోయింది.

గుడ్డివాడై పోయిన ధన్యంతుణ్ణి ఆయన పరివారం ఇల్లు చేర్చారు. ఆయన అంధత్వానికి ఎన్ని చికిత్సలు చేసినా ప్రయోజనం లేక పోయింది. శాపంపల్ల వచ్చిన గుడ్డితనం శాపవిమోచనంతో గాని పోదు. ఎవరైనా ఆ గంధర్వ స్త్రీ వద్దకు వెళ్ళి, ఆమె అను గ్రహం సంపాదించి రాజును అంధత్వం నుంచి విముక్తుణ్ణి చెయ్యాలి. కాని ఈ పని ఎవరి వల్ల సాధ్య మవుతుంది?

ధన్యంతుడికి ఒకే ఒక కొడుకున్నాడు. అతని పేరు నిరంజనుడు. “నేను ఎంత