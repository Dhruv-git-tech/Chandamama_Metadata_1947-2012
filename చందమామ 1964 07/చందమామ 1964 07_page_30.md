ఎందుకూ పనికిరాకుండా పోయాడు. దారి ఖర్చులకైనా డబ్బు లేదు. అందుచేత వాడు అక్కడే ఉండిపోయాడు," అని చెప్పాడు.

కృతవర్మ పూర్తిగా మారి పోయాడని చెప్పిన శ్రుతవర్మ తానుమాత్రం ఏమీ మార లేదు. అతను పాచికలాటలోపడి, తాను కృతవర్మను చంపి కాజేసిన డబ్బంతా పొగొట్టుకున్నాడు. చివరకు అతనికి తన గ్రామంలో జరుగుబాటు కాలేదు. అతను దేశాంతరాలకు మళ్ళీ బయలుదేరాడు.

శ్రుతవర్మ, తాను కృతవర్మను చంపిన కొండ కనుమ కుండా నడుస్తూండగా, “శ్రుతా! శ్రుతా!” అని ఎవరో పిలిచిన ట్టయింది. వెనక్కు తిరిగి చూస్తే ఎవరూ కనిపించలేదు. భ్రమ అయి ఉంటుందను కుని శ్రుతవర్మ ముందుకు సాగాడు. కాని మళ్ళీ ఆదే కేక వినపడింది.

అతను ఆశ్చర్యపడుతూ ఈసారి శ్రద్ధగా ఆలకించి, ఆ పిలుపు దారికి పక్కగా ఉన్న పాదల వెనక నుంచి వస్తున్నట్టు తెలుసు కున్నాడు. అతను పాద దగ్గిరికి వెళ్ళి చూసి సరికి ఒక అస్థిపంజరం కనిపించింది.

అతను దాని కేసి నిర్ఘ్రంతపోయి చూస్తూండగా ఆ అస్థిపంజరం, “నన్నప్పుడే మరిచిపోయావా, శ్రుతా? మూడేళ్ళ కిందట

నన్ను చంపి, నా డబ్బు కాజేశావు. నేను కృతవర్మను. ఎప్పటికైనా తిరిగి కనపడక పోతావా అని నీ కోసం ఇక్కడ రోజూ ఎదురుచూస్తున్నాను. ఇవాళ నువు కన బడ్డావు, నా కోరిక ఫలించింది. నా కెంతో ఆనందంగా ఉన్నది!” అన్నది.

శ్రుతవర్మ కంగారుపడి అక్కడి నుంచి పారిపోదామనుకున్నాడు. కాని అస్థిపంజరం అతని బట్ట గట్టిగా పట్టుకుని పొనివ్వలేదు.

“ఎక్కడికి పోతున్నావు?” అని అది శ్రుతవర్మ నడిగింది.

శ్రుతవర్మ నిజం చెప్పేశాడు. “మన ఊరెళ్ళాను. డబ్బంతా ఖర్చయిపోయింది."