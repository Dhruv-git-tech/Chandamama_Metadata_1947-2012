కాని సయ్యద్ ఖాన్ సైన్యాన్ని ఆయత్తం
చెయ్యటానికి వ్యవధి కావాలనీ, ఇంతలో
వర్షాలు వచ్చేస్తాయనీ, వర్షాకాలం గడిచినాక
సేనతో వచ్చి చేరుతాననీ అతను దూత
ద్వారా మానసింహుడికి కబురు చేశాడు.
మానసింహుడు చేసేది లేక, దారుకేశ్వర
తీరాన శిబిరం ఏర్పాటు చేసుకుని, సయ్యద్
ఖాన్ రాక కెదురుచూస్తూ ఉండిపోయాడు.

సయ్యద్ ఖాన్ తాత్సారాన్ని చూసి కతలూ
ఖాన్ విజృంభించాడు. అతను మందారణ
ప్రాంతానికి సేనతో వచ్చి, పరిసర ప్రాంతా
లను కొల్ల గొట్టి దోచుకోసాగాడు.

ఈ వార్త విని మానసింహుడు కలవర
పడ్డాడు. శత్రుదళాల ఆచూకీ సంపాదించ
టానికి ఎవరినైనా పంపితే బాగుంటుందని
ఆయన అనుకున్నాడు. ఆయన వెంట
ఉంటున్న ఆయన కుమారుడు జగత
సింహుడే అందుకు సిద్ధ పడ్డాడు. మాన
సింహుడు అతని వెంట నూరుగురు ఆశ్విక
యోధుల నిచ్చి పంపాడు. జగతసింహుడు
శత్రువుల ఆచూకీ త్వరలోనే సంపాదిం
చాడు. అతను ఈ విధంగా పని ముగించు
కుని తన తండ్రి వద్దకు తిరిగి పోయేటప్పుడే
శైలేశ్వర మందిరంలో స్త్రీలను కలుసు
కోవటం జరిగింది.

జగతసింహుడు శైలేశ్వర మందిరం
నుంచి బయలుదేరి, సైనిక శిబిరాన్ని చేరు
కుని తన తండ్రి అయిన మానసింహ
మహారాజుకు పఠానులను గురించి ఈ వివ
రాలు తెలిపాడు:

“ధరపుర గ్రామానికి సమీపంలో పఠా
నులు తమ సైనిక శిబిరం ఏర్పాటు చేసు
కున్నారు. అక్కడ యాభై వేల మంది
సైనికు లున్నారు. వారు అక్కడి పరిసర
గ్రామాలను కొల్ల గొట్టి దోచుకుంటున్నారు.
అక్కడక్కటా కోటలు నిర్మించుకుని
యథేచ్ఛగా ఆ ప్రాంతాల తమ అధికారాన్ని
చలాయిస్తున్నారు.”