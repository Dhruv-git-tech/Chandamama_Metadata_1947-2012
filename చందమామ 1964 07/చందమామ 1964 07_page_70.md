వారి పైన పడింది. బన్సీధర్ త్వరలోనే బిటిము ప్రభుత్వ న్యాయశాఖలో చేరి, తరుచు బదిలీ అవుతూ, కొంతపరకు కుటుంబానికి దూరమై పోయాడు.

నందలాల్ రాజపుటానాలోని ఫేతీ సంస్థా నంలో కొలువు కుదిరి అక్కడ పదేళ్ళపాటు దివానుగా పని చేశాడు. ఆటువిమ్మట ఆయన "లా" చదివి, లాయరుగా ప్రాక్టీస్ పెట్టి ఆగ్రాలో స్థిరపడ్డాడు.

మోతీలాల్ ఈ అన్నగారి రక్షణలోనే పెరిగాడు. ఆ ఇద్దరి మధ్యా ఎంతో అన్యోన్యం ఉండేది. అందులో అన్నదమ్ముల కుండే అనురాగమే గాక, తండ్రి కొడుకుల మధ్య ఉండే ప్రేమ కూడా మిళితమై ఉండేది.

అలహాబాదులో హైకోర్టు వెలిసింది. చానితోబాటు నందలాల్ కూడా అలహాబాదు చేరుకుని, తన కుటుంబాన్ని ఆగ్రా నుంచి ఆక్కడికి తరలించాడు. అప్పటి నుంచి నేహూలకు అలహాబాదే స్వస్థలమయింది.

నందలాల్ నేహూ ప్రాక్టీసు క్రమంగా పెరిగి, ఆయన ఆక్కడి అగ్ర గణ్యులైన లాయర్లలో ఒకడయాడు. ఈ లోపుగా మోతీలాల్ తన స్కూలు చదువూ, కాలేజీ చదువూ కాన్పూరు, అలహాబాదు నగరాలలో సాగించాడు. ఆయన పదేళ్ళదాకా

పారసీక, అరబ్బీ భాషలే నేర్చుకుని, ఆ తర వాత ఇంగ్లీషు నేర్చుకున్నాడు. కాని ఆ చిన్న వయసులోనే ఆయనకు పారసీక భాషలో పాండిత్యం ఉండేది, అరబ్బీ భాష కూడా కొంత తెలుసును; అందుచేత ఆయనను పెద్దవాళ్ళు కూడా గౌరవించేవారు.

అయితే ఆయన స్కూలు చదువూ, కాలేజీ చదువూ అంతగా రాబించలేదు. ఆయనకు చదువు మీదకన్న వ్యాయామ క్రీడల పైనా, ఆకతాయితనం పైనా ఆసక్తి జాస్తిగా ఉండేది. ఆయన బి. ఏ. పరీక్షకు వెళ్ళి ఒక పేపరు మాత్రమే రాసి, తప్పు తాననుకుని, మిగిలిన పరీక్షలు ఎగవేశాడు.