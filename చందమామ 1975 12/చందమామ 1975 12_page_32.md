రాజకుమారుణ్ణి నీటి నుంచి పైకి తీశారు.
రాజూ, రాజకుమారుడూ ఆ వింత చేపను
చూద్దామని దాని దగ్గిరికి వచ్చారు. అప్ప
టికి చేప మరింత పెద్దది అయింది.
రాజకుమారుడు దాన్ని పట్టుకోబోయాడు.
అతను దాన్ని పట్టుకున్నాడో లేదో, ఆ
సంఘ్య కాంతిలో అది విచిత్రంగా మారి,
రెక్కలు పెంచుకుని, ఆకాశంలోకి ఎగిరి
పోయింది. కుర్రవాడు అమితంగా భయ
పడి, పణికిపోసాగాడు.

రాజభవనానికి తిరిగి వచ్చినాక, ఆ
రాత్రి రాజకుమారుడికి తీవ్రంగా జబ్బు
చేసింది. ఇంకో వారం రోజులకు రాజు
తన ఉపరాజధాని అయిన రామ్‌గడ్ వెళ్లవలసి ఉన్నది. ఆయనకూ, ఆయన
కుటుంబానికి అక్కడి ప్రజలు ఘనమైన
స్వాగతం ఏర్పాటు చేస్తున్నారు. ఎందు
కంటే, రాజుగారు అయిదు సంవత్సరాల అనంతరం వేంచేస్తున్నారు.

కాని ఆకస్మికంగా కొడుకుకు జ్వరం
తగలటం రాజుకు బాధ కలిగించింది.
ఆయన ఆస్థానవైద్యుణ్ణి, వ్యాధి కారణం
ఏమైఉంటుందని అడిగాడు.

"మనసుకు కలిగిన ఆఘాతం తప్ప
మరేమీ కాదు. కుర్రవాడు చక్కగా నిద్ర
పోవటానికి మందు ఇచ్చాను," అన్నాడు
వైద్యుడు.

అయిదో రోజు కల్లా జ్వరం తగ్గి కుర్ర
వాడు తేరుకున్నాడు, కాని చాలా బల
హీనంగా ఉన్నాడు.

“నాన్నా, నేనిప్పుడు బాగానే ఉన్నాను.
నేను కూడా రామ్‌గడ్‌ పస్తాను,” అన్నాడు
వాడు రాజుతో.

ఆస్థానవైద్యుడు అందుకు ఒప్పుకోక,
“బాబూ, నువ్వింకా పూర్తిగా కోలుకో
లేదు. పదిహేను రోజులదాకా నువు
ఎక్కడికీ కదలరాదు. నీ నరాలు చాలా
దెబ్బతిన్నాయి. ఏ విధమైన ఉద్రేకం
కలిగినా నీ వ్యాధి తిరగబెట్టి, ప్రమాద
కరంగా పరిణమించ వచ్చు. అందువల్ల
జాగ్రత్తగా వుండాలి,” అన్నాడు.