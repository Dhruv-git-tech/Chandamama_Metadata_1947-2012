“అది ఎలా జరగాలి?” అని నాగవర్మ అడిగాడు.

ధర్మదత్తుడు తాను నిర్ణయించిన కార్య క్రమం రాజుకు చెప్పేశాడు. రాజు కూడా దానికి ఒప్పుకున్నాడు.

ధర్మదత్తుడి ఊహ తప్పపోలేదు. రజితసింహుడు యువరాజును చంపించ టానికి పథకం వేశాడు. అయితే అక్కడ కూడా అతనికి చుక్క ఎదురయింది. రజితసింహుడి పథకం ఆమలు జరిగే లోపల యువరాజు మాయమయాడు. ఈ సంగతి బయటపడగానే రాజభవనంలో గగ్గోలు బయలుదేరింది. అంతఃపురం శోక నాదాలతో నిండిపోయింది. రాణి

మూర్ఛపోయింది. రాజు తన కొడుకును వెతకటానికి నాలుగు వైపులా మనుషులను పంపాడు.

రజితసింహుడు తన ప్రయత్నం పార నందుకు నిప్పులు కక్కుతూ రాజు వద్దకు వచ్చి, “విచారించకండి, మహారాజా! యువరాజును మాయం చేసిన రాజ ద్రోహిని హతమార్చుతాను,” అన్నాడు.

రాజు అతనికేసి ఆశ్చర్యంగా చూసి, “ఎవరా ద్రోహి?” అని అడిగాడు.

“ఇంకా ఎవరు, మహారాజా? మీ ఉప్పుతింటూ మీ కేద్రోహం తలపెట్టాడు మీ ప్రధాన మంత్రి ధర్మదత్తుడు. ఆ ధర్మ దత్తుడు కూడా కనిపించటం లేదు,” అన్నాడు రజితసింహుడు.

ఈ మాటలకు నాగవర్మ ఏమీ సమాధానం చెప్పలేదు.

రజితసింహుడు ధర్మదత్తుడి కోసమూ, యువరాజు కోసమూ వేగులవాళ్ళ ద్వారా పరిసర రాజ్యాలన్నీ వెతికించాడు. కాని ఫలితం లేకపోయింది. ఇందుకోసం కాలం వ్యయం చెయ్యటం అతనికి వృధా అని పించింది. అతను రాజును బంధించి, తానే రాజుగా అభిషేకం పొందాడు.

రజితసింహుడు రాజు కావటంతో పరిస్థితి పూర్తిగా మారిపోయింది. రజిత సింహుడికి అనుకూలంగా ఉండరని అను