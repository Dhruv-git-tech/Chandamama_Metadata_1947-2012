తీర్పు రద్దు

దానయ్యకూ, ఆతని భార్యకూ క్షణం కూడా పడేదికాదు. దానయ్యతో వేగలేక ఆతని భార్య తన కూతుర్పి ఎత్తుకుని పుట్టింటికి బయలుదేరింది. దానయ్య బిడ్డను ఉంచి పొమ్మన్నాడు. భార్య రాజుగారితో మొరపెట్టుకున్నది. రాజు దానయ్య చెప్పినదంతా విని, ఆతని భార్యతో, “నువు నీ పుట్టింటి నుంచి కాపరానికి వచ్చినప్పుడు నీకు బిడ్డ లేదు కద! భర్త వల్ల పుట్టిన బిడ్డను భర్తకే ఇచ్చి నువు వట్టిచేతులతో పుట్టింటికి వెళ్ళటమే న్యాయం!” అన్నాడు.

దానయ్య కూతురు తండ్రి దగ్గిరే పెరిగి పెద్దదయింది. రాజుగారు తన విషయంలో తన తల్లికి విరుద్ధంగా తీర్పు చెప్పిన మాట ఆమెకు తెలుసు. తండ్రి అప్పుడప్పుడూ తనకు ఇస్తూ వచ్చిన డబ్బులు పోగుచేసి, చివరకు ఆమె రెండు కోడెదూడలను కొని, వాటిని తీసుకు పోయి, రాజుగారి అవుల మందలు మేసే చోట మేచ్చుతూ వచ్చింది.

ఇంతలో రాజుగారి అవులలో ఒకటి దూడను పెట్టింది. దానయ్య కూతురు ఆ దూడను ఎత్తుకుని తన ఇంటికి తీసుకుపోయింది. ఆ మాట రాజుకు తెలిసి, ఆమెను పిలిపించి సంజాయిషీ అడిగాడు.

“మహారాజా, ఈ దూడకు తండ్రి నా సొంత ఎద్దు. బిడ్డలు తండ్రికే చెందాలని తీర్పు చెప్పి, నన్ను మీరు మా నాస్తుకు ఇప్పించి ఉన్నారు గద!” అన్నది.

రాజు నిగ్గుపడి, తన తీర్పును రద్దుచేసి, ఆమెను తల్లికి ఇప్పించాడు. తరవాత కూతురు కోసం దానయ్య భార్యతో జగడాలు మానేశాడు.