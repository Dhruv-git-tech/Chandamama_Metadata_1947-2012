ఇందువల్ల సేనాపతికి పెద్ద దెబ్బ తగిలి
నట్టయింది.

ప్రధానమంత్రి ధర్మదత్తుడికి కూడా
చైతన్యం పుట్టుకొచ్చింది. ఆయన పూర్వం
లాగా తటస్థంగా ఉండలేదు. అంత
వరకూ ఆయన ముసలిరాజు ప్రాణాలనే
కాపాడుతూ పచ్చాడు. ఇప్పుడు కొత్తగా
పుట్టిన పసిగుడ్డు ప్రాణాలు కాపాడటమే
గాక, అతన్ని సింహాసనం మీద కూర్చో
బెట్టే బాధ్యత కూడా ధర్మదత్తుడి పైన
పడింది.

ఆయన రాజును ఏకాంతంగా కలుసు
కుని, ఆయనతో మొట్టమొదటిసారిగా
రజితసింహుడు చేస్తూ వస్తున్న ప్రయత్నా
లను గురించి చెప్పాడు.

నాగవర్మ మండిపడి, “రజితసింహుడు ఇంత ద్రోహం తలపెడతాడా? వాణ్ణి ఇప్పుడే బంధించండి!” అన్నాడు.

“అది సాధ్యమయే పని కాదు, మహా రాజా. రజితసింహుడి కుట్ర రాజ్యాంగం అణువణువునా పాకిపోయింది. ఇది ఈ నాటి కుట్ర కాదు. ఈ కణాన అతను తలచుకుంటే రాజు కాగలడు. అతన్ని అడ్డగలవారంతా అతని మనుషులే. ఇప్పుడు మనకున్న అసలు సమస్య రజిత సింహణ్ణి రాజు కాకుండా చెయ్యటం కాదు, పసిగుడ్డయిన యువరాజు ప్రాణాలు కాపాడటం; కాలక్రమాన సింహాసనం అతనికే దక్కేట్టు చూడటం,” అన్నాడు ధర్మదత్తుడు.