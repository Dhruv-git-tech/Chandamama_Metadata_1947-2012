దేవుడు లోపల ప్రవేశించి, దగ్గరగా వేసి ఉన్న తలుపు గడియపెట్టి, పిల్లి లాగా చప్పడు చెయ్యకుండా వంటింటి దాకా వెళ్ళి, లోపలికి తొంగి చూశాడు. ఇల్లు నిశ్శబ్దంగా ఉన్నది. న్యాయాధికారి భార్య కొంగుపరుచుకుని కునుకు తీస్తు న్నది. దేవుడి మందిరం ముందు వంట కాలు పెట్టి ఉన్నాయి.

సంగతి ఏమంటే, ఆనాడు ఏకాదశి. న్యాయాధికారి, భార్యా రోజంతా ఉప వాసం చేశారు. రాత్రి తినటానికి భార్య పాయసము, పెసరట్టులు చేసి, భర్త కోసం ఎదురుచూస్తూ నడుమువాల్చింది. ఉపవాసం చేసి ఉండటాన ఆమెకు నిద్ర వచ్చింది.

దేవుడు మెల్లిగా వంటకాల వద్దచేరి పాయసము, పెసరట్లూ పూర్తిగా తినే శాడు. ఇంకా ఉంటే తినేవాడే కూడానూ. వాడు జన్మలో ఎన్నడూ అలాంటివి తిని ఎరగడు. వాడు వచ్చినట్టే వెళ్ళి పోదా మనుకుంటుండగా వీధివాకిలి తలుపు ఎవరో గట్టిగా బాదారు.

ఆ చప్పుడుకు నిద్రపోతున్న ఇల్లాలు లేచి, “వచ్చె వచ్చె.” అంటూ వెళ్ళి పోయింది. బయటికి జారుకునే అవ కాశం లేక దేవుడు వంట ఇంట్లో ఆటక మీదికి ఎక్కి దాక్కున్నాడు.

ఆ వచ్చినవాడు న్యాయాధికారి. ఆకలి దహించుకు పోతూండటం వల్ల ఆయన తిన్నగా వంట ఇంట్లోకి వచ్చి, వంట నిద్దమయిందా అని భార్యను అడిగాడు.

“మీ కోసమే చూస్తున్నాను,” అంటూ ఆమె వచ్చి చూస్తే పాత్రలు ఖాళీగా ఉన్నాయి.

న్యాయాధికారికోపం ఆపుకోలేక, “నేను వచ్చినదాకా ఆగలేక అంతా నువే తిని ఉంటావు?” అన్నాడు భార్యను.

“నేనా? మీరు తినకుండా నేను ఏనాడన్నా తిన్నానా? నేను తిన్నదీ, లేనిదీ దేవుడు చూస్తూ నే ఉన్నాడే!” అన్నదామె.