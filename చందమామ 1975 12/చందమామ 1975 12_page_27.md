"ఇంక ఒక్క కణం కూడా ఆ భూతక్షిచేతి కింద పని చెయ్యలేను. పగలంతా ప్రాణం తినేసింది. ఏపు మీద చింత బరికెలతో కొడుతూ ఇంటి పని ఆంతా చేయించింది. ధాన్యం దంపించింది. పెరడు తవ్వించింది. కడుపు నిండా భోజనం పెట్టలేదు. రాత్రంతా సూకలు విసరాలట. నా వల్ల కాదు. ఒప్పుకుంటాను, భూతాల్లో కూడా మీ పిన్ని లాంటివి ఉండవు. ఎలాగో ఆమె కళ్ళు కప్పి ఇలా వచ్చాను," అన్నది భూతం.

భూతం మాటలు ఇంకా పూర్తికాక పూర్వమే వత్సల సపతితల్లి చింతబరికె చేతపట్టుకుని వచ్చి, "నాకు తెలుసు, పని ఎగగొట్టి ఇక్కడ వచ్చి కూచుంటా వని! దొంగముండవు! ఇంటికి పద!" అన్నది.

ఆమెను చూడగానే వత్సల చప్పున చెట్టు చాటుకుపోయింది. భూతం అదిరి పడి, తన అసలురూపం ధరించి, చెట్టు మీదికి ఎగిరిపోయింది.

ఆది చూసి వత్సల సపతితల్లి కెప్పున అరిచింది. ఇరవై నాలుగుగంటలూ తన ఆదుపులో ఉండే వత్సల భూతంగా మారటం కళ్ళారా చూడగానే ఆమె మతి పోయింది. వెర్రి చూపులు చూస్తూ, పచ్చిగా అరుస్తూ ఆమె ఆడవిలోకి పరిగెత్తిపోయింది.

భూతం ఒక బరువైన డబ్బు మూటను వత్సల కాళ్ళముందు పారేసి, "నీకూ, నీ పిన్నికి ఒక దండం! ఎరక్కపోయి ఈ ప్రాంతానికి వచ్చాను," అని, గబ్బిలంగా మారి ఆరుస్తూ ఎగిరిపోయింది.

వత్సల ఆ మూట తీసుకుని ఇంటికి వెళ్ళిపోయింది. ఆడవిలోకి పారిపోయిన సపతితల్లి మళ్ళీ తిరిగి రాలేదు. వత్సల ఆమెకోసం వెతికించింది, కాని ఆమెజాడ దొరకలేదు.

వత్సల కాలక్రమాన తనకు నచ్చిన వాణ్ణి పెళ్ళాడి, తన తమ్ముణ్ణి తన వద్దనే ఉంచుకున్నది. భూతం ధర్మమా ఆంటూ ఆమె కష్టం గట్టెక్కింది.