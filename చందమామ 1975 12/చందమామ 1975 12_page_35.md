తెలుసుకుని, " విచారించకండి, మహా రాజా. మన ఆస్థాన జ్యోతిషుడి సహా యంతో చిన్న ఇంద్రజాలం చేసి, ఆబ్బాయి గారి మనసు మారేలాగా చేస్తాను," అన్నాడు.

రామ్‌గడ్‌కు ఎవరెవరు వెళ్ళుతున్నారని ఐంద్రజాలికుడు అడిగితే, తానూ, తన చిన్నకొడుకూ వెళుతున్నామనీ, రాణి పెద్దవాణ్ణి కనిపెట్టుకుని ఇంటి వద్దనే ఉంటుందనీ రాజు చెప్పాతు.

ఆ రోజు అపరాహ్నం ఆస్థానజ్యోతిషుడు రాజకుమారుడి వద్దకు వచ్చి, ఎలా ఉన్నావని అడిగాడు. తన కు ఒంట్లో బాగానే ఉన్నదిగాని, ఆమిత నీరసంగా

ఉన్నదని రాజకుమారుడు చెప్పేసరికి జ్యోతిషుడు చిరునవ్వు నవ్వాడు. ఎందుకు నవ్వుతున్నావని రాజకుమారుడు అడిగాడు.

" ఇది మామూలు నీరసం కాదు, బాబూ. నీకు పూర్తిగా చికిత్స జరగలేదు. అంతర్గతంగా వ్యాధి ఇంకా ఉన్నది," అన్నాడు జ్యోతిషుడు.

" అదేమిటి? నేను నాన్నగారి వెంట రామ్‌గడ్ ఉత్సవానికి పోతున్నాను!" అన్నాడు రాజకుమారుడు. వైద్యుడు అందుకు అభ్యంతరం చెబుతున్నాడనీ, తనను రామ్‌గడ్ తీసుకుపోయేదా కా ఆహారం ముట్టననీ కూడా రాజకుమారుడు చెప్పాడు.

" నువు వెళ్ళాలనుకుంటే అలాగే వెళ్ళవచ్చు. కాని అందుకు గ్రహాలు అనుకూలంగా ఉన్నాయో, లేదో చూద్దాం. ఆక్కడ నీకు ఏదైనా ఆపద కలిగితే దాన్ని గ్రహాలు ఎదుర్కోగలవో లేదో తెలుసుకోవాలి గద! అందరి ముందూ ఒక ప్రయోగం చేసి, దాన్ని చూడటానికి రాజుగారినీ, రాణిగారినీ, మంత్రిగారినీ, అందరినీ రమ్మందాం, సరేనా! కాని, ఒక్కషరతు: నువునా నిర్ణయానికి కట్టు బడాలి. లేని పక్షంలో నా కెందుకు వృధా శ్రమ?" అన్నాడు జ్యోతిషుడు.