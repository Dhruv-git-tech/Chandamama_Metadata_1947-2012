ఇప్పుడు నీకు కూడా అలాటి అవమానమే
జరగటం చూసి అందరికీ దుఃఖంగానే
ఉన్నది," అన్నారు.

రాజకుమారుడు ఇలా అన్నాడు:

“అవమానం జరిగిన చోట నిలవ
రాదు. మన ముగ్గురినీ పెద్దవాళ్ళు
అవమానించారు. మనం ఎటైనా వెళ్ళి
పోయి, మన మీద వచ్చిన ఆరోపణలు
అసత్యమని నిరూపించుదాం.”

ఇందుకు మిగిలిన ఇద్దరూ సరే
నన్నారు. అయితే, ఎక్కడికి వెళ్ళాలన్న
ప్రశ్న వచ్చింది. ముగ్గురూ చాలాసేపు
వితర్కించిన మీదట కోశాధికారి కొడుకు
ఇలా అన్నాడు:

“ధనం లేక మనం ఏదీ సాధించలేం.
మనం రోహణ పర్వతం మీదికి
వెళ్దాం, అదృష్టం ఉంటే ఆక్కడ
మనకు ఎంతో విలువైన ఇంద్రనీల
మణులు దొరకవచ్చు. వాటితో మన
ఆశయాలన్నీ సిద్ధిస్తాయి.”

ఇందుకు మిగిలిన ఇద్దరూ ఒప్పు
కున్నారు.

పుష్టలంగా ధనం తీసుకుని ముగ్గురూ
రోహణపర్వతానికి ప్రయాణమయారు.
అదృష్టం కలిసి వచ్చి, వాళ్ళు శ్రమపడి
వెతికిన మీదట, ఒక్కొక్కరికీ ఒక్కొక్క
వెలలేని ఇంద్రనీలమణి దొరికింది.

“అరణ్యమార్గం కేమకరం కాదు
గదా. మనం ఈ రత్నాలతో ఎలా తిరిగి
పోవటం?” అని వాళ్ళు ఆలోచించారు.

“నేను మంత్రి కొడుకును గనక,
ఇలాటి సమస్యలను పరిష్కరించటం
నాకు తెలుసు. దీనికి ఉపాయం నేను
ముందుగానే ఆలోచించాను. మనం మన
రత్నాలను అన్నం ముద్దలలో పెట్టి
మింగేద్దాం. అవి మన పాట్టలలో భద్రంగా
ఉంటాయి. వాటిని ఏ దొంగలూ వెతికి
తీసుకోలేరు. మనం ఎల్లుండికి రత్నపురం
చేరుతాం. ఆక్కడ మనం ఆమదం తీసు
కుని రత్నాలను వెలికి తెప్పించుదాం,”
అన్నాడు మంత్రికొడుకు.