"నన్ను చూస్తే నీకు పణుకుపుట్టం
లేదా? నే నెపరో తెలుసా? భూతాన్ని!
మింగేస్తాను!" అంటూ నోరు తెరిచి,
వాడిగా ఉన్న తన చేతిగోళ్ళు చూపింది.

"మా పిన్ని నీ కన్న కూడా భయం
కరమైనది," అన్నది వత్సల.

భూతం ఈ మాట నమ్మలేక పోయింది.

"అయితే మా పిన్ని నీ లాగా వికారంగా
ఉండదు, కాని నీ కన్న చాలా, క్రూర
మైనది. నువు ఒక్కసారే మింగేస్తావు.
మా పిన్ని బతికున్నన్నాళ్ళు కొంచెం,
కొంచెం మింగుతుంది. ఆ నరకం అనుభ
విస్తేగాని తెలీదు," అన్నది వత్సల.

"మీ పిన్నిని చూసి తీరాలిసిందే!"
అన్నది భూతం.

"చూస్తే ఏం తెలుస్తుంది? మా పిన్నికి
ఆణగి జుణగి ఒక్క రోజుంటే అప్పుడు
తెలుస్తుంది. నువు ఇదేరూపంలో వెళ్లితే
నిన్ను మర్యాద కూడా చేస్తుంది. నువు
డబ్బిస్తానంటే నన్నిచ్చి పెళ్ళి కూడా
చేస్తుంది," అన్నది వత్సల.

భూతం ఒక కణం ఆలోచించి, "ఒక
పని చేద్దాం. నేను నీలాగా మారతాను.
మీ పిన్ని నన్ను చూసి నువే అనుకుం
టుంది. ఓ రోజుంతా మీ పిన్ని చెప్పుచేతల్లో
ఉండి చూస్తాను. నేను తిరిగి వచ్చేదాకా
ఇక్కడే ఉండు," అన్నది.

వత్సలకు ఇదంతా వ్యర్థప్రయాసగా
తోచింది. కాని భూతం తెగముచ్చట
పడుతూండటం చేత ఆమె సరే నన్నది.

"రేపు అర్ధరాత్రి దాకా ఇక్కడే
ఉంటాను. నువు మాత్రం తప్పకుండా
రావాలి," అన్నది ఆమె భూతంతో.

భూతం అచ్చు వత్సల లాగా తయారై
వెళ్లిపోయింది. వత్సల రోజుంతా అడవిలో
స్వేచ్ఛగా తిరిగి, సాయంకాలానికి భూతం
ఉండే చెట్టు దగ్గిరికి వచ్చేసింది. చీకటి
పడబోతుండగా వత్సల రూపంలో ఉన్న
భూతం ఏడుస్తూ తిరిగి వచ్చింది.

"అప్పుడే వచ్చేశావేం?" అని వత్సల
ఆశ్చర్యంగా అడిగింది.