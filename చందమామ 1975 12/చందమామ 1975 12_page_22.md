తరవాత స్వర్ణసింహుడు సిగ్గుపడుతూ తండ్రికి కుమారు చెప్పుకుని, "రజిత సింహుడు నాకు అందచేసిన భోగాలతో మదించి, మిమ్మల్ని పట్టుకోవటానికి వచ్చాను. జరిగిన దానికి పశ్చాత్తాప పడుతున్నాను, నన్ను మీ దగ్గిరే ఉండ నియ్యండి," అన్నాడు.

ధర్మదత్తుడు అందుకు ఒప్పుకోక, "నీ సహాయం మాకు ఆక్కర్లేదు. నిన్ను నమ్ముకున్నవారికి రాబోయే కష్టాలను ఎదుర్కో. వెళ్ళు, త్వరలోనే యుద్ధం జరుగుతుందనీ, రజితసింహణ్ణి కుక్షను చంపినట్టు చంపుతామనీ చెప్పు," అన్నాడు.

బేతాళుడు ఈ కథ చెప్పి, "రాజా. స్వర్ణసింహుడి రాజభక్తి అంతా ఒక్క దెబ్బతో ఎలా మాయమయింది? అతను నిజంగా మారాడా, లేక దొంగ ఎత్తు వేశాడా? అతను ఉంటానన్న ప్పటికీ ధర్మదత్తుడు ఎందుకు ఉండనియ్య లేదు? ఈ సందేహాలకు సమాధానం

తెలిసి కూడా చెప్పకపోయావో, నీ తల బద్దలవుతుంది," అన్నాడు.

దానికి విక్రమా రుక్కుడు, "స్వర్ణ సింహుడిలో రాజభక్తి ఉన్నదనటానికి ఆధారం లేదు. తన బంధువర్గం అష్ట కష్టాలలో ఉన్నసమయంలో అతను అత్మ రకణ కోసం రాజుకు నమ్మిన బంటు అయాడు. నిజమైన రాజభక్తి గలవాడు ధర్మదత్తుడి లాగా అష్టకష్టాలూ పడతాడు గాని స్వార్థం చూసుకోడు. ఉత్త చేతులతో తిరిగి పోతే రజితసింహుడు తనను చిత్ర హింస చేస్తాడనే ఉద్దేశంతో అతను తండ్రి వెంట ఉండటానికి సిద్ధపడ్డాడు. రజిత సింహణ్ణి పడగొట్టటానికి తనకొడుకులాటి వాడి సహాయం పొందటంకన్న హీనం మరొకటి, ఉండదన్న అభిప్రాయంతో ధర్మదత్తుడు అతన్ని తన వెంట ఉండ నియ్యలేదు," అన్నాడు.

రాజుకు ఈవిధంగా మౌనభంగంకలగ గానే బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)