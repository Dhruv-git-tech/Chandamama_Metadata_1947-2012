మర్నాడు బైరాగి లేచి, తన బట్టలు తాను తీసుకుని, ఇంటివాళ్ళిచ్చిన బట్టలు విడిచేసి ప్రయాణమయాడు. ఆప్పుడు ఇంటివాడు ఒక చిన్నడబ్బా తెచ్చి, దాన్ని బోర్డించి, అందులో ఉన్న చిల్లర డబ్బులు బైరాగి చేత పెట్టి, “దారి ఖర్చుకు అవసరం రావచ్చు, ఉంచండి,” అన్నాడు.

బైరాగి, “హరహరా!” అని తన చేతిలోని డబ్బులు చూసుకుని, “నేను డబ్బులు తీసుకోను, నాయనా,” అంటూ వాటిని తిరిగి డబ్బాలో పోసేసి, “హరహరా!” అనుకుంటూ వెళ్ళిపోయాడు.

బైరాగి చిల్లర డబ్బులు తిరిగి డబ్బాలో పోసినప్పడు, అవి బరువుగా పడినట్టూ, డబ్బా పూర్వం కన్న చాలా బరువుగా వున్నట్టూ ఇంటివాడికి అనుమానం కలిగింది. వాడు తిరిగి డబ్బాలోని డబ్బులు తన చేతిలోకి బోర్డించుకుంటే, అన్నీ బంగారు నాణాలే!

“ఎవడో గొప్ప సిద్ధుడు లాగున్నాడు!” అన్నాడతను.

“ఈ కొత్తబట్టలు చూశారా?” అన్నది భార్య ఆశ్చర్యంగా. నిన్న రాత్రి బైరాగికి కట్టుకోవటానికి ఇచ్చిన చింకిగుడ్డలు జరీగల కొత్త బట్టలయాయి. బైరాగి రాత్రి పడు

కున్న చింకిచాప మేలురకం తివాసిగా మారిపోయింది.

అది మొదలు ఆ పేదవాడికి అదృష్టం అడుగడుగునా కలిసివచ్చింది. పాత ఇల్లు పోయింది, కొత్త ఇల్లు కట్టుకున్నాడు.

తన పారుగున ఉన్న పేదవాడికి సిరి ఎత్తుకోవటం ధనికుడు గమనిస్తూనే ఉన్నాడు. ఆయన విచారించగా, ఆ పేద వాడు తాను, వెళ్ళగొట్టిన బైరాగికి చేసిన సేవల ఫలితంగానే అతను స్థితిమంతుడైనా డని తెలియవచ్చింది.

“ఆ బైరాగి సిద్ధుడని నాకు మాట మాత్రం తెలియక పోయెనే! ఎటువంటి