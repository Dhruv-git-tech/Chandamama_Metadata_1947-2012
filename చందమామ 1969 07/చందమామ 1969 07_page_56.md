“సరే, అలాగైతే నేను ఒక్కణ్ణే వెళ్ళి పోతాను,” అన్నాడు కొండడు.

దుర్గ వెర్రిగా ఆరుస్తూ, “మీ ఇద్దరూ పొండి. ఆలివేణీ, నువ్వీ వెధవను పెళ్ళాడాలనుకుంటే నువు కూడా పో,” అన్నది.

“అవును, పెళ్ళాడతాను,” అన్నది ఆలివేణీ.

“ఆడతోడేలు నైనా కూడా నేను పెళ్ళాడను,” అన్నది దుర్గ.

ఆమె ఆ మాట అంటూండగానే బయటి నుంచి తోడేలు ఆరుపు వినపడింది. మరు కేణం ఒక పెద్ద ఆడతోడేలు లోపలికి దూరింది.

“నేనూ ఆడతోడేలునే! కొండడు సరే నంటే నేను పెళ్ళాడతాను,” అన్నదా తోడేలు మనిషి భాషలో. కొండడా తోడేలును గుర్తించాడు.

“పెళ్ళాడటం, నా కష్టమే,” అన్నాడు వాడు ధైర్యంగా.

“అలా అయితే నన్ను ముద్దుపెట్టుకో, కొండా,” అంటూ తోడేలు తన ముందు కాళ్ళెత్తి కొండడి భుజాల మీద పెట్టింది.

కొండడు సాహసించి తోడేలును ముద్దు పెట్టుకున్నాడు. వెంటనే ఆమెకు తోడేలు రూపం పోయి మనిషి రూపం వచ్చింది.

“నా శాపం తొలగించావు, కొండా. ఒక మంత్రగాడు నా మీద ఆలిగి నన్నిలా చేశాడు. రాత్రిపూట మనిషిగానూ, పగలు తోడేలుగానూ బతికాను. నేనూ ఒకప్పుడు ఈ పిల్లలాటిదాన్నే, క్రూరమైన మనిషిని. ఈ శాపం మరెవరికన్నా పంపకం చేసేదాకా నాకు విముక్తి లేదు,” అని ఆ స్త్రీ దుర్గ కేసి చూసి, “ఇకనుంచీ తోడేలుగా ఉండటం నీ వంతు. నీ బుద్దిమారి నిన్నెవరన్నా ముద్దు పెట్టుకునే దాకా నీ కీ శాపం పోదు,” అన్నది.

చూస్తూండగానే దుర్గ తోడేలుగా మారి పోయి బయటికి పారిపోయింది.