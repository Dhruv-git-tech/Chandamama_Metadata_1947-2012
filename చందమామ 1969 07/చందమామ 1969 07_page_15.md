పేడిమూలివాడు

ఒకప్పుడు ఒకరాజు దేశాటనకు బయలు
దేరాడు. తిరిగి తిరిగి అతనికి ప్రాణం
విసిగింది. ఆయన ఒక వితంతువు
ఉంటున్న ఇంటికి అకలితో వచ్చాడు.
వితంతువు చాలా చక్కనిది. రాజుకు అన్ని
ఉపచారాలూ చేసింది. రాజుకు ఆ ఇల్లు
విడిచి పొ బుద్ది కాలేదు. వితంతువును
పెళ్ళాడి అక్కడే కొంతకాలం ఉండి
పోయాడు. వాళ్ళిద్దరికీ ఒక కొడుకు పుట్టాడు.

ఒకనాడు రాజు తన భార్యతో, “నేను
నా దేశం విడిచి వచ్చి చాలా కాలమయింది.
తిరిగి వెళ్ళాలి. మన కొడుకును శ్రద్ధగా
పెంచు. వాడు ఎప్పుడు పెద్దవాడైనట్టు
తోస్తే అప్పుడు పాణ్టి నా దగ్గిరికి పంపించు.
వాణ్ణి నేను గుర్తించటానికి వీలుగా
ఈ పతకం ఇచ్చి పంపు. ఆది చూడగానే
నేను వాణ్ణి యువరాజు చేస్తాను,” అని
వెళ్ళిపోయాడు.

ఏళ్ళు గడిచాయి. కురవాడు పెరిగి
పెద్దవాడయాడు. ఒకనాడు వాడు తన
తల్లిని, “అమ్మా, నా తండ్రి ఎవరు?” అని
అడిగాడు.

ఇక వాణ్ణి తండ్రి దగ్గిరికి పంపవచ్చు
ననుకుని వాడి తల్లి, వాడికి రాజు ఇచ్చిన
పతకం ఇచ్చి, “నీ తండ్రి ఫలాని దేశానికి
రాజు. ఈ పతకం చూపించాపంటే నిన్ను
గుర్తించి, యువరాజును చేస్తాడు. కాని
ఒక్కటి గుర్తుంచుకో, దారిలో పేడిమూతి
వాడు ఎదురైనట్టయితే వెనక్కు తిరిగి
వచ్చెయియ్య,” అన్నది.

కురాడు బయలుదేరి తన తండ్రి ఏలే
రాజ్యాన్ని చేరుకున్నాడు. సరిగా అదే సమ
యానికి పేడిమూతి వాడొకడు వస్తూ వాడికి
ఎదురుగా కనిపించాడు. వెంటనే కురవాడు
వెనక్కు తిరిగి, తల్లి వద్దకు వెళ్ళిపోయి,
జరిగినది చెప్పాడు.