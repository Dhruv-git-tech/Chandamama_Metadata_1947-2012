# హరహరబైరాగి

ఒక బైరాగి ఉండేవాడు. అతనికి ఒక ఊరంటూ లేదు. అస్తమానమూ తీర్థ యాత్రలు చేస్తూ, దేశాటన చేసేవాడు. డబ్బు తీసుకునేవాడు కాడు, ఎవరన్నా దయతలిచి తిండి పెడితే తినేవాడు, లేక పోతే లేదు.

ఒకరోజు జోరున వాన కురుస్తూ ఉండగా బైరాగి, వానలో తడిసి ముద్ద అయిపోయి, ఒక గ్రామం చేరుకుని, ఆ గ్రామంలో ఉండే ఒక ధనికుడి ఇంటి వసారా అరుగు మీద కూర్చున్నాడు.

ఇంటి యజమాని లోపలి నుంచి కిటికి గుండా బైరాగిని చూసి, “ఛి, ఛి! కుళ్ళు గుడ్డలూ, నువ్వునూ. అరుగంతా పాడు చేస్తినే. పో, పో!” అని కసిరాడు.

“హరహరా,” అంటూ ఆ బైరాగి, ఆ అరుగు మీది నుంచి దిగి, వానలో తడుస్తూ వెళ్ళి, కొద్ది దూరంలో ఉన్న ఒక పూరి

ఇంటి చూరు కింద, గోడ నాసుకుని నిలబడి, “హరహరా!” అనుకున్నాడు.

ఆది విని ఆ పేద ఇంటివాడు లాంతరు తీసుకుని బయటికి వచ్చి, బైరాగిని చూసి, “వానగా ఉన్నది. లోపలికి రండి,” అని పిలిచాడు.

బైరాగి లోపలికి వెళ్ళాడు. ఇంటివాడి భార్య బైరాగికి పాడిగా ఉన్న రెండు చింకి గుడ్డ లిచ్చి, “ఒళ్లంతా తుడుచుకుని, ఆ తడిబట్టలు విప్పి, పాడిబట్టలు కట్టుకోండి,” అన్నది. బైరాగి ఆలాగే చేశాడు.

తరవాత ఇంటివాళ్ళు రొట్టెము క్కా, ఇంత పచ్చడీ, కాసిని గంజినీళ్ళూ ఇచ్చి, “పేదవాళ్ళం. వీటితోనే ఆకలి తీర్చు కోండి,” అన్నారు.

“హరహరా!” అని బైరాగి వాళ్ళిచ్చిన ఆహారం పుచ్చుకుని, వాళ్ళు చూపిన చింకి చాప మీద పడుకుని నిర్ణపోయాడు.