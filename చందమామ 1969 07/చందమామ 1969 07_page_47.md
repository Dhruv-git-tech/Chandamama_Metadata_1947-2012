పెత్తనమంతా ఆమెదే. ఆమె కొండడికీ,
గుహడికి ఏ పూటా కడుపు నిండా తిండి
అయినా పెట్టేది కాదు. కొండడి చేతిలో
ఉండే చరణాకోల అంటే ఆమెకు భయం,
అందుచేత వాడి జోలికి అంతగా వెళ్ళేది
కాదు గాని, గుహణ్ణి అవకాశం దొరికినప్పు
డల్లా నానా మాటలూ ఆనేది.

రైతు రెండో కూతురు అలివేణి చాలా
సాధువు. ఆమె తన అక్కడను చూసి భయ
పడేది; కొండణ్ణీ, గుహణ్ణీ చూసి జాలి
పడేది. ఎవరూ చూడకుండా ఆమె ఆ అన్న
దమ్ములకు తినటానికేమన్నా తెచ్చి పెడుతూ
ఉండేది. సాయంత్రం పూట గుహుడు,

ఏ చెట్టుబోదె నానుకునో కూర్చుని వేణువు
మీద పాటలు వాయిస్తూ ఉంటే అలివేణి
పరమానందంతో వినేది.

ఒకనాడు సూర్యాస్తమయం వేళ అన్న
దమ్ములిద్దరూ లోయ నుంచి ఇంటికి తిరిగి
పోబోతూ తమ తమ పశువులను లెక్క
పెట్టుకుంటే ఒక గొర్రె తక్కువయింది.
ఇద్దరూ కలిసి లెక్క పెట్టినా ఒక గొర్రె
తక్కువగానే కనిపించింది.

గుహుడు ఏడుపు మొహం పెట్టి, “ఏం
చేద్దాం అంటావ్? యజమాని నన్ను చావ
గొడతాడు,” అన్నాడు.

“ఇంకా ఇంటికి పోయేవేళ కాలేదు.
ఏ తోడేలో ఈడ్చుకుపోయి ఉంటుంది, లేక
పోతే గొర్రె ఎందుకు మాయమవుతుంది?
తోడేలు జాడ వెంబడి పోదాం పద!”
అన్నాడు కొండడు.

త్వరలోనే వాళ్ళకు తోడేలు జాడ కన
బడింది. దాని వెంట వాళ్ళు ఆరణ్యం
లోకి వెళ్ళారు.

“తోడేలు గుహ దాకా వెళ్లి దాన్ని చంపి
తెచ్చామంటే యజమాని ఏమీ అనడు.
తోడేలుచర్మం గొర్రె విలవ చెయ్యక
పోదు,” అన్నాడు కొండడు, తమ్ముడికి
ధైర్యం చెబుతూ.