“ఇవాళ నేను ఇలా మారిపోయా నేమిటే?” ఆని ఆయన తన పెద్ద కూతుర్చి అడిగాడు.

“ఏమీ లేదు. ఆ కొండడి చరణా కోలకూ, గుహుడి వేణువుకూ ఎవరో మంత్రశక్తులు కలిగించారు. ఆ రెంటినీ వాళ్ల దగ్గిర నుంచి లాగుకోకపోతే, మనని ఎలా కావాలంటే ఆలా ఆడించెయ్యగలరు వాళ్ళు. మనకు చివరకు ఇల్లూ, వాకిలీ కూడా మిగలదు, చూస్తూండు,” అన్నది దుర్గ.

ఆ చరణాకోలా, వేణువూ వాళ్ళ వద్ద నుంచి మాయోపాయం పల్ల కాజెయ్యాలనీ, కొండట్టి తాను మోసగించి చరణాకోల కాజేసి, వేణువును గుహుడి దగ్గిర కాజెయ్యాటానికి అలివేణిని ఉపయోగిస్తాననీ దుర్గ తండ్రితో చెప్పింది.

ఆమె అలివేణిని పిలిచి ఈ మాట చెబితే, అలివేణి దిగ్భ్రమ చెందింది. కాని అక్క కెదురు చెప్పే సాహసంలేక ఆమె అన్నిటికీ తల ఊపింది.

మర్నాడు దుర్గ ఒక బుట్ట నిండా మంచి ఆహారం పెట్టుకుని లోయకు వెళ్ళి, కొండడి పక్కనే కూర్చుని, “చూడు, కొండా. మన ఊళ్ళో ఇంతమంది కుర్రాళ్ళున్నారు గాని నీ మీద ఉన్నంత ఇష్టం నా కెవరి మీదా లేదు,” అంటూ తాను తెచ్చిన ఆహారం తాను తింటూ వాడికి కూడా పెట్టింది.

కొండడు ఆమె పెట్టినదంతా అత్రంగా తిన్నాడేగాని, ఆమె మాటకు జవాబేమీ చెప్పలేదు. ఆమె తనను వంచిస్తున్నదని వాడికి తెలుసు.

“నా మాట నమ్మవా? నువూ, నాన్నా అభ్యంతరం చెప్పకపోతే నిన్ను పెళ్ళాడాలని ఉంది,” అన్నది దుర్గ, చరణాకోల ఉన్న కొండడి చెయ్యి పట్టుకుని. కొండడు చరణా కోలని రెండో చేతికి మార్చుకున్నాడు.

“నేను ఎంత మూఢుణ్ణని నువ్వను కుంటున్నావు?” అన్నాడు వాడు.