“ కాళికాదేవీ, నేను పరించినవాణ్ణి బలి పుచ్చుకున్నావా ? మమ్మల్నిద్దర్శీ నువే ఏకం చెయ్యి,” అంటూ విజయుడి కత్తి తీసుకుని లవంగి తన తల సరుక్కోబోయింది.

అప్పుడామె చెయ్యి ఎవరో గట్టిగా పట్టుకున్నట్టయింది.

ఆశరీరవాణి ఇలా పలికింది: “మూర్ఖు రాలా, తొందరపడకు. ఈ శవాన్ని పురు ముడుగా బతికించమన్నావా ? స్త్రీగా బతికించమన్నావా ? చెప్పు!”

బేతాళు డీ కథ చెప్పి, “రాజా, లవంగి ఏమని కోరటం భావ్యంగా ఉంటుంది ? ఆమె బతికించవలసినది విజయనా ? విజయుణ్ణా ? తాను విజయుడుగా ప్రేమించక ముందే ఆ వ్యక్తిని తన అన్న విజయగా ప్రేమించాడు. అన్న కోసం లవంగి త్యాగం చెయ్యవద్దా ? లేక ఆమె స్వార్థంగా విజయుణ్ణే బతికించుకోవాలా ? ఈ అనుమా

నానికి సమాధానం తెలిసి కూడా చెప్పక పోయావో నీ తల పగిలిపోతుంది,” అన్నాడు.

దానికి రాజు, “ఇది అర్ధం లేని అనుమానం. విజయతో ఇప్పుడెవరికీ పని లేదు. రాణీ ప్రభావతి పుత్రికా సౌఖ్యాన్ని పూర్తిగా అనుభవించి, ఆమెను కాపరానికి పంపటానికి సిద్ధంగా ఉన్నది. వసంతుడు విజయను ప్రేమించినందుకు అదివరకే జుగుప్స చెందాడు. కొడుకును కన్నందుకు చంద్ర సేన మహారాజు కోరిక, ఆ కొడుకును తన అనంతరం సింహాసనం మీద కూర్చే బెడితే గాని తీరబోదు. విజయుడి కోసం లవంగి ఆత్మార్పణ చేసుకునేటందుకు సిద్ధంగా ఉంది. కాళికాదేవి వరమిస్తున్నది లవంగికి, పసంతుడికి కాదు. కనక బతకవలిసినది విజయుడే గాని, విజయ కాదు,” అన్నాడు.

రాజు కీ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు. (కల్పీతం)