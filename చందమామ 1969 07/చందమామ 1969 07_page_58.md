తప్పుడుసాక్ష్యం

ఒక పట్టణంలో ఒక ధనవంతుడైన వర్తకు డుండేవాడు. ఆతను రవ్వలూ, కెంపులూ మొదలైన రత్నాలతో వ్యాపారం చేసి ధనం బాగా సంపాదించాడు. ఆతను సంపాదించిన ధనంలో న్యాయంగా సంపాదించినది తక్కువా, తెలియని వారిని మోసగించి సంపాదించినది ఎక్కువామా.

ఈ వర్తకుడుండే ఇల్లు తాత ముత్తాతల నాటిది. ధనికు డుండదగినంత విశాల మైనది కాదు. ఇతని ఇంటి పారుగునే ఒక కాపువాడి స్థలం ఉన్నది. దాన్ని కొనటానికి వర్తకుడు చాలా ప్రయత్నించాడు. కాపు వాడుండేది కూడా తాత ముత్తాతల నాటిదే. దాన్ని పదలటం అతడికి అంత ఇష్టంలేదు. ధనికుడు తన స్థలానికి మంచి ధర ఇస్తే ఆ డబ్బుతో మరెక్కడన్నా స్థలం కొని, ఇల్లు కట్టుకుని కొంత డబ్బు మిగుల్చుకుందామనుకున్నాడు. కాని వర్తకుడు

కాపువాడి స్థలానికి చాలా తక్కువ డబ్బు ఇస్తానన్నాడు. కాపు ఆగ్రహించి, “నీ డబ్బు ఎవడిక్కావాలి. నేను నా స్థలం అమ్మేదిలేదు పో,” అన్నాడు.

వర్తకుడికి కాపుమీద కోపం వచ్చి అతనితో మాట్లాడటం మానేసి, అతన్ని నానా రకాలా ఇబ్బంది పెట్టుతూ, తిట్టుతూ రాసాగాడు. అంతటితోనూ వర్తకుడికి కసి తీరలేదు. కాపును ఎలాగైనా సాధించాలని పించింది.

ఆతను ఒక రోజు తనకు తెలిసిన మల్లి రెడ్డి అనేవాణ్ణి పిలిచి, “మా పారుగునున్న కాపువాడు నన్ను చాలా బాధిస్తున్నాడు. వీడి పని పట్టించాలి. పారుగునే ఉన్నాడు గనక నా దగ్గిర మాణిక్యం ఒకటి దొంగిలించాడని ఫిర్యాధు తెస్తాను. నువు సాక్ష్యం పలుకు తావా? సాక్ష్యం లేనిదే న్యాయాధికారి ఫిర్యాదు వినడు,” అన్నాడు.