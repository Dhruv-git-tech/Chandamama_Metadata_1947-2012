“ నేను జగదేకసుందరిని వెంటబెట్టు కుని గాని పోను,” అన్నాడు కురాడు.

“ అయితే నీ కర్మ అనుభవించు,” ఆంటూ వాళ్ళు వాణ్ణి కోటలో ఒక పెద్దగదికి తీసుకుపోయి, నలభై గంగాళాల నిండా పేర్చి పున్న మాంసం చూపించి, “ తెల్ల వారేలోగా ఇదంతా తిను. తినలేకపోతే నీ మెడ మీద రేపు తల ఉండదు,” అని వెళ్ళిపోయారు.

కురాడు మొదట కుంగిపోయాడు. తరవాత వాడికి సింహాలను ఈ రాత్రికే రమ్మన్న మాట గుర్తు వచ్చింది. అవి వస్తాయో రావో అని భయపడ్డాడు. కాని అవి రానూ వచ్చాయి. మాంసమంతా ఖాళీచేసి పోనూ పోయాయి. ద్వారం పద్ద ఉన్న బలశాలులను అవి ఎలా కన్ను కప్పాయో తెలియలేదు.

మర్నాడు కాపలావాళ్ళు వచ్చి గంగా శాలు ఖాళీగా ఉండటం చూసి, “చూడ టానికి అర్ఘకుడల్లే ఉండి, ఎంత పని చేశాడూ!” అనుకున్నారు.

వాళ్లు ఆ కురాణ్ణి మరొక గదికి తీసుకు పోయారు. ఆ గదిలో ధాన్యం పెద్ద రాశి పోసి ఉంది. మర్నాడు ఉదయం లోపుగా ఆ ధాన్యమంతా తినకపోతే తల పోతుందని

కురాణ్ణి హెచ్చరించి వాళ్లు వెళ్లిపాయ్యారు. ఆ రాత్రి కోట్లకొద్దీ చీమలు వచ్చి ఒక్క గింజ మిగల్చకుండా అన్నిటినీ పట్టుకు పోయాయి.

మూడోరోజు కాపలావాళ్లు కురాణ్ణి నలభై బాడీల నిండా తేనె ఉన్న గదికి తీసుకు పోయి, తెల్లవారే లోపుగా అది అంతా తాగెయ్యమన్నారు. తేనెటీగలు అసంఖ్యా కంగా వచ్చి ఆ తేనె ఆరగించి వెళ్లిపోయాయి.

మూడు పరీక్షలూ గడిచి రాజుకొడుకు జగదేకసుందరిని గెలుచుకున్నాడు. వాడామెను తన గుర్రం మీదనే ఎక్కించు కుని రాజుగారి ఇంటికి బయలుదేరాడు.