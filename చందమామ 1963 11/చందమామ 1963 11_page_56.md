అలా సయసాగరుడు చేరదీసిన వారిలో శ్రీధరుడనే యువకుడాకడుండే వాడు. వాడు చూడటానికి అందంగా ఉండే వాడు, మాట్లాడటం కూడా తెలివిగా మాట్లాడేవాడు. అన్ని విధాలా మంచివాడే గాని, శ్రీధరుడికి చదువు సంధ్యలు లేవు, ఏ ఒక్క విద్య లోనూ ప్రావిణ్యం లేదు. మహామంత్రి శ్రీధరుడికి చదువు చెప్పింతామనీ, ఏదైనా ఒక విద్య నేర్పింతామనీ యత్నించాడు, కాని శ్రీధరుడు అలాటి వాటిల్లో కొంచెం కూడా ఆసక్తికనబరచలేదు. ఇంటి పనులు చేసే వారి మీదా, తోట పని చేసే వారి మీదా పెత్తనం చెయ్యమని చెచితే అది కూడా ఉపేక్షించి ఏ కొండ వాగు ఒడ్డుకో వెళ్ళి అక్కడి పరిసరాలు చూస్తూ గంటల తరబడి గడిపే వాడు.

అదంతా కూడా మంత్రిగారు సహించాడు. ఎందుకూ పనికరాని వాడేనని రుజువైనప్పటికీ శ్రీధరుడంటే ఆయనకు వాత్సల్యభావం ఉండేది. కాని శ్రీధరుడు మంత్రిగారి ఏక పుత్రిక అయిన వత్సలను తాను ప్రేమించటమేగాక, ఆమె ప్రేమను సంపాదించటానికి కూడా యత్నెస్తున్నట్టు స్పష్టమయింది. శ్రీధరుడు అమరావతి సగరానికి వచ్చినప్పుడు వత్సల చిన్న విల్ల. మొదటి

నుంచీ ఆమె శ్రీధరుడి తోనే ఎక్కువగా తిరిగేది. కాని అప్పుడు వత్సల ఈడేరిన పిల్ల. రాజుగారి కూతురు వత్సల ఈడుదే; ఆమెకు ఆప్పుడే పెళ్ళి ప్రయత్నాలు జరుగుతున్నాయి. రాజకుమార్తె పెళ్ళి అయిన మరుక్కణం వత్సలకు కూడా పెళ్ళి చేసే ఆలోచనలో ఉన్నాడు మంత్రిగారు.

అందుచేత ఆయన ఒకనాడు వత్సలను పిలిచి, ''అమ్మా, నీవు వెనకటి లాగా శ్రీధరుడి వంటి ఎదిగిన మగపిల్లలతో తిరగటం అంత భావ్యం కాదు. నేడో రేపానీ కొక మంచి సంబంధం చూసి పెళ్ళి చెయ్యవలసిన భారం నా పైన ఉన్నది.