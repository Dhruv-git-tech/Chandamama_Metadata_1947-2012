నేత్రదర్శి

శివపురం అనే ఊరికి నేత్రదర్శి అనే కొత్త వైద్యుడొకాయన వచ్చాడు. ఆయన రూపం, వస్త్రధారణా, మాటతీరూ ఊరి వాళ్ళను ఇట్టే ఆకర్షించాయి. తాను ఎంతోకాలం హమాలయాల్లో నివసించి, అక్కడి సిద్ధులనుంచి ఒక కొత్తరకం వైద్యపద్దతి నేర్చుకు వచ్చానని, ఆయన ఊరివారందరికీ చెప్పాడు.

ఈ వైద్యపద్దతిలో రోగికి ఎలాంటి పరీక్షలూ వుండవు. కేవలం రోగి నేత్రాల కేసి కొద్దిసేపు చూసి వ్యాధి ఏమిటో తెలుసుకుని మందులు ఇవ్వడం జరుగుతుంది. నేత్రదర్శి అదృష్టమో లేక కాకతాళీయమో గాని, ఆయన దగ్గిరకు వచ్చేవాళ్ళలో చాలామందికి వ్యాధులు నయం కావడం జరిగింది. కొద్దికాలంలోనే నేత్రదర్శి చుట్టుపక్కల గ్రామాల్లో గొప్ప వైద్యుడుగా చెలామణి కాసాగాడు.

ఆ ఊళ్ళోనే సత్యధర్ముడనే వైద్యు డొకాయనవున్నాడు. ఆయనతరతరాలుగా వైద్యమై వృత్తిగా గల కుటుంబంలో జన్మించినవాడు. బాల్యం నుంచి తాత తండ్రులవద్ద శ్రమించి ఎంతో శ్రద్ధగా వైద్యవిద్య నేర్చుకున్నవాడు. నేత్రదర్శి రాకతో ఆయన దగ్గిరకు వైద్యానికి వచ్చే వాళ్ళ సంఖ్య బాగా తగ్గిపోయింది.

రోగికి నాడి పరీక్షతో పాటు, ఇతర శారీరకమైన పరీక్షలు చేసి, వ్యాధి ఏమిటో నిర్ణయించడం సంప్రదాయంగా వచ్చే శాస్త్రీయపద్దతి. అంతేగాని, కళ్ళను చూసి శరీరంలోని జబ్బులను తెలుసుకోవడం, ఎలా సాధ్యమో సత్యధర్ముడికి ఎంత ఆలోచించినా అర్థంకాలేదు.

ఈ విషయం ఆయన ఊళ్ళోని ఒక దిద్దరు పెద్దలతో చెప్పాడు. ఈ సంగతి వాళ్ళ ద్వారా విన్న నేత్రదర్శి చిరునవ్వు