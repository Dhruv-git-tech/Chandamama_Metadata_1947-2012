''వారి వచ్చాడని నేను ఆనలేదు. ఆ ఇద్దరు మనుషులనూ చూడు. వాళ్ళ వద్ద ఉన్న ధనుర్పాణాలూ, ఖిగ్గాలూ చూడు. వాళ్ళను చూస్తే ఎవరికైనా భయం కలిగితీరుతుంది. వాళ్ళను వారి నా పైకి పంపాడని నా అనుమానం. రాజైన వాడికి ఎందరో సహాయకులు ఉంటారు. మనం గూఢచారులను గురించి ఏమరి ఉండరాదు; ఉంటే చచ్చిపోతాం. రాజులు శత్రువులను నాశనం చెయ్యటంలో అనేక ఉపాయాలు ఆలోచిస్తారు. అందులోనూ వారి మహా తెలివిగలవాడు. చూడు, హనుమంతుడా! నువ్వు వెళ్ళి, వాళ్ళు మాట్లాడుకునే మాటలు విని, వాళ్ళు మంచివాళ్ళో, దుర్మార్గులో తెలుసుకో. వాళ్ళు అరణ్యాలలో ఆయుధాలు ధరించి ఎందుకు తిరుగుతున్నారో అడుగు. వారికి నా మీద పీఠినా ద్వేషభావం ఉంటే దాన్ని పోగొట్టి. నాపై వారికి సద్భావం కలిగేటట్టు చెయ్యి.'' అన్నాడు సుగ్రీవుడు.

అలాగే చేస్తానని చెప్పి, హనుమంతుడు రామలక్ష్మణులు సంచరిస్తున్న చోటికి బయలుదేరాడు. అతను తన వానర రూపాన్ని మార్చుకుని ఒక బ్రహ్మచారి రూపం ధరించి, రామలక్ష్మణులను సమీపించి, అతి వినయంగా, ''అయ్యాలారా,

మిమ్మల్ని చూస్తే రాజర్షులుగానూ, దేవతా సమానులుగానూ, తపోవ్రతం పూనినవారు గానూ కనిపిస్తున్నారు. మీరు ఈ పంపా తీరానికి ఎలావచ్చారు? మీరెవరు? మిమ్మల్ని చూసి ఇక్కడి వన్యమృగాలు బెదిరి పోతున్నాయి! మీ విశాలమైన భుజాలూ, ఏనుగుతొండాల వంటి చేతులూ చూస్తే, సమస్తమైన అభరణాలూ ధరించి, రాజ్యాలు ఏలదగినవారిలా ఉన్నారు,'' అన్నాడు.

రామలక్ష్మణులు మాట్లాడలేదు.

తిరిగి హనుమంతుడే ఇలా అన్నాడు:

''సుగ్రీవుడనే వానర రాజు మహా ధర్మాత్ముడు, గొప్ప బలశాలి. అన్న వెళ్ళు