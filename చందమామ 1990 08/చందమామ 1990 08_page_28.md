అద్దంసీతన్న తెలుసా? చూడడానికి అయన ఎలా వుంటాడు?'' అని అడిగాడు.

అందుకు సీతన్న మనసులో ఎంతో సంతోషించినా, తనే అద్దంసీతన్నని చెప్పకుండా, ''వెంకటాపురం అనగానే ఎవరికైనా అద్దంసీతన్న పేరే గుర్తు కొస్తుంది. అయన నాకు తెలియకుండా ఎలా వుంటాడు?'' అన్నాడు.

అద్దంసీతన్న గురించి విశేషాలు తెలుసుకుందా మని, ఆ పెద్దమనిషి సీతన్నను తన ఇంటికి తీసుకువెళ్ళాడు. అక్కడ సీతన్న, మర్యాదరామన్న చిత్రపటాన్ని చూసి అశ్చర్యంగా, ''ఈయన ఎవరు? ఈ చిత్రపటం మీ ఇంట్లో ఎందుకున్నది?'' అని అడిగాడు.

అందుకు ఆ పెద్దమనిషి, ''అదేమిటి, ఈయన నీకు తెలియదా? ఈయనదీ మీ ఊరేగదా! అద్దంసీతన్న ఇంటికి వెళ్ళే వాళ్ళందరికీ, తనకు వీలైనంతలో వసతి సదుపాయం చేస్తాడు. మర్యాదకు ఎవరైనా ఆయన తర్వాతే! ఈయన పేరు మర్యాద రామన్న. మహారాజుకు ఈయన గొప్ప తనం గురించి తెలిసి, చాలా ధనం ఇచ్చి సన్మానించాడు. ఆ ధనాన్ని కూడా రామన్న అతిథి మర్యాదకే ఉపయోగిస్తూం టాడు. ఈయన చిత్రపటాలు చాలామంది ఇళ్ళలో వున్నవి.'' అని చెప్పాడు.

ఆ మాటలకు అద్దంసీతన్న అసంతృప్తిగా తల ఊపి, తిరుగుపయాణ మయ్యాడు.