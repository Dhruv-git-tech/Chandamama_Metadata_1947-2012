ఉష ఆతని మాటలు అర్థం కాక మొట్టట తెల్లటోయింది. అర్థం కాగానే సిగ్గుపేడుతూ..‘ఇంత చక్కగా ముందరి కాళ్ళకు బంధం వేస్తున్నవాడిచి, నీకు తెలివితేటలు తక్కువని ఎవరన్నారు, బావా? నాన్నకు అడుగు,’’ అంటూ పక్కగదిలోకి వెళ్ళిపోయింది.

ఆ తర్వాత కొద్ది సేపట్లో జగన్నాథం, భార్యా, కొడుకూ వచ్చారు. రామం, తను వచ్చిన పని గురించి జగన్నాథానికి చెప్పాడు.

‘‘ఈసారి రైతులు సరుకు ఇవ్వడం కొంత ఆలస్యం చేశారు. ధరల్లో పెద్ద తేడా ఏమీలేదు. ఆ మాట మీ నాన్నకు చెప్పు,’’ అన్నాడు జగన్నాథం.

రామం కాస్త తటపటాయిస్తూ, ‘‘అది సరే. నీ దగ్గిరున్న మరొక విలువైనవస్తువు. నాకాక్వాలంటే ఇస్తావా, మామయ్యా?’’ అన్నాడు.

జగన్నాథం, ‘‘నా దగ్గిర విలువైన వస్తు వున్నదా? ఏమిటిది?’’ అని అడిగాడు.

‘‘ఆదేమిటో తర్వాత చెబుతాను. ముందు నాకు ఇస్తావా, చెప్పు,’’ అన్నాడు రామం.

జగన్నాథం నవ్వి, ‘‘ఉన్న ఒక్కగా నెక్క మేనల్లుడివి. నీకు ఇవ్వరాని దేముంది? ఆఖరుకు నా కూతుర్పి ఇవ్వ మని అడిగినా, సంతోషంగా ఇచ్చేస్తాను. ఏమిటో చెప్పు?’’ అన్నాడు.

రామం కూడా నవ్వుతూ, ‘‘ఉషను మా ఇంటి కోడలుగా పంపించు,’’ అన్నాడు.

ముందు తెల్లటోయిన జగన్నాథం, తర్వాత పెద్దగా నవ్వుతూ, ‘‘అమాయకుడి వనుకున్నాను, ఇంతకాలం. పెద్ద గడుగ్గా యివి!’’ అన్నాడు.

ఇంటికి తిరిగి వచ్చిన రామం ద్వారా, సంగతి విన్న అతడి తల్లిదండ్రులు కూడా చాలా సంతోషించారు. ‘‘అమాయకుడి గడుసుదనం అంతా, భార్యను ఎన్నిక చేసుకోవడంలో కనిపిస్తుందెట! మనవాడు చాలా గడుసువాడే!’’ అన్నాడు రామం తండ్రి, భార్యతో.