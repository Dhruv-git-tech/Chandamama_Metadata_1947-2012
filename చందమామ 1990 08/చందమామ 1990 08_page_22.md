లోపలికి అడుగుపెట్టిన సైనికుణ్ణి హత మార్గకుండా ఎందుకు వెలుపలికి తోస్తారు ఆని భావించాడు. నిరాయుధుడుగా వున్న పసంతుణ్ణి పట్టి బంధిస్తేనో లేదా హత మారిస్తేనో తనను వీరసింహుడు మెచ్చుకో గలడని ఆశించాడు కపాలకంఠుడు.

“కపాలకంఠా, నీ ప్రాణాలు కాపాడుకో. నిన్ను చంపాలన్నది మా ఆశయంకాదు. గుట్టుగా వచ్చినదారి పట్టితెరిగి వెళ్ళిపో,” అని హెచ్చరించాడు వసంతుడు.

అయినా, ఇంతలో కపాలకంఠుడు ద్వారం కేసి గురిచూసి ఒక ఈటెను విసిరాడు. ఆ ఈటె ఎదురుగుండా వున్న రాజు వక్కంలోకి దిగబడింది! ఆయన అలాగే కిందికి ఒరిగిపోయాడు. నేలకు ఒరిగిన వ్యక్తే వసంతుడనుకుని కపాల కంఠుడు ఉత్సాహంగా ముందుకు ఉరికాడు!

‘‘దుర్మార్గుడా! పరమకిరాతకుడా!’’ అని అరుస్తూ వసంతుడు కత్తి దూసి కపాలకంఠుడి తలను తెగనరికాడు! తల ఎగిరి దూరంగా పడింది!

మరుకుణమే సైన్యంలో కలకలం చెల రేగింది. ‘‘సేనాధిపతి మరణించాడు.... కపాలకంఠుడు మరణించాడు....’’ అని హాహాకారాలు చేస్తూ సైనికులు భయపడి పోయి వెనుదిరిగి పారిపోయారు.

తూర్పుద్వారం గుండా కనుమలోకి ప్రవేశించాలనుకున్న వీరసింహుడి సైని కులు, వసంతుడి అనుచరులందరూ వెళ్ళిపోవడంతో, నిరాటంకంగా లోపలికి వచ్చారు. కాని అక్కడ ఎవరూ కని పించకపోయేసరికి అశ్చర్యంతో వెళ్ళిపోయారు.

ఈలోగా వసంతుడు రాజును, సన్నటి సెలయేటికి ఆవలవున్న ఒక గుహ లోపలికి మోసుకుపోయి, మెల్లగా దించి, తాగడానికి నీళ్ళు తెచ్చి ఇచ్చాడు. సైనికు లందరూ వెళ్ళిపోయారని నిర్ధారించుకున్నాక. అక్కడ వున్న చితుకులు ఏరి చిన్న మంట వేశాడు.