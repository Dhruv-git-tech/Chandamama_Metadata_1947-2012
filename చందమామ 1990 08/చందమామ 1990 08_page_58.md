సత్యధర్ముడు, వృద్ధుణ్ణి చాప మీద పడుకోబెట్టాడు. నేత్రదర్శి వృద్ధుడి కళ్ళులోకి కొంతసేపు చూసి, చిన్నగా చిటిక వేసి, ‘‘నీ పినతండ్రికి జీర్ణకోశం చెడిపోయింది. ఊపిరితిత్తుల్లో ఒకటిమాత్రమే పని చేస్తున్నది. మెదడులోని కొన్ని నరాలు తెగి పోయాయి. అందువల్లనే, మాటా పలుకూ లేకపోవడం. తిన్నది జీర్ణం కాకపోవడం, వాంతులు చేసుకోవడం. నేను మామూలు పనమూలికలతో చేసిన మందులు కాకుండా, హిమాలయాల్లోని ఉత్తరప్రాంతపు శిఖరాల మీద మాత్రమే లభ్యమయ్యే మూలికలతో తయారు చేసిన మందులు ఇస్తాసు. వాటిని వాడి చూడండి. మెదడూ, జీర్ణకోశమూతిరిగి ఆరోగ్యవంతం కావడమే గాక, మాటాపలుకూ కూడా వస్తుంది,’’ అన్నాడు.

ఆ వెంటనే వృద్ధుడు చాపమీది నుంచి చివాలున లేచి కూర్చుని, ‘‘నాకు మాటా పలుకూ ఇప్పుడే వచ్చింది! నీది రోగి కళ్ళను పరీక్షించి చేసే వైద్యమా? నేను

పుట్టుగుడ్డిని. ఆ కళ్ళల్లోకి చూసి, నాకు లేని రోగాలన్నీ అంటగట్టావు. నేను గుడ్డి వాడినన్న సంగతే గ్రహించలేని నువ్వు వైద్యుడివా?'' అన్నాడు.

ఆ మాటలు విని నేత్రదర్శి కంగారు పడిపోతూ ఏమో అనబోయేంతలో, సత్యధర్ముడు, ‘‘అయ్యా, ఈనాటివరకూ మన ఇద్దరికి పరిచయం లేకపోవడం మేలే అయింది. నేనీ ఊరి వైద్యుణ్ణి. నా పేరు సత్యధర్ముడు. ఇంతవరకూ మీరు చేసిన బూటకపు వైద్యంతో రోగుల ప్రాణాలు పోకపోవడం, మీ అదృష్టమో లేక వాళ్ళు చేసుకున్న పుణ్యమో అయి వుండాలి. బతుకు తెరువుకు ఆనేకమైన వృత్తులున్నవి. మీరు వాటిల్లో దేన్నయినా చేపట్టి, నిజాయితీగా బతకండి. అంతేగాని బూటకపు వైద్యంతో మనుషులప్రాణాలతో మాత్రం చెలఁగాటమాడకండి,’’ అన్నాడు.

నేత్రదర్శి క్షమించమని సత్యధర్ముడి పాటాల మీద పడి, ఆ రాత్రికిరాత్రే ఊరు విడిచి ఎటో వెళ్ళిపోయాడు.