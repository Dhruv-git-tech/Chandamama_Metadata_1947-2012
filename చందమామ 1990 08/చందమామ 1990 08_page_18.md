''తెలుసు,'' అన్నాడు వసంతుడు గంభీరంగా.

''అలా అయితే, తమరు మా ఇంటికి విచ్చేసి, నా హస్తరేఖలను పరిశీలించి నా భవిష్యత్తు తెలియజేయగలరా,'' అని ప్రార్థించాడు దళనాయకుడు.

అ దళనాయకుడి వెంట వెళితే ఏవైనా ర హస్యాలు తెలుస్తాయని వసంతుడు, ''అలాగే, అభీష్ట సిద్ధిరస్తు,'' అని దీవిస్తూ పైకి లేచాడు.

అప్పుడు భవనం కప్పనుంచి వేలాడు తూన్న సన్నటి ఊచకు అతని తల తగిలి, తలపై పెట్టుకున్న పెద్ద జుట్టు కాస్త దాని కొసకు చిక్కుకున్నది!

అ దృశ్యాన్ని చూసిన దళనాయకుడు అధిరిపడి, ''ఏమిటి! నువ్వు దొంగసన్యా సివా? ఎవరు నువ్వు?'' అని గద్దించాడు.

ఇక వాడితో మాట్లాడి ప్రయోజనం లేదని గ్రహించిన వసంతుడు వెంటనే పరుగుపట్టాడు!

''పట్టుకోండి వాణ్ణి....వాడౌక గూఢ చారి...పట్టుకోండి,'' అని అరుస్తూ వసంతుడి వెంట పరిగెత్తసాగాడు దళనాయకుడు. దళనాయకుడి వెంట మరిద్దరు సైనికులు పరిగెత్తసాగారు. ఇలా కొంత దూరం పరిగెత్తారు కాని, వసంతుణ్ణి పట్టుకోలేకపోయారు. వాళ్ళకు ఎదురుగా

గుర్రం మీద ఒక వ్యక్తి రావడం కని పించింది.

''వాణ్ణి పట్టుకో....పట్టుకుంటే నీకు మంచిబహుమతి ఇస్తాను,'' అని అరిచాడు దళనాయకుడు.

అ గుర్రం మీద వస్తూన్న వ్యక్తి ఏ రాజోద్యోగో అయి వుంటాడని దళనాయకుడు భావించాడు. అయితే, అ ముసుగు వ్యక్తి వసంతుడితో, ''వేగంగా వెళ్ళి నదిని దాటు. వీళ్ళ పని నేను చూస్తాను,'' అని, గుర్రాన్ని ముందుకు అదిలించి, ''అగు అక్కడే! అతన్ని పట్టుకోవద్దు!'' అంటూ దళనాయకుడి మీదికి కొరడా ఝుళిపించాడు!