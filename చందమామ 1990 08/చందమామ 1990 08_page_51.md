“స్నేహానికి ఉపకారమే ఫలం. నీ భార్యాను కాజేసిన వాలిని నేను చంపుతాను,” అన్నాడు.

సుగ్రీవుడు ఈ మాటకు ఎంతో సంతో షించి, “రామా, నీ దయవల్ల నాకు నా భార్యా, రాజ్యమూ తిరిగి రావాలి. అందుకోసం నువ్వు వాలిని చంపే ప్రయత్నం చెయ్యి. సీతాదేవిని నేను నీకు తెచ్చి ఇస్తాను, ఆమె పాతాళంలో ఉండనీ, స్వర్గంలో ఉండనీ, నేను ఆమెను తెచ్చి ఇయ్యటం మటుకు నిజం. ఇప్పుడు నాకు జ్ఞాపకం వస్తున్నది—నేను చూసినది సీతే అయి ఉండాలి. ఆమె నన్నూ, నా వెంట ఉన్న నలుగురు వానరవీరులనూ చూసి, మా ముందు నగలమూట పడవేసింది. వాటిని దాచి ఉంచాను. వాటిని నువ్వు గుర్తించగల వేమో చూడు,” అన్నాడు.

రాముడు ఆత్రంగా, “మిత్రమా, వాటిని వెంటనే తెచ్చి నాకు చూపించు,” అన్నాడు.

సుగ్రీవుడు లేచి ఒక గుహలోకి వెళ్ళి, సీతాదేవి పైబట్టంలో మూటగట్టి ఉన్న అందమైన ఆభరణాలను తెచ్చి రాముడి ముందు పెట్టి, “చూడు!” అన్నాడు.

రాముడు వాటిని చూస్తూనే, “హామీతా!” అని పడిపోయి, కంటనీరు కార్చుతూ, నిట్టూర్పులు విడవసాగాడు. కొంతసేపయ్యాక అతను లక్ష్మణుడితో, “లక్ష్మణా, రాకసుడు తనను తీసుకు పోయేటప్పుడు సీత ఈ నగలను మెత్తని గడ్డి గల ప్రాంతంలో పడవేసి ఉంటుంది. అందు చేత నే ఇవి చెక్కుచెదరకుండా ఉన్నాయి,” అన్నాడు.

లక్ష్మణుడు రాముడితో, “ఈ కేయూ రాలూ, కుండలాలూ, నేను గుర్తించలేను. కాని, సీత కాళ్ళకు రోజూ నమస్కరించే టప్పుడు కనిపించే ఈ అందెలను గుర్తించ గలను,” అన్నాడు.

రాముడు దీనంగా సుగ్రీవుణ్ణి, “నువ్వు చూస్తూండగా ఆ రాకసుడు సీతను ఎటుగా తీసుకు పోయాడు?” అని అడిగాడు.