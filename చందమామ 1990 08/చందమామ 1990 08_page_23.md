రాజు వసంతుడి తొడమీద తల ఆనించి
పడుకుని, 'వసంతా. నాకు మరఱం
సమీపిస్తున్నది. అయినా, సువ్వు పోరాటం
కొనసాగించాలి. నాకు అధికారం పైన
మక్కువలేదు. అందుకే ఇంత కాలం
నా ఉనికి ఎవ్వరికీ తెలియకుండా గడి
పాను. అయినా, వీరసింహుడి ధోరణిలో
మార్పు వస్తుందన్న నమ్మకం నాకు లేదు.
వాడు అమాయక ప్రజలను వేధించడం
మానడు. వాడు పెట్టే బాధలనుంచి
ప్రజలకు విముక్తి కలగాలి. అందుకే
తుదిదాకా పోరాడమని ఆదేశిస్తున్నాను.
ఇదే నా తుది సందేశం !'' అన్నాడు.

రాజు వక్షస్థలం మీద వసంతుడు
గుడ్డతో కట్టుకట్టాడు గాని, రక్తంప్రచిస్తూనే
ఉన్నది. రాజు కంఠస్వరం మరీ నీరసంగా
తయారయింది.

"మహారాజా, మీరు మరణించాక
మేము ఎవరికోసం పోరాడాలి? వీర
సింహణ్ణి గద్దెదించగలం! కాని ఆ తరవాత
ఎవరికి పట్టం గట్టడర? మీకు ముందే

మహారాణీ, యువరాజు మరణించారు
కదా !'' అన్నాడు వసంతుడు బాధగా.

"వసంతా, రాణి మరణించింది,
నిజమే. కాని, ఆమె యువరాజుకు భద్రత
కల్పించి మరీ వెళ్ళింది! ఒక ముని
సంరక్షణలో యువరాజు క్షేమంగా
పెరుగుతున్నాడు. ప్రస్తుతం ముని కాపాడు
తున్నట్టు. కాలం ఆసన్నమయినప్పుడు,
నువ్వే యువరాజుకు అండగా నిలబడాలి.
ప్రజాక్షేమమే ప్రధాన లక్ష్యంగా పోరా
డాలి !'' అన్నాడు రాజు.

"యువరాజు క్షేమంగా ఉన్నారా?
ఆ లా ఆయి తే ఆయన కోసం మేము
పోరాటం కొనసాగిస్తాం. ఆ ఉదయ
భానుడిని కమ్ముకున్న మేఘాలను తొల
గించగలం! యువరాజు ఎక్కడ వున్నారు
ప్రభూ?'' అని అడిగాడు వసంతుడు
పట్టరాని ఉత్సాహంతో.

శాంతిదేవమహారాజు వసంతుడికి
అంతా వివరంగా తెలియజేసి, తెల్లవారు
జామునకళ్ళుజీమూశాడు. —(ఇంకావుంది)