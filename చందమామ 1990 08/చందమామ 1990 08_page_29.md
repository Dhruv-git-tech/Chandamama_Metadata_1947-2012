మార్గమధ్యంలో సీతన్నకు ఆద్దాన్ని యిచ్చిన సాధువు కనిపించి, 'ఏమిటంత దిగులుగా వున్నావు? అద్దంసీతన్న పేరు దేశమంత్రా మారు మోగుతూంటే, నీకు తృప్తికలగదేం?' అన్నాడు.

'అయ్యా, నా దిగులుకూ, అసంతృప్తికి కారణం చెప్పలేను. తమరిచ్చిన అద్దాన్ని తిరిగి తమరే స్వీకరించండి!' అని సీతన్న అద్దాన్ని సాధువుకు యిచ్చి. తన గ్రామం చేరాడు.

బేతాళుడు ఈ కథ చెప్పి. 'రాజా, అద్దంసీతన్న ప్రవర్తన వింతగా లేదా? ఇప్పుడతణ్ణి గురించి దేశంలో ఎరగని వారంటూ లేరు. అయినా, అతడు అసం తృప్తికి ఎందుకు గురయ్యాడు. మహిమ గల అద్దాన్ని సాధువుకు ఎందుకు తిరిగి యిచ్చాడు. ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది,' అన్నాడు.

దానికి విక్రమార్కుడు, 'అద్దంసీతన్న రాజధానిలోని పెద్దమనిషి చెప్పినది విన్న

తరవాత, ఒక వాస్తవాన్ని గుర్తించ గలిగాడు. తీర్థ ప్రజలాగా అతడి ఇంటికి వచ్చేవాళ్ళందరూ అతడికోసంకాక, అతడి అద్దంకోసం వస్తున్నారు. అద్దంసీతన్న పేరు ప్రభ్యాతులు, ఆద్దానివే తప్ప సీతన్నవి కావు. పైగా, ఆ అద్దాన్ని కూడా అతడు స్వయంగా తయారుచేయలేదు; ఎవరో దయతలచి యిచ్చినది. మర్యాద రామన్న విషయం అలా కాదు. ఆయనకు వచ్చిన పేరంతా, ఆయన అతిధి మర్యాద కారణంగా స్వయానా సంపాయించు కున్నది. అదే వాళ్ళిద్దరి మధ్యావున్న తేడా! అందువల్ల తను రామన్నతో సరిపోలనని సీతన్నకు అప్పటికి అర్థమ యింది. అందువల్లనే అతడు అసంతృప్తికి గురై, అద్దాన్ని తిరిగి సాధువుకు ఇచ్చేశాడు,' అన్నాడు.

రాజుకు ఈ విధంగా మౌనభంగంకలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)

[అధారం: “వనుంధర” రచన]