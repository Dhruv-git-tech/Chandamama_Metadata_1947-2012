వాళ్ళు గబగబా స్పానాలు చేసి గుడికి చేరుకునేసరికి, అప్పుడే గుడితలుపుకు తాళం వేస్తున్న పూజారి, “దర్శనం చేసుకోవడానికి ఇక సాయంత్రం రావలసిందే!” అన్నాడు.

“నాకు ఒక్కరోజే కదా సెలవు దొరికింది. ఇప్పుడేం చేయడం?” అన్నాడు ఆందోళనగా కమలాకరుడు, కామాక్షితో.

“ఏం చేస్తాం, దైవదర్శనం మనకు ప్రాప్తం లేదు. అవ్వఇచ్చినకానుకలు, లోపల పళ్ళెంలో వేయడం కుదరదు కనుక, బయట హుండీలో వేస్తాను,” అన్నది కామాక్షి పూజారి వినేలా.

ఆమెకు తెలుసు— హుండీలో వేసిన కానుకలు గుడికి చెందుతాయి. అదే పళ్ళెంలో వేస్తే పూజారికి దక్కుతాయి.

కానుకల మాట చెవిన పడగానే, పూజారి చప్పున గుడి తలుపులు తీస్తూ, “పాపం, దూరం నుంచి వచ్చినట్టుంది! వేగిరందర్శనం చేసుకోండి,” అన్నాడు.

దేవుడి దర్శనం తృప్తిగా చేసుకుని, అవ్వ ఇచ్చిన చిన్నమూట పళ్ళెంలో వేసి, భర్తతో బయటకు వచ్చింది కామాక్షి.

“నీ పుణ్యాన అవ్వ మొక్కు తీరింది. ఇంతకూ అవ్వ ఇచ్చిన ఆ కానుక ఏమిటి?” అని అడిగాడు కమలాకరుడు.

“దీపం వత్తులు! ఏవయితేనేం, అవసరంలో ఆదుకున్నాయి,” అన్నది కామాక్షినవ్వతూ.

ఇద్దరూ పెద్ద వీధిలోకి వచ్చారు. అక్కడ పక్కపక్కనే వున్న రెండు బంగారుకొట్లను కామాక్షికి చూపుతూ, కమలాకరుడు, “నువ్వు త్వరగా సత్రానికి వెళ్ళి, బంగారు గాజులు తీసుకురా! ఈ లోపల నేను కొత్తరకం గాజు లేవైనా ఉన్నవేమో చూస్తూంటాను,” అన్నాడు.

కామాక్షి సత్రానికి తిరిగి వచ్చి, గాజుల కోసం పెట్టె తెరుస్తూండగా, ఒక యువకుడు వచ్చి, “నేను బంగారం కొట్లో పనివాణ్ణి. కొట్టు కద్దేయబోతున్నారు. అయ్యగారు, మిమ్మల్న డిగి త్వరగా గాజులు తీసుకు రమ్మన్నారు,” అన్నాడు. కామాక్షికి అనుమానం కలిగి, “గాజులతో పాటు చంద్రహారంకూడా మారుస్తా రేమో, అయ్యగారిని అడిగిరా!” అన్నది.

ఆ యువకుడు కొద్దిసేపట్లో తిరిగి వచ్చి, “అయ్యగారు, చంద్రహారం కూడా తీసుకు రమ్మన్నారు,” అన్నాడు.

వెంటనే కామాక్షి గట్టిగా, “ఒరే, దొంగ వెధవా! ముందు నీకోసం రక్షకభటుల్ని తీసుకు రావాలి,” అంటూ కేక పెట్టింది.

మోసకారి తిరిగి చూడకుండా పారి పోయాడు. వీధిలో తన భర్త తనను సత్రానికి