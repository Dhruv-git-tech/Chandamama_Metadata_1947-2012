వమూ, నీ గదా వాళ్ళు జూదంలో గెలుచ్చు
కున్నారంటే ఇక మనకు రాజ్యం ఆశలేదు!”
అన్నాడు.

ఇంతలో విదురుడు దగ్గరికి వచ్చాడు.

ధర్మరాజు మొదలైన వాళ్ళు లేచి
ఆయనకు ఎదురువెళ్ళి నమస్కారం చేసి
తీసుకువచ్చి కూర్చోబెట్టి, ఆయన వచ్చిన
పని అడిగారు. ధృతరాష్ట్రుడు తనను హితం
అడగడమూ,తాను చెప్పటమూ, అది రుచిం
చక ధృతరాష్ట్రుడు తనను వెళ్ళగొట్టటమూ
విదురుడు ధర్మరాజుకు తెలిపాడు. అలా
అయితే, తనవద్దనే ఉండి, అడుగడుగునా
తనకు ఆలోచన చెప్పమన్నాడు ధర్మరాజు
విదురుడితో.

విదురుడు కామ్యకవనంలో పాండవులను
చేరుకున్నట్టు ధృతరాష్ట్రుడికి తెలిసింది.
విదురుడి సలహాతో పాండవులు ఎంత
లాభం పాందుతారో అనిపించి ధృతరాష్ట్రుడికి
మూర్ఛ వచ్చింది. కొంతోపేపటికి ఆయన
స్పృహ తెచ్చుకుని, సంజయుడితో, “సంజయా,
విదురుడు నా తమ్ముడు, నా స్నేహితుడు.
ఎంతో బుద్ధిమంతుడు. కొంచెం కఠినంగా
మాట్లాడానని అలిగి, కామ్యకవనానికి వెళ్ళి,
పాండవుల దగ్గిర చేరాడు. అతను లేకపోతే
నా బుద్ధి పని చెయ్యకుండా ఉన్నది.
నువ్వు వెంటనే వెళ్ళి, విదురుణ్ణి తీసుకురా,”
అన్నాడు పశ్చాత్తాపంతో.

సంజయుడు కామ్యకవనానికి వెళ్ళి,
విదురుణ్ణి తీసుకుపోవటానికి వచ్చినట్లు
ధర్మరాజుతో చెప్పి, విదురుడితో, “మహా
నుభావా, మీరు వచ్చినది మొదలు ధృత
రాష్ట్రుడి ప్రాణాలు గిలగిలా కొట్టుకుంటు

న్నాయి. మిమ్మల్ని తీసుకురమ్మని నన్ను
పంపాడు. మీరు వచ్చి ఆయన ప్రాణాలు
నిలబెట్టండి,” అన్నాడు.

విదురుడు ధర్మరాజు అనుమతి పాంది,
సంజయుడి వెంట హస్తినాపురానికి వచ్చాడు.
ధృతరాష్ట్రుడు విదురుణ్ణి కౌగలించుకుని,
“నువ్వు చాలా మంచివాడివి. నా మాట
పాటించి తిరిగి వచ్చావు. ఇన్ని రోజులూ
ఏమీ తోచక కొట్టుకున్నాను. నా తప్పులు
క్షమించు,” అన్నాడు.

దానికి విదురుడు, “నీ ఆజ్ఞ అయిందని
వచ్చాను. నేను నీకు హితమైన మాటలే
చెప్పాను. నాకు వాళ్ళూ ఒకటే, వీళ్ళూ ఒకటే.
కాకపోతే వాళ్ళు దీనస్థితిలో ఉన్నారు గనక
వారిపై జాలి హెచ్చు. అది న్యాయమే కూడా,”
అన్నాడు.