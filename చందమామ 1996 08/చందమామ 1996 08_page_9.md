పట్నంమొగుడు-పల్లెటూరివెళ్ళాం

చిన్నతనంలోనే తల్లిదండ్రులను పోగొట్టుకున్న కమలాకరుడిని అతని అవ్వ పెంచి, పెద్ద చేసింది. అతడికి చదువు సంధ్యలు బాగా అబ్బినై. ఉద్యోగరీత్యా నాలుగేళ్ళుగా పట్నంలో వుంటున్నాడు. అవ్వకు పుట్టి పెరిగిన పల్లె వద లడం ఇష్టం లేక, అక్కడే ఒంటరిగా ఉంటున్నది. అదే పల్లెలో దూరపు బంధువును పెళ్ళాడిన కమలాకరుడి అక్క అవ్వ మంచి చెడ్డలు చూస్తూండేది.

ఒక రోజున అవ్వకు ప్రాణాల మీదికి వచ్చినట్టుగా కబురందింది కమలాకరుడికి. ఆఖరి చూపు కూడా దక్కుతుందో లేదో అని దిగులు పడుతూ పల్లె చేరాడతను. అవ్వ ఊపిరి తీసు కోవడానిక్కూడా ఎంతో కష్టపడుతున్నది. కమలా కరుడు వచ్చాడని తెలిశాక ఆమె కళ్ళు తెరిచి, “నీ పెళ్ళి కళ్ళ చూడనిదే, ఈ ఘటం వెళ్ళదురా, కమలాకరా! రెండేళ్ళుగా పోరుతున్నాను. నాకోరిక తీర్చావు కాదు,” అంటూ కళ్ళ నీళ్ళు పెట్టుకున్నది.

కమలాకరుడికి పల్లెటూరి పిల్లను చేసుకోవడం ఏమాత్రం ఇష్టం లేదు. అందంగా, నాజూగ్గా, చురుగ్గా వుండే పట్నం అమ్మాయిని చేసుకోవాలని, అతడు కలలు కంటున్నాడు.

“నీ ఆరోగ్యం ముందు బాగుపడనీ, అవ్వా! ఈ శ్రోణంలో అలాగే చేసుకుంటాను,” అన్నాడు కమలాకరుడు, అవ్వ కాళ్ళు వత్తుతూ.

“ఒరే, చెప్పానుగా, నాకు పిలుపు వచ్చే సింది! నీ పెళ్ళి చూసి, నన్ను తృప్తిగా కళ్ళు మూయనీ, మంచి ముహూర్తం - రేపే కామాక్షితో నీ పెళ్ళి,” అన్నది అవ్వ.

కామాక్షిపక్కింటివాళ్ళ పిల్ల. ఎంతో కాలంగా అవ్వకు చేదోడువాదోడుగా వుంటున్నది.

కమలాకరుడు అయిష్టంగా తల వూపి ఎదో చెప్పబోయేంతలో, అతడి అక్క చెయ్యి పట్టుకుని పక్కకు తీసుకుపోయి, “కామాక్షి అన్ని విధాలా నీకు తగిన పిల్ల. అవ్వ నాలుగైదురోజుల కంటే ఎక్కువ బతకదని