ఉగ్రనరసింహం. ఇప్పట్లో ఇక ఒక్క రోజు సెలవు కూడా ఇచ్చేది లేదని ఖచ్చితంగా చెప్పేశాడు," అన్నాడు కమలాకరుడు.

కామాక్షిక్షణం ఆలోచించి, “మీ పైఅధికారి పేరు ఉగ్రనరొసింహం అయితే, వాళ్ళ ఇలవేల్చు నరసింహస్వామి అయివుంటాడు. మన మొక్కు బడి నరసింహస్వామిదేనని చిన్న అబద్ధంచెప్పి చూడండి,” అన్నది.

ఆమె సలహా అద్భుతంగా పనిచేసింది.

“అందరు స్వాముల వంటివాడు కాదు, నరసింహస్వామి! ఆయన మొక్కులు చెల్లించడంలో, ఏమాత్రం ఆలస్యం పనికి రాదు. ఒక రోజు సెలవిస్తాను. రేపే బయలు దేరండి!” అన్నాడు అధికారి తొందరపెడుతూ.

మర్నాడు చీకటితోటే, భార్యాభర్తులు బాడుగబండిలో రామాపురం బయలుదేరారు.

కమలాకరుడు ఒక బంగారుగాజుల జత కామాక్షికిచ్చి, “మా అక్కగాజులివి. రామాపురం బంగారుకొట్లలో, ఎక్కడా దొరకని కొత్తరకం గాజులు దొరుకుతాయట! ఈ పాత గాజులు మార్చి, కొత్తరకంపి తీసుకోవున్నది. పెట్టెలో అడుగున దాయి,” అన్నాడు.

వాళ్ళు రామాపురం చేరేసరికి మధ్యాహ్నం అయింది. ఊరి మొదట్లో ధర్మసత్రం ఉన్నది. భార్యాభర్తులు బండి దిగారు.

“ఖాళీగదులు లేవు!” అన్నాడు సత్రం ఉద్యోగి.

ఇది విని, కమలాకరుడు ఉస్సురుమన్నాడు. కామాక్షి కల్పించుకుని ఉద్యోగితో, “రామ శాస్త్రిగారు మా ఇంటికి వచ్చినప్పుడల్లా- మేము వేప్పుడు రామాపురం వచ్చినా ఈ సత్రం లోనే దిగమని చెబుతుంటారు,” అన్నది.

రామశాస్త్రి పేరు వినగానే ఉద్యోగి కలవర పడి, “మరిచాను, ఇప్పుడే ఒక గది ఖాళీ అయింది!” అంటూ వాళ్ళకు అప్పటికప్పుడు ఒక గది ఇచ్చాడు.

“రామశాస్త్రి ఎవరు?” అని అడిగాడు కమలా కరుడు, కామాక్షిని.

“ఈ ధర్మసత్రం, తండ్రి జ్ఞాపకార్థం క్రితం సంవత్సరం ఆయనే కట్టించాడు,” అన్నది కామాక్షి.

“ఆయన నీకెలా తెలుసు?” అంటూ ఆశ్చర్యపోయాడు కమలాకరుడు.

“లోపలికి వచ్చేముందు, గోడకు తాపడం చేసిన రాతి ఫలకం మీద అక్షరాలు చదివానులెండి!” అంటూ నవ్వేసింది కామాక్షి.

ఆమె తెలివికి నివ్వెరపోయాడు కమలా కరుడు.