అక్కడికి వచ్చాడు. వాడు రూపధరుణ్ణి చూసి
వెటకారంగా, “ఎవరీ బిచ్చగాడు? ఒరే
పందులు తోలేవాడా, నీకు ఈ పీఁనుగుఎక్కడ
దొరికాడు. వీళ్ళ తాడు తెగ, ఈ బిచ్చగాళ్ళు
అడుక్కుతినటానికి, ప్రజలను వేధించడానికి
తప్ప ఇంకెందుకూ పనికిరారు. ఈ దరిద్రుణ్ణి
రూపధరుడి ఇంటికి తీసుకుపోయావో,
అక్కడ ఉండే పెద్దమనుషులు వీడి పుట
మారుస్తారు!ఛి, తప్పుడు వెధవ!” అంటూ
రూపధరుడి తుంటిమీద ఒక తన్ను తన్నాడు.

రూపధరుడికి పట్టరాని ఆగ్రహం వచ్చింది.
చేతిలో ఉన్న కర్రతో ఒక్క దెబ్బకు వాడి
తల పగలగొట్టటమో, వాణ్ణి అమాంతం
ఎత్తి రాళ్ళకేసి కొట్టి పామును చంపినట్టు
చంపటమో చేద్దామనిపించింది. కాని
అందుకు అది సమయం కాదని కోపాన్ని
దిగమింగుకున్నాడు.

పందులకాపరి మాత్రం ఆశ్చర్యంతో,
“నీకెంత కావరమెక్కిందిరా? యజమాని రానీ
నీ ప్రాణాలు తీస్తాడు!” అన్నాడు.

“ఇంకా ఆయన రావలసిందే! ఏనాడో చచ్చాడు! దేవతలు ధీరమతిని కూడా తీసుకుపోతేనే మంచిది. లేకపోతే ఆ పెద్ద మనుషుల చేతిలో చస్తాడు!” అంటూకాళుడు పశువులను తోలుకుంటూ ఇంటికేసి వెళ్ళాడు. వాడు తోలుకుపోతున్న మేకలూ, గౌరెలూ రూపధరుడి ఇంట చేరిన దుర్మార్గులవిందుకే.

వాడి వెనకగా పందులకాపరీ, రూప
ధరుడూ వచ్చి చేరారు. రూపధరుడు తన
ఇంటికేసి చూసుకుని, “ఈ ఇల్లు రూప
ధరుడిదే అయి ఉండాలి. ఇంత ఇల్లు
అతనికి కాక ఇంకెవరికుంటుంది? లోపల

భోజనాలు జరుగుతున్నట్టున్నది, వాసన
తెలుస్తున్నది,” అన్నాడు.

“వాసన తెలియకేం జేస్తుంది గాని,
మనం ఏం చెయ్యాలో త్వరగా నిర్ణయించు.
ముందుగా నువ్వే లోపలికి పోతావా? లేక
నన్ను వెళ్ళి రమ్మన్నావా? నువ్వు అట్టేసేపు
బయట తారట్లాడావంటే ఎవరో ఒకరు
నిన్ను ఇక్కడినుంచి తరిమేస్తారు!” అన్నాడు
పందులకాపరి.

వారిలా మాట్లాడుకుంటూండగా అంత
దూరాన ఉన్న పెంటపోగు మీద పడుకుని
ఉన్న ఒక ముసలికుక్క తల ఎత్తి, చెవులు
రిక్కించి రూపధరుడికేసి చూసింది. అది
అసలు మంచి వేటకుక్క దాని పేరు
'కాంతి'. రూపధరుడు దానిని చిన్నపిల్లగా
ఉన్నప్పుడు చేరదీసి పెంచాడు. కాని అది