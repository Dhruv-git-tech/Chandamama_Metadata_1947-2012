మాత్రం ఆధ్యాత్మిక చింతనా, తాత్విక విషయాలపట్ల ఆసక్తి ఉన్నవాడైతే మాత్రం, ఎన్నో శ్రమలకోర్చి సాధించినదాన్ని ఇట్టే జారవిడుచు కుంటాడు. ఇందుకు ఉదాహరణగా దేవశర్మ అనే యువకుడి కథ చెబుతాను, శ్రమతెలియ కుండా, విను,” అంటూ ఇలా చెప్పసాగాడు:

దేవశర్మ అనే యువకుడు విశాలదేశం లోని ఒక మారుమూల గ్రామంలో ఉండే వాడు. అతడిది సంగీత విద్వాంసుల కుటుంబం. అతడి తాత వీణ మీద దీపక రాగం వాయిస్తే గుడిలో దీపాలు వెలిగేవట! అతడి తండ్రి నీలాంబర రాగం ఆలవిస్తే, రాళ్ళు కూడా కరిగేవట! పుట్టుకతోనే సంగీతంలో దేవశర్మకు సహజ పాండిత్వం అబ్బింది. చిన్నతనంలోనే తల్లిదండ్రులు పోవడంతో, తమ ఇంట గల తాళపత్రాలు

చదివి సంగీత సాధన చేస్తూ, అపారమైన సంగీత జ్ఞానాన్ని సంపాయించాడు.

ఇలా ఉండగా - విశాలదేశపు ఆస్థాన సంగీత విద్వాంసుడు హఠాత్తుగా మరణించాడు. సంగీత విద్యలో పోటీలు పెట్టి, అందులో అంతవరకూ ఎవరూ వినని రాగం పాడి, సభను మెప్పించగల వాణ్ణి, ఆస్థాన విద్వాంసుడుగా నియమించాలని రాజు నిర్ణయించాడు. రాజధానిలో జరగబోయే సంగీత పోటీలలో పాల్గొనవలసిందిగా, దేశం నలు మూలలా చాటింపు వేయించడం జరిగింది.

తన ప్రతిభను నలుగురి ముందూ ప్రదర్శించే అవకాశం వచ్చిందని, రాజుగారి చాటింపు విని దేవశర్మ రాజధానికి బయలు దేరాడు. మర్నాటి అపరాహ్నం వేళకు ఒక అగ్రహారానికి చేరుకున్నాడు. అక్కడ ఒక గృహస్థు అతడికి అశ్రయం ఇచ్చాడు. ఆయన ఎనబైఏళ్లవృద్ధుడు, పేరుకశ్యపుడు. ఆయనకు పెళ్ళీడుకొచ్చిన మనమరాలున్నది. ఆయన కూడా సంగీతవిద్వాంసుడే. దేవశర్మ రాజధానికి పోతూన్న పని గురించి విని, అతణ్ణి పాడ మన్నాడు. దేవశర్మ గానం విన్నాక, కశ్యపుడు పరమాసందంతో అతణ్ణి కౌగలించుకున్నాడు.

“మీ తాతగారిని గురించి విన్నాను. సంగీతంలో వారికి వారే సాటి. ఇప్పుడు నువ్వు పాడిన పాట అమోఘం. అయితే, అది అపూర్వం మాత్రం కాదు!” అని సాలోచనగా ఆగి, “నాకు తెలిసిన ఒక అపూర్వ రాగం ఉంది,” అని కశ్యపుడు దాని పూర్వగాథ ఇలా చెప్పాడు:

కశ్యపుడు గురుకులంలో చదువుకుంటున్నప్పుడు, ఒకసారి సమిధల కోసం అడవులలో తిరుగుతూండగా, అతడికి ఒక మృదుమధుర