కూచుని వారి ప్రశ్నలకు సమాధానాలు
చెప్పసాగాడు.

కొంతసేపటికి అక్కడికి, నావికుల పెద్ద
అతిథిని వెంటబెట్టుకుని వచ్చాడు. అతను
ధీరమతితో, “ప్రతాపుడు నీకిచ్చిన కానుకలు
నా ఇంట ఉన్నాయి. మీ దాసీలను పంపి
వాటిని తెప్పించుకో!” అన్నాడు.

“మా ఇంటిని పీడలాగా పట్టిన దుర్మార్గులు ఏ క్షణాన నా పీక కోసి నా సొత్తు పంచు కుంటారో అన్నట్టుగా ఉంది పరిస్థితి. ఈ కానుకలు కూడా వాళ్ళకు దక్కడం దేనికి? ప్రస్తుతం వాటిని మీ ఇంటనే ఉండనీ. ఏనాడు నాకీ పీడ పదిలితే ఆనాడు నువ్వే తెచ్చి వాటిని నా ఇంట పడవెయ్యి,” అన్నాడు ధీరమతి.

తరవాత అతను తన అతిథిని వెంట
బెట్టుకుని ఇంటికి వెళ్ళాడు. వాకిట్లో
ఆసనాలన్నింటి మీదా తివాసీలు పరిచి
వున్నాయి. దాసీలు అతిథి చేత స్పానం
చేయించి, బట్టలు కట్టబెట్టాక ఆయనా,
ధీరమతీ భోజనాలకు కూర్చున్నారు. వారు
భోజనం చేస్తున్నంతసేపూ పద్మముఖి వారి
కెదురుగా ఒక ఆసనం మీద కూచుని వెనక
ఉన్న స్తంభానికి చేరగిలబడి కదురుతో
సన్నని నూలు వడకసాగింది.

భోజనాలు ముగిశాక ఆమె తన కొడుకుతో,
“నాయనా, ఆ దుర్మార్గులు వచ్చే లోపున,
మీ తండ్రి వార్తలు ఏమి తెచ్చావో చెబుదూ,”
అన్నది.

“అంతా చెబుతానమ్మా! నేను పైలాస్‌కు వెళ్ళి నవద్యోతుణ్ణి చూశాను. ఆయనా, ఆయన కొడుకులూ నన్ను ఎంతో ఆప్యా

యంగా చూశారు; కాని ఆయనకు నాన్నను
గురించిన వార్తలేమీ తెలియవు. అందు
చేత నేనొక బండిమీద ఆయన కొడుకును
వెంట తీసుకుని ప్రతాపుడుండే దేశం వెళ్ళాను.
నేను చెప్పిన కథ అంతా విని ప్రతాపుడు
మన ఇంట ఉన్న దుర్మార్గులపై మండి
పడి, నాన్న తిరిగి వస్తే వీళ్ళందరినీ చిత్ర
వధ చేస్తాడన్నాడు. నాన్న ఏదో దీవిలో ఉండగా
చూసినట్టు సముద్రాల మీద ఉండే ముసలి
వాడు తనతో చెప్పినట్టు ప్రతాపుడు నాతో
అన్నాడు. ఆ తరవాత నేను ఇంటికి తిరిగి
వచ్చేశాను. ఇంతకంటే వార్తలేమీ లేవు,”
అన్నాడు ధీరమతి.

ఈ మాటలు విన్న అతిథి పద్మముఖితో,
“అమ్మా, నిజం నేను చెబుతాను విను. నీ
భర్త ఈ దేశానికి వచ్చే ఉన్నాడు. మీ ఇంట్లో