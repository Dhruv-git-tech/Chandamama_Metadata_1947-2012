ఇద్దరూ, ఒకరికొకరు కంట వడగానే విషయం గ్రహించారు.

ముందుగా చంద్రకాంతుడు, “సూర్య కేతు మహారాజా! ఈ అరణ్యం మా రాజ్య సరిహద్దులలోకి వస్తుంది. కిరణాక్షిణీ దేవికి ఒక మహోన్నతమైన ఆలయాన్ని నిర్మించ దలిచాను,” అన్నాడు.

ఇందుకు సూర్యకేతుడు చిన్నగా నవ్వి, “మహారాజా! మీరు పారబడుతున్నారు. ఈ అరణ్యం మా రాజ్య సరిహద్దులలోనిది. దేవికి ఒకఅపురూపమైన ఆలయం కట్టించాలని సంకల్పించి వచ్చాను,” అన్నాడు.

ఈ విధంగా రాజులిద్దరి మధ్యా వివాదం బయలుదేరింది. కొంతసేపటికి వాళ్ళు పట్టరాని ఆగ్రహంతో ఒరనుంచి కత్తులు దూసి, పోరాటానికి సిద్ధమవ్వాల్సిందిగా, తమ తమ సైనికులను హెచ్చరించారు.

సరిగ్గా అదే సమయంలో రక్తపిపాసుడు అటుగా వచ్చి, సంగతి తెలుసుకుని, కోపంతో ఎర్రనైన నిప్పు కణికలా మెరు స్తున్నతన ఒంటికంటితో వాళ్ళకేసి చూస్తూ, “ఒరే, మూర్ఖులారా! యుద్ధం అంటే రక్తపాతం. మీ ఇద్దరూ ఎవరికి వారుగా

తమ క్షేమం, తమ రాజ్యపాఠుల క్షేమం చూసుకుంటున్నారే తప్ప, ప్రజలందరి క్షేమం గురించి ఆలోచించడం లేదు. దేవత కోరేది శాంతి; కలహం కాదు. మీరు కలిసికట్టుగా శిథిలాలయాన్ని పునరుద్ధరించి, మీ ఇరురాజ్యాల ప్రజలూ దేవిని దర్శించే ఏర్పాట్లు చేయండి. అలా కాదని రక్తపాతానికి పూసుకున్నారో-నరమాంస భక్తణ మానమని కిరణాక్షిణీ దేవి చెప్పిన హితవు కాదని, ఇప్పుడే మీ ఇద్దర్శి ఆహారంగా చేసుకోబోతున్నాను!” అంటూ భీక రంగా హుంకరించాడు.

ఆ వెంటనే కిరణాక్షిణి అక్కడ ప్రత్యక్షమై, “రక్తపిపాసా! రాక్షసుడివైనా, నీవు ఈ ఇద్దరు రాజాధముల కంటే వివేకి వనిపించావు. ఇదుగో ఇప్పుడే నీ రెండవ నేత్రానికి కూడా దృష్టిని ప్రసాదిస్తున్నాను!” అని అంతర్థా నమైంది.

ఇది చూసిన చంద్రకాంతుడు, సూర్య కేతుడు – దేవత తమను రాక్షసుడి కంటే అధములన్నందుకు సిగ్గుపడి, ఇద్దరూ కలిసి కట్టుగా కొద్దికాలంలోనే శిథిలాలయాన్ని పున ర్నిర్మించి, తమ రెండు రాజ్యాల ప్రజలు దేవ తను దర్శించే ఏర్పాట్లు చేశారు.