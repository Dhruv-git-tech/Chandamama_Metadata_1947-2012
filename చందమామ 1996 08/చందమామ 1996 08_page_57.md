సేనుడో స్వయంగా ఐరావతపురం వచ్చాడు.
ఆయన జరిగింది తెలుసుకుని విలంబుణ్ణి
మందలించాడు. విలంబుడు భయపడి, తన
తప్పు ఒప్పుకుని, ఇకముందు బుద్ధిగా ఉంటా
నన్నాడు. సుబాహుడందుకు అంగీకరించ
లేదు. విలంబుడి స్థానంలో కొత్త గ్రామాధికారి
నియమించమని వాడు పట్టుబట్టాడు.

“విలంబుణ్ణి నాలుగు సంవత్సరాలకు నియమించాను. ఇప్పటికి రెండు సంవత్సరాలే అయింది. గడువుకాలం పూర్తయ్యేదాకా అతణ్ణి కొనసాగనివ్వండి,” అని చంద్రసేనుడు గ్రామస్థులకు చెప్పాడు.

సుబాహుడు దీనికి బదులుగా, గ్రామస్థుల తరఫున, “ప్రభూ! విలంబుడు చేసిన తప్పులు అధికారంలో ఉన్న వారు చేయ తగ్గవికాదు. గ్రామంలో అందరం విద్యా

ధికులం కాబట్టి, అతడికి ఎదురు తిరిగాం.
చాలా చోట్ల గ్రామస్థులు ఇలాంటి అన్యా
యాలు సహించి పూరుకుంటున్నారు. తమరు
విలంబుణ్ణి క్షమించి విడిచి పెడితే, అధి
కారంలో ఉన్న వారందరూ, పట్టుబడేదాకా
ఇలాంటి తప్పులే చేసి వినోదిస్తారు. పట్టు
బడ్డాక క్షమాభిక్షకోరి, మళ్ళీ పదవిలో కొనసాగు
తారు. అధికారులు తప్పుచేయడానికి భయ
పడాలంటే, తమరు విలంబుణ్ణి గ్రామాధికారి
పదవినుంచి తొలగించండి,” అని చెప్పాడు.

ఈ మాటలు రాజుకు న్యాయంగా తోచాయి.
ఆయన వెంటనే విలంబుణ్ణి పదవినుంచి
తొలగించి, కొత్తగ్రామాధికారికోసం వెదక
సాగాడు. అయితే – ఐరావతపురం గురించి
విలంబుడు చాలా దుష్ప్రచారం చేశాడు.
దానితో అక్కడి ప్రజలు దుష్టులనీ, ప్రమాద
కారులనీ భయపడి, ఆ గ్రామానికి అధికారిగా
వెళ్ళడానికి ఒక్కరూ అంగీకరించలేదు.

ఇలాంటి సమయంలో రాజుకు వేరే
ఉపాయం తోచక, సుబాహుడికి కబురు
పంపి రప్పించి, “నీ గ్రామాస్థులు నిన్ను
నాయకుణ్ణి చేశారు. నువ్వే గ్రామాధికారివి
అయితే బావుంటుంది,” అన్నాడు.

సుబాహుడు తల అడ్డంగా ఊపి,
“ప్రభువులు నన్ను మన్నించాలి. నేను
గ్రామాధికారి అన్యాయాలు ఎదిరించడానికి
ప్రజానాయకుడినయ్యాను. ఇప్పుడు నేనే
గ్రామాధికారినైతే, అందరూ నన్ను స్వార్థపరు
డంటారు. గ్రామాధికారిని కావాలనే గొడవలు
తెచ్చానంటారు. నాకే కాదు, మా గ్రామంలో
ఎవరికీ పదవి మీద ఆశ లేదు. మమ్మల్ని
తప్ప, మీరెవరిని అధికారిగా నియమించినా