చందమామ కబుర్లు

## ఎవరెస్టు విశేషాలు

కొండలెక్కడం అంటే యువతీయువకులకు చాలా సరదా. ఎన్.సి.సి.లో చేరిన విద్యార్థులకు పర్వతారోహణలో శిక్షణ ఇస్తారు. పర్వతారోహణ అనగానే ప్రపంచంలో కెల్లా ఎత్తయిన (8,847 మీ) ఎవరెస్టు శిఖరం గుర్తుకువస్తుంది. ఎవరెస్టు శిఖరారోహణకు కేవలం ఉత్సాహం, శక్తి ఉంటే చాలదు. డబ్బు చెల్లించాలి. ఎంతనుకున్నారు? 10,000 డాలర్లు. అంటే-3,50,000 రూపాయలు! ఈ మొత్తాన్ని నేపాల్ ప్రభుత్వానికి చెల్లించాలి. ప్రపంచంలో ఎత్తయిన ఎనిమిది శిఖరాలు ఆ ప్రాంతంలోనే ఉన్నాయి. ఈ సీజన్ లో ఒక్క ఎవరెస్టుకు మాత్రం 80 బృందాలు బయలుదేరాయి. 57 మంది శిఖరాగ్రం చేరుకున్నారు. వారిలో 'ఎవరెస్టు హీరో' టెన్సింగ్ నార్గే మనవడైన 31 సంవత్సరాల జాంగ్రింగ్ నార్గే ఒకడు. అతనితో పాటు ఫిన్లే బ్రిషర్స్, ఎడ్మండ్ కార్ల్ వీస్టర్స్ అనే ఇద్దరు చిత్ర నిర్మాతలు కూడా ఉన్నారు. వాళ్ళు ఎవరెస్టును అధిరోహించడం ఇది మూడవసారి. 1992లో ఎవరెస్టు శిఖరాన్ని 58 మంది అధిరోహించారు. తరవాతి సంవత్సరంలో ఒక్కరోజులోనే 35 మంది శిఖరాగ్రం చేరుకున్నారు. పర్వతారోహకుల నుంచి ఈ సంవత్సరం 640,000 డాలర్లు వసూలు చేసిన నేపాల్ ప్రభుత్వం, 'ఎవరెస్టుమార్గం'లో రద్దీ పెరిగిందని భావిస్తున్నది. అందువల్ల ఒక్కొక్క బృందం, ఒక్కొక్క నిర్ణీతమార్గంలోనే వెళ్ళాలని ఆదేశిస్తున్నది. పర్వతారోహకులు వేసే పనికిరాని వస్తువులను, చెత్తను పోగుచేసి తీసుకు రావడానికి షెర్పాలను వినియోగిస్తున్నది. ఇటీవల 2,000 కి.గ్రా. చెత్తను తొలగించారు. ఇంకా 15,000 కి.గ్రా. చెత్తా చెదారం మిగిలి ఉండవచ్చని వెళ్ళి వచ్చిన షెర్పాల నాయకుడు చెప్పాడు.

## సేసాలో సందేశం!

దక్షిణ ఇంగ్లాండు బోగ్సుర్ రెజీస్ కు చెందిన విక్కీ థామస్ అనే ఎనిమిదేళ్ళ అమ్మాయి మూడేళ్ళక్రితం, చీటిరాసి ఒక సేసాలో వేసిబిగించి దానిని సముద్రంలోకి విసిరివేసింది. దానిని ఇటీవల, పశ్చియ ఆస్ట్రేలియా జెరాల్టన్ కు చెందిన ఆండ్రూ ఫిట్స్ అనే యువకుడు అందుకుని ప్రత్యుత్తరం కూడా పంపాడు. "ఆ సేసా దాదాపు 16,000 కి.మీ: దూరం ప్రయాణం చేసి వచ్చింది. అదాక పెద్ద రికార్డు," అంటున్నాడతడు. ఇటు వంటి రికార్డును నమోదు చేసుడానికి గిన్నిన్ బుక్ లో ప్రత్యేక ఎంట్రీలు లేకపోవడం దురదృష్టం!

## తిరిగి వచ్చిన ఒంటె!

1991వ సం||లో గల్ఫ్ యుద్ధం కారణంగా ఏర్పడిన ఆలజడి వల్ల కువైట్ లోని ఒక ప్రాంతంలోని కొన్ని ఒంటెలు చెల్లాచెదరై ఎటో పారిపోయాయి. వాటిలో ఒక ఒంటె ఎక్కడెక్కడో తిరిగి ఐదేళ్ళ తరవాత తన యజమాని ఇంటిని వెళుకుంటూ వచ్చింది. ఆరోగ్యంగా కనిపించిన ఒంటెను చూసి అనందంతో పొంగిపోయిన దాని యజమాని మహ్మద్ అల్ అవ్వాయిషీర్ - ఒంటె విశ్వాసాన్ని పొగుడుతూ ఒక పద్యం రచించాడు!