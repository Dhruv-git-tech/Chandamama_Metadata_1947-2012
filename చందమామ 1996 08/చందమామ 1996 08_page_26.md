మైన కంఠస్వరం వినిపించింది. మొదట్లో
దానిని ఒక కొత్తరకం పక్షి కూతగా భావించా
డతడు. తర్వాత అది కొన్నివేల తుమ్మెదల
ఝంకారనాదమా అనిపించింది. ఆ ధ్వనిని
అనుసరిస్తూ పోయి, అతడొక ముని అశ్రమాన్ని
చేరుకున్నాడు. అక్కడ ఆ ముని కుమార్తె
పూలను దండగా గుచ్చుతూ, తన్మయత్వంతో
పాడుతున్నది. కశ్యపుడి రాక చూసి పాడడం
ఆపివేసింది. అలాంటి సంగీతాన్ని కశ్యపుడు
ఏనాడూ విని ఉండలేదు. అతడు మునికి
నమస్కరించి, ఆ రాగాన్ని తనకు నేర్పమని
ప్రార్థించాడు.

అప్పుడు ముని, కశ్యపుడికి ఆ గంధర్వ
గానాన్ని గురించి చెబుతూ, “నాయనా! అది
లోకాతీతమైన గొప్ప రాగం. ఇప్పటికి ఐదారు
తరాల ముందు, మా పూర్వీకుడొకడు గంధ
మాదన పర్వతం మీద తపస్సు చేసుకునేం
దుకు వెళ్ళాడు. ఒకనాడాయన పద్మాసనం
వేసుకుని తపస్సుకు ఉపక్రమిస్తూండగా,
ఆయన ఏనాడూ విని ఉండని అద్భుత
రాగాన్ని పాడుతూ ప్రజ్ఞాపాలుడనే గంధర్వుడు
ఆకాశం నుంచి దాపుల నున్న కొలను వద్ద
దిగాడు. మా పూర్వీకుడు ఆ గానానికి తన్మ
యుడైపోయి, గంధర్వుణ్ణి సమీపించి, “మహాను
భావా! ఇప్పుడు మీరు పాడిన రాగం విష్ణు,
ఇంద్రాది సభలలో నారద తుంబురులు పాడే
రాగంలా ఉన్నది. ఒక్కసారి వింటూనే, ఆ
రాగాన్ని కంఠస్థం చేశాను. ధన్యుణ్ణి!” అన్నాడు.

ఇందుకు గంధర్వుడు కోపంగా, “నీఊహ
సరైనదే! కాని ఈ రాగాన్ని మరొకరికి నేర్పావో,
నువ్వాక్షణం దానిని మరిచిపో గలవు,” అంటూ
శాపం ఇచ్చి మాయమయ్యాడు.

ఆ విధంగా, ఆ గంధర్వరాగం కశ్యపుడి
వంశంలోఎవరోఒకరికి సంక్రమిస్తూ వస్తున్నది.

“నాయనా! నాకు తెలిసిన ఈ రాగం
మరొకరికి తెలిసే అవకాశం లేదు. ఇది
పాడిన వాడిని రాజు తప్పక తన ఆస్థాన
సంగీత విద్వాంసుడుగా నియమిస్తాడు,” అని
కశ్యపుడు గంధర్వరాగాన్ని కొద్దిగా ఆలాపించి
ఆపేశాడు.

కశ్యపుడు ఆలాపిస్తున్నంత సేపూ, దేవశర్మ
తన్మయత్వంతో ఊగిపోయాడు. అంత మధుర
మైన సంగీతాన్ని అతడేనాడూ విని వుండలేదు.

దేవశర్మ చేతులు జోడించి, “అయ్యా!
మధ్యలో ఆపేశారేం? ఈ గంధర్వ రాగలక్షణా
లేమిటి? స్వరకల్పన ఏమిటి? పూర్తిగా ఆలా
పన, పల్లవి వినిపించండి,” అని అడిగాడు
ఉత్సాహంగా.