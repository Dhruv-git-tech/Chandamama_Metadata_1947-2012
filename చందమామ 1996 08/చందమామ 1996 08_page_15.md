విషయం తెలిసివచ్చింది. తమకు నచ్చిన
చోటే కాక మిగతా చోట్ల కూడా ఆకర్షణ
వుంది. తమకు నచ్చవనుకున్నప్రాంతాల్లో
కూడా వాళ్ళు అనుకున్నదాని కంటే ఎక్కువ
సేవు వుండగలిగారు.

ఇది విన్న నరసింహం వాళ్ళతో, “చూశా రా!
మీరు అనవసరంగా భ్రమలో వున్నారు.
ఏస్థలానికైనా ఏదో గొప్పతనముంటుంది.
విశాలహృదయం వుంటే అన్నీ మనకు నచ్చు
తాయి,” అన్నాడు.

ఈ నమాధానం అన్నదమ్ముల్లో ఎవరికీ
నచ్చలేదు. వాళ్ళు ఏకకంఠంతో, “అలా
తప్పించుకునేందుకు వీల్లేదు. నువ్వు కూడా
నాలుగు రోజులపాటు, ఆ నాలుగు చోట్లా
గడిపిరా! ఎక్కడ ఎక్కువ సేపుంటే, అది నీ
కిష్టమైనచోటు,” అన్నారు.

“అయ్యో! ఇంకామీకు తెలియలేదా? ఈ ఊళ్ళో మనందరికీ ఇష్టమైనచోటు ఒక్కటేనని తేలిపోయింది కదా! ఇంకా పరీక్షలెందుకు?” అన్నాడు నరసింహం.

నిజానికి చంద్రం ఆలయంలోనూ, సోము ఉద్యానవనంలోనూ, గోపి నృత్య మందిరం లోనూ, విశ్వం గ్రంథాలయంలోనూ ఎక్కువ

కాలం గడిపారు. అందువల్ల వాళ్ళు నరసింహం మాటలకు తికమకపడి, “నీ మాటలు మాకర్థం కావడంలేదు,” అన్నాడు.

నరసింహం చిరునవ్వు నవ్వి, “ఇలాంటి గొప్పవిశేషాలు రంగాపురంలో మాత్రమే వున్నాయనుకుంటున్నారా? ఇంకా ఇంద్రప్రస్థం, హస్తినాపురం, ఉజ్జయిని, తక్షశిల, అమరా వతి, విజయనగరం, శ్రీరంగపట్నం వగైరా ఊళ్ళెన్నో వున్నాయి. ప్రతిచోటా ఇంతకంటే గొప్పవీ, ఎంతో ముఖ్యమైన విశేషాలున్నాయి. అయినా, నేనీ ఊరెందుకొచ్చాను? పెదనాన్న ప్రేమను పొందాలనీ, పెద్దమ్మ ఆత్మీయతను రుచిచూడాలనీ, మీతో స్నేహభావం పంచు కోవాలనీ. అలానే ఇక్కడ నా కిష్టమైన చోటు మీ ఇల్లు. ఎక్కడెక్కడ తిరిగినా అక్కడ వుండిపోము కదా! చివరకు ఇంటికి చేరాలను కుంటాం. అక్కడే వుండాలను కుంటాం. ఈ ఊళ్ళో మీరెక్కడెంతసేపున్నా- ఎక్కువ సేపుండేది మీ ఇంట్లోనే! కాబట్టి, మీ కిష్టమైన చోటు మీ ఇల్లు. ఈ ఊళ్ళో నాకిష్టమైనదీ మీ ఇల్లే! కాదంటారా?” అన్నాడు.

నలుగురన్నదమ్ములూ అవునన్నట్టు సంతోషంగా తలలు ఊపారు.