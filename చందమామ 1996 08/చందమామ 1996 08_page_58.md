మాకు సమ్మతమే. అధికారి నియమం తప్పాదా, నేనతడికి పక్కలో బల్లెంలా వుంటాను,” అన్నాడు.

రాజు, వాడినిస్వార్థపరత్వాన్ని మెచ్చుకుని పంపేశాక, మహారాణికి దూరపువరుసలో తమ్ముడి వరస అనిపించుకునే మారీచుణ్ణి కలుసుకుని, “నిన్ను ఐరావతపురానికి గ్రామాధికారిని చేస్తున్నాను. ఆ గ్రామస్థులకు సుబాహుడనే నాయకుడున్నాడు. అతడితో మంచిగా వున్నావంటే, నీకే ఇబ్బందీ వుండదు,” అని చెప్పాడు.

ఈ మారీచుడు విద్యాధికుడు. తెలివైన వాడు. సమర్థుడు. వాడికి పదవీ వ్యామోహం లేదు. కానీ రాజు చెప్పడంతో తప్పనిసరై ఒప్పుకున్నాడు.

మారీచుడి పాలనలో ఐరావతపురం మూడుపువ్వులూ, ఆరుకాయలుగా అభివృద్ధి చెందింది. మారీచుసుబాహులు మంచి స్నేహితులని పేరు తెచ్చుకున్నారు.

చూస్తూండగానే మూడేళ్ళు గడిచి పోయాయి. ఒకరోజున రాజు, మారీచుడికి కబురుచేసి పిలిపించాడు. ఆయన వాడితో, “నీ గడువు ఏడాదిలో ముగుస్తున్నది. కొత్త గ్రామాధికారినిఎన్నికచేయాలి. ఆర్నెల్లు గడువి స్తున్నాను. నీ ఎరుకలో ఉత్తముడుంటే చెప్పు. లేదా నేనే తగిన వాణ్ణి ఎంపికచేస్తాను,” అన్నాడు.

మారీచుడు వినయంగా, “ప్రభూ! నా పాలనలో ఐరావతపురం సుఖశాంతులతో వర్ణిల్లుతున్నది. నేనే మరి నాలుగు సంవత్సరాలు కొనసాగితే బావుంటుందని నాకు తోస్తున్నది. నాకు ఆ గ్రామమన్నా, గ్రామస్థు

లన్నా ఎంతో అభిమానం ఏర్పడింది,” అన్నాడు.

చంద్రసేనుడు అయిష్టంగా తలవూపి, “ఒకప్పుడు నీకు పదవీ వ్యామోహం లేదు. కొన్నాళ్ళు పదవిలో వుండేసరికి, నీకు దాన్ని విడిచి పెట్టడం మనస్కరించడం లేదు. ఇది ఉత్తముల లక్షణం కాదు. ఈ నాలుగు సంవత్సరాల నియమాన్ని నేను ఖచ్చితంగా పాటిస్తాను,” అన్నాడు.

దీనికి మారీచుడు, “ప్రభూ! ఉచితంగా వుంటుందేమో అని తమకు సలహా ఇచ్చానే తప్ప, నాకు పదవీ వ్యామోహం లేదు. పదవీ వ్యామోహం వున్న వాళ్ళు ఐరావతపురంలో నెగ్గుకురాలేరు. నేను తలచుకుంటే నాపదవీ కాలాన్ని మరొక నాలుగేళ్ళు పాడిగించేలా మిమ్మల్నే మార్చగలను. ఏది ఏమైనా, మీ