ఉపమన్యువు అయోధధౌమ్యుని శిష్యుడు. విద్యా భ్యాసం పూర్తయిన తరవాత కూడా గురువు ఉపమన్యువును ఇంటికి వెళ్లమని చెప్పలేదు. పైగా, ఆశ్రమానికి చెందిన అవులను మేపుకుని వచ్చే పనిని అతనికి పురమాయించాడు.

ఉపమన్యువు గురువు ఆనతి ప్రకారం, అవులను పక్కనున్న మైదానానికి తోలుకుపోయి, మేపుకుని సాయంకాలం ఆశ్రమానికి వచ్చాడు. అప్పుడు గురువు, “ఈ రోజంతా మైదానంలోనే గడిపావుకదా! మరి ఆకలికి ఏంచేశావు?” అని అడిగాడు.

“అవులు మైదానంలో మేస్తూండగా నేను దాపుల నున్న పల్లెకు వెళ్ళి భిక్షమెత్తి ఆకలి తీర్చుకున్నాను,” అన్నాడు ఉపమన్యువు.

“అవులను అలా వదిలి వెళ్ళకూడదు!” అన్నాడు గురువు.

కొన్నాళ్లు గడిచాక, “ఆకలికి ఇప్పుడేం ఛేస్తు న్నావు?” అని అడిగాడు గురువు.

“అవులను ఆశ్రమానికి చేర్చిన తరవాత పల్లెకు భిక్షకు వెళుతున్నాను,” అన్నాడు ఉపమన్యువు.

“సాయంకాలం గృహస్థులను ఇబ్బంది పెట్టకూడదు. పైగా నీకు భిక్షగా లభించిన ప్రతిదీ ఆశ్రమానికే చెందుతుంది!” అన్నాడు గురువు.

కొన్నాళ్లు గడిచింది. గురువు మళ్లీ అదే ప్రశ్న అడిగాడు.

“అవుల నుంచి పాలు తాగి ఆకలి తీర్చుకుంటు న్నాను,” అన్నాడు శిష్యుడు.

“నువ్వలా చేయడానికి నేను అనుమతించలేదు కదా!” అన్నాడు గురువు.

కొన్నాళ్ల తరవాత గురువు శిష్యుణ్ణీ మళ్లీ అదే ప్రశ్న అడిగాడు.

“లేగదూడలు పాలు తాగిన తరవాత, వాటినోటి నుంచి కారే నురగను తాగి ఆకలి తీర్చుకుంటు న్నాను,” అన్నాడు శిష్యుడు.

“అది కూడా సరికాదు!” అన్నాడు గురువు.

మరునాడు సాయంకాలం ఉపమన్యువు ఉదయం తోలుకుపోయిన అవులు ఆశ్రమానికి తిరిగి వచ్చాయి. కాని, అతడు రాలేదు. గురువు

కొందరు శిష్యులను వెంటబెట్టుకుని ఉపమన్యువు వెతుక్కుంటూ వెళ్లాడు.

ఉపమన్యువు ఒక పల్లంలో పడి మూలుగుతూ కనిపించాడు. గురువు అతన్ని పైకి తీసి, పల్లంలో ఎందుకు పడిపోయాడో అడిగాడు. “ఆకలి తట్టుకోలేక, చెట్టుమీద కనిపించిన ఏదో ఒక ఫలాన్ని కోసితిన్నాను. అది విషఫలం లాగుంది. తిన్న తరవాత కళ్లు కని పించడం లేదు,” అని చెప్పాడు ఉపమన్యువు.

“దృష్టిని ప్రసాదించమని అశ్వినీదేవతలను ప్రార్థించు,” అని సలహా ఇచ్చాడు గురువు.

ఉపమన్యువు ప్రార్థించగా అశ్వినీదేవతలు ప్రత్యక్షమై, అతనికి ఆహారం ఇచ్చారు. అయితే, ఉపమన్యువు దానిని ముట్టుకోకుండా వారితో, “నాకు భిక్షగా ఏది లభించినా దానిని మొదట గురువుకు సమర్పించాలి!” అన్నాడు.

“నీ గురుభక్తి అనన్యసామాన్యమైనది. నీకు సాధా రణమైన బాహ్యదృష్టితో పాటు అత్యద్భుతమైన అంతర్ దృష్టిని కూడా ప్రసాదిస్తున్నాము!” అని వరా లిచ్చి అశ్వినీదేవతలు మాయమయ్యారు.

పూర్వకాలంలో గురువులు, శిష్యుల మంచిని కోరి, వారిని రకరకాలుగా పరీక్షించేవారు అనడానికి ఉపమన్యువు ఉదంతం చక్కని ఉదాహరణ!