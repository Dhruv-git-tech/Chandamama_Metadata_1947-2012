# రాజసేవి

పూర్వం కోసలదేశాన్ని కుటిలసేనుడు అనే రాజు పార్టించేవాడు. ఆ రాజ్యాన్ని అనుకుని మణిపురం అన్న చిన్న రాజ్యం ఉండేది. దానికి రాజు కేశవసేనుడు. అతను నామమాత్రపు రాజు. ప్రజలలో అతనికి ఏమీ పలుకుబడి లేదు. అయిదు గ్రామాలు చేరి ఆ రాజ్యం అయింది. అయిదు గ్రామాలలోనూ అయిదుగురు జమీందార్లు ఉండేవారు.

ఈ పరిస్థితిలో ప్రతి జమీందారుకూ తానే దేశానికి రాజు కావాలన్న ఆశు ఉండేది. వాళ్లందరూ, ఒకరికి తెలియ కుండా ఒకరు, తమ కోరిక నెరవేరటానికి కుటిలసేనుడి సహాయం కోరారు. వాళ్ల సహకారంతో కోసలరాజు మణిపుర రాజ్యాన్ని స్వాధీనం చేసుకున్నాడు.

కుటిలసేనుడు రాజనీతి బాగా తెలిసిన వాడు. మనుషులను తన అవసరానికి ఉపయోగించుకుని, అవసరం తీరగానే వదలి వెయ్యటం అతనికి తెలుసు. అయిదుగురు జమీందార్లూ ఏ ఉద్దేశంతో సహాయం తనకు అందజేశారో అతను సరిగా గ్రహించాడు.

ఆ సంగతి అలా ఉండగా, కోసలరాజు అధీనంలోకి వచ్చే టప్పటికి మణిపుర రాజ్యం చాలా హీనస్థితిలో ఉన్నది. అసలే బీద దేశం. అది అయిదుగురి చేతుల్లో ఉన్న కారణంగా ఏ మాత్రమూ అభివృద్ధి చెందే అవకాశం లేకపోయింది. వాళ్ల ద్వారానే రాజ్యాన్ని బాగు చేయించాలని కుటిలసేనుడు నిశ్చయించాడు.

అతను అయిదుగురు జమీందార్లనూ పిలిచి ఇలా అన్నాడు:

“నాకు మీరు అయిదుగురూ సహాయం చేశారు. అందుకు కృతజ్ఞతతో మీలో ఒకరికి మణిపుర సింహాసనాన్ని కట్టబెట్టు”