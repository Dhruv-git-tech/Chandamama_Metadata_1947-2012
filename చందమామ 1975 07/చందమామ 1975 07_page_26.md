రాజు తన మంత్రిని మందలించి,
రఘునాథుణ్ణి శాంతపరచి, 'నాకు ఈ
యంత్రం పైన పూర్తి విశ్వాసం కుదిరింది.
దీని ధర్మాన ఇక ముందు నా రాజ్యంలో
నిర్దోషులకు ఎలాటి భయమూ ఉండదు.
న్యాయ నిర్ణయం కూడా కాలయాపన
లేకుండా జరిగిపోతుంది,' ' అన్నాడు.

రఘునాథుడు సన్మానాలు పొంది వెళ్లి
పోయాక, రాజు ఆ యంత్రాన్ని ఎన్నో
పరీక్షలకు పెట్టాడు. అది నమ్మదగినదే
నని రుజువయింది. త్వరలోనే రాజు
నేర విచారణ జరిపినప్పుడల్లా పూర్తిగా
ఆ యంత్రం మీదనే ఆధారపడసాగాడు.
పూర్తిగా ఆ యంత్రం మీదనే ఆధార
పడటం అంత మంచిది కాదని మంత్రి

హెచ్చరించినా కూడా రాజు వినిపించు
కోలేదు.

ఇలా ఉండగా, ఒక గ్రామంలో
సిద్ధయ్య అనే ఒక రైతు, మిట్టమధ్యాన్నం
వేళ, నలుగురూ నడిచే రాచబాటలో,
నారయ్య అనే వ్యాపారిని దారుణంగా
హత్యచేశాడు. వెంటనే పదిమంది చేరి
సిద్ధయ్యను పట్టుకుని న్యాయస్థానానికి
తీసుకు వచ్చారు. సిద్ధయ్య ఒకంతట
న్యాయస్థానానికి రావటానికి ఒప్పుకోక,
పెనుగులాడుతూ, తాను ఏమి నేరం
చెయ్యలేదని చెప్పాడు.

సిద్ధయ్యను తెచ్చి రాజు ఎదట నిల
బెట్టగానే, రాజాజ్ఞ ప్రకారం ఇద్దరు
భటులు సిద్ధయ్య రెండు చేతులూ పట్టు