పొతే నేనేమీ చావను లెండి !'' అంటూ ధనికుడు వెళ్ళిపోయాడు.

ఆయన రావటం మానేశాడని విద్యాంశుడి భార్య, '' శని విరగడ అయి పోయింది !'' అని సంతోషించింది.

కాని ఒకరోజు ఉదయమే ఆ ధనికుడు మళ్ళీ ప్రత్యక్షమై, ''మహాశయా, నా కిష్టమైన పాట ఒక్కసారి వినిపింతురూ! కలలో కూడా అదే వినపడుతున్నది. ఉండబట్టలేక వచ్చేశాను,'' అన్నాడు.

తన సంగీతం కోసం ధనికుడు అంతగా తహతహలాడుతున్నందుకు ఉబ్బిపోయి విద్యాంసుడు తన వీణను పైకి తీశాడు. అంతలోనే ఆయన కేసి భార్య హెచ్చరికగా చూసేసరికి, తన

ఉత్సాహాన్ని అదుపులోకి తెచ్చుకుని, '' ముందే విన్నవించుకున్నాను గదా? నా సంగీతం విని ఏమిస్తారో చెప్పంది,'' అన్నాడాయన.

ధనికుడు మండిపడి, ''మళ్ళీ అదే మాటా? విద్యను అమ్ముకోవడం ఎంత సిగ్గు చేటు?'' అంటూ పాత ధర్మపన్నాలే మళ్ళీ పలికాడు.

విద్యాంసుడు కూడా తన పాఠం తాను అప్పగించి, '' రెండు గంటలసేపు వాయి స్తాను. రెండు శేర్ల పాలు ఇప్పించంది. చాలు,'' అన్నాడు.

ధనికుడు బేరం చెయ్యటానికి ప్రయత్నించాడు. కాని విద్యాంసుడు దిగి రాక పోయేసరికి, సరేననక తప్పలేదు.