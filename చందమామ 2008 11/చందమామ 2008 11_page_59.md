వాయుపుత్రుణ్ణి, హనుమంతుడనే వాణ్ణి.
నేను నూరు యోజనాల సముద్రం దాటి
సీతను చూడటానికి వచ్చాను. నీ అధీనంలో
ఉన్న సీతను చూశాను. ఎంతో తపస్సు చేసి,
ధర్మం తెలిసిన నీ వంటివాడు పరస్త్రిని చెర
పట్టటం కూడని పని. రాముడికి అపచారం
చేసి ఫలమనుభవించక పోవటం ఎవరికీ
సాధ్యం కాదు. ఇక ముందు రాముడేం
చేస్తాడో నాకు తెలియదు. సీతను రాముడి
కిచ్చి వేయటం నీకు శ్రేయస్కరం. అనేక
జాతుల వల్ల నీకు మరణం రాకుండా వరం
పొంది ఉన్నావు నిజమే, కాని సుగ్రీవుడు ఆ
జాతులలోదేనికీ చెందని వానరుడు. నరుడైన
రాముడి చేతిలోనో, వానరుడైన సుగ్రీవుడి
చేతిలోనో నీకు చావు తప్పదు. రాముడు
ఒప్పడు గాని, నే నొక్కణ్ణే నీ లంకను నిర్మూ

లించ గలను. అసలు సీతను అపహరించి
తెచ్చినప్పుడే మృత్యుదేవతను మెడకు చుట్టు
కున్నావు. నేను రాయబారిని: అటు మాన
వుణ్ణికాను, ఇటు రాక్షణుణ్ణికాను. రాముడితో
వైరం పెట్టుకుని నువ్వు జీవించలేవు, ”
అన్నాడు.

ఈ మాటలు విని రావణుడు కోపాద్రేకంతో
హనుమంతుణ్ణి చంపవలసిందిగా ఆజ్ఞ
ఇచ్చాడు. అప్పుడు విభీషణుడు తన అన్నకు
అడ్డు తగిలి ఇలా అన్నాడు: “ఈ దూతను
చంపటం రాజధర్మం కాదు. ఆగ్రహావేశంలో
ధర్మహాని చెయ్యటం తగదు. ఇతను కేవలమూ
దూత మాత్రమే కాదు, అక్షుడు మొదలైన
వారిని చంపాడు కనుక శత్రువే. అయినను
దూతగా వచ్చిన వాడికి విధించే శిక్షలున్నాయి.
ఇతనికి అంగవైకల్యం కలిగించవచ్చు,