## వినూత్న ప్రదర్శన శాల

వాషింగ్టన్‌కు వెళ్ళేవారిని ఆకర్షించే విధంగా మరో దర్శనీయ స్థలం ఏర్పాటు చేయబడి ఉన్నది. దీని పేరు 'న్యూజియం'. బెర్లిన్ కుడ్య పతనం, వరల్డ్ ట్రేడ్ సెంటర్ మీద విమానాల దాడి, బాల్కన్స్‌లో అమెరికన్ రిపోర్టర్లు ఉపయోగించిన బుల్లెట్ స్కేర్డ్ కార్ వంటి ముఖ్యమైన సంఘటనలు - పతాక శీర్షి కలతో పత్రికలలో వెలువడిన కథనాలు ఇక్కడ ప్రదర్శనకు ఏర్పాటు చేయబడి ఉన్నాయి. అద్భుతమైన నిర్మాణంగా భావించబడే ఆరు అంతస్తుల భవనంలో ఈ మ్యూజియం ఉన్నది. ఏప్రిల్ 11వ తేదీ ప్రారంభించబడిన ఈ మ్యూజియం గురించి ఎగ్జిబిట్ డెవెలప్‌మెంట్ డైరెక్టర్ క్యాథీ ట్రోస్ట్, “ఇది పత్రికా రంగ ఆలయం కాదు. ఇటీవలి కాలంలో పత్రికలలో వెలువడిన గోప్ప వార్తా కథనాల ప్రదర్శన శాల,” అన్నాడు. 450 మిలియన్ డాలర్ల వ్యయంతో నిర్మించబడిన ఈ మ్యూజియంలో 20, 21వ శతాబ్దాలకు సంబంధించిన పలువిశేషాలు పొందు పరచబడి ఉన్నాయి.

## రేపటి ఇల్లు

ప్రపంచ ప్రసిద్ధి గాంచిన డిజ్నీల్యాండ్‌ను సందర్శించినవారు భవిష్యత్తును దర్శించే అనుభూతిని కలిగించే 'టుమారో ల్యాండ్'ను చూసే ఉంటారు. అలాంటి వారిప్పుడు గత మే నెలలో కాలిఫోర్నియాలో ప్రారంభించబడిన 'హౌస్ ఆఫ్ ది ప్యూచర్' (రేపటి ఇల్లు)ను చూడవచ్చు. టుమారో ల్యాండ్‌లో గోడంత టీవీ స్క్రీన్, హ్యాండ్స్ ఫ్రీ ఫోన్స్, ప్లాస్టిక్ చెయిర్స్, ఎలక్ట్రిక్ టూత్‌బ్రష్‌లు అద్భుతమైన అనుభూతిని కలిగిస్తే; 15 మిలియన్ డాలర్ల వ్యయంతో 465 చ.మీ. విస్టీర్టంలో అంతా ప్లాస్టిక్‌తో నిర్మించబడిన ఈ హౌస్ ఆఫ్ ప్యూచర్‌లో అనుదిన జీవితాన్ని సరళతరం చేసే భవిష్యత్ హార్డ్‌వేర్, సాఫ్ట్‌వేర్, టచ్‌స్క్రీన్ సిస్టమ్స్ కనిపిస్తాయి. మీరీ అర్ధచంద్రాకార గృహంలో అడుగుపెట్టగానే లైట్స్ వాటంతట అవి అడ్జస్ట్ అవుతాయి. ఒక గది మీరు వెళ్ళే పార్టీకి నప్పే బట్టలను ఎంపిక చేసి ఇస్తుంది. ఎదుటి గదిలోని మీట, మీరు కోరుకునే వంటలకు అనుగుణంగా సరుకులను సమకూరుస్తుంది. ఒక్కసారి ప్యూచర్ హౌస్‌కు వెళ్ళి రావాలనుకుంటున్నారు కదూ!