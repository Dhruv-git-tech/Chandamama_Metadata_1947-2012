# వార్తలలో బాలలు

## ఈ ‘తార’ పాదాలు నేలమీదే!

సుప్రసిద్ధ చలన చిత్రం ‘తారే జమీన్ పర్’లో నటించిన పన్నెండేళ్ళ దర్షీల్ సఫారీ తన అద్భుతమైన నటనతో సంచలనం సృష్టించాడు. మన దేశంలో బాలలు మూగ పాత్రల్లో నటించడం కొత్తేమీ కాదు. కాని వేగంగా మారు తూన్న ఈ ప్రపంచంలో తనదైన స్థానంకోసం పోరాడే మాటాడలేని ఒక బాలుడి పాత్రలో అతడు అబ్బుర పరచే విధంగా నటించాడు. కథారచయిత అమోల్ గుప్తే అతణ్ణి షియామక్ దావార్స్ డ్యాన్స్ స్కూల్ నుంచి ఎంపిక చేశాడు.

దర్షీల్ పోషించిన అల్లరి చేస్తూ అదే సమయంలో బలహీనంగా కనిపించే ఉండే ఈషాన్ అవస్తీ పాత్ర మననుంచి సానుభూతిని కోరుకోదు; నోరులేని బిడ్డకు ఇవ్వవలసిన గౌరవ ప్రదమైన స్థానాన్ని ఇవ్వాలని మన హృదయాలను కదిలించి మరీ చెబుతుంది.

తారే జమీన్ పర్ చిత్రం విద్యావేత్తలను, తల్లి దండ్రులను ఒక్క కుదుపు కుదిపి అందరికీ ఒకేలా బోధించే ప్రస్తుత మూస విద్యావిధానం గురించి పునరాలోచించేలా చేసింది!

## చిన్ని ఉపాధ్యాయిని - పెద్ద పాఠం

పన్నెండేళ్ళ ఒమేగా చెన్నయ్ పెరంబూరు సెయింట్ అనీస్ స్కూల్లో చదువుకుంటోంది. ఆమె తను ఉంటూన్న వ్యాసర్పాడి హౌసింగ్ బోర్డ్ కాలనీలోని పదికి పది అడుగులు వైశాల్యం గల గదిలో పిల్లలకు పాఠాలు చెబుతోంది. చదువు పట్ల, క్రీడల పట్ల అమిత ఆసక్తి కనబరచే ఒమేగా ఆ ప్రాంతంలోని పద్దెనిమిది మంది పిల్లలకు వేసవి నెలవుల్లో మధ్యాప్నం పూట తరగతులు నిర్వహిస్తోంది. మామూలు పాఠాలతో పాటు కాలూపుతూ పాటలు పాడటం కూడా నేర్పుతుంది. ఈమె పెరిగి పెద్దయ్యాక సంఘ సేవకురాలు కావాలని ఆశిస్తోంది. ఆమె తల్లిదండ్రులు, అక్కయ్య ఆమెను గురించి గర్వంగా చెప్పుకుంటున్నారు. వేసవి తరగతులు నిర్వహించడానికి కావలసిన వస్తువులను, సరంజామాను ‘ఎయిడ్ ఇండియా’ సంస్థ సమకూరుస్తోంది. వాటిని తమ విద్యార్థులతో పంచుకోవడానికి ఒమేగా ఎంతో సంబర పడుతోంది!