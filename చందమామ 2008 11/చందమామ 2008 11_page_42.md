దురై. నిజానికి గొప్ప వక్తగా పేరుగాంచాడు.
ఉత్సాహభరితమైన ఆయన విజ్ఞప్తి మేరకు
ప్రజలు రాజభవన పునర్నిర్మాణానికి నడుం
బిగించారు.

అదే సమయంలో, ఊమ్మెదురై నాటకీ
యంగా తప్పించుకోవడం మేజర్ మెకాలేనూ,
అతడి అధికారులనూ, తీరని దిగ్గ్రాంతికి గురి
చేసింది. బలమైన సైన్యాన్ని సమకూర్చుకుని
పాంచాలన్ కురిచ్చికి చేరేలోగా అక్కడ
బ్రహ్మాండమైన కొత్త కోటను చూసి, “నమ్మ
శక్యం కాలేదే! ఇంతలో ఇంత పెద్ద భవన
నిర్మాణమా? మాయమంత్రాలు లేవు కదా!”
అని విస్తుపోయారు.

కొత్తరాజు ప్రజలలో నూతనోత్తేజాన్ని రగి
లించి యుద్ధ ప్రాతిపదికలో కోటను పునర్ని
ర్మించాడని తెలియవచ్చింది. వేలాదిమంది
పౌరులు రాత్రింబవళ్ళు నిర్విరామంగా పనిచేసి
ఏడు రోజులలో భవన నిర్మాణం పూర్తి చేశారు!

ఈ అద్భుత కృత్యాన్ని మేజర్ మెకాలే,
అతడి అధికారులు ఓ పట్టాన నమ్మలేక దాన్ని
సమీపించడానికి సైతం వెనుకంజ వేశారు.
పైగా, కోటలోపల వేలాదిమంది వీరులు శత్రు
వులపై విరుచుకు పడడానికి ఆయుధాలతో
సిద్ధంగా ఉన్నారని కూడా తెలియవచ్చింది.
దాంతో తిరోగమించడమే ఉత్తమమని బ్రిటిష్
సేనలు మెల్లగా వెనుదిరిగాయి. అయితే, మరి
కొన్ని రోజులలోనే కంపెనీ సేనలు రెండవసారి
కోట మీదికి దాడి జరిపాయిగాని, ఎంత
ప్రయత్నించినప్పటికీ ఏమాత్రం
ముందుకు చొచ్చుకు పోలేక
పోయాయి.

కట్టబొమ్మన్ కు తరవాత ఇప్పుడు మళ్ళీ
తిరుగుబాటు తలెత్తడం బ్రిటిష్ అధికారులకు
కునుకు లేకుండా చేసింది. యావత్ దేశాన్ని
తమ అధికారం కిందికి తీసుకురావాలన్న తమ
కాంక్షకు ఊమ్మెదురై అడ్డుగా పరిణమిం
చాడని భావించారు. కావాలంటే ఆయనతో
సంధి, ఒడంబడిక కుదుర్చుకుని ఉండవచ్చు.
అయినా, ఆయన్ను బంధించి, కోటను నాశ
పరచాలనే నిర్ణయించారు. ఆయుధాలతో పెద్ద
సైన్యాన్ని సమీకరించుకుని కల్నల్ ఆగ్న్యూ
నాయకత్వంలో పాంచాలన్ కురిచ్చి కేసి నడి
పించారు.

బ్రిటిష్ సేనలు కోటను చుట్టుముట్టాయి.
ఒక్కరూ కోట లోపలికి వెళ్ళడంగాని, లోపలి
నుంచి వెలుపలికి రామడు గాని సాధ్యం కాకుండా
చేశాయి. ఆ సైనిక బలగాన్ని చూసి ఊమ్మెదురై
లొంగిపోక తప్పదని బ్రిటిష్ అధికారులు
దృఢంగా విశ్వసించారు. అయినా, లొంగి
పోయే సూచనలు ఏవీ కనిపించలేదు. ఊమ్మె
దురై, ఆయన అనుచరులు యుద్ధానికి
మౌనంగా సన్నద్ధులయ్యారు. శత్రు సేనలు
కోట గోడల చుట్టూ మోహరించాయి. రోజులు
వారాలుగా, వారాలు నెలలుగా గడిచి పోతు
న్నాయిగాని, ఫిరంగి మోతలకు భయపడి