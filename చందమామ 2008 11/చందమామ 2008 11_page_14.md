దాక్కున్నారు. కదంబ సైనికుల్లో కొందరు కాగడాలు పట్టుకుని, ఆ చెట్టు కిందికి వచ్చి, సంభాషించుకోసాగారు. వాళ్ళ మాటల వల్ల ధూమక సోమకులకు రాజకుమార్తె అప హరణా, ఉగ్రసేనుడు స్వయంగా అరణ్యం లోకి వచ్చిన సంగతీ తెలిసింది.

“ఆ దుర్మార్గుణ్ణి చంపటానికి మన కిది మంచి అవకాశం,” అన్నాడు సోమకుడు పట్టరాని ఉత్సాహంతో.

“తొందరపడకు సోమూ! మనం సైనికుల దుస్తుల్లో వున్నట్టయితే, ఆ పని స్థాధ్యమయ్యేది. ఇప్పుడు మనమున్న వేషంలో, ఎవరి కంటనైనా పడ్డామో, ముందు మనం చావటం ఖాయం,” అన్నాడు ధూమకుడు.

కదంబ సైనికులు చెట్టుకింది నుంచి వెళ్ళి పోయారు.

“సోమూ, ఇక మనం చెట్టు దిగి, ఇంకా చీకటి వుండగానే మన గ్రామం చేరటం మంచిది. మన కుటుంబాలను ఈ రాజ్య సరిహద్దులు దాటించందే, మనం ఎలాంటి సాహసానికీ పూనుకోగూడదు,” అన్నాడు ధూమకుడు.

సోమకు డేమీ జవాబివ్వలేదు. ఇద్దరూ చెట్టుకొమ్మల్లోంచి కిందికి రాసాగారు.

అంతలో కొంచెం ఎడంగా వున్న ఊడల మర్రి చాటు నుంచి నల్లని భయంకరాకారం ఒకటి బయటికి వచ్చి దాపుల నున్న కొండ గుహల కేసి నడవసాగింది. దాని భుజం మీద ఒక మానవాకృతి నిశ్చేతనంగా పడివున్నది. ధూమకుడు, సోమకుడి భుజం పట్టుకుని

ఆగమని హెచ్చరించి, గుహల కేసి పోతున్న భయంకూకారాన్ని అతడికిచూపుతూ, “అడుగో రాక్షసుడు! వాడి భుజం మీద వున్నది రాజకుమార్తె, అనుమానం లేదు. ఆమె ధరించిన వజ్రవైడూర్యాలు, ఈ గుడ్డివెన్నెల్లో కూడా ఎలా మిలమిలా మెరిసిపోతున్నవో, చూశావా!” అన్నాడు. సోమకుడు ఆ దృశ్యం చూస్తూనే నిశ్చేష్టుడై పోయాడు.

రాక్షసుడు గుహల్లో ఒకదాన్ని సమీపించే సరికి లోపలి నుంచి, “ఎవరు వాళ్ళు? వెనక్కు తిరిగి పొండి!” అన్న గంభీర కంఠ స్వరం వినబడింది.

“ఒరే మనిషీ, గొంతు పగిలేలా అంత పెద్దగా అరవకు! నే నీ రాత్రి ఎవణ్ణీ చంప కూడదని ఒట్టేసుకున్నాను. మర్యాదగా గుహ నుంచి బయటికి వచ్చి, కిక్కురు మనకుండా