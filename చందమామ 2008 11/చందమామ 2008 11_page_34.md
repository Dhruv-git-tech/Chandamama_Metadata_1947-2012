వులు!” అన్నాడు హేళనగా. సభికులు అవ మానంతో కుంచించుకు పోయినప్పటికీ, బీర్బల్ కుండనిండా వివేకం ఎలా తేగలడు? తప్పకతేలేడు అని ఊరట చెందారు.

పెందలాడే ఇల్లు చేరిన బీర్బల్ నవ్వుతూ ఎదురువచ్చిన భార్యతో కాస్సేపు పిచ్చాపాటీ మాట్లాడాడు. ఆ తరవాత కూర పాదులున్న ఇంటి వెనక పెరట్లోకి వెళ్ళాడు. గుమ్మడి పాదులో చాలా గుమ్మడి కాయలు కనిపించాయి. పక్షం రోజుల్లో పెద్దది కాగల ఒక చిన్న గుమ్మడిపిందెను చూసి తనలోతాను నవ్వుకు న్నాడు. వెంటనే ఇంట్లోకి వెళ్ళి పెద్ద కుండతో తిరిగి వచ్చాడు. తీగకొసతో గుమ్మడి పిందెను ఎత్తి జాగ్రత్తగా కుండలోకి వదిలి, కుండను కదలకుండా అమర్చాడు. “పని పూర్తయింది,” అని మనసులో మురిసిపోతూ భార్యను పిలిచి, కుండను అసలు కదిలించకూడదని చెప్పాడు.

బీర్బల్ రోజూ వెళ్ళి గుమ్మడి కాయను చూడసాగాడు. అది రోజు రోజుకూ పెద్దది కాసాగింది. పది రోజుల తరవాత కుండ నిండుగా గుమ్మడికాయ పెరిగింది. బీర్బల్ చిన్న కత్తితో కాయ తొడిమను కత్తిరించి, కుండ మీద మూతపెట్టి జాగ్రత్తగా తీసుకుని చక్రవర్తి సమక్షానికి బయలుదేరాడు.

“షహేన్‌షా! ఇదిగో కుండనిండా వివేకం తీసుకువచ్చాను. రేపటికల్లా అక్కడికి చేరే విధంగా రాజా వీర్‌సింగ్‌కు పంపండి,” అన్నాడు బీర్బల్.

## మన దేశం క్విజ్

ఈ నెల క్విజ్ కొన్ని చారిత్రక ఘట్టాలకూ, వ్యక్తులకూ సంబంధించినది.

1. మన దేశంలోని ప్రథమ పోర్చుగీసు వైసాయ్ ఎవరు?

2. జహాంగీర్ చక్రవర్తినుంచి వర్తకహక్కులు పొందిన ఆంగ్లేయుడు ఎవరు?

3. శ్రీలంకకు బౌద్ధమత ప్రచారంకోసం తన కుమారుణ్ణీ, కుమార్తెనూ, పంపిన భారత చక్రవర్తి ఎవరు? వారి పేర్లేమిటి?

4. భారతదేశం మీదికి దండెత్తివచ్చి సుప్రసిద్ధ మయూర సింహాసనాన్ని పట్టుకుపోయిన పర్షియా రాజు ఎవరు?

5. 1398లో భారతదేశంపై మంగోలు దురాక్రమణ జరిగింది. దురాక్రమణ జరిపిన రాజు ఎవరు?

6. ఔరంగజేబు ముస్లిమేతరులపై విధించిన పన్ను పేరేమిటి?

7. భారతదేశం స్వాతంత్ర్యం పొందాక గవర్నర్ - జనరల్ ఎవరు?

8. ప్రథమ స్వాంతప్ర్య సంగ్రామం జరిగినప్పుడు ఉన్నమొగల్ చక్రవర్తి ఎవరు?

9. మార్కోపాలో ఎప్పుడు భారతదేశానికి వచ్చాడు?

10. భారతదేశ తొలి మహిళా పాలకులు ఎవరు?
(సమాధానాలు 74వ పేజీలో)