ప్రపంచంలో నీ మనస్సుకు నచ్చిన వాడితో నీకు వివాహం జరిగేలా చూస్తాను, సరా, ”అన్నాడు కుంభీరుడు.

కాంతిసేనకు ఏం మాట్లాడేందుకూ పాలు పోలేదు. కుంభీరుడి మంచితనంలో ఆమెకు కొంత నమ్మకం కలిగినా, అతడు చెబుతున్న దేమిటో కొంచెం కూడా అర్థం కాలేదు. ఇప్పుడు తను చేయగలిగిందేమిటి? పారి పోయే ప్రయత్నం చేయటం వృథా. రాక్షసుడి కన్ను గుప్పటం సాధ్యమయ్యేది కాదు. సహాయం కోసం కేకలు వేసి ప్రయోజనం లేదు. కుంభీరుడు ఉగ్గుడై తన గొంతు నులమ వచ్చు. అతడితో మంచిగా వుంటూ సౌమ్యంగా ప్రవర్తించటమే తనకు భవిష్యత్తులో మేలు కూర్చుతుంది...

కాంతిసేన ఇలా ఆలోచిస్తున్నంతలో గుహ ముందు కాగడా వెలుగు కనిపించింది. పెద్ద పెద్ద జడలతో, ఆపాదమస్తకం కాషాయ వస్త్రాలతో, చేతిలో మంత్రదండం పట్టుకుని వున్న వికృతాకారు డొకడు ఆ వెలుగులో అక్కడ ప్రత్యక్షమయ్యాడు.

“ఏం, రాక్షసాధమా! నువ్వింకా ఇక్కడ తగలడ్డావా? జోరీగలాగా చెవి పక్కన ఏమిటా

రొద? నీలో నువ్వే మాట్లాడుకుంటున్నావా, లేక నీ అనుచరాధము డెవడైనా పక్కను న్నాడా?” అని ఈసడిస్తూ ప్రశ్నించాడు మాంత్రికుడు.

కాంతిసేన మాంత్రికుడికి కనబడకుండా కుంభీరుడు ఆమెకు అడ్డంగా నిలబడి, కళ్ళెర్రజేసి, పళ్ళు కొరుకుతూ, “మాన వాధమా! నే నీ రాత్రి ఎవర్నీ చంపకూడదని ఒట్టు పెట్టుకున్నాను. అయినా, నిన్నిప్పుడు ప్రాణాలతో పదలను!” అంటూ హుంకరించి ముందుకు అడుగు వేశాడు.

మాంత్రికుడు వికటాట్టహాసం చేస్తూ, మంత్రదండం ఎత్తి, “ఆహా, రాక్షస పురు క్కెంత కోపం వచ్చింది!” అంటూ దాన్ని విసర బోయేంతలో, రివ్వమంటూ ఒక బాణం వచ్చి, అతడి చేతిని తాకింది. ఆ వెంటనే చెట్ల మీది నుంచి కేకలు వినబడినై. మాంత్రికుడు చేతిలోని కాగడాను విసిరి నేలకు కొట్టి, గుహ లోపలికి వెళ్ళాడు.

కుంభీరుడు చుప్పున కాంతిసేనను భుజాని కెత్తుకుని మరో గుహకేసి పరిగెత్తసాగాడు. ఈ లోపల రివ్వరివ్వ మంటూ బాణాలు వచ్చి పడసాగినై.

-( ఇంకావుంది)