“రాజా వీర్‌సింగ్ క్షేమమే కదా?” అని అడిగాడు అక్బర్.

“తమ నీడలో నిశ్చింతగా ఉన్నారు ఆలం పనా!” అన్నాడు దూత.

“కానుకలకు కృతజ్ఞతలు. మరేదైనా సందేశం పంపాడా?” అని అడిగాడు అక్బర్.

“ఆలంపనా! తమ ఆస్థానంలో పలువురు సుప్రసిద్ధులైన వివేక సంపన్నులు ఉన్నారు కదా? వారి నుంచి ఒక కుండ నిండా వివేకం తీసుకురమన్నారు ప్రభూ,” అన్నాడు దూత మామూలుగా.

కుండలో రకరకాల వస్తువులు పెట్టవచ్చు. వివేకాన్ని ఎలా నింపడం! కుండలో వివేకం గురించి ఇంతవరకు ఎవరూ విన్న పాపాన కూడా పోలేదే! వివేకవంతులకు తెలివి తలలో ఉంటుంది. కుండలో కాదుకదా!

చక్రవర్తి ఏమాత్రం విచారపడలేదు. తమ ఆస్థానంలోని మేధావులకు కుండలో వివేకాన్ని నింపడం ఎలాగో తప్పక తెలియ

వస్తుందన్న నమ్మకంతో, “ఒక నెలలోగా కుండ నిండా వివేకాన్ని పంపగలనని మీ రాజుకు చెప్పు,” అన్నాడు.

“తమ దయకు కృతజ్ఞతలు ఆలంపనా! మీ సామంతుగా ఉన్న మా రాజు మహా భాగ్యశాలి!” అంటూ వంగి నమస్కరించి దూత అక్కడి నుంచి బయలుదేరాడు.

ఆ తరవాత అక్బర్‌సభికులను ఉద్దేశించి, “ఆ రాజు విన్నపం విన్నారు కదా?” అని అడిగాడు.

“సాధ్యం కాని దానిని అడుగుతున్నాడు,” అన్నాడు వృద్ధుడైన ఒక సభికుడు.

“సాధ్యం చెయ్యండి, మరి,” అంటూ అక్బర్ అతడి నోరు మూయించాడు.

చక్రవర్తి ఆగ్రహంతో ఉన్నాడని గ్రహించి మిగిలిన సభికులు మౌనంగా తలలు వంచుకున్నారు.

“ప్రభువులు పక్షం రోజులు అవకాశం ఇచ్చారంటే కుండ నిండుగా వివేకం పట్టుకు రాగలను,” అంటూ లేచినిలబడ్డాడు బీర్బల్.

“తప్పకుండా తీసుకు రాగలవా?” అని అడిగాడు అక్బర్.

“ప్రభువులకు ఇచ్చిన మాట ఇంత వరకు ఎన్నడూ తప్పి ఎరుగను!” అన్నాడు బీర్బల్.

“భగవంతుడికి కృతజ్ఞతలు! ఆస్థానంలో నిజమైన వివేకి ఒక్క డైనా ఉన్నాడు,” అంటూ అక్బర్ తక్కిన సభికుల కేసి తిరిగి, “మహా, మహా మేధా