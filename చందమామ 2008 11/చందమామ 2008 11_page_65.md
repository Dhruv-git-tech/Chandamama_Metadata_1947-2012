భూషయ్య మంచి గాఢనిద్రలో ఉండగా ఎవరో కొట్టి లేపారు. భూషయ్య ఉలిక్కి పడి లేచి కూర్చుని, తన మంచం పక్కన ఎవడో సాయుధభటుడిలాటి వాడు ఉండటం చూసి కంగారుపడుతూ, “ఎవరు మీరు? లోపలికి ఎలా వచ్చారు?” అని అడిగాడు.

భటుడు పరుషంగా, “నేను ప్రశ్నలడుగు తాను. నువ్వు చెప్పు! పారుగు రాజు కొంత సేపటి కింద మీ ఇంటికి వచ్చి, రెండు పెట్టెలు మీ ఇంట దాచినట్టు తెలిసింది. వాణ్ణి వెతికి పట్టుకోమని కొత్త రాజుగారి ఆజ్ఞ,” అన్నాడు.

“ఆ రాజు అప్పుడే వెళ్ళిపోయాడు. మా ఇంట ఏదో పెట్టే ఉంచాడు. అందులో ఏము న్నదో నాకు తెలీదు. కావలిస్తే ఆ పెట్టె తీసు కుపో, బాబూ!” అన్నాడు అతను.

భటుడు పక్కపక్కనే ఉన్న రెండు భోషాణం పెట్టెలూ చూసి, “ఈ రెండూ వాడివే!” అన్నాడు.

అందులో సాదాబట్ట కప్పినది తనదనీ, మఖ్మల్‌బట్ట కప్పినది మాత్రమే ఆ రాజుదనీ

భూషయ్య ప్రమాణాలు చేసిన మీదట భటుడు, “సరే, పెద్దమనిషివని నీ మాట నమ్ముతున్నాను,” అంటూ కేకపెట్టి మనుషు లను లోపలికి పిలిచి, మఖ్మల్‌బట్ట కప్పి ఉన్న భోషాణం పెట్టెను పట్టించుకుపోయాడు.

ఆ పెట్టెలోనే భూషయ్య డబ్బంతా ఉన్నది. చాలా సేపటికి భూషయ్య తేరుకుని, పెద్ద ఆపద తప్పిందనుకుంటూ, పాతగుడ్డ తొల గించి, భటుడు వదిలి పోయిన భోషాణం పెట్టె మూత ఎత్తాడు. అందులో ఏమీ లేదు.

డబ్బంతా పోయినందుకు తెల్లవారిన దాకా ఇంటిల్లిపాదీ శోకాలు పెట్టారు. తెల్లవారి శివరాముడు వచ్చి, జరిగిన సంగతి విని, తాను కూడా శోకాలు పెట్టి, “ఇంకనేను మీ ఇంటి జమా ఖర్చులు ఏం చూసేది? ఉన్న దంతా ఖర్చే అయిపోయింది!” అని కళ్ళు తుడుచుకుంటూ సెలవు పుచ్చుకున్నాడు.

తరవాత కొద్ది రోజులకే సాంబయ్య రహ స్యంగా దాచిన డబ్బు కొడుకులకు దొరికిందని ఊళ్ళో పుకారు లేచింది. శివరాముడు ఆ డబ్బుతో వర్తకం మొదలు పెట్టాడు కూడా.