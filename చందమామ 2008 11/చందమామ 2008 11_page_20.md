“నువ్వు సముద్రంలోని మేలి ముత్యాలు, రత్నాలు తెచ్చి ఇచ్చావంటే వాటిని అమ్మినా అప్పులు తీర్చేస్తాను. నీకు భూమి మీది వింతలూ, విశేషాలూ చూపడానికి కావలసిన ధనమూ, సమయమూ సమకూరుతాయి,” అని చెప్పాడు.

హిమిక అందుకు అంగీకరించి తక్షణమే వెళ్ళి సముద్రం నుంచి రత్నాలను తెచ్చి సాకేతుడికిచ్చింది. అతడు సంతోషంగా ఇల్లు చేరి వాటిని అమ్మిబాకీలు తీర్చాడు. వ్యాపా రాన్ని చక్కదిద్దుకున్నాడు. హిమికకు తన ఇంట్లో ఆశ్రయం కల్పించి సకల సదుపా యాలూ సమకూర్చాడు. పట్టణంలోనూ, చుట్టుపక్కల ప్రాంతాలలోనూ జరిగే నృత్య, నాటక ప్రదర్శనలవంటి వినోద కార్యక్రమాలను చూపడానికి ఆమెకు తోడుగా తగిన యువతులను ఏర్పాటు చేశాడు.

అలా ఒకనాడు హిమిక యువతులతో కలిసి ఒక ఇంద్రజాల కార్యక్రమాన్ని తిల కిస్తూతన్నుతాను మరిచి కిలకిలా నవ్వింది. పక్కనే నిలబడి మారువేషంలో అదే కార్యక్రమాన్ని చూస్తూన్న రాజు ఆమె కేసి తిరిగి చూసి, ఆమె అపురూప సౌందర్యానికి పర వశం చెందాడు. ఆమెను తన సౌంతం చేసు కోవాలని అప్పటిక్కుడే రాజభవనానికి తరలిం చమని భటులను ఆదేశించాడు.

హిమిక రాజభవనంలో అడుగుపెట్టగానే ఎదురువచ్చిన మణిధరుడు, “నా మనసు దోచిన సౌందర్యరాసికి స్వాగతం! నన్ను వివాహమాడితే పట్టమహిషిని చేస్తాను. నా కోరిక మన్నిస్తావు కదూ?” అన్నాడు.

“మహారాజా, కుసుమం వికసించాలంటే కొరడా ఝలిపించవలసిన అవసరం లేదు. అధికారబలంతో అన్నిటినీ సాధించగలమను కోవడం పారబాటు. నన్ను వివాహమాడిన మరుక్షణం మీరు కూడా జలచరంగా మారి పోగలరు,” అని హెచ్చరించి తన గురించిన వివరాలు తెలియజేసింది హిమిక.

ఆమె హెచ్చరిక విని వెనకడుగు వేసిన మణిధరుడు కొంతసేపు మౌనంగా ఆలోచించి, “అపురూప సౌందర్యవతి వయిన నిన్ను వదిలిపెట్టే ప్రసక్తే లేదు,” అంటూ ఆమెను గృహనిర్బంధంలో ఉంచమని భటులను ఆజ్ఞాపించాడు.

రాజు మూర్ఖత్వానికి దిగ్భాంతి చెందిన హిమిక భూమి మీద అందమైన దృశ్యాలు, వింతలు, వినోదాలతో పాటు ఇలాంటి కష్టాలు కూడా ఉంటాయని ఊహించలేక పోయినం