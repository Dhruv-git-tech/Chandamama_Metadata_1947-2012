తమిళనాడు జానపద కథ

కవిత్వం బరువు

దక్షిణాదిలోని ఒక చిన్న రాజ్యాన్ని రామదురై అనే రాజు పాలించేవాడు. ఆయన చాలా ధైర్య వంతుడు; ధైర్యవంతులను ప్రోత్సహించేవాడు. ఇరుగుపారుగు రాజ్యాలను జయించి తన రాజ్యాన్ని విస్తరించాలన్నదే ఆయన ఏకైక లక్ష్యం. తన లక్ష్యసాధనకు ఉపయోగపడని కళలన్నా, సాహిత్యమన్నా రామదురైకి చిన్నచూపు. అందువల్ల కళాపోషణపట్ల ఆసక్తి కనబరచే వాడు కాడు. పైగా, ఆయనకు కవిత్వమంటే పరమ చిరాకు. కవిత్వరచన, ఆలాపన వల్ల సమయం వృథా అన్నది ఆయన దృఢమైన అభిప్రాయం.

కవులు తరచూ రాజు అపహాస్యానికీ, అవ మానానికీ గురయ్యేవారు. ఒక్కొక్కసారి కవిత్వం వినిపిస్తామని కవులు ఎవరైనా వస్తే, మొదట సాదరంగా ఆహ్వానించి చదవమని ఆదేశించేవాడు. తీరా విన్నాక త్రాసును తెప్పించి ఒక పళ్ళెంలో కవిత్వం రాసి ఉన్న కాగితం ఉంచి, మరో పళ్ళెంలో దాని ఎత్తు నకిలీ బంగారం తూచి ఇచ్చేవాడు. కాగితాలు మరీ తేలికగా ఉండడంతోనూ, ఇచ్చిన బంగారం సైతం నకిలీ కావడంతోనూ కవులు చెప్పరాని ఆశాభంగంతో తిరిగి వెళ్ళేవారు.

కవిత్వానికి ఆదరణ కొరవడడంతో రామ దురై ఆస్థానానికి వచ్చే కవుల సంఖ్య రోజు రోజుకూ తగ్గిపోసాగింది. ఇక కవిత్వం కూడు

పెట్టబోదని గ్రహించిన కవులు జీవనోపాధికి వేర్వేరు మార్గాలు వెతుక్కోసాగారు. దాంతో రాజు వద్దకు కవిత్వం వినిపిస్తానని వచ్చే కవి అన్న వాడు లేకుండా పోయాడు.

రాజ్యంలోని ఒక మారుమూల గ్రామంలో శివనేసన్ అనే పండితుడు ఉండేవాడు. ఆయన పిల్లలకు పగటిపూట చదువునేర్పుతూ, సాయం కాలాలలో పెద్దలకు కథలు చెబుతూ, వాళ్ళు ఇచ్చింది వుచ్చుకుని కాలం గడిపేవాడు. గ్రామ స్థులకు కథలు చెప్పేప్పుడు శివనేసన్ నోటి నుంచి సహజంగా కీత్వం జాలువారేది. దాన్ని విని గ్రామస్థులు అమితానందం చెందేవారు.