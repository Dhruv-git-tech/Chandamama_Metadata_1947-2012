పోతాయి. దేవతలు వెళ్ళి పోతారు. ఆపైన మనం సంతోషంగా ఉండలేము,” అని సన్నటి కంఠస్వరంతో వివరించాడు ఒకపండు ముదుసలి అయిన లామా.

కథను జాగ్రత్తగా వింటున్న నీరజ్ అడ్డుపడి, “కాథోక్ తటాకంలోకి మన్ను తెచ్చి పోశారని గత సంవత్సరం తాతయ్య చెప్పారు. అక్కడ తాతయ్యతో కలిసి చాలా మంది ప్రార్థనలు జరుపుతారని వారికి ఎవరూ చెప్పలేదా ఏంటి?” అని అడిగాడు.

“అవును. అవన్నీ కూడా ఆ నిర్మాణం కోసం చేపట్టిన పనులే. అలా చేయడానికి ముందు మాట మాత్రమయినా చెప్పడానికి ఎవరూ పట్టించుకోలేదు. నిన్ను తాతయ్య బమ్చూ ఉత్సవానికి తీసుకువెళ్ళేవాడే జ్ఞాపకం ఉందా?” అని అడిగాడు గ్యాల్ట్ సెన్.

“ఉంది. అక్కడ గుమి కూడిన జనాన్ని చూడడానికి వీలుగా నన్ను భుజాల మీదికి ఎత్తుకుని వెళ్ళేవారు. మన మఠంలో ప్రత్యేక పాత్రలోని జలాన్ని సేవించడానికి ప్రతి ఒక్కరూ ఎగబడేవారు. ఆ నీటిలో ఒక చుక్క పుచ్చుకుంటే చాలు; జీవితాంతం ఎలాంటి జబ్బూ రాదనీ, గురుపద్మసంభవుడి చల్లని ఆశీస్సులు ఎల్ల్పుడూ లభిస్తాయనీ చెప్పారు,” అన్నాడు నీరజ్.

తమ సంప్రదాయం గురించీ, నమ్మకం గురించీ మనవడికి తెలియజేసిన తన తండ్రికి మనసులోనే కృతజ్ఞతలు చెప్పుకున్న గ్యాల్ట్ సెన్, మళ్ళీ కథను కొనసాగించాడు: “సమావేశంలో లామా చెప్పిన మాటలు విన్న పెద్దలు ఆ

నిర్మాణాన్ని అనుమతించ కూడదని నిర్ణయించారు. ఆ తరవాత తమ నిర్ణయాన్ని సంబంధిత అధికారులకు తెలియజేశారు. సిక్కించొట్టి మొత్తం మీది లామాల నాయకత్వంలో మన గ్రామప్రజలందరం గ్యాంగ్ టాక్ చేరుకున్నాం. మేళాలు వాయిస్తూ వీధుల గుండా ఊరే గియ్పుగా వెళ్ళాం. లామాలు తాళాలు వాయిస్తూ వచ్చారు. మేము పట్టుకెళ్ళిన బోర్డులు, చేసిన నినాదాలు మా ఆశుయాన్ని స్పష్టంగా చాటాయి. మనకూ మన భూమికీ కావలసినవి ఏమి టన్నది తేటతెల్లం చేశాం.

ఆ తరవాత అంకుల్ పీమా, అంకుల్ సోనమ్, ఆంటీ చుకీ ఆ నిర్మాణం జరిగితే వాటిల్లే నష్టాలను వివరిస్తూ ప్రజలకు అనేక ఉత్తరాలు రాశారు. వాళ్ళు అలా చేయకుండా ఉంటే ఆ పథకం గురించి బయటి వారికి సరైన సమయంలో తెలిసి ఉండేది కాదు. అడ్డుకోలేకపోయి ఉండే వాళ్ళం.

1997లో అంకుల్ పీమా యుక్సమ్ లో ఆ పథకనిర్మాణం జరగదని తెలియజేసే ఉత్తరాన్ని మావద్దకు తీసుకు వచ్చాడు.” అని చెప్పడం ముగించిన గ్యాల్ట్ సెన్, “ఇప్పుడు చెప్పు. మేమందరం హీరోలమే కదా?” అని అడిగాడు.

“అవును. హీరోలే!” అంటూ నవ్విన నీరజ్ తన హాలిడే ప్రాజెక్టుకు ఒక యథార్థగాథలభించినందుకు చాలా సంతోషించాడు. యుక్సమ్ ప్రకృతి సంపదలను కాపాడుకోవడానికి తమ పెద్దలు చేసిన కృషిని మనసులోనే మెచ్చుకున్నాడు.

- మంజీ మేనన్