మంతుడు కట్టుపడి, చెయ్యి కాలూ కది
లించలేని స్థితిలో ఉండి పోయాడు. అప్పు
డతనికి, పూర్వం బ్రహ్మ తనకిచ్చిన వరం
జ్ఞాపకం వచ్చింది. అతనికి ఏ అస్త్రం వల్లా
ప్రమాదం లేకుండా బ్రహ్మ వరమిచ్చాడు.
బ్రహ్మాస్త్రం చేత కట్టుపడినప్పటికీ, తనను
బ్రహ్మా, దేయేంద్రుడూ, వాయుదేవుడూ కాపా
డుతూనే ఉంటారని హనుమంతుడనుకు
న్నాడు. అతనికి రావణుడితో సంభాషించాలని
కూడా కోరిక కలిగింది.

కదలకుండా పడి ఉన్న హనుమంతుణ్ణి
రాక్షసులు సమీపించి, తాళ్ళతో అతణ్ణి
బంధించారు. వారు హనుమంతుణ్ణి తాళ్ళతో
కట్టగానే బ్రహ్మాస్త్రబంధం దానంతట అదే విడి
పొయింది. ఈ సంగతి తెలిసిన ఇంద్రజిత్తు
చాలా భయపడ్డాడు. ఎందుకంటే హను

మంతుడీ తాళ్ళను సులువుగా తెంచగలడు,
బ్రహ్మాస్త్రం ప్రయోగించిన వాడి పైన మరే
అస్త్రమూ పారదు. కనుక, హనుమంతు
డిప్పుడు తలుచుకుంటే లంకకు ఎంతటి
హానినైనా చేయగలడు.

అయితే, ఈ సంగతి హనుమంతుడికి
తెలియలేదు. తాను తాళ్ళతో కట్టుపడగానే
బ్రహ్మాస్త్రబంధం తొలగిందని కూడా అతనికి
తెలియదు. రాక్షసులు హనుమంతుణ్ణి
కర్రలతోనూ పిడికిళ్ళతోనూ కొట్టుతూ, రావణు
డుండే చోటికి లాక్కుపోయారు. ఇంద్రజిత్తు
రావణుడికి హనుమంతుణ్ణి చూపి, “వీడే ఆ
వానరుడు,” అన్నాడు.

సభలోని రాక్షసప్రముఖులు తమలో
తాము, “ఎవడీ వానరుడు? ఇక్కడికెందుకు
వచ్చాడు? ఎవరు పంపగా వచ్చాడు? ఎవరిని
చూడ వచ్చాడు?” అని ప్రశ్నించుకున్నారు.
మరికొందరు రాక్షసులు, “ఈ వానరుణ్ణి
చంపి కాల్చండి, తినేద్దాం!” అన్నారు.

హనుమంతుడు ముందుకు వచ్చి, రావ
ణుడి సింహాననం దిగువన కూర్చుని ఉన్న
వృద్ధమంత్రులనూ, మణులతో అలంకరిం
చిన సభాభవనాన్నీ కలయజూశాడు. రాక్ష
సులు తాళ్ళు పట్టుకుని ఆటూ, ఇటూ
గుంజుతున్న హనుమంతుణ్ణి రావణుడు
చూశాడు. అతని కళ్ళు ఆగ్రహంతో చింత
నిప్పుల్లాగా అయిపోయాయి. అతను తన
మంత్రులను ఆజ్ఞాపిస్తూ, హనుమంతుణ్ణి
చూపి, “వీడి విషయమేమిటో అడిగి కను
క్కోండి!” అన్నాడు.