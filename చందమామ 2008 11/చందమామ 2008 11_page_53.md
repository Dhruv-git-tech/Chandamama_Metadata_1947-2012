మద్యపాన ఫలితం

బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు పండితవంశంగా ప్రసిద్ధిగాంచిన ఒక బ్రాహ్మణ కుటుంబంలో జన్మించాడు. ఆయన తనకు ఇరవైఏళ్ళ వయసు వచ్చేవరకూ సర్వశాస్త్రాలూ చదివి, మహాపండితుడన్న ఖ్యాతి గాంచాడు.

ఆయనకు తల్లిదండ్రులు వివాహం చేయ చూశారు. కాని, బోధిసత్వుడు అందుకు అంగీకరించకసన్యసించి హిమాలయ పర్వతా లకు పోయి, ఒకసుందర ప్రదేశంలో ఆశ్రమం నిర్మించుకుని ఉండసాగాడు.

ఒకూరి బోధిసత్వుడు వానాకాలం నాలుగు నెలలూ శ్రావస్తిలో గడిపి, శిష్యులతో భద్రవతి అనే గ్రామం చేరాడు. అక్కడికి కోసుదూరంలో ఒక నదీ, అంబ తీర్థ మనే ప్రసిద్ధ స్థలమూ వున్నవి. ఆయన ఆ తీర్థం కేసి శిష్యులతో బయలుదేరాడు. ఆ తీర్థం ఒడ్డున ఒక ముని ఆశ్రమమూ, ఆ ఆశ్రమంలో అంబకతీర్థిక

అనే మహా విషసర్పమూ వున్నవి. ఇది తెలిసిన గ్రామవాసులు బోధిసత్వుడికి అక్కడికి వెళ్ళ వద్దని సలహా ఇచ్చారు. ఆయన అది వినీ విననట్టు ఊరుకున్నాడు.

ఆయన శిష్యుల్లో సాగతస్థవిరుడనే వాడొక డున్నాడు. అతడు మంత్రశాస్త్రంలో ఆరితేరిన వాడే గాక, అసామాన్య ధైర్యశాలి. అతడు తతిమ్మావాళ్ళ నుంచి వేరుపడి ముని ఆశ్రమా నికి వెళ్ళాడు.

ఆ సమయంలో ముని లేడు. సాగతస్థ విరుడు ఆశ్రమంలో ప్రవేశించి, ఒకచోట తుంగచాప పరుచుకుని కూర్చున్నాడు. ఆ వెంటనే మహా భయంకరాకారంలో వున్న విషసర్పం అతడి ముందుకు వచ్చి బుస్సు మంటూ పడగవిప్పింది.

సాగతస్థవిరుడు ఏమాత్రం జంకక, “నువ్వేనా, అంబకతీర్థిక అనే నీటి పామువి?” అన్నాడు.

జాతక కథ

నవంబర్ 2008

54

చందమామ