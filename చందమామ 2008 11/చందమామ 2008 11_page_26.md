చుట్టుకుని మేము వచ్చేప్పుడు దాని తోక నల్లగా కనిపించేలా చెయ్యాలి,” అని కోరింది.

“ఇది ధర్మవిరుద్ధం,” అని నాగకుమా రులు అందుకు ఒప్పుకోలేదు. అయితే, తల్లి శాపానికి భయపడి కర్కోటకుడనే కొడుకు ఆమె చెప్పినట్టు చేయడానికి సమ్మతించాడు.

మరునాడు ఆనుకున్న సమయానికి కద్రూ వినతలు గుర్రం ఉన్న చోటికి వెళ్ళారు. పాము చుట్టుకున్న గుర్రపు తోక నల్లగా కని పించడంతో వినతపందెంలో ఓడినట్టు అంగీ కరించింది. కద్రువకు దాసి అయింది.

వినతా కశ్యపులకు అనూరిడి తరవాత జన్మించిన గరుత్మంతుడు అండం నుంచి బయటపడగానే, ఆకాశానికెగిసి మెరుపు వేగంతో తిరిగివచ్చి తల్లికి సుమస్కరించాడు. తల్లి ఆనతి ప్రకారం కద్రువకూ, ఆమె కొడుకులైన పాములకూ దాస్యం చేయసాగాడు.

ఒకసారి గరుత్మంతుడు నాగులను వీపు మీదికెక్కించుకుని ఆకాశంలో ఎగురుతూండగా, నాగులు ఎండవేడిని తట్టుకోలేక కింద పడ్డారు. అందుకు కద్రువ గరుత్మంతుణ్ణి గట్టిగా మందలించింది.

కలత చెందిన గరుత్మంతుడు తల్లి దగ్గరికి వెళ్ళి, “అమ్మా, కొండలను సైతం పిండి చేయగల అంతులేని బలం కలవాణ్ణయి ఉండి కూడా నేను కద్రువకూ, ఆమె కొడుకు లకూ ఎందుకు దాస్యం చెయ్యాలి? నువ్వెందుకు వారికి దాసివయ్యావు?” అని అడిగాడు. కద్రువతో పందానికిదిగి ఓడిపోయిన వైనం వివరించిన వినత, “నేను చేసిన తప్పి దానికి నేనే కాదు; నా కడుపున పుట్టి నువ్వూ బాధలు అనుభవిస్తున్నావు,” అంటూ వేదనతో నిట్టూర్చింది.

గరుత్మంతుడు కద్రువ వద్దకు వెళ్ళి, “నా తల్లినీ, నన్నూ దాస్యంలో ఉంచడం భావ్యం కాదు. దయచేసి మమ్మల్ని దాస్యవిముక్తిల్ని చెయ్యి,” అని వేడుకున్నాడు. అందుకు కద్రువ, “నువ్వు నాకు అమృతం తెచ్చి ఇస్తే, మిమ్మల్ని దాస్య విముక్తిల్ని చేస్తాను,” అన్నది.

గరుత్మంతుడు అందుకు ఒప్పుకుని, తల్లి ఆశీస్సులు పొంది, దేవలోకానికి బయలు దేరాడు. మార్గ మధ్యంలో ఎదురైన అవరోధాలను అధిగమించాడు. అతడి మాతృభక్తికీ, లక్ష్యానికీ సంతసించిన బ్రహ్మదేవుడు అతణ్ణి దీవించి అమృతభాండం సాధించే ఉపాయం చెప్పాడు.