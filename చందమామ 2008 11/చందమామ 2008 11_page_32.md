మరిచిపోకూడదు,” అని కొంతసేపు మౌనం వహించిన రాజు, “ఆ సంగతి తెలుసుకోవడా నికి మీరేదైనా పరీక్ష పెట్టాలంటే నేను సహక రించడానికి సంసిద్ధంగా ఉన్నాను,” అన్నాడు నిర్లిప్తంగా.

అందుకు యువకులు కొన్ని రోజులు అవకాశం కావాలన్నారు. రాజు సరేనన్నాడు.

ఒక వారం రోజుల తరవాత రాజును దర్శించడానికి వచ్చిన ఒక యువకుడు, ఒక కుండ నిండా వివేకాన్ని పంపమని అక్బర్ చక్రవర్తికి విన్నవించమని రాజును కోరాడు.

“ఏమిటీ! కుండనిండా వివేకమా? విపి కాన్ని కుండలో ఎలా నింపగలం?” అంటూ కనుబొమలు ముడిచాడు రాజు.

“అది అసాధ్యమని తమరు భావిస్తున్నారు. అంతేకదా మహారాజా,” అని అడిగాడు యువకుడు.

“అవును,” అన్నాడు రాజు.

“అసాధ్యాన్ని సుసాధ్యం చేసేవాడే నిజమైన వివేకి. అసాధ్యమైన మన కోరికకు మొగలుల ఆస్థానం నుంచి సరైన సమాధానం వచ్చినట్టయితే, సంపూర్ణ స్వతంత్రం గురించిన మన కోరికను వదులుకుందాం,” అన్నాడు యువకుడు.

“అదేం సమస్య కాదు. అయినా, అక్బర్ ఆస్థానం నుంచి సరైన సమాధానం పంపడంతో పాటు, మరేదైనా నిబంధన విధించినా, మన పథకాన్ని గ్రహించి క్షమాపణలు కోరుతూ జరిమానా విధించినా ఆశ్చర్యపోనక్కర లేదు.

ఆ సంగతి కూడా ఆలోచించాలి కదా?” అన్నాడు రాజు.

“ధైర్యంగా కార్యాచరణకు దిగేవారినే విజయం పరిస్తుంది,” అన్నాడు యువకుడు.

“విజయావకాశం ఉందని తెలిసినప్పుడే కదా కార్యాచరణకు దిగాలి,” అని అడ్డు పడ్డాడు రాజు.

“మొదట ప్రయత్నించి చూడండి ప్రభూ! ఓటమి భయం చూపి మమ్మల్ని మరీ పిరికి పందల్ని చేయకండి,” అన్నాడు యువకుడు విసుయంగా.

“సరే. నీ ఇష్టాను సారమే చేస్తాను,” అని యువకుడికి మాట ఇచ్చిన రాజు అక్బర్ చక్రవర్తి వద్దకు దూతను పంపాడు.

కొలువు దీరి ఉన్న అక్బర్ చక్రవర్తిని దర్శించిన దూత, ఆయనకు తమ రాజు పంపిన విలువైన కానుకలను వినయంగా సమర్పించాడు.