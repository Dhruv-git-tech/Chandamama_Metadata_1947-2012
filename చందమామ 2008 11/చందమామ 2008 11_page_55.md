మీరు కోరిన వస్తువులు దొరకడం దుర్లభం.
అలాంటి వేమైనా వుంటే మాకు చెప్పండి.
తక్షణం తెచ్చి ఇవ్వగలం,” అన్నారు.

స్థవిరుడు జవాబు చెప్పకుండా ఊరు
కున్నాడు. అప్పుడు శిష్యుల్లో ఇద్దరు, “అయ్య
లారా, మాకు పారావతమద్యం తాగాలని
వున్నది. అది ఇంతవరకూ మాకు ఎక్కడా
లభించలేదు. ఆ మద్యం తయారు చేసి
పంపండి,” అన్నారు.

నగరవాసులు అందుకు ఒప్పుకుని,
మధ్యాప్యం లోపల పారావతమద్యం తయారు
చేసి, ఒక గృహస్థు ఇంట్లో దాచి, స్థవిరుణ్ణి
వెంటబెట్టుకు పోయారు.

స్థవిరుడు పారావతమద్యం తాగడం
ప్రారంభించి క్రమంగా కైపు తలకెక్కడంతో
లేచి, పిచ్చివాడిలా మాట్లాడుతూ గంతు
లేస్తూ నగరద్వారం కేసి పరిగెత్తి, అక్కడ పడి
పోయాడు. వెంట వున్న సహాధ్యాయులు
అతణ్ణి భుజాల మీద వేసుకుని బోధిసత్వుడి
దగ్గిరకు తెచ్చి, ఆయన పాదాలముందు తల
వుండేలా పడుకోబెట్టారు.

అయితే, స్థవిరుడు తూలుతూ కోపంగా
లేచి, బోధిసత్వుడి వైపుకు పాదాలుచాచి
పడుకున్నాడు.

బోధిసత్వుడు చిరునవ్వు నవ్వి, శిష్యులతో,
“అంబతీర్థంలో మహా విషసర్పాన్ని లొంగ
దీసినదెవరు?” అన్నాడు.

“స్థవిరుడు!” అన్నారు వాళ్ళు.

“ఇప్పుడా స్థవిరుడు బురదపామునైనా లొంగతీయగలడా?” అని బోధిసత్వుడు అడిగాడు.

“లొంగతీయలేడు,” అన్నారు శిష్యులు.

అప్పుడు బోధిసత్వుడు, “ఈ అనుభవాన్ని మరిచిపోకండి! మద్యపానం దేహానికి మైకమే కాదు, బుద్ధిభ్రమ కూడా కలిగిస్తుంది. ఈ నాటి నుంచి ఎవరూ మద్యపానం చేయరాదని నియమం పెడుతున్నాను,” అన్నాడు.

మద్యపాన మైకం నుంచి తేరుకున్నాక
స్థవిరుడు బోధిసత్వుడి కాళ్ళ మీద పడి
దుఃఖించసాగాడు. ఆయన వాణ్ణి లేవనెత్తి,
మద్యపానం వల్ల కలిగే దుష్ఫలితాలు వివ
రించి చెప్పాడు.