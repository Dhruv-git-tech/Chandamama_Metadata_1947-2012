వెళ్ళిపో,” అన్నాడు రాక్షసుడు. “నువ్వెవడో రాక్షసుడిలా కనిపిస్తున్నావ్. నేనిక్కడ ఒక మహావీరుడికి వయాలికా వైద్యం చేసి గాయాలు మాన్పి, ఇప్పుడే స్పృహ తెప్పించాను. బీరాలు పలక్కుండా గుహముందు నుంచి కదిలి, కంయ్ కుంయ్ మనకుండా నీ దారిన పో!” అన్న జవాబు వచ్చింది గుహ లోనుంచి.

ఆ జవాబు వింటూనే రాక్షసుడు ఉగ్రుడై పోయి, “ఒరే, మనిషీ! ఎంత మాటన్నావ్? నేను రాక్షసుణ్ణిరా, కుంభీరుణ్ణి!” అంటూ హుంకరించి గుహకేసి ఒకడుగు వేశాడు.

“నేను మాంత్రికుణ్ణిరా, కాలశంబరుణ్ణి! కాచుకో!” అంటూ గుహ నుంచి కేక విన బడింది. ఆ వెంటనే మెరుస్తున్న శంబరుడి మంత్రదండం వేగంగా పాములా బుస

కొడుతూ వచ్చి, కుంభీరుడి తలను బలంగా తాకింది.

అంత బలశాలి అయిన కుంభీరుడు, మంత్రదండం దెబ్బ తింటూనే కింద పడి పోయాడు. కాని ఆపడేటప్పుడు రాజకుమారి కాంతిసేనకు అపాయం కలక్కుండా జాగ్రత్త పడ్డాడు. కాంతిసేన అప్పుడే నిద్ర నుంచి మేల్చున్నట్టు కళ్ళు తెరిచి చుట్టూ కలయ చూసింది. ఆమె ఎత్తుగా పెరిగి తివాసీలా ఉన్న పచ్చిగడ్డిపై పడుకుని వున్నది. పక్కనే తనను అపహరించుకు వచ్చిన మహా కాయుడు తల చేతులతో పట్టుకుని మూలు గుతూ, మధ్యమధ్యపళ్ళు కొరుకుతున్నాడు. అతడి తల మీద వున్న కొమ్ముల్లో ఒకటి - కుడివైపుది మంత్రదండం దెబ్బకు విరిగి పోయింది. అక్కడ కలిగిన గాయం నుంచి సంతత ధారగా రక్తం కారుతున్నది.

మహా భయంకరుడైన ఆ రాక్షసుణ్ణి, ఆ దీనస్థితిలో చూడగానే కాంతిసేనకు అత డంటే భయం పోయి, ఎంతో జాలి కలిగింది. ఆమె చప్పున లేచి కూర్చుంటూ, “ఓ మహా రాక్షసా! నన్ను తినదలుచుకున్న వాడివి, ఇంత దూరం ఎందుకు తెచ్చావు? నిన్ను గాయపరిచిందెవరు? మా తండ్రిగారేనా? ఆయన గొప్ప శూరుడు, శరణన్న వాళ్ళను వధించడు. ఇప్పుడు కూడా మించి పోయింది లేదు. ఆయన్ను బతిమాలి నీకు ప్రాణదానం చేయిస్తాను,” అన్నది.

రాజకుమారి మాటలు వింటూనే కుంభీ రుడికి అంత బాధలోనూ నవ్వాగింది కాదు.