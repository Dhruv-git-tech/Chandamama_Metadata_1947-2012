గరుత్మంతుడు

క్ష్యప ప్రజాపతి భార్యలైన కద్రూ వినతలు సముద్రతీరంలో విహరిస్తున్నారు. ఉన్న ట్టుండి వినత, “ఆహా! ఆ గుర్రం ఎంతతెల్లగా ఉన్నదో చూశావా?” అంటూ దూరంలోని ఉచ్ఛెశ్శ్రవాన్ని చూపించింది.

“ఏమిటి! గుర్రం అంతతెల్లగా ఉన్నదా? నల్లగా ఉన్న దాని తోక నీకు కనిపించడం లేదా? దూరం నుంచి చూడ్డం వల్ల చూపు మందగించిందా ఏం?” అన్నది కద్రువ.

“తోకే కాదు. ఒంటి మీద సైతం మరక అన్నది లేదు. శరీరమంతా పాలనురుగులా దవళకాంతులు వెదజల్లుతున్నది కదా,” అని వాదించింది వినత.

“అయితే, మనిద్దరికీ పందెం. సరేనా?” అని కవ్వించింది కద్రువ. “సరే. ఏమిటో చెప్పు,” అని అడిగింది వినత. “నువ్వన్నట్టు ఆ గుర్రం తెల్లగా ఉన్నట్టయితే, నేనూ నా

పిల్లలూ జీవితాంతం నీకు ఊడిగం చేస్తాం. దాని శరీరం మీద మరక ఉంటే, నువ్వూ, నీ సంతానం నాకు దాస్యం చెయ్యాలి. సమ్మీత మేనా?” అని కాలుదువ్వింది కద్రువ.

“సరే. అలాగే. రా దగ్గరికి వెళ్ళి చూద్దాం,” అని పిలిచింది వినత.

“తప్పకుండా వెళ్ళి చూద్దాం. అయితే, ఇప్పుడు కాదు. సూర్యాస్తమయం కాబో తోంది. రేపు ఉదయం వెళ్ళి చూద్దాం,” అని సలహా ఇచ్చింది కద్రువ.

“అలాగే,” అంటూ వినత కద్రువ వెంట నివాసానికి వెనుదిరిగింది.

ఆ రాత్రి కద్రువ తన వెయ్యిమంది నాగ కుమారులను పిలిచి, వినతతో వేసుకున్న పందెం గురించి వివరించి, “ఇది నా గౌరవా నికి సంబంధించిన విషయం. కాబట్టి మీలో ఒకరు రేపు పెందలాడే వెళ్ళి గుర్రం తోకకు