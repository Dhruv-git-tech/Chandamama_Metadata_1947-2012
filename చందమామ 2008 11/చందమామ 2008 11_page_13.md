వాడొక్కడూ లేడు. నిజంగా శత్రు రాజేదాడికి
వస్తే, కోట రక్షణకు సహాయ పడేవాడు వీళ్ళల్లో
ఒక్కగా నొక్కడైనా ఉండడు,” అన్నాడు
కోపంగా.

“మహారాజా, రాజ్యరక్షణకు మనం జీత భత్యాలిచ్చి పోషిస్తున్న సైనికులున్నారు గదా, ఈ పిరికి ప్రజలవల్ల అయ్యేదేమిటి? వాళ్ళ చావు వాళ్ళని చావనివ్వండి,” అంటూ మంత్రి అగ్నిబాణాలు ప్రయోగిస్తున్న భటులను రాజుకు చూపుతూ, “మనవాళ్ళు రాక్షసుడి మీద ప్రయోగించే బాణాలూ, ఈటెలూ రాజకుమార్తెకు హాని కలిగించ వచ్చు. ఆ విషయమై భటులను హెచ్చరించటం అవ సరం గదా,” అన్నాడు.

ఉగ్రసేనుడు, “అవునవును!” అంటూ తల ఊపి, తొందర తొందరగా భవనం మీది

నుంచి కిందికి దిగిపోతూ, “అమాత్యా! నేను రాజధానికి తిరిగి వచ్చే వరకూ నగరరక్షణ బాధ్యత మీరే వహించాలి. శతభానుడు దేనికైనా సమర్థడు. మనం అతడి దగ్గిరకు పంపిన దూత లేమయ్యారో తెలియటం లేదు,” అన్నాడు.

అంతలో ఒక సేవకుడు గుర్రాన్నికదాన్ని మెట్ల వద్దకు తెచ్చి నిలబెట్టాడు. ఉగ్రసేనుడు ఒక్క ఎగురున దాన్ని అధిరోహించి, కొందరు రౌతులు వెంట రాగా, నగరద్వారం దాటి అరణ్యమార్గం పట్టాడు.

మంత్రి కొంచెం సేపు రాజు పోయిన మైపుకే చూస్తూ నిలబడి, తరవాత కోట బురుజు కేసి నడుస్తూ, “ఈ ఉగ్రసేనుడు రాజ్యాన్ని మరెంతో కాలం నిలబెట్టుకోలేడు,” అను కున్నాడు.

కదంబనగరానికి తూర్పుదిక్కున వున్న అరణ్యం, కొండప్రాంత మంతా కాగడాలూ, దివిటీలూ పట్టుకు తిరుగుతున్న సైనికు లతో నిండిపోయింది. “దివిటీల వెలుగులో తనను వెతికేవాళ్ళను రాక్షసుడు తేలిగ్గా గుర్తిస్తాడు. అలాంటప్పుడు వాడు వీళ్ళకెలా దొరుకుతాడు!” అనుకుంటూ మంత్రి ఆశ్చర్య పోయాడు.

అరణ్యంలో ధూమకసోమకులక్కూడా ఇలాంటి అనుమానమే కలిగి, కదంబరాజు తెలివితక్కువతనానికి నవ్వుకున్నారు. వాళ్ళిద్దరూ, సైనికులు తామున్న ప్రాంతానికి రాగానే, గుర్రాలు దిగి, వాటిని గుబురు చెట్ల చాటున దాచి, ఒక పెద్ద చెట్టెక్కి కొమ్మల్లో