భారత దర్శిని

## పెరుగుతూన్న వార్తాపత్రికల పాఠకులు

ప్రపంచ వార్తాపత్రికల సంస్థ జూన్ నివేదిక ప్రకారం భారత దేశంలో ప్రతిరోజూ 9,90,00,000 వార్తాపత్రికల ప్రతులు వెలువడుతున్నాయి. ఇది ప్రపంచ దేశాలతో పోలిస్తే రెండవ స్థానం. 107,000,000 ప్రతులతో చైనా మొదటి స్థానంలో ఉన్నది. మూడవ స్థానంలో జపాన్ 68,000,000 ప్రతులతో ఉన్నది. 2007లో మాత్రం భారత దేశంలో పాఠకుల సంఖ్య 11.2 శాతం పెరిగింది. అదే సంవత్సరం ప్రపంచవ్యాప్త పెరుగుదల 2.57 శాతం మాత్రమే. ప్రపంచం మొత్తం మీద ఎక్కువగా అమ్ముడయ్యే 100 వార్తాపత్రికలలో 74 పత్రికలు ఇండియా, చైనా, జపాన్ దేశాల నుంచే ప్రచురింపబడుతున్నవి.

CHINA INDIA JAPAN

## ప్రస్తుతం ఉక్కుతో

వేరళకు చెందిన పాముపడవలు చాలా ప్రసిద్ధమైనవి. పడవ పోటీలలో ఉపయోగించే ఈ సన్నటి పడవలలో పాటలు పాడే వారితో సహా పడవను నడిపే దాదాపు 120 మందికి సరిపడా చోటు ఉంటుంది. ప్రత్యేకమైన రకం కలపతో ఈ పడవలను తయారు చేసేవారు. ఇప్పుడు చెట్లను కాపాడాలన్న ఉద్దేశంతో కలపతో కాకుండా ఇతర వస్తువులతో పడవలను తయారు చేయడానికి ప్రయత్నాలు జరుగుతున్నాయి. ఆ దిశగా ది ఏరీస్ మెరీన్ అండ్ ఇంజినీయరింగ్ సర్వీసస్ ఉక్కుతో ఈ పడవలను విజయవంతంగా తయారు చేసింది. అది తయారు చేసిన 143 అడుగుల పొడవైన ఏరీస్ చందన్ పడవ 140 మందిని తీసుకు వెళుతుంది. వేగంతోపాటు దాని మునగకుండా తేలే స్వభావం కూడా తృప్తికరంగా ఉందని తెలియవచ్చింది.