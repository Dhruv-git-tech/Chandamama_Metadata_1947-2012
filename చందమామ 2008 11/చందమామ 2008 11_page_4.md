దేశభక్తి - ఉగ్రవాదం

స్వాతంత్ర్యకాంక్ష ప్రాణి కోటికి సహజం. రాజకీయ స్వాతంత్ర్యం సాధించాక భారతీయుల మైన మనం వాక్ స్వాతంత్ర్యం, భావ స్వాతంత్ర్యం, మత స్వాతంత్ర్యం మొదలైన వాటిని అనుభవిస్తున్నాం. అయితే, ఇవాళ ఈ స్వాతంత్ర్యాన్ని దురపయోగం చేసుకునే పెడ దోరణి కనిపిస్తోంది.

దేశంలో శాంతి భద్రతలకు భంగం కలిగించి అస్థిరతను సృష్టించాలన్న ఉద్దేశంతో కొన్ని స్వార్థ ఉన్నాద శక్తులు పని చేస్తున్నాయి. అందుకు ఉగ్రవాద ఆయుధాన్ని ఉపయోగి స్తున్నాయి. పర్యవసానంగా అమాయక ప్రజలు ప్రాణాలు కోల్పోతున్నారు. అపార ఆస్తి నష్టంతోపాటు దేశంలో ఎప్పుడు ఎలాంటి ప్రమాదం ముంచుకు వస్తుందోనన్న భయానక వాతావరణం నెల కొంటూన్నది.

ఇలాంటి ఉగ్రవాద కార్య కలాపాలలో యువకులు పాల్గొనడం ఆందోళన కలిగించే విషయం. ఉగ్రవాదుల చేతుల్లో ఇలాంటి యువకులు పావులుగా మారుతున్నారు. యువకులు నేరస్థులుగా పట్టుబడుతున్నారు. వారిని నడిపించే అసలు నేరస్థులు తప్పించుకుంటున్నారు. ఇది మరీ ఘోరం!

సుద్ధీర్ఘపోరాటం, అనుపమ త్యాగాల పర్యవసానంగా సిద్ధించిన స్వాతంత్ర్య ఫలాలను ఆస్వాదించడానికి బదులు ఈ తరం యువకులు కొందరు స్వార్థ రాక్షస శక్తులకు బలియై పోవడం విషాదకర విషయం. మన పెద్దలు సాధించిన స్వాతంత్ర్యాన్ని కాపాడు కోవడానికి, మన దేశ సార్వభౌమత్వాన్ని రక్తించడానికి ప్రతి యువకుడు ముందుకు రావాలి. అందుకు ప్రతి ఒక్కరిలో మాతృదేశభక్తి, స్వాతంత్ర్యం పట్ల గౌరవం పెంపాందాలి. ఉగ్రవాదాన్ని దేశభక్తిలోనే రూపుమాప గలం!

సంపాదకుడు : విశ్వం

Visit us at : http://www.chandamama.com/telugu