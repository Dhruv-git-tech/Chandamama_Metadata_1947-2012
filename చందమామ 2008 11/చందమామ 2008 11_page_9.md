“సాయపడకపోతే నేను నేర్చిన విద్యలకు సార్థకత ఉండదు. ఎదుటివారికి చెప్పేటం దుకే నీతులు; అవకాశం లభించేంతవరకు అందరూ పెద్దమనుషులే - అన్న అతి సామాన్యుల స్థాయినుంచి, సర్వశాస్త్రాలూ చదివిన పండితుణ్ణయి వుండీ ఒకమెట్టు కూడా పైకి ఎగబ్రాకలేకపోయినందుకు చింతిస్తున్నాను. అత్యాశ అనే మాయపొర నా కళ్ళను కమ్మి నందుకు సిగ్గుపడుతున్నాను,” అంటూ శంకరశర్మ తను అక్కడికి ఎలా వచ్చిందీ రాక్షసుడికి వివరించాడు.

అంతావిన్న రాక్షసుడు, “నీ మాటలు నిజమని నమ్ముతున్నాను. నేను నీకీ రత్న నిధిని అప్పగిస్తాను. అందులో సగం చిన్న య్యకు ఇవ్వు. నీ వాటాలో సగం నీకు సాయ పడ్డ ఈ కొండయ్యకు ఇవ్వు. మిగిలిన ధనంతో నీ బతుకు నిశ్చింతగా సాగిపోతుంది. నువ్వు అత్యాశను వదులుకుంటే, నాకు ఈ రాక్షస రూపం నుంచి విముక్తి లభిస్తుంది. మాట తప్పావో రౌరవాది నరకం తుప్పుడు,” అని హెచ్చరించి రత్నాల మూటను అప్పగించాడు.

రత్నాల మూటతో జయపురానికి తిరిగి వచ్చిన శంకరశర్మ చిన్నయ్యకు సంగతి చెప్పి, సగం ధనం అతనికి ఇచ్చాడు. తన వాటాలో సగం కొండయ్యకు ఇచ్చాడు. మిగిలిన దానిని పాఠశాలలు, వైద్యశాలలు, సత్రాల నిర్మాణానికి వినియోగించాడు. అందులో ఒక్క దమ్మిడీ కూడా తాను ఉంచుకోలేదు. ఎప్పటిలాగే పౌరోహిత్యంతో జీవయాత్ర సాగిస్తూ పండితుడిగా, పరోపకారిగా ప్రజల మన్ననలు పొందాడు.

శంకరశర్మ ఒకనాడు పాఠశాలను పర్యవేక్షిస్తూండగా అక్కడికి వచ్చిన ఒక అపరిచిత వ్యక్తి ఆయన పాదాలపైబడి, “నాకు రాక్షస రూపం నుంచి విముక్తి కలిగించినందుకు కృతజ్ఞతలు,” అన్నాడు.

అతడు తనకు గుహలోని నిధిని అప్పగించిన రాక్షసుడని క్షణంలో గ్రహించిన శంకర శర్మ, “నా కళ్ళకు కమ్మిన అత్యాశ అనే మాయపొరను తొలగించినందుకు నేనే నీకు రుణపడిఉన్నాను,” అంటూ అతణ్ణి ఆప్యాయంగా లేవనెత్తాడు.