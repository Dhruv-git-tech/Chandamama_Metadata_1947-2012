తగని బాధ్యతలు

ఒక కుండా, మట్టిముద్దా, తోటకూర స్తంభమూ, ఈగా, సూదీ కలిసి కాపరం
పెడదామనుకున్నాయి. ఇంటి పనులను అవి ఈ విధంగా ఏర్పాటు చేసు
కున్నాయి: మట్టిముద్ద నీరు తేవాలి; తోటకూర స్తంభం ఆవును కాయాలి; సూది
ఇల్లు ఊడ్చాలి; ఈగ ఎద్దును కాయాలి; కుండ ఇంటి పెత్తనం చెయ్యాలి.

ఆందరూ పనులమీద బయలుదేరారు.

నీరు తేటోయిన మట్టిముద్ద నీటిలో కలిసిపోయింది.

ఆవుకు ఆకలేసి, తనను తోలే తోటకూర స్తంభాన్ని కాస్తా తినేసింది.

ఎద్దును తోలే ఈగపైన ఎద్దు కడి వేసింది; ఈగ అందులో చిక్కుకు పోయింది.

ఇల్లు చిమ్మటానికి చీపురుకీట్ట కోసం వెతుకుతూ సూది చీమల బొక్కలో
పడిపోయింది.

ఇంటిపెత్తనంచేసే కుండ మిగిలినవారేమయారో చూడాలని ఆటకమీది
నుంచి కిందికి దూకి ముక్కలైపోయింది.