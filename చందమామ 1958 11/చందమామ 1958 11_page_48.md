కాని నా అవయవాలు ఏమాత్రమూ స్వాధీనంలో లేనందున నేను పడి కొండ కిందిదాకా దొర్లాను.

నా యజమాని నాకేసి చూడనుకూడా లేదు. ఆయన నేలమీద ఏదో గీతలు గీస్తూ, “నీ నీడనుబట్టి రహస్యం తెలిసిపోయింది. ఇక్కడ తవ్వుదాం పట్టు!” అన్నాడు. నేను పెద్దగా ఏడవసాగాను. అప్పుడు అతను నాకేసి చూసి, కొండమీద నిద్రపోయినందుకు నన్ను కోప్పడి కత్తితో నాకీళ్లలో పాడిచాడు. రక్తానికి బదులు నీరు వచ్చింది. నా బాధ చాలావరకు నివారణ ఆయింది.

ఆతను గుర్తుపెట్టిన చోట ఇద్దరమూ తవ్వగా లోతున ఒక చలపరాతి సమాధి కనిపించింది. అందులో మనిషి అస్థికలూ, తోలుపైన రాసిన ఒక శాసనమూ కని పించాయి. బదవీ ఆ శాసనాన్ని అత్రంగా చదివాడు. “హనన్, మనుష్యమాత్రు తెవరూ చూడని ఇరామ్‌నగరానికి మార్గం ఇందులో రాసిఉన్నది. ఏ లోహాన్నయినా బంగారంగా మార్చగల సిందూరగంధకం ఆ క్కడ మనకు దొరుకుతుంది,” అన్నాడతను.

మేము కొండను చుట్టి పడమరగా మూడు రోజులు ప్రయాణించి ఒక పాముల లోయ

లోకి చేరాం. ఆక్కడ ఎటు చూసినా నల్లటి కొండచిలువలు పాకుతూ కనిపించాయి. నా యజమాని నా చేతికి విల్లూ, బాణమూ ఇచ్చి, “కొమ్ములుండే పాముగా చూసి దాన్ని చంపి దాని తలా గుండెకాయా పట్టుకురా,” అన్నాడు. నేను ప్రాణాలపై ఆశ విడిచిపెట్టి ఆ లోయలోకి వెళ్లాను. కొంతసేపటికి నాకొక కొమ్ములు గల పాము కనిపించింది. అదృష్టవశాత్తూ నేను దాన్ని చంపి తలా, గుండెకాయా తీసుకు రాగలి గాను. నా యజమాని నాచేత నిప్పు చేయించి దానిమీద ఒక ఇనప భగోణీ పెటి ఆందులో పాముతలా, గుండే వేసి కాచాడు.