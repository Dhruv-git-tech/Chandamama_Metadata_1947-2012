“అయ్యొ బాబూ, అమ్మగారు మిమ్మల్ని నిలు చున్న పాళంగా తీసుకు రమ్మం టున్నారు,” అన్నాడు చిన్నరాముడు.

“అమ్మగా రెవరా?” అన్నాడు పెద్ద మాధవుడు అయోమయంగా.

“మీ భార్యాగారేనండి!” అన్నాడు చిన్న రాముడు. పెద్దమాధవుడికింకా పెళ్లి అయినా కాలేదు. అతనికి మాట విని కోపం వచ్చి, “ముందు డబ్బేమయిందో చెప్ప, వెధవా. వెర్రిమాటలు మాట్లాడితే పళ్ళు రాలగొడ తాను,” అన్నాడు.

“మీరే పరాచకాలాడుతున్నారు నాతో. ముందు బోంచేసి ఆ తరవాత నన్ను తాపిగా తెట్టండి!”

“అన్నాడు చిన్నరాముడు. పెద్ద మాధవుడు వాణ్ణి మెత్తగా తన్నాడు. చిన్న రాముడు ఇంటికి పారిపోయి మంజరితో, “అమ్మా. ఇంటికి రమ్మంటే అయ్యగారు నన్ను చచ్చేటట్టు కొట్టారు,” అని చెప్పాడు.

మంజరి అసలే చాలా అసూయగల మనిషి. తన అనుమానాలతోసూ, అసూయ తోసూ తన భర్త ఆయిన చిన్నమాధవుణ్ణి ఆస్తమానం రాచి రంపాన పెడుతూండేది. మంజరికి మాలతి అని ఒక చెల్లెలున్నది. తన అక్కడ తన బావను సూటిపోటి మాట లనకుండా చెయ్యాలని మాలతి ఎన్నో ప్రయత్నాలు చేసేది.