కింద అతనికి తపస్సు చేసుకుంటున్న కపిల మహాముని కనిపించాడు.

ఆ రోజు తనకు కనబడిన మొదటి మనిషి ఆయనే గనక సుజాతుడు ఆయనను పలకరించి, “మునీశ్వరా, మాట్లాడే పటీ, పాడేచెట్టూ, జీవజలమూ ఎక్కడ ఉంటాయో దయచేసి చెబుతారా?” అని అడిగాడు.

“అవి ఈ కొండ శిఖరంపైనే ఉన్నాయి. కాని వాటికోసం వెళ్లినవారెవరూ తిరిగి రాలేదు, నాయనా!” అన్నాడు కపిలుడు.

సుజాతుడు భయపడక కొండ ఎక్క సాగాడు. అతనికి దారివెంబడి నల్లరాతి మనుష్యు ఫిగ్రహాలు కనిపించాయి. మను

ష్యులే శిలలుగా మారారని అతనికి తెలియదు. కొంతదూరం వెళ్ళేసరికి అతన్ని ఎవరో గదమాయిస్తున్నట్టూ, భయపెడుతున్నట్టూ అనిపించింది.

అతను ఆగి అటూ ఇటూ పరీక్షగా చూశాడు. మరుకీణమే అతనుకూడా ఒక శిల అయిపోయాడు.

నలబైరోజులు గడిచినా తన అన్న తిరిగి రాకపోవటం చూసి సుకేతుడు బయలు దేరాడు. వెళ్ళువద్దని సుహాసిని ఎంత బతి మాలినా అతను వినలేదు. అతనుకూడా అన్నలాగే కపిలుణ్ణి చూసి, ఆయన వద్దం టున్నకొద్దీ కొండ ఎక్కి, కేకలు విని భయపడి చుట్టూ తిరిగి చూసి నల్లరాతిశిల అయిపోయాడు.

తన అన్నలు తిరిగి రారని రూఢికాగానే సుహాసిని హృదయం రాయిలాగా అయి పోయింది. ఆమె కనీసం వారినైనా తెచ్చుకుందామనే ఉద్దేశంతో గుర్రమెక్కి బయలు దేరి కపిలుడుండే చోటికి వచ్చింది. ఆమె తన సంగతి యావత్తూ ఆయనతో చెప్పుకుని, “మునీశ్వరా, నా అన్నలు ఇటుగా వచ్చారా?” అని కపిలుణ్ణి అడిగింది.

“పచ్చారు. వారు శిలలైపోయారమ్మా!” అన్నాడు కపిలుడు.