మన తరంచాళ్లను చూసి రాబోయే తరాల వాళ్లు ఏమనుకుంటారు?” అన్నాడు.

దుర్పుద్ది ఈ మాటలకు, “చాదస్తంగా మాట్లాడకు. ఇవాళ పర్వదినం. మనం ధనుస్సులజోలికి పోనేకూడదు. దాన్ని అలా పెట్టెయ్యి, మరొకనాడు దాని సంగతి చూడవచ్చులే!” అన్నాడు.

ఈ మాట అందరికీ నచ్చింది. అందరూ భోజనాలు ముగించాక రూపథరుడు, “అయ్యులారా, ఆ విల్లు ఒకసారి నా చేతికి ఇప్పిస్తారా? ఇవాళకు మీరు దాని జోలికి పోవటంలేదుగద! నా బలం ఏపాటి అయి నదీ చూస్తాను. అయినా నా బలం ఏనాడో హరించిందిలే!” అన్నాడు.

ఆందరికీ అగ్రహం వచ్చింది. ఆ ముసలి వాడు విల్లును వంచుతాడేమోనని వారికి భయంకూడా కలిగింది. దుర్పుద్ది కోపంతో, “నీచుడా, నీకేమైనా మతి పోయిందా? సారా తలకెక్కినట్టుందే? నిజంగా నువ్వా ధనుస్సు వంచితే నీ ప్రాణాలు దక్కుతా యనుకున్నావా?” అన్నాడు.

“దుర్పుద్దీ, నా కొడుకు తెచ్చిన ఆతిథికి ధనుస్సు ఎందుకు నిరాకరిస్తున్నావు? అయన విల్లు వంచేసి నన్ను పెళ్లాడతానంటాడనా నీ భయం? అలాటి ఉద్దేశం అయన కున్నదని ఎందు కనుకోవాలీ?” అన్నది పద్మముఖి కోపంగా.

“మాకలాటి భయమేమీ లేదు, దేవి. కాని మేము వంచలేకపోయిన వింటిని ఈ నామరూపాలు లేని ముసలివాడు వంచి గొడ్డలితలలకుండా బాణం కొట్టాడనుకో, మాకందరికీ ఎంత అవమానం!” అన్నాడు విపులయోధుడు.

“అమ్మా, నీకీ గౌడవలన్నీ దేనికి? నేనీ విల్లును నా యిప్పం వచ్చినవాడికి దానం ఇచ్చినా నన్ను అడగగల మగవాదీ దేశంలో లేదు, సరేనా? నువు వెళ్లి నీ పని చూసుకో!” అన్నాడు ధీరమతి.