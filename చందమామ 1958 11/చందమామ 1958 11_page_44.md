భార్యా, పిల్లలూ పస్తులుండవలిసివచ్చేది. అటువంటి పరిస్థితిలో ఒకనాడు నా భార్య తన ఆఖరు దుస్తులు నా చేతికిచ్చి, అవి అమ్ముకుని పిల్లలకు ఇంత రొట్టె తెమ్మన్నది.

నేను నా భార్యబట్టలు తీసుకుని పోతూండగా ఒంటెమీద సవారీ అయి ఒక బదవీ నా కెదురువచ్చాడు. అతను నన్ను చూసి ఒంటె దిగి, “హసన్ అబ్దుల్లా అనే గొప్ప వర్తకుడి ఇంటికి దారి ఎటు?” అని అడిగాడు.

“అరబ్బు మహాశయా, ఆ పేరు గల వాడెవడూ కైరోలో ఉన్నట్టు నాకు తెలియదు,” అంటూ నేను దాటి పోబొయ్యాను. కాని అతను నా చెయ్యి పట్టుకుని ఆపి, “నువు హసన్ అబ్దుల్లావు కావా? ఆల్లా పంపిన అతిథిని వదిలించుకుంటావా?” అంటూ, మందలించాడు. తరవాత అతను నన్ను ఆప్తుడిలాగా ఆలింగనం చేసుకుని నావెంట మాయింటికి వచ్చాడు.

నేను నాభార్య దుస్తులు అమ్మటానికి మరొకసారి బయటికి పోతూండగా అతను నన్ను ఆపి, నేను పోతున్న పని గ్రహించి, నా చేతిలో పది బంగారు కానులు పెట్టి ఇంటికి కావలిసిన సంబారాలన్నీ తెమ్మ న్నాడు. అతను పదిహేను రోజులపాటు

నాకు అతిథిగా ఉండి ప్రతిరోజూ పదేసి బంగారు కానులు నా చేత ఉంచుతూ వచ్చాడు. పదహారోనాడు అతను నాతో అకస్మాత్తుగా, “నాకు అమ్ముడవుతావా, హసన్? అందుకు నువు కోరినంత ధనం ఇస్తాను,” అన్నాడు.

అతను వేళాకోళానికి అంటూన్నాడనుకుని, “ఒక్క దెబ్బకు చచ్చేవాడి విలవ వెయ్యి దీనారాలు, అంతకన్న ఎక్కువ దెబ్బలకు గాని చావనివాడి విలవ పదిహేనువందలు. ఈ విషయం ఖురానులోనే చెప్పి ఉన్నది,” అన్నాను. అతను పదిహేనువందలు ఇస్తా నన్నాడు. అప్పుడు నాకు అతను నిజంగానే