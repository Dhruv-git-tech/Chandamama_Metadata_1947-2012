సంజాయిష్ చెబుతావు?” అని అడిగాడు.
“ నేను గొర్రెను తినలేదని చెబుతాను,”
అన్నాడు అవంతీ.

“ గొర్రె నీకు విరుద్ధంగా సాక్ష్యం చెప్ప
టానికి వస్తే?” అన్నాడు మిత్రుడు.

“గొర్రె వస్తే ఇక చిక్కేలేదు! దాన్ని తీసుకుపోయి దాని యజమానికి తిరిగి ఇచ్చేస్తాను!” అన్నాడు అవంతీ.

ఒకనాడు అవంతీకి డబ్బు కావలిసి
వచ్చింది. బరువులు మోసి డబ్బు సంపా
దించే ఉద్దేశంతో అవంతీ కట్టుతాళ్లు తీసు
కుని బజారుకు వెళ్లాడు. అక్కడ ఒక పెద్ద
మనిషి కొంత పింగాణిసామాను ఒక కొయ్య
పెట్టెలో పెట్టుకుని కూలివాడికోసం చూస్తూ
కనిపించాడు. ఆయన కూలిడబ్బులకు
బదులు మూడు సలహా లిస్తాననటంవల్ల
ఒక్క కూలివాడూ పలకలేదు.

“ డబ్బు ఎప్పుడన్నా సంపాదించవచ్చు.
మంచి సలహాలు అన్నప్పడల్లా దొరకవు,”

అనుకుని అవంతీ ఆ పింగాణీసామాన్య
పెట్టెను తానుమొయ్యటానికి ఒప్పుకున్నాడు.
ఇద్దరూ కలిసి ఆ పెద్దమనిషి ఇంటికి
వెళ్ళే దారిలో అవంతీ, “మీరు చెప్పే మంచి
సలహాలేమిటో సెలవిస్తారా?” అన్నాడు.

“ తిండి తినటంకంటె పస్తుండటం
మేలని ఎవరన్నా అంటే నమ్మకు,” అన్నాడు
పెద్దమనిషి. “ బాగానే ఉన్నది!” అను
కున్నాడు అవంతీ.

కొంచెందూరం వెళ్లాక పెద్దమనిషి,
“సవారీ చెయ్యటంకంటె కాలినడక మెరు
గని ఎవరన్నా అంటే నమ్మకు,” అన్నాడు.

మరి కొంచెందూరం వెళ్లాక పెద్దమనిషి,
“నీకన్న మూడుడైన కూలివాడున్నాడని
ఎవరన్నా అంటే నమ్మకు!” అన్నాడు.

వెంటనే అవంతీ తన నెత్తిమీది పెట్టెను
విసిరి కింద కొట్టి, “ఈ పెట్టెలో ఉండే
పింగాణీసరుకు పగిలిపోలేదని ఎవరన్నా
అంటే నమ్మకు,” అని వెళ్లిపోయాడు.