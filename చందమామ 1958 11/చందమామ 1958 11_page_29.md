చనె కాకులెల్ల కొర్విని గొనె రాజు
కొత్తివి నా గుహలోని - గుట్టపుల్లలను
త్వరలోన వేసిన - ధగధగ మండి
పగలు కన్నులు కనం-బడని గూబలకు
భగభగ మంటలో - ప్రాణాలు పోయె.
వైరుల నిట్లు చంపి - వాయసా లెల్ల
తాము ముందున్న ఆ - తరువునే చేరె.
పేరోలగంబుండి - పెను కాకరాజు
తీరుగా నిట్లనె - స్థిరజీవితోడ.

మేఘవర్ణుడనే కాకరాజు:
స్థిరజీవి నీ వెట్లు - చేరితి పగా
అరులలో బ్రదుకుట - అతి కష్టమయ్య

స్థిరజీవి:

ఆసిధారపై నుంట - అరులలో నుంట
ససిగల వానికి - సాధ్యమే యగును
యజమానికై బాధ - లవి యివి యైన
సుజనుడు తల యొగ్గు - చోద్యమా ఆదియు?
తలదాల్చు శత్రుల - తరుణమ్ము కొడుకు
అల త్రాచుపాము సే-యగలేదె మున్ను

మేఘవర్ణుడు:
ఏమిటా కథ? త్రాచు - ఏమేమి చేసె?
మీ మాటలన్ విన - మిన్నెక్కు నాస.

స్థిరజీవి:

మును త్రాచుపామొక్క- మునిపోల్చి యయ్యె