చాలా ఆందగత్తె. ఆమె ముఖం వికసించిన
పుష్పంలాగా ఉండేది. ఆమె నవ్వితే
ముత్యాలు రాలేవి. ఆమెకు తోటమాలి
సుహాసిని అని పేరు పెట్టుకున్నాడు.

ముగ్గురు పిల్లలూ ఇంకా చిన్నవాళ్ళుగా ఉండగానే తోటమాలి భార్య మరణించింది. అతను రాజుగారివద్దకొలుపు చాలించుకుని, ఆయన ఇచ్చిన సొమ్ముతో ఊరి బయట ఒక చక్కని ఉద్యానపనం నిర్మించుకుని, అందులో పెద్ద కుటీరం వేసుకుని, తన బిడ్డలను చూసి అనందిస్తూ చాలాకాలం జీవించాడు. పిల్లలు ఎదిగివచ్చే సమయానికి తోటమాలి చనిపోతూ సుహాసిని

ప్రాణంతో సమంగా కాపాడమని సుజా
తుడికీ, సుకేతుడికీ చెప్పిపోయాడు.

అన్నలు ఎప్పుతైనా వేటకు వెళ్లేవారు
గాని సుహాసిని ఎన్నడూ తన ఉద్యానపనం
దాటి బయటికి వెళ్ళి ఎరగదు. ఒకనాడామె
ఆ ఉద్యానంలో ఒంటరిగా ఉన్న సమయంలో
ఒక ముసలిది వచ్చి, “ఆహా, ఎంత చక్కని
తోట! ఈ చెట్ల నీడలో ఎంత చల్లగా
ఉంది! కాస్సేపు ఇక్కడ కూచుని పోని
స్తావా, తల్లి?” అని సుహాసినితో అన్నది.

సుహాసిని ఆ ముసలిదానితోబాటు చెట్ల
నీడన కూచుని, “ఈ తోటలో నీకేమైనా
లోపాలు కనిపించాయా, అవ్వా?” అన్నది.