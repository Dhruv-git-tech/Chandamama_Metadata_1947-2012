అక్కడవున్న పలుగులూ పారల్యూ కట్ట గట్టి రాజు నెత్తిన పెట్టాడు.

రాజు ఆ బరువు మోసుకుంటూ వాడి వెంట వాడి ఇంటికి వెళ్లాడు. వాడు తన భార్యతో, “ఒసే ఈ మనిషికి మనిషి పని చేత కాదుట. ప్రస్తుతం గొడ్డు పని నేర్చు కుంటున్నాడు. వీణ్ణి మన గొడ్డ సావిట్లో కట్టేసి ఇంత దాణా వెయ్యి!” అన్నాడు.

రాజు ఆ రాత్రి ఉలవ గుర్గిళ్లు తిని మర్నాటికల్లా ఎద్దుగా మారిపోయాడు. ఆ రైతు రాజుచేత ఎద్దు చేసే పనులు చేయించ టానికి ప్రయత్నిస్తే రాజు మొరాయించాడు. రైతుకు కోపంవచ్చి ఆ ఎద్దును కాస్తా ఒక

నూనె గానుగవాడికి అమ్మాడు. గానుగవాడు ఆ ఎద్దుకు గంతలు కట్టి గానుగకు కట్టి ఆహొరాజ్రాలు పని చేయించాడు. ఎద్దు ఆగినప్పుడల్లా కొరడాతో కొట్టాడు. ఆ ఎద్దు రోజుకు తెండుసార్లు మాత్రమే మేత తిన టానికి ఆగేది. ఇలా అయిదు సంవత్సరాలు గడిచాక ఒకనాడు గానుగ పైకప్పు కూలి ఎద్దుకు స్పృహ తప్పింది.

తిరిగి స్పృహ వచ్చేసరికి రాజు మనిషి రూపంలో ఒక కొత్త దేశంలో ఉన్నాడు. అంత దూరాన కోనేటి దగ్గిర ఆడవాళ్లు బట్టలు ఉతుకుతూ, స్నానాలు చేస్తున్నారు. రాజుకు ఆకలి అవుతున్నది.

ఆంతలో ఎవరో ఒక వ్యక్తి రాజును సమీపించి, “ఎవరు నువు? ఈ దేశంవాడివి కావే?” అన్నాడు.

“కాను. నాకు ఆకలి అవుతున్నది,” అన్నాడు రాజు.

“ఈ దేశంలో భార్య పెడితే తప్ప ఎవడికి తిండి ఉండదు. నీకు భార్య ఉన్నదా?” అన్నాడు ఆ వ్యక్తి.

“ఎక్కడో మాదేశంలో ఉన్నది,” అన్నాడు రాజు.

“అయితే ఒంటరిదాన్ని చూసి వెంటనే పెళ్లాడు. నీకు తిండి దొరుకుతుంది,”