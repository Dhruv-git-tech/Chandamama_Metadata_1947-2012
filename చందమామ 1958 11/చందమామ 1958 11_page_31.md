## నజరుద్దీన్ అవంతీ

చైనాలో నజరుద్దీన్ అవంతీ అనే హాస్యగా దుండేవాడు. ఇతనిని గురించి చాలా హాస్య కథలు చెబుతారు.

ఒకనాటి రాత్రి అవంతీ శ్మశాస్త్రమీదుగా వెళుతున్నాడట. అతని వెనకగా కొందరు గురాలెక్కి సవారీ చేస్తూ వచ్చారు. వాళ్లు దొంగలై ఉంటారని అనుమానం కలిగి అవంతీ ఒక సమాధిలో దూరి దాక్కున్నాడు. ఆశ్వికులు అతను దాక్కోవటం చూసి వారు కూడా అతన్ని అనుమానించారు. అందు చేత వారు అతన్ని సమీపించి, “ఎవరు నువు?” అని అరిచారు.

అవంతీ సమాధిలోనుంచి తల బయటికి పెట్టి, “నేను చచ్చిపోయినవాణ్ణి, నన్నీ సమాధి కింద పాతిపెట్టారు,” అన్నాడు.

“ఈ అపరాత్రివేళ చచ్చిపోయినవాడు పైకి రావలసిన పనేమిటో?” అన్నారు ఆశ్వికులు.

“చల్లగాలి కోసం వచ్చాను,” అన్నాడు అవంతీ. “చచ్చినవాళ్లకూడా చల్లగాలి అవసరమా?” అన్నారు వాళ్లు.

“అవసరం లేదు... నేనే పొరపడ్డాను!” అంటూ అవంతీ సమాధిలోకి దూరాడు.

ఇంకొక రోజు అవంతీ ఇంట ఒక దొంగ పడ్డాడు. అవంతీ దొంగను చూసి సందుగాయి పెట్టెలో దాక్కున్నాడు. దొంగ ఇల్లంతా వెతికి, ఏమీ దొరక్క, సందుగాయి పెట్టెమూత ఎత్తి అవంతీని చూసి, “ఓహో, నువ్విక్కడ ఉన్నావా?” అన్నాడు.

“నీకు కావలిసిన దేదీ మా యింటో దొరకడని సిగ్గేసి ఇందులో దాక్కున్నాను,” అన్నాడు అవంతీ.

మరొకసారి అవంతీ ఇంట దొంగలు పడి ఇంటో ఉన్న సామానంతా మోసుకు పోసాగారు. ఒకటి రెండు చిల్లరసామాన్యతో అవంతీ వారి వెనకనే బయలుదేరాడు.