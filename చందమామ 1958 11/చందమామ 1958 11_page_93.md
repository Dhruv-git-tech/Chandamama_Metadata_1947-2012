ఈ జాతీలో మగపిల్లలు అయిదో ఏట
బాణాలు వెయ్యటం నేరుస్తారు. ఏడో ఏట
వారి విల్లూ, బాణాలూ వారే తయారుచేసు
కుంటారు. తొమ్మిదేళ్ళకు తేనెపట్లు పట్టుకు
వస్తారు. కుమేవావా అలాగే పెరిగాడు. వాడు
అదివరకే పెద్దవాళ్ళతో చేపల వేటకూ,
మృగాల వేటకూ పోతున్నాడు. ఏదైనా
మృగాన్ని వాడు కొట్టలేకపోతే వెనకనుంచి
పెద్దవాళ్ళు కొడతారు, అంతేగాని వాణ్ణి
చూసి నవ్వరు.

ఒకనాడు వాళ్ళ నాయకుడు కుమే
వావాకు రెండు ఎండుకట్టలిచ్చి, వాటిని
మధించి నిప్పుచెయ్యుమన్నాడు. ఎంతోసేపు
మధించినమీదట నిప్పుపడింది.

కిందలేడే వాణ్ణి పదిహేనేళ్ళ పిల్లల జట్టులో చేర్చారు. ఏడాదిపాటు వాళ్ళు ఆడవిలో అంతటా వేటాడారు. ఒక గురువు వారివెంట ఉండి వేట నేర్పాడు. అఖిరు నెలరోజులపాటు మాత్రం గురువు వెంట

లేకుండా కుర్రవాళ్లే వేటాడారు. విద్య
పూర్తి అయి వాళ్ళు తమ గ్రామానికి తిరిగి
రాగానే వాళ్ళకు పెద్ద పరీక్ష పెట్టారు.
వాళ్ళకు రకరకాల అడవిమృగాల కాళ్ళ
గుర్తులు చూపి మృగాలను పోల్చమన్నారు,
తరవాత వాటిని కొట్టే తీసుకురమ్మన్నారు.
ఈతలో, గురిలో, పరిగెత్తటంలో, గుడిసెలు
నిర్మించటంలో పోటీలు జరిగాయి. పోటీ
ఫలితాలను జాతివాళ్ళంతా కలిసి నిర్ణ
యించారు. కొందరిని పెద్దవాళ్లలో చేర్చారు,
మరికొందరిని ఇంకొక ఏడు శిక్షణ పొంద
మన్నారు. నెగ్గినవాళ్ల చెక్కిళ్లపైన మాంత్రి
కుడు వలయాలు కాల్చాడు. కాల్చినప్పుడు
కుమేవావాకు దుర్భరమైన బాధ కలిగింది,
కాని దాన్ని వాడు సహించాడు. పెద్దవాడు
కాగోరేవాడు పైకి ఏడవరాదు. తరవాత
మాంత్రికుడు కాలిన వలయాలకు రంగు
పూశాడు. ఆ రంగు ఎప్పటికీ ఉంటుంది.
-( ఇంకా ఉంది)