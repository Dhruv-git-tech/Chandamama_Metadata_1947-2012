రోజుల్లోనే మళ్ళీ విలాసజీవితానికి అలవాటు పడిపోయాడు.

అప్పుడొకరోజునపుళిందుడు, గంధర్వుడికి చింతలపాడు గురించి గుర్తుచేశాడు. ఆ మరు క్షణం గంధర్వుడు, “నేను వస్తున్నట్లుగా చింతలపాడులో కుబేరుడికి కబురు పంపు. నా విడిది అక్కడే!” అన్నాడు.

బేతాళుడు ఈ కథ చెప్పి, “రాజా, గంధ ర్వుడి నిర్ణయం చూస్తూంటే, అతడేదో అయో మయావస్థలో వున్నట్లు కనబడుతున్నది. ఎంతో కాలంగా సుచేలుడు, అతడిరాక కోసం ఎదురు చూస్తున్నాడు. అటువంటి వాడిని విడిచి, తనపట్ల అంతగా ఆసక్తిలేని కుబేరుడి ఇంట విడిదిచేస్తాననడం మతి మాలిన నిర్ణయంగా లేదా? అడవిలో వుండి ఏమాత్రం వైభవ విలాసాలులేని జీవితానికీ, నగరంలో విలాసమయ జీవితానికీ అల వాటు పడగలగడంతో, తను ఎక్కడైనా ఎటువంటి మార్పుకైనా అలవాటుపడి పోగలనన్న ధీమా గంధర్వుడిలో కలిగిందా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “ఇతరుల ఒత్తిడి, బలవంతం లేకుండా మనిషి స్వేచ్ఛగా తనకై తాను కోరుకున్న మార్పు కొత్త ఉత్సాహాన్ని స్తుందనేది నిజం. అయితే, గంధర్వుడు తీసుకున్న నిర్ణయానికి కారణం సంగీత పుష్పం. సంగీత పుష్పం కారణంగా, అతడి చింతలపాడు ప్రయాణం రెండుమార్లు వాయిదాపడింది. మళ్ళీ వాయిదా పడదన్న నమ్మకంలేదు. నిలకడలేని తన ప్రయా ణాలతో తనను ఎంతగానో అభిమానించే సుచేలుణ్ణి యీబ్బందిపెట్టలేడు. గంధ ర్వుడి కోసం అతడు మరొకసారి భారీఎత్తున ఏర్పాట్లుచేసి నష్టపోయే ప్రమాదంవున్నది. అందువల్లనే, గంధర్వుడి రాకగురించి అంతగా పట్టించుకోని కుబేరుడి ఇంట విడిదిచేయడం మేలనుకున్నాడు. అంతేకాని అతడి నిర్ణయంలో అయోమయస్థితిగానీ, మతిమాలినతనంగానీ ఏమాత్రం లేదు,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.
-(కల్పితం)

[ఆధారం “వసుంధర” రచన]