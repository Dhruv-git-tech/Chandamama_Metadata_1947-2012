25-ఏళ్ళ నాటి చందమామ కథ:

హాస్యగాడు

పూర్వం ఒక గ్రామంలో ఒక హాస్యగాడు ఉండేవాడు. అతను అందరినీ తన ఛలోకులతో నవ్విస్తూ, అందరికీ ఇష్టుడుగా ఉండేవాడు.

ఆ గ్రామంలోనే ఒక మోతుబరి ఉన్నాడు. ఆయన వేటలో ఆరితేరినవాడు. ఒక ఏడు తెగుళ్ళవల్ల ఆయన పంట అంతా దెబ్బతిన్నది. ఆ దిగులుతో ఆయన కొన్నాళ్ళకు మంచం పట్టాడు.

ఈ సంగతి తెలియగానే హాస్యగాడు ఆయనను చూడబోయి, అదుర్దాగా, “బాబుగారూ, కొండమీదినుంచి పులి దిగివచ్చి మా ఇంట్లో జొరబడింది. తమరు వచ్చి, దాన్ని కొట్టి, మమ్మల్ని కాపాడాలి,” అన్నాడు.

“పంటంతా పాడై దిగులుతో నేను బాధపడుతూ ఉంటే, నన్నిప్పుడు పులిని కొట్టమంటా వేంరా? ఇంకెవరినన్నా పిలువు,” అన్నాడు మోతుబరి.

“హాస్యగాడు ఆశ్చర్యంగా, ‘దిగులు పులికన్న కూడా భయంకరమైనదా, బాబుగారూ?’” అన్నాడు.

దానితో మోతుబరికి పౌర్యం వచ్చి, మంచంమీదినుంచి లేచి, “ఏదీ తుపాకీ?” అన్నాడు.

“హాస్యగాడు ఆయనను వారిస్తూ, ‘పులి లేదు లెండి. పులిని కొట్టగలవాడు దిగులుకు ఎలా తల వంచాడా అని తెలుసుకోవడానికి అన్నాను!’” అన్నాడు.

మోతుబరి నవ్వి, దిగులు మానేసి, మామూలుగా తిరగసాగాడు.