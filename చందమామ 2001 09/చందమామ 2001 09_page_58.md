చూడాలనుకుని, పెరట్లోకి పోయి, నులక మంచంమీదకునికిపాట్లుపడుతున్న రాజ్యాన్ని కుదిపి లేపుతూ, “కళ్ళు తెరవ్వే నిద్రగొట్టు మొహమా!” అంటూ పెద్దగా తిట్టింది.

వెంటనే కాంతమ్మ చేతిలోని దుడ్డుకర్రపైకి లేచి, ఆమె తలమీద గట్టిగా ఒకదెబ్బ కొట్టింది. ఆ దెబ్బకు కళ్ళు బైర్లుకమ్మి కెవ్వుమన్నది, కాంతుమ్మ.

“అత్తయ్యా, ఆశ్చర్యం! నా చేతిలోకి ఒక బంగారు కాసు మచ్చింది,” అంటూ దాన్ని అత్త చేతికిచ్చింది, రాజ్యం.

కాంతమ్మ ఆ కాసును ఆత్రంగా కొంగుకు ముడ్డేసుకుని, రాజ్యానికి గాలిలో తేలుతున్న దుడ్డుకర్రను చూపుతూ, “అలా గుడ్లప్పగించి చూస్తావేం మొద్దు మొహమా! ఆ దుడ్డుకర్రను అందుకో,” అంటూ కోడలి తలమీద గట్టిగా మొట్టింది.

అంతే! దుడ్డుకర్ర కాంతమ్మ తల మీద నాలుగు దెబ్బలు వేసింది. మరొకసారి తన చేతిలోకి వచ్చిన నాలుగు బంగారు కాసు లనూ, అత్త చేతిలో పెట్టింది, రాజ్యం. కాంతం వాటిని దూరంగా గిరవాటు వేస్తూ, “ఇదెక్కడి అద్భుత వస్తువే, పిశాచమా! ఇది

నన్ను చావబాదుతున్నదేమిటి,” అంటూ తలమీద బొప్పెలు తడుముకుంటూ బాధతో గట్టిగా మూలిగింది. “దుడ్డుకర్ర నీ కోడలిని కొడుతుందని నే చెప్పలేదే!” అన్నది చింత చెట్టు మీది నుంచి పిశాచం.

“నీ దిక్కుమాలిన అద్భుత వస్తువు, నాకక్కర్లేదు!” అంటూ కాంతమ్మ దుడ్డు కర్రను గోడ అవతలికి గిరవాటు వేసి, బాధతో పెద్దగా మూలుగుతూ కోడలి చేతుల్లో వాలి పోయింది.

“ఇచ్చిన వస్తువు తిరిగి తీసుకోవడం, ఈ చింతచెట్టు శాంతి ఇంటావంటాలేదు. ఆ దుడ్డుకర్రశాశ్వతంగా మీ ఇంటి వంట ఇంట్లోనే వుంటుంది. కోడల్ని తిట్టడం కొట్టడం – ఏం చేసినా అది చూస్తూ ఊరుకోదు!” అంటూ పిశాచం చింతచెట్టు దిగువ కొమ్మమీదికి దిగి పెద్దగా నవ్వసాగింది.

దుడ్డుకర్ర జుమ్ అంటూ గోడ అవతలి నుంచి ఎగిరివచ్చి, కాంతమ్మ వాళ్ళ వంట గదిలో తలుపు పక్కగా రకీమంటూ నిలబడి పోయింది. ఆ తర్వాత, ఆ దుడ్డుకర్రపుణ్యాన కాంతమ్మ కోడలిని మరెన్నడూ పల్లెత్తుమాట అనలేదు.