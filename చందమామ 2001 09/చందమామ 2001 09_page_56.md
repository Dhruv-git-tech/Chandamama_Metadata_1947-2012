రోజూ పెట్టే బాధల్ని భరిస్తున్న రాజ్యానికి, ఈ
సాదాసీదాపిశాచాన్నిచూసిభుయంకలగలేదు.

“నేను పిశాచాన్ని!” అన్నది పిశాచం కళ్ళు తిప్పుతూ, చేతులాడిస్తూ.

“చెప్పాలా! ఆ సంగతి తెలుస్తూనే వున్నది,” అన్నది రాజ్యం నిబ్బరంగా.

“నా పేరు శాంతి. నా నివాసం, నీ నులక మంచానికి రాత్రింబవళ్ళు నీడనిచ్చే, ఈ చింత చెట్టు,” అన్నది పిశాచం.

“అంతా సరే! మనుషులకే భీతి కలిగించే ఇంత చీకటివేళ, నువ్వు చెట్టెందుకు దిగినట్టు?” అని అడిగింది రాజ్యం, త్వరగా పిశాచి తలనొప్పి వదిలించుకుందామని.

“ఆహా, అడగవలసిన ప్రశ్నే అడిగావు,” అంటూ పిశాచి కిచకిచమంటూ నవ్వి, “కొన్నేళ్ళుగా ప్రశాంతంగా, ఈ చెట్టు మీద వుంటు న్నాను. మీరీ ఇంట్లోకి వచ్చాక, నీ పరమ గయ్యాళి అత్త అరుపులకు, నా చెవులు చిల్లులు పడుతున్నాయి. ఆవిడ పెట్టే కష్టాలు నువ్వు మౌనంగా భరించడందేనికి? తిరగ బడు,” అన్నది పిశాచం.

“ఒసేసే, శాంతి! తిరగబడడం, బోర్ల బడడం, ఏ గృహిణికీ నువ్వు చెప్పినంత తేలిక కాదు. నా భర్తఎంతో మంచివాడు. కట్నం కోర కుండా నన్ను పెళ్ళి చేసుకున్నాడు. తల్లిని గురించి ఆయన దగ్గర మొరబెట్టుకుని మనసు నొప్పించడం, నాకిష్టంలేదు. నీకు శాంతి కావాలనుకుంటే, ఈ చెట్టు వదిలి మరో చెట్టు చూసుకో,” అన్నది రాజ్యం.

ఆ జవాబుకు పిశాచం గట్టిగా తల కొట్టు కుని, “నీతో మాట్టాడడం దండగ. నా సమస్య తీరాలంటే నీ గయ్యాళి అత్తను చూడాల్సిందే,”

అంటూ అక్కడ మాయమై కాంతమ్మ మంచం దగ్గర ప్రత్యక్షమై, ఆమె మీదికి వేడిగాలి ఊదింది.

“ఈ చలిరోజుల్లో హాయిగా ఇంత వేడిగాలి ఎక్కణ్ణించబ్బా!” అనుకుంటూ కాంతమ్మ కళ్ళు తెరిచి, ఎదురుగావున్న పిశాచాన్ని చూసి కెవ్వుమన్నది.

పిశాచం నవ్వి, “భయపడకు, కాంతమ్మా! నేను శాంతిని! నీకు జరిగిన అన్యాయానికి జాలిపడి మేలు చేయకోరి వచ్చాను,” అన్నది.

పిశాచం మేలు చేస్తాననగానే కాంతమ్మ కాస్త ధైర్యం తెచ్చుకుని, “ఇంతకూ నాకు జరిగన అన్యాయమేమిటి? నువ్వు చేయ బోయే మేలేమిటి? వేగిరం చెప్పు” అన్నది.

“ఆహా, నీ బోటి ఇంత ఉత్తములూ, వెన్న లాంటి మనసున్న అత్తలూవుండబట్టే, ఏ మహా ప్రళయమో రాకుండా లోకం నడుస్తున్నది!