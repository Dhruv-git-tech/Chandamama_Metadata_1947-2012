ఇలాపలువిధాల విలాస జీవితానికి అలవాటు పడ్డ గంధర్వుడు, తన మందీ మార్బలాన్ని భరించగల గొప్పభాగ్యవంతులున్న ఊళ్ళకే వెళ్ళి, తన పాటలు వినిపిస్తూంటాడు. చింతలపాడు చిన్నగ్రామం కాబట్టి అక్కడ తనకు ఆశ్రయమివ్వగల స్తోమతు ఎవరికైనా వున్నదేమో తెలుసుకురమ్మని, పుళిందుడనే అనుచరుణ్ణి ఆ గ్రామానికి పంపాడు.

పుళిందుడు చింతలపాడు వెళ్ళి, కుబేరుడి గురించీ, సుచేలుడి గురించీ తెలుసుకుని, ముందుగా కుబేరుడింటికి వెళ్ళాడు. కుబేరుడు, పుళిందుడు చెప్పిన వివరాలన్నీ విని, “మాఇంట్లోసకలసదుపాయాలు వున్నాయి. గంధర్వుడికి ఆశ్రయమివ్వడానికి, నాకే అభ్యంతరమూ లేదు. అయితే నాకు సంగీతమేకాదు, ఏ కళలపట్లా ఆసక్తిలేదు. అందువల్ల ఆయనతో కాలక్షేపం చేయలేను. ఉన్నంత కాలం ఆయన్ను పట్టించుకోవడం ముఖ్య మనుకుంటే మాత్రం సుచేలుణ్ణి కలవడం మంచిది,” అన్నాడు.

పుళిందుడు, సుచేలుణ్ణికూడా కలుసుకుని విషయం చెప్పాడు. సుచేలుడు బ్రహ్మానందం చెంది, “గంధర్వుడంతటివాడు, ఈ ఊరు రావడం మా అందరి మహద్భాగ్యం. నేనాయన కోసం ప్రత్యేకమైన కొలను తవ్విస్తాను. ఆరితేరిన వంటవాళ్ళనూ, నాట్యకత్తెలనూ ర్పొస్తాను. ఆయన ఇక్కడ వున్నంతకాలం, ఆయన తోడిదే నా జీవితం,” అన్నాడు.

ఇది విని పుళిందుడెంతో సంబరపడ్డాడు. తిరిగి వెళ్ళిగుంధర్వుడికి విషయం వివరించాడు. గంధర్వుడుకూడా ఎంతో సంతోషించి, నెల రోజుల్లో తను చింతలపాడు వస్తున్నట్లు

సుచేలుడికి కబురంపాడు.

గంధర్వుడు చింతలపాడు ప్రయాణానికి సిద్ధమవుతున్న సమయంలో, అనుకోకుండా మహారాజునుంచి పిలుపువచ్చింది. రాజ మాతకు జబ్బుచేసింది. రెండు రోజులుగా అపస్మారకస్థితిలో వుంటూ, ఈరోజే కళ్ళు తెరిచింది. స్పృహలోకి రాగానే ఆమె గంధర్వుడి పాట వినాలని కోరింది.

ఆరోజుకు తన ప్రయాణం వాయిదా వేసుకుని గంధర్వుడు రాజాంతపురానికి వెళ్ళి, రాజమాతకు తన పాటను వినిపించాడు. ఆమె పులకించిపోయి, “ఏ మందులూ నాకింత ప్రశాంతతనివ్వలేదు. ఒక నెల రోజులపాటు ప్రతిరోజునాకు, నీ పాట వినిపించాలి,” అని కోరింది. రాజాజ్ఞను మీరేని గంధర్వుడు, తన ప్రయాణం ఒకరోజు కాదనీ, మరొక నెల