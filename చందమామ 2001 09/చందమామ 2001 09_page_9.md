కొంతసేపటికి వాళ్ళు పూజ ముగించి
బయటికి రాగానే, ఆలయం ముందు నిల
బడివున్న ఒకసాధువు కనిపించాడు. ఆయన
తలా, గడ్డం బాగా తెల్లబడిపోయివున్నాయి.
నడుం కాస్తవంగివున్నది. ఎవరా ఈసాధువు,
అని రాజయ్య ఆలోచించేంతలో, సాధువు
చిరునవ్వు నవ్వి, “రాజయ్యా! రాత్రి గుడి
అరుగుమీద పడుకుని, గ్రామస్తులు నిన్ను
గురించి మాట్లాడుకోవడం విన్నాను. చాలా
సంతోషం!” అన్నాడు.

ఆ మాటలతో రాజయ్య, ఆ సాధువు
ఎవరైనదీ గుర్తించి, “క్షమించండి, స్వామీ!
తమర్ని వెంటనే గుర్తించలేకపోయాను.
తమరు కరుణించి ఇచ్చిన రెండు రుద్రాక్ష
గింజలూ, ఆశీర్వాదబలం వల్ల ఆస్పిస్తాస్తులు
పెరిగి, ఇద్దరు కొడుకులతో సుఖంగా
వున్నాను,” అంటూ, తను వేణుగోపాల
స్వామికి నైమేద్యంగా పెట్టిన ఆవుపాలలోటాను
సాధువుకు అందివ్వబోతూ, “స్వామీ! ఇవి
మా ఇంటి ఆవుపాలు,” అన్నాడు.

సాధువు పాల లోటాను అందుకోకుండా,

“రాజయ్యా! ఆనాడు జరిగినదేమిటో నాకు
బాగాగుర్తున్నది. పూజారి, వేణుగోపాల
స్వామిని ఆవులకు మాత్రమే రక్షకుడుగా
భావించాడు! ఆయన అజ్ఞానం నాకు ఆశ్చర్యం
కలిగించింది. ఆ కారణంగానే, నువ్వు భక్తితో
తెచ్చిన గేదెపాలను ఆయన పూజకు పనికి
రావనడం విని, నేను తాగాను. నీకు శుభం
కలగాలన్న ఆశయంతో రుద్రాక్షలిచ్చి ఆశీర్వ
దించాను. వేణుగోపాలుడు నా మాటలు
నిజం చేశాడు!” అన్నాడు.

ఆ సమయంలో, చేతికర్ర ఆసరాతో
అక్కడికొచ్చిన పూజారి, సాధువుకు నమస్క
రించి, “స్వామీ! భగవంతుడు సర్వవ్యాపి
అని తెలిసినా, అజ్ఞానం కొద్దీ ఆయన ఇష్టా
ఇష్టాలు సర్వం ఎరిగినవాడిలా ప్రవర్తించాను.
ఎవరేమిచ్చినా గ్రహించి, దానికి రెట్టింపు చేసి
ఇస్తాడన్న పరమ సత్యం ఇప్పుడు తెలుసు
కున్నాను. నా అజ్ఞానం తొలగింది,” అన్నాడు.

అది విన్న సాధువు సంతోషంగా పూజారితో
పాటు అందరినీ ఆశీర్వదించి, అక్కడి నుంచి
వెళ్ళిపోయాడు.