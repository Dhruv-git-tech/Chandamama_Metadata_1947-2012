వర్తమాన జీవిత పరిస్థితులకు లొంగిపోయి,
భవిష్యత్తులో రాజోచితమైన వైభవజీవితానికి
తిలోదకాలొదిలే ప్రమాదమున్నది. అలాటిది,
ఏ సాధు సన్యాసులకో తప్ప రాజులకు తగని
పని. ఈ సందర్భంగా, నీకు తగు పెచ్చరికగా
వుండేందుకు గంధర్వుడనే గొప్ప గాయకుడి
కథచెబుతాను, శ్రమ తెలియకుండా, విను,
”అంటూ ఇలా చెప్పు సాగాడు:

చింతలపాడు అనే గ్రామంలో కుబేరుడు,
సుచేలుడు అనే ఇద్దరు భాగ్యవంతులున్నారు.
ఇద్దరికీ పెద్దపెద్ద ఇళ్ళున్నాయి. ఇళ్ళ వెనక
విశాలమైన ఆవరణలున్నాయి. వందేసి
ఎకరాల పంటపాలాలున్నాయి. అన్నింటికీ
మించి, ఇద్దరిలోనూ చెప్పలేనంత మంచితన
ముంది. ఎటొచ్చీ వాళ్ళ ప్రవర్తసతీరులోనే పెద్ద
తేడా వుంది. కుబేరుడికి ధన సంపాదనమీద
ఆసక్తి ఎక్కువ. సుచేలుడికి కళాపోషణ

అంటే మక్కువ. ఊరికి ఏ కళాకారుడు మచ్చినా
సుచేలుడు తన ఇంటికి ఆహ్వానించి ఘనసన్మా
నంచేస్తాడు. అన్ని సదుపాయాలూ చూస్తాడు.
కుబేరుడు ఇమేమీ చేయడుకానీ అడిగితే తున్నకు
తోచిన బహుమానం మాత్రం యిస్తాడు.

ఇలావుండగా-గంధర్వుడనే గొప్ప
గాయకుడి దృష్టి చింతలపాడుమీద పడింది.
ఎందుకంటే, తన పూర్వీకులావూళ్ళోనే వుండే
వారని, ఇటీవలే ఆయనకు తెలిసింది.

గంధర్వుడి అసలుపేరు ఏమోకానీ చాలా
ఏళ్ళక్రితం ఒక మహారాజు ఆయన పాట విని
ఆ పేరుపెట్టాడు. ఆయన ఎన్నో నగరాల్లో తన
పాటను వినిపించి అంతులేని ఖ్యాతినీ,
ధూన్నీ ఆర్టించాడు. తన పూర్వీకులు చింతల
పాడులో వుండేవారని తెలియగానే, ఆయనకు
అక్కడికి వెళ్ళాలనిపించింది. తన పాట ఆ
గ్రామస్థులకు వినిపించాలని కోరికపుట్టింది.

అయితే ఇందుకు ఒకసమస్య ఎదురైంది.
చాలా సంవత్సరాలుగా గంధర్వుడు వైభవ
జీవితానికి అలవాటుపడ్డాడు. ప్రతిరోజూ
కేవలం తనకని నిర్ణయించిన ప్రత్యేకమైన
కొలనులో పన్నీటిస్నానం చేస్తాడాయన. భోజ
నానికి నాలుగు ప్రాంతాలనుంచి రప్పించిన
వంటవాళ్ళున్నారు. వాళ్ళు నలుగురూ కలిసి
చర్చలు జరిపి, ప్రతిరోజూ ఒకకొత్తవంటకాన్ని
సృష్టించి వండుతారు. మనసు ఉల్లాసంగా
వుండడంకోసం రోజూ కాసేపు అందగత్తెల
నాట్యాన్ని తిలకిస్తాడు. వాతావరణంలో వేడి
ఎక్కువైతే ఆయన భరించలేడు. ఆయన
కోసం ఒక మహాశిల్పి కోరినప్పుడల్లా చల్లని
గాలిని వీచే శీతల యంత్రాన్ని తయారుచేసి
యిచ్చాడు. అది లేనిదే ఆయనకు నిద్రపట్టదు.