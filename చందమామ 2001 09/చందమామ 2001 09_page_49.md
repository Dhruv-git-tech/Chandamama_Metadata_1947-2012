మనదేశం గురించి తెలుసుకుందాం క్విజ్

## క్విజ్

సుప్రసిద్ధ తత్వవేత్తా, విద్యావేత్తా, రాజనీతి కోవిదుడూ అయిన డా.సర్వేపల్లి రాధాకృష్ణన్ జన్మదినం సెప్టెంబర్ 5. భారతదేశపు రెండవ రాష్ట్రపతి పదవినలంకరించిన ఆ ఆదర్శ ఉపాధ్యాయుడి జన్మదినాన్ని మనం 'ఉపాధ్యాయుల దినం'గా జరుపుకుంటున్నాం. ఈనెల క్విజ్ విద్యారంగానికి సంబంధించినది.

1. ప్రాచీన భారతదేశంలో విద్యాకేంద్రంగా వెలుగొందిన ప్రదేశం ఏది?

2. 'విశ్వభారతి' విశ్వవిద్యాలయాన్ని స్థాపించినవారెవరు? ఎప్పుడు స్థాపించారు?

3. చెన్నయ్ నగరంలో సుప్రసిద్ధమైన నాట్య సంగీత కళావిద్యాలయం ఏది?

4. మన పార్లమెంటు నూతన విద్యావిధానాన్ని ఎప్పుడు ఆమోదించింది?

5. 'ఇండియన్ ఇన్స్టిట్యూట్ ఆఫ్ అడ్వాన్స్ డ్ స్టడీస్' ఎక్కడ ఉన్నది?

6. కాశీ హిందువిశ్వవిద్యాలయాన్ని స్థాపించినవారెవరు?

7. మాజీ రాష్ట్రపతి డా.జకీర్హుస్సేన్తో సంబంధం కలిగిన విశ్వవిద్యాలయం ఏది?

8. మహాత్మాగాంధీ ఒక నూతన విద్యావిధానానికి ప్రాచుర్యం కలిగించాడు.
దాని పేరేమిటి?

9. నెహ్రూ తొలి మంత్రిమండలిలో విద్యాశాఖ మంత్రి ఎవరు?

10. కలకత్తా, మద్రాసు, బొంబాయి విశ్వవిద్యాలయాలు ఒకేసంవత్సరం స్థాపించబడ్డాయి. అది ఏ సంవత్సరమో తెలుసా?

11. బోధనా భాషగా ఇంగ్లీషు ఎప్పుడు ప్రవేశపెట్టబడింది.

12. మనదేశానికి చెందిన సుప్రసిద్ధ విద్యావేత్త ఒకరు 'యునెస్కో' డెప్యూటీ డైరెక్టర్ జనరల్గా పనిచేశారు. ఆయన ఎవరు?

13. కురుపాండవులకు బాల్యంలో విలువిద్య నేర్పిన గురువు ఎవరు?

14. కేరళరాష్ట్రానికి చెందిన నృత్య రీతులలో శిక్షణనిచ్చే అక్కడి సుప్రసిద్ధ సంస్థపేరేమిటి?

15. ఒక పురాతన విశ్వవిద్యాలయంలో దానికి అనుబంధంగా వైద్యకళాశాలకూడా ఉండేది. అది ఏది? (ఈ ప్రశ్నలకు సమాధానాలు వచ్చే సంచికలో)

## ఆగస్ట్ క్విజ్ సమాధానాలు

1. థర్డ్ నేటివ్ కావల్రీ.

2. ఏ. ఓ. హ్యూమ్ అనే ఆంగ్లేయుడు.

3. డబ్ల్యు.సి. బెనర్జీ; బొంబాయి; 1885.

4. లాలా హర్దయాళ్.

5. 1922 ఫిబ్రవరి 5; గోరఖ్పూర్ జిల్లా.

6. 1919 ఏప్రిల్ 13.

7. లోకమాన్య బాలగంగాధర తిలక్.

8. 1915.

9. జతిన్ ముఖర్జీ.

10. సర్ తేజ్ బహుదూర్ సప్రూ;
ఎం.ఆర్. జయకర్.

11. భగత్ సింగ్.

12. సింగపూర్లో; 1943లో.

[ఆగస్ట్ క్విజ్ 1వ ప్రశ్న భారతదేశంలో ఏ 'ప్రాంతానికి' బదులు 'రెజిమెంటుకు' అని చదువుకోవాలని మనవి.]