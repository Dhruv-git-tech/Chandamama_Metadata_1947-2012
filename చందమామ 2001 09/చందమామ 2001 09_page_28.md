భారత సంస్కృతి -చరిత్ర- 20

ఒక గొప్ప నాగరికతలోని ఘట్టాలు
తరతరాలుగా సత్యం కోసం జరిగిన అన్వేషణ!

20. రాజు ఎడమకన్ను ఎందుకు ఏడ్చింది?

“తాతయ్యా! సదీతీరంలోవున్న దేవాలయంలో జరుగనున్న యజ్ఞం గురించి మీరు విన్నారా? కొందరు పెద్దలు తలపెట్టిన ఈ యజ్ఞానికి మన పట్టణంలోవున్న ధనికులందరూ విరాళాలు ఇస్తున్నారు!” అంటూ గది లోపలికి అడుగు పెట్టాడు సందీపుడు.

“అలాగా,” అంటూ దేవనాథుడు చదువు తూన్న వార్తాపత్రికను మడిచి పక్కనపెట్టాడు తప్ప, మనవడు చెప్పిన విషయంపట్ల అంతగా ఆసక్తి కనబరచలేదు. అది సందీపుడికి ఆశ్చర్యం కలిగించింది. అయినా దానిని అతడు బయటపెట్టకుండా, “తాతయ్యా! ఈ యజ్ఞం వల్ల ప్రపంచశాంతి కలుగుతుందని వాళ్ళు చెబుతున్నారు. అది నిజమేనా?” అని అడిగాడు.

“ఏమో, నాకు తెలియదు. అయినా, శాంతి అన్నది మనలోపల మనం శ్రద్ధగా అలవరచు కోవలసిన విషయం. అది వెలుపలినుంచి వచ్చేదికాదు. ఆ యజ్ఞంచేసేవారి హృదయాలలో శోంతి ఉన్నట్టయితే, అది ఇతరులమీద కొంత ప్రభావం చూపవచ్చు,” అన్నాడు దేవనాథుడు.

“అంటే, ఈహడావుడంతా అనవసరమని భావిస్తున్నారా?” అని అడిగాడు సందీపుడు.

“ఒకవిధుగా అంతే, ఇక్కడమరొకవిషయం గుర్తుంచుకోవాలి. యజ్ఞాలు జరిపే పూజారులు అమిత భక్తిశ్రద్ధలతో, ప్రశాంత వాతావరణంలో జరిపినట్టయితే, ఆ యజ్ఞంలో పాల్గొంటున్న ప్రజల మనోభావాలమీద కొంత ప్రభావము చూపవచ్చు!” అన్నాడు దేవనాథుడు.