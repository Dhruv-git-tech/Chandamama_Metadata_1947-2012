చూసి, “అంతా బాగానే వుంది. మేమేనాడూ క్రూరమృగాలను మచ్చికచేసినవాళ్ళంకాదు. ఈ బోనుల్ని కోటద్గరుకు తురలించడం ఎట్లా?” అని అడిగారు ఆటవికులను.

అప్పుడు ఆటవికముసలాడు ముందుకు వచ్చి, “అయ్యా, ఈ బోనులన్నీ చిన్న చక్రాల బళ్ళమీద అమర్చినవి. మీరు వాటిని గుర్రాల చేతగాని, ఒంటిలచేతగాని, మీ నగరానికి లాగించుకుపోవచ్చు,” అన్నాడు.

ఇందుకు సమరబాహు అనుచరులు సరే నంటూ తలలూపగానే, ఆటవికులు సింహ, పులులూవున్న బోనులను తాళ్ళతో రెండు ఒంటె లకు కట్టారు. మరొకదాని వెన్నుమీద అడవిపక్షు లున్న వలలనుబిగించారు. తరవాత అందరూ కలిసి అమిత ఉత్సాహతో, సమర బాహు కొండ మీద కోట కడుతున్న ప్రాంతానికి బయలుదేరారు.

కొండ మీద రాళ్ళను అటూ ఇటూ మోయిస్తూ, కోటగోడలు కట్టిస్తున్న స్వర్ణాచారి, కొండదిగువున కనిపించిన ఒంటిలనూ, గుర్రాలనూ, వాటివెంటవున్న ఆటవికులనూ చూసి ఎక్కడలేని ఆశ్చర్యంపాందాడు. సమరబాహు అనుచరులు మోసేరాళ్ళను కిందపడవేసి, కొండ అంచుకు వచ్చి, దిగువనున్న గుర్రాల కేసీ, ఆటవికులుకేసీ చాలావింతగా చూడ సాగారు.

గుర్రంమీద వున్న సమరబాహు అనుచరు డొకడు, తలెత్తి పైకిచూసి, పక్కనవున్నవాడితో, “ఒరే! ఆచారి మహామంత్రిగారు మనల్నిచూసి అద్భుతపడిపోతున్నట్టున్నది. ముందుగా పోయి ఆయనకు సంగతి సందర్భాలు మనవి చేస్తాను,” అంటూ గుర్రం మీది నుంచి దిగి, రాళ్ళమీదుగా గెంతుతూపోయి స్వర్ణాచారిని సమీపించాడు.