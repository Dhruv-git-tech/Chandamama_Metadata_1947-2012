మన
పండుగలు

ఓణం వేడుకలు!

దేవుడి సాంత దేశంలోనే పండుగసమయంగా కొనియాడబడేది కేరళలోని ఓణం పర్వదినం!
ఓణం అనగానే - వాకిళ్ళలో అందమైన రంగు రంగుల పుష్పాలంకరణలు; కొబ్బరిచెట్ల మధ్యజలాశుయాలలో అత్యుత్సాహంగా సాగే పడవల పోటీలూ గుర్తుకు వస్తాయి.

ఋతుపవనాలు ముగియగానేనేలంతా పచ్చపచ్చగా పడుచు దనంతో పరవళ్ళు తొక్కుతూన్న సమయంలో జరుపుకునే కేరళ ప్రాంతంలో దాదాపు మెయ్యిసంవత్సరాలకుపైగా ఓణంను ప్రధానమైన పండుగగా జరుపుకుంటున్నారు.

క్రీ.శ. 861 చెందిన ఒక తామ్రఫలక శాసనంలో ఓణం వేడుకలకు సంబంధించిన ప్రస్తావన ఉంది!

ఓణం-కేరళకు చెందిన రెండు ప్రధానమైన పండుగలలో ఒకటి. మరొకటి ఏప్రిల్ లో వచ్చే విషు. పంటలూ, ఫలాలూ పుష్కలంగా ఉంటూ సుదీర్ఘమైన వేడుకలు జరుపుకోవడానికి కావలసినంత విరామం, ఉత్సాహం లభించే కాలం!

కొత్త సంవత్సరంలోని తొలి మాసమైన చింగొమ్ (ఆగస్ట్-సెప్టెంబర్) నెలలో ఓణం వస్తుంది. అంటే, శ్రావణ లేదా భాద్రపద మాసంలో శ్రావణ నక్షత్రం రోజున జరుపు కుంటారన్నమాట. ఇంటింటా కనీసం ఒక వారం రోజులైనా ఓణం వేడుకలు జరుపు కుంటారు. మరికొందరయితే అత్తం (హస్తం) నుంచి తిరుఓణం (శ్రావణం) వరకు పది రోజులపాటు జరుపుకుంటారు.