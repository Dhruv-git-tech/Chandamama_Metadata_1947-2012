స్వర్ణాచారి తనకేసి వస్తున్న సమరబాహు అనుచరుణ్ణి, “మీరు పోయింది వేటకుగదా? ఆ గుర్రాలెక్కడివి? ఏవో పులిబోనులు తెస్తు న్నారేమిటి? ఆ ఆటవికులు ఇక్కడి కెందు కొస్తున్నట్టు?” అని ఆదుర్దాగా ప్రశ్నించాడు.

సమరబాహు అనుచరుడు, స్వర్ణాచారికి నమస్కరించి, “ఆచారి మహామంత్రీ! మేము అరణ్యంలో వీరపురంరాజు సైనికులను బాహాబాహి యుద్ధంలో చిత్తుగా ఓడించాం. ఇద్దర్ని బందీలుగా పట్టుకున్నాం. ఏడుగుర్ని నిలువునా నుకేశాం. ఇద్దరు మాత్రము ప్రాణాలతో తప్పించుకుని వీరుపురంకేసి పారిపోయారు,” అని చెప్పాడు.

ఇద్దరు వీరపురంకేసి పారిపోయారని వింటూనే, స్వర్ణాచారి నిలువెల్లా కంపించి పోయాడు. అతడికి సమరబాహు సైనికుడు చెప్పిన మిగతావేవీ ఆనందం కలిగించలేదు. అతడు కోపంతో కళ్ళెర్రచేసి, “రాజు వీరసింహాడి సైనికులిద్దరు నగరంకేసి పారిపోయా

రని చెప్పావ్! అదే మనకు త్వరలో ప్రాణ సంకటంగా పరిణమించవచ్చు. ఏదో యజ్ఞాశ్వాలను పట్టుకున్నంతగా సంతోషపడిపోతూ, దొరికిన ఆ కుంటి గుర్రాలు రెంటినీ వెంటబెట్టు కుని వస్తున్నారా? అసలా రాజసైనికులతో మీరెదుకు కళుహం పెట్టుకున్నారు?” అని ప్రశ్నించాడు.

సమరబాహు అనుచరుడు స్వర్ణాచారి కోపం చూసి, తాము చేసినది తప్పయివుంటుందని భావించి, ఉన్నవీ లేనివీ కొన్ని కల్పించి అతడికి చెప్పాడు. ఆ సైనికులు సమరబాహును అవమానిస్తూ మాట్లాడారనీ, గుంపుగా వచ్చి ఒంటిలమీదపడితోలుకు పోతూంటే, వాళ్ళతో కలబడవలసి వచ్చిందనీ ఇలాగే మరికొన్ని అబద్ధాలు చెప్పాడు.

స్వర్ణాచారి కొంచెంసేపు మౌనంగా వూరు కుని, తర్వాత అక్కడ చేరిన సమరబాహు అనుచరులతో, “ఏది ఏమైనా, మనకు ఆ వీరుపురం రాజుతో విరోధం రావలసిందికాదు. పారిపోయిన సైనికులిద్దరూ రాజుకు జరిగిందంతాచెబుతారు. రాజు పెద్ద సైన్యంతో వచ్చి, ఇంకా నిర్మాణదశలోనే వున్న మన కోటను ముట్టడిస్తాడు. సమయానికి సమరబాహు మహారాజిక్కడలేడాయె! ఆ క్షత్రియ మహాయోధులైన ఖఢగ జీవదత్తులున్నా, మనం ఎలాంటి ప్రమాదాలసైనా గడిచేవాళ్ళం,” అన్నాడు.

స్వర్ణాచారి ఊహించినట్టే, అరణ్యంలో సమరబాహు అనుచరులకు దొరక్కుండా గుర్రాలమీద పారిపోయిన జంతు ప్రదర్శన శాలాధికారీ, సైనికుడూ, వీరపురనగర రాజ వీధిగుండా తమ గుర్రాలను దౌడు తీయిస్తూ,