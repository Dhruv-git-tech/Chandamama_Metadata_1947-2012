దాక్కోబోయి పడ్డాను. నీ మీది గౌరవంతో ఎంత దెబ్బ తగిలించుకున్నానో చూడు!” అంటూ రంగడు మోకాలి మీదతున్నకు తగిలిన పెద్దదెబ్బను చూపాడు. ఆ దెబ్బను చూస్తూనే శంకరానికి గుండె చెరువై, “అఘోరించా వులే! పడ్డవాడివి, నేను చెయ్యి అందించగానే అందుకోవద్దూ? అనవసరంగా మళ్ళీపడి ఇంకోదెబ్బ తగిలించుకున్నావు,” అన్నాడు జాలి, చిరాకు కలిసిన గొంతుతో.

“అబ్బే, అదేంకాదు, మామయ్యా! ఈ చిన్నదెబ్బ పెద్దదెబ్బ తిన్నందుకు ఉచితంగా వచ్చిన బహుమతి అంతే!” అన్నాడు రంగడు నవ్వుతూ.

ఈ మాటలు వినగానే శంకరానికి నవ్వా గలేదు. అతడు, “ఛీ, వెధవా!” అని రంగడి వీపు తట్టి, ఇంట్లో వారందరికీ జరిగింది చెప్పి, “మాటల తెలివిలో రంగడు తనకుతనే సాటి. వాడికి లోకజ్ఞానముంది. బాధలోకూడా నవ్వి, నవ్వించగల గుండె నిబ్బరముంది. అందుకే భూదేవి కూడా వాడికి పెద్దదెబ్బతోపాటు చిన్న

దెబ్బను ఉచిత బహుమతిగా ఇచ్చింది!” అన్నాడు.

అయితే, ఆ రోజునుంచీ రంగడిలో మంచి మార్పువచ్చింది. ఇంట్లో ఎవరేంపని చెప్పినా వెంటనే చేయడమేకాక, అడిగికూడా పనులు చేయసాగాడు. వాడిలోని మార్పుకు కారణ మడిగితే, “ఆరోజు మామయ్యను మోస గించినందుకు, నాకు రెండు దెబ్బలు తగిలా యికదా? అవి నా ప్రవర్తనకు భూదేవి ఇచ్చిన ఉచిత బహుమతులనిపించింది. ఉచిత మంటే తగినది అని నాకు తెలుసుకదా! అందుకే, అలాంటి బహుమతులందుకునే ప్రవర్తనను మార్పుకోవాలనుకున్నాను,” అని చెప్పాడు.

“పని ఎగవేయడంలోకాక, పని చేయడం లోనే తెలివి చూపాలని అనుకునేవారే, అసలు సిసలు తెలివైనవాళ్ళు. ఈ రోజు నుంచి మా రంగడు అసలైన తెలివిగల వాడు!” అని రంగడి తలిదండ్రులు ఎంతో సంతోషించారు.