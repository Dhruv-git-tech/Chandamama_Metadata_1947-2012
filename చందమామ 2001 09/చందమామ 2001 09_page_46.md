మన మామిడిచెట్టు విరగకాసింది. ఒక వంద కాయలు కోసి సంతలో అమ్మేమంటే కనీసం నూటయాభై రూపాయలు వస్తాయి. సగం నువ్వూ, సగం నేనూ తీసుకుందాం. నువ్వు చెట్టెక్కి కాయలు కోయి. నేను సంతలో అమ్ముతాను,” అన్నాడు.

రంగడు నవ్వి, “సులభంగా జరిగిపోయే దానికి నేను చెట్టెక్కడమెందుకూ, నువ్వు సంతకు వెళ్ళడమెందుకూ, మామయ్యా! ఆ వరాలయ్యను పిలిస్తే, అతడే మనకు ఏ నూటఅరవై రూపాయలో ఇచ్చి, తనే చెట్టు కాయలు దింపించుకుని వేతాడు,” అన్నాడు.

శంకరు ఆశ్చర్యపడి, “నీకు చాలా సంగతులు తెలుసురా! ఇంతతెలివైనవాడివి ఒళ్ళువంచి పనిచేయవేం?” అన్నాడు.

“మామయ్యా! నేను పని చెయ్యడం లేదనేకదా నాన్న తోటమాలిని పెట్టాడు, అమ్మ పనిమనిషినిపెట్టుకుంది. ఆ విధంగా వాళ్ళి ద్దరికీ బ్రతుకుతెరువు ఏర్పడింది. వాళ్ళపనులు నేనే చేసి వాళ్ళ పాట్టకొట్టడం నాకిష్టం లేదు,” అన్నాడు రంగడు.

వాడి తెలివితేటలకు అబ్బురపడుతూనే, “పోనీ నువ్వు పనిచేసి, ఆ డబ్బు వాళ్ళకు దానంగా ఇవ్వవచ్చుగా!” అన్నాడు శంకరం చిన్నగా నవ్వుతూ.

రంగడు ఏమాత్రం తడబడకుండా, “సిగ్గు లేనివారే దానాలు తీసుకుంటారు! అభి మానంవున్నవాళ్ళు శ్రమకుతగ్గ ప్రతిఫలం తీసుకుంటారు. మనం అభిమానం వున్న వారినే తప్ప సిగ్గులేని వారినీ, సోమరిపోతు లనూ ఎప్పుడూ ప్రోత్సహించకూడదు మామయ్యా!” అన్నాడు.

తన మేనల్లుడు చాలా తెలివైనవాడనీ, మాటలతో వాడిని గెలవడం కష్టమనీ శంకరానికి అర్థమయింది. అయినా వాడిచేత ఎలాగో అలాపని చేయించాలన్నపట్టుదల పుట్టింది శంకరంలో. అతడా రోజంతా ఊళ్ళో తిరిగి కొన్ని విశేషాలు తెలుసుకుని వచ్చాడు. రాత్రి భోజనాలు చేస్తున్నప్పుడు రంగడి తలిదండ్రులతో, “రాజయ్య దుకాణంలో కుంచెడు బియ్యం కొన్నవారికి, సోలెడు అటుకులు ఉచితంగా ఇస్తున్నాడు. వీరయ్య బట్టల కొట్టులో రెండు చీరలు కొన్నవారికి, ఒకపంచె ఉచితం. సోమయ్య అంగడిలో రెండు బొమ్మలు కొన్నవారికి, ఒక బొమ్మఉచితం - మీ ఊళ్ళో వ్యాపారస్థులు దానాల జోరులో వున్నారే!” అన్నాడు. ఈ మాటలు విన్న రంగడు, “తమ సరుకు అమ్ముడుపోవడానికి వ్యాపారస్థులు చూపించే ఆకర్షణ దానం అని