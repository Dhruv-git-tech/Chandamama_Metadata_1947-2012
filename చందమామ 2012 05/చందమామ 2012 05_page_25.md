సుబుద్ది అనేవాడు ఈ ముగ్గురికీ కన
బడకుండా ఒకపల్లపు ప్రదేశంలో ఉండి,
మంత్రి కొడుకు చెప్పేమాటలను వింటూ,
ముగ్గురూ ఇంద్రనీలాలు మింగటాన్ని
చూశాడు. వాడు కూడా ఇంద్రనీలాల
కోసం ఆ కొండకు వచ్చినవాడే!

ఈ ముగ్గురి అదృష్టమూ ఎలాంటిదో
గాని, వీళ్లకు అద్భుతమైన మణులు దొరి
కాయి. నేను కూడా వీళ్లతో చేరి ప్రయాణం
చేసి, రాత్రిపూట వాళ్లు అలసి గాఢనిద్రలో
ఉన్నప్పుడు ముగ్గురి పాట్టలూ కోసి,
మూడు మణులూ తీసుకుంటాను, అను
కున్నాడు సుబుద్ది.

ఇలా అనుకుని వాడు ఒక అరమైలు
దూరం ముందుకు నడిచి, ఒక చోట
ఆగాడు. త్వరలోనే ముగ్గురూ అటుగా
వచ్చారు. అప్పుడు సుబుద్ది వాళ్లతో.
‘మిత్రులారా, ఈ భయంకరమైన అర
ణ్యాన్ని ఒంటరిగా దాటాలంటే భయంగా

ఉన్నది. మాది రత్నపురం. నేను అక్కడికే
పోతున్నాను. దయచేసి నన్ను మీ వెంట
రానిస్తారా? అన్నాడు.

మరొకడు తోడు ఉంటే మరింత బాగుం
టుందని వాళ్లు సుబుద్దిని తమ వెంట
రానిచ్చారు. ఆ మహారణ్యం మధ్యన దారిని
ఆనుకుని ఒకదొంగల పల్లెఉన్నది. దొంగల
నాయకుడి ఇల్లు దారిమీదికే ఉన్నది. వాడి
వద్ద అనేక పక్షులున్నవి. అందులో ఒక
పక్షికి, దారేవెళ్లేవాళ్లను గురించి తెలుసుకునే
అద్భుత శక్తి ఉండేది. నలుగురు బాట
సార్లు దొంగలనాయకుడి ఇంటిముందు
నుంచి వెళుతుండగా ఆ పక్షిగొంతు చించు
కుని అరిచింది.

దాని భాషతెలిసిన దొంగలనాయకుడు
తన నౌకర్లను పిలిచి, 'ఆ వెళ్లే వాళ్ల దగ్గర
రత్నాలున్నాయని పక్షి చెబుతున్నది.
వాళ్ళను పట్టుకోండి!' అన్నాడు.

(ఇంకా వుంది)