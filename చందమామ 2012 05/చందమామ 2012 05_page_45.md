క్రూరుడు, ఉపాయశాలి, నాచేత ఇన్నాళ్లు వెట్టిచాకిరి చేయించుకున్నాడు. నా వీపున ఎక్కి కూచుని, నాకు కళ్లెం తగిలించి, నన్ను కొరడాతో కొట్టి, రికాబు ములుకు లతో డొక్కలో పాడిచి వేలాది మైళ్ల దూరం సవారీ చేసి, ముసలిదాన్నయ్యానని నన్ను చంపించి నా చర్మం కాజేయజూస్తున్నాడు!’ అన్నీది గుర్రం.

సింహం ఎంత ధైర్యం చెప్పినా వినక గుర్రం సాగిపోయింది. తరవాత ఆ దారి వెంట ఒంటె పరిగెత్తుకుంటూ వచ్చింది. అది కూడా మానవుడికి వెరిచే పోతున్నది.

‘మిమ్మల్ని అందర్నీ రక్షించే భారం నాది. అందుచేత పారిపోకు. ఇక్కడే ఉండు. నీ వెనుకగా వస్తున్న మానవుడిని ఏం చేస్తానో, చూడు,’ అన్నది సింహం.

కాని ఒంటె క్షమాపణ చెప్పుకుని మాన వుడి కంట బడకుండా ముందుకు సాగిపోయింది. మానవుడిని చూసి పరిగెత్తే ఈ జంతువులకు తనలో ఆపాటి విశ్వాసం లేకపోవటం చూసి సింహం యువరాజు ఆశ్చర్యపడింది.

మరి కాస్సేపట్లో ఒక ముసలి మనిషి అటుగా వచ్చాడు. వాడి నెత్తిన ఒక తట్టా, తట్టలో వడ్డంగపు పనిముట్లూ, తట్టమీద కొన్ని కొయ్యపలకలూ ఉన్నాయి.

వాడు సింహాన్ని చూసి తట్టను దించి సాప్టాంగపడి, ‘జయం, జయం మహా రాజా! వెయ్యేళ్లు చల్లగా బతకాలి!’ అన్నాడు.

శరీరమంతా ముడతలు పడిన ఆ జంతువును చూసి సింహం విరగబడి