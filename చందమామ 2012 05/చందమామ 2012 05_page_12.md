స్వల్పమయినా అధిక వ్యాపారం జరగడంతో దుర్గయ్య ఇల్లు కట్టుకోగలిగాడు. ఇంటిలోనే కిరాణా కొట్టు పెట్టేసి ప్రజలకు మరింత ఉపయోగపడసాగాడు. దుర్గయ్య, ప్రజలకు మునుపటిలాగే సేవ చేయడం మానేవాడు కాదు. పరోపకారమే తప్ప ఏనాడూ స్వార్థపరుడిగా ప్రవర్తించేవాడు కాదు.

లింగమయ్య సరుకులు కొనేవాళ్లు లేకపుచ్చిపోవడం లేదా చెడిపోవడం ప్రారంభమయ్యాయి. దుర్గయ్యపై అతడి అసూయ, ద్వేషం తారాస్థాయికి చేరాయి. దుర్గయ్యను ఎలాగైనా తుదముట్టించాలని పథకం రచించాడు. అదను చూసుకుని ఒకనాటి అర్ధరాత్రి దుర్గయ్య గాఢనిద్రలో ఉండగా బయటికి రాకుండా గొళ్లెం పెట్టి, కొంపకు నిప్పపెట్టాడు.

మంటలు ఎగిసిపడటంతో ప్రజలు

మేల్కొని రక్తించినా అప్పటికే దుర్గయ్య తీవ్రగాయాలతో స్పృహ కోల్పోయి ప్రాణాపాయంలో పడ్డాడు. ప్రజలు అప్పటికప్పుడు బండి కట్టించి పట్నం తీసుకెళ్ళి దుర్గయ్యను వైద్యశాలలో చేర్పించారు. ప్రజలందరూ అతడికోసం ఏడుస్తూ తమ ఆత్మీయుడి లాగా సేవ చేయసాగారు.

వైద్యం వల్లనూ, ప్రజల ప్రార్థనలు, సేవల వల్లనూ, దుర్గయ్య ప్రాణగండం నుంచితప్పించుకుని క్రమంగా కోలుకోసాగాడు.

దుర్గయ్య కోసం, అంతమంది ప్రాకులా డటం పక్క పడక మీద ఉన్న ఓ రోగికి ఆశ్చర్యం కలిగించింది. ‘అయ్యా ఇతడే మన్నా మీ చుట్టమా?’ అడిగాడు ఆ రోగి.

‘కాదు. కానీ ఇతడు మా పాలిట దేవుడు. ఇంత గొప్ప వ్యక్తిత్వం గలవారిని మేమింత వరకూ చూడలేదు,’ అన్నారు గ్రామస్తులు.