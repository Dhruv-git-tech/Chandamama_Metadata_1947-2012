డౌనట్లు(వడలు) అంటే అమాంతంగా చెవి కోసుకునే అడ్మిరల్ రిచ్చర్డ్ బైర్డ్, దక్షిణ దృవ యాత్రలో భాగంగా రెండేళ్లకు సరిప డేలా 1600 ఔన్సుల డౌనట్ పిండిని తనతోపాటు తీసుకెళ్లాడు.

డౌనట్లకు తమదైన ప్రత్యేక దినం కూడా ఉంది. అమెరికాలో జూలై తొలివారంలో నేషనల్ డౌనట్ డేని వైభవంగా జరుపుకుంటారు. ప్రపంచయుద్ధకాలంలో సైనికులకు డౌనట్లను అందించే సాల్వేషన్ ఆర్మీ అవసరాలకోసం 1938లో ఈ ఉత్సవాలను ప్రారంభించారు. ఈ రోజున, అమెరికాలో చాలా అంగళ్లు ప్రజలకు ఉచితంగా డౌనట్లను అందిస్తాయి.

మొదటి ప్రపంచయుద్ధకాలంలో, అమెరికన్ సేనలను సంతోష పెట్టడానికి పలువురు వలంటీర్లు వడలను తయారుచేసి వడ్డించారు. ఇది ప్రారంభమైన తొలి రోజునుంచి డౌనట్లు పెద్ద విజయం సాధించాయి. తమ వంతు డౌనట్ తీసుకోవడానికి భారీ సంఖ్యలో సైనికులు టెంట్ వద్ద నిలబడి ఓపిగ్గా వేచి చేసేవారట. తొలి రోజు 150 డౌనట్లు తయారు చేయగా, తర్వాతి రోజునుంచి దాదాపు 9000 డౌనట్లు తయారు చేసేవారట.

డౌనట్లు అన్నిటికీ మధ్యలో రంధ్రాలు ఉండవు. పోలెండ్‌లో పక్షీకి అనేవి సాంప్రదాయిక డౌనట్‌లు. కార్నివాల్ ఉత్సవాలలో ఫ్యాట్ ట్యూస్ డే లేదా మార్డి గ్రాస్ రోజుల్లో వీటిని ఆరగించేవారు. ఆ రోజు డౌనట్‌లు ఎందుకు ప్రీతిపాత్రమయ్యేవంటే లెంట్ పండుగ కోసం ఉపవాసం చేసే ముందు సాంప్రదాయికంగా కొవ్వు ఉన్న, బలవర్ధకమైన ఆహారాన్ని ఆరగించేవారు. పక్షికి డౌనట్‌లో పాలు, గుడ్లు, పిండి, చక్కెర మరియు క్రీమ్ లేదా జెల్లీ ఉంటాయి!

T మే 2012

74

చందమామ