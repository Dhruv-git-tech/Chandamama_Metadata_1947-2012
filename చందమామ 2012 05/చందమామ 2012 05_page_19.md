దయ్యం వదిలింది

వాగులపల్లిలో కాపురముంటున్న రైతు రాములుకు తిమ్మాపురంలో నివసించే రైతు సింహాద్రి తోడల్లుడవుతాడు.

ఇద్దరూ సన్నకారు రైతులే అయినా సింహాద్రి అనుభవజ్ఞులను సంప్రదిస్తూ చక్కగా తన పాలాన్ని కాపాడుకుంటూ వ్యవసాయం చేసేవాడు.

వ్యవసాయానికి సంబంధించిన ఏ కొత్త విషయం తెలిసినా సింహాద్రి తన పాలంలో అమలు జరిపి ఎక్కువ దిగుబడిని పొంద డమే గాక తనకు లాభాన్ని తెచ్చిపెట్టిన అంశాలను తోటిరైతులతో చర్చిస్తూ వాళ్లు కూడా వ్యవసాయంలో ఎదగడానికి సహాయం చేస్తూండేవాడు. దీంతో రైతు గానే కాకుండా సమాజంలోనూ అతని స్థాయి పెరుగుతూ వచ్చింది.

రాములు స్వభావం దీనికి పూర్తిగా వ్యతిరేకం. తనకు దిగుబడి బాగా వచ్చిన ప్పుడు అది ఏ కారణంగా వచ్చిందో ఎవ రికీచెప్పేవాడు కాడు. అలాగని ఏదయినా తెగులు సోకిపంట పాడయిపోతున్నప్పుడు కూడా ఇతర రైతులను హెచ్చరించేవాడు కాదు. దాంతో అందరి పైర్లకు బాగా నష్టం కలిగేది.

రాములు ఎంత కష్టపడినా సింహాద్రి స్థాయి ఎప్పుడూ అంతకు మించే ఉండేది. అందువలన రాములుకి సింహాద్రిని చూస్తే ఎంతో అసూయగా ఉండేది.

ఒకసారి వర్షాలు సరిగా లేకపాలంలోని బావిలో నీరు బాగా అడుగుకు వెళ్లిపోయి పాలానికి నీరు పెట్టడం కష్టమవుతుండే సరికి సాటిరైతులను కలుపుకుని ఆలోచన