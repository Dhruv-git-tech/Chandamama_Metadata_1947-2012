2009 చందమామ సంచికలో ప్రచురించారు.

ఇప్పుడు నాకు 67 సంవత్సరాలు. సమయం దొరికినప్పుడు పాత చందమామలు సర్దటం, చదవటం సరదా. చందమామలోని పాత కథలు జ్ఞాన భాండాగారం. బాలలకు విజ్ఞాన దీపిక. నాలాంటి వయసు మళ్లిన వారికి జ్ఞాపకాల పందిరి.

## చందమామతో నా జ్ఞాపకాలు - గుజరాతీ

నా పేరు అబ్దుల్ హమీద్. మాది గుజరాత్, బనస్కాంత జిల్లాలోని పలన్పూర్. నా వయస్సు 38 సంవత్సరాలు. పదకొండేళ్ల వయసులో మా నాన్న చందమామ పత్రికను చదువుకోమని ఇచ్చారు. మొదటిసారిగా దాన్ని నేను చదివినప్పుడు సంబరపడ్డాను. ఒక్కమాటలో చెప్పాలంటే మాటల్లో చెప్పలేని అనుభూతి.

అరేబియన్ సైట్స్, చందమామ కథలు అంటే నాకు చాలా ఇష్టం. ప్రత్యేకించి చందమామలో కథకు మల్లేచిత్రాలు కూడా వర్ణరంజితంగా ఉంటాయి. చిన్న చిన్న పల్లెటూర్లు, పాలాలు, పచ్చదనం ఎంత సుందరభరితంగా ఉండేవంటే ఆ కథల్లోని పాత్రలు మావే అని అనుభూతి చెందేవాళ్ళం. చందమామలోని అద్భుతమైన సుందర చిత్రాలు ప్రపంచంలో ఏ పత్రికలోనూ ఉండవేమో!

ప్రశాంతమైన, అందమైన గ్రామాలకు చెందిన రంగు రంగుల చిత్రాలు, పాతకాలపు బళ్లు, మర్రి చెట్టు, తటాకాలు, జలపాతాలు, కొండలు, జంతువులు, పక్షులు, నెమలి, కాకి వంటి చిత్రాలు ప్రపంచంలో ఏ పత్రిక కన్నా మిన్నగానే చందమామలో దర్శనమిస్తాయి. అల్లా దయ, మా అదృష్టం కొద్దీ మేము చందమామను చదువుతున్నాము, చూస్తున్నాము. ఈ పత్రిక మా మనస్సును, బుద్ధిని తాజాగా ఉంచ డమే కాకుండా చాలా ఉపశమనం కలిగిస్తుంది.

చందమామలో పనిచేస్తున్న సిబ్బందికి నా హృదయపూర్వక కృతజ్ఞతలు. ఇలాంటి సంచికలను మీరు ఎల్లప్పుడూ మాకు అందిస్తూనే ఉంటారని, ఉండాలని నేను ప్రార్థిస్తుంటాను.

చందమామలో 40-50 ఏళ్ల క్రితం ప్రచురించిన 'ఆలీబాబా నలభైదొంగలు' తదితర కథలను మీరు ప్రచురించాలని నా కోరిక.

ఇప్పుడు చందమామ మళ్లీ పునర్వైభవాన్ని సంతరించుకుంటూ పాత చందమామను తలపిస్తోంది. ఇది నిజంగా అభినందించదగ్గ విషయం.