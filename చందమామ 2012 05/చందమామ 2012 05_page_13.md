‘అయ్యా, అదంతా నాకు తెలియదు. కానీ, ఇతడిని పట్టి ఇచ్చినా, ఆచూకి తెలి పినా పదివేల రూపాయల బహుమతి లభించగలదు. ఇతడో పెద్ద గజదొంగ. ఇతడి పేరు దుర్గయ్య కాదు. మల్లన్న. నేను చెప్పవల సింది నేను చెప్పాను ఆ పైన మీ ఇష్టం,’ అన్నాడు ఆ రోగి.

నేరం తన మీదకు రాకుండా మిగిలిన గ్రామస్తులతో పాటు ఆసుపత్రికి వచ్చి ప్రేమ నటిస్తున్న లింగమయ్య ఆ మాటలు విన్నాడు. వెనువెంటనే రక్షక భటులకు దుర్గయ్య సమాచారం అందించాడు. రక్షక భటులు దుర్గయ్యను గొలుసులతో బంధించి రాజు వద్ద హాజరు పరిచారు.

దుర్గయ్య అసలు పేరు మల్లన్న. అతడో గజదొంగ. అతడి పేరు వింటే దేశ ప్రజల గుండెల్లో పిడుగులు ప్రేలేవి. దొంగతనం చేయడమంటే అతడికి సరదాగా ఆడుకునే ఆట లాంటిది.

అందుకే రాజు మల్లన్నను పట్టి ఇచ్చినా, లేదా ఆచూకీ తెలిపినా పదివేల రూపాయల బహుమతి ఇవ్వబడుతుందని ప్రకటించాడు.

ఒకరోజు మల్లన్న ఓ అనువైన ఇంట్లో దొంగతనం చేస్తుండగా వంట సామగ్రి కింద పడి అలికిడయింది. ఆ అలికిడికి ఆ ఇంటి యజమాని మేల్కొని దీపం వెలిగించాడు. మల్లన్న పారిపోయే ప్రయత్నంలో కాళ్లకు దీపపు చెమ్మాఅడ్డుపడి అది కింద పడిపోయి మంటలు వ్యాపించి ఇల్లు అంటుకుంది. ఆ ఇంటి యజమాని అతడి భార్య నలు గురు పిల్లల్ని రక్షించారు. ఒక్క ఆడపిల్ల మాత్రం ఇంట్లోనే ఉండిపోయింది. అప్పటికే మంటలు ఇల్లంతా చుట్టుకుని పెద్ద ఎత్తున ఎగిసి పడుతున్నాయి.

‘అయ్యో, పసిపాప అగ్నికి ఆహుతి అయిపోతోంది,’ అంటూ ఆర్తనాదాలు చేస్తు న్నారు గాని, ఇంట్లోకి ప్రవేశించడానికి ఎవరూ సాహసించడం లేదు. అప్పటికే గ్రామం దాటిన మల్లన్నకు ఆకేకలు వినిపించాయి. తన కారణంగా అభం శుభం తెలియని ఓ పసిపిల్ల ప్రాణాలు కోల్పోకూడదనుకుని తిరిగి వచ్చాడు.

మల్లన్న మంటల్ని లెక్క చేయకుండా ప్రాణాల్ని ఫణంగా పెట్టి పసిబిడ్డను బయటకి తీసుకొచ్చాడు. అప్పటికే పసిబిడ్డ తీవ్ర గాయాలతో ప్రాణగండంలో ఉంది. మల్లన్న ఆ పాపను వైద్యుడి వద్దకు తీసుకెళ్తుండగా