చెబుతానని ఆయనతో చెప్పు,’ అన్నాడు కరణం. పేరయ్య కోటయ్య దగ్గిరికి వెళ్లి అమాటే అన్నాడు.

‘మళ్లీ రచ్చబండ తీర్పేమిటి? మున సబు గారు చెప్పారు కదా?’ అన్నాడు కోటయ్య.

‘నాకు మీ ఇద్దరిలెక్కా అర్థం కాలేదు. రచ్చబండ దగ్గిర నలుగురూ ఏం చెబితే అలా చేస్తాను. కరణంగారు నావేపు సాక్ష్యం చెబుతానన్నారు. కరణంగారంటే మీకు భయం లేదుగా?’ అన్నాడు పేరయ్య.

‘నాకేం భయం?’ అంటూ కోటయ్య రచ్చబండ తీర్పుకు సమ్మతించాడు.

మర్నాడు సాయంకాలం రచ్చబండ దగ్గిర అందరూ కూడారు. కాని కరణం గారి జాడ లేదు. కరణం కూడా తనను మోసం చేశాడని పేరయ్య అనుమానించసాగాడు. అందరూ పేరయ్యను చూసి

నవ్వుతుండగా చీకటి పడే వేళకు కరణం గారు రానే వచ్చారు.

‘నేను రావడం కాస్త ఆలస్యమైన ట్టుంది. మరేం లేదు. కూలివాళ్లు ఇవాళ నారుమడి పోసి తీరాలంటే ఒకపందుం విత్తనాలు మంగలాల్లో అప్పటికప్పడు వేయించవలసి వచ్చింది. ఆ పని పూర్తి చేసి వస్తున్నా,’ అన్నాడు కరణం.

‘నారుమడి చల్లే విత్తనాలు వేయించ డమేమిటి కరణంగారూ? వేయించిన విత్తనాలు మొలకెత్తుతాయా?’ అన్నాడు మునసబు వెటకారంగా. ‘పేరయ్య తిన్న కోడి, పిల్లల్ని పెట్టగా లేనిది ఈ వేయించిన విత్తనాలు మొలకెత్తవా అని అనుకు న్నాను!’ అన్నాడు కరణం. అందరూ నవ్వారు. మునసబు చీకట్లోకి జారుకు న్నాడు. కోటయ్య పేరయ్యను కోడి ఖరీదు మళ్లీ అడిగిన పాపాన పోలేదు.