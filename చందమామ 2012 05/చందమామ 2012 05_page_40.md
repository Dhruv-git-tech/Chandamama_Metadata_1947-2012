‘మన ఇంటికి ఎదురుగా అనేక కొత్త ఇళ్లను నిర్మించిన విషయం నీకు తెలుసు కదా! తక్కువ ఆదాయం కలవారికోసం ప్రభుత్వం వీటిని కట్టిస్తోంది. వీరిలో చాలా కుటుంబాలు తమ సామాను తీసుకుని ఈ కొత్త ఇళ్లలో చేరిపోయారు. అయితే, ఈ ఇళ్లకు విద్యుత్ అమర్చడం ఇంకా పూర్తి కాలేదు. అందుకే వాళ్లు రాత్రిపూట చీక టిలో మగ్గుతున్నారు.’

‘పరీక్షలు దగ్గిర పడుతుండటంతో ఆ ఇళ్లలో ఉంటున్న పిల్లలకు చాలా కష్టమై పోయింది. మన ఆవరణలో కాస్తవెలుగు వచ్చేలా చేస్తే ఆ పిల్లలు మన వరండాలో కూర్చుని రాత్రిపూట పాఠాలు చదువుకుం టారు కదా అని ఆలోచించాను.’

‘అన్ని ధర్మకార్యాలకంటే పిల్లలకు విద్య చెప్పించడమే ఉత్తమోత్తమమైనది. నేను ధనవంతుడిని కాదు. పైగా బోధించడం నాకు చేతకాదు కూడా. కాని చిన్న పిల్లలకు నేను చేస్తున్న ఈ సహాయం ఎంత చిన్నదైనా కావచ్చు నాలో అపరిమితి సంతోషం కలిగిస్తోంది. అదుగో ఆ ఆడు గుల చప్పుడు వింటున్నావా? చీకటి పడు తోంది. పారుగిళ్లలోని పిల్లలంతా పాఠశాల పుస్తకాలతో సహా మన వరండా వద్దకు వస్తున్నారు. రా. వారిని చూద్దాము.’

శివయ్య తలుపులు తెరిచి భార్యతో పాటుగా బయటకి వచ్చాడు. చిన్న పిల్లలు సంతోషంగా వారిని చూసి కేకలు పెట్టారు. అతడు వారికేసి చూసి నవ్వి, ‘పార్వతీ, విద్యుత్తును వృధాచేయడం అంటే నాకు నప్పదు. దేన్నయినా సరే వృధా చేయడం అంటే నాకు గిట్టదు. ఏ ఉత్పత్తి అయినా, ఏ సరుకు అయినా సరే వృధా చేయరాదు. కాని ఇలా అంటున్నానంటే నన్ను పిసినారి కింద లెక్కించవచ్చు అని అర్థం కాదు. ఏదైనా ధర్మకార్యం కోసం ఖర్చుచేయవల సివస్తే, నేను వెనకాడను. ఇప్పుడు చెప్పు. నేను పిసినారినేనా?’

పార్వతీ భర్త వైపు కళ్లెత్తి చూసింది. ఈసారి ఆమె కళల్లో ఆరాధనం, గౌరవం కని పించాయి.