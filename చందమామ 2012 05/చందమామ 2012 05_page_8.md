నాకు బాగా జ్ఞాపకం. అప్పట్లో మా కుటుంబం మదరాసులో ఉండేది. మాకు తెలిసిన ఒకావిడ ఇంటికి వెళ్లి మా అమ్మ చందమామ చదివేది. ఆమె వెంటనేను కూడా వెళ్లేవాణ్ణి కనుక నాకు కూడా చందమామ చదవటం అబ్బింది.

మాకు తెలిసిన ఒకావిడ పేరు జానకమ్మ. వాళ్లింటికి మా ఇంటికి దూరం అర్ధ కి.మీ. ఆ రోజుల్లో నాకు జ్ఞాపకం ఉన్నంతవరకు చందమామ మొదటి తారీఖునే మా చేతుల్లో ఉండేది. నేను వాళ్లింటికి చందమామ కోసం వెళ్లినప్పడు ఆవిడ సీరియల్ చదువుతుండేది. అది చదవగానే నాకిస్తే నేను ఇంటికి తీసుకెళ్లి ఒక్క గంటలో చదివి మళ్లీ వాళ్లింటికి వెళ్లి ఇచ్చి వచ్చేవాడిని. ఒక్కొక్కసారి వాళ్లింటికి వెళ్లినప్పడు ఆమె కూతురు చదు వుతుండేది. నన్ను చూసి 'ఇప్పుడే ఇస్తా కూర్చో'మనేది. ఎప్పుడిస్తుందా, తీసుకెళ్లి ఎప్పుడు చదువుతామా అని మన సులో ఉత్కంఠ ఆపుకోలేక కూర్చోకుండా అక్కడే తచ్చాడే వాడిని. నాకప్పుడు ఎనిమిదేళ్లు. అంత ఆసక్తిగా చందమా మను చదివే నేను, చందమామ వల్లేతెలుగు రాయడం చద వడం క్షుణ్ణంగా నేర్చుకున్నానంటే అతిశయోక్తి కాదు.

మాది పేద కుటుంబం. అందువల్ల ఆరణాలు పెట్టి చంద మామను కొనే తాహతు అప్పట్లో లేదు. అందుకే నేను వాళ్లింటికి పోయి చందమామ చదివేవాడిని. చందమామతో నా అనుబంధం ఇప్పటికీ కొనసాగుతోంది. అప్పటి ఆణిముత్యాల్లాంటి కథలే ఇప్పటి నా పాత జ్ఞాపకాలు. 'తోకచుక్క', 'పాపిష్టిముఖాలు', 'కొయ్యగుర్రం', 'చందమామ మంద హాసం' వంటివే కాకుండా చిన్న కథలు కూడా ఎంతో విజ్ఞానంగా మనుసును ఆకట్టుకునేలా ఉండేవి. అప్పటి ఫోటో వ్యాఖ్యల పోటీలో వ్యాఖ్యలు చదివిన తర్వాత ఆ పదాల కలయికలో ఉండే అనుబంధం మనసులో హత్తుకుని మరపురాకుండా ఉండేది.

నేను 1963లో ఉద్యోగం చేరిన తర్వాత కొన్న చందమామలు చాలా వరకు పదిలంగా దాచుకున్నాను. చందమామతో నా అనుబంధం పెంచుకోవాలని ఒకటి రెండు కథలు 1966-70మధ్య చందమామకు పంపించాను కాని అవి ప్రమాణం లేని కారణంగా కాబోలు ప్రచురించబడలేదు. నా తపన తీరలేదు. ఇంతలో ఉద్యోగంలో ప్రమోషన్లు రావటంతో పని భారం అధికమైనమయం అనుకూలించలేదు.

నా పదవీ విరమణ (2002లో) తర్వాత ఫోటో వ్యాఖ్యల పోటీకి వ్యాఖ్యలు పంపించాను. ఒకటి సెప్టెంబర్ 2006 చందమామలో ప్రచురించబడింది. రెండవది అక్టోబర్