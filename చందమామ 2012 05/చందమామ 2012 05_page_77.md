భారత దర్శిని

## మహా ఏనుగులు - మిరపకాయ వైద్యం

అస్సాంలో అడవులు చాలావరకు నరికివేయబడుతుండటంతో ఏనుగుల మందలు గ్రామాల్లోకి చొరబడసాగాయి. గ్రామస్తులు తమ్ముతాము కాపాడుకోవడానికి తమకు తోచిన ప్రయత్నమల్లా చేయనారంభించారు. అస్సాం అటవీశాఖ దీనికి సంబంధించి, పరిష్కారం కనిపెట్టింది.

ప్రపంచ ప్రఖ్యాతి చెందిన అస్సాం మిరపకాయను ఉపయోగించి ఏనుగులను చెదరగొట్టాలని అస్సాం అటవీశాఖ భావించింది. ఈ మిరపకాయ ప్రపంచంలోనే అత్యంత కారంగా ఉండే మిరపకాయ. ఈ మిరపకాయ నుంచి తీసిన ముద్దకు ప్రత్యేకమైన కందెన కలిపితే ఇది ఏనుగులు లోపలకి రాకుండా నిరోధిస్తుందని అటవీశాఖ చెప్పింది. ఊరి పాలిమేర చుట్టూ తాళ్లు కట్టి ఈ ముద్దను వాటికి పూస్తారు. అంత పెద్ద ఏనుగులు కూడా దీన్ని దాటి రాలేవు. దీంట్లో రహస్యమేమిటంటే ఈ మిరపకాయం చాలా ఘాటైనది. మందపు చర్మం కలిగిన ఏనుగులలాంటి భారీ జంతువులు కూడా దీని ఘాటు తగిలితే చాలు ఒళ్లు మండుతున్నట్లయి వెంటనే ఆవతలకు వెళతాయి.

చివరకు వరల్డ్‌వైడ్‌ఫండ్‌ ఆఫ్‌నేచర్‌ సంస్థకూడా ఈ పథకానికి మద్దతిచ్చింది. అస్సాంలోని ఏనుగులు చాలా ఎక్కువగా ఉంటున్న సోనాయ్‌-రుపయ్‌ వన్యప్రాణి సంరక్షణ కేంద్రానికి దగ్గరగా ఉన్న ఉత్తర అస్సాంలోని కొన్ని గ్రామాలలో ఈ పథకాన్ని ఇప్పటికే ప్రారంభించారు.

## పిల్లల పంచాయితీ

కొత్త ఢిల్లీలోని విశాలమైన మురికివాడ గోవిందపురి. 9 కి.మీ. పాడవైన ఈ మురికివాడకు ప్రత్యేకత ఉంది. ఇక్కడి పిల్లలు బాల పంచాయితీలను నెలకొల్పారు. పిల్లలు బడికి వెళ్లకుండా నిలిచి పోవడం, పరీక్షల్లో కొంతమంది తప్పిపోవడం వంటి అంశాలపై వీరు పంచాయితీ నిర్వహిస్తుంటారు. క్షయవ్యాధిపై లఘుచిత్రాలు తీయడం, మట్టి బొమ్మలు, ప్లాస్టిక్‌ మోడలింగ్‌పై ఆర్ట్‌వర్క్‌షాపులలో పాల్గొనడం, బొమ్మల తయారీ, లోహాలను అచ్చు వేయడం, సైనికుల కుటుంబాల సహాయార్థం వీధి నాటకాలు వేయడం వంటి కార్యక్రమాల్లో వీరు పాల్గొంటారు. పంచాయితీలలో తమను ఇబ్బంది పెడుతున్న సమస్యల పరిష్కారానికి ప్రయత్నిస్తారు. కమ్యూనిటీ ఎయిడ్‌ స్పాన్సర్‌షిప్‌ ప్రోగ్రామ్‌ అనే ప్రభుత్వేతర సంస్థ(సిఎఎస్‌పి) పంచాయితీని నెలకొల్పేలా పిల్లలను ప్రేరేపించింది. యునైటెడ్‌ స్టేట్స్‌ ఏజెన్సీ ఫర్‌ ఇంటర్నేషనల్‌ డెవలపింగ్‌ మరియు మెకార్డర్‌ ఫౌండేషన్‌ అనే రెండు అంతర్జాతీయ సంస్థలు ఈ పథకాన్ని కొనసాగించడంలో సిఎఎస్‌పికి సహాయపడుతున్నాయి.