నిశ్చయించాడు. లేకపోతే కానీకి గడ్డితినే కరణం గారేమిటి? పోయి పోయి గోదానం చెయ్యటమేమిటి? గోదానం వెంటనే పుచ్చు కోమని తొందరపెట్టడం కూడా ఇందుకే నన్నమాట.

‘దానికి ఒంట్లో బాగున్నట్లు లేదే?’ అన్నాడు బ్రాహ్మడు. ‘అది ఆరోగ్యంగా ఉందని నేనన్నానా? నేను దానమిద్దామ నుకున్నది ఇదే. జబ్బుగా ఉన్నా, చచ్చినా అది నీదే, నీకు దానం ఇచ్చేశాను. నాకిక దీని పూచీ ఏమీ లేదు,’ అన్నాడు కరణం గారు.

‘మీ చిత్తం, నాభాగ్యం ఎవరి అదృష్టా నికి ఎవరు కర్తలు? నా ఆవును నేను పట్టు కుపోతాను. ఒక్క క్షణం ఆగండి,’ అంటూ యాయవార బ్రాహ్మడు దొడ్లోకి వెళ్లి ఏదో ఆకుకోసం వెతకసాగాడు.

ఈ బ్రాహ్మడితండ్రి గోప్ప పశువైద్యుడు. ఇతనికి కూడా కొన్ని మెలికలు తెలుసు.

అతను కొద్ది సేపట్లోనే ఒకమొక్కను పట్టి, దాని ఆకులు కోసి తెచ్చి, వాటి రసం ఆవు ముక్కుల్లో పిండాడు. వెంటనే ఆవు పెద్దగా తుమ్మింది. దాని గొంతులో నుంచి కఫం తాటికాయ ప్రమాణంలో తెగిపడింది.

ఆవు లేచి నిలుచున్నది. కరణం గారిపై ప్రాణం పైనే పోయినంతపనయింది. ‘ఒక రూపాయి డబ్బులు ఖర్చయినా ఆ మాత్రం వైద్యం చేయించుకుంటే తన ఆవు తనకే ఉండేది కదా,’ అని విచారించాడు.

బ్రాహ్మడు సంతోషంతో ఆవు మెడనున్న పలుపు చేతబట్టుకుని, కరణం గారి దగ్గర సెలవు పుచ్చుకుని, దానిని ఇంటికి తోలు కుపోయాడు.

‘అయ్యో, నిక్షేపమంటి ఆవును నిష్కారణంగా యాయవార బ్రాహ్మడి పాలు చేశామే!’ అన్నాడు కరణంగారు తన భార్యతో. ఇద్దరూ కలిసి చాలాసేపు కంటికి మంటికీ ఏకధారగా ఏడిచారు.