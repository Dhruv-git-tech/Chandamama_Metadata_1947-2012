# కెరీర్ అంటే?

పాటలు పాడటం అనేది అలవాటు. అదేసమయంలో అది వృత్తికూడా. ఇటీవలి కాలంలో సంగీతం విస్తృతమైన గుర్తింపుకు నోచుకుంది. ఇది నిజంగానే ఒక ఆసక్తికరమైన కెరీర్.
మానవులు సాధించిన ప్రగాఢమైన అంశాలలో సంగీతం ఒకటి. ఇది భావోద్వేగాలను రూపొందించగల, అనుభూతులను వ్యక్తి కరించగల సార్వజనీన శబ్దం. సంగీతం మనస్సును కూడా రంజింపజేస్తుంది.

సంగీతంలో శాస్త్రీయ, జానపద, జాజ్, పాప్, మిశ్రమ వంటి పలు రకాల రూపాలున్నాయి. సంగీత ప్రదర్శనకారులుగా, లేదా సంగీత బోధకులుగా మారటంతో పాటు కంపోజర్/పాటల రచయిత, సంగీత ప్రచురణకర్త, సంగీత జర్నలిస్టు, డిస్క్ జాకీ/వీడియో జాకీ లేదా మ్యూజిక్ థెరపిస్ట్ వంటి పలు రకాల వృత్తులను ఈ రంగంలో చేపట్టవచ్చు. దూరదర్శన్, ఆకాశవాణి, ప్రైవేట్ ఎఫ్ఎమ్ ఛానెల్ స్టేషన్లు, ప్రభుత్వ సాంస్కృతిక శాఖలు, ప్రజాసంబంధాల శాఖలు, సంగీత శోధనా సంస్థలు, విద్యాసంస్థలు, కళాకేంద్రాలు మొదలైనవి ఎక్కువగా ఉద్యోగావశాలను కల్పిస్తున్నాయి. దిన, వార, మాసపత్రికలకు కూడా సంగీత విమర్శకులు, కరెస్పాండెంట్లు అవసరం. ఇంకా ఇంట్లోనే సంగీతంపై ప్రైవేట్ క్లాసులు నిర్వహించుకోవచ్చు, సంగీత పాఠశాలను ప్రారంభించవచ్చు లేదా స్వతంత్రంగానే సంగీత కార్యక్రమాలను రూపొందించి, నిర్వహించవచ్చు. టీవీ వ్యాప్తి, పెరుగుతున్న సంగీత ఛానెళ్ల ప్రాచుర్యం, కార్పొరేట్ స్పాన్షర్షిప్ వంటివి సంగీతాన్ని అతి పెద్ద వ్యాపారంగా మార్చి వేశాయి.

సంగీత పరిశ్రమ నుంచి అనేక కెరీర్ లను ఎంచుకోవచ్చు. వీటిలో కొన్ని:

1. మ్యూజిక్ కంపోజర్లు/పాట రచయితలు

2. గాయకులు/ప్రదర్శకులు

3. నిర్మాతలు

4. ఆర్టిస్ట్/సంగీత నిర్వహణ

5. మ్యూజిక్ జర్నలిస్ట్

6. మ్యూజిక్ ఎడ్యుకేటర్/టీచర్

7. మ్యూజిక్ థెరపిస్ట్

8. మ్యూజికాలజిస్ట్

9. వీడియో జాకీలు (విజెలు)

- డిస్క్ జాకీలు (డిజెలు)

10. మ్యూజిక్ లైబ్రేరియన్.

- సాయి