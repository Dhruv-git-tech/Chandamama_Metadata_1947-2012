నవ్వి, 'నీవు ఎవరు? నీది ఏ జాతి? నీవు కూడా మానవుడికి భయపడే వచ్చేస్తు న్నావా?' అని అడిగింది. బాతు వడ్డంగిని చూస్తూనే మూర్ఛపోవడం వల్ల, వాడే మాన వుడని సింహానికి చెప్పలేకపోయింది.

‘మహారాజా, నేను వడ్డంగిని, వడ్డం గుల జాతివాడిని, ఏలినవారి వద్దమంత్రిగా ఉండే చిరతపులి తన ఇల్లు జాగ్రత్తగా కట్టిపెట్టమని కబురు పంపితే కట్టడానికి వెళుతున్నాను,’ అన్నాడు వడ్డంగి.

‘తాహతు ప్రకారం మొదట మాకు కట్ట కుండా చిరతపులికి ఇల్లు ఎలా కడతావు? మా ఇల్లు కట్టి మరీ కదులు!’ అన్నది సింహం ఆగ్రహిస్తూ.

‘ముందు చిరతపులికి ఇల్లు కట్టని వ్యండి, తరవాత తమకు పెద్ద భవంతి కడతాను,’ అన్నాడు వడ్డంగి తట్ట నెత్తిన ఎత్తుకుని పోబోతూ.

‘వడ్డంగి జాతి జంతువా? నేనెవరో తెలుసా?’ అంటూ సింహం తన ముందు కాలి పంజా ఎత్తి విలాసంగా వడ్డంగి రొమ్ము మీద పెట్టి చిన్న తోపు తోసింది. వడ్డంగి ఆ చిన్న తోపుకే వెల్లికిలా పడ్డాడు. వాడినెత్తిన ఉన్న తట్ట కిందపడిపనిముట్లు చప్పుడు చేశాయి.

‘చిత్తం, మీరు కోరినట్టే చేస్తాను,’ అంటూ వడ్డంగి ఒక బోను చేసి అందులో సింహం దూరే కంత అమర్చాడు, ‘లోపలికి వెళ్లి చూడండి!’ అన్నాడు.

సింహం లోపలికి వెళ్లగానే వడ్డంగి బోను వాకిలి చప్పన మూసేసి, సింహాన్ని తమ నగరానికి పట్టుకుపోయేందుకు బయలు దేరాడు.

‘ఏయ్, వడ్డంగీ? ఏమిటీ పని?’ అని సింహం లోపలినుంచి అరిచింది.

‘నేనే మానవుణ్ణి! నన్ను చూసి నువు పారిపోవలిసింది!’ అంటూ వడ్డంగి పాట్ట చెక్కలయేలా నవ్వాడు.