నా దగ్గర కోడిపెట్ట కొన్నాడు. దాని బాపతు సామ్ము ఇస్తానంటున్నాడు. ఆ కోడి ఇప్పటికి ఎన్ని గుడ్లు పెట్టేదో, వాటిలో ఎన్ని పిల్లలై, మళ్ళీ అవి పిల్లలై పెరిగి, గుడ్లు పెట్టేవో, అంతా లెక్క చూసి రెండు వందల యాభై రూపాయలు అయిందన్నాను. ఇదుగో లెక్క. మీరు కూడా చూసి దీనిలో తేడా ఉందేమో చెప్పండి. అతని సామ్ము అన్యాయంగా నేనెందుకు తింటాను?' అన్నాడు.

మునసబు ముక్కి, మూలిగి లెక్క మొత్తం పైనుంచి కిందికి చూసి, 'ఏం పేరయ్యా, లెక్కలో తప్పేమీ లేదే?' అన్నాడు.

'నేనప్పుడే చెప్పాను. పేరయ్యకు నా

మాటల్లు నమ్మకం లేక మీదాకా తీసు కువచ్చాడు. చదువురాని వాడు లెక్కాడొక్కా తెలీదు,' అన్నాడు కోటయ్య.

పేరయ్య హతాశుడయాడు. అతను మునసబుగారి దగ్గిర సెలవు తీసుకుని దిగులుగా ఇంటికి పోతుండగా కరణం గారు ఎదురుపడి, 'ఏం పేరయ్యా! చాలా విచారంగా ఉన్నావు, ఏం జరిగిందేం?' అన్నాడు. పేరయ్య కరణంతో జరిగిన సంగతంతా చెప్పాడు.

'మునసబూ నిన్ను ముంచాడూ..? మరి నే చెప్పినట్లు చేస్తావా? కోటయ్య దగ్గిరికి వెళ్లి రేపు రచ్చబండ దగ్గిర ఈ విషయం పరిష్కారం చేసేటందుకు ఒప్పుకోమను. నీ తరపున నేను సాక్ష్యం