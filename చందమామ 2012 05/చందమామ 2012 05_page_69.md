అట్టుమీది బొమ్మ

ఒరిస్సాలోని పూరీ జగన్నాథ ఆలయం హిందూస్తాన్
లోని నాలుగు ప్రసిద్ధ దేవాలయాల్లో ఒకటి.

నీలాద్రి అటవీప్రాంతంలో ఒక సవర తెగ నాయ
కుడు నీలమాధవుడి రూపంలో ఉన్న దేవుడిని రహ
స్యంగా పూజించేవాడు. ఆ కాలంలోనే ఇంద్రద్యు
మ్ముడు అవంతీ చక్రవర్తిగా ఉండేవాడు. ఇతడు విష్ణు
భక్తుడు. దేవుడు తన సంపూర్ణ రూపంలో ఉత్కళ
ప్రాంతంలో కనిపిస్తాడని అతడు కలగని ఆ ప్రాంతాన్ని
వెతికేందుకోసం విద్యాపతిని పంపించాడు. ఆ రహస్య

ప్రాంతాన్ని బయట పెట్టేందుకు సవర తెగనేత తిరస్కరించాడు. విద్యావతి చివరికి ఆ
రహస్యాన్ని ఛేదించి చక్రవర్తికి సమాచారం పంపాడు. అయితే ఆ గుహ వద్దకు రాజు
చేరుకునేసరికి నీల మాధవుడి విగ్రహం మాయమైపోయింది. విచారపడ్డ రాజు మళ్లీ
తాను అశ్వమేథ యాగం నిర్వహిస్తున్నట్లు, తీరప్రాంతంలో ఒక కొయ్య దుంగను కను
గొన్నట్లు, దానిపై బొమ్మ చిత్రించగలుగుతున్నట్టు కలగన్నాడు. అలా యాగం చేశాక
అతడు తీరప్రాంతంలో కొయ్య దుంగ నీటిపై తేలియాడుతుండటం చూశాడు. దేవ
శిల్పి విశ్వకర్మ ముదుసలిగా వచ్చి తాను శిల్పం చెక్కుతానని చెప్పాడు. ఇంటిలోపల
21 రోజులపాటు ఉండి తాను పనిచేసేందుకు అనుమతి పొందాడు. ఆ గదిలో కొయ్య
దుంగ మాత్రమే ఉంటుంది. పనిచేస్తున్న రోజుల్లో ఎవరూ అతడికి అంతరాయం
కలిగించకూడదు. అలా తొలి రెండువారాలపాటు సుత్తితో చెక్కుతున్నట్లు తప్ప మరే
శబ్దం వినిపించలేదు. తర్వాత గదినుంచి ఎలాంటి శబ్దాలు రాలేదు. రాణి గుండిచ,
ఇంద్రద్యుమ్ముడు ఆ గది తలుపులు తెరిపించారు. అక్కడ శిల్పి లేడు. పూర్తి కాని
మూడు శిల్పాలు అక్కడే ఉన్నాయి. అసంపూర్తి శిల్పాలను చూస్తూనే, రాజు గుండె
పగిలింది. అశరీరవాణి తమ కోసం అక్కడే ఆలయం నిర్మించి వాటిని తన ప్రతిరూపా
లుగా ఎంచి పూజించాలని కోరింది. ప్రస్తుతం పూరీలో ఉన్న దేవాలయం క్రీ.శ. 12వ
శతాబ్దంలో స్థాపించబడింది. రాణి తలుపులు తెరిపించగా విశ్వకర్మమాయమైపోతున్న
దృశ్యాన్నే మీరు ఈనెల చందమామ ముఖ చిత్రంగా చూస్తున్నారు. చందమామ
చిత్రబ్రహ్మశ్రీ వపా 1990లో దీనిని చిత్రించారు. ఇది ఆ ఏడు మేసంచికలో ప్రచురిత
మైంది. ఈ చక్కటి చిత్రాన్ని మీరు ఆస్వాదించగలరని ఆశిస్తున్నాము. వచ్చే నెల మరో
చక్కటి వర్ణచిత్ర ముఖపత్రంతో కలుసుకుందాము.

- సామ్యా భరద్వాజ్