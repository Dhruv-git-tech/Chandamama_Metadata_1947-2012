## మామిడిపండ్లూ... సెలవులూ... చందమామా...

సెలవులు వచ్చేశాయి, ఇది అందరూ ఆస్వాదించే సమయం. ఎప్పటిలాగే కొత్త ప్రాంతాలు సందర్శించడం, చుట్టాలను కలవడం, స్నేహితులతో ఆడుకోవడం, బుల్లి తెరను చూడటం.. వంటి పనులకు సిద్ధమవుతుంటాం. ఈసారి వీటితో పాటు మరికొన్ని పనులు చేద్దాం. మనందరమూ ఆస్వాదించేటటువంటి చక్కటి కథలు, అనుభవాలను తెలుపవలసిందిగా పాఠకులను కోరుతున్నాము. గతంలోనే మేము సూచించినట్లుగా మనం నివసించే చోటు మిత్రులు, దేశం కోసం ఉపయోగుడేలా మనమేదయినా చేయాలి. మన చిన్నారి మిత్రులకు, చూపు లేని కారణంగా ప్రపంచంలోని అందాలను ఆస్వాదించలేని మనలోని కొద్దిమంది దురదృష్టవంతులైన స్నేహితులకు చందమామ కథలను చదివి వినిపిద్దాం. కొన్ని మొక్క లను నాటుదాం. కొన్ని బొమ్మలను తయారు చేద్దాం. పాఠశాలను శుభ్రపరచి, రంగులద్దడా నికి మనం చదివిన పాఠశాలకు ఏదయినా స్వచ్చందంగా సహాయం చేద్దాం. సెలవురోజుల్లో మనం చేయవలసినపనులు చాలానే ఉన్నాయి. దీంతో మనకు ఆహ్లాదం కలగటమే కాదు... మన సమాజానికి కూడా కాస్త సహాయం చేసినట్లుంది కదా!

గత సంవత్సరం జపాన్ ప్రకృతి వైపరీత్యాన్ని చవి చూసింది. భూకంపం, దాని వెన్నంటే వచ్చిన సునామీ తదనంతరం దుష్ప్రభావాలను జపాన్ నేటికీ భరిస్తూనే ఉంది. అదే సమయంలో ఆదేశం, దాని ప్రజలూ ఏకత్రాటిగా నిలిచి తీవ్రంగా నుట్టపోయిన ప్రాంతాలను పునర్నిర్మించుకున్నారు. సునామీ రాక ముందు, వచ్చిన తర్వాత ఆ ప్రాంతాలను చూసిన వారికి వింతగొల్పటమే కాకుండా జపనీయుల పట్ల గౌరవం ఇనుమడించక తప్పదు.

గతసంచిక సంపాదకీయం వరకు మేము నెలవారీగా ముఖ్యమైన తేదీలను వాటి ప్రాధాన్యతను వివరిస్తూ వచ్చాము. ఇటీవలి కాలంలో వాటిని పదే పదే సూచిస్తూ వచ్చాము. వాటిని సంపాదకీయం నుంచి తొలగించ దలిచాం. మీ అభిప్రాయం తప్పక పంపగలరు.

సెలవుదినాల్లో మీ అనుభవాలను మాకు రాసి పంపవలసిందిగా మా ప్రియతమ పాఠకులను కోరుతున్నాము. వచ్చే సంచికలో వాటిని ప్రచురించగలము కూడా.

సెలవుదినాలను మీరు సంతోషంగా గడిపెదరు గాక!!!

- సంపాదకులు