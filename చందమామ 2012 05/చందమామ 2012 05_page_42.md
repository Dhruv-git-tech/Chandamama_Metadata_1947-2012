చీనాలో ఒక ముసలివాడు ఉండేవాడు. అతడికొక గుర్రం ఉండేది. ఒకనాడా గుర్రం ఎటో వెళ్లిపోయింది. చుట్టుపక్కలవాళ్లు వచ్చి, గుర్రం పోయినందుకు ముసలివాణ్ణి పరామర్శించారు.

అంతా విని ముసలివాడు, 'ఏమో, ఇదీ ఒకందుకు మేలే కావచ్చు' అన్నాడు. అతడన్నట్టుగానే ఆ పోయిన గుర్రం తిరిగి వస్తూ మరొక కొత్త గుర్రాన్ని వెంట బెట్టుకుని మరీ వచ్చింది.

ఇరుగు పారుగు వాళ్లు వచ్చి ముసలివాణ్ణి అభినందించారు. కాని ముసలి వాడు, 'ఏమో ఇందువల్ల నాకు నష్టమే కలగవచ్చు,' అన్నాడు.

ఇది జరిగిన కొద్ది రోజుల అనంతరం ముసలివాడి కొడుకు కొత్త గుర్రం ఎక్కి స్వారీ చేస్తూ, పడి కాలు విరగ్గొట్టుకున్నాడు.

మళ్లీ ఇరుగుపారుగు వాళ్లు వచ్చి ముసలివాడికి సానుభూతి తెలిపారు. ముసలి వాడు అంతా విని 'ఏమో, ఇదీ ఒకందుకు మేలే కావచ్చు,' అన్నాడు.

సరిగ్గా ఆ సమయంలోనే హూణులతో యుద్ధం వచ్చింది. చెయ్యి కాలూ సరిగా ఉన్నవారి నందరినీ సైన్యంలో చేర్చారు. అందరూ యుద్ధంలో చనిపోయారు. కాలు విరిగిన ముసలివాడి కొడుకు మాత్రం తప్పించుకున్నాడు.