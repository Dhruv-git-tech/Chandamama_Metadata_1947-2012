చందమామ కథలలోని హేతువు, తర్కం పాఠకులను అలరిస్తుంది. మార్చి నెల సంచికలో 'వడ్డించేగరిటె', 'నాలుగో దొంగ', 'చెట్టునీడ' కథలు చక్కటి తర్కంతో, వినోదంతో ముగిశాయి. ఇకపోతే 'వంటలరాణి', 'విత్తనం గింజ' కథలు చందమామకే హైలెట్. రాయలవారికే వంట రుచి చూపిన 'ముసలమ్మకథ' చాలా బాగుంది. పిల్లలు చదువుకోవాలని బోధించిన విత్తనం గింజ చాలా చాలా మంచి కథ.

- నహేయులు, కర్నూలు

మార్చి నెలలో కథలు చాలా బాగున్నాయి. ముఖ్యంగా 'అందరికీ ఒకటే న్యాయం', 'వంటల రాణి' కథల ద్వారా మీరు అందించిన సందేశం చాలా గొప్పది. భారత సంస్కృతి మరియు సంప్రదాయ విలువలను కథల ద్వారా తెలియచేసి ఉత్తమ సేవలందిస్తున్న చందమామకు మా అభినందనలు. అలాగే అట్ట వెనుక వేసిన వపాగారి చిత్రాలు కూడా బాగున్నాయి. వపా చిత్రాలు వేసినవి మరోసారి వేయకుండా ఉంటే బాగుంటుంది. ఎప్పుడూ ఒకలాంటివే కాకుండా భిన్నమయిన చిత్రాలు వేస్తే బాగుంటుంది. సుభద్రార్జునులు, రతీ మన్మధులు, గంగాశంతనులు, విశ్వామిత్ర మేనక, తారాచంద్రులు, గజేంద్రమోక్షం, భగీరథ ప్రయత్నం, చందమామ యువరాణులు, సౌందర్యరాశులు, ముద్దుగుమ్మలు, ముగ్ధమనోహరమైనటు వంటి వపా చిత్రాలు వేసి పాఠకుల హృదయాలను రంజింపచేస్తారని ఆశిస్తూ....!

- మాధ్వ, పాతుట్నం, శ్రీకాకుళం జిల్లా, ఏపి

చందమామ ఫిబ్రవరి సంచిక సంపాదకీయం డార్విన్ గురించి హేతువిరుద్ధ ప్రకటన చేసింది. అతడి సిద్ధాంతంలోని లోపాలు జగద్విదితమే కాని సైన్స్ అభిమానులుగా చెప్పుకుంటున్న వారు ఈ సిద్ధాంతంతో ఇప్పటికీ మోసగించబడుతున్నారు. చందమామ వంటి పత్రిక ఇలాంటి పిడివాద అభిప్రాయాలను ప్రస్తుతించకూడదు. ఈ విషయంకి సంబంధించి కొన్ని అంశాలను పంపిస్తున్నాను చూడండి.

- కృష్ణ ప్రసన్న (ఇమెయిల్ ద్వారా)

5 ఏళ్ళ ప్రాయం నుంచి చందమామ చదువుతున్నాను. కొత్త చందమామ కోసం ఎప్పటికీ వేచి చూస్తుంటాను. విదేశీ కథలు, ఫోటో వ్యాఖ్య పోటీ, భయంలేని నలుగురు వంటి రచనలను ఒరియా చందమామలో ప్రచురించగలరు.

- గోరాచంద్రీ (ఇమెయిల్ ద్వారా)

చందమామకు శుభాకాంక్షలు. ఒరియా చందమామను ఒరియా రాష్ట్రానికి వెలుపల ప్రచు రించడం ముదావహం. సహకార శాఖలో అధికారిగా పనిచేస్తున్న నేను ఒరియా రచయితగా ఈ ఉత్తరం పంపుతున్నాను. అనేక సంవత్సరాలుగా నేను రాస్తున్నాను. ఇప్పుడు నాకు 85 సంవత్సరాలు. ఇప్పటికీ నేను రాస్తూనే ఉన్నాను. చందమామ ప్రచురించిన సంచికలతో నా ఇల్లు కళకళలాడుతుంటూంది.

- హరేక్కష్ణదాస్, బరగాడ

కన్నడ ప్రజలు తమ భాషను ప్రేమిస్తున్నట్లే, పిల్లలు, పెద్దలు చందమామ సంచికను ఇష్టపడుతున్నారు. మరిన్ని జోక్స్, హాస్యకథలను ప్రచురించండి. జటాయువు ముఖచిత్రం చాలా బాగుంది. మార్చి సంచికలోని కథలు చక్కగా ఉన్నాయి. గత 25 సంవత్సరాలుగా చందమామను చదువుతూనే ఉన్నాను. సొగసైన కథల ద్వారా చందమామ అన్ని వయస్సులవారినీ అకర్షిస్తోంది.

- ఆర్. విజయకళ/ఎంపి స్వామి, బెంగళూరు