ఇలా ఆలోచిస్తున్న శిఖిముఖికి లంక మీది చెట్లలో నీటిపక్షులు చేసే కలకలంతో పాటు తీరం వెంట నీటిలో మొసళ్లూ ఇతర జంతువులూ చేసే ధ్వనులూ కూడా విని పిస్తున్నవి. అతడు విక్రమకేసరితో, ‘ఈ చీకట్లో, ఈ లంకా, చుట్టూ వాతావరణం ఎంత భయంకరంగా ఉన్నదో చూశావా? దీనికన్న క్రూరమృగాల నడుమ మహా రణ్యంలో కాలం గడపడం వేయింతలు సుఖంగా ఉంటుంది,’ అన్నాడు.

నాంగ్‌సోమ్ అవునన్నట్లు తలూపాడు. విక్రమకేసరి, ‘నువ్వీ లంకను గురించి ఆలోచిస్తున్నావా? నాకు పూజారి గుర్తు కొస్తున్నాడు. వాడీలంకలోనే మరో ప్రాంతాన బస చేశాడేమో అన్న అనుమానం నాకు

కలుగుతున్నది,’ అన్నాడు. ఆ మాటలకు శిఖిముఖి నవ్వి, పక్కనున్న ఎండుకట్టెలు నెగడులో వేయసాగాడు. ఉన్నట్లుండి హఠాత్తుగా లంకలో ఒక మూలనుంచి గుండెలవిసే లాంటి కేక ఒకటి వినిపించింది. ఎర్రగండు అటుకేసి తిరిగి మొరగ సాగింది. శిఖిముఖి చప్పున లేచి నిలబడి, ‘అది మనిషి గొంతా లేక ఏదైనా వింత మృగానిదా?’ అన్నాడు.

‘ఎవరో మనిషి ప్రమాదంలో చిక్కుకు న్నాడు. లేక మనను ప్రమాదంలో చిక్కించేందుకు శిథిలాలయ పూజారి ఎత్తు వేస్తూండవచ్చు. ఆయుధాలు సిద్ధంగా పట్టుకుని బయలుదేరండి,’ అన్నాడు విక్రమకేసరి.

అజిత, వీరభద్రులు చప్పున రెండు కాగడాలు వెలిగించి ముందు బయలు దేరారు. ఈసారి ఎవడో మనిషి అరుస్తున్నట్లుగా స్పష్టంగా కేకలు వినిపించినై. అందరూ అక్కడికి పరిగెత్తేసరికి, కుంటి కాలువాడొకడు అటూ ఇటూ గెంతుతూ, చేతిలో ఉన్న దుడ్డుకర్ర సాయంతో, తన మీదికి ఉరుకుతున్న రెండు మొసళ్లతో పోరాడుతున్నాడు.

శిఖిముఖి ఆ కుంటివాడి రక్షణకు ముందుకురికే లోపలే ఎర్రగండు భయం కరంగా మొరిగి వాడి మీదికి లంఘించింది. కుక్క అరుపు వింటూనే కుంటి వాడు వణికిపోతూ, ‘శిఖి దొరా! నన్ను