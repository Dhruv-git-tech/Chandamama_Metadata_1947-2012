మీ కుటుంబంలో గాని, పారుగున ఉన్న కుటుంబాలలో గాని ఎవరినయినా యువ విజేతగా ప్రతిపాదించాలని మీరు భావిస్తున్నారా? దయచేసి బాలబాలికల వివరాలు మరియు మీ ప్రతిపాదనలను మాకు పంపించండి:

Young Achievers-RCM,
Chandamama India Ltd,
No:2 Ground Floor, Swathi
Enclave, Amman koil street,
Vadapalani, Chennai-26
(or)
online@chandamama.com

# విరిసి మెరిసిన చిన్నారి

ప్రగతి నట్వర్ భట్టాడ్ను నిజంగానే అద్భుత బాలికగా చెప్పవచ్చు. కర్నాటక గవర్నర్ శ్రీ రామేశ్వర్ ఠాకూర్ 2008 నవంబర్ 20న చిన్నరహబ్బలో ఈమెను అద్భుత బాలికగా గుర్తించి సత్కరించారు.

అసాధారణ జ్ఞాపకశక్తి ప్రగతి స్వంతం. నాలుగేళ్ల వయస్సులో ఈ చిన్నారి 196 దేశాల రాజధానీ నగరాల పేర్లు అలవోకగా చెప్పేది. అలాగే 28 భారతీయ రాష్ట్రాల రాజధానులను కూడా గడగడా వల్లించేది. రాశులు, గ్రహాల పేర్లను కూడా ఊపిరి పీల్చకుండా చెప్పేది. అలాగే 2010 ఆగ్ట్స్ నెలలో చెన్నయ్ లో జరిగిన జాతీయ స్థాయి అబాక్స్ పోటీల్లో ప్రగతి తొలి రన్నర్ గా నిలిచింది. చదువుకునేటప్పుడు కూడా అబాక్స్ సూత్రాలను అన్వయించేది. దీంతో గణితంలో ఈమె చక్కని ప్రావీణ్యత సాధించింది. విద్యలోనూ, ఇతర కార్యక్రమాల్లోనూ ఈ చిన్నారి చక్కటి సమన్వయంతో వ్యవహరిస్తోంది.

ప్రగతి ఒక సామెతను బాగా విశ్వసిస్తోంది. 'ఎప్పుడూ పని చేస్తూ ఆటలాడకపోతే సోము డల్ బాయ్ అయిపోతాడు.' కాబట్టి ప్రతిరోజూ ఏదో ఒక ఆట ఆడి తీరతానని ప్రగతి చెబుతోంది. మంచి భవిష్యత్తు తన ముందుండటంతో, ప్రగతి జీవితంలో విజయం పొందడానికి అమరమైన అన్ని గుణాలను సంతరించుకుని ఉంది. ఈ నెల ఉదయతారకు చందమామ శుభాకాంక్షలు.