కొద్ది సేపట్లోనే హిరణ్యగుప్తుడు రత్నంతో సహా వచ్చాడు. ‘ఏమయ్యా, ఈ కంకణం మీద మా పేరుండటం చూసి కూడా ఇందులోని రత్నాన్ని ఏమని కొన్నావు? ఈ నేరం కారణంగా నీవు దండనార్హుడివి కావా,’ అన్నాడు రాజు.

‘ప్రభూ, నేనీ కంకణం ఎన్నడూ చూడ లేదు. వసుధరుడనే వాడు నా దగ్గిరికి వచ్చి ఈ రత్నం మాత్రం తెచ్చి అమ్మాడు. పేద వాడు కదా అని నేను అన్యాయం చేయ లేదు. న్యాయమైన వెలకే దాన్ని కొన్నాను. వాడు నా దగ్గర అయిదువేల దీనారాలు మాత్రమే పుచ్చుకున్నాడు. మిగిలిన సొమ్మంతా నావద్దే ఉన్నది,’ అన్నాడు హిరణ్యగుప్తుడు.

‘అంత పేదవాడికి ఇంత వెలగల రత్నం ఎలా వచ్చింది? దొంగిలించాడే మోనని నీకు అనుమానం కలగలేదుటయ్యా?’ అన్నాడు రాజు.

‘ప్రభూ, మా వృత్తి వర్తకం చేసుకోవడం. అంతేకాని దొంగలను పట్టడం కాదు. మా ధర్మం మేము తప్పి నడిచినప్పుడు ధర్మ ప్రభువులు మమ్మల్ని చిత్తానుసారమూ దండించవచ్చు!’ అన్నాడు హిరణ్యగుప్తుడు.

‘అతను నిర్దోషి. అయిదువేల దినా రాలూ తిరిగి ఇప్పించి, అతన్ని పంపించే యండి!’ అన్నాడు యౌగంధరాయణుడు. రాజుగారు బహుకరిస్తారని రత్న దత్తుడు ఉత్సాహంగా వచ్చాడు.

కాని అతడిని చూస్తూనే యౌగంధరా యణుడు, ‘ఏమయ్యానీ ప్రవర్తన మాకేమీ నచ్చలేదు. నీవు వసుధరుడిని నమ్మించి మోసం చేశావు. కాని ఇది మొదటి తప్పు కనుక క్షమిస్తున్నాము!’ అన్నాడు.

రత్నదత్తుడు యౌగంధరాయణుడి మందలింపుతో సిగ్గుతో తలవంచుకుని వెళ్లిపోయాడు.