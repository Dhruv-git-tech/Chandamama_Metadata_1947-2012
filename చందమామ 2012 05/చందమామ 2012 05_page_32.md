తాండవం చేస్తున్నది!’ అని చెప్పారు.

వసుధరుడికి సిరి ఎట్లా వరించింది తెలుసుకోవాలని రత్నదత్తుడికి కోరిక కలిగింది. ఆయన వాణ్ణి మంచిగా పిలి పించి, ‘ఒరేనీకు మంచిరోజులు వచ్చినట్లు విన్నాను. ఒకపూట మా యింట భోజనం చేసి వెళ్లు. మనం మనం చాలాకాలపు స్నేహితులం కదా!’ అన్నాడు.

వసుధరుడు దానికి ఒప్పుకున్నాడు. రత్నదత్తుడు వాడిచేత బాగా తాగించి. మంచి మాటలతో, వాడి రహస్యమంతా తెలుసుకున్నాడు. తరవాత రత్నదత్తుడు వసుధరుడిని ఇంటికి పంపేసి, రాజుగారి దగ్గిరికి వెళ్ళి అంతా చెప్పేశాడు.

‘మహాప్రభూ, అంతవెల గల కంకణం తమదే అయి ఉండాలి. విచారణ చేసి న్యాయం చేయాలి’ అన్నాడు రత్నదత్తుడు.

ఈ మాట వినగానే నరవాహనదత్తుడికి తన కంకణం పోయిన సంగతి జ్ఞాపకం వచ్చింది. కొంతకాలం క్రితం ఆయన ఊరే గింపు వెళ్లివచ్చాక చేతి కంకణం ఒకటి కనిపించలేదు. దానికోసం వెతికించమని ఉత్తరువు చేశాడు. తిరిగి దాని విషయం ఆయనకు జ్ఞాపకం రానేలేదు.

నరవాహనదత్తుడు కంకణంతో సహా వసుధరుణ్ణి ఆస్థానానికి పిలిపించాడు. కంకణం రాజుదే అని తేలింది. దానిమీద ఆయన పేరు కూడా ఉన్నది. ‘దీని మీద మా పేరు ఉండటం చూసి కూడా ఏమని

నీ సొంతం చేసుకున్నావురా?’ అని రాజు వసుధరుడిని గద్దించి అడిగాడు.

‘కూలిమూటలు మోసుకునేవాణ్ణి. నాకు దానిమీద ఏం రాసుందో ఎట్టాతెలు స్తుంది దొరా?’ అన్నాడు వసుధరుడు.

‘పోనీ, ఇది ఎవరిదని నలుగుర్ని విచారించలేకపోయావా?’ అన్నాడు రాజు.

‘నావంటి పేదవాడి దగ్గిర ఇంత గొప్ప నగ ఎవరన్నా చూశారంటే ముందు దొంగ తనం అంటగట్టి తరవాత మాట్లాడతారే?’ అన్నాడు వసుధరుడు.

ఇదంతా వింటున్న వృద్ధ మంత్రి యౌగంధరాయణుడు, ‘వాడు నిర్దోషి, పోనివ్వండి! హిరణ్య గుప్తుడికి, రత్నంతో సహా రమ్మని కబురు పంపండి,’ అన్నాడు.