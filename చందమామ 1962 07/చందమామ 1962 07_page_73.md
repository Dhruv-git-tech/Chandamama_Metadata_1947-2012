తుంది, ఒంటరిగా చస్తుంది. బతికున్నంత కాలమూ ఈ ప్రపంచం ఒక మాజిలీ. ఇదే నిజం, మిగిలినదంతా భ్రమ,” అన్నాడు.

“ఇవి నాస్తికు లనవలిసిన మాటలు. నీవు నాస్తికుడవని తెలియక మా తండ్రి నిన్ను చేరదిశాడు,” అని రాముడు జాబాలిని నిందించాడు.

వసిష్ఠుడు అడ్డువచ్చి, “నాయనా, జాబాలి నాస్తికుడు కాడు. నీచేత రాజ్యాభి షేకానికి ఒప్పించటానికే అతను అలా చెప్పాడు,” అన్నాడు. వసిష్ఠుడు కూడా పట్టం కట్టుకోమని రాముడికి ఎంతగానే చెప్పాడు. కాని రాముడు తస నిశ్చయాన్ని మార్చుకోలేదు.

అప్పుడు భరతుడు సుమంత్రుడితో, “వెంటనే వెళ్ళి దర్పలు తెచ్చి ఈ పర్ణశాల వాకిలికి అడ్డంగా పరు. రాముడు నా కోరిక తీర్చేదాకా నేను వాటిపై పడు కుని లేవను,” అన్నాడు.

సుమంత్రుడు “ఏం చెయ్యమంటావు?” అన్నట్టు రాముడి కేసి చూశాడు. అది గమనించి భరతుడు తానే స్వయంగా దర్పలు తెచ్చి వాటిని పర్ణశాల వాకిలికి అడ్డంగా పక్క వేసుకుని పడుకున్నాడు.

ఆది చూసి రాముడు భరతుడితో, “నాయనా, ఈ పనిచేసేవారు అప్పులు వసూలు చేసుకోలేకపోయిన బ్రాహ్మణులు. ఇది కీర్తియులు చేసేపనికాదు. అదీగాక నేను నీ కేమీ ద్రోహం చేశానని వాకిలికి అడ్డం పడుకుంటావు? లే, అయోధ్యకు తిరిగివెళ్ళి పో,” అన్నాడు.

భరతుడు దర్పల మీది నుంచి లేవ కుండానే చుట్టూ మూగిన జనాన్ని చూసి, “మీరందరూ ఊరుకుంటారేం? రాముడికి చెప్పరేం?” అని అడిగాడు.

“రాముడు తండ్రి అజ్ఞ పాలించి తీరాలని పట్టుపడుతున్నప్పుడు చేసేదేముందీ?” అన్నారు వారు.