హిమవంతుని కడకు నేగి
ఈ నా కోరిక తెల్పుడు,”
అని శివుడానతి యొసగిన
మునులెల్లరు ముదమొందిరి.

వెనువెంటనె మునులు లేచి
వినువీథికి ఎగసినారు;
దిగ్గున హిమవంతు నోష
ధిప్రస్థము చేరినారు.

భక్తితోడ హిమవంతుడు
చరమ బుమల పూజించెను;
ఆదరమున వారిని తన
అంతిపురికి గెనిపోయెను.

“ఓ మహామునులార! దయతో
తాము వచ్చిన పని వచింపుడు,”
అని హిమాలయిరాజు మ్రొక్కుచు
అడిగినంత వసిష్ఠుడిట్లనె.

“అద్రిరాజ! మహేశు నానతి
హైమవతి నా దేవదేవుని
కడుగ వచ్చితి మిటకు; భువి నీ
వపరిమిత పుణ్యుండవైతివి!”

అని వసిష్ఠుడు పలుక గిరిపతి,
“ఆర్యులార! మహాప్రసాదము,”
అనుచు పులకిత దేహడై తన
వెనుక నిల్చిన ఉమను చూచెను.

సిగ్గుతో ఉమ చేత నుండిన.
చెంగలువ పువురేకు లెంచుచు,
తల్లి నొకపరి చూచి, చిర్నగ
వుల్లసిల తన మోము వంచెను.

మేనకయు సుముహూర్త మెపుడని
మిగుల సంతోషమున అడిగెను;
మునులు నేటికి నాలుగవ నా
డని ముదంబున బదులు పల్చిరి.