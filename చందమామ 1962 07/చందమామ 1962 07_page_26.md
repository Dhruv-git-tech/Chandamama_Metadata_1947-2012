13

[ కేశవుడూ, జయమల్లూ, మణనలివాడూ తమ గుహ వదిలి బయలుదేరిన రోజునే, బ్రహ్మదండి మాంత్రికుడు కూడా, ఇద్దరు అంగరక్షకులతో వింధ్యారణాలకు ప్రయాణమయాడు. కేశవుడూ వాళ్ళు, చీకటి పడే వేళకు ఒక పల్లె చేరారు. బ్రహ్మదండి కూడా అక్కడికే వస్తున్నట్టు వాళ్ళకు తెలిసింది. వాళ్ళు ముందుకు కదిలారు. తరవాత—]

కేశవుడి ముసలితండి ముందుండి దారి తీయగా, అందరూ పల్లె దాటి తిరిగి అరణ్యంలో ప్రవేశించారు. ఆ సరికి బాగా చీకటి పడిపోయింది. అరణ్యం అంతా పకులా, జంతువులా, కూతలతో, ఆరుపులతో ప్రతిధ్వనించి పోతున్నది. ముగ్గురూ నిస్పృహగా ఒక చెట్టు కింద కూర్చున్నారు.

“ఈ మారువేషాల్లో బ్రహ్మదండి మనసు గుర్తించ గలడంటావా?” అని అడిగాడు కేశవుడు జయమల్లును.

జయమల్లు అడ్డంగా తల తిప్పతూ, “ఏమో చెప్పలేం. కాని, ఈ సరికే మనం ఒక పొరపాటు చేశాం. గురు మౌనానందులు, రచ్చబండ దగ్గిర కూచున్న పల్లె వాసులంతా వినేట్టుగా మాట్టాడేశారు. అలా చెయ్యకుండావుంటే బావుండేది,” అన్నాడు.

“అందులో పొరపాటే మున్నది? ఈ దేశాటనలో, ఆయన తన శిఘ్యలతో మాత్రమే మాట్టాడతాడని నేను లోగడే చెప్పాను గదా?” అన్నాడు ముసలివాడు.

‘చంద మామ’