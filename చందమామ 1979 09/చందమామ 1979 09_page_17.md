తున్నావా ?'' అంటూ ఉగ్రదండుడు పళ్ళు కొరికాడు.

మాయామరక్కటుడు ఏదో అనబోయేం తలో మంత్రి జీవగుప్తుడు ఆతణ్ణి వారిస్తూ. '' ఉగ్రదండా ! గతం అంతా మరిచిపో. మా రాజ్యంలో మహా బలశాలి అయిన రాక్షసుడొకడున్నాడన్నది మాకెంతో గర్వ కారణంగా వుంటుంది. ఆలాగే నువ్వు శేషజీవితాన్ని మా రాజుగారి చల్లని నీడలో సుఖంగా గడిపెయ్యవచ్చు.'' అన్నాడు.

'అంటే, నా నుంచి ఎలాంటి సహాయం కోరకుండానే, మీ రాజు నాకు ఆతిథ్యం యిస్తాడన్నమాట, అవునా ?'' అన్నాడు ఉగ్రదండుడు.

'' నీ నుంచి ఒకే ఒక సహాయం చాలు. మేం యిప్పుడు కోటలో ప్రవేశించబోతున్నాం. అక్కడ భల్లూక మాంత్రికుణ్ణీ, కాళీవర్మ ఆనే నేరస్థుణ్ణీ, రాజు దుర్ముఖుణ్ణీ నిలువునా చీల్చి చెండాడేందుకు కొంచెం సహాయపడు, చాలు !'' అన్నాడు మంత్రి జీవగుప్తుడు.

ఉగ్రదండుడు జవాబివ్వబోయేంతలో కోటలో నుంచి ఎనుబోతు వాహనం మీద వున్న భల్లూక మాంత్రికుడితో పాటు అందరూ ఒక క్కసారిగా బయిటికి వచ్చారు. వాళ్లను చూసి భయకంపితుడై పోయి, మంత్రి ఏమి చేయటమా అని ఆలోచిస్తూ, పక్కనే గుర్రాల మీద వున్న సామంతూ, మాయామరక్కటాల కేసి చూశాడు.

రాక్షసుడు ఉగ్రదండుడు ఒకసారి పెద్దగా హుంకరించి, ''మంత్రి! సహాయం చేయమన్నావు గదా ? ఇదిగో, నీకూ, నీ వెంట వున్న దుష్టగణానికి నే చేయ బోతున్న సహాయం యిది !'' అంటూ రాతి గద ఎత్తి, అందుబాటులో వున్న మాయామరక్కటుడి తల కేసి విసిరాడు.

మాయామరక్కటుడు మెరుపు వేగంతో కీచుమంటూ గుర్రం మీది నుంచి పైకెగిరాడు. ఉగ్రదండుడి రాతి గద పోయి అతడెకిక్క వున్న గుర్రం తలను తాకింది.

—(ఇంకా వుంది)