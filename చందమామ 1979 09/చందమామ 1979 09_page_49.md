చేసేదిలేక ఇద్దరూ ఇంటి ముఖం పట్టారు. వాళ్ళు ఇల్లు చేరేటప్పటికి రెండు మాసాలు పట్టింది. తన తండ్రి వ్యాధి గురించి అనుక్షణమూ బెంగపడు తున్న జయగుప్తుడు ఇంటికి వస్తూనే ఆయనను చూసి నిర్దాంతపోయాడు.

శ్రీగుప్తుడు ఏ జబ్బూ లేకుండా, లేచి తిరుగుతూ, పనులన్నీ చూసుకుంటు న్నాడు. జయగుప్తుడికి తాను పడిన పృధా శ్రమ అంతా మరుపుకువచ్చి, ఆనందం కలిగింది.

యువకుడు అతన్ని ఇవతలికి పిలిచి, “నా బహుమతి నాకు ఇప్పించారంటే నా దారిన నేను పోతాను. ఇప్పటికే చాలా ఆలస్యం జరిగింది,” అన్నాడు.

జయగుప్తుడికి ఒళ్ళు మండింది.

“చాల్చాల్లే, ఏదో మూలిక ఉన్నదని నన్ను ఎక్కడో హిమాలయాలకు తీసుకు పోయి, నానా హింసాపెట్టి. చివరకు తొంటచెయ్యి చూపినది చాలక, బహుమానం కూడానా ?” అన్నాడతను.

యువకుడు చిరునవ్వునవ్వి. “ఆ మూలిక మహత్తువల్లనే మీ తండ్రి గారు కోలుకుని, మామూలు మనిషి అయారు ! ఆయనను పీడించిన వ్యాధి అధికార వాంఛ. ఆయన రాజుగారి అతిథిగా వెళ్లినప్పుడు ఆయన మీకిచ్చిన పెత్తనాన్ని తిరిగి మీరు ఆయనకు అప్పగించలేదు. నేను మూలిక వంక పెట్టి మిమ్మల్చి రెండు మాసాలపాటు దూరంగా తీసుకుపోయాను. ఆ మూలికను మీరే పీకాలని నేను అన్నప్పడే నా ఎత్తు ‘మీరు గ్రహించి ఉండవలసింది ! మీరు వెళ్లగానే తిరిగి ఆయన పెత్తనం అరంభించి కోలుకున్నారు,’ ” అన్నాడు.

“నీ ఎత్తు నేను గ్రహించి ఉంటే ?” అన్నాడు జయగుప్తుడు.

“కుండ పగలేసినట్టు ఉన్న విషయం చెప్పేవాణ్టి. మీకు తిప్పట తప్పేది !” అన్నాడు యువకుడు.

జయగుప్తుడు నిజం గ్రహించి, అతనికి బహుమతి ఇచ్చి పంపేశాడు.