ఇయ్యాలో తేల్చుకోలేక, తన సమస్యను కోటీశ్వరుడు రాజసభకు నివేదించాడు.

రాజుగారు యువకులను సభకు పిలిపించి, 'మీరు ముగ్గురూ గురువు నుంచి పుచ్చుకున్న వస్తువులలో ఏది శ్రేష్ఠమైనది?' అని వారినే అడిగాడు.

మట్టి పుచ్చుకున్న యువకుడు, 'అన్నిటికి క్షేత్రం మట్టిగదా? అది లేన ప్పుడు బీజమూ, నీరూ నిరుపయోగం గనక మట్టే శ్రేష్ఠమైనది,' అన్నాడు.

గింజలు తీసుకున్న యువకుడు, 'ప్రాణిక బీజం ప్రధానం. వట్టి మట్టి నుంచి ఏమీ ఉత్పత్తి కాదు. అందుచేత గురువుగారు నాకు ఇచ్చిన గింజలే శ్రేష్ఠమైనవి,' అన్నాడు.

నీరు తీసుకున్న యువకుడు, 'నీరు లేకపోతే క్షేత్రమూ, బీజమూ కూడా వ్యర్థమే. అందుచేత నేను పుచ్చుకున్నదే అన్నిటికన్న శ్రేష్ఠమైనది,' అన్నాడు.

రాజు శుక్రుణ్ణి అతని అభిప్రాయం ఏమిటని అడిగాడు.

'నిస్సందేహంగా నీరే అన్నిటికన్న ముఖ్యం,' అన్నాడు శుక్రుడు, మూడో యువకుణ్ణి బలపరుస్తూ.

'నువ్వేమంటావు?' అని రాజు మణి మంతుణ్ణి అడిగాడు.

'గురువుగారు ఈ యువకులకు ఇచ్చిన వస్తువులు పరీక్షంచకుండా ఏమీ చెప్పలేను,' అని మణిమంతుడు నీటిని రుచి చూశాడు. నీరు ఉప్పగా ఉన్నది; అది ఎందుకూ పనికి రాదు. గింజలు వేయించినవి; అవి నాటటానికి పనికి రావు. కాని మట్టి శ్రేష్ఠమైనది!

'గురువుగారు తన శిఘ్యల కిచ్చిన వస్తువులలో మట్టి మాత్రమే శ్రేష్ఠమైనది. అది పుచ్చుకున్నవాడే శ్రేష్ఠుడని నిస్సం దేహంగా గురువుగారి అభిప్రాయం!' అన్నాడు మణిమంతుడు.

కోటీశ్వరుడి సమస్య తీరిపోయింది! అట్టు తరవాత రాణి తన బంధువైన శుక్రుణ్ణి గురించి రాజు వద్ద ఏనాడూ ప్రస్తావించలేదు.