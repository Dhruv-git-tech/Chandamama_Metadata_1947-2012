“నేను మాళవయువగాజును. నాపేరు కల్యాణవర్మ,” అని వీరవర్మ ఆమెతో అబద్దం చెప్పాడు.

“మంచిది! నాస్వయం వరానికి రావటం మరవవద్దు,” అన్నది స్వర్ణకేశి. ఇంతలో ఆమె పరివారం వాళ్ళు ఆమెను వెతుక్కుంటూ వచ్చి, ఆమెను వెంట బెట్టుకుని ఉదయపురం వేపు వెళ్ళి పోయారు. ఆమె అతన్ని విడిచిపోలేని దానిలాగా వెళ్ళిపోయింది.

తరవాత వీరవర్మ కల్యాణవర్మను కలుసుకుని, జరిగినదంతా చెప్పి, స్వర్ణ కేశికి తన పేరు కల్యాణవర్మ అని చెప్పిన సంగతి కూడా చెప్పాడు.

కల్యాణవర్మ కొంచెంసేపు ఏమీ అనక, తన మిత్రుడి ప్రేమ సఫలం చెయ్య నిశ్చయించాడు. అసలు సంగతి ఏమంటే, కల్యాణవర్మకు స్వర్ణకేశిని వివాహమాడా లన్న ఉద్దేశం ఉండేది. ఆ సంగతి అతను ఎవరికీ చెప్పలేదు. ఇప్పుడు స్వర్ణ కేశి తన మిత్రుణ్ణి ప్రేమిస్తున్నదని తెలిసి నాక తాను వారి ప్రణయానికి అడ్డు రాదలచలేదు.

“మిత్రమా, నీకూ, స్వర్ణకేశికి వివాహం జరగటానికి నాచేతనైనదంతా చేస్తాను,” అని కల్యాణవర్మ వీరవర్మకు మాట ఇచ్చాడు.

స్వర్ణకేశి తమ రాజభవనానికి తిరిగి పోతూనే, తన అనుభవమంతా చెప్పి, తనను కాపాడిన మాళవరాజకుమారుడు కల్యాణవర్మను తాను వివాహమాడ నిశ్చయించినట్టు తండ్రితో అన్నది. అందు కామె తండ్రి సంతోషంగా ఒప్పుకున్నాడు. ఎందుకంటే, స్వర్ణకేశిని కల్యాణవర్మ కిచ్చి పెళ్లి చేసే ఆలోచన వారి తల్లి దండ్రులకు ఏనాటినుంచో ఉన్నది. స్వర్ణ కేశి అభిప్రాయం తెలుసుకోకుండా ఆమెకు ఈమాట తండ్రి చెప్పదలచలేదు. ఇప్పుడు ఆమె కూడా అదే కోరుతున్నది గనక ఆమె తండ్రికి పెద్ద బరువు దిగిపోయి నట్టు అయింది.