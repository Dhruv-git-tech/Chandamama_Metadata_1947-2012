మార్గం కంటక ప్రాయమైనది. మైదానం లోంచి మనం ప్రయాణం చేయవలసి వుంటుంది. నీటిచుక్క కూడా లభ్యం కాదు," అన్నాడు.

కనిష్కుడు కొంచెం ఆలోచించిన మీదట యీ రెండవ మార్గాన పొవటానికే నిశ్చయించాడు. ప్రయాణం వారం రోజులే అయినా పది రోజులకు సరిపడా నీరూ, సంబారాలూ పొగుచేయించాడు. సైన్యాలతో మైదాన మార్గంలో ప్రయాణం కట్టాడు.

సైన్యాలు మైదానంలో నడుస్తున్ని. ఎక్కడా చెట్టూ చేమా లేదు. నీరువున్న ఛాయలే లేవు. పైగా పది రోజులు

ప్రయాణం చేసినా గమ్యస్థానం దగ్గిర పడలేదు. ఇంకా ఒకటి రెండు రోజులు గడిచేసరికి ఆహారం మాట ఎలావున్నా, దాహం తిర్చుకునేందుకైనా నీరు లేక సైనికులు బాధపడసాగారు. పది రోజుల కని తెచ్చుకున్న సంబారాలూ, మంచి నీరూ అయిపోయినై.

పరిస్థితి యిలా ఏదురు తిరిగేసరికి కనిష్కుడు కన్యాకుబ్జ మంత్రిని పిలిచి వారం రోజుల ప్రయాణం అనుకున్నది పన్నెండు రోజులు అయినా గమ్యస్థానం కనబడదేమని ప్రశ్నించాడు. దానికి మంత్రి వికటంగా నవ్వుతూ, "మహారాజా, మిమ్మల్ని కావాలనే నేనీ విధంగా మోస గించాను. మీరేమో మా రాజును యమ పురికి పంపుతానని ప్రతిన పూనారు. కాని, యిప్పుడు మీరే సైన్యసమేతంగా యమ పురికి పొవలసిన కాలం సమీపిస్తోంది. మీరు వెనుదిరిగి పొవాలన్నా, లేక ముందుకే వెళ్ళాలనుకున్నా పన్నెండు రోజులు పడుతుంది. కనుక అందరూ నీటిబొట్టయినా దొరకని యీ మైదానంలో గంతు ఎండి ప్రాణాలు విడవక తప్పదు. యింతకూ కారణమైన నన్ను ఈ నిమిషం లోనే శిరశ్చేదం చేయించినా ఫరవాలేదు. నా శ్రమఫలించింది. రాజకార్యం నెర వేర్చాను," అన్నాడు.