చాలాకాలం కిందట కుషాణవంశస్తుడైన కనిష్ఠుడు పురుషపురం రాజధానిగా ఉత్తర భారతదేశాన్ని పరిపాలించాడు. ఆయన దైవాంశంతో జన్మించినవాడనే ప్రతితి ప్రజల్లో వుండేది.

కనిష్ఠుడు దయాధర్మ గుణాలకే గాక, ధైర్య సాహసాలకు కూడా పేరు పొందినవాడు. ఆనాడు బలవంతులైన అనేకమంది రాజులను జయించి తనకు సామంతులుగా చేసుకొన్నాడు. ఆలాంటి వారిలో కన్యాకుబ్జపు రాజు ఒకడు.

కనిష్ఠుడి పుట్టిన రోజు పండుగకు సామంతరాజులు కానుకలు పంపుతూ వుండటం ఒక ఆచారం. ఒకసారి అతడి పుట్టినరోజు పండుగకు కన్యాకుబ్జరాజు తన కానుకగా ఒక పట్టుగుడ్డ పంపాడు.

తనకు వచ్చిన కానుకలలో యీ పట్టు గుడ్డ కనిష్ఠుణ్ణి ఎంతగానో ఆకర్షించింది.

దీన్ని ఒక అంగరకాగా కుట్టించుకుంటే బావుండు ననుకున్నాడు. దర్శివాణ్ణి పిలి పించి ఒక్క వారం రోజుల్లో అంగరకా కుట్టుకు రావలసిందని చెప్పాడు.

వారం కాదు, రెండు వారాలు గడిచినా దర్శి అంగరకా తయారుచేసి తేలేదు. కనిష్ఠుడు కుపితుడై దర్శిని వున్నవాణ్ణి వున్నట్టు పట్టుకు రావలసిందని భటులను ఆజ్ఞాపించాడు. భటులు వెళ్లి అతణ్ణి కనిష్ఠుడి దగ్గరకు లాకుక్కవచ్చారు.

ఇంత ఆలస్యానికి కారణం ఏమిటని దర్శిని కఠినంగా ప్రశ్నించాడు కనిష్ఠుడు. అందుకు దర్శి చేతులు జోడించి, ' 'మహా ప్రభూ! యిందులో నా తప్పేమి లేదు. తమరు అంగరకా కుట్టమని ఇచ్చిన పట్టుగుడ్డ మీద రెండు పాదచిహ్నాలు నేయబడివున్నవి. గుడ్డను ఎటు తిప్పి కుట్టినా ఆ పాదచిహ్నాలు తమ వీపుమీదకు