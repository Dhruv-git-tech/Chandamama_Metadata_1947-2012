ఒకసారి వీరవర్మ ఏ కాంతంగా అరణ్యంలో వేటాడబోయాడు. ఆక్కడ అతనికి ఆకస్మికంగా ఒక స్త్రీ అర్తనాదం వినిపించింది. వీరవర్మ తన గుర్రాన్ని అటుగా పోనిచ్చి ఒక నిస్సహాయురాలిని చూశాడు. ఆమె ఒక గుర్రంమీద ఉన్నది. ఆ గుర్రం ఆమెకు లొంగక, వెనక కాళ్ళ మీద నిలబడి, ఆమెను పడెయ్యటానికి విశ్వప్రయత్నం చేస్తున్నది. గుర్రం కళ్లు చూస్తే ఆది ఏ కారణం వల్లనో బెదిరి నట్టు కనిపించింది.

వీరవర్మ చప్పున తన గుర్రాన్ని ఆ బెదిరిన గుర్రానికి ఎదురు నడిపించి, దాని కళ్లెం పట్టుకుని, కందికిలాగి, దాని

ముందుకాళ్లు నేలమీదికి దిగేటట్టు చేసి, గుర్రాన్ని మెల్లిగా తట్టి, దాని భయం తగ్గించాడు.

గుర్రం మీద ఉన్న స్త్రీ గుర్రం కన్న కూడా ఎక్కువగా బెదిరినట్టు కనిపించింది. తాను అరణ్యం అవతల ఉన్న ఉదయ పుర రాజకుమార్తె ననీ, తన పేరు స్వర్ణ కేశి అనీ, తాను వన విహారానికి సపరి వారంగా వస్తే, పెద్దపులి గాండ్రింపు విని తన గుర్రం బెదిరి, కొంత దూరం అరణ్యంలోకి పరిగెత్తి, తాను కళ్లెం గట్టిగా లాగి ఆపటానికి ప్రయత్నిస్తే తనను పడెయ్యటానికి ప్రయత్నించిందనీ, అతను తనను పెద్ద ప్రమాదం నుంచి కాపాడాడనీ తన కృతజ్ఞత తెలుపుకుని, అతన్ని మన స్ఫూర్తిగా ప్రేమిస్తున్న లక్షణాలు కనబరిచింది.

ఇద్దరూ తమ గుర్రాలను కొంతదూరం నడిపించారు. స్వర్ణకేశి అతనితో తన తండ్రి తన వివాహంగురించి ప్రయత్నాలు చేస్తున్నాడనీ, ఆయితే నిన్నటి వరకూ తన మనసును ఆకర్షించగలిగిన పురుషుడు ఎవరూ లేకపోయాడనీ, తన తండ్రి తన స్వయంవరం ప్రకటించే పక్షంలో తప్పక రావాలనీ వీరవర్మతో అనీ, “ఇంతకూ మీ రెవరో నాకు చెప్పనే లేదు,” అన్నది.