కుండానే దొంగను పట్టేశావు !'' అని ఉత్సాహంతో అరిచాడు, తన ఫిర్యాదు ఆధారంగానే భీమరాజు దొంగను పట్టు కున్నాడని నమ్మి.

దొంగ కూడా రామప్పను చూస్తూనే గుర్తుపట్టి, అట్టే అబద్దాలాడితే కొత్వాలు గారు తనకు దేహశుద్ది చేయించటం తప్ప ప్రయోజనం ఉండదని తెలుసుకుని, దొంగతనం ఒప్పేసుకుంటూ, గల్లాపెట్టె ఎక్కడ దాచినదీ చెప్పేశాడు.

తరవాత వాడు ఇంకా ఇలా అన్నాడు:

''నా జన్మలో ఇప్పటివరకూ దొంగ తనం చేసి దొరికి పోలేదు. ఈ రోజు లేస్తూనే పిల్లి మొహం చూశాను. 'పిల్లి మొహం చూశావు, ఇవాళ దొంగతనానికి పోవద్దు,' అని మా ఆడది చెబుతున్నా వినకుండా దొంగతనాలు చేసి దొరికి పోయాను.'' 

కాని భీమరాజు రామప్పతో, ''లేవ గానే పిల్లి మొహం చూడటం వల్ల నాకు లాభమేకలిగింది, బావా. ఇంక

వసూలు కాదు అనుకున్న బాకీ ఇవాళ వసూలు చేసుకున్నాను,'' అన్నాడు, రామప్ప బయలుదేరుతూండగా.

పోయిన డబ్బు దొరికిందన్న మాటే గాని అది బాకీ తీర్చటానికే సరిపోయింది. దాన్ని తాను మరికొంతకాలం వాడుకునే అవకాశంలేకుండా పోయినందుకు ఎంత గానో విచారపడుతూ రామప్ప ఇంటికి చేరుకున్నాడు.

విధి మొదట్లోనే వెంకయ్య దిగులుపడ్డ మొహంతో ఎదురయ్యాడు.

''ఏం, వెంకయ్య, అలా దిగులుగా ఉన్నావు ?'' అని రామప్ప అడిగాడ్డు.

''ఏం చెప్పను, రామప్పా? నిక్షపంలా తిరుగుతున్న నా పెంపుడు పిల్లి హాతత్తుగా చచ్చిపోయింది, బండి కిందపడి ! పాపం, ఈ రోజు అది లేస్తూనే ఎవరిమొహం చూసిందో ?'' అన్నాడు వెంకయ్య.

ఆ పిల్లి తెల్లవారకముందే తన మొహం చూసిందన్న సంగతి గుర్తువచ్చి, రామప్ప గతుక్కుమన్నాడు.