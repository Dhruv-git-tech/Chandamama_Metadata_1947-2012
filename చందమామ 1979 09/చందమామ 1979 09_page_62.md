ఈ పలుకులు విన్న కనిష్కుడు ఒక్క క్షణం నిశ్చేష్ఠుడయాడు. కాని అంతలోనే చిరునవ్వు నవ్వి, '‘మంత్రి, నీ రాజభక్తి ఎంతో మెచ్చదగింది! కాని ఒక సంగతి నువ్వు మరచినట్టుంది. నేను దైవాంశతో జన్మించాననేది, వట్టి కట్టుకథ కాదు. నువ్వే చూద్దువుగాని,'' అంటూ గుర్రం ఎక్కి, దైవదత్తమైన కుంతం చేబట్టి ఒంటిగా బయలుదేరాడు.

కనిష్కుడు ఆ మైదానంలో ఒకటి రెండు కోసులు చుట్టివచ్చేసరికి ఒకచోట ఎండిపోయిన పెద్ద కొలను కనబడింది. అతడు గ్రురం దిగి ఆ కొలను మధ్యకు పొయి తన చేతనున్న కుంతంతో భూమిని ఒక పోటు పొడిచాడు. మరు క్షణానే ఆ కుంతం భూమిలో దిగినచోటు నుంచి ఒక జలధార బయలుదేరి ఆకాశమంట లేచింది.

‘‘మంత్రి, యిప్పుడు చూచావుగదా నా శక్తి ఎలాంటిదో? అనవసరంగా అంగ విచ్ఛేదం చేయించుకున్నందుకు విచార పడవలసింది నువ్వు!'' అన్నాడు కనిష్కుడు. మంత్రి సిగ్గుతో తల వంచు కున్నాడు.

కనిష్కుడు తిరుగా సైన్యాలను కూర్చు కొని కన్యాకుబ్జకు బయలుదేరేందుకు సమాయత్తమవుతున్నాడు. అప్పుడు మంత్రి ఆయనను సమీపించి, '‘మహా రాజా, మీరు దైవాంశ కలవారని యిప్పటికి నేను గ్రహించాను. నా యందు కనబరిచిన మీ ఉదారత సాటిలేనిది. యింత ఉదారత్వమూ, దైవాంశకల మీరు యింగితం ఎరుగని ఒక ఆల్పభూపతి చేసిన అవమానాన్ని సహించి కీమించ లేరా?'' అంటూ వినయంగా వేడు కున్నాడు.

కనిష్కుడు, ‘‘నిజమే!'' అంటూ తల వూపి, సైన్యాలను తన రాజధాని యైన పురుషపుర మార్గం పట్టించాడు. మంత్రి ఆయన పద్ద సెలవు తీసుకొని కన్యాకుబ్జకు చేరి, రాజుకు ఈ శుభవార్త తెలియబరిచాడు.