ర్యలకు సంతోషించి, ఆమెకు ఒక మంత్రం ఉపదేశించాడు. ఆ మంత్రం సహాయంతో కుంతి సూర్యుణ్ణి ఆవాహన చేసి, అతనికి కర్ణుణ్ణి కన్నది. పెళ్లి అయిన తరవాత, తన భర్త అయిన పాండురాజు అనుమతితో, ఆమె యమ, వాయు, ఇంద్రులకు ధర్మరాజు నూ, భిముణ్ణీ, అర్జునుణ్ణీ కన్నది. అదే మంత్రం సహాయంతో మాద్రి సకుల సహదేవులను కన్నది. ఈ విధంగా, దుర్వాసుడు మహాభారత కథకు మూల కారకుడయాడు.

అయితే దుర్వాసుడు ఆ గౌరవం దక్కించుకోలేదు. పాండవులు అరణ్య వాసం చేస్తున్న సమయంలో వారిని పరాభవించాలని దుర్వాసుడు కొన్ని వందలమంది బ్రాహ్మణులను వెంట బెట్టుకుని, పాండవులు వున్న చోటుకు వచ్చాడు.

ధర్మరాజు వారినందరిని భోజనానికి ఆహ్వానించాడు. అయితే అప్పటికే అందరి

భోజనాలూ అయిపోయాయి. ద్రౌపది అక్షయపాత్రను కడిగేసింది.

అంతమంది అతిథులకు భోజనం ఎలా పెట్టాలో తెలీక బాధపడుతున్న ద్రౌపదికి కృష్ణుడు వచ్చి, ఆమె కడిగిన అక్షయ పాత్రలో ఒక మెతుకు మిగిలి ఉండటం చూసి, దాన్ని తిన్నాడు. వెంటనే స్పానం చేయబోయిన దుర్వాసుడికీ, అతని వెంట ఉన్న బ్రాహ్మణులకూ పొట్టలు ఉచ్ఛి పోయాయి. వారు భోజనమంటే బెదిరి పోయి, ఆటు నుంచి ఆటే వెళ్లిపొయారు.

దుర్వాసుడికి మరో పరాభవం ఇంద్రుడి వల్ల కలిగింది. అతను సంచారం చేస్తూండగా ఒక విద్యాధరి అతనికి ఒక పూలమాల ఇచ్చింది. దుర్వాసుడు ఆ దండను తీసుకుని ఇంద్రలో కానికి వెళ్ళి, ఇంద్రుడికి దాన్ని ఇచ్చాడు. ఇంద్రుడు ఆ దండను తన ఏనుగు, ఐరావతానికి ఇచ్చాడు. ఐరావతం దాన్ని విసిరి అవతల పారేసింది. దుర్వాసుడికి తీరని అవమానం అయింది.