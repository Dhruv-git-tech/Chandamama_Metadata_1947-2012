శనిప్రభావం

ఉష్ణయినీ నగరాన్ని విష్ణువర్ధను డనే రాజు పరిపాలించే కాలంలో ఆ నగరంలో దేవ శర్మ ఆనే బీద బ్రాహ్మణు డుండేవాడు. ఆయన జ్యోతిషంలో చాలా గట్టివాడు. అయినా ఆయనను దారిద్య్రం బాగా పీడిస్తూ వచ్చింది. ఆ దారిద్య్రం నుంచి బయట పడటాని కాయన గట్టి ప్రయత్నం కూడా చెయ్యలేదు. దొరికిన దానితో తృప్తిపడుతూ తస కాలాన్ని గణపతిని ఆరాధించటంలో గడిపేవాడు; అస్తమానమూ గణపతి గుడిలో కూర్చుని, ఆ దేవుడిపై స్తోత్రాలు రచించి, చదువుతూ ఉండేవాడు.

భార్య అతన్ని నిత్యమూ పోరేది, ఎవరి సైనా అశ్రయించి ధనం సంపాయించుకు రమ్మనేది. తన దశ బాగాలేదనీ, మంచి దశ వచ్చే దాకా తన ప్రయత్నా లేవీ ఫలించవనీ, కొంతకాలం ఓపికపట్టమనీ దేవశర్మ భార్యతో అనేవాడు.

ప్రతి ఉదయమూ రాజుగారి ఇంటి ముందు కొందరు బ్రాహ్మణులు చేరి, స్వస్తివాచకాలు చదివి, రాజుగారి నుంచి సంభావనలు పుచ్చుకునేవారు. దేవశర్మను కూడా అలాగే చెయ్యమన్నది భార్య.

భార్య పోరు పడలేక దేవశర్మ ఒక ఉదయం రాజుగా రింటికి వెళ్ళాడు. కాని ఆయన ఆక్కడ చేరిన బ్రాహ్మణులకు ఎడంగా నిలబడ్డాడు. వాళ్ళతో పాటు రాజును ఆశీర్వదించలేదు. ఆ స్వస్తివాచకాలకు విలువలేదని ఆయన ఉద్దేశం. అయితే రాజుగారు స్వస్తివాచకాలు చదివినవారికే సంభావన లిచ్చాడు. దేవశర్మ కేమీ ముట్ట లేదు. రాజుగారు లోపలికి వెళ్ళిపోగానే రాజభట్టులు ఆందరితో పాటు దేవశర్మను కూడా బయటికి పంపేశారు.

అయినా దేవశర్మ తన భార్య సంతృప్తి కోసం ప్రతి ఉదయమూ రాజమందిరానికి