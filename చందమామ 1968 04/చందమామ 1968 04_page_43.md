# హిందువుల పద్ధతులు

ఒక నవాబు ఒక హిందూ రాజును యుద్ధంలో ఓడించి అతని రాజ్యాన్ని స్వాధీనం చేసు కున్నాడు. రాజ్యంలో అందరూ హిందువులే కసక వాళ్ళ పద్ధతులను సభ్రమంగా అమలు జరగనిచ్చి, వారి సంస్కృతిని నిలబెట్టి, వారి సద్భావం సంపాదించుకుని, వారిలో ఎలాటి అరాచకభావాలూ చెలరేగకుండా పరిపాలన ప్రశాంతంగా కొనసాగించాలని అనుకున్నాడు. ఓడిపోయిన రాజు ఆస్థానంలో ఉండిన పండితులనూ, పురోహితులనూ అలాగే ఉండనిచ్చాడు. తాను హిందు వుల పద్ధతులను గురించి ఎంతో శ్రద్ధగా తెలుసుకుంటూ వచ్చాడు. పండితుల చేత సంస్కృతం చదివించి అర్థం చెప్పించు కున్నాడు. పురాణాలూ శాస్త్రాలూ చదివించుకుని విన్నాడు.

సవాబు అంగరకీకుడైన ఖాసింఖానుకు కూడా నవాబుతో బాటు నాలుగు సంస్కృతం ముక్కలు తలకు పట్టాయి. కాని నవాబు పద్ధతులు అతని కేమీ నచ్చలేదు. హిందువులను ఎలాగైనా అవమా నించాలని అతను అనుకున్నాడు. అతను అస్త్రమానమూ నవాబుగారి హుక్కాకు నిప్పు వేస్తూండేవాడు. ఈ పనిని ఆస్థాన పురోహితుడికి అంటగట్టటానికి అతడికి ఒక మంచి ఆలోచన తట్టింది.

ఖాసింఖాన్ ఒక నాడు నవాబుతో, “హుజూర్, హిందువుల పద్ధతి ప్రకారం తమ హుక్కాకు నిప్పు వేయవలసినవాడు ఆస్థానపురోహితుడు,” అన్నాడు.

“ఈ సంగతి నాకు తెలీదే! ఎందు చేత?” అన్నాడు నవాబు.

“అగ్ని మీళే పురోహితం అని వాళ్ళు మంత్రం చెబుతారు. పురోహితుడే అగ్ని పెట్టవలసిందీ అని ఆ మాటకు అర్థం,” అన్నాడు ఖాసింఖాన్.