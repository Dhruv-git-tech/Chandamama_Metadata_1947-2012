“ఈ పారిపోతున్న శబరపికాచంగాడి మాటేవించి? వీణ్ణి పట్టుకు పోవడా పూజారి దొర దగ్గిరికి?” అని ప్రశ్నించాడొకడు.

ఆ ప్రశ్నకు మొదట మాట్టాడినవాడు జవాబు చెప్పబోయేంతలో, ఎర్ర గండు పెద్దగా మొరగటం వినబడింది. ఆ వెంటనే శబరుల కేకలూ, విక్రమకేసరి, “శిఖిముఖి! శిఖిముఖి!” అని పిలుస్తూ ఆటుగా పరిగెత్తుకు రావటం దొంగల కంటబడింది.

పూజారి యీసారి మరింత బిగ్గరగా ఈల వేశాడు. వాడి అనుచరులంతా ఒకణ్ణోకడు ఎలాంటి హెచ్చరికా చేసుకోకుండానే, గాయ పడిన దొంగలను భుజాన వేసుకుని గిర్రున వెనుదిరిగి, అరణ్యం కేసి పరిగెత్తసాగారు.

శిఖిముఖి ఎర్రగండును గట్టిగా కేక వేశాడు. ఆ కేక వింటూనే కుక్క అతడున్న చోటుకు పరిగెత్తు కొచ్చింది. కొంచెం వెనగ్గా విక్రమకేసరి, నలుగురైదుగురు శబరులూ ఆక్కడి కొచ్చి చేరారు.

“నువ్వేదో ప్రమాదంలో చిక్కుకున్నా వచి, నేను భయపడ్డాను, శిఖిముఖి!” అన్నాడు విక్రమకేసరి.

“చాలా పెద్ద ప్రమాదంలోనే చిక్కుకున్నాను. అదృష్టం కొద్దీ బయటపడ్డాను. ఆ దుర్మార్గు లీప్రాంతాన మాటుపెట్టి నన్ను

తల కిందులుగా వేలాడ దీసి చంపాలని చూశారు...అదంతా తరవాత మాట్టాడుకోవచ్చు. ముందు ఆ పూజారి బంట్లు దాగి వుండే స్తలం ఏదో మనం తెలుసుకోవాలి. ఒకళ్ళిద్దరం అయినా, వాళ్ళను వెన్నంటి పోగలిగితే, సూర్యోదయం కాగానే ఆ ముఠా నంతా అడవిజంతువుల్ని వేటాడినట్టు వేటాడవచ్చు,” అన్నాడు శిఖిముఖి.

“వాళ్ళు అరణ్యంలో ఎక్కడ దాగి వుండేదీ కనుక్కోవటానికి మన అద్దరం చాలు. ఎర్రగండు పశికట్టి మనకు దారి చూపగలదు. తెల్లవారగానే పల్లెవాసులంతా మనకు సహాయం వస్తారు,” అంటూ విక్రమ