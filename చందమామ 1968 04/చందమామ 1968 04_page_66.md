చాడు. వారికి జరిగిన యుద్ధం రామరావణ యుద్ధంలాగా వర్ధించ శక్యంకానిది, మహా దారుణమైనది. ఈ యుద్ధంలో కృష్ణుడు తీవ్రంగా గాయపడి మూర్ఛపోయాడు.

అది చూసి సత్యభామ కంగారుపడశ, కృష్ణుడి నుదుట గుచ్చుకున్న బాణాన్ని తీసి, రక్తసావం కాకుండా గాయాన్ని నొక్కిపెట్టి, కృష్ణుడికి ఉపచారాలు చేసింది. గరుత్మం తుడు తన రెక్కల గాలితో కృష్ణుడికి సేద తీర్చాడు. కృష్ణుడు స్పృహవచ్చి సత్యభామ కేసి చూస్తూ, “నేను అలిసిపోయినాను. కాస్సేపు నువు యుద్ధం చెయ్యి,” అన్నాడు. సత్యభామ అతని విల్లూ, అమ్ముల పాదులూ తీసుకున్నది.

అమె తన పైన ఒక్కసారిగా బాణ వర్షం కురిపించేసరికి నరకుడు, “ఈ కృష్ణుడు తాను యుద్ధం చెయ్యటం మాని, నన్ను జయించటానికి అడదాన్ని నియోగి స్తాడ? ఛీ, ఛీ!” అనుకుని, సత్యభామ పైన తీవ్రమైన బాణాలు ప్రయోగించాడు. అవి సత్యభామ రొమ్ములోనూ, చేతులలోనూ, పక్కలలోనూ గుచ్చుకున్నాయి. అమె వాటిని లక్ష్యపెట్టక, అత్యంత రోషావేశంతో నరకుడి ధ్వజం విరగగొట్టి, రధాశ్వాలను చంపి, సారథిని చంపింది. నరకుడు బాణం

ఎత్తినప్పుడల్లా దాన్ని విరగగొట్టింది. ఇలా మూడు బాణాలు విరిగిపోయేసరికి నరకుడు గద ఒకటి తీసుకుని, బలంగా ఆమె మీద విసిరాడు. దాన్ని సత్యభామ మధ్యలోనే నలుసులకింద కొట్టేసింది. ఇదేవిధంగా ఆమె నరకుడు విసిరిన ప్రతి ఆయుధాన్ని నుగ్గు చేసింది.

సత్యభామ చేసే అద్భుత యుద్ధానికి కృష్ణుడు తృప్తిపడి, ఆమెను కౌగలించు కుని, నుదుటి మీది చెమట తుడిచి, “అలసి పోయావు. ఇక యుద్ధం చాలించు,” అని ఆమెను ప్రశంసించి తన మెడలో ఉన్న రత్నాల హారాన్ని ఆమె మెడలో వేశాడు.