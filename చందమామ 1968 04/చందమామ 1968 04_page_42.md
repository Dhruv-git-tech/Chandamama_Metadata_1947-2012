“ఏదో, తమ దయ!” అన్నాడు సూరయ్య.

“దౌర్భాగ్యు లిద్దరు దాపరించారు. దారి చూపుతావా?” అని రాజు అడిగాడు.

“ఎవరు వాళ్ళు?” అన్నాడు సూరయ్య.

“కాయుడి సర్పం విరిచాడొకడు. తిరిగే పాదరకీలు తరగటంలేదు,” అన్నాడు రాజు.

“రెండోవాడేం చేశాడు?” అని సూరయ్య అడిగాడు.

“ఖజానా ద్వారం కమ్మీ విరిచాడు. దారి చెడిపోయింది,” అన్నాడు రాజు.

“చుక్కలేసి చక్రవర్తు లేం చేస్తు న్నారు?”, అని సూరయ్య అడిగాడు.

“చుక్కల వంక చూస్తున్నారు. నువ్వి దౌర్భాగ్యానికి దారి చూపాలి. ప్రతిఫల ముంటుందిలే!” అన్నాడు రాజు.

“చిత్తం” అని సూరయ్య, రాజుగారి చెంప మీద ఫెడిఫెడి రెండు దెబ్బలు కొట్టి, రాజును సింహాసనం మీది నుంచి కిందికి ఈడ్చి బోర్లా పడేసి, ఆయన వీపులో తన మోకాలితో నాలుగు తాపులు తన్నాడు.

రాజభట్టులు పరిగెత్తుకుంటూ వచ్చి, సూరయ్యను పెడరెక్కలు విరిచికట్టారు.

రాజుగారు నవ్వుతూ లేచి నిలబడి, సింహాసనం మీద తిరిగి కూర్చుని, “ఎవరూ కంగారు పడవద్దు. చాలా రోజులుగా నా వెన్నుపాములో నొప్పి ఏర్పడి, నడవటాని కైనా సాధ్యం కాకుండా ఉన్నది. పుప్పిపళ్ళ మూలాస భోజనం కూడా చెయ్యలేక బాధ పడుతున్నాను. ఆస్థాన వైద్యులు చికిత్స చెయ్యలేకపొయారు. ఈ సూరయ్య గొప్ప వైద్యుడని తెలిసి, చికిత్స కోసం పిలిపించాను. ఆతను మీ ఎదలే నా జబ్బులు రెంటికీ చికిత్స చేశాడు,” అని సభికులకు తెలియబరిచాడు.

తరవాత ఆయన సూరయ్యకు గొప్పగా సన్మానం చేసి మరీ పంపేశాడు. అప్పుడందరికీ అసలు విషయం అర్థమయింది.