పెద్దిసంవత్సరాలజబ్బు

శృంగవరం గ్రామంలో వున్న ఒకే ఒక దుకాణం, శేషయ్యది. అతడిదుకాణంలో అన్ని సరుకులూ దొరుకుతాయి. ప్రజల అవసరాన్ని గమనించి శేషయ్య సరుకుల్లో బాగా కల్తీచేస్తూంటాడు. ఆ సంగతి తెలిసి కూడా ప్రజలు నోరెత్తకుండా వాటిని కొనుక్కోవలసిందే. కారణం, ఊరికి అదొక్కటే దుకాణం; పైగా శేషయ్యకు కోపం ఎక్కువ.

ఒక రోజున ఆ ఊరుకు ఒక పరదేశీ వచ్చాడు. శేషయ్య దుకాణంలో సరు కులు కల్తీవై వుండడం గమనించి అతను, శేషయ్యను, "ఈ ఊళ్ళో పరిశుభ్రమైన వెచ్చాలే దొరకవా?" అని అడిగాడు.

ఆ ప్రశ్న వింటూనే శేషయ్య పట్టరాని కోపంతో పరదేశీని నానామాటలూ అని, "శుభ్రం గురించి గౌప్పగా మాట్లాడు తున్నావు! అసలు నువ్వెలావున్నావో," నీకు

తెలుసా? నీ శరీరం, బట్టలూ మురికి ఓడుతున్నాయి. అసలు నీచెయ్యితగలడం వల్లనే, నా సరుకులు మురికి అయిపోయాయి. నేను కాబట్టి నిన్ను దయతలచి వదలిపెడుతున్నాను. పక్క గ్రామంలో వున్న మాఅల్లుడి దగ్గిర ఇలా మాట్లాడితే, నిన్ను పులుసులోకి ఎముక లేకుండా తన్ని పంపగలడు," అన్నాడు.

ఈమాటలకు పరదేశీకి వచ్చిన కోపం అంతా ఇంతా కాదు. అతను శేషయ్యతో, "నన్ను గురించి ఇంత దూషణగా మాట్లాడు తున్నావా!" నేనీ దేశాన్నేలే విజయభాస్కర మహారాజుగారి మంత్రి రామభూషణుణ్ణనీ, మారువేషంలో ఇలా వచ్చాననీ తెలిస్తే, నీ విలా మాట్లాడ గలవా?" అన్నాడు.

ఆ వెంటనే శేషయ్య పెద్దగా కేకపెట్టి ఉన్నచోటనే స్పృహతప్పి పడిపొయాడు.

"పసుంధర"