యవరాజుభూతం

బొగ్గాన్ పాలకుడు సుల్తాన్ హమీద్‌కు ఒక్కడే కొడుకు. అతడిపేరు అబ్దుల్ హసన్. అతడు మంచి అందగాడే కాక, ధైర్యశాలి కూడా. అతడికి యుక్తవయసు రాగానే తండ్రి అతణ్ణి యువరాజుగా ప్రకటించదలచి, ఆ సంగతి హసన్‌కు చెప్పాడు.

హసన్ తండ్రితో, “నేను యువరాజుగా కొంత పరిపాలనా బాధ్యత స్వీకరించే ముందు, ఒకసారి రాజ్యంలోని అన్ని ప్రాంతాలూ చూడాలను కుంటున్నాను,” అన్నాడు.

సుల్తాన్ అందుకు సరేనని, “లోకంలో చాలా మంచి మనుషులున్నట్టే, పరమ దుష్టులు కూడా వుంటారు. ఈ ప్రయా ణంలో నీకు తోడుగా మన పజీర్‌తోపాటు, మరి కొందరు నౌకర్లను కూడా పంపుతాను,” అన్నాడు.

ఆ ప్రకారమే హసన్ వెంట వజీరూ, అయుధ ధారులైన పదిమంది నౌకర్లూ బయలుదేరారు. వాళ్ళు నెల రోజులపాటు రాజ్యంలోని అనేక ప్రాంతాలు తిరిగి, బాగ్గాదుకు ప్రయాణమయ్యారు. దారిలో వారికొక కొండ ప్రాంతం తగిలింది. అక్కడ కొండదిగువున ఒకచోట నౌకర్లు గుడారాలు వేశారు.

హసన్ తనకు నిర్మించిన గుడారం ప్రవేశించుతున్నంతలో వజీరు గురాన్ని వేగంగా దౌడుతీయిస్తూ అక్కడికి వచ్చి, గురందిగి, “ప్రభూ. మీకు అంతగా ప్రయాణ బడలిక లేకపోతే, నావెంట రండి. ఒక అద్భుతమైన లేడిని చూపి స్తాను,” అన్నాడు.

“మనం ఎన్ని లేళ్ళను చూశాంకాదు! నువ్వనే లేడిలో వున్న విశేషం ఏమిటి?” అని అడిగాడు హసన్.