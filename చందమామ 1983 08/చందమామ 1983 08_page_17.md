కొద్దిసేపటి తరవాత పద్మపాదుడు యివతలికి వచ్చి, సంచిలో వున్న గాజు జాడీని తీసుకురావలసిందిగా పింగళుడితో చెప్పాడు. పింగళుడు గాజుజాడి తెచ్చి, పద్మపాదుడి ముందు పెట్టాడు. అందులో మొసళ్ళ రూపంలో వున్న మహామాయుడి శిఘ్యలిద్దరి కేసీ పద్మపాదుడు గుడ్లురు ముతూ చూసి, “ఇకనైనా మీరు, మీ అసలు రూపాలు ధరిస్తారా? లేక కాల్చి బూడిద చేసి, యీ నదీజలంలో కలప మంటారా?” అంటూ హుంకరించాడు. వెంటనే గాజుజాడి తపిమంటూ పగిలి ముక్కలు చెక్కలుగా గాలిలోకి ఎగిరి పొయింది. నల్లని వికృతాకారులైన ఇద్దరు వ్యక్తులు పద్మపాదుడికి నమస్కరిస్తూ, “మహామాంత్రికా! మేము మీకు దాసాను దాసులం! ఏమిటి సెలవు?” అని అడిగారు.

“మహామాయుడి సమాధి వున్న పాడు దేవళంలోనికి ప్రవేశం కావాలి. ముందుగా యీ నదిలోని నీరు యింకిపొయేట్టు చేయండి!”

అంటూ పద్మపాదుడు కఠినంగా జవాబిచ్చాడు,

మహామాయుడి శిఘ్యులు ముఖముఖాలు చూసుకుని, జవాబు చెప్పేందుకు తటపటాయిస్తున్నంతలో, పద్మపాదుడు కళ్ళెర్రజేసి, “నా అజ్ఞ విన్నారా లేదా?” అని ప్రశ్నించాడు.

మహామాయుడి శిఘ్యులు వణికిపొతూ, పద్మపాదుడికి నమస్కరించి, “మహామాంత్రికా! ఈ నది యింకిపొవాలన్నా, మహామాయుడి సమాధి వున్న పాడు దేవళంలోకి ప్రవేశించాలన్నా. ముందుగా పింగళుడనే జాలరి యువకుడు ఇక్కడికి రావలసివుంటుంది,” అన్నారు.

“అదుగో, యితడే అ జాలరి, పింగళుడు!” అంటూ పద్మపాదుడు, పింగళుడి కేసి చేయివూపాడు.

మహామాయుడి శిఘ్యులు, పింగళుడి కేసి ఆశ్చర్యంగా చూసి, “మహాప్రసాదం! మీ అజ్ఞయిప్పుడే నెరవేరుస్తాం!” అంటూ అదృష్టులై పొయారు. —(ఇంకావుంది)