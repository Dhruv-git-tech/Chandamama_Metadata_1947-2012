అతడు తిరిగి వస్తూండగా, ఆలయమంటపంలోంచి మృదుమధురమైన వీణా నాదం వినిపించింది. ఆ నాదానికి ఆశ్చర్యపడుతూ చూసిన జయంతుడికి, లేతమబ్బురంగు వస్తాల్లో భువన మోహినిలా మెరిసిపోతున్న ఒక దేవకన్య వీణవాయిస్తూ కనిపించింది. జయంతుడు సమీపానికి రాగానే ఆమె వీణ కింద పెట్టి చిరునవ్వుతో, “నేను గంధర్వకుమారి చిత్రలేఖను. మీరెవరు?” అంటూ ప్రశ్నించింది.

జయంతుడు కూడా స్నేహపూర్వకంగా మాట్లాడుతూ, తన వివరాలన్నీ చెప్పాడు.

అన్నీ విన్న చిత్రలేఖ చిరుసిగ్గు వ్యక్తం చేస్తూ, “మా గంధర్వుల్లో నాకు నచ్చినవాడు కనిపించక, నేనింకా అవివాహితగానేవున్నాను. మీ రూపం త్రిభువన మోహనంగావున్నది. మనం పెళ్ళిచేసుకుని గంధర్వలోకంలో సుఖసంతోషాలతో వుందాం!” అన్నది.

చిత్రలేఖ మాటలకు జయంతుడు క్షణ కాలం ఆశ్చర్యపోయి, “నేనీ దేశానికి కాబోయే రాజును. రాజుగా బాధ్యతలు స్వీకరించబోయే ముందు, దేశపు నలుమూలలూ తిరిగి ప్రజల కష్టసుఖాలు గమనించాలనే ఉద్దేశ్యంతో బైలుదేరాను. అంతే! ఇకవస్తాను,” అంటూ కదలబోయాడు.

చిత్రలేఖ అతణ్ణివారిస్తూ, “నా మాటలు మీకు అంతగా రుచించినట్టు లేవు. పోనీ కనీసం నన్ను కూడా మీతో బాటు కొన్నాళ్ళు తిరగనివ్వండి!” అంటూ ప్రాథేయపడింది.

జయంతుడు, ఆమె కోరికను నిర్దాక్షణంగా కాదనలేక, అంగీకరించాడు. చిత్ర

లేఖ ఆనందిస్తూ వచ్చి అతడి గుర్రం మీద ఎక్కింది.

తర్వాత జయంతుడు, చిత్రలేఖతో సహా అనేక ప్రాంతాల్లో పర్యటించాడు. కాలు పెట్టిన ప్రతిచోటా ప్రజల క్షుసుఖాల్నీ, సమస్యల్నీ తెలుసుకుని, సాధ్యమైనంతగా వారి సౌఖ్యం కోసం పాటుబడ్డాడు. ఎవరు ఏది పెడితే అది ఆనందంగా తృప్తిగా తిన్నాడు. కటికనేల మీద సైతం నిద్రపోయాడు. జయంతుడితో పాటు తిరుగుతున్న చిత్రలేఖకు కూడా ఇవన్నీ తప్పలేదు. ఆమె భూలోకవాసుల జీవన సర లిని గమనించడం ప్రారంభించింది. క్రమేపీ ఆమెకు మానవజీవితంలోని నవరసాలూ గ్రాహ్యం కాసాగాయి.

ఒక రోజున చిత్రలేఖ, జయంతులు అడవి మార్గాన ప్రయాణిస్తూండగా, ఒక