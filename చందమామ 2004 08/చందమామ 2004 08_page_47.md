గురిచేసి, ఆ పిమ్మట మౌఖిక పరీక్షలు నిర్వహించడలచాడు. ఈ విధంగా, వ్యక్తిత్వ పరీక్షలలోనే చాలామంది వెనుదిరగవలసి వచ్చింది.

కాంచనపురిరాజ్యంలోని సుందరవరం అనే గ్రామంలో, ఇంద్రదత్తుడు అనే యువ కుడుండేవాడు. అతడు గురుముఖంగా శాస్త్రాలన్నీ నేర్చి, చిన్నతనంలోనే కాశీ వెళ్ళి గొప్ప పాండిత్యం సంపాయించాడు. తర్వాత, తన స్వగ్రామానికి తిరిగివచ్చాక, తనునేర్చిన విద్యలను ఇతరులకు బోధించాలన్న కుతూ హలం కలిగింది. ఆ తరుణంలోనే ఇంద్ర దత్తుడికి, రాజాస్థానంలో విద్యాధికారి పదవి విషయం తెలియవచ్చింది. అతడు వెంటనే రాజధానికి బయలుదేరాడు.

రాజధాని చేరిన తర్వాత, ఇంద్రదత్తుడు ఒకపూటకూళ్ళ ఇంటిలో బసచేశాడు. రెండు

రోజులపాటు రాజధానీ నగరం అంతా కలయ తిరిగి ముఖ్యమైన ఎన్నో విషయాలు తెలుసు కున్నాడు. ఎందరో యువకులు తమ ప్రావీ డ్యాన్ని ప్రదర్శించాలనే తపనలోవున్నారని, అతడికి అర్థమయింది. అభిరుచివున్నా అవ కాశం లేక ఎందరో యువకులు విద్యార్జన చేయలేక పోవడం అతణ్ణి కలవరపరిచింది.

మూడవ రోజు ఉదయాన్నే ఇంద్రదత్తుడు, రాజగురువు దర్శనార్థం వెళ్ళాడు. ఆ సమ యంలో అక్కడ తుదిపోటీకి సైనికాధికారి కొడుకు దుర్జయుడు, కోశాధికారి కొడుకు విక్రముడు మిగిలారని అతడికి తెలిసింది.

ఇంద్రదత్తుడిని చూస్తూనే మహేంద్ర భట్టుకు సదభిప్రాయం కలిగింది. ఆయన, అతణ్ణి గురించిన వివరాలు అడిగి తెలుసు కుని, “సరే, నీవు రాజధానికి వచ్చిన తర్వాత, రెండు రోజులు కాలయాపన చేయడానికి కారణం ఏమిటి?” అని అడిగాడు.

“ఆర్యా, క్షమించాలి, అందుకు కారణం కొంత వివరంగా చెబుతాను. నేను ఆశించే పదవి చాలా బాధ్యతాయుతమైనది. ఆ కారణంగా చాలా సమాచారం సేకరించవలసి వచ్చింది. మన నగరంలో మొత్తం ఎనిమిది విద్యాలయాలున్నాయి. రాజ్యం మొత్తంలో గురుకులాలనూ, విద్యాలయాలనూ కలి పితే, నూరుకు మించవు. మన రాజ్యంలోని విద్యార్థుల సంఖ్యకూ, సంస్థలకూ పొంతన కుదరడం లేదు, గురువుల అభిరుచిని బట్టి విద్యనేర్పడం జరుగుతున్నది. అందుచేత విద్యార్థుల మనస్తత్వాన్ని బట్టీ, అర్హతలను బట్టీ అందరికీ అవకాశం కల్పించే సంస్థలు