చూశావా? ఒక్క వెంట్రుకతో నీ కాళ్ళు చేతులు బంధించగలను,” అన్నాడు గట్టిగా.

రాక్షసుడు ఇప్పుడు నిజంగానే బెదిరి పోయాడు. తన బలాన్ని నిరూపించడం ఎలా? వాడు ఆవేశంగా తన తలలోని ఒక పేనును తీసి, “చూడు ఇది నా తలలోని పేను. కప్పంత పెద్దదిగా వుంది. ఇప్పుడైనా ఒప్పుకుంటావా నేను నీ కన్నా బలవంతుణ్ణని,” అన్నాడు.

మొయిత్రా వెంటనే సమాధానం చెప్పలేక ఊరుకున్నాడు. తమ వద్ద వున్న తాబేలు గుర్తుకు రాగానే, జగన్ దాన్ని తీసి కిటికీ గుండా పక్క గదిలోకి విసిరాడు. “నీ పేనును నేను నాకాలివేలితో క్షణంలో చంపగలను. నా తలలోని ఈ పేనును నీ కాలితో నలిపి చంపగలవేమో చూడు. నీ తరం కాదు!” అన్నాడు మొయిత్రా హేళనగా.

రాక్షసుడు అమిత ఆగ్రహంతో తాబేలును కాలితో తొక్కాడు. చిప్పగట్టిగా వుడడం వల్ల అది చావకుండా అలాగే ఉంది. పక్క గదిలో వున్న ప్రత్యర్థి తనకన్నా బలశాలి అన్న నిర్ణయానికి వచ్చాడు రాక్షసుడు. ఇక వాణ్ణి ఎదిరించడం లాభం లేదనుకుని తన వ్యూహం మార్చాడు.

“సరే, నీ గొప్పతనాన్ని అంగీకరిస్తున్నాను. దయచేసి వెలుపలికి రా. నీ స్నేహం కోరుతు న్నాను. మనిద్దరం కలిసి హాయిగా బతుకుదాం,” అన్నాడు.

“అదేం కుదరదు. రెండు కత్తులు ఒకఒరలో ఇమడవు. ఒకే చోట ఇద్దరు రాక్షసులు ఉండడం అసాధ్యం. ఇప్పుడే నీ పేనును రుచి చూశాను. నువ్వు ఇక్కడే గనక ఉంటే, మధాప్నం భోజనంగా నిన్ను విందు చేసు కుంటాను. వెలుపలికి రమ్మన్నావా?” అని గద్దించాడు మొయిత్రా.

“వద్దు, వద్దు. నేను ఇప్పుడే ఇక్కడ్డించి వెళ్ళిపోతాను. నా సంపదలన్నిటినీ చందమామ

అనుభవిస్తూ నువ్వు ఇక్కడే ఉండు” అన్నాడు రాక్షసుడు.

“అందుకు నా కభ్యంతరం లేదు,” అని మొయిత్రా అంటూండగా జగన్ తలుపుగొచ్చింతిశాడు. రాక్షసుడు ప్రాణభయంతో, తిరిగి చూడ కుండా పరిగెత్తిపోయాడు.

మిత్రులిద్దరూ రాక్షసుడి గదిలోకి వెళ్ళి చూశారు. అక్కడెన్నో వెండి ఆభరణాలు, మణులు, మాణిక్యాలు ఉన్నాయి. మిత్రులు కావలసిన వాటిని తీసుకున్నారు. రాక్షసుడి పడక పక్కన ఒక కాటుకభరిణ కనిపించింది.

“మొయిత్రా, ఈ కాటుక నీ కళ్ళకు రాసుకో,” అంటూ దానిని తీసి ఇచ్చాడు జగన్. దానిని పూయగానే మొయిత్రా కళ్ళుకనిపించ సాగాయి. అక్కడే మరొక సీసాలో తెలంలాంటిది కనిపించింది. దానిని కాళ్ళకు మర్దించగానే, జగన్ కాళ్ళు శక్తిని పుంజుకున్నాయి. అతడు హాయిగా నిలబడి ఉత్సాహంగా నడవసాగాడు. అవిటితనం పోయింది.

ఆతరూతతమ గ్రామంచేరుకున్నమిత్రులు, ఏ చీకూ చింతా లేకుండా హాయిగా వుంటూ, తోటివారికి తగిన సాయం చేస్తూ చిరకాలం సంతోషంగా జీవించారు.