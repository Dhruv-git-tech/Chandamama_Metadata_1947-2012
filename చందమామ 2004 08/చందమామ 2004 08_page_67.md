వాడొక్కడే కోశాధికారి పదవికి అర్హుడని పించిందట! ఈ పరిస్థితుల్లో నేనేం చేయాలో చెప్పండి?'' అన్నాడు.

దేవనాథుడు తమ హెచ్చరికలకు భయ పడినట్లు రూపుడేనుడూ, రాజగుప్తుడూ భావించి ఎంతో సంతోషించారు. వాళ్ళు, రాజుతో తాము దేవనాథుడి అభిప్రాయానికి విలువనిస్తామని చెప్పారు. అప్పుడు చంద్రచూడుడు బాధ నటిస్తూ, ''నేను నారాయుడి గురించిన వివరాలు తెలుసుకున్నాను. అతడి కంటే, మీ మనుషులేమెరుగేమో! వారిలో ఒకరిని కోశాధికారి పదవికి ఎన్నిక చేద్దాం,'' అన్నాడు.

ఆవెంటనే రంగసేనుడూ, రాజగుప్తుడూ ఏకకంఠంతో, ''ప్రభూ! దేవనాథుడి అభిప్రాయానికి అడ్డుతగలగూడదనేదే, మా ఇద్దరి ఏకాభిప్రాయం,'' అన్నాడు.

అప్పుడు రాజు నెమ్మదిగా, ''మీరిద్దరూ నాకు ఆప్తులు, మీ సంతోషమే నాకు సంతోషం. దేవనాథుడు చేసిన ఎన్నికనాకు తృప్తిగా లేదు. మీ మనషులు కాని పక్షంలో కోశాధికారి పదవి విభీషణుడికి దక్కడం మంచిదని, నా అభిప్రాయం. ఎందుకంటే, అతడి తండ్రి మన పట్ల ఎంతో విశ్వాసంగా, సమర్థంగా

కోశాధికారి పదవి నిర్వహించాడు. ఆ కారణంగా, విభీషణుడు మన మనిషి. తండ్రి లాగా సమర్థుడూ, విశ్వాసపాత్రుడూ అని, నేను నమ్మకంగా తెలుసుకున్నాను. మీరు మన మనిషికి అవకాశమిప్పించండి!'' అన్నాడు.

రాజుకు తమ ఇద్దరి పట్లా ఎంతో గౌరవ మర్యాదలున్నాయనీ, కోశాధికారి ఎన్నికల్ తమ అంగీకారం ఆశిస్తున్నాడనీ భావించి, రంగసేనుడూ, రాజగుప్తుడూ, విభీషణుడి ఎన్నికకు సంతోషంగా తమ ఆమోదం తెలిపారు. ఆ విధంగా విభీషణుడు కోశాధికారి పదవిలో నియమితుడయ్యాడు.

ఆ తర్వాత, రాజు చంద్రచూడుడు, వృద్ధమంత్రిని కలుసుకుని, ''చిన్న పామునైనా పెద్దకర్రతో కొట్టాలంటారు. కోశాధికారి పదవి ఎన్నికకు కూడా రాజనీతిని ప్రదర్శించాలని, మీ సలహావల్ల నాకు తెలిసింది!'' అన్నాడు.

దీనికి వృద్ధమంత్రి చిరునవ్వు నవ్వి, ''ప్రభూ! ఏ రాజనీతి అయినా, ప్రజాక్షేమం కోరే రాజుకు శోభనిస్తుంది; స్వార్థపరుడైన రాజుకు మచ్చతెస్తుంది. మీ రాజనీతి ప్రశంసనీయం!'' అన్నాడు.