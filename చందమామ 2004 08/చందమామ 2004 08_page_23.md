భారత దర్శిని

మూడు వందల రోజులూ ఉత్సవాలే!

శ్రీరంగంలోని శ్రీరంగనాథస్వామి దేవాలయ ప్రాంగణంలో యేడా
దికి కనీసం మూడు వందల రోజులు ఉత్సవాలు జరుగుతూ
ఉంటాయి. పదమూడు అంతస్థులతో, దాదాపు 235 అడుగుల
ఎత్తయిన ప్రధాన గాలిగోపురం మనదేశంలోని చాలా ఎత్తయిన
ఆలయ గోపురంగా ప్రసిద్ధిగాంచింది. మన దేశంలోని ఐదు ప్రధాన
వైష్ణవక్షేత్రాలలో శ్రీరంగం ముఖ్యమైనది. తిరుచిరాపల్లికి పదిహేను
కి.మీ. దూరంలో వున్న ద్వీపం శ్రీరంగం. ఈ దేవాలయ ప్రాంగణంలో
ప్రధానమైన శ్రీరంగనాథస్వామి ఆలయంతో పాటు విఘ్నుశ్వర, విష్ణు, దుర్గ, రామ
లక్ష్మణ, కృష్ణ, ఆంజనేయ, ధన్వంతరి మొదలైన ఆలయాలు కూడా ఉన్నాయి. అందువల్ల ఒక
దేవుడి తరవాత మరొక దేవుడికి అంటూ ఉత్సవాలు జరుగుతూ ఉంటాయి. ఇక్కడ జరిగే
ఉత్సవాలలో ప్రధానమైనది డిసెంబర్ నెలలో వచ్చే వైకుంఠ ఏకాదశి ఉత్సవం.

శతకోటిని అందుకున్న ఆస్తా

2000వ సం. మే 11 వేకువజామున 5 గం.కు ఢిల్లీలోని ఒక ఆస్పత్రిలో పుట్టిన ఆస్తా అనే ఆడశికువు చరిత్రను సృష్టించింది. ఆమె జననంతో భారతదేశ జనాభా శతకోటిని (1,000,000,000) అందు కున్నది. 20వ శతాబ్దారంభంలో మనదేశ జనాభా 230,000,000.

శతాబ్దాంతంలో మొత్తం ప్రపంచ జనాభా 6,000,000,000. ప్రపంచ ఆరోగ్య సంస్థ (WHO) ప్రకారం 2045 సం. నాటికి భారతదేశం అత్యధిక జనాభాగల దేశంగా ఉంటుంది.