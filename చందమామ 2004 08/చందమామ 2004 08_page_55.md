వర్తకుడు ఇలా అనగానే నల్లగిత్త కదిలి,
ఏటి ఒడ్డున వున్న బళ్ళ దగ్గిరకు పోయి
నిలబడింది. వర్తకుల మనుషులు దానిని ఒక
బండికి కట్టారు. గిత్తసునాయాసంగా బండిని
అవతలి గట్టుకు లాక్కుపోయింది. ఇలా
ఐదువందల బళ్ళనూ అది కొద్ది సేపట్లో
అవతలిగట్టుకు చేర్చింది.

తన పని తీరగానే వర్తకుడు ఒక పాడవాటి
పట్టీలోపల ఐదువందల వరహాలు పెట్టి, ఆ
పట్టీని నల్లగిత్త మెడకు కట్టాడు. వర్తకుడు
మోసంగ్రహించిన బోధిసత్వుడు, “ఈ వర్తకు
డికి దుర్భుద్ధి పుట్టింది. మాట తప్పాడు!”
అనుకుని ఏటిగట్టున తాను మొట్టమొదట
చేర్చిన బండికి అడ్డుగా నిలబడి, అటకా
యించాడు.

దానితో వర్తకుడికి, నల్లగిత్త మామూలు
పశువు కాదనీ, మహత్తు గలదనీ అర్థమైంది.
అతను మరొక ఐదువందల వరహాలు ఇంకొక
పట్టీలో పెట్టి, దానిని గిత్తమెడకు బిగిస్తూ,
“అయ్యా, నన్ను క్షమించు. నేను వాగ్దానం
చేసిన వెయ్యి వరహాలూ నీ మెడకు కట్టాను.
ఇక, నా బండ్లు గ్రామానికి పోయేందుకు దారి
వదులు,” అన్నాడు.

గిత్తఅక్కడినుంచి బయలుదేరి, సరాసరి
తనను ఇంతకాలంగా సాకుతూన్న పెద్దమ్మ
దగ్గరకు పోయింది. ఐదువందల బండ్లను
ఏటి ఇసుకలో లాగిన కారణంగా ఆ
సమయంలో అది బాగా అలిసిపోయినున్నది.
అది గమనించిన పెద్దమ్మ దాని శరీరాన్ని
గుడ్డతో తుడుస్తూ, మెడ దువ్వుతున్నంతలో
ఆమెకు మెడకు కట్టివున్న పట్టీలు కని
పించినై.

వాటిని ఊడదీసి చూడగా పెద్దమ్మకు
వరహాలు కంటబడినై. ఆమె ఆశ్చర్య పోతు
న్నంతలో గొడ్లకాపరి కుర్రవాళ్ళు అక్కడికి
వచ్చి, జరిగింది చెప్పారు.

పెద్దమ్మకళ్ళనీళ్ళు పెట్టుకుని, గిత్తతల
నిమురుతూ, “తండ్రీ, నా కోసం ఎంత శ్రమ
పడ్డావు! ఈ డబ్బుంతా నేసేం చేసుకుంటాను?”
అని, అప్పటిక్పుడు దాని ఒంటి నొప్పలు
పోయేందుకు నూనె రాసి, వేడినీళ్ళతో
కడిగింది.

ఈ విధంగా బోధిసత్వుడు తననెంతో
ప్రేమగా పెంచిన తల్లిబుణం తీర్చిన కొంత
కాలానికి, సంతోషంగా నల్లగిత్త అవతారం
చాలించాడు.