## మన ప్రధానమంత్రి

గత మే నెల 22వ తేదీ డా. మన్మోహన్ సింగ్ మనదేశ పథ్నాలగవ ప్రధానమంత్రి అయ్యారు.

శ్రీ పి.వి. నరసింహారావు దేశ ప్రధానిగా ఉన్నప్పుడు 1991 జూన్ నుంచి 1996 మే వరకు డా. మన్మోహన్ సింగ్ మనదేశ ఆర్థిక మంత్రిగా ఉన్నారు. అంతకు ముందు ఆయన రిజర్వ్ బ్యాంక్ ఆఫ్ ఇండియా గవర్నుర్‌గానూ, ప్లానింగ్ కమిషన్ వైస్ ఛేర్మన్‌గానూ పదవీ బాధ్యతలు సమర్థ వంతంగా నిర్వహించారు.

డా. మన్మోహన్‌సింగ్, 1932 వసం. సెప్టెంబర్ 26వ తేదీ, ప్రస్తుతం పాకిస్తాన్‌లో ఉన్న, నాటి పశ్చిమ పంజాబ్‌లోని గాహి గ్రామంలో జన్మించారు: 1941లో ఆయన కుటుంబం అమృతసర్‌కు తరలి వచ్చి, ఎండు పళ్ళ వ్యాపారం చేస్తూ అతి సామా న్యంగా గడపసాగింది. మన్మోహన్ సింగ్ కాలేజీలో చదివే ప్పుడు ఫీజు కట్టలేక ఒక సంవత్సరం వృథా అయిందని చెబుతారు. ప్రతి తరగతిలోనూ మన్మోహన్ ప్రభుముడిగా వచ్చేవారు. దానిని చూసిన ఆయన తండ్రి గురుముఖీ సింగ్ కోహ్లీ; “నువ్వు ఏదో ఒకరోజు ఈ దేశానికే ప్రధానివి కాగలవు, నాయనా,” అంటూ మురిసిపోయాడట. హాషియార్పూర్ పంజాబ్ విశ్వవిద్యాలయం నుంచి ఆర్థికశాస్త్రంలో పట్టభద్రుడైన మన్మోహన్, విశ్వవిద్యాలయం నుంచి పుచ్చుకున్న లోన్ స్కాలర్ షిప్ తిరిగి చెల్లించడానికి అక్కడే కొన్నాళ్ళు లెక్చరర్‌గా పనిచేశారు.

ఆ తరవాత మన్మోహన్ కేంబ్రిడ్జ్ విశ్వవిద్యాలయంలో చేరి ఎం.ఏ. చదివారు. ఉత్తమ శ్రేణిలో

ఉత్తీర్ణుడుకావడంతో ఆయనకు చాలా బహుమతులు లభించాయి. ఆ తరవాత ఆక్స్‌ఫర్డ్ యూని వర్సిటీలో చేరి పి.హెచ్.డి పుచ్చుకున్నారు. అక్కడాయన చాలా కష్టపడి చదివే, సౌమ్య స్వభావం గల విద్యార్థిగా పేరుతెచ్చుకున్నారు.

కావాలనుకుని వుంటే ఆయనకు ఆక్స్‌ఫర్డ్, లేదా కేంబ్రిడ్జ్ విశ్వవిద్యాలయాల్లోనే మంచి ఉద్యోగం లభించి ఉండేది. అయినా ఆయన స్వదేశానికి తిరిగి రావడానికే ఇష్టపడ్డారు. చండీ ఘడ్‌లోని పంజాబ్ విశ్వవిద్యాలయంలో ప్రాఫెసర్ ఆఫ్ ఎకనమిక్స్‌గా పదవీ బాధ్యతలు చేపట్టారు. ఆ తర వాత ఢిల్లీలోని జవహర్‌లాల్ నెహ్రా విశ్వవిద్యాలయంలోనూ, ఢిల్లీ స్కూల్ ఆఫ్ ఎకన మిక్స్‌లోనూ ఆనరీ ప్రాఫెసర్‌గా పనిచేశారు. 1972వ సం.లో ఆర్థిక మంత్రిత్వశాఖలో ప్రధాన ఆర్థిక సలహాదారు పదవీ బాధ్యతలు చేపట్టి ప్రభుత్వోద్యోగంలో చేరారు.

మనదేశంలో ఆర్థిక సంస్కరణలు తీసుకురావడానికి ఆర్థిక మంత్రిగా, మన్మోహన్ సింగ్ కీలకపాత్ర వహించారు. 1991 వసం. జూలైలో మొట్టమొదటి బడ్జెట్ ఉపన్యాసంలో ఆయన, “భారతదేశం ప్రధాన ఆర్థిక శక్తిగా ఆవిర్భవించడం, త్వరలో నిజమవుతుంది!” అని ఉద్యాటించారు. దేశాన్ని సమున్నత శిఖరాలకు నడిపించగలరన్న ఆశాభావంతో దేశప్రజలందరూ నూతన ప్రధాని డా. మన్మోహన్ సింగ్ కేసి చూస్తున్నారు.

లక్షలాది చందమామ పాఠకుల తరపున నూతన ప్రధానికి శుభాకాంక్షలు తెలియజేస్తున్నాం.