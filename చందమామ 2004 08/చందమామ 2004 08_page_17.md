దేరారు. రాక్షసుడు ఉగ్రదండుడు రాతిగదను భుజాన పెట్టుకుని పెద్ద పెద్ద అంగలు వేస్తూ, వాళ్ళ వెనకగా నడవసాగాడు.

అరగంట తరవాత అరణ్యం దాటి వాళ్ళు ఒక పెద్ద మైదాన ప్రదేశంలో ప్రవేశించారు. ఎదురుగా ఒక పెద్ద కోటా, దానికి వెనకగా మేడలూ, మిద్దెలతో నగరం వాళ్ళ కంట బడింది. కోటను చూస్తూనే రాజు దుర్ము ఖుడు విచారంగా ముఖం పెట్టి, తలారి భల్లూకుడితో, “భల్లూక ప్రభో! ఆ సామంతు దుర్మార్ముడి దగ్గిర ఇప్పుడు కొంత అశ్వసేనా, కాల్పలం వుంటుందిగదా? అంత సేనను, మనమంతా కలిసి పదిమందిమైనా లేము - ఎలా జయించటం?” అన్నాడు.

“ఆహా, ఆ అనుమానం ఇప్పుడా నీక్కల గటం!” అంటూ తలారి భల్లూకుడు వెనక వస్తున్న ఉగ్రదండుణ్ణి పిలిచి, దుర్ముఖుడి క్కలిగిన సందేహాన్ని గురించి చెప్పాడు.

రాక్షసుడు ఉగ్రదండుడు రాతిగదను గట్టిగా నేలకు కొట్టి, “తలారి భల్లూకా! నీ గండ్రగొడ్డలీ, నా రాతిగదా ఎంతమంది శత్రు సైనికులనైనా హతమార్చగలవు. కాని,

ఎక్కువ రక్తపాతం లేకుండా, ఆ కోట నాక్రమించిన సామంతుణ్ణి పట్టుకుని తల కొట్టే పథకం ఏదైనా వుంటే బాగుండును,” అన్నాడు.

ఉగ్రదండుడు మాట మూగించే లోపలే దొంగనాగమల్లు ఏనుగు మీద లేచి నిలబడి, “అయ్యా, అలాంటి పథకం గురించి ఇందా కటి నుంచీ నేనాలోచిస్తూనే వున్నాను. నేనూ, నా అనుచరులిద్దరం ముందు పోయి, దుర్ము ఖరాజు గారిని బందీగా పట్టుకొస్తున్నాం. ఏం బహుమతి ఇస్తారని, ఆ సామంతును అడుగుతాం. అప్పుడు అతడే స్వయంగా కొద్దిమంది అంగరక్షకులతో మన దగ్గిరకు రావచ్చు,” అన్నాడు.

“ఓ, భేషిన ఉచ్చు అల్లావు, నాగమల్లూ! ఊ, బయలుదేరు,” అన్నాడు ఉగ్రదండుడు.

దొంగల నాయకుడు నాగమల్లూ, అతడి అనుచరులూ ఏనుగును దౌడు తీయిస్తూ, కోట కేసి కొద్ది దూరం వెళ్ళే సరికి, హఠాత్తుగా కోట ద్వారం బార్లా తెరుచుకున్నది. లోపలి నుంచి కొందరు ఆశ్వాకులూ, సైనికులూ బయిటికి వచ్చారు.

-(ఇంకావుంది)