పరశురాముడు విష్ణువే అని తెలిసి మనస్సు లోనే దండం పెట్టి దేహం చాలించి వెళ్ళి సుదర్శన చక్రంలో లీనమయ్యాడు.

పరశురాముడు ఇంటికివచ్చి తన తండ్రి క్షేమంగా ఉండడం చూసి తాను చేసినది చెప్పాడు. జమదగ్ని, “నాయనా! నువ్వు చేసినది మునులమైన మనకు తగని పని. అందుకు పరిహారంగా నువ్వు తపస్సు చేయాలి!” అన్నాడు.

పరశురాముడు, “తండ్రీ! రాజు అధర్మ పరుడైయ్పుడు శిక్షించవలసిన అర్హత అందరికీ ఉంది! నీ ఆనతి గనుకనేను తపస్సు చేస్తాను. కాని, ప్రాయశ్చిత్తంగా కాదు,” అని చెప్పి అరణ్యానికి పోయి తపస్సులోని మగ్ను డయ్యాడు.

కార్తవీర్యుడి వెయ్యిమంది కుమాళ్ళు హైహయక్షత్రియులందర్నీ కూడగట్టుకొని

జమదగ్ని ఆశ్రమం మీదకు విరుచుకు పడ్డారు. అప్పుడు జమదగ్ని నిశ్చలంగా తపస్సమాధిలో ఉన్నాడు. రేణుకాదేవి. “రామా! రా!” అంటూ ఎలుగెత్తి ఇరవై ఒక్కసార్లు పిలిచింది.

హైహయులు జమదగ్ని తలను నరికే శారు. రేణుక ఇరవై ఒక్కసార్లు గుండెలు బాదుకొంటూ భర్తమొండెం మీద పడి విల విలా విలపించి సామ్మసిల్లింది. జమదగ్ని తల దొర్లుకుంటూ దూరంగా పోయి రాళ్ళ మధ్య చిక్కుకుంది. రాజపుత్రులు ఆశ్రమాన్ని తగలబెట్టారు. ఆ మంటల్లో రేణుక, భర్తకళేబరంతో కలిసి కాలిపోయింది.

అరణ్యంలో తపస్సు చేస్తున్న పరశురాముడికి ధ్యానభంగం అయింది. తల్లి పిలుపు ఇరవైఒక్కసార్లు చెవుల్లో మర్మరంగా వినిపించింది. మనస్సు కీడు శంకించింది. అక్కడి నుంచి ఒక్క అంగలో ఆశ్రమం చేరుకున్నాడు.

ఆశ్రమం తగలబడుతున్నది. తల్లీ, తండ్రీ మసి అయ్యారు. హైహయ సైనికులు ఆశ్రమ వాసుల్నీ, వారించ వచ్చిన పరిసర జానపద జనుల్నీ అమానుషంగా చిత్రవధ చేస్తున్నారు.

పరశువును ప్రసాదించిన శిపుణ్ణి స్మరించి, పరశురాముడు గొడ్డలిని తీసి జ్యాలలాగ లేదాడు. ముళ్ళపాదల్ని నరికి నట్లుగా అందిన వారినందర్నీ హతమార్చాడు.

రాళ్ళమధ్యపడి ఉన్న జమదగ్ని తలను తీసి రొమ్ముకు అదుముకొని, “తండ్రీ! కన్నీరు కూడా రాకుండా నా గుండె జ్వలించి పోతు న్నది. క్షత్రియుల రక్తంతో నీకు తర్పణం