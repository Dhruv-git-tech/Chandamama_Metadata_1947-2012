## యశస్కరుడి న్యాయనిర్ణయం

ఒకరోజు యశస్కరుడు అనేరాజు సభపూర్తి చేసి, భోజనానికి లేవబోతూండగా ఒక బ్రాహ్మణుడు వచ్చి రాజదర్శనం కోరాడు.

“మహారాజుగారు ఈ రోజుకు పని ముగించారు. ఇవాళదర్శనం సాధ్యపడదు. రేపు వచ్చి ఏమైనా ఉంటే విన్నవించుకో,” అన్నాడు ద్వారపాలకుడు.

ఈ మాట విని రాజు, వంటవాణ్ణి కొంచెం ఆగమని, ద్వారపాలకుడితో చెప్పి, బ్రాహ్మణ్ణి లోపలికి పిలిపించి, వచ్చిన కారణమడిగాడు.

బ్రాహ్మణుడు దుఃఖం పాంగుకొస్తూ ఇలా చెప్పాడు:

“మహారాజా, నానా దేశాలు తిరిగి అతి కష్టం మీద నూరు బంగారు మాడలు సంపాదించుకున్నాను. నా దేశంలో అరాజకపరిస్థితి తొలగి పోయిందని విని ఆశతో తిరిగి వచ్చాను. తమ దయవల్ల దారిలో నాకు ఎలాటి దొంగల భయమూ కలగలేదు. నిన్న సాయంకాలం లవనోత్స చేరుకుని, ప్రయాణపు బడలికవల్ల అక్కడే రాత్రి విశ్రాంతి తీసుకుని, రహదారి

పక్కనే ఉన్న ఒక తోటలో చెట్టు కింద పడు కుని నిద్రపోయాను. తెల్లవారి లేచేటప్పుడు ప్రమాదవశాత్తునా డబ్బు సంచీ ఒక బావిలో పడిపోయింది. ఆ బావిపైన లతలు పెన వేసుకుని ఉంటడం చేత అక్కడ బావి ఉన్నట్టే నాకు తెలియరాలేదు. నా కున్నదంతా పోగొట్టుకుని, బావిలోకి దిగటం చాతకాక అలమటిస్తూండగా ఒకడు వచ్చి, ‘నీ డబ్బు సంచీ నీకు తీసి ఇస్తాను. నా కేమిస్తావు?’ అని అడిగాడు. ‘దుస్థితిలో ఉన్న నేను ఆ డబ్బంతా నాదే నని ఎలా చెప్పగలను? అందులో నీకు ఇష్టమైనంత నా కియ్య,’ అన్నాను. వాడు బావిలోకి దిగి నా సంచీ తీసి, అందులోనుంచి నాకు రెండు మాడలు మాత్రమే ఇచ్చి మిగిలినవి తాను ఉంచుకున్నాడు. నేను అభ్యంతరం చెబితే, అక్కడ చేరినవాళ్ళు నన్ను గట్టిగా మందలించి, ‘యశస్కరుడి రాజ్యంలో ఒప్పందం అక్షరాలా అమలు జరగవలిసిందే,’ అన్నారు. మర్యాదగా మాట్లాడినందుకు నాకు ఘోర