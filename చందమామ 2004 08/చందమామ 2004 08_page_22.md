దివ్యమోహన రూపంతో వెలిగిపోతున్నావు.
నిన్ను పరిణయ మాడదలచాను. అంగీకరి
స్తావనుకుంటాను!” అంటూ ఆమె చేయి
పట్టుకున్నాడు.

ఆ మరుక్కణం, చిత్రలేఖకు తళుకులీనే
పూర్వపు దేవతాసౌందర్యం వచ్చింది!

బేతాళుడు ఈ కథచెప్పి, “రాజా, జయంతుడు అత్యంత సుందర పురుషుడు. అతడి సౌందర్యాన్ని చూసి సాక్షాత్తూ గంధర్వకన్యే వరించింది. అంతకు ముందు, తనకు దీటైన సౌందర్యవతి కోరి వరించిన క్షణాన ఏవేవో డంబాలు పలికిన జయంతుడు, ఆమె సౌందర్యాన్ని కోల్పోయి కురూపి అయిన సమయంలో, మళ్ళీ అర్థంలేని మాటలు పలికి ఆమెను చేపట్టాడు. జయంతుడి ఈ రకమైన ప్రవర్తన, చిత్తభ్రమ అవునా కాదా? అతడు తన ఇంగితాన్ని కోల్పోయి అవివే కంగా ప్రవర్తించాడా లేదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “జయంతుడి
ప్రవర్తన వయసుకు మించిన మానసిక
పరిపక్వతను సూచిస్తున్నది తప్పిస్తే, చిత్ర

భ్రమ ఎంతమాత్రమూ కాదు. జయంతుడు
మొదటి నుంచీ అందం-చందం లాంటి
అశాశ్వతమైన బాహ్యసౌందర్యం కంటే,
ఉత్తమ గుణాలే అలంకారాలుగా గల అంత
స్సౌందర్యానికే అధిక ప్రాధాన్యతనిచ్చాడు.
అందువల్లనే, నా సౌందర్యానికి తగిన వాడి
వంటూ చిత్రలేఖ వరించినా నిరాకరించాడు.
జయంతుడితో కలిసి తిరుగుతూ అతడి
ఉత్తమ గుణాలనూ, నిస్వార్థతనూ గ్రహించిన
చిత్రలేఖ, వాటికి మరింతగా ఆకర్షితురాలై,
తానూ ఆ బాటనే నడిచింది. ఆ కారణంగా,
శారీరక సౌందర్యాన్ని కోల్పోయినప్పటికీ,
పరోపకారం, త్యాగనిరతి లాంటి అలంకా
రాలతో, తన అంతస్సౌందర్యానికి మెరుగులు
దిద్దుకున్న చిత్రలేఖను, జయంతుడు
ఆనందంగా స్వీకరించాడు. అందువల్లనే
చిత్రలేఖకు తన పూర్వసౌందర్యం తిరిగి
లభించింది. అది నిస్వార్థసేవకూ, త్యాగానికీ
వున్న మహిమ అనుకోవాలి!” అన్నాడు.

రాజుకు ఈ విధంగా మౌనభంగంకలగ
గానే, బేతాళుడు శవంతో సహామాయమై,
తిరిగి చెట్టిక్కాడు.
- (కల్పితం)

[ఆధారం: శ్రీలతిరచన]