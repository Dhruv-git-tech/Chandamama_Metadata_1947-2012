తీయ సౌందర్యంతో అపరమస్మథుడని పేరు గాంచిన జయంతుడే రాకుమారుడు, ఇటు వంటి చిత్తభ్రమకుల్నై ఎంత అవివేకంగా ప్రవర్తించాడో తెలుసుకుంటే, నీకు కనువిప్పు కలగక మానదు. అతడి కథ చెబుతాను, శ్రమతెలియకుండా, విను,” అంటూ ఇలా చెప్పసాగాడు:

పూర్వం కాంచనగిరిని పాలించిన ఝువర్మ అనే మహారాజుకు, ఇద్దరాడపిల్లల తర్వాత మగబిడ్డ జన్మించాడు. ఆడపిల్లలిద్దరికీ లేని సౌందర్యం ఆ పురిటికందులో ఉండడం గమనించి, రాజదంపతులిద్దరూ ఆళ్ళర్యా సందాలను పొందారు. రోజురోజుకూ మరింత సౌందర్యంతో మెరిసిపోతున్న కుమారుడికి, రాజదంపతులు జయంతుడు అని పేరు పెట్టి అల్లారుముద్దుగా పెంచసాగారు.

జయంతుడి గుణగణాలు, అతడిసుందర రూపానికి ఏమాత్రం తీసిపోయేవికావు. కాస్త వయసువచ్చాక, అతడు తండ్రి పంపున ఆరావళీ పర్వత పాదాల వద్దవున్న కృష్ణ చంద్రుడి గురుకులానికి వెళ్ళి, సమస్త విద్యల్నీ కరతలామలకం చేసుకుని తిరిగివచ్చాడు.

జయంతుడు గురుకులం నుంచి రాగానే, తండ్రి అతడికి పట్టాభిషేకంచేసి, రాజ్య భారాన్ని అప్పగించాలనుకున్నాడు. అయితే, జయంతుడు దాని కంగీకరించక దేశాటన చేసిరావాలన్న కోరిక వెలిబుచ్చాడు. రాజు కొడుకు కోరికకు అభ్యంతరం చెప్పక, ఉత్తమాశ్వాన్నీ, ఇతర అవసర సామగ్రినీ ఇచ్చి, ఆశీర్వదించి పంపించాడు.

ఇల్లుకదిలిన జయంతుడు వారం రోజుల్లో, దేశానికి తూర్పున బారుతీరిన మణిగిరి పర్వత శేణుల వద్దకు చేరుకున్నాడు. వాటిలో చాలా ఎత్తయినది కాంచనగిరి శిఖరం. ఆ శిఖరాగ్ర భాగాన పురాతనమైన దేవీ ఆలయం ఒకటి వున్నది. ఆ ఆలయ దేవత అయిన కాత్యా యనీ దేవిని అర్చించేందుకు యక్ష, కొన్నెర, గరుడ, గంధర్వాది దేవగణాలు తరచూ వస్తూవుంటాయన్న ప్రతీతి కూడా వున్నది. దీన్ని గురించి విన్న జయంతుడు, కాత్యా యనీదేవిని దర్శించాలన్న కోరికతో, కాంచన గిరి శిఖరాన్ని చేరుకున్నాడు.

ఆ శిఖరాగ్రభాగం చాలా పరిశుభంగా వున్నది. ఆలయానికి ఎదురుగావున్న కోసేరు తెల్లని, ఎర్రని కలువలతో మిలమిలలాడు తున్నది. జయంతుడు కోనేటిలో దిగి స్నానం చేసి శుచిగా దేవీదర్శనం చేసుకున్నాడు.