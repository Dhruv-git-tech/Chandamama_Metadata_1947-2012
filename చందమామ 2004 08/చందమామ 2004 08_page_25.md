రామేశంయోగిలా ఒకసారి కళ్ళు మూసు కుని తెరిచి, గంటమ్మ కేసి అబ్బుర పడుతూ న్నట్టు చూసి, “గంటమ్మా! నువ్వు డబ్బు తీసుకుని అన్నం పెట్టినా, బాటసారుల ఆకలి తీర్చిన అన్నపూర్ణవు. భగవంతుడు నిన్ను మెచ్చాడు. నాకు కాలం సమీపిస్తున్నది. నా ఇచ్ఛాశక్తిని, దివ్యదృష్టిని సంతోషంగా నీకు దానం చేసి, శ్రీశైలం వెళ్ళి శివసాన్నిధ్యంలో ముక్తి పొందుతాను. ఈ తెల్లవారు జామున మన ఊరి చెరువుగట్టున వున్న ఊడల మర్రికింద, వాటిని నీకు ధారాదత్తం చేస్తాను,” అన్నాడు.

తెల్లవారు జామున ఇద్దరూ చెరువుగట్టుకు చేరుకున్నారు. గంటమ్మ చెరువులో స్నానం చేసివచ్చింది. రామేశం తన శక్తులను ఆమెకు దానం చేసి, “గంటమ్మా! ఈ యోగశక్తుల్ని

ఎట్టి పరిస్థితులలోనూ స్వార్థంకోసం దుర్వి నియోగం చేయకూడదు. అలా చేస్తే, నువ్వు మతిభమకులోనై ఊళ్ళు పట్టుకు తిరగ వలసివస్తుంది!” అని హెచ్చరించాడు.

గంటమ్మ ఆ హెచ్చరికవిని తెల్లబోయింది. తనకుపయోగపడని, ఈ శక్తులవల్ల ఏం ప్రయోజనం! ఆమె అలా ఆలోచిస్తున్నంతలో, రామేశం చెట్టు కింది నుంచి లేచి చకచక అడు గులు వేసుకుంటూ క్షణాల మీద కను మరుగయ్యాడు.

గంటమ్మదిగులుగా ఇంటికి తిరిగి వచ్చి, తనకున్న శక్తుల్ని గురించిన మాటను పక్కకు పెట్టి, మామూలుపూటకూళ్ళమ్మలాగే జీవించ సాగింది.

గంటమ్మలో ఇదివరకటి ఉత్సాహం లేక పోవడం, ఆమె పెంపుడుకొడుకు గోవిందరాజు గమనించాడు. ఒకనాడు అతడు గుచ్చిగుచ్చి రెట్టించి అడిగాక, గంటమ్మ అనుకోకుండా తనకు లభించిన దివ్యశక్తుల్ని గురించి అత డికి చెప్పి, వాటిని ఉపయోగిస్తే తనకు కలగబోయే ప్రమాదాన్ని గురించి వివరించి వాపోయింది.

గోవిందరాజుకు ఇదంతా ఏదో కలలాగా తోచింది. అయినా దానిని గురించి మరువ లేకపోయాడు. ఆమర్నాటి మిట్టమధ్యాహ్నం వేళ అతడు ధైర్యంగా చెరువుగట్టునవున్న ఊడలమర్రి దగ్గరకు వెళ్ళాడు. అతడు చెట్టుపైకి ఒకసారి చూసి కూర్చోబోయేంతలో, చెట్టుపై నుంచి ఒక వింత ఆకారం దిగింది. అది పిశాచమని గుర్తించిన గోవిందరాజు నిలువెల్లా వణకసాగాడు.