పట్టువిడవలేకపోతున్నారు. అందుకని మీ కొక ఉపాయం చెబుతాను. కోశాధికారి ఎన్నికకు ముగ్గురు రాజప్రతినిధులున్న సలహా సంఘాన్ని నియమిస్తాను. అందులో మీ రిద్దరూ కాక, దేవనాథుడనే రాజోద్యోగి కూడా వుంటాడు. మీరు నగర న్యాయాధికారిని కలుసుకుని నియమావళి తెలుసుకోండి. ఆ నియమాలు పాటిస్తూ కోశాధికారిని ఎన్నిక చేయండి,” అన్నాడు.

రాజు మాటల్లోని అంతరార్థం రంగసేను డికీ, రాజగుప్తుడికీ అర్థమైంది. తమ ఇద్దరిలో ఎవరు దేవనాథుణ్ణి తమవైపు తిప్పుకుంటే, వారి మనిషికి కోశాధికారి పదవి దక్కుతుంది. ఈ ఏర్పాటు ఇద్దరికీ ఎంతగానో నచ్చింది.

మర్నాడే రంగసేనుడూ, రాజగుప్తుడూ, దేవనాథుడూ న్యాయాధికారిని కలుసుకు

న్నారు. న్యాయాధికారి, వారికి నియమావళిని వివరిస్తూ, “మీరు సలహా సంఘంలో రాజ ప్రతినిధిగా వుండాలంటే, మీ దగ్గర బంధువు లెవరూ కోశాధికారిపదవి కోసం పోటీ పడ కూడదు,” అని చెప్పాడు.

ఇది వినగానే రంగసేనుడు, రాజగుప్తుడు ఇబ్బందిపడ్డారు. సలహాసంఘంలో రాజప్రతి నిధిగావుండడంకంటే, తమవారిని కోశాధి కారిగా చేయడమే వారికి ముఖ్యం. చివరకు దేవనాథుడి నిర్ణయమే అమలవ్రతుందని వారికి తెలుసు. అందువల్ల, తాము సలహా సంఘం నుంచి తప్పుకుని, దేవనాథుణ్ణి మంచి మాట లతో జయించాలని ఇద్దరూ లోపల నిర్ణయించుకున్నారు. ఆవిధంగా, కోశాధికారిని ఎన్నిక చేసే బాధ్యత దేవనాథుడొక్కడి మీదే పడింది.

ఆనాటి సాయంత్రం రంగసేనుడు, దేవ నాథుణ్ణి రహస్యంగా కలుసుకుని, “నాకు నీవుచేయబోయే నిర్ణయం మీద గౌరవ ముంది; అయినా చెబుతున్నాను! రాజుకు నా మాటంటే గురి. ఆయనకు చెప్పి నీకు ఘన సన్మానం చేయించగలను. లేదా నిన్ను కారా గారు పాలుచేయించగలను. నా మనిషి కోశాధి కారిగా నియమించబడితే, ఇక మీదట నీ జీవితుపు బాటలో పరిమళించేమెత్తటిపుష్పాలు మాత్రమే వుంటాయి. వేరొకర్ని కోశాధికారిగా ఎన్నికచేశావంటే మాత్రం, నీ జీవితుపు బాటలో ముళ్ళు మాత్రమే వుంటాయి. నేను రాజ బంధువును, నుప్వ్వ రాజాత్రితుడివి మాత్రమే. ఆ సంగతి గుర్తుంచుకో,” అంటూ విన్నపం లోనే హెచ్చరికను వినిపించాడు.