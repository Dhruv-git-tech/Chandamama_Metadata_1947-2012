అంతలో అక్కడికి ముందు దుర్ముఖ రాజూ, వెనకగా రాక్షసుడు ఉగ్రదండుడూ, అడవి దొంగలూ వచ్చారు. దుర్ముఖుడు మస్తూనే తన సైనికులను గుర్తించి, “ఒరే మీరీ అరణ్యాని కెందుకొచ్చారు?” అని అడిగాడు.

సైనికులు జవాబివ్వబోయేంతలో తలారి భల్లూకుడు ఏనుగు మీదినుంచి దిగి, దుర్ముఖుడో తిరిగితో, “దుర్ముఖా! ఇదే ప్రశ్న నీ అంగ రక్షకుడూ వాళ్ళను అడిగాడు. ఏమంత విచారించవలసిన సంగతి కాదు. నీ కోట సామంతరాజు హామైపోయింది!” అన్నాడు.

“ఎవడా సామంతుడు?” అంటూ రాజు దుర్ముఖుడు కత్తి దూసి, సైనికులతో, “నా కున్న సామంతుడొకడేకదా, సూర్య భూపతి! వాడేనా, కోట ఆక్రమించింది? కోటను మరొకళ్ళ పరంచేసి, పిరికిపందల్లా పారి పోయి వచ్చినందుకు, మీ తల లిప్పుడే

నరకబోతున్నాను,” అంటూ సైనికుల కేసి దూకబోయాడు.

రాక్షసుడు ఉగ్రదండుడు చప్పున ఒక అడుగు ముందుకు వేసి, దుర్ముఖుడి చేయి పట్టుకుని ఆపి, “దుర్ముఖా, తొందరపడకు, ముందు తలారి భల్లూకుణ్ణుంచీ, మాంత్రి కుణ్ణుంచీ నీ తల కాపాడుకునే ప్రయత్నం చెయ్యియి. ఆ తరవాత నీ కోట, నీ వశమయేందుకు, మేం అందరం సాయం చేస్తాం,” అన్నాడు.

ఆ మాటలతో దుర్ముఖుడు స్థిమితపడి, ఉగ్రదండుడి రెండు చేతులూ పట్టుకుని, “ఉగ్రదండ మహాప్రభో! నాకు చావే తప్పక పోతే, నన్ను రాజ్యం ఏలే రాజుగానే చావ నివ్వండి. మీ సాయంతో దుష్టుడైన ఆ సామంతుడితలను కోట బురుజుకు వేళ్ళాడ దీసి, సంతోషంగా తల నరికించుకునేందుకు ఆ భల్లూక మాంత్రికుడి దగ్గిరకు వస్తాను,” అన్నాడు.

దుర్ముఖుడి దుఃఖించు చూసి రాక్షసుడు ఉగ్రదండుడికి చాలా జాలి కలిగింది. అతడు తలారి భల్లూకుణ్ణిసమీపించి, “ఏం, తలారి భల్లూకా! దుర్ముఖుడు కోరిందాంట్లో తప్పేం లేదు, అలాగే చేద్దా మంటావా?” అని అడిగాడు.

తలారి భల్లూకుడు, అక్కడవున్న వాళ్ళం దరికేసీ ఓసారి కన్నార్పకుండా కలయ చూసి, “మీరందరూ కలిసి నన్ను మోసపుచ్చాలని చూడటం లేదుకదా?” అంటూ వేళ్ళతో తన గొడ్డలి పదునును పరీక్షించి చూడ సాగాడు.