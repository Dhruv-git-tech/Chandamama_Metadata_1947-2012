పిశాచి చెట్టుదిగి వచ్చి గంటమ్మకు నమస్కరించి, “నేను రామేశం తండ్రి నన్న సంగతి విన్నావు కదా! ఆనాడు మంటల్లో మరణంపాలైనవాళ్ళల్లో, రామేశం చెల్లెలైన, నా కూతురు గిరిజ కూడా వుంది. ఇప్పుడా గిరిజ, మన పక్క గ్రామమైన శివపురంలో, నాతమ్ముడి కొడుకైన శివరాజుకు మనమ రాలుగా పుట్టి యుక్తవయస్కురాలైంది. దానికి మాటలు రావు! నీ ఇచ్ఛాశక్తి దానికి మాట తెప్పిస్తుంది. ఈ గోవిందరాజుకు, శివరాజు మనమరాలినిచ్చి పెళ్ళి చేయడం, నా కోరిక అని చెప్పు. శివరాజు మంచి ఆస్తి పరుడు గనక, గోవిందరాజుకు పాలం కట్టుంగా ఇస్తాడు. అందువల్ల, నీ పెంపుడు కొడుకు ఐశ్వర్యవంతుడవుతాడు. నాకు పిశాచరూపు నుంచి విముక్తికలుగుతుంది. ఇందులో నీ స్వార్థం అంటూ ఏమీ లేదు, పుణ్యం తుప్పు!” అంటూ పిశాచు, గంటమ్మకు మరొకసారి నమస్కరించి చెట్టుపైకి వెళ్ళి పోయింది.

పిశాచి మాటలు శ్రద్ధగా విన్న గంటమ్మకు, అన్ని సంశయాలూ తీరిపోయాయి. ఆమె,

గోవిందరాజుతో పాటు శివపురంవెళ్ళి, తన యోగశక్తితో శివరాజు కూతురుకు మాటలు వచ్చేలా చేసింది.

గంటమ్మద్వారా సంగతంతావిన్న శివరాజు, తనకుమార్తెకు గోవిందరాజుతో పెళ్ళి జరి పించడమేగాక, కొంత పాలం కట్టుంగా కూడా ఇచ్చాడు.

గంటమ్మ యోగశక్తుల్ని గురించి చుట్టు పక్కల గ్రామాల్లో తెలిసిపోయింది.

క్రమంగా ధనవంతులూ, వ్యాపారులూ తమతమ భవిష్యత్తు ఎలావున్నదో తెలుసు కునేందుకు ఆమె దగ్గరకు రాసాగారు. గంటమ్మ తన యోగశక్తులతో వాళ్ళకు భవిష్యత్తు గురించి వివరించేది. వాళ్ళు ఇవ్వజూపిన ప్రతిఫలాన్ని తీసుకోవడం స్వార్థం అవుతుంది గనక, వాళ్ళ చేత ప్రజో పయోగకరమైన పాఠశాలలూ, వైద్యాల యాలూ స్థాపించేలా డబ్బు ఖర్చుపెట్టించేది.

ఈ విధంగా, పూటకూళ్ళ గంటమ్మ యోగ శక్తుల గంటమ్మగా నలుగురి చేతా గౌరవింప బడుతూ, సమాజానికి ఉపయోగపడేపనులు చేస్తూ, చాలాకాలం సుఖంగా జీవించింది.