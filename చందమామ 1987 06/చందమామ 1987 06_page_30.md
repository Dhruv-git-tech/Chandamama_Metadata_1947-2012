రాత్రి రెండో జామున, నలుగురు దొంగలు సత్రంలో ప్రవేశించి, వధువు వంటిపై నున్న నగలు తీయబోయారు. మరుక్కణం, వధువరుల రూపంలో వున్న పులులు, నిజరూపాలు ధరించి, పెద్దగా గాండ్రిస్తూ, పంజాలతో దొంగలను గాయి పరిచి, చీకట్లోకి పారిపోయినై.

ఈ గొడవకు మేలుగున్న సత్రం యజమానీ, యితర ప్రయాణీకులూ, దొంగలతో పాటు, సాగరుణ్ణి కూడా పట్టుకు తీసుకు పోయి, రాజుకు అప్పగించారు.

రాజు, దొంగలను చిత్రహింసలపాలు చేయిస్తాననేసరికి, వాళ్ళు తామీ దొంగ తనాలన్నీ, గ్రామాధికారి, సైన్యాధిపతుల అండదండలతో చేస్తున్నట్టు చెప్పేశారు.

రాజు ఉగ్రుడైపోయి, గ్రామాధికారినీ, సైన్యాధిపతినీ కారాగారంలో వేయించి, సాగరుణ్ణి సైన్యాధిపతిగా నియమించాడు.

ఇది జరిగిన కొన్నాళ్ళకు వర్షాకాలం ప్రారంభమైంది. ఏనాడూ లేనంతగా, వర్షాలు ఎడతెరిపిలేకుండా కురవడంవల్ల, రాజ్యమంతా నీటిమయమైపోయింది. వాగులూ, చెరువులూ నిండిపోయి, గ్రామాలకు గ్రామాలే మునిగిపోసాగాయి.

ఈ దశలో, సాగరుడు బ్రహ్మరాక్షిని దగ్గిరకు పోయి, రాజ్యాన్ని నీటిముంపు నుంచి కాపాడవలసిందిగా కోరాడు.

బ్రహ్మరాక్షిని, సాగరుడి వెంట బయలు దేరి, ఉధృతంగా ప్రవహిస్తున్న వాగులనూ, వంకలనూ తాకేసరికి, అవి ఎక్కడి వక్కడ ఎండిపోయాయి. బ్రహ్మరాక్షిని వానలు కురిసినంతకాలం ఆక్కడే వుండి, తన నివాసానికి వెళ్ళిపోయింది.

ఈ విధంగా, రాజ్యాన్ని ఘోరప్రమాదం నుంచి కాపాడినందుకు, రాజు ఎంతగానే సంతోషించి, యువ రాణితో సాగరుడి వివాహం వైభవంగా జరిపించాడు.

కొద్ది రోజుల తర్వాత, సాగరుడు బ్రహ్మరాక్షినినిచూ సేందుకు, ఊడలమరి దగ్గిరకు వెళ్ళాడు. బ్రహ్మరాక్షిని, అతణ్ణి చూస్తూనే ఆగ్రహంతో, ''ఓరీ, నరుడా!