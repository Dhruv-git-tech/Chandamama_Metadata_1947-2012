దురదృష్టవంతుడు

ఉజ్జయినీ నగర ఆస్థానకవి రఘునాథుడు అఖండ మేధావి. శతాధికంగా కావ్యరచన చేసిన ఉద్దండపండితుడు. గెప్పకవి. అయన కుమారుడు సోమనాథుడు కూడా కవీ, పండితుడూసూ. అతడు కూడా కొన్ని కావ్యాల్ని రచించాడు. కాని, అవి అంతగా ప్రశంసలు పొందలేదు.

ఒకనాడు సోమనాథుడు. ఉజ్జయిని రాజు దగ్గిరకు వెళ్ళి, “మహారాజా, తమ అనుజ్జ్ఞ అయితే, పొరుగు దేశం వెళ్ళి బతకాలని వున్నది,” అన్నాడు.

రాజు ఆశ్చర్యపోయి, “మీ నాన్నగారు, నిన్ను సరిగా చూడడం లేదా?” అని ప్రశ్నించాడు.

“ఆ మాట నిజం అంటే, నా కళ్ళు పోతాయి,” అన్నాడు సోమనాథుడు.

“నా రాజ్యంలో, నీకు సౌకర్యంగా లేదా?” అని అడిగాడు రాజు.

“పొరుగు రాజ్యంలో, ఇంతకంటే నేను అనుభవించగల భోగం వుండదు,” అన్నాడు సోమనాథుడు.

“మరి, ఎందుకు పొరుగు రాజ్యం వెళ్ళాలనుకుంటున్నావు?” అని అడిగాడు రాజు.

ఆ ప్రశ్నకు జవాబివ్వబోయి, సోమనాథుడు చప్పున తల వంచుకోవడం గమనించిన మంత్రి, రాజుతో, “మహారాజా, ఈ కుర్రవాడికి అనుమతి యివ్వండి,” అని సలహాయిచ్చాడు.

సోమనాదుడు వెళ్ళిపోయాక రాజు, మంత్రిని, “ఎందుకలా సలహాయిచ్చారు?” అని అడిగాడు.

“నిజమైన దురదృష్టవంతుడు, ఆసాధారణమైన ప్రజ్ఞగల తండ్రి గలవాడు!” అన్నాడు మంత్రి.

పొరుగు రాజ్యంలో సోమనాథుడికి, మహాకవి అన్న ఖ్యాతి త్వరలోనే లబ్ధించింది.

—దా॥ తాటిచెర గురురాముపసాద్