పొయినై. ద్రోహి నాగవర్మా, అతని అనుచరుడు కరవీరుడూ జ్ఞానాద్వీపంలో వున్నారో లేదో అన్న సంగతి యిదమిత్తంగా తెలుసుకుంటే తప్ప. రాజ్యానికి క్షేమం లేదని అతడు నిర్ణయించుకున్నాడు. ఈనాటికీ రాజ్యంలో జ్ఞానాద్వీప వాసులు అప్పుడప్పుడూ కనిపిస్తూ వున్నారంటే—దాని అర్థం ఆ క్రూరులు ఈ కపిలపుర రాజ్యాన్ని గురించి పూర్తిగా మరిచిపోలే దన్నమాట.

ఉగ్రదత్తుడు తన స్నేహితులైన రుద్రారుద్రులతో సంప్రదించి ఒక పథకం వేశాడు. అదేమిటంటే, రాజ్యంలో రాత్రి వేళల చెదురుగా అక్కడా యిక్కడా కనబడే జ్ఞానాద్వీప వాసుల్లో ఒకణ్ణి ప్రాణాలతో పట్టుకోవటం. అలా ఒకడు దొరికిననాడు వాడి ద్వారా ప్రస్తుత జ్ఞాలా ద్వీపపు స్థితిగతులు తెలుసుకోవచ్చు. ద్రోహి నాగవర్మా, కరవీరుడూ సజీవులో కాదో గ్రహించవచ్చు.

ప్రాణాలతో ఒక జ్ఞానాద్వీపపు పురి రాయుణ్ణి పట్టుకోవాలంటే, అరణ్యంలో వున్న ప్రజలా, రాక్షసులూ సహకరించాలి. ఏదైనా పెద్ద బహుమానం ప్రకటిస్తే వాళ్ళు అన్నిటికీ తెగించి, రేబవలు కాపలా వేసి, ఒక్క పురిరాయుణ్ణియునా తప్పక పట్టుకు తీరుతారు.

ఉగ్రదత్తుడు ఈ విషయం తన పెంపుడు తండ్రి అయిన ఉగ్రాకుడితో మాట్లాడాడు. ఉగ్రాకుడు వెంటనే అంగీ కరించాడు. "పురిరాయుణ్ణి ప్రాణాలతో పట్టి తెచ్చినవాళ్ళకు ఒక లక్ష బంగారు కాసులు యిస్తామని చాటింపు వేయించు. పొయిందేమిటి? మన కోటలోని నేల మాళిగలలో బంగారంమూలుగుతున్నది," అన్నాడు ఉగ్రాకుడు.

ఉగ్రదత్తుడు అడవిలోని జనవాసాల్లో రాక్షసులు నివసించే కొండ చరియల్లో చాటింపు వేయించాడు. అది మొదలు రోజూ జ్ఞానాద్వీపపు పురిరాయుణ్ణను గురించిన సమాచారం ఉగ్రాకుడి కోటకు