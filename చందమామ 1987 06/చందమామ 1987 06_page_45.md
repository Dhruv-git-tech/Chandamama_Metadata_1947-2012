వారితో బ్రాహ్మణబాలుడి ఆకాలమరణం గురించి చెప్పాడు. ఒక శూద్రుడు గొప్ప తపస్సు చేస్తున్నాడనీ, అది యుగ ధర్మా నికి విరుద్ధమనీ, అందుకే ఈ బాలుడు చనిపోయాడనీ నారదుడు రాముడితో అన్నాడు.

రాముడు లక్ష్మణుడితో, 'నీవు వెళ్ళి ఆ బ్రాహ్మణుణ్ణి ఓదార్చి. ఆ బాలుడి కళేబరాన్ని తైల భాండంలో భద్రంగా ఉంచు,' అన్నాడు. తరవాత అతను ఆయుధాలు తీసుకుని పుష్పకం ఎక్కి, పడమరా, ఉత్తరమూ, తూర్పూ గాలించి, చివరకు దక్షిణ దిక్కున, ఒక సరస్సులో తలకిందుగా తపస్సు చేస్తున్న మనిషి

నొకణ్ణి చూశాడు. అతను విమానం దిగి ఆ వ్యక్తిని నమీపించి, 'నేను రాముణ్ణి, దశరథ మహారాజు కొడుకును, తెలుసు కోవాలన్న కుతూహలం కొద్దీ అడుగు తున్నాను. నీవే జాతివాడివి? ఏం కోరి ఈ కతోర తపస్సు చేస్తున్నావు?' అని అడిగాడు.

తలకిందులుగా ఉండే ఆ తాపసి, 'రాజా, నేను శూద్రుణ్ణి. నా పేరు శంబూకుడు, బొందితో స్వర్గానికి పోగోరి నేనీ తపస్సు చేస్తున్నాను,' అన్నాడు. అతనింకా మాట్లాడుతూండగానే రాముడు తన కత్తి దూసి శంబూకుడి తల నరికెశాడు.

వెంటనే దేవతలు రాముడి పైన పుష్ప వర్షం కురిపించి, దుందుభులు మోగించి, 'రామా, ఈ శూద్రుడు స్వర్గానికి రాకుండా చేశావు. మాకంతే చాలు. ఏం వరం కోరుతావే కోరు,' అన్నారు.

'అకాలమరణం పాలయిన ఆ బ్రాహ్మణబాలుణ్ణి బతికించండి,' అన్నాడు రాముడు.

'శంబూకుడి తల తెగిన క్షణంలోనే ఆ బాలుడు బతికాడు,' అంటూ దేవతలు వెళ్ళిపోయారు.

రాము డక్కడినుంచి, ఆ సమీపంలోనే ఉన్న అగస్తాశ్రమానికి వెళ్ళి, ఆ ముని