చూపుతూ, ''ఎక్కడి నుంచి వచ్చిందో తెలియదు, ఇదిగో, దేవత!'' అన్నారు.

విజయుడు, ప్రియంవదను సమీపించి పరీక్షగా చూసి, ఆమె స్పృహ తప్పి వున్నట్టు గ్రహించి, గ్రామస్థులకు నీళ్ళు తేవలసిందిగా చెప్పాడు. వాళ్ళు నీళ్ళు తేగానే, ఆమె ముఖం మీద చల్లాడు.

ప్రియంవద కళ్ళు తెరిచి, ''నేనెక్కడ వున్నాను ?'' అన్నది.

అందుకు విజయుడు, ''మేము యిక్కడికి దగ్గిరలో వున్న గ్రామస్థులం. జయుడు పంపగా వచ్చాం. మాతో గ్రామా నికి వస్తావా ?'' అని అడిగాడు.

జయుడి పేరు వింటూనే ప్రియంవద, అతడు తమ అంతఃపురంలోని కాపలా భటుడనుకున్నది. ఆ కారణంవల్ల, ఆమె అంగికార సూచకంగా తలవూపి, ''నాకు బాగా ఆకలిగా వున్నది,'' అన్నది.

''నీవు కోరినవనీన్ని యిస్తాం. మాతో గ్రామానికి బయలు దేరు,'' అన్నాడు విజయుడు.

గ్రామస్థులు ప్రియంవదను దేవతగా భ్రమించి, ఆమె కోసం ఒక పల్లికి తెచ్చారు. ప్రియంవదను అందులో కూర్చోబెట్టి, అందరూ శతనందనగ్రామం చేరారు. తర్వాత ఆమెను, పరదేశి నివసించే యింట వదిలి పెట్టారు.

పరదేశి చెప్పిన విధంగా నే దేవత ప్రత్యక్షమైనదని విని, గ్రామంలోని పిల్లా, పెద్దా అందరూ ప్రియంవదను చూడ వచ్చారు. ఆమె అందచందాలు చూసి అందరూ అబ్బురపడ్డారు.

పరదేశి, గ్రామస్థులంతా ఆక్కడి నుంచి వెళ్ళిపోయేదా కా ఆగి, ''ఎవరు నువ్వు? అరణ్యంలో హఠాత్తుగా ఎలా ప్రత్యక్షమయావు ?'' అని ప్రియంవదను అడిగాడు.

ప్రియంవద, పరదేశి ముఖంలోని దివ్య తేజస్సుకు ఆశ్చర్యపడి, ''అయ్యా. నీ వెపరో చూడబో తే యువకుడిలా వున్నావు. కాని, ముఖంలో మహాజ్ఞానులకు మించిన