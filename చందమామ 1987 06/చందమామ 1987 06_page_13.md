రంగనాథుడు కోపంగా, ''ఎన్నో కష్టాల కోర్చి. ఈ జలాన్ని తెచ్చింది. నీ వంటి గజదొంగలకు దానంచేయడానికి కాదు!'' అన్నాడు, వేగంగా అడుగులు వేస్తూ.

ఆ సమయంలో, రాగిపాత్రలోని గంగా జలం తొణికి, ఒక చుక్క నేల మీద పడింది. అది గమనించిన రుధిరోహ్ముడు, ''ఈ పవిత్ర జలం, ఒక చుక్క తగిలినా, నా కొడుకు వ్యాధి నయం కావచ్చు!'' అంటూ, నీటిచుక్క పడినచోట వున్న మట్టిని గుప్పెట్లోకి తీసుకుని, దానిని కొడుకు శరీరానికి పూశాడు.

ఆ మరుకుణం, గజదొంగ కొడుకు శరీరం పచ్చటి కాంతితో ప్రకాశించింది.

గజదొంగ, రంగనాథుడికి సాప్టాంగ సమస్కారం చేసి, ''అయ్యా, తమ మేలు ఎన్నటికీ మరవను!'' అన్నాడు.

రంగనాథుడు ఇల్లు చేరగానే, తండ్రికి జరిగినదంతా చెప్పి. ''గంగానదిలో స్నానం చేయడం వల్ల, నాకెంతో పుణ్యం వచ్చింది. అందువల్లనే, నా పాదధూళి తగలగానే, పిశాచానికి విముక్తి లభించింది. ఒక్క చుక్క గంగాజలంతో, గజదొంగ కొడుక్కు కుష్ఠువ్యాధి నయమైంది. ఆ పవిత్రజలాన్ని నీచేత తాగించబోతున్నాను. నాన్నా, నీజబ్బుతప్పకనయమైపోతుంది!'' అని, రాగిచెంబులోని గంగాజలం కొంత తండ్రి చేత తాగించాడు.

అది తాగిన పరంధాముడికి, కాళ్ళూ, చేతులూ స్వాధీనంలోకి రావల సింది పోయి, నోటిమాట కూడా పడిపోయింది. ఎంత ఆలోచించినా, రంగనాథుడికి, అధా ఎందుకు జరిగిందో అర్థం కాలేదు.

వారం రోజుల తర్వాత, కారుణ్యుడు దక్షిణదేశయాత్ర ముగించుకుని తిరిగి పోతూ, చక్రధరపురంలో ఆగాడు.

రంగనాథుడు, ఆయన దర్శనం చేసుకుని, తాను కాశికి వెళ్ళడం, తిరిగి వచ్చే టప్పుడు కలిగిన అనుభవాలూ చెప్పి. ''స్వామీ, ఆ పవిత్ర గంగాజలం తాగిన, నా తండ్రికి వ్యాధి నివారణ కాకపోగా,