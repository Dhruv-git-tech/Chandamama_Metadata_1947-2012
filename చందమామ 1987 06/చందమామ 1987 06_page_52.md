రాళ్ళవంతెన మూలంగానే వరదలు రావటమూ, సరస్సు పార్లటమూ, పంటలు నాశనం కావటమూ జరుగుతూండేది.

సుయ్యా డబ్బుమూట మోసుకుని ఈ ప్రాంతానికే చేరుకున్నాడు. వాడి వెనకనే అనేక వేలమంది మనుషులు కూడా వచ్చారు. సుయ్యా నది కడ్డంగా వున్న రాళ్ళ మీదికి పోయి, మూటలో నుంచి బంగారు నాణాలు తీసి రాళ్ళ మధ్య గుప్పళ్ళతో పడేస్తూ అవతలి ఒడ్డుకు పోసాగాడు.

జనంలో హామాకారాలు బయలు దేరాయి. సుయ్యా నిజంగా పిచ్చివాడేనని రుజువయింది. లేకపోతే బంగారం ఆ విధంగా నదిలో పారబోస్తాడా? వాణ్ణి ఆపటానికి కూడా ఎవరికీ శక్యం కాలేదు.

జనంలో కొందరికి అకస్మాత్తుగా చైతన్యం కలిగింది. కొందరు గబగబా నిటిలోకి దిగి బంగారం కోసం వెతక సాగారు. మరికొందరు ముఠాలుగా చేరి పెద్ద పెద్ద బండరాళ్ళను ఒడ్డుకు తోసి

వాటి కింద వున్న బంగారు నాణాలు ఏరుకోసాగారు.

కొద్దికాలానికే ఈ వార్త చుట్టుపక్కల గ్రామాలకు పాకింది. లక్షలాది జనం వచ్చి. అనేక వందల ఏళ్ళుగా నదికి అడ్డంగా పడివున్న రాళ్ళను ఒడ్డుకు పట్టించసాగారు. వాళ్ళ ప్రయత్నాలను ప్రోత్సహించటానికి సుయ్యా ఖానా నుంచి ఇంకా, ఇంకా బంగారు నాణాలు తెచ్చి కదిలించని రాళ్ళ సందుల్లో పడెయ్యా సాగాడు.

సాయంకాలం లోపుగా రాళ్ళవంతెన దాదాపు నిర్మూలమైపోయింది. కష్టపడి పని చేసిన ప్రజలకందరికీ బంగారు నాణాలు దొరికాయి.

అది మొదలు కాశ్మేర ప్రజలు వర దలూ, కాటకాలూ లేకుండా సుఖంగా జీవించారు.

సుయ్యా యుక్తికి, అతడు దేశానికి చేసిన మేలుకూ మెచ్చుకుని, అవంతివర్మ అతనికి చాలా ధన మిచ్చి సత్కరించాడు.