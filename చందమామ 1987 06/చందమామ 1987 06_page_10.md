గంగాజలం

చక్రధరపురంలో, పరంధాము డనే వడ్డి వ్యాపారి వుండేవాడు. అతడికి ధనకాంక ఎక్కువ. చక్రవడ్డి పేరుతో, పేదసాదలను దారుణంగా దోచుకునేవాడు.

రంగనాథుడు, పరంధాముడికి ఒక్కగా నొక్క కొడుకు. తండ్రి శిక్షణలో, వడ్డి వ్యాపారంలోని మెలుకువలు నేర్చుకుని, అతడు కూడా జనాన్ని కప్పాలపాలు చేయ సాగాడు.

పరంధాముడికి ఉన్నట్టుండి, పక్క వాతం వచ్చి, కాళ్ళూ, చేతులూ పడి పోయాయి. వైద్యం చేయించుకోవడం, అతడికి యిష్టం లేకపోయింది. అదంతా వృధావ్యయం అని, అతడి ఉద్దేశం.

అయితే, రంగనాథుడికి, తండ్రి అంటే ఎంతో ప్రేమ. అతడు మంచి వైద్యులచేత తండ్రికి వైద్యం చేయించాడు. అయినా, ప్రయోజనం లేకపోయింది.

ఈ పరిస్థితుల్లో, చక్రధరపురానికి, కారు ణ్యుడు ఆనే యోగి వచ్చాడు. ఆయన ఎంతో జ్ఞానసంపన్నుడనీ, మహిమలు గలవాడనీ తెలిసి, గ్రామస్థులు ఆయన దర్శనం చేసుకోసాగారు.

రంగనాథుడు కూడా, కారుణ్యుణ్ణి దర్శించి, తన తండ్రి పరిస్థితి చెప్పి. “స్వామీ, నా తండ్రికి స్వస్థత కలిగే మార్గం సెలవీయండి!” అని ప్రార్థించాడు.

కారుణ్యుడు, కళ్లు మూసుకుని తెరిచి. “నీ తండ్రి, వడ్డీవ్యాపారంలో, ఆనేకులను సర్వనాశనం చేసిన పాపి. కాశీవి శ్వేశ్వరుణ్ణి దర్శించి, గంగాజలం సేవిస్తే, వ్యాధి నయమవుతుంది,” అన్నాడు.

అందుకు రంగనాథుడు దీనంగా, “మంచంలో కదలలేని స్థితిలో వున్న. నా తండ్రి అంత దూరం ప్రయాణం చేయడం, అతి కష్టతరం గదా!” అన్నాడు.