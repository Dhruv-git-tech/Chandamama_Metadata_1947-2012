నోటమాట కూడా పడిపోయింది. ఇలా ఎందుకు జరిగింది?’’ అని అడిగాడు.

దానికి కారు ణ్యుడు, ‘‘పిశాచి పిపీలికం, గజదొంగ రుధిరోష్ణుడూ, తాము చేసినవి పాపాలని గ్రహించి, పశ్చాత్తాప పడ్డారు. చేతనైసంతలో యితరులకు సాయ పడ్డారు. అందువల్ల, వారికి మేలు జరిగింది. నువ్వు మాత్రం, నీ తండ్రి ఒక్కడికే మేలు జరగాలన్న స్వార్థబుద్ధితో ప్రవర్తించావు. నీ తండ్రి వడ్డీ వ్యాపారంతో, ఎన్నో కుటుంబాలను సర్వనాశనం చేశాడు. రోగగ్రస్తుడయిన తర్వాత కూడా, చేసిన పాపాలకు పశ్చాత్తాప పడ లేదు. ఆ కారణంగా, గంగాజలం అతడికి స్వస్థత చేకూర్చలేకపోయింది,’’ అన్నాడు.

‘‘స్వామీ, వడ్డీ వ్యాపారం, మా వృత్తి. అటువంటప్పుడు, ఆ వ్యాపారం చేసిన నా తండ్రి పాపి ఎలా అవుతాడు?’’ అని రంగనాథుడు, సాధువును ప్రశ్నించాడు.

ఆ ప్రశ్న విన్న కారుణ్యుడు చిన్నగా నవ్వి, ‘‘చేసే వృత్తిలో, న్యాయాన్యాయాల

నేవి వున్నవి. మీరు ప్రజల దగ్గిర ధర్మ వడ్డీ కాక, అక్రమంగా హెచ్చువడ్డిలు పసూలు చేశారు,’’ అన్నాడు.

రంగనాథుడు, కారుణు ‘డికి సాప్టాంగ నమస్కారం చేసి, స్వామీ, నాకు జ్ఞానభిక్షపెట్టారు,’’ అని, ఇల్లు చేరి, రాగి చెంబులోని గంగాజలాన్ని, ఊరిలోని రోగులందరకూ పంచి పెట్టాడు. అక్రమంగా వడ్డీ వ్యాపారంలో గడించిన ధనాన్ని పేదసాదలకు దానం చేసి, ధర్మ వడ్డీ మీద వ్యాపారం ప్రారంభించాడు.

కారుణ్యుడు చెప్పినదంతా, కొడుకు ద్వారా విన్న పరంధాముడు పశ్చాత్తాప పడడమేగాక, అతడు చేస్తున్న ధర్మవడ్డీ వ్యాపారం చూసి చాలా సంతేషించాడు. ఆ తర్వాత కొద్ది రోజుల్లోనే అతడికి వ్యాధి నిమ్మలించి మాట కూడా వచ్చింది.

మంచితనం, మానవత్వం గంగా జలం కన్న పవిత్రమైనవని గ్రహించిన, తండ్రీ కొడుకులు, త్వరలోనే నీతి మంతు లన్న పేరు తెచ్చుకున్నారు.