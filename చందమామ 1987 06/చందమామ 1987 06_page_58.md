“పెళ్ళయాక, నేను నా భర్త దగ్గిర పుండి పోతాను. ఇక్కడ వుండడం కుదరదు,” అన్నది ప్రియంపద.

జయుడు కొంచెంసేపు ఆలోచిస్తూ పూరుకుని, “పోనీ, నువ్వు నన్నే పెళ్ళి చేసుకోరాదా,” అన్నాడు.

“అందుకు విజయుడు ఒప్పుకుంటాడా?” అన్నది ప్రియంపద.

“ఒప్పుకోను. నేను, నిన్నే పెళ్ళాడతాను,” అన్నాడు విజయుడు పట్టుదలగా.

జయుడు, విజయుడి కేసి కోపంగా చూశాడు. ఇద్దరూ వాదులాటకు దిగారు.

ప్రియంపద, వాళ్ళను వారిస్తూ, “మీ ఇద్దరిలో ఒకరినే, నేను పెళ్ళి చేసుకో గలను. అందుకొక ఉపాయం వున్నది. ఈ గ్రామంలో వున్న పరదేశి, చాలా ప్రమాదకారుడు. ఆతణ్ణి, మీ యిద్దరిలో ఎవరు ఓడిస్తే, అతణ్ణి నేను పెళ్ళాడతాను,” అన్నది.

“ఆ పరదేశి, మాయలమారి, మహామాంత్రికుడు. వాడిని ఓడించడం, మా

యిద్దరివల్ల కాదు,” అన్నారు, జయవిజయులు ఏక కంఠంతో.

“నిజంగా నన్ను పెళ్ళాడద లిస్తే, మీరెలాంటి కరిన కార్యాన్నయినా సాధించగలరు. ఆ పరదేశిని ఓడిస్తే తప్ప, లేకపోతే నేను మీలో ఒకరిని పెళ్ళాడలేను,” అన్నది ప్రియంపద.

జయుడు అనుమానంగా చూస్తూ, “నిన్ను పెళ్ళాడాలంటే, ఆ పరదేశిని ఓడించాలా? ఎందుకు?” అని అడిగాడు.

“ఎందుకేమిటి? ఆ పరదేశి మనకు పక్కలోబల్లెం వంటివాడు. రేపు నేను మీలో ఒకర్పి వివాహమాడాక, అతడు నన్ను బలవంతంగా ఎత్తుకుపోతే, అప్పుడు మీరేం చేస్తారు? అందువల్లనే, అతణ్ణి ముందుగా ఓడించ మంటున్నాను,” అన్నది ప్రియంపద.

“నువ్వు చెప్పింది నిజమే! రేపే ఆ పరదేశితో యుద్ధం చేసి, చిత్తుగా ఓడించేస్తాను,” అన్నారు జయవిజయు లిద్దరూ ఒకేసారి.

— (ఇంకావుంది)