వీధి వెంబడి, ‘‘ముక్కులూ, చెవులూ కొంటాం!’’ అని కేక వేస్తూ వచ్చాడు.

షావుకారు ఆ మనిషిని పలిచి, ‘‘ఏమిటి నువు కొనేది?’’ అని అడిగాడు.

‘‘బాబూ, మనుషుల ముక్కులూ, చెవులూ కొంటాను,’’ అన్నాడు ఆ మనిషి.

‘‘ఎంత ధర చేసి కొంటున్నావు?’’ అని షావుకారు ఆ మనిషిని అడిగాడు.

‘‘గొప్ప వంశం వాళ్ళవైతే ముక్కూ, రెండు చెవులూ కలిపి అయిదు వందలిస్తాను,’’ అన్నాడు ఆ మనిషి.

షావుకారు ఆ మనిషికి దీవాన్ సాహెబ్‌ను చూపించి, ‘‘వీరిది గొప్ప ఠాకుర్ వంశం. ఈయన తల ప్రస్తుతం నాదే! అయిదువందలూ ఇచ్చి. ఈయన ముక్కూ, చెవులూ కోసుకుపో!’’ అన్నాడు.

దీవాన్ సాహెబ్‌కు హడలు పుట్టింది.

‘‘ఆయ్యా, షావుకారుగారూ! ఇది చాలా అన్యాయం!’’ అన్నాడు ఆయన.

‘‘ఎందుకని అన్యాయం? ఈ తల నాది. నా సొత్తు. దీనిని నేను ఎంతో డబ్బు తగలేసి పోషిస్తూ వస్తున్నాను,’’ అన్నాడు షావుకారు.

‘‘మనం న్యాయాధికారి దగ్గిరికి వెళ్ళి, ఆయన సలహా పొందితే భావ్యంగా ఉంటుందో,’’ అన్నాడు దీవాన్ సాహెబ్.

ఇద్దరూ మరొకసారి న్యాయాధికారి పద్దకు వెళ్ళి విషయమంతా చెప్పారు. న్యాయాధికారి దీవాన్ సాహెబ్‌తో ఇలా అన్నాడు:

‘‘షావుకారుకు మీ ముక్కూ, చెవులూ అమ్మే అధికారం తప్పకుండా ఉన్నది. లేదని మీరు వాదించే పక్షంలో, ఇంత కాలమూ ఆయన మీ తలను పోషించినది మీ తరఫుననే అన్నమాట. ఆలా అయిన పక్షంలో ఇన్నాళ్ళూ మీకోసం షావుకారు చేసిన ఖర్చు యావత్తూ మీరు షావుకారుకు ఇచ్చుకోవలసి ఉంటుంది!’’

ఈ తీర్పు విని దీవాన్ సాహెబ్ మారు మాటాడకుండా తనకున్న కొద్దిపాటి ఆస్తినీ షావుకారు పేరపెట్టి, ఆ గ్రామం విడిచి వెళ్ళిపోయాడు.