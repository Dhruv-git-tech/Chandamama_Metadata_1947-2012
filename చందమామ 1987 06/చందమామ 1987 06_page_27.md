దండ్రులను పోగొట్టుకున్న, తన మేనల్లుడు సాగరుణ్ణి చేరదీని, పెంచి పెద్ద చేశాడు, రాజయ్య.

ముక్కుకు సూటిగా నడిచే సాగరుడికి, గ్రామాధికారి అంటే పడేదికాదు. ఆ గ్రామాధికారి, ఆ దేశపు సైన్యాధిపతి అండదండలతో, తన స్వార్థం కోసం ప్రజలను రకరకాలుగా హింసించేవాడు. సాగరుడు, ఆ దారుణాలను సహించలేక, గ్రామాధికారిపై రాజుగారికి ఫిర్యాదు చేశాడు.

ఆ కకతో సైన్యాధిపతి, రాజుగారి కోశాగారాన్ని కొల్లగొట్టందుకు పథకాలు వేస్తున్నాడన్న అభియోగం మోపి,

సాగరుణ్ణి బంధించి, రాజు ఎదట హాజరు పరిచాడు.

ముక్కోపి ఆయిన రాజు, నిజానిజాలు తెలుసుకోకుండానే, ''ఈ రాజ ద్రోహిని చిరుతలు తిరిగే కారడివిలో, చెట్టుకు కట్టిరండి!'' అని భట్టులను ఆజ్ఞాపించాడు.

భట్టులు ఆ విధంగానే, సాగరుణ్ణి ఒక ఊడలమర్రికి కట్టి వెళ్ళిపోయారు. ఏ చిరుతపులో తనను తినకమానదని, ప్రాణాల మీద ఆశ పదులుకున్న సాగరుడికి, ''దాహం! దాహం!'' అన్న కేక వినిపించింది.

అతడు ఆశ్చర్యపోయి చూస్తున్నంతలో, ఒక బ్రహ్మరాక్షసి, అతడి ముందు ప్రత్యక్షమై, ''నరుడా. నా దాహం తీర్చు!'' అన్నది వగర్చుతూ.

ప్రాణాల మీద ఆశ వదులుకున్న సాగరుడు, రాక్షసిని చూసి భయపడక, ''అదుగో, ఆ పక్కన అంత పెద్ద వాగు పారుతూంటే, దాహం అని నన్నడుగు తావేం?'' అని ప్రశ్నించాడు.

అందుకు బ్రహ్మరాక్షసి, ''నరుడా, నేను శాపగ్రస్తురాలను. నా చేయి తగిలితే, నీరు యింకిపోతుంది. నీకట్టు విప్పుతాను, నా దాహం తీర్చు!'' అంటూ, అతడి కట్లు విప్పి, ఒక మట్టిపాత్రను సృష్టించి, సాగరుడి చేతి కిచ్చింది.