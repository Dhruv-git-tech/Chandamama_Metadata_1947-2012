“ఇవ్వడం యిష్టం లేకో, లేక మరిచి పోయో వెళ్ళినవారు లేరా ?” అని ప్రశ్నించాడు సంపన్నుడు.

నీలయ్య, ఏదో జ్ఞాపకానికి తెచ్చు కుంటున్నవాడిలా, కొంచెం సేపు మౌనంగా పూరుకుని, “తన జ్ఞాపకార్థం, ఏమి యివ్వ కుండా వెళ్ళిపోయినవా రొకరున్నారు; ఆయన పేరు కేశవ చక్రవర్తి అని జ్ఞాపకం,” అన్నాడు.

“ఆయన అలా ఎందుకు చేసి వుంటాడు?” అని అడిగాడు సంపన్నుడు నెమ్మదిగా.

“అదే తెలియదు, బాబూ! నా అరవై ఏళ్ళ అనుభవంలో, అంత ఉదారబుద్ది గలాయన్ని చూసి ఎరగను. నా అలవాటు ప్రకారం, ఆయన వెళ్ళిపోతున్నట్టు తెలియగానే, తమ జ్ఞాపకార్థం ఏమైనా యివ్వండి అన్నాను. తర్వాత, నేను అవ సరం అయిన పని మీద పొరుగూరు వెళ్ల వలసి వచ్చింది. నేను తిరిగి వచ్చే లోపలే, ఆయన వెళ్ళిపోయారు. నేను అత్యాశా

పరుణ్ణనుకున్నారో ఏమో !” అన్నాడు నీలయ్య.

సంపన్నుడు ఆప్యాయంగా, నీలయ్య భుజం తట్టి, “నీలయ్యా! ఆ కేశవ చక్రవర్తిని నేనే. ఎందరో నీకు, తమ జ్ఞాపకార్థం ఏవేవే యిచ్చిపోయారు. వాళ్ళె వరూ నీకు గుర్తులేరు. ఏమి యివ్వని, నేను మాత్రం గుర్తున్నాను, అవునా ?” అన్నాడు.

నీలయ్య నిర్ఘాంతపోయి, కేశవచక్రవర్తికి నమస్కరించాడు.

కేశవచక్రవర్తి, అతడితో, “లోగడ నేనిక్కడ పున్నప్పడు, నీవు చేసిన సేవలకు పెద్ద బహుమానమే యివ్వదలిచాను. ఈ ముసలితనంలో, నీ మంచి చెడ్డలు చూసేవాళ్ళెవరూ లేరుకదా? నా వెంట, మా ఇంటికి రా. బతికినన్నాళ్ళూ, నీకు ఏ చీకూచింతా లేకుండా చూస్తాను,” అంటూ గుర్రపుబండి కేసి కదిలాడు.

నీలయ్య ఆశ్చర్యానందాలతో, కేశవ చక్రవర్తిని అనుసరించాడు.