# దొంగను దొంగ దోచడు

ఒక రోజు రాత్రి సింగన్న అనే దొంగ రాజుగారి కోశాధికారి ఆయిన నాగవర్మ ఇంట దొంగతనం చెయ్యటానికి వెళ్ళాడు.

ఆ సమయంలో నాగవర్మ తన భార్యతో, “ఈ రోజు రాజుగారికి తెలియకుండా నూరు వరహాలే తేగలిగాను. ఇంకో నూరు తెస్తే పదివేలూ పూర్తి అవుతాయి,” అంటున్నాడు.

అది విన్న సింగన్న తిరిగి వెళ్ళిపోతూ నాగన్న కంటపడ్డాడు. తనను పట్టుకోబోయిన నాగన్నతో అతను, “నేనేమి తీసుకోలేదులే. బిచ్చగాణ్టి బిచ్చగాడు యాచించడు; దొంగను దొంగ దోచుకోడు!” అన్నాడు.

నాగన్న మండిపడి, “రాజుగారి కోశాధికారిని! నన్ను దొంగ అంటావా?” అన్నాడు.

సింగన్న నవ్వి, “నేనంతా విన్నానులే. రాజుగారికి తెలియకుండా ప్రజల సొమ్ము దోచిన వాడివి, నువు వెంగవు గాక దొరవా? నిజం ఒప్పుకోలేని నువు నా కన్న అధముడివి!” అన్నాడు, వెళ్ళిపోతూ.

ఏమనుకున్నాడే ఏమో, నాగవర్మ మర్నాడు ఎవరికి తెలియకుండా తాను తస్కరించిన దంతా తిరిగి ఖజానాకు జమకట్టేశాడు.
—పి. వి. వి. కె. సుబ్బారావు