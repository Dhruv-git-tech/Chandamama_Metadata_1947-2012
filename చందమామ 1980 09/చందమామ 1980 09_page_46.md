“నాకు ముందే తెలిసింది. మీరు ఎప్పడు వస్తే అప్పుడు ఇయ్యమని నా భార్య వద్ద నూరు రూపాయలు ఇచ్చాను. మా ఇంటికి వెళ్ళి తీసుకోండి,” అన్నాడు శివయ్య వాళ్ళతో.

తరవాత కొన్నాళ్ళకు శివయ్య పని మీద పట్నం వెళ్ళి, తన పిల్లలతో బాటు భూపతి పిల్లల యోగక్షేమాలు కూడా విచారించాడు.

భూపతి పెద్దకొడుకు శివయ్యతో, “బాబుగారూ, ఏకారణం చేతనో మానాన్నమాకు రెండు నెలలుగా డబ్బు పంపలేదు. జీతాలు త్వరలో కట్టకపోతే పేర్లు కొట్టేస్తారు! మా నాన్నతో కాస్తచెప్పండి,” అన్నాడు.

శివయ్య ఈ మాట విని ఎంతో నొచ్చు కుని, తన దారిఖర్చులకు పోగా మిగిలిన దంతా భూపతి కొడుక్కు ఇస్తూ, “ప్రస్తుతం ఈ డబ్బు ఉపయోగించు. నేను ఇంటికి పోతూనే మీ ఇబ్బంది చెప్పి మీ నాన్నను సంగతేమిటో అడుగుతాను!” అన్నాడు.

అలాగే శివయ్య తిరిగి వస్తూ నే భూపతి ఇంటికి వెళ్లి, అతన్ని గట్టిగా మందలించి, “ఇంత పెద్దవ్యాపారం చేస్తున్నావు. పిల్లలకు సమయానికి డబ్బు పంపకపోతే వాళ్ల చదువు ఏమైపోతుందనుకున్నావు?” అన్నాడు.

ఆందుకు భూపతి నిస్సహాయుడల్లే, “నన్ను ఏం చెయ్యమంటావురా? పెద్ద