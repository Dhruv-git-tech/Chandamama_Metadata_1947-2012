అక్కడికి వచ్చినై. వాటిని చూసి ఏకాకి మాంత్రికుడు గతుక్కుమన్నాడు

ఏకాకి భయపడటం గమనించిన చతుర్భేతుడు, '' ఉలూకా ! ఈ దుష్టుడి కుడి కంటి రుచి నువ్వెరిగినదే! ఇప్పుడు ఎడమకంటిని కూడా పొడిచి రుచి ఎలా వున్నదో చూడు!'' అన్నాడు.

ఆ మరుక్కణం నల్లగూబ ఏకాకి మాంత్రికుడి కేసి ఎగిరింది. ఏకాకి కంగారుపడుతూ, ''కపాలా! కపాలా!'' అంటూ అరవసాగాడు.

ఆ వెంటనే మనిషి కపాలం తన బోసి నోటిని కదిలిస్తూ ముందుకువచ్చి, నల్ల గూబ పైకి ఉరికింది.

ఏకాకిమాంత్రికుడు ఉత్సాహం పట్ట లేక పెద్దగా నవ్వసాగాడు. అది చూసి చతుర్భేతుడు ఉగ్రుడైపోతూ, ''నర వానరా!'' అంటూ అరిచాడు. మరు నిమిషంలోనే నరవానరం, ఏకాకిమాంత్రికుడి కేసి దూకింది. ఏకాకి, ''కాల భుజంగా!'' అంటూ భీతితో కేకపెట్టాడు. వెంటనే కాలసర్పం బుసలుకొడుతూ వచ్చి, నరవానరంతో కలియబడింది.

సమరసేనుడూ, సైనికులూ పొదల చాటునవుండి. ఈభయంకరపొరాటాన్ని చూడసాగారు. ''ఇదీ, సమానమైన ఉజ్జీలంటే!'' అన్నాడొక సైనికుడు.

CHITRA

''అందువల్లనే మనం, మాంత్రికులలో ఏ ఒక్కడి పాలా బడకుండా బతికి పోయాం,'' అన్నాడు సమరసేనుడు.

ఏకాకిమాంత్రికుడి భృత్యులూ, చతుర్భేతుడి వేగులకూ మధ్య గాప్పయుద్దం సాగింది. నల్లగూబను, మానవకపాలం తన బోసినోటితో వడిసి పట్టబోయింది. నరవానరం శరీరాన్ని పెనవేయాలని కాల భుజంగం తీవ్రంగా పెనుగులాడుతున్నది.

దూరంగా నిలబడివున్న చతుర్భేతుడూ, ఏకాకిమాంత్రికుడూ ఒకళ్ళనొకళ్లు కోపంగా పళ్లు కొరుకుతూ చూసుకో సాగారు. తమ బంట్ల పోరాటం యింతలో తే దికాదని, ఇద్దరికీ తెలుసు.