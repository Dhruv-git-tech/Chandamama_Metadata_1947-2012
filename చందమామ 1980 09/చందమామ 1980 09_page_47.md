వ్యాపారం చేస్తున్న మాట నిజమేగాని, నిజంగా ఆవసరం వచ్చేసరికి చేతిలో పైసా ఉండదు! పిల్లలకు రేపు డబ్బు పంపుదా మనుకుంటున్నాను. చూడు, శివయ్యా! నాకు చాలా కాలంగా ఒక అనుమానం: పెద్దవ్యాపారం చేస్తున్నానా, నాచేతిలో సమయానికి చిల్లిగవ్వ ఉండదే, నువు చిన్నవ్యాపారం చేస్తున్నా ఎప్పుడూ నీ చేతిలో డబ్బు అడుతూ ఉంటుంది! ఇది ఎలా సాధ్యం? నీ దగ్గిర మూలధన మైనా ఉండాలి, లేదా, నీకు లంకెబిందె లేవైనా దొరికి ఉండాలి! ఆ రహస్యం ఏమిటో కాస్త నాకూడా చెప్పు.'' అన్నాడు.

శివయ్య నవ్వి, ''మా ఇంటికి రా, నా రహస్యం చూపిస్తాను,'' అన్నాడు.

అతను భూపతిని తీసుకుపోయి తన దేవుడి గదిలో ఉన్న నాలుగైదు హుండీలు చూపించాడు.

''ఏమిటివి?'' అని భూపతి అతన్ని అడిగాడు.

''ఇవే నా మూలధనమూ, లంకె బిందెలూనూ! నా రహస్యం పొదుపు! నేనూ, నా భార్యా కూడా చేతిలో ఉన్న డబ్బును వీలయినంత పొదుపుగా వాడి, ఏ రోజుకారోజు మిగిలిన డబ్బును ఈ హుండీలలో వేస్తాం. ఈ హుండీలలో ఒకటి దైవకార్యాలకు, ఒకటి పిల్లల చదువులకు, ఒకటి పండగలకూ, పబ్బాలకూ, ఇంకొకటి పెళ్ళిళ్ళకూ, పేరంటా లకూ—ఇలా! మనం తీర్థయాత్రలు చేద్దా మనుకున్నప్పుడు హుండీ విప్పి చూస్తే, ఆందులో చాలా డబ్బు ఉన్నది. దాంతో ఇద్దరమూ సుఖంగా పుణ్యక్షేత్రాలు తిరిగి వచ్చాం,'' అంటూ శివయ్య తన పొదుపు విధానం వివరించాడు.

అంతా విని భూపతి, ''ఇంతకాలమూ నాకీ పద్ధతి ఎందుకు చెప్పలేదురా? నేను కూడా ఇలాగే చేసి, ఎప్పటికప్పుడు డబ్బు కోసం కటకట పడకుండా ఉండేవాణ్ణి గదా! ఇకనుంచి అయినా నీ పొదుపు పద్ధతి నేనూ ఆవలంబిస్తాను,'' అన్నాడు.