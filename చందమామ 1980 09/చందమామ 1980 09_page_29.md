# నిజాయితీవిలువ

చెంగయ్య నగలదుకాణంలో భద్రయ్య గుమాస్తాగా పని చేస్తున్నాడు. అతని జీతం డబ్బులతో అతని కుటుంబం సుఖం గానే జరుపుకుంటున్నది. భద్రయ్య నిజాయితీపరుడు.

భద్రయ్య కూతురుకి పెళ్ళి ఈడు వచ్చింది. పెళ్ళి ఖర్చుకు కనీసం వెయ్యి కావాలి. భద్రయ్య తన షావుకారును అప్పు అడిగాడు, కాని షావుకారు వ్యాపారపు చిక్కులు సాకు చెప్పి, అప్పు ఇయ్యలేననేశాడు.

ఒకనాడు తారాచంద్ అనే ప్రసిద్ధ వడ్డీవ్యాపారి వజ్రాలహారాలు కొనటానికి చెంగయ్య నగలదుకాణానికి వచ్చాడు. అది పనివాళ్ళంతా భోజనాలకు వెళ్ళిన సమయం. భద్రయ్య లెక్కలు రాయటం పూర్తి చేసి, కొట్టు కట్టేద్దామనుకుంటున్న సమయంలో తారాచంద్ వచ్చాడు.

తారాచంద్ తనకు కావలసిన హారాలు తీసుకుని, వాటిమీద తన పేరు చెక్కించుకుని, భద్రయ్యకు డబ్బు ఇచ్చి. వెళ్ళి పోయాడు.

భద్రయ్య తన పని పూర్తి చేసుకుని లేచి, కొట్టుమూసే ప్రయత్నంలో ఉండగా, చిన్న సంచీ నేల మీద కనిపించింది. దాన్ని విప్పి చూస్తే అందులో తారాచంద్ కొన్న హారాలున్నాయి. వాటిని చూడగానే భద్రయ్యకు తన కూతురి పెళ్ళి జ్ఞాపకం వచ్చింది. వాటిని ఆమ్మితే కూతురు పెళ్ళికి కావలసిన డబ్బు చేతికి వస్తుంది.

ఇన్నాళ్ళూ నిజాయితీగా బతికిన భద్రయ్య ఒకంతట దురాలోచనకు లొంగలేకపోయాడు, కాని అవసరమూ, అవకాశమూ కలిసివచ్చి. అతని నీతిని చెడగొట్టాయి. అతను ఆ హారాలను తీసుకుని పెద్ద బజారుకు వెళ్ళాడు. హారాలను