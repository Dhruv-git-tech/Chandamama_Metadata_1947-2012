మరి కాస్సేపటికి మీసాలయ్య అందరూ చూస్తుండగా గదిలోనుంచి వచ్చి, బయటికి వెళ్ళిపోయాడు.

ఇంకా కొంత సేపటికి గదిలో నుంచి రామయ్య వెర్రికేక పెట్టడం వినిపించి, అందరూ వెళ్ళారు.

రామయ్య పెట్టె ముందు కూర్చుని, పెట్టెలో ఉన్న గుడ్డలూ ఆవీ కంగారుగా ఇవతలికి లాగుతున్నాడు.

"కట్టం డబ్బు కనబడదు! పదివేలు! వియ్యంకుడు ఇప్పుడే పంపమన్నాడట! మీసాలయ్య చెప్పి వెళ్ళాడు. మీసాలయ్య తప్ప ఈ గదిలోకి ఇంకెవరూ రాలేదు. దగ్గు వంకన నన్ను బయటికి పంపి,

డబ్బు కాజేశాడు! దొంగ! పట్టుకోండి! పట్టుకోండి!" అంటూ రామయ్య కేకలు పెట్టాడు.

ఇంతలోనే రాజయ్య కేకలు పెడుతూ వచ్చాడు; "ఆ మీసాలయ్య ఎక్కడ? నా సొమ్ము అయిదు వేలు కాజేశాడు! దగ్గు నటించి, నన్ను అవతలకు పంపించి, కొంపతీశాడు!"

"మీసాలయ్య నా పదివేలూ కాజేశాడు!" అని రామయ్య అరిచాడు.

"మీసాలయ్య నా ఆయిదు వేలూ కాజేశాడు," అని రాజయ్య అరిచాడు.

అప్పుడుగాని మీసాలయ్య ఎవరి తాలూకు మనిషి అన్న ప్రశ్న రాలేదు. తీరా విచారిస్తే అతను ఎవరి మనిషి కాడు! అతని కోసం కురవాళ్లు వెతికారు గాని లాభం లేకపోయింది.

రవితన తండ్రిని పక్కకు పిలిచి, "కట్టం గౌడవ వద్దంటే విన్నావు కావు! ఎంత రభస జరిగిందో చూడు. నీకున్న డబ్బుయావ గ్రహించి ఆ మీసాలవాడు నిన్ను కట్టం పేరుతో గదిలోకి తీసుకు పోయి, ఆయిదువేలూ కాజేశాడు. ఇంకా నయం అడుగున ఉన్న పాతికవేలూ, నగలూ వాడి కంటపడలేదు. ఇప్పటికే మనం నవ్వులపాలు ఆయిపోయాం. ఇంక కట్టం మాట ఎత్తకు!" అన్నాడు.