విశ్వామిత్రుడు అరుణుడి వైఖరిని ఎగ దోశాడు. అందుచేత వసిష్ఠుడు అంటే మండిపడుతూ, సత్యప్రతుడు విల్లంబులు తీసుకుని అరణ్యంలో ఆటవికుల మధ్య తిరగసాగాడు.

ఉన్న కొడుకును వెలివేసిన అనంతరం అరుణుడు మళ్ళీ కొడుకుల కోసం తపస్సు చేయటానికి అరణ్యానికి వెళ్లాడు.

అదేసమయంలో, అరుణుడి రాజ్యంలో అధర్మం జరిగిందని ఇంద్రుడు అక్కడ వాన కురవకుండా చేశాడు.

ఆ కాలంలోనే విశ్వామిత్రుడు తన భార్యసూ, కొడుకులనూ వదిలేసి, తపస్సు చేసుకోవటానికి కౌశిక నదీ తీరానికి

వెళ్ళాడు. ఇంతలో కరువు రావటంచేత, కొడుకులు ఆకలితో అల్లల్లాడిపోతూ, ''అమ్మా. అన్నం!'' అని ఏడుస్తుంటే, విశ్వామిత్రుడి భార్య అమితంగా బాధ పడింద. తన దగ్గిర చిల్లిగవ్వలేదు. తన భర్త తనసూ, పిల్లలనూ గాలికి వదిలేసి తపస్సు చేసుకోబోయాడు. రాజునైనా యాచింతామంటే, రాజు నగరంలో లేడు: పిల్లల కోసం ఎక్కడో తపస్సు చేస్తున్నాడు. దిక్కులేని ఆడది పిల్లలకు ఎలా ఆకలి బాధ తీర్చగలదు?

'' అందరూ ఆకలితో మాడి చచ్చే కన్న, మనసు రాయిచేసుకుని ఒక పిల్ల వాణ్ణి తెగనమ్మితే, నాలుగు డబ్బులు వస్తాయి. కొంత కాలం మిగిలిన వాళ్ళ ప్రాణాలు నిలుస్తాయి! ఏతల్లికీ రాగూడని పరిస్థితి నాకు దాపురించింది!'' అనుకున్నది విశ్వామిత్రుడి భార్య.

ఇలా అనుకుని ఆమె తన కొడుకులలో మధ్య వాడి మెడకు దర్భలతాడు తగిలించి, వాణ్ణి చిక్రయ పశువులాగా తీసుకుని, ఇంటి నుంచి బయలుదేరింది. ఆమె కొంగుపట్టుకుని లాగుతూ, ''ఎక్కడికి పోతున్నావు?'' అంటూ మిగిలిన కొడుకులు వెంటపడ్డారు.

ఈ దృశ్యాన్ని చూశాడు సత్యప్రతుడు. అతను ఆమెతో, ''ఏమమ్మా, గుండె