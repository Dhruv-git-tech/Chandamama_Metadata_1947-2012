తనకు ఏదన్నా ఉద్యోగం ఇప్పించ
మన్నాడు.

రాజోద్యోగి ఇలా చెప్పాడు:

“ఎందుకు, నాయనా, రాజుగారి కొలువు చేస్తానంటావు? రాజుగారి దివాణంలో ఉద్యోగం చెయ్యటమంటే కత్తిమీదసామే! రాజుగారికి అనుగ్రహం కలిగినా, ఆగ్రహం కలిగినా మనకు ప్రమాదమే. ఆత్మాభిమానం చంపుకుని నౌకరీ చెయ్యాలి. ఎంత చేస్తే మాత్రం ఊరా? పేరా? చదువుకున్నావు; తెలివి తేటలున్నాయి: భూములున్నాయంటు న్నావు! నీ తెలివితేటలు వ్యవసాయంలో చూపావఁటే, నువ్వింత తిని, పదిమందికి ఇంత పెట్టగలుగుతావు. ఉద్యోగాల బతుకులు చారీ చాలని బతుకులు! గాడిద బతుకులు! ఇంతాచేసి ఉద్యోగం దొరకటమంటే మాటలుకాదు!”

రాజోద్యోగి చెప్పిన మాటల్లో నిజం ఉన్నదని సోమనాథుడికి తోచింది. అతను ఇంటికి తిరిగి పచ్చాడు.

ముఖం వేలాడ వేసుకుని వచ్చిన
కొడుకును చూసి రామనాథుడు, విషయం
అడిగి తెలుసుకుని, ఇలా అన్నాడు:

“నువు ఒక్క వ్యవసాయంలోనే కష్ట
నష్టాలు ఉన్నాయనుకున్నావు. అది
నీ తప్పుకాదు. నీకు వ్యవసాయం గురించి
మాత్రమే అనుభవం ఉన్నది. వాస్తవం
ఏమంటే, ఎక్కడ లాభమనేది ఉంటుందో
అక్కడే అంతో, ఇంతో నష్టం కూడా
ఉంటుంది. అలాగే సుఖం ఉండే చోటనే
ఎంతో కొంత కష్టంకూడా ఉంటుంది.
పూర్తి సుఖంతోకూడి, అచ్చగా లాభమే
ఇచ్చే పని ఎక్కడా ఉండదు. జీవితంలో
కష్టనష్టాలు అడుగడుగునా ఉంటాయి.
మనిషికి కావలసినది దీక్షా, ఆత్మస్థ
యిర్యమూనూ! ఇవి ఉంటే ఎక్కడ
కష్టనష్టాలు కలిగినా వాటిని ఎదుర్కొని
జయించవచ్చు.”

సోమనాథుడి మనసు తండ్రి మాటలతో
దృఢపడింది. అతను వ్యవసాయమే
చేపట్టి, సమర్థుడనిపించుకున్నాడు.