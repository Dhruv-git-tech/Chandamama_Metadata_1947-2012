“ నీ కొడుకును బుద్దుడు గాని బతికించ గలడేమో?” అని కొందరు గౌతమితో అన్నారు. ఆమె శిఘ్రంగా బుద్దుడి వద్దకు వచ్చింది. “ సోదరీ, మృత్యువు ఎన్నడూ ప్రవేశించని ఇంటి నుంచి ఒక అవగించ తీసుకురా. నీ కొడుకు బతుకుతాడు,” అన్నాడు బుద్దుడు ఆమెతో.

తాను తెచ్చే అవగింజలో బుద్దుడు అద్భుతం చేస్తాడు కాబోలునని, గౌతమి ఇల్లిల్లూ తిరిగింది. కాని మృత్యువు ప్రవేశించని ఇల్లు ఆమెకు ఎక్కడా కనిపించలేదు. అత్యంత ధనికుడి ఇంట అవీడు మూడు మరణాలు సంభవించాయట!

ఆమె ఒక ప్రసిద్ధ వైద్యుడి ఇంటికి వెళ్ళింది, ఆలాటి వైద్యుడి ఇంట మృత్యువు అడుగు పెట్టజాలదను కుంటూ. అయితే, ఆ వైద్యుడి కొడుకూ, కూతురూ కూడా మృత్యువుపాలైనట్టు ఆమెకు తెలిసింది!