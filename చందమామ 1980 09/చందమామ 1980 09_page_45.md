ముందుచుపు

ఒక గ్రామంలో శివయ్యా. భూపతి అని ఇద్దరు స్నేహితులు ఉండేవారు. ఇద్దరూ వ్యాపారం చేసేవారే కాని, భూపతి శివయ్యకన్న చాలా భారీ ఎత్తున వ్యాపారం చేసేవాడు. అతనితో పొలిస్తే, శివయ్య చాలా చిన్నవ్యాపారస్థుడు. ఇద్దరి పిల్లలూ పట్నంలో పెద్ద చదువులు చదువుతూండే వారు.

ఒకసారి శివయ్య భూపతితో, ''మన కాలమంతా సంసార తాపత్రయంతోనే గడిచిపోతున్నది. మనస్సుకు శాంతి, విశ్రాంతీ కలగగలందులకు కొంతకాలం పాటు మనం తీర్థయాత్రలు చేసి, పుణ్యస్థలాలు దర్శనం చేసుకుంటే బాగుంటుంది గదా!'' అన్నాడు.

భూపతి సంశయిస్తూ, ''అందుకు చాలా డబ్బు అవుతుందే మోనే?'' అన్నాడు.

''ఇటువంటి విషయాలలో డబ్బు ఖర్చుకు వెనకాడతారా? మనిద్దరికీ సరిపడా నాదగ్గిర డబ్బున్నదిలే! బయలు దేరు,'' అన్నాడు శివయ్య, భూపతి కన్న తాను గొప్ప సంపన్నుడు అయినట్టు.

ఇద్దరూ కలిసి శివయ్య డబ్బుతో యాత్రలు ముగించుకుని తిరిగి వచ్చే సమయానికి, ఊళ్ళోవాళ్ళు శివాలయం కట్టించటానికి తీర్మానించి, చందాలు వసూలు చేస్తూ, భూపతి ఇంటికి వచ్చారు. ఆ సమయానికి శివయ్య కూడా అక్కడే ఉన్నాడు.

భూపతి చందాలు వసూలు చేస్తున్న వాళ్ళతో, ''ప్రస్తుతం నా చేతిలో డబ్బు లేదు. అందరి వద్దా వసూలు అయినాక రండి,'' అన్నాడు.

''మీ మాట ఏమిటి?'' అని వాళ్లు శివయ్యను అడిగారు.