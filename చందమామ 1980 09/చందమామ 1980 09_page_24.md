తెలీని ఆగ్రహమూ ఎలా పోతాయి ? ఈ సందేహానికి సమాధానం తెలిసి కూడా చెప్పకపోయావో, నీ తల పగులుతుంది," అన్నాడు.

దానికి విక్రమార్కుడు, ''ఏ మనిషి అయినా ఇతరులను తిట్టేది తిట్టు తగలా లనే! అది నిజం కావాలనే! కొందరు మహాత్ములకు నోటిమాట అక్షరాలా నిజ మయేదని పురాణాలు కూడా చెబుతున్నాయి. కాని మామూలు మనుషులకు ఆ శక్తి ఏనాడో పోయింది. అందుచేత నోటిదురుసు కొందరిలో ఎక్కువ కూడా అయింది. తమ నోటిమాట జరగదన్న సమ్మకంతో కోపిష్ఠివాళ్లు నోరు అమితంగా పారేసుకుంటారు. అలాటి.వాళ్ళకు ఆత్మ సంతృప్తి ఎలా కలుగుతుందంటే, ఇత రులు తమ నోటికి వెరవటం నుంచి! వీరడి విషయంలో యతి చేసినది ప్రధానంగా, వాడి తిట్టుకు జనం భయపడకుండా చెయ్యటం! తన తిట్లకు విరుద్ధ ఫలితాలు కలగడం ఆరంభమయాక

వీరడు నలుగురికీ ఏవగింపు కలిగించక పోగా అందరికీ అలుసు అయిపోయాడు. ఎవరూ వాణ్ణి లక్ష్యపెట్టలేదు. ఆ స్థితిలో వాడు ఇతరుల దృష్టిలో గొప్పగా కనబడటానికి, తాను మేలు చేయదలచిన వాళ్లను తిట్టాడు; తాను కీడుచేయదలచిన వాళ్లను దీవించాడు. ఈ ఎత్తు సహజంగా పారలేదు. ఎందుకంటే, వాడి తిట్టు దీవన కావటానికి కారణం యతి మహత్తు. దాన్ని తన మహత్తు చేసుకునేటందుకు వీరడు ఇష్టమైన వారిని తిట్టాడు, ఇష్టం లేని వారిని దీవించాడు, భంగపడ్డాడు. ఆ విధంగా వీరడి నోటిదురుసు వాడికి ఎందుకూ పనికిరాకుండా పోయి, వాణ్ణి అందరికీ దూరం చేసింది. ఆ తరవాత వాడు మామూలు మనిషి కావటానికి ప్రత్యేకమైన కారణం అవసరం లేక పోయింది.'' అన్నాడు.

రాజుకు ఈవిధంగా మౌనభంగంకలగ గానే, బేతాళుడు శవంతోసహా మాయమై, తిరిగి చెట్టెకాక్కడు. —(కల్పితం)