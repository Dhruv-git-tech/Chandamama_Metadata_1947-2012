ఒకనాడు వీరడు. ఇంట లేని సమయంలో ఒక యతి వారి ఇంటికి వచ్చాడు. వీరడి భార్య ఆయనతో, 'స్వామీ, తమ పంటి వారికి ఆతిథ్యం ఇయ్యాలని నా ప్రాణం ఎంతో తల్లడిల్లుతుంది. కాని నా భర్త నోటికి భయపడి నేను ఏమీ చేయలేను!' 'అన్నది.

'అమ్మా, నాకు భోజనం పెట్టు. నీ భర్త నోటిని నేను సంస్కరిస్తాను!' అన్నాడు యతి. ఆయనమాటలో విశ్వాసం ఉంచి ఆ ఇల్లాలు యతికి భోజనం పెట్టింది.

యతి భోజనం చేస్తూండగా వీరడు ఇంటికి చేరి, యతిని చూస్తూనే, 'తిండి కోసం గడ్డమూ మీసాలూ పెంచుకోక

పోతే, ఒళ్లు వంచి పనిచేసుకుని బ్రతక రాదా?' అని తిట్టాడు.

'నేను మహిమగల వాణ్ణి! నన్ను తిట్టడం నీకు క్షేమంకాదు!' అన్నాడు యతి వీరడితో.

'నీ మహిమకు నేను భయపడనురా చింపి గుడ్డల సన్యాసీ!' అన్నాడు వీరడు, ఒళ్లు తెలియని కోపంలో పళ్ళు కొరుకుతూ.

మరుక్కణం యతి ఒంటి మీది చింపి గుడ్డలు మాయమై రాచ ఉడుపులు వచ్చాయి. అది చూసి వీరడు. నిర్ఘాంత పోయాడు.

'ఈ క్షణం నుంచి నువు ఎవరిని తిట్టినా అది వాళ్ళకు వరంగా మారు