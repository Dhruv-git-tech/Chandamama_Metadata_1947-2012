నీకు నచ్చితే పెళ్ళి చేస్తాను.'' అని కమలతో అన్నాడు.

''మరి కట్టం మాటో ?'' అన్నది కమల.

''అదేదో నేను చూసుకుంటాలే! ఈ సంబంధం నీకు ఇష్టమని నీ మొహమే చెబుతున్నది!'' అన్నాడు రామయ్య.

ఆయన అన్నంత పని చేశాడు. నిశ్చయ తాంబూలాలు పుచ్చుకోవడమూ పదిహేను రోజుల్లో ముహూర్తం నిర్ణయించడమూ కూడా అయిపోయింది!

కట్టం డబ్బు ఎలా ఏర్పాటు ఆవు తున్నదీ కమలకు అంతుబట్టలేదు. తండ్రిని అడిగితే కస్సుమన్నాడు.

రాత్రికి పెళ్ళి అనగా పెళ్లివారు తరలి వచ్చారు. కరణంగారి ఇల్లు పెళ్ళివారి విడిది.

కమలను అమ్మలక్కలు పెళ్ళి కూతురుగా ముస్తాబు చేస్తూండగా, ''మా వాడి ఎన్నిక చూడాలి! పెళ్ళికూతురు ఏదీ ?'' అంటూ ఒక మనిషి ఆక్కడికి వచ్చాడు. అతనికి పాడవైన మీసాలూ, గిరజాల జుట్టూ ఉన్నది.

''నా పేరు మీసాలయ్య. పెళ్లికొడుక్కు తండ్రిలాటి వాణ్ణి!'' అన్నాడు మీసాలయ్య, మీసాలు దువ్వుకుంటూ.

కమల ఆయన పాదాలకు సమస్తారం చేసి. ఆశీర్వాదం పొందింది. పెళ్ళివారి తాలూకు పెద్ద అని తెలియగానే, మీసాలయ్యకు కాఫీ. ఫలహారమూ ఏర్పాటు చేసి, రామయ్య చాలా మర్యాదచేశాడు.

మీసాలయ్య ఫలహారం ముగించి, తిన్నగా విడిదికి వెళ్ళి, ''మా అమ్మాయి ఎన్నిక చూడాలి! పెళ్ళికొడుకు ఏదీ ? నా పేరు మీసాలయ్య. పెళ్ళికూతురు నీకు కూతురులాటిది!'' అన్నాడు. పెళ్లికొడుకు తండ్రి రాజయ్యతో.

రాజయ్య మీసాలయ్యకు మర్యాదచేసి, తన కొడుకు రవిని చూపించి, ''మీ పెదమామగారు!'' అంటూ రవికి పరిచయం చేశాడు.