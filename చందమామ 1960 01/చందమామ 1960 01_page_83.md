మిగిలిన చీమలు ధానికి అన్ని సపర్యలూ చేస్తాయిగాని మోసుకుపోయి కప్పుకుమాత్రం చేర్చవు. ఆ విధంగా అది రెండు మూడు నెలలపాటు అలాగే ఉండిపోవటంకూడా జరుగుతుంది. తరవాత అది చనిపోతుంది.

ఒక్కొక్కప్పుడు చీమ కప్పునుంచి పడ గానే తిత్తి చిట్లిపోతుంది. ఇలా చిట్లిన తిత్తి తిరిగి దానంతట అదే సరికావచ్చు. చీమ తిరిగి కప్పును చేరిపోవచ్చు. తిత్తి పగిలి తేనె నేలపై ఒలకటం జరిగితే ఆ వాసనకు చీమలన్నీ వచ్చి ఒలికిన తేనెను ఆరగిస్తాయి. ఇంకా ఏమైనా మిగిలిపోతే దానిని కప్పున వేళ్లాడే "తేనెతిత్తుల"లో నించుతాయి.

ఒక్కొక్కసారి "తేనెతిత్తులు" కప్పును కరుచుకునిఉండే చనిపోతాయి. మిగిలిన చీమలు ఆ సంగతి వెంటనే తెలుసుకోలేవు. ఆవి మిగిలిన "తేనెతిత్తుల"తోబాటు చని పోయినదాన్నికూడా శుభ్రంచేస్తాయి. తేనె పెట్టమని గాని, తీసుకోమనిగాని ఇతర

చీమలు చనిపోయిన తిత్తివద్దకు వస్తే అది నోరు తెరవనప్పుడు వాటికి అనుమానం తగులుతుంది. పరుసగా అనేక చీమలు వచ్చి, "నోరు తెరు!" అని దాన్ని ఆడుగు తాయి. కాని అది నోరు తెరవదు. అప్పుడిది చనిపోయినట్టు రూఢి అవుతుంది.

చనిపోయిన "తేనెతిత్తుల"కు శాస్త్రా క్తంగా అంత్యక్రియలు జరుగుతాయి. కొన్ని చీమలు కప్పును ఎక్కి చచ్చిన చీమ తాలూకు తిత్తిని కొరికి కత్తిరించి కింద పడేస్తాయి. తరవాత ఆ తిత్తిని నడవల వెంబడి ఒక ప్రత్యేక శ్మశానానికి తీసుకు పోయి, అక్కడ లోగడ ఉంచిన ఇతర తిత్తుల సరసను చేర్చుతాయి. ఆ తరవాత కప్పును పట్టుకునిఉన్న కాళ్లను ఉపాయంగా సడలించి మిగిలిన చీమభాగాన్నికూడా కింద పడేసి దాన్నికూడా తిత్తితోబాదే "సమాధి" చేస్తాయి. ఈ అంత్యక్రియలలో అనేక చీమలు పాల్గొంటాయి.