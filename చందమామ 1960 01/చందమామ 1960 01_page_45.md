రావటం మానేశారు, ఇంకోక మనిషిని పెట్టుకుని ఉంటారని ఆవిడ అనుకున్నది.

ఒక నెల గడిచింది. చాంగ్ డగ్గిర ఉన్న డబ్బంతా అయిపోయింది. తన యజమాను రాలిచ్చిన బట్టలుగాని, వెండిముద్దగాని అమ్మటానికి వాడు భయపడ్డాడు. "అమ్మా, తింటూ కూచుంటే కొండలుకూడా తరిగి పోతాయని సామెతగదా! ఉద్యోగం లేకుండా ఇలా ఎంతకాలం గడుస్తుందీ?" అని చాంగ్ తల్లితో ఆన్నాడు.

"నాయనా, నీ తండ్రి నూలూ, కుంకమూ అమ్మి జీవించాడు. నుపూ ఆ పనే చెయ్యి," అంటూ నూలుతట్ట చూపింది తల్లి.

త్వరలోనే దీపాల పండగ వచ్చింది. చాంగ్ తన తల్లితో, "అమ్మా, దీపాలు చూడవోతాను. ఈ ఏడు రాజభవనందగ్గిర చాలా పెద్ద దీపాలు పెడతారట," ఆన్నాడు.

"భద్రం, నాయనా. మీ యజమాని ఇంటి మీదిగా వెళ్లేవు! ఏదన్నా ప్రమాదం జరగ వచ్చు! ఏమైనా ఒక్కడివీమాత్రం వెళ్లకు," అన్నది తల్లి.

చాంగ్ తన మిత్రుడొకణ్ణి వెంటబెట్టుకుని దీపాలను చూడటానికి రాజభవనంకేని వెళ్లాడు. సరిగా వాళ్లు ఆక్కడ చేరే సమయానికి జనం తొక్కుకుంటూ కోలాహలంగా ఉన్నారు; ఎందుకంటే, రాజుగారు నౌకర్లు