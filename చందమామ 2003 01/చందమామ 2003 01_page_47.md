చేయగల దేవుడు విఘ్నుశ్వరుడు ఒక్కడే!”
అన్నది.

“ఏమిటి నీ మనోవాంఛితం? రుక్మిణితో పాలుపంచుకోమయేనా?” అన్నాడు సత్రాజిత్తు కాస్త మందలింపుగా.

“పాలుపంచుకోవడమేమిటి? కృష్ణుణ్ణి నా అధీనంలో పెట్టుకొంటాను!” అన్నది సత్యభామ.

సత్యభామ పట్టుదల ఎలాంటిదో సత్రాజిత్తుకు తెలియనిది కాదు; అయినా వశ్య బేల అని తనకు తాను సరిపెట్టుకొంటూ అక్కడి నుంచి వెళ్ళాడు.

మర్నాడే కృష్ణుడు సత్రాజిత్తు దగ్గరికి వచ్చాడు. రాకరాక తమ గృహానికి వచ్చిన కృష్ణుడి కళ్ళ పడాలని సత్య తెగ సంబర్ధపడుతూ ముస్తాబు సవరించుకొని సభా మందిరానికి వెళ్ళేసరికి కృష్ణుడు అప్పుడే వెళ్ళిపోయాడు.

సత్రాజిత్తు శమంతకమణిని గుప్పెట్లో భద్రంగా పట్టుకొని ఉగ్రంగా కృష్ణుడు వెళ్ళిన వేపే చూస్తూ ఎంతోదిగులుగా నిల్చున్నాడు.

సత్యభామ తండ్రితో, “ఏమిటి నాన్నా అలాగ ఉన్నారు? వచ్చిన మహానుభావుడు నీ కుమార్తెనైన నన్ను తనకు ఇమ్మని అడగ లేదుగద!” అన్నది.

“అలా అడిగినా నేనంతగా పట్టించుకోను గాని, ఏమడిగాడో తెలుసా? శమంతకమణిని ఇమ్మన్నాడు. తనలాంటివాడి దగ్గిర ఉంటే, ప్రజలందరి శ్రేయస్సుకీ ఎన్నోవిధాల ఉపయోగపడుతుందని కూడా అన్నాడు!” అని సత్రాజిత్తు చెప్పాడు.

సత్యభామ చిరుకోవంతో, “ఇంతకూ, నా కంటే శుంతకమణే నీకు ఎక్కుమైనది కదూ?” అంటూ చరచర వెళ్ళబోతూంటే సత్రాజిత్తు ఆమెను ఆపి బుజ్జగింపుగా, “అలా అనుకోవద్దమ్మా? ఆ కృష్ణుడి పేరాసకు విస్తుబోతు న్నాను, అంతే!” అంటూ నసిగాడు.

“అతడు మణి ఇచ్చే బంగారాన్ని తనవద్దే దాచుకుంటానని అనలేదు గదా, అతనిది పేరాస ఎలా అవుతుంది, నాన్నా? కృష్ణు డంతటి వాడు అడిగినప్పుడు సంతోషంతో ఇచ్చి వేస్తే ఎంత బాగుండేది, నాన్నా!” అన్నది సత్యభామ.

సత్రాజిత్తు కుంచించిపోతూ, “ఇవ్వను, ప్రాణాలతో ఉండగా నా దగ్గిర్నుంచి మణిని ఎవ్వరూ తీసుకోలేరు! మణినా ప్రాణం, నాసర్వస్వం!” అంటూ అగ్రహంతో గట్టిగా అరిచాడు.

సత్యభామ ముఖం జేవురించుకొని, “ఔను! మణి నీకు అంత గొప్పది! నా కంటే గొప్పది! ఆ శమంతకమణి గొప్పదో, నేను