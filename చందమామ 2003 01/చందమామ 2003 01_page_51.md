పర్షియన్ జానపద కథ:
# మిష్కిన్ అదృష్టం

ఒకానొకప్పుడు పర్షియాలో మిష్కిన్ అనే కట్టెలుకొట్టేవాడు ఉండేవాడు. అతడురెక్కలు ముక్కలు చేసుకున్నా తన భార్యకూ, ఒక్కగా నొక్క కూతురు యాస్మిన్ కూ కడుపునిండా తిండిపెట్టలేని కటిక దరిద్రంతో సంసారాన్ని నెట్టుకు రాసాగాడు.

ఒక రోజు మధ్యాహ్నం, ఆకలితో కూర్చున్న మిష్కిన్ కూతురు యాస్మిన్ కు, పక్కింట్లో మాంసం వండుతూన్న వాసన నోరూరించింది. భోజన సమయానికి అక్కడికి వెళీతే, తనకూ ఇంత పెట్టకపోతారా అన్న ఆశ ఆమెలో చిగు రించింది. వాళ్ళు భోజనం చేస్తూన్న సమయం గమనించి గుమ్మాలోకి వెళ్ళి, “పాయ్య రాజెయ్యాలి. నిప్పు కాస్త ఇస్తారా?” అని అడిగింది.

ఆ ఇంటి ఇల్లాలు ముఖం మాడ్చు కుంటూ, కాలుతూన్న ఒక చిన్న కట్టెపుల్లను తెచ్చి ఇచ్చి, గిర్రున వెనక్కు తిరిగి వెళ్ళింది. యాస్మిన్ కొంత బాధ పడిందే తప్పు, ఆమెలోని ఆశ చావలేదు. మరొకసారి ప్రయత్నించి చూద్దాం

అనుకున్నది. కొంత సేపయ్యాక మళ్ళీవెళ్ళి, పక్కింటి తలుపు తట్టి, “మీరిచ్చిన నిప్పు వెలిగిస్తూంటే, గాలికి ఆరిపోయింది. మరి కాస్త నిప్పు ఇవ్వండి,” అన్నది.

“నిప్పు చాలా పవిత్రమైనది. దానిని అలా ఆరిపోనివ్వకూడదని తెలియదా? అయినా, నువ్వు అసలు నిప్పుకోసం రాలేదు. మేము తింటూన్నవాటికోసం వచ్చావన్న సంగతి మాకు తెలియదనుకున్నావా?” అంటూ పక్కింటావిడ కాలుతూన్న కట్టెపుల్లను యాస్మిన్ కు ఇచ్చి తలుపును దభాలున మూసింది.

యాస్మిన్ కు తల కొట్టేసినట్టయింది. అమానంతో కుంగిపోయింది. సాయంకాలం వచ్చిన తండ్రి, ఆమె విచారంగా ఉండడం చూసి కారణం అడిగాడు. ఆమె జరిగిన సంగతి చెప్పి కన్నీళ్ళు కార్చింది.

“విచారించకు, తల్లీ! రేపు మరింత కష్ట పడి కట్టెలు కొట్టి డబ్బు సంపాయించి, నేనే మాంసం తెచ్చి, మీ అమ్మను వండిపెట్టమం టాను,” అని తండ్రి బిడ్డను ఆప్యాయంగా ఓదార్చాడు.

మిష్కిన్ మర్నాడు వేకువజామున లేచి, అడవికి వెళ్ళాడేగాని, ఒక్క పుల్లకూడా తేలేక పోయాడు. కారుచిచ్చు కారణంగా అడుంతా తగలబడుతున్నది. వట్టి చేతులతో ఇంటికి తిరిగి వచ్చాడు. అందరూ ఇంత గంజి తాగి పడుకోవలసి వచ్చింది.