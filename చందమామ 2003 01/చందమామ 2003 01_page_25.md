మన పురాణగాథలు-8

మేఘాలు ప్రేమించిన మునికుమారుడు!

విభాండ మునికుమారుడు ఋశ్యశృంగు డికి వేదాధ్యయనం, వైదిక క్రియలు తప్ప మరొకధ్యాస ఉండేది కాదు. ఆధ్యాత్మిక విషయాల పట్ల ఆసక్తి ఉండేదేగాని అతనికి లౌకిక విషయాలు అసలు తెలియవు. అప్సరస్థిర శాపవశాత్తు జింకగా ఉన్నప్పుడు అతనికి జన్మనిచ్చింది. అందువల్ల ఆయన నెత్తిమీద చిన్న కొమ్ము ఆకారం ఉండేది. అందుకే అతనికి ఋశ్యశృంగుడనే పేరు వచ్చింది.

ఋశ్యశృంగుడికి ప్రకృతి అంటే ప్రాణం. ప్రకృతి సైతం అతన్ని ప్రేమించేలా కొవించేది. జింకలు, కుందేళ్ళు, నెమళ్ళు, చిలుకలు అతన్ని సమీపించేవి. అతడు నడుస్తూంటే

దాపులనున్న పువ్వులు మరింత అందంగా, ఇంద్రధనుస్సు మరింత ఆకర్షణీయంగా కొవించేవి. ఆయన తలెత్తి పైకి చూస్తే చాలు; అతని చూపులు తాకిన మేఘాలు అమృత ధారలుగా వర్షం కురిసేవి!

ఆయన ఉన్నచోట ఋతుకాలం తప్ప కుండా వానలు కురిసేవి.

అంగరాజ్యాన్ని రోమపాదుడనే రాజు పరిపాలించేప్పుడు ఒకసారి వర్షాభావ పరిస్థితులవల్ల తీవ్రక్షామం ఏర్పడింది. ప్రజల బాధలను చూసిన రాజుకు ఏం చేయాలో తోచలేదు. మంత్రులను సంప్రదించాడు. వాళ్ళూ పరిష్కారమార్గం తెలియకపరిమీంచ సాగారు. అప్పుడు కొందరు మునులు -