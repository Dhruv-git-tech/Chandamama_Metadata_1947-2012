సుప్రసిద్ధం కాని సుందర ప్రదేశాలు:

సిమిలీపాల్

సెలవులలో హడావుడి, రణగుణధ్వనులు నిండిన నగర పరిసరాలకు దూరంగా ప్రశాంత ప్రకృతి వాతావరణంలో-చెట్టుచేమలను తిలకిస్సూ, అప్పుడ్పుడూ పక్షుల కిలకిలారావాలను ఆలకిస్సూ హాయిగా తిరిగి రావాలనుకుంటున్నారా? అయితే ఒరిస్సాలోని సిమిలీపాల్ రిజర్వ్ ఫారెస్టుకు రండి!

దాదాపు 9000 మీ. ఎత్తయిన పీఠభూమిలో 2,750 చ.క. మీ. విస్తరించి ఉన్నదీ సిమిలీపాల్ రిజర్వ్ ఫారెస్ట్. ఇది సువిశాల ప్రదేశం గనక, వివిధప్రాంతాల మధ్య ఎత్తులోనూ, వర్ణపాతంలోనూ తేడాలు ఉంటున్నాయి. ఋతువులకు అనుగుణంగా ఆకులు రాల్చే వృక్షాలూ, ఎప్పుడూ పచ్చ పచ్చగా కళకళలాడుతూ కనులవిందుచేసే సతతహరిత అరణ్యాలూ ఇక్కడ ఉన్నాయి.

ఈ అడవి బయోస్ఫియర్ (జీవావరణ) రిజర్వ్ గానూ, వన్యమృగ అభయారణ్యంగానూ, పులుల సంరక్షణ కోసం ఏర్పాటు చేసిన 'ప్రాజ్ఞెట్ డైర్' ప్రదేశంగానూ ఉంటున్నది. ఇక్కడ 1,076 జాతుల మొక్కలూ, 87 రకాల వృక్షాలూ, 42 రకాల సస్తన జంతువులూ, 29 రకాల ప్రాకేజంతువులూ, 231 రకాల పక్షులూ ఉన్నాయి. ఇక్కడి ప్రకృతి సౌందర్యానికి భైరెబురు, మేఘసాని కొండ శిఖరాలు; బుధబలంగా, భైరీ నదులూ మరింత ఆకర్షణను సమకూరుస్తున్నాయి.

జాషీపూర్ సమీప రామతీర్థలో మొసళ్ళు పెంచబడుతున్నాయి. పర్యాటకులు ఈ అరుదైన క్రోకడైల్ రియరింగ్ సెంటర్ ను తప్పక సందర్శించాలి.

అక్కడికి చేరుకోవడం ఎలా?

పుతాబటా (బరిపాడా నుంచి 22 క.మీ) నుంచిగానీ, జాషీపూర్ (బరిపాడా నుంచి 94 క.మీ) నుంచి గానీ సిమిలీపాల్ చేరుకోవచ్చు. నవంబర్ 1 నుంచి జూన్ 15 వరకే పర్యాటకు లను సిమిలీపాల్ కు అనుమతిస్తారు.

ఈ రిజర్వ్ ఫారెస్ట్ కు వెళ్ళే ముందు పుతాబటా, జాషీపూర్ లవద్ద ఉన్న ప్రవేశ ద్వారాలవద్ద ప్రవేశ అనుమతి (ఎంట్రీ పర్మిట్) పొందాలి.