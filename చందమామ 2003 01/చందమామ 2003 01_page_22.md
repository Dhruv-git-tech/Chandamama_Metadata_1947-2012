భక్తిగల యువకుణ్ణి దత్తత తీసుకోవాలని మీ భార్యతో చెప్పడం విన్నాను. మీ ఆస్తికి వాయుడి నయ్యే అపూర్వ అవకాశం లభించినట్టు పొంగిపోయాను. అందుకు తగిన పథకం ఆలోచిస్తూ గుట్టుచప్పుడు కాకుండా ఇంటి నుంచి బయటపడ్డాను. మరునాడు మీరు గుడికి రాగలరని గ్రహించి, మిమ్మల్ని మోసపుచ్చడానికి భక్తుడి వేషంలో ధ్యానం చేస్తు న్నట్టు నటించడం మొదలు పెట్టాను. మీరు నన్ను చూశారు. ఆ తరవాత అన్నీ నేను ఉపాంచినట్టే జరిగాయి. అయితే, రోజులు గడిచే కొద్దీ, నిజంగానే దేవుడి మీద భక్తి ఏర్పడింది. నేను గతంలో చేసిన దొంగతనాలనూ, మోసాలనూ, పాపకృత్యాలనూ తలుచుకున్నప్పుడల్లా విషాదంతో కన్నీళ్ళు పెల్లుబక సాగాయి!” అన్నాడు సత్తెయ్య.

ఆ మాటలు విని వజ్రనాభుడు ఒక్క క్షణం దిగ్భ్రాంతి చెందాడు.

సత్తెయ్య మళ్ళీ, “మీరు ధర్మాత్ములు! మిమ్మల్ని మోసం చేయడానికి ఎత్తుగడవేసిన నేను పాపాత్ముణ్ణి. నాకు ఎలాంటి శిక్షనైనా విధించండి. దానిని అనుభవించాక ఈ నగరం విడిచి వెళ్ళిపోతాను,” అన్నాడు.

వజ్రనాభుడు కొంతసేపు తీవ్రంగా ఆలోచించి, తలపంకించి, “సత్తెయ్య! నువ్వు ఈ నగరం వదిలి వెళ్ళవలసిన పనిలేదు. నువ్వే నా వారసుడివి,” అంటూ అతన్ని వెంటబెట్టు కుని తన ఇంటికి బయలుదేరాడు.

బేతాళుడు ఈ కథ చెప్పి, “రాజా, వజ్రనాభుడు, నేను దొంగను అని స్వయంగా చెప్పిన సత్తెయ్యను తన వారసుడిగా తీసు కోవడం—మితిమించిన సంపదల కారణంగా ఆయన తన విచక్షణాజ్ఞానాన్ని కోల్పోయాడన్న విషయాన్ని తేటతెల్లం చేస్తున్నది కదా? తన సాయంతో వాణిజ్యశాస్త్రంలో ఉన్నత విద్యను అభ్యసించిన తన బంధువు చంద్రశేఖరుడూ;