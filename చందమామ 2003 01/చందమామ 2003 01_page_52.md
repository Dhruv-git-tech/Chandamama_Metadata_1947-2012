అడవిలో కారుచిచ్చు ఆరడానికి నాలుగు రోజులు పట్టింది. ఐదవ రోజు అడవికి వెళ్ళిన మిష్కిన్ కట్టెలు లేకుండా తిరిగి పోకూడదన్న పట్టుదలతో అక్కడే కూర్చున్నాడు. సాయం కాలమయింది. చీకటి అలముకుంటున్నది. అయినా ఒక్కపుల్ల దొరకలేదు. ఇంటిదగ్గర కూతురు ఎలా ఎదురుచూస్తున్నదో కదా అన్న బాధతో ఆయన హృదయం విలవిలలాడ సాగింది. మిష్కిన్ ఏడుపు ఆపుకోలేకపోయాడు. బిగ్గరగా విలపించాడు.

ఆసమయంలో కొందరు దివ్యపురుషులు ఆకాశమార్గంలో వెళుతూ అతడి ఏడుపును ఆలకించారు. వారిలో ఉపకారబుద్ధిగల యాజాద్ అనే దివ్యపురుషుడు మిష్కిన్ ముందు ద్రశ్యక్షమై, “ఎందుకు ఏడుస్తున్నాప? నీకు ఇప్పుడు వచ్చిన క్షుం ఏమిటి?” అని అడిగాడు.

మిష్కిన్ తన గోడును విన్నవించి, “కన్న బిడ్డ ఆకలి తీర్చలేని నా బతుకు ఎందుకు?” అన్నాడు కన్నీళ్ళతో.

యాజాద్ వంగి గుప్పెడు ఇసుక తీసి మిష్కిన్ చేతుల్లో పోస్తూ, “దీనిని భద్రంగా దాచు. నీకు మేలు జరుగుతుంది. నీబతుకు బాగుపడ్డాక, కృతజ్ఞతతో ఈ సంగతిని పది మందికీ చెప్పు. నాకు పప్పులూ, ఫలాలూ, పుష్పాలూ అర్పించి వాటిని భక్తులకు ప్రసాదంగా పంచిపెట్టు. అడిగినవారికి చేతనైన సాయం చేస్తూ జీవించు,” అని చెప్పి అదృశ్య మయ్యాడు.

మిష్కిన్ ఇసుకను జాగ్రత్తగా తీసుకు వెళ్ళి, ఇంట్లో ఒక మూలలో భద్రపరిచి పడుకున్నాడు. తెల్లవారి లేచి చూసేసరికి,

ఇసుక పోసినచోట వింతకాంతులీనుతూ రకరకాల మణులూ, మాణిక్యాలూ కనిపించాయి. మిష్కిన్ అంతులేని ఆనందంతో, అక్కడే మోకరిల్లి దివ్యపురుషుడు యాజాద్ను ప్రార్థించి, భార్యాపిల్లలకు అడవిలో జరిగిన సంగతి చెప్పాడు.

ఆ తరవాత అతడు ఒక మణిని తీసుకు పోయి ఒక వజ్రాల వ్యాపారికి చూపాడు. దానిని చూడగానే వ్యాపారి కళ్ళు ఆనందాళ్ళ ర్యాలతో మెరిసిపోయాయి. దానికి ధరకట్టి వ్యాపారి ఇచ్చిన ధనం సంచీని చూడగానే మిష్కిన్ నోట మాట రాలేదు. ఆనందంతో ఉచ్చితబ్బిబ్బయ్యాడు.

అక్కడినుంచి మిష్కిన్ అంగడి వీధికి వెళ్ళి సంచీలోని కొంతడబ్బు తీసి మొదటపప్పులూ, ఫలాలూ, పువ్వలూ, యాలకులూ కొన్నాడు. మనసులోనే దివ్యపురుషుడికి కృతజ్ఞతలు