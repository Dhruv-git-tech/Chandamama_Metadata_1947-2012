అతను దొంగతనం చేసే ఉద్దేశం
మానుకుని దూరంగా వెళ్ళాడు. అదే
సమయంలో మరొక వ్యక్తి, గోడదూకి
అదే పెరడులోకి ప్రవేశించటం అతని
కంటపడింది.

ఆ మనిషి దొంగే అయి ఉండాలి.
సారంగుడు వెళ్ళిపోయే ఉద్దేశం
మార్చుకుని ఒక చెట్ల గుబురు వెనక
నకి, దొంగను గమనించసాగాడు.

ఇంటి వాళ్ళు దీపాలు ఆర్పి నిద్ర
పోయినదాకా దొంగ ఏమీ చెయ్యలేదు.
తరవాత వాడు నిశ్శబ్దంగాపోయి, పెరటి
వేపు ఉన్న గది గోడకు కన్నం వేసి,
లోపల ప్రవేశించాడు.

వాడు గదిలో పెట్టె తెరిచి, వరహాల
మూట తీసుకుని, మళ్ళీ కన్నంకుండా
బయటికి రాబోవటం కిటికీకుండా
గమనించి, సారంగుడు కన్నంవద్ద చేరి,
బయటికి వచ్చే దొంగను బలంగా
పట్టుకుని, ''దొంగ! దొంగ!'' అని గట్టిగా
అరిచాడు.

ఇంటివాళ్ళు లేచారు. ఇరుగు పారుగు
వాళ్ళు చేరి దొంగను పట్టుకుని, రాజ
భటులకు ఆప్పగించారు.

దొంగ విచారణ జరిగేటప్పుడు రాజు
గారు సారంగుణ్ణి పిలిపించి సాక్ష్యం
అడిగారు. తాను ఫలానా శాస్త్రాలు
చదివాననీ, ఉద్యోగం కోసం వెతుకు
తున్నాననీ, దొంగ ఒకరి పెరట్లో ప్రవే
శించటం చూసి, అనుమానం వేసి వాణ్ణి
వెంబడించి, దొంగతనం చేసి వస్తూండగా
పట్టుకున్నాననీ రాజుగారికి చెప్పాడు.

రాజుగారు సారంగుణ్ణి మెచ్చుకుని,
అతనికి బహుమానం ఇయ్యటమేగాక.
తన కొలువులో అతని విద్యాబుద్దులకు
తగిన ఉద్యోగం కూడా ఇచ్చాడు.

తరవాత సారంగుడు తన గురువును
కలుసుకుని, ''గురుదేవా! మీ రన్నది
నిజమే. నాకు దొంగతనం చాతకాలేదు.
కాని నేనన్నదీ నిజమే. నా దుర్మార్గం
కాకపోయినా, మరొకడి దుర్మార్గం నాకు
బతుకుతెరువు చూపింది!'' అన్నాడు.