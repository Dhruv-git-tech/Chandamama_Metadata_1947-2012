గదా ? ఆలాంటి ఒక విల్లంబు వెంటనే తెప్పంచు," అన్నాడు.

గడెకారి మరుగుజ్జులు సర్వసాధారణంగా బళ్ళాలతోనే వేటాడతారు. అది వాళ్ళ జాతి కట్టడి. ఆ కారణం వల్లనే, వాళ్ళకు గడెకారి జాతి అన్న పేరు వచ్చింది. కాని, వాళ్ళ సేనానాయకుడికి చాలాకాలంక్రితం అరణ్యంలో ఒకచోట పెద్దవిల్లూ, అయిదారు అంబులూ దొరికినై. వాటిని అతడు భద్రంగా దాచివుంచాడు. ఆ సంగతి మరుగుజ్జురాణీకి తెలియదు.

జయశీలుడు విల్లంబుల సంగతి తేగానే మరుగుజ్జు సేనాని భయంగా ఒకసారి రాణీ కేసి చూసి, ఏదో చెప్పబోయి భయంతో గొంతు పెగలక పూరుకున్నాడు. అది గమనించిన సిద్ధసాధకుడు, అతడితో, "ఏ మోయ్, మరుగుజ్జు యోధుడా! మాట్లాడేందుకే భయపడే నువ్వు, యిక యుద్ధంలో సైనికుల్చి, పాట్టేలు రౌతుల్చి ఎలా నడిపించగలవు?" అని అడిగాడు.

ఆ ప్రశ్నకు మరుగుజ్జు సేనాని వెలవెల పోతూ, రాణితో, "మహారాణీ! మన జాతివాళ్ళు విల్లంబులు అంటరాదన్న నియమం వున్నది. కాని, నేను నియమ భంగం చేసి, అరణ్యంలో దొరికిన విల్లంబులను, నా ఇంట దాచివుంచాను," అన్నాడు.

మరుగుజ్జురాణి ఆ మాటలు వింటూనే రౌద్రంతెచ్చుకుని ఏమో అనబోయేంతలో, జయశీలుడు చేయెత్తి, ఆమెను శాంత పరుస్తూ. "రాణీ, నీ సేనాని చేసిన పని, మీ జాతివాళ్ల దృష్టిలో ఎంత గొప్పనేరమో నాకు తెలియదు. కాని, ఆ విల్లంబులను తక్కణం తెప్పించావంటే, ప్రస్తుతానికి ఆ నరవానరం పీడ వదిలిస్తాను. తరవాత నేనే, నా విల్లంబులు తయారుచేసుకుని, ఆ మనిషినీ, వానరాన్ని ఎలా హత మార్చాలో పథకం చేయగలను," అన్నాడు.

మరుగుజ్జురాణి మారుమాట్టాడకుండా, తన సేనానాయకుడి కేసి చూసింది. మరుగుజ్జు సేనాని వెంటనే తన వాహనాన్ని