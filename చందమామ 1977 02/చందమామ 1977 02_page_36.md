## అత్తరుసాయిబు

ఒక ఊళ్ళో అమీర్, హసన్ ఆనే ఇద్దరు స్నేహితులు ఉండేవారు. అమీర్ అమిత బద్దకస్తుడు; పైపెచ్చు ఎప్పుడూ ఏదో సమస్యలో చిక్కుకుని, దానిసుంచి బయటపడలేకపోయేవాడు. హసన్ వచ్చి అతన్ని కాపాడవలసి వచ్చేది.

వాళ్ళిద్దరూ ఏదైనా వర్తకం చేసి కొంత డబ్బు సంపాదించకుని, తర వాత పెళ్ళిళ్ళు చేసుకుందామనుకున్నారు. వాళ్ళకు ప్రత్యేకంగా ఏ పనిలోనూ ప్రవేశంలేదు గనక ఎవరూ పని ఇయ్యరు. వ్యాపారానికి కొంత పెట్టుబడి కావాలి. అందుచేత, ఇద్దరూ తమ పాత ఇళ్ళు అమ్మేసి, ఆ డబ్బుతో రకరకాల అత్తర్లు కొని. అత్తరు సీసాలు రెండు తోలు పెట్టెల్లో అమర్చి, చెరొకటీ తీసుకుని వాటిని అమ్ముకు రావటానికి బయలు దేరారు.

అమీర్ తూర్పుగా బయలుదేరాడు. వాడు రోజల్లా అడవి దారిన ప్రయాణం చేసి, చీకటి పడే వేళకు అడవి చివరకు చేరుకున్నాడు. వాడికి తన ఒళ్ళూ, దుస్తులూ చెమట కంపు కొట్టుతున్నట్టు తోచింది. అత్తరు సాయిబు అన్నాక అంత దూరాన ఉండగానే అత్తరు వాసన కొట్టాలి. దానికి బదులుగా తాను చెమట వాసన కొట్టటం ఎంతమాత్రమూ వ్యాపారధర్మం కాదు.

అందుచేత అమీర్ ఒక మర్రిచెట్టు కింద కూర్చుని, తోలు పెట్టె తెరిచి, ఒక అత్తరు సీసా బైటపెట్టి. అందులో దూది ముంచి తన బట్టలకు అత్తరు రాచుకోసాగాడు.

అంతలోనే మర్రి ఊడలు గలగల లాడాయి. అమీర్ ఆశ్చర్యపోతూ చూసేంతలో, ఒక పెద్ద స్త్రీ అకారం అతడి ఎదట