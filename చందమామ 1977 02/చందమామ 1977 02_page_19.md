కాయుడైన మనిషినీ చంపలేను గదా?
నా బాణం వచ్చిపడగానే, నీ శత్రువులు
తగు జాగ్రత్తలో వుంటారు. వాళ్ళతో
యుద్ధానికి యిది మంచి సమయం ఆవునో
కాదో ఆలోచించు," అన్నాడు.

మరుగుజ్జురాణి, నీ అభిప్రాయం ఏమి
టన్నట్టు తన సేనాని కేసి చూసింది.
మరుగుజ్జు సేనాని తన వాహనం మీద
ధీమాగా బళ్ళెం ఎత్తి పట్టుకుని జయ
శీలుడితో, "అయ్యా, మీరు ఆదుర్మార్గుల
కేసి బాణం కొట్టండి, చాలు! ఇంత
వరకూ మా శత్రువులు, బళ్ళెంపోటు
ఎలాంటిదో తప్ప, బాణం దెబ్బ ఎరగరు.
మీ బాణంపోయి తగలగానే వాళ్ళు భయ
కంపితులైపోతారు. అది అవకాశంగా
తీసుకుని మేము దాడిచేసి, వాళ్ళను
ఆ కొండగుట్ట అవతలికి తరిమి కొడతాము.
సాధ్యమైతే వాళ్ళుండే గూడెంమీద పడి,
దానికి నిప్పు పెడతాము," అన్నాడు.

"సరే, సేనానీ! నీ కున్న ఉత్సాహంలో
కత్తి పట్టిన మనిషినీ, నరవానరాన్నీ

కూడా మరిచిపోతున్నావు. అయినా,
నీ శక్తి, నీ తోటి సైనికుల శక్తి ఎలాంటిదో
చూడాలనివుంది," అన్నాడు జయశీలుడు.

ఆ వెంటనే సిద్ధసాధకుడు శూలంఎతి,
"జయశీలా! యిదే మంచి సమయం,
బాణం వదులు. నరవానరం కట్టుతాళ్ళు
తెంచుకుని, ఒక మరుగుజ్జువాణ్ణి పట్టు
కున్నది." అంటూ కేకపెట్టాడు.

జయశీలుడు బాణం ఎక్కుపెట్టి,
నరవానరం కేసి వదిలాడు. బాణం రివ్వు
మంటూపోయి వానరం నడుముకు తగి
లింది. మరుక్కణం అది భీకరంగా అరిచి,
తన చేతికి దొరికిన మరుగుజ్జువాణ్ణి,
కొండగుట్ట కిందికి విసిరివేసింది.

మరుగుజ్జువాడు ప్రాణభయంతో కీచు
మంటూ గాలిలో కొట్టుకుని వస్తుండగా,
మరుగుజ్జు సేనానాయకుడు తన అను
చరులను హెచ్చరించాడు. గౌరెపాట్టేలు
రౌతులూ, కాలిభటులూ కేకలువేస్తూ,
బళ్ళాలు ఎత్తి పట్టుకుని కొండగుట్ట మీదికి
పరిగెత్తసాగారు.
—(ఇంకావుంది.)