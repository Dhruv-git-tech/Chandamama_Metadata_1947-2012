తెలిసింది. ఎంత కష్టపడి పని చేసినా తిండికే సరిపొతున్నది. డబ్బు మిగిల్చేది ఎలా? శ్రీమంతుడికి జీవితం మీదనే విరక్తిలాంటిది కలగసాగింది; మానవత్వం మీదా, మంచితనం మీదా నమ్మకం పోయింది.

ఒక రోజు రాత్రి శ్రీమంతుడు ఎవరి ఇంటి తాలూకు వీధి అరుగు మీదనో పడుకుని ఉండగా, ఇద్దరు మునుగు ధరించిన దొంగలు ఎవరి ఇల్లో దోచుకుని, దోచినది మూట కట్టుకుని వీధి వెంట వస్తూ ఆతనికి కనిపించారు.

శ్రీమంతుడు వెంటనే అరుగు మీది నుంచి లేచి, గబగబాపోయి, వారి దారికి అడ్డంగా నిలబడ్డాడు. దొంగల్లో ఒకడు, 'ఏరా, బతకాలని లేదా?' అని శ్రీమంతుణ్ణి అడిగాడు.

ఒళ్ళు తెలియని కోపంలో శ్రీమంతుడు వాణ్ణి దవడ మీద బలంకొద్ది చరిచాడు. ఆ దెబ్బకు వాడు నేలకరిచి మూలగ సాగాడు. అది చూసి రెండోవాడు వణికి పోయాడు.

‘‘మర్యాదగా చెప్పండి. ఈ డబ్బు ఎక్కడిది? మీకు ఎలా వచ్చింది? మీ రెందు కిలా నీచంగా బ్రతుకు తున్నారు?’’ అని శ్రీమంతుడు దొంగలను అడిగాడు.

దానికి రెండో దొంగ. ‘‘అదేమిటి, బాబూ? డబ్బు ఎవరు సంపాదించినా నీతిగా, నియమంగా సంపాదించలేరు. ఈ మాటే మీరు ఈ డబ్బుగల పాళ్ళను అడిగితే, వాళ్ళు మాత్రం ఏం చెప్పగలరు? తప్పు, బాబూ! డబ్బు ఎంత ఉన్నది అని అడగాలి గాని, ఎలా వచ్చింది అని అడగరాదు. డబ్బు సంపాదించగలవాడి ముందు సంపాదించ లేనివాడు నీచంగానే బతకాలి మరి! చేసుకున్న పెళ్ళాం కూడా డబ్బు సంపాదించమంటుందే గాని, ఫలాని విధంగా సంపాదించమనదు. నీకింకా డబ్బు సంగతి తెలియదులాగుంది, బాబూ.