భూలోకంలో ధర్మదేవత నీతిపరులనూ, నిజాయితిపరులనూ ఎలా కాపాడుతున్నదో తెలుసుకోవాలన్న కోరిక పార్వతికి కలిగింది. ఆ కోరిక తీరటానికి శివుడు ఆమెను విజయపుర రాజ్యానికి వెళ్ళమన్నాడు.

ఆ రాజ్యాన్ని అమర సేనుడు ఆనే రాజు పాలించేవాడు. అతని అస్థానంలో వివేక వర్మ అనే ఒక ఉన్నతాధికారి ఉండే వాడు. అతను చాలా గొప్ప నీతిపరుడు.

ఆందుచేత వివేకవర్మ కింద పనిచేసి వారికి ఆ వినీతిగా ప్రవర్తించటానికి అవకాశం ఉండేదికాదు. ఆవినీతిపరుల ముఠాకు నాయకుడు సురేంద్రవర్మ. వీరందరూ కలిసి వివేకవర్మ ఉద్యోగం ఊడటానికి ఒక పన్నాగం పన్నారు. వాళ్ళు తాము అక్రమంగా సంపాదించిన సొమ్ము నుంచి వెయి్య బంగారునాణాలు పోగుంచేసి, వాటిని ఒక పాత్రలో పోసిమూసి,

ఆ పాత్రను వివేకవర్మ ఇంటి పెరడులో ఒకచోట పూడ్చిపెట్టారు.

తరవాత వాళ్ళు రాజుకు ఒక ఆకాశ రామన్న ఉత్తరం రాస్తూ, వివేకవర్మ గొప్ప లంచగొండి అనీ, తన అక్రమ సంపాదనను రహస్యంగా తన పెరట్లో ఈశాన్యమూల పాతిపెట్టాడనీ తెలిపారు.

ఈ ఉత్తరం అందిన వెంటనే రాజు కొందరు భట్టులను వెంటబెట్టుకుని, వివేక వర్మ ఇంటికి వచ్చాడు. ఆదిచూసి వివేక వర్మ ఆశ్చర్యపోయాడు. రాజు అతనికి ఆకాశరామన్న ఉత్తరం సంగతి చెప్పి, భట్టుల చేత పెరటి ఈశాన్యదికుడున తవ్వించాడు. పాత్ర బయటపడింది, కాని ఆందులో రాళ్ళుమటుకే ఉన్నాయి.

తనకు వ్యతిరేకు లెవరో ఇలా కుట్ర చేశారని వివేకవర్మ రాజుకు నచ్చి చెప్పాడు. ఆ పాత్రలో ఉండిన బంగారం