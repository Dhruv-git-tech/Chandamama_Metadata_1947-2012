మంచి మనసు

సారంగుడు అనే యువకుడు సకల శాస్త్రాలూ అభ్యసించి, బతుకుతెరువు కోసం తన దేశపు రాజధాని అయిన మణిపురం వచ్చాడు. రాజుగారి కొలువులో ఉద్యోగం చేసే అర్హత అతనికి ఉన్నది. కాని అతను దివాణానికి సమీపంగా కూడా వెళ్ళలేకపోయాడు. కోట బయటి ద్వారం దాటి లోపలికి అడుగుపెట్టాలన్నా ఎంతో పలుకుబడి, శిఫార్సూ, లంచాలు పెట్టే శక్తి కావాలి; అంతేగాని చదువూ, సంస్కారమూ, పాండిత్వముం ఎందుకూ పనికిరావు!

ఇది స్పష్టంగా గ్రహించిన సారంగుడు అగ్రహావేశుడైపోయాడు. తనకూ, ఉద్యోగానికి మధ్య అడ్డుగా నిలబడ్డవాళ్ళు తనతో పోల్చితే గడ్డిపోచ విలువ చెయ్యురని అతను రూఢి చేసుకున్నాడు. కాని ఆసంగతి ఎవరు గుర్తించి తనకు సహాయం

చేసేటట్టు? అర్హత వేరూ, అధికారం వేరూనూ! అర్హత అధికారానికి లొంగి ఉండక తప్పదు.

అతను తన గురువు వద్దకు తిరిగి వెళ్ళి, తన అనుభవం చెప్పి, '‘గురు దేవా, నేను సన్మార్గంగా బతకలేనని తోస్తుంది. దుర్మార్గంగా బతకటానికి ఒకరి అనుమతి అవసరం లేదు. దుర్మార్గమే అధికారంగా చలామణీ అవుతున్నది. అందుచేత, నేను కూడా దుర్మార్గంగా— అంటే, దొంగతనాలూ, కుట్రలూ, అవసర మైతే హత్యలూ చేసి బతుకుతాను, '' అన్నాడు.

గురువు తల ఆదించి, ''అందుకు కావలసిన శిక్షణ నువు పొందలేదు, నాయనా. నా వద్ద నువు నేర్చిన విద్య నీకు మంచి మనసు కలిగించేదేగాని, దుర్మార్గానికి అనుకూలమైనది కాదు.