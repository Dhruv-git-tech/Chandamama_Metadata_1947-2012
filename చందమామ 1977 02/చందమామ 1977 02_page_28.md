మనిషి-డబ్బా

ఒక ఊళ్ళో శ్రీమంతుడు అనే గుణ వంతుడు ఉండేవాడు. అతను చాలా దీదవాడు. పై పెచ్చు తల్లిదండ్రులను పోగొట్టుకుని, చిన్న తనంలోనే దిక్కు లేనివాడు కూడా అయాడు. అప్పుడు అతన్ని అతని మేనమామ చేరదీసి, తన ఇంట కట్టు బాట్లతో పెంచాడు. అతని మేనమామ భార్య అదిలోనే అతని చదువు మాన్పించి, ఇంటిపనికి పెట్టింది.

శ్రీమంతుడి మేనమామకు సుందరి అనే కూతురు ఉండేది. శ్రీమంతుడూ, సుందరీ ఈడూ జోడుగా ఉండటంచూసి, ఇద్దరూ భార్యాభర్తలు కావాలని నలు గురూ అనేవారు. శ్రీమంతుడికి ఏమాత్రం బాధ కలిగినా సుందరి, జాలిపడినట్టు కనబడేది. అమెకు తన పై అపాటిప్రేమ ఉన్నందుకు శ్రీమంతుడు ఉబ్బి, తబ్�బీబ్బయేవాడు.

సుందరికి యుక్తవయను వచ్చినాక శ్రీమంతుడితో చనువు తగ్గిపోయింది. ఆమెలో ఈమార్పు చూసి శ్రీమంతుడు ఏమంత కలవరపడలేదు: సుందరి తన తల్లికి భయపడి పెడపెడగా ఉంటున్న దని, ఆమెకు తన మీద ప్రేమ తగ్గలేదని గ్రహించాడు. అతనికైతే సుందరి మీద ప్రేమ చాలా ఎక్కువ అయింది.

ఒకసారి సుందరి ఒంటరి పాటున ఉండటంచూసి, వెనకనుంచి శ్రీమంతుడు చప్పడు కాకుండా వెళ్ళి ఆమె కళ్ళు మూశాడు. వంటగది నుంచి వస్తున్న సుందరి తల్లి ఇది చూసి, ఉవ్వేత్తున లేచింది. ఆమె పెరట్లో ఉన్న తన భర్తను పిలిచి, "వయసులో ఉన్న పిల్లతో సరసాలా? రేపు దాని పెళ్ళి ఎలా అవుతుంది?" అంటూ శ్రీమంతుణ్ణి నానా మాటలూ అన్నది.