ఇతరమ్మాలు

44

సరస్సు తీరాన మిత్రులు నలుగురూ సుఖంగా కాలం వెళ్ళబుచ్చుతూండగా ఒకనాడు గోష్ఠిలో చిత్రాంగం (లేది) హాజరు కాలేదు. మిగిలిన మిత్రులు ముగ్గురూ, “ఏమైఉంటుంది? దాన్ని ఏ సింహం గాని చంపలేదు గద? అది ఏ వేటగాడి ఉచ్చులోనే చిక్కుకోలేదు గద? ఏ కార్చిచ్చు మధ్యనో చిక్కిపొలేదు గద?’’ అని విచారించారు.

చివరకు మంధరకం (తాబేలు) కాకితో, “దాన్ని వెతుకుక్కంటూ పోవటం నాకూ, ఎలుకకూ సాధ్యంకాదు. అందుచేత నువు అరణ్యం మీదుగా ఎగురుతూ వెళ్ళి, చిత్రాంగం బతికి ఉన్నది, లేనిది చూసిరా,” అన్నది.

లఘుపతనకం (కాకి) అలాగే ఎగురుతూ వెళ్ళి, సరస్సుకు సమీపంలోనే,

ఉచ్చులలో చిక్కి ఉన్న చిత్రాంగాన్ని చూసి, దుఃఖింతో, “మిత్రమా, ఏమిటిది?” అని అడిగింది.

మిత్రుడి దర్శనంతో లేదికి దుఃఖం ఆగలేదు. అది కాకితో, “నా కాలంతీరింది. ఈ ఆఖరుకణంలో మిత్రసందర్శనంకన్న కోరదగినది ఏముంటుంది? నేను ప్రసంగ వశాన నీతో పరుషాలాడి ఉంటే నన్ను కీమించు. అదేవిధంగా నా తప్పులను కీమించమన్నానని హిరణ్యకం (ఎలుక) తోనూ, మంధరకం (తాబేలు) తోనూ చెప్పు,” అన్నది.

దానికి కాకి, “మిత్రమా, మా లాటి మిత్రులు ఉండగా నిరాశచెందుతావు దేనికి? నేను ఇప్పుడే వెళ్ళి హిరణ్యకాన్ని తెస్తాను. అది నీ ఉచ్చు తాళ్ళను కొరికి, నిన్ను విడిపిస్తుంది,” అన్నది.