శక్తివేగుడు

ఒకప్పుడు వర్ణమానపురాన్ని పరోపకారి
అనే రాజు పాలించేవాడు. ఆయనకు
కనకరేఖ అనే కూతురుండేది. ఆమె
అసాధారణ సొందర్యవతి. ఆమెకు పెళ్ళి
ఈడు వచ్చేకొద్దీ, ఆమె వివాహం గురించి
తండ్రికి విచారం పట్టుకున్నది. ఆమెకు
తగిన వరు డెక్కడ దొరుకుతా డన్నదే
ఆయన విచారం. ఈ విషయమే ఆయన
ఒకసారి తన భార్యతో అన్నాడు. అంటే
ఆయన భార్య, “మీరు పిల్ల పెళ్ళి గురించి
ఎందుకు బెంగపడతారు? అది తనకు
పెళ్ళే వద్దంటున్నది; తనకు పెళ్ళి గీతే
లేదనీ, పెళ్ళి చేస్తే చచ్చిపోతాననీ భయ
పెట్టుతున్నది,” అన్నది.

ఈ మాటలు విని నిర్ఘాంతపడి, రాజు
తన కూతురి వద్దకు వెళ్ళి, “ఏం, తల్లీ?
దేవకన్యలు సైతం తమకు మంచి భర్తలు
దొరకాలని ఆరాటపడతారు గదా, నువు

“పెళ్ళే వద్దంటున్నావుట, ఎందుచేత ?” అని
అడిగాడు.

కనకరేఖ తల వంచుకుని, “నా కిప్పుడు
పెళ్ళి చేసుకోవాలని లేదు. శ్రమపడి
నా పెళ్ళి చెయ్యటం చేత మీకు కలిగే
లాభం మాత్రం ఏముందీ? నాకు లేని
చింత మీ కెందుకూ?” అని తండ్రి
నడిగింది.

“అదేమిటమ్మా? క న్యాయా నా న్ని
మించిన పుణ్యం ఏముంటుంది? ఆడది
యు క్త పయ స్కురాలై తండ్రి ఇంట
ఉండటం మహాపాపం,” అన్నాడు రాజు.

“సరే అయితే నేను పెళ్ళాడతాను.
కాని నన్ను పెళ్ళాడేవాడు బ్రాహ్మణుడైనా,
కృతియుడైనా అయి ఉండాలి. అతను
కనకపురిని చూసిన వాడై ఉండాలి.
ఈ రెండు నియమాలకూ భంగం లేకుండా
ఎవరినైనా పెళ్ళాడతాను,” అన్నది కనకరేఖ.