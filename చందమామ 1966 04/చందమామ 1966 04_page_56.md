మహోబలులు

ఒక అరణ్యానికి సమీపంలో ఒక బలాఢ్యుడుండేవాడు. ఆతని పేరు శరభయ్య. ఆ శరభయ్య, ప్రపంచంలో తసను మించిన బలాఢ్యుడు లేదనుకునేవాడు. ఎందుచేత నంటే, అతను అడవికి వెళ్ళి కట్టెలు కొట్టి, మామూలు కట్టెలమోపుకు పదింత లుండే మోపు కట్టి, దాన్ని అంటికి తెచ్చి, తన పెళ్ళాంతో, “నేను కలియుగ భీముణ్ణె! చూడు, ఎంత పెద్ద మోపు తెచ్చానో!” అనే వాడు.

“భీముడివా? నిజంగా భీము డెదురైతే పారిపొవూ? బలవంతుడివే, ఎవరు కాదం టారు? మహబలుడివి మట్టుకు కావు,” అనేది శరభయ్య భార్య దుర్గమ్మ.

ఈ మాట వినగానే శరభయ్యకు కోపం వచ్చి, “మాటలతో పనేమిటి? నా కన్న బలం గలవాణ్ణి చూపించు, అప్పుడు నమ్ముతా!” అనేవాడు.

ఒకనాడు దుర్గమ్మ నెత్తిన పెద్ద కుండ పెట్టుకుని, నీళ్ళు తేవటానికి బావికి వెళ్ళింది. ఆమె బావిలో చేద వేసి తోడ బోతే అది విపరీతంగా బరువెక్కి పైకి రాలేదు. ఆమె ముచ్చెమటలు పోసేదాకా ప్రయత్నించింది, కాని ఫలితం లేక పొయింది. చివరకు ప్రాణం విసిగి, చేదను బావిలోనే పదిలేసి, ఖాళీకడవ చంకన పెట్టుకుని అంటిదారి పట్టింది.

ఆమె కాలిబాట వెంబడి నడుస్తూండగా, అరణ్యమార్గం నుంచి వచ్చే మరొక కాలి బాట మీదుగా ఇంకొకస్తే, చంకన చంటి బిడ్డను పెట్టుకుని, చేత ఖాళీకడవ పట్టుకుని, నీటికై బావి వద్దకు వస్తూ దుర్గమ్మకు ఎదురయింది.

“ఖాళీ కడవతో తరిగి వస్తున్నావేం? బావి ఎండిపోయిందా ఏం?” అని రెండో మనిషి దుర్గమ్మ నడిగింది.