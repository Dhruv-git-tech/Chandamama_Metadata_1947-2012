అంబులు అతడున్న చోట రాళ్ళను తాకినై. పింగళుడు చప్పున ఒక రాతి వెనకకు తప్పుకుని, కిందికి తొంగి చూశాడు. కొందరు దొంగలు ఈటెలు చేబూని బిగ్గరగా అరుస్తూ, కొండ ఎక్కుతున్నారు. అదేసమయంలో, మరొకదిళ్లు నుంచి కొన్ని బండరాళ్ళు దొర్ధుతూవాళ్ళ మీద పడి, అందరిని చెల్లాచెదురు చేసినై.

తన సంకేతం హసన్ గోరీ అందుకున్నాడని పింగళుడు చాలా సంతోషించాడు. వెంటనే అతడు వున్న బలాన్నంతా కూడ గట్టుకుని, దొంగల మీదికి కొండరాళ్ళను తోస్తూ కిందికి దిగసాగాడు. హసన్ గోరీతో వున్న సైనికులు సింహనాదాలు చేసి, కొండరాళ్ళ మీదుగా కుప్పించిదూకుతూ, దొంగల ముఠా వున్న చోటుకు పరిగెత్తుతున్నారు.

పింగళుడు కూడా తన సైనికులను వెంటపెట్టుకుని, దొంగలు పదిలే బాణాలను తప్పుకుంటూ ముందుకు పరిగెత్తసాగాడు. రెండు ముఠాలూ కొండ దిగువ

నున్న సమతల ప్రదేశాన్ని చేరేసరికి, ఎక్కడి దొంగలక్కడ చెల్లాచెదురుగా పరిగెత్తారు. కాని, వెనకబడిన కొందరు దొంగలను తమ చేతగల ఈటెలతో హసన్ గోరీ సైనికులు పొడిచి చంపారు.

"పింగళా! కమ్ముకొస్తున్న యీ చికటిలో మనం వాళ్ళను వెన్నాడలేము. ఈ రాత్రికి యిక్కడే మజిలీ చేసి, సూర్యోదయం కాగానే వాళ్ళ అంతు తేల్చుకుందాం," అన్నాడు హసన్ గోరీ. పింగళుడి కూక్కడా అదే మంచి మార్గంగా తోచింది, అతడు అక్కడ బల్లపరుపుగా వున్న ఒక రాతి మీద కూర్చోబోయేంతలో, "ఎవరా, పింగళుడు? అవంతినగర బాలరి కాదుగదా?" అన్న మాటలు ఆ కొండగుట్టల మీద ప్రతిధ్యనించినై.

"ఎవరు? పద్మపాదుడా?" అంటూ పింగళుడు ఆ ప్రశ్న వచ్చిన వైపుకు తిరిగాడు. నిలువెత్తున వున్న ఒక రాతి చాటు నుంచి పద్మపాదుడు నవ్వుతూ ముందుకు వస్తున్నాడు. —(ఇంకావుంది)