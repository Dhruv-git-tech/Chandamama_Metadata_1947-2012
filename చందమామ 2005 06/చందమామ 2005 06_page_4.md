వ్యవస్థాపకులు
బి. నాగిరెడ్డి - చక్రపాణి

స్నేహహస్తం!

సుఖసంతోషాలకు ఆధారం శాంతి. ఘర్షణలు లేని ప్రశాంత వాతావరణం ప్రగతికి తొలిమెట్టు.
దేశాభ్యున్నతికి ఆంతరంగిక శాంతి భద్రతలు, ఇరుగు పారుగు దేశాలతో మైత్రీ సంబంధాలు
చాలా అవసరం.

ఎప్పుడూ శాంతిని కాంక్షిస్తూ, ఇరుగు పారుగులతో స్నేహబంధాన్ని కోరుకుంటూన్న దేశం
మనది. మనదేశంతో మైత్రీ సంబంధాలు పెంపాందించుకోవడానికి ప్రస్తుతం పాకిస్తాన్ ఆసక్తికన
బరుస్తోంది. ఇటీవల మనదేశానికి విచ్చేసిన పాకిస్తాన్ ప్రెసిడెంట్ ముషారఫ్ - ఉభయ దేశాలు
శాశ్వతంగా మిత్రదేశాలుగా కొనసాగాలనీ; సరిహద్దులకు ఇరువైపులా ఉంటూన్న ప్రజల
రాకపోకలకు రవాణా సౌకర్యాలు కల్పించడం ద్వారా ఈ స్నేహబంధాన్ని మరింత పటిష్ఠం
చేయవచ్చనీ తన ఆశాభావాన్ని వ్యక్తం చేశారు.

మరో పారుగుదేశమైన చైనా, భారత్‌తో సుస్థిర శాంతి కోసం తన సంసిద్ధతను తెలియజేసింది.
ఇతర ప్రపంచ దేశాలు కూడా మనదేశంతో సహా ఆసియా దేశాలతో మైత్రీ సంబంధాలు
పెంపాందించుకోవడానికి ఆసక్తిని కనబరుస్తున్నాయి.

ప్రపంచదేశాలు మనదేశానికి స్నేహహస్తం అందించడం పట్ల ఆసక్తి కనబరచడానికి అనేక
కారణాలు ఉన్నాయి. ప్రపంచంలోనే అతి పెద్ద ప్రజాస్వామ్యదేశం మనది. కొన్ని అభివృద్ధి చెందిన
దేశాలలో సైతం కానరాని సుస్థిరత మన దేశంలో నెలకొని ఉంది. ఆర్థికరంగంతో పాటు వివిధ
రంగాలలో నిలకడగా అభివృద్ధిని సాధిస్తూ, ప్రపంచమే గుర్తించ తగ్గ గొప్ప శక్తిగా రూపాందే
దిశగా వేగంగా పురోగమిస్తున్నది.

ఈ కాలఘట్టంలో సైతం కొన్ని విచ్ఛిన్నకరశక్తులు దేశ ఐకమత్యానికీ, సమగ్రతకూ భంగం
కలిగించే రీతిలో ప్రవర్తించడం దురదృష్టకరం. అలాంటి విచ్ఛిన్నకరశక్తుల స్వార్థ పన్నాగాలకు
బలికాకుండా యువతరం అప్రమత్తతతో, ఐకమత్యంగా ముందుకు సాగాలని దేశం ఆశిస్తున్నది!

సంపాదకుడు : విశ్వం

Visit us at : http://www.chandamama.org