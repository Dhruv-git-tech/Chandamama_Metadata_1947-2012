# విజ్ఞానం .... వినోదం .... వికాసం ....

## విజ్ఞాన వీచికలు :

### వలయాలు-వివరాలు

చెట్టుబోదెలో వలయాలు ఏర్పడి ఉండడం మీరు చూసే ఉంటారు. ఆ వలయాలను అధ్యయనం చేసే విభాగాన్ని ఆంగ్లంలో 'డెండోక్రోనోలజీ' అని అంటారు.

ఈ వలయాలు చెట్టును గురించిన అనేక ఆసక్తి కరమైన విషయాలను తెలియచేస్తాయి. ముఖ్యంగా చెట్టు వయసు, వాతావరణం కారణంగా చెట్టులో వచ్చిన మార్పులు మొదలైన వాటిని ఈ వలయాలను అధ్యయనం చేయడం ద్వారాస్పష్టంగా తెలుసు కోవచ్చు.

చెట్టుకు ఏమాత్రం హాని కలిగించకుండా, చెట్టు బోదెలోని వలయాలను పరీక్షించే పద్ధతిని విజ్ఞాన వేత్తలు రూపాందించారు. దీనిని 'కోరింగ్' అని అంటారు. పరిశోధనకు ముఖ్యమైన 'కోర్శాంపిల్ ను పొందడానికి విజ్ఞాన వేత్తలు చెట్టుబోదె మధ్యకు బోలుగా వున్న ఒక పరికరాన్ని పంపుతారు.

## మన పరిసరాలు :

### నీళ్ళవాపు!

పిల్లలకు వానలో తడవడం అన్నా, నీళ్ళల్లో ఆడు కోవడం అన్నా మహాసరదా. వేసవిలో స్నానాల గది నుంచి ఓపట్టాన బయటికి రారు. అది సరే, నీళ్ళల్లో ఎక్కువసేపు ఈదినా, ఆడుకున్నా చేతివేళ్ళల్లో, కాలి వేళ్ళల్లో ముడతలు రావడం మీరు గమనించే ఉంటారు. ఎందుకలా జరుగుతుందో ఎప్పుడైనా ఆలోచించారా?

మన శరీర చర్యానికి 'సీబమ్' అనే సహజ తైలం పార ఉంటుంది. మనం ఎక్కువసేపు నీళ్ళల్లోనే ఉండడం వల్ల ఈ తైలం కరిగిపోతుంది. దాంతో 'ఆస్ట్రాసిస్' అంటే ద్రవాభిసరణ అనే ప్రక్రియ ద్వారా శరీరంలోకి నీళ్ళు ప్రవేశిస్తాయి.

అలా శరీరంలోకి నీళ్ళు చేరిన చోటల్లా ఉబ్బెత్తుగా వాచినట్టు కనిపిస్తుంది. మీ శరీరం ముడతలు ముడతలుగా ఎండిన ద్రాక్షపండులా తయా రవుతుంది. ఇది చాలా సహజమైనది. కొంత సేపటికి తగ్గిపోతుంది.