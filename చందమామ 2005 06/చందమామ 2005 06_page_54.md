కర్ణుడికి అనేక అనర్థాలు, శాపాలు వున్నాయి. సహజ కవచకుండలాలను ఒలిచి బ్రాహ్మణ భిక్షువుగా వచ్చిన ఇంద్రుడికి దానం ఇచ్చేశాడు. అయినా స్వశక్తిమీద అతి విశ్వాసంతో దుర్యోధనుడి నమ్మకాన్ని పెంచుతూ ప్రోత్సహిస్తూనే వచ్చాడు. తన ప్రత్యర్థి అయిన అర్జునుడిని యుద్ధంలో చంపాలని కర్ణుడి ఆశయం. అందుకే దుర్యోధనుడితో చేరాడు. పాండవులు అరణ్యవాసం చేరారు.

సత్యభామ నారదుడికి తాను జూదంలో గెల్చుకున్న కృష్ణుడిని దానం చేసి పుణ్యక ప్రతం చేసింది. నారదుడు కృష్ణుడి ఎత్తు బంగారం, రత్నాలు ఇస్తేనేగాని కృష్ణుడిని ఇవ్వనన్నాడు. సత్యభామ కృష్ణతులాభారం జరిపించి తన వద్ద ఉన్న సువర్ణ, రత్న, ధనరాసులన్నీ వేసినా సరితూగలేదు. రుక్కిణి భక్తితో తులసిదశం వేసి కృష్ణుడిని నారదుడి నుండి విముక్తుణ్ణి చేసింది.

అప్పుడు సత్యభామ రుక్కిణితో, “అక్కా, ఇప్పుడు నేను నీకు దాసిని. భక్తికి మాత్రమే కృష్ణుడు అధీనుడు అని నాకు జ్ఞానభిక్ష పెట్టావు!” అన్నది.

పాండవులు ద్రౌపదితో మత్స్యదేశంలో విరాటరాజు దగ్గిర సంవత్సర కాలం అజ్ఞాత వాసం చేశారు.

వలలుడు అనే పేరుతో వంటలవాడుగా ఉన్న భీముడు సైరంధిగా ఉన్న ద్రౌపదిని అవ మానించిన కీచకుణ్ణి ముద్ద చేసి చంపాడు. సమబలులైన ఐదుగురిలో ముగ్గురు భీముడి చేతిలో హతులయ్యారు. దుర్యోధనుడు మిగిలి ఉన్నాడు.

బృహన్నల పేరున పేడివాడిగా అర్జునుడు రాకుమారి ఉత్తరకు నాట్యం నేర్పాడు. ఉత్తర గోగ్రహణంలో నిజరూపంతో అర్జునుడు యోధానుయోధులతో కూడిన కౌరవసైన్యాన్ని చిత్తుచిత్తుగా తరిమాడు.

సుభద్రార్జునుల కుమారుడైన అభిమన్యు డికీ, ఉత్తరకూ వైభవంగా వివాహం జరిగింది.

పాండవులు అరణ్యవాసం చేస్తున్నప్పుడు సుభద్రాభిమన్యులు ద్వారకలోనే ఉన్నారు. బలరాముడి కుమార్తె శశేరేఖను అభిమన్యు డికి కాకుండా దుర్యోధనుడి కొడుకు లక్ష్మణ కుమారుడితో పెళ్ళి నిశ్చయించాడు.

అభిమన్యుడు తల్లితో ద్వారక విడిచి అరణ్య మార్గంలో వెళ్తూండగా, భీముడికీ, హిడింబకూ పుట్టిన ఘటోత్కచుడు తారస పడ్డాడు.

ఘటోత్కచుడు తన రాక్షసమాయలతో మాయాబజారును కల్పించి పెళ్ళికి వచ్చిన