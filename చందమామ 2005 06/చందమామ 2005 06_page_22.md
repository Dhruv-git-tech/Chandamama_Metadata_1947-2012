అన్ని స్వరాలకూ వర్తిస్తుంది. ఇంత కాలం జనం స్వరబ్రహ్మ శివశాస్త్రి సంప్రదాయం పాటిస్తూ, సంగీతమంటే సుస్వరాలే అను కుంటున్నారు. నేను అపస్వరబ్రహ్మ అపస్వ రాలతో అద్భుత సంగీతం వినిపించగలను. మీరు కోరినంత డబ్బిస్తాను. నా గురించి గొప్పగా ప్రచారం చేయించండి,” అని చెప్పాడు.

డబ్బుకు ఆశపడి ప్రమోదుడు, అప స్వరబ్రహ్మ గురించి పెద్దగా ప్రచారం చేయించాడు. అతడి తొలిప్రదర్శనకు జనం విరగ బడి వచ్చారు. ముకుందుడి అపస్వరాల గొంతుతో కలిసిన పిశాచాల కఠోర ధ్వని వినడానికి తమాషాగావున్నది. వేదికపై పిశా చాలు చూపరుల నాకర్షించే విధంగా మాయా జాలాలు కూడా సృష్టించాయి.

ఆ ప్రదర్శన చాలా మందికి నచ్చింది. నచ్చనివారు కూడా మార్పుమంచిదే అన్నారు. వరుసగా ఒకటి తర్వాత ఒకటి ప్రదర్శనలి స్తూంటే, క్రమంగా జనం దీనికి అలవాటు పడి, అపస్వరబ్రహ్మసంగీతాన్నే అభిమానిస్తూ, స్వరబ్రహ్మ సంప్రదాయమంటే చిరాకు పడ సాగారు. దేశపురాజు ముకుందుణ్ణి ఘనంగా సన్మానించి అపస్వరబ్రహ్మ అన్న బిరుదును స్థిరంచేశాడు.

ఆ సందర్భంలో కొందరు, “అపస్వరాలతో జనాకర్ణణీయమైన సంగీతాన్ని సృష్టించవచ్చు నని తమకెలా స్ఫురించిందో తెలుసుకోవాలని వున్నది,” అని ముకుందుణ్ణి అడిగారు.

వారికి పూర్తి నిజం చెబితే అపహాస్యం పాలవుతానని భయపడిన ముకుందుడు,

“ఈ రోజు నేనింతవాణ్ణి కావడానికి కారణం స్వరబ్రహ్మ శివశాస్త్రి, సహదేవుడనే వైద్యుడు. ఇంతకు మించి నేనేమీ చెప్పలేను,” అని నర్మగర్భంగా చెప్పి తప్పించుకున్నాడు.

ఈ పరిస్థితుల్లో, ఒకనాడు శివశాస్త్రి శిష్యుడు గోవిందుడు, ముకుందుణ్ణి వెతుక్కుంటూ వచ్చి, “ముకుందా! ఇంతకాలానికి నీ అదృష్టం పండింది. గురువుగారు నీకు సంగీత శిక్షణ ఇవ్వదలిచారు. ఆ సంగతి చెప్పినిన్ను వెంట బెట్టుకురమ్మన్నారు,” అని చెప్పాడు.

ఆ మాట వింటూనే ముకుందుడు సంభ్రమాశ్చర్యాలతో, “అహా, ఏ దేవతలో కరుణించారు, గోవిందా! పద, పద,” అంటూ అప్పటి కప్పడు బయల్దేరాడు.

ఇది చూసి మానవరూపాల్లో వున్న పిశా చాలు, “ఓయీ, ముకుందా, జాగ్రత్త! నీ