## కపటయోగి

పూర్వం కురురాజ్యంలోని పాంచాల నగరానికి, రేణుకుడు రాజుగా వుండేవాడు. అదే కాలంలో హిమాలయం పర్వతాల్లో ఐదువందల మంది సాధువులకు గురువైన మహారక్షితుడు అనే తపస్వి వుండేవాడు.

ఒకప్పుడు మహారక్షితుడు శిష్యవర్గంతో దేశసంచారం చేస్తూ, పాంచాలనగరానికి వచ్చాడు. సాధువుల రాకకు రాజు చాలా సంతోషించి, మహారక్షితుడికి ఉచిత మర్యాదలు చేసి, ఉద్యానవనంలో సాధువులకు వసతి ఏర్పాటుచేశాడు.

వర్షరుతువు గడిచేవరకూ మహారక్షితుడు అక్కడే వుండి, రాజు వద్ద సెలవు పుచ్చుకుని, శిష్యులతో తిరిగి హిమాలయాలకు బయలు దేరాడు. మార్గంలో అందరూ ఒకచెట్టు నీడన కూర్చుని, రాజు తమకు చేసిన సత్కారం గురించి చెప్పుకోసాగారు.

మాటల సందర్భంలో రాజుకు సంతాన ప్రాప్తి వున్నదా లేదా అన్న ప్రసక్తి వచ్చింది.

శిష్యగణంలో వున్న జ్యోతిష ప్రవీణులు చర్చలు ప్రారంభించారు. అంతా విన్న గురువు మహారక్షితుడు, “రాజు రేణుకుడికి దైవాంశ గల కుమారుడు జన్మిస్తాడు,” అన్నాడు.

మహారక్షితుడు వాక్యుద్ధికలవాడని శిష్యులందరికీ తెలుసు. అందువల్ల వారు రాజుకు మేలు కలగబోతున్నదనుకున్నారు. వాళ్ళల్లో ఒకడికి దుర్భుద్ధి పుట్టింది. వాడు, తక్కిన వాళ్ళతో కొంచెం వెనకగా వస్తానని చెప్పి, అందరూ కనుచూపు మేరదాటిపోగానే, వెను దిరిగి పాంచాలనగరం చేరాడు.

వాడు, రాజు దర్శనం చేసుకుని, “రాజా! మేమంతా హిమాలయాలకుపోతూ ఒకచోట విశ్రాంతి తీసుకుంటున్న సమయంలో, నీవు మా తలపునకు వచ్చావు. రాజుకు వంశం నిలబడుతుందా లేదా అన్న ప్రశ్న వచ్చింది. మేము దివ్యదృష్టి వల్ల, నీకు దైవాంశసంభూ తుడైన కుమారుడు కలుగుతాడని తెలుసు కుని, ఆ మాట చెప్పిపోయేందుకు వచ్చాము.