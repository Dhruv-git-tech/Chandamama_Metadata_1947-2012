## మానవ నిర్మిత మహాద్బుతాలు

# గోల్ గుంబజ్

ముంబై నగరానికి సుమారు 300 మైళ్ళ దూరాన ఆగ్నేయ దిశగా ఉన్న బీజాపూరు 16వ శతాబ్దంలో ముస్లిం రాజులకు రాజధానిగా ఉండేది. బీజాపూరును స్వతంత్ర రాజ్యంగా వ్యవస్థాపించినవాడు యూసుఫ్ ఆదిల్షా అనే సుల్తాను.

ఇక్కడ ఉన్న కట్టడాలలో జగద్విఖ్యాతిగన్న కట్టడం గోల్ గుంబజ్. ఇది సుల్తాను మహమ్మద్ ఆదిల్షా సమాధి. దీని నిర్మాణం 1626లో ప్రారంభమై, ముప్పైయేళ్ళ తరవాత 1656లో పూర్తయింది.

ఇది నలుచదురమైన కట్టడం. ఏమైపు చూసినా 600 అడుగులు నిడివిగల దిమ్మపై ఈ కట్టడం కట్టబడింది. ఈ దిమ్మనాలుగు కోణాలలోనూ నాలుగు బురుజులు నిర్మించబడి ఉన్నాయి. అవి ఏడేసి అంతస్థులు కలవి.

కట్టడం లోపలి భాగంలో విశాలమైన నలుచదురపు మంటపం ఉన్నది. ఇది 135 అడుగుల పాడవూ, 135 అడుగుల వెడల్పూ కలిగి ఉన్నది. ఈ మంటపానికి ఎగువగా ఒక పెద్ద గుమ్మటం (డోమ్) ఉన్నది. ప్రపంచంలో మరెక్కడా ఇంత పెద్ద గుమ్మటం లేదని చెబుతారు. ఈ గుమ్మటం వ్యాసం 124 అడుగులు. ఇది మంటపానికి 178 అడుగుల ఎత్తున ఉన్నది. బయటి నుంచి చూసినట్టయితే ఈ గుమ్మటం ఎత్తు 198 అడుగులు.

ఇది కాకుండా బీజాపూరులో అనేకమైన ప్రఖ్యాత శిథిలాలున్నాయి.

# పెన్నా సిమెంట్ వారి
## పెన్నా సురక్ష
### 53 MPa Guaranteed Cement

PENNA CEMENT INDUSTRIES LTD.

Phone: 23353950
23353952