# విదేశపూర్వగాథలు (పురాతన గీకు గాథ)

## బానిసవాడి భవిష్యవాణి!

అంకాయస్ అనే పెద్ద మనిషి చాలా సాహసో పేతమైన జీవితం గడిపాడు. ఓడను నడిపే నావికుల నాయకుడిగా ఎన్నో క్లిష్టమైన పనులను సులభంగా సెయేర్చాడు. పదవీ విరమణ చేసి ఒక చిన్న కొండ మీద అందమైన భవనాన్ని నిర్మించుకున్నాడు. దాని చుట్టూ పూలతోటలూ, పళ్ళ తోటలూ పెంచడానికి నౌకర్లను నియమించుకుని సుఖంగా జీవించసాగాడు.

“నాయనా, భగవంతుడు నీకు సంపదలతో పాటు, ఎంతో అనుభవాన్ని ప్రసాదించాడు. ఇకపై సాటి మనుషులకు ఉపయోగణే మంచి పనులు చేస్తూ, జీవితంలోని వివిధ అంశాల గురించి లోతుగా ఆలోచిస్తూ శేషజీవితాన్ని ఫల

వంతంగా సాగించు,” అని సలహా ఇచ్చాడు వృద్ధుడైన ఆయన గురువు.

తన గురువు సలహాను అంగీకరిస్తున్నట్టు తల పంకించాడే తప్ప, అంకాయస్ వాటిని అసలు పట్టించుకోలేదు. వినోదం తప్ప మరేదీ తెలియని కొందరు మిత్రులు ఆయన చుట్టూ చేరారు. హాస్యాకులతో అంకాయస్ కు వినోదం కలిగిస్తూ, ఆయన సంతోషపడేలా పాగుడుతూ, ఆయన నుంచి తమకు కావలసిన వాటిని సంపాయించుకునేవారు.

ఆ కాలంలో చిన్న చిన్న రాజ్యాలు తరచూ ఒకదానితో ఒకటి యుద్ధాలు చేస్తూండేవి. యుద్ధంలో గెలుపాందిన రాజ్యం సైనికులు ఓడిపోయిన రాజ్యం నుంచి స్త్రీ పురుషులను బానిసలుగా తరలించుకుని వెళ్ళేవారు. వారిని ఎవరు కావాలన్నా అడిగిన డబ్బు చెల్లించి కొనుక్కోవచ్చు. అలా బానిసలుగా విక్రయించబడే వారిలో కొందరు ప్రతిభావంతులుగానూ, జ్ఞాన సంపన్నులుగానూ ఉండేవారు. అయినా యజమానులు వారిచేత కఠిన శ్రమ చేయించే వారు. బానిస వృద్ధుడైనా, బలహీనుడైనా వ్యాధిగ్రస్తుడై మరణించబోయే స్థితిలో వున్నా కూడా ఏమాత్రం కనికరం చూపకుండా కఠినమైన పనులు చేయించుకునేవారు.

అంకాయస్ వద్ద కూడా పలువురు బానిసలు ఉన్నారు. వాళ్ళను పర్యవేక్షించే అధికారిపరమ క్రూరుడు. అంకాయస్ ఉత్తమమైన ద్రాక్షపళ్ళ తోట వేయాలని నిర్ణయించాడు.