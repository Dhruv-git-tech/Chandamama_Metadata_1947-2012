రాజు ఉగ్రుడైపోయి, తలారులను పిలిచి,
“సుమనసుడి తల నరికి నా దగ్గిరకు తీసుకు
రండి!” అని ఆజ్ఞాపించాడు.

తలారులు పోయి, తల్లి దగ్గిర కూర్చుని
వున్న సుమనసుడికి సంగతి చెప్పారు.

సుమనసుడు తండ్రి దగ్గిరకు వచ్చి,
“నాన్నగారూ, మహాత్ముడు, పవిత్రుడు అని
నువ్వు పూజించే ఆ కపటయోగి చేస్తున్న
దేమిటో ద్వారపాలకుల్ని అడిగి చూడు, తెలు
స్తుంది,” అన్నాడు.

రాజు అప్పటికప్పుడే ప్రాసాదపు నాలుగు
ద్వారాలను కాపలా కాసేవాళ్ళను పిలిపిం
చాడు. వాళ్ళు, రాజుతో దాచకుండా యోగి
కూరగాయలు పండించి అమ్మడం గురించి
చెప్పారు.

రాజు ఆశ్రమంలో వెదికించగా, కపట
యోగి దాచిన ధనం బయటపడింది.

రాజు తన తప్పిదానికి చాలా విచారించి,
కొడుకుతో, “నాయనా, నా తొందరపాటు
మన్నించు. ఇక, ఈ రాజ్యాన్ని నువ్వే ఏలుకో,”
అన్నాడు.

అందుకు సుమనసుడు ఒప్పుకోక,
“మహిమగల మూలిక ఎంత పని చేస్తుందో,

నోటి వెంట వెడలే మాట కూడా అంత పని
చేస్తుంది. నీ నోటి వెంట వెడలినవి దుష్ట
వాక్కులు! నీ ఆజ్ఞప్రకారం, నా తల్లి దగ్గిర
కూర్చునివున్న నన్ను తలారులు వధ్యశిల
వద్దకు తీసుకు పోబోయారు. నేనిప్పుడే, నీ
రాజ్యం విడిచి పోతున్నాను,” అన్నాడు.

సుమనసుడి మనసు మార్చవలసిందిగా
రాజు, రాణిని కోరాడు. కాని ధర్మచింతగల
రాణి ఆ మాట పాటించకకొడుకును దీవిస్తూ,
“నాయనా! నువ్వు ధర్మమూర్తివి. నీ అభీ
స్టానుసారం పవిత్ర జీవనం గడుపుతూ,
తరించు,” అన్నది.

సుమనసుడు హిమాలయప్రాంతం చేరి,
అక్కడ విశ్వకర్మనిర్మించి వుంచిన కుటీరంలో
తపస్సు చేస్తూ కాలంగడిపాడు.

రాజు రేణుకుడు కపటయోగికి మరణ
దండన విధించాడు. అనాటి నుంచీ యోగు
లకు రాజ్యంలో ఎవరూ ఆశ్రయం ఇవ్వవద్దని
శాసనం చేశాడు.

ఈ విధంగా, దుష్టబుద్ధి అయిన ఒక్క
కపటయోగి కారణంగా, యోగులందరికీ
తీరని అపకీర్తి కలిగి, కురురాజ్యంలో వారికి
ప్రజాదరణ లేకుండా పోయింది.