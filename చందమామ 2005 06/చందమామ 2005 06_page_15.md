గురుబైరాగి కూడా ఒక క్షణంపాటు భయభ్రాంతుడైపోయి, కాళీవర్మకేసి పరీక్షగా చూసి, “ఒరే, శిష్యోపశిష్యుల్లారా, మనం మరీ అంతగా భయపడవలసిన పనిలేదు. ఈ వస్తున్నవాడు యక్కుడిలా లేడు. యక్కులు పాట్టిగా వుంటారనీ, కండ్వరం చాలా పీలగా వుంటుందనీ, మా గురువు చెప్పగా విన్నాను. వీడు ఆజానుబాహుడు; కంఠస్వరం కంచు గంటలా మోగింది. మామూలు మనిషే. మన మంత్రదండంతో పరలో కయాత్ర కట్టిద్దాం,” అన్నాడు.

గురుబైరాగి మాట పూర్తి చేసేంతలో కాళీవర్మవేగంగా వాళ్ళను సమీపిస్తూ, “ఒరే, మీ సంగతంతా, నాకు తెలుసు. ఈ కత్తి, మీరు దొంగిలించిన మంత్రదండం కన్న శక్తిగలది! పరీక్షించి చూస్తారా?” అంటూ కత్తి ఝళిపించాడు. కత్తి తళతళలు చూస్తూనే

బైరాగి శిష్యులిద్దరూ హడలెతిపోయి, “గురో! త్వరగా మంత్రం జపించి, వాణ్ణి భస్మం చెయ్యండి!” అన్నారు.

గురుబైరాగి ఒకపక్కన భయం కొద్దీ వడవడ వణికిపోతూ, మంత్రదండం ఎత్తి; ఏదో మంత్రం జపించాడు. అందువల్ల ఏ ప్రయోజనం కలగకపోగా, కాళీవర్మ అతణ్ణి సమీపించి, కత్తిని గుండెల కానిస్తూ, “ఒరే, బైరాగీ! ఆ మంత్రదండం, దాని యజమాని నైన, నా ఒక్కడి మాటే వింటుంది. దాన్ని ఇస్తావా, గుండెల్లో కత్తిదించమంటావా?” అన్నాడు భీకరంగా.

గురుబైరాగి ఇవ్వటమా, మానటమా అని తటపటాయిస్తున్నంతలో, శిష్యులిద్దరూ ఏక కంఠంగా, “బైరాగి గురో, ఆ మంత్రదండం ఇచ్చెయ్యండి. దానికేమాత్రం మహత్తున్నా మనను కాపాడేది,” అన్నారు.

“లెస్సపలికార్రా, శిష్యోపశిష్యుల్లారా!” అంటూ గురు బైరాగి లేని గాంభీర్యం తెచ్చి పెట్టుకుని, కాళీవర్మకు మంత్రదండాన్ని ఇస్తూ, “వీరయువకుడా! నీ సాహస ప్రతా పాలకుమెచ్చాను. ఈ మంత్రదండాన్ని ఎత్తుకు పోయి, జితకేతరాజు దత్తాడబోతున్న పిల్లను పెళ్లాడి, నూరేళ్ళపాటు హాయిగా చంద్రశిలా నగరాన్ని పాలించు. నా వాక్కుకు తిరుగు లేదు,” అన్నాడు.

ఆ మాటలకు నవ్వుతూ, కాళీవర్మమంత్ర దండాన్ని తీసుకుని, ముందుకు వెళ్ళటమా లేక వెనక్కు తిరిగిపోవటమా అని ఆలోచిస్తున్నంతలో, గురు బైరాగి రహస్యం చెపు తున్నవాడిలా, “వీరయువకుడా! ఆ నిధుల్లో