శివశాస్త్రి గొప్ప సంగీత విద్వాంసుడు.
ఆయనకు స్వరబ్రహ్మ అన్న బిరుదున్నది.
సంగీతం ఎంతబాగా నేర్చినా, ఆయనకు శిష్య రికం చేయనిదే పరిపూర్ణత సిద్ధించదని అంటారు. కానీ శివశాస్త్రి అందరికీ సంగీతం నేర్పడు. తన వద్దకు వచ్చిన సంగీతకారులకు, ప్రతి ఏటా ఉగాది రోజున పరీక్ష పెట్టి, వారిలో ఒక్కణ్ణి మాత్రమే శిష్యుడిగా స్వీకరిస్తాడు.

అలా ఒక ఉగాదినాడు ముకుందుడు, గోవిందుడు ఆయన పరీక్షలో సమ ఉజ్జీలుగా నిలిచారు. శివశాస్త్రి వారితో, “నేను మీకు రెండు రోజుల తర్వాత మరో పరీక్షపెడతాను,” అన్నాడు.

గడువులోగా గురువును మెప్పించడానికి గోవిందుడు రోజంతా సాధన చేయసాగాడు. ముకుందుడు మాత్రం గురుపత్నిని కలుసు కుని, “అమ్మా సంగీతం నేర్వడంతో పాటు,

పార్వతీపరమేశ్వరులవంటి మీ దంపతుల్ని సేవించాలని నా కోరిక. పరీక్షలో గురువు అనుగ్రహం పాందడానికి ఉపాయం చెప్పండి,” అని వేడుకున్నాడు.

గురుపత్నికి అతడి మీద జాలి పుట్టి, “సమర్థతకే పెద్ద పీట వేసే మీ గురువుకు అడ్డదార్లు నచ్చవు. ఐతే సంగీతానికి శ్రావ్యమైన గొంతు ప్రధానం కదా! ఈ ఊళ్ళో సహదేవు డనే వైద్యుడి వద్ద మహత్తరమైన మందున్నది. అది సేవిస్తే గొంతు ఎంతో శ్రావ్యంగా మారి పోతుంది,” అంటూ తకు తెలిసిన ఉపాయం చెప్పింది.

ముకుందుడు, సహదేవుణ్ణి కలుసు కుని తన కోరికచెప్పాడు. ఆయన కాసేపాలో చించి, “నా వద్ద వున్న ఆ మందు ద్రావక రూపంలో వుంటుంది. వాద్యాన్ని శృతి చేసి నట్లు నీవు కొంచెంకొంచెంగా ఆ ద్రావకాన్ని చాలా జాగ్రత్తగా సేవించి గొంతును శృతి చేసుకోవాలి. అవసరానికి మించి సేవించావో గొంతులో అపస్వరాలు పలుకుతాయి,” అని హెచ్చరించాడు.

“గొంతును శృతి చేయడం చాలా సులభం. మీ మందు ఖరీదెంతో చెప్పిండి,” అన్నాడు ముకుందుడు.

సహదేవుడు నవ్వి, “నేనిచ్చే ద్రావకాన్ని సేవించిన వారెందరో అపస్వరాలను సరిచేసు కోలేకసంగీతానికే స్వస్తిచెప్పారు. నీ గొంతును మందులతో కాక సాధనతో శ్రావ్యం చేసు కోవడం ఉత్తమం,” అన్నాడు.

కానీ ముకుందుడా హితవు వినక, ఆయన కోరిన డబ్బిచ్చి ద్రావకం తీసుకు