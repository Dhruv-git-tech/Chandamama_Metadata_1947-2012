భల్లూక మాంత్రికుడు

20

[మంత్రదండం తీసుకుపోయిన బైగిశిష్యులు, దాని ప్రభావం తెలుసుకునేందుకు నిధులు కావాలని కోరుకుంటూ నేల మీద కొట్టగా, అక్కడ చిన్న సారంగం ఏర్పడింది. లోపల ఏవో నిధులుండ గలవన్న ఆశతో గురుబైరాగీ, వాళ్ళూ అందులోకి దిగారు. ఆ సమయంలో చెరువు దగ్గిరకు వచ్చిన తలారి భల్లూకుడు, ఒక బోయవాణ్ణి చూసి, కోపంగా వాడి మీదికి బయలుదేరాడు. తరవాత-]

తలారి భల్లూకుడి భయంకరాకారాన్నీ, అతడి చేతిలో తళతళ మెరుస్తున్న గండ్ర గొడ్డలినీ చూసి, బోయవాడు నిలువెల్లా వణికి పోతూ, చేతులు జోడించి, “అయ్యా, గత వారం రోజులుగా నేను అరణ్యంలో వింత మనుషుల్నీ, భయంకరుడైన ఒక రాక్షసుణ్ణి కూడా చూశాను. నేను మీరనే మాయామర్క టుణ్ణి చూడలేదు. నడికొప్పుతలతో, ఎర్ర బట్టలు కట్టినవాడొకడు, శంఖం ఊదుతూ, ‘శిష్యా, మాయామర్కటా!’ అంటూ పిల వటం మాత్రం విన్నాను,” అన్నాడు.

బోయవాడు ఇలా చెప్పగానే, తలారి భల్లూకుడు ఎక్కడలేని ఆశ్చర్యంతో గండ్ర గొడ్డలి దించి, “ఒరే, బోయా! నువ్వేదో చాలా ముఖ్యమైన సంగతులు చెపుతున్నట్టు నాకు అనుమానం కలుగుతున్నది. వాటివెనక వున్న రహస్యం ఏమిటో నా యజమాని కాళీవర్మ ప్రభువుకే తెలియాలి. పారిపోకు, నీ కొచ్చిన ప్రాణభయం ఏమీ లేదు,” అన్నాడు.

ఆటవికుడు కూడా ఆశ్చర్యపోతూ, “తలారి భల్లూకయ్యా, ఈ బోయవాడు చెప్పేవి నమ్మదగినమాటలేనా? ఒక మాంత్రికుడూ,