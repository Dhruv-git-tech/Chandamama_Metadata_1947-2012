కాస్తంతభాగం మాకూ ఇవ్వటం ధర్మం గదా?” అన్నాడు.

గురుబైరాగి ఇలా అన్న తరవాత కాళీ వర్మకు మెరుపులా ఒక ఆలోచన వచ్చింది. అతడు బైరాగులకేసి ఓమారు పరీక్షగా చూసి, “పాపం, మీరు ఈ సౌరంగంలో ఏవో నిధులున్నవని ఆశపడి, ఇక్కడికి వచ్చినట్టున్నది. కాని, నా ఉద్దేశం ఈ సౌరంగం రాజుగారి కోటలో నుంచి, అవసరం కలిగినప్పుడు శత్రువులకు దొరకకుండా పారి పోయేందుకు, ఇప్పటి రాజవంశంవాళ్లు తవ్వించినదిలా కనబడుతున్నది. కాని, ఇక్కడేమైనా వెండి, బంగారాల్లాంటివి దొరికితే, వాటిని తీసుకు పోయేందుకు, మీకు అనుమతి ఇస్తాను. నాతోపాటు సౌరంగమార్గం వెంట ముందుకు రాగలరా?” అని అడిగాడు.

గురుబైరాగి, అమితానందపడిపోతూ, “వీరయువకుడా! నీ మాట కాదనగలమా? ముందుండి దారితియ్యి,” అన్నాడు.

అందరూ కలిసి దూరంగా సన్నని వెలుగు పడుతున్న ప్రదేశానికేసి నిశ్శబ్దంగా నడిచారు. ఒకచోట సౌరంగమార్గం అంతమైపోయి, పైనున్న రాతిపలక సందుల నుంచి, చిన్న వెలుగు కిందికి ప్రసరిస్తున్నది.

కాళీవర్మ బైరాగులతో, “మనం పైనున్న రాతిపలకను నిశ్శబ్దంగా పక్కకు నెట్టగలిగితే, ఆ తరవాత, రాజుగారి కోటలోని ఏ భాగంలో మనం వున్నామో తెలుసుకోవచ్చు. ఊ, ఒక పట్టు పట్టండి!” అన్నాడు.

అందరూ కలిసి రాతిపలకను పక్కకు నెట్టారు. వెంటనే సౌరంగమార్గం సూర్య కాంతితో మిలమిల్లాడింది. పైన రాతి పలకను క్పివున్న కొన్ని పూలమొక్కలు చిన్న శబ్దంతో పక్కకు పడిపోయినై.

ముందుగా కాళీవర్మ పైకి వచ్చి, చుట్టూ ఓమారు కలయచూసి, తాము రాజుగారి ఉద్యానవనంలో ప్రవేశించినట్టు గ్రొంచాడు. తరవాత అతడు సైగ చేయగానే బైరాగు లందరూ సౌరంగం నుంచి పైకి వస్తూనే, “ఆహా, ఏమీ ఉద్యానవన సౌందర్యం! జిత కేతమహారాజుగారిది లాగున్నదే! అద్భుతం!” అన్నారు.

కాళీవర్మవాళ్ళను మెల్లిగా మాట్టాడమని పెచ్చరించి, “మనం చాలా ప్రమాదరకమైన ప్రదేశానికి వచ్చాం. నాకు ప్రాణం మీద అంతగా తీపిలేదు. రాజభటులెవరైనా చూసి చుట్టుముట్టితే, ప్రాణాలుండగా వాళ్ళకు లొంగను. మీ సంగతేమిటి?” అన్నాడు.