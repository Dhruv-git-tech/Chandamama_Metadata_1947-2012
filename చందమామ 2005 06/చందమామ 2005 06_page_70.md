పర్యావరణ పరిరక్షణ కోసం

“నాన్నా, రేపు మా ప్రాక్టీస్ మ్యాచ్ చూడ్డానికి వస్తారా?” అని అడిగాడు ప్రకాష్. వీణ మామయ్య సంజయ్ గారి అబ్బాయి ప్రకాష్. ఆదివారం సెలవురోజు గనక, వీణ మామయ్య ఇంటికి వచ్చివుంది. సంజయ్ గారు ఒక ఎన్జీవోలో సైంటిస్ట్. “రాలేను, ప్రకాష్. రేపు నాకో ముఖ్యమైన పనివుంది. ప్రపంచ పర్యా వరణ దినోత్సవం దగ్గరపడుతున్నది కదా. అందువల్ల నగర మేయర్ను, ఇతర అధికారులను రేపు వెళ్ళి చూడాలి. ఫైనల్ మ్యాచ్ కి తప్పకుండా వస్తాను,” అన్నాడు సంజయ్.

“ప్రపంచ పర్యావరణ దినోత్సవమా? అదెప్పుడు, మామయ్యా?” అని అడిగింది వీణ.

“జూన్ 5వ తేదీ వీణా. అది ప్రజల కార్యక్రమం. ఆ రోజు సందర్భంగా పాఠశాలల్లో విద్యార్థులకు పోటీలు, ఊరేగింపులు, మొక్కలు నాటడం, శుభ్రం చేయడం మొదలైన కార్యక్రమాలు ఉంటాయి. మరి, పర్యావరణ పరిరక్షణకు నువ్వేం చేస్తున్నావు?” అని అడిగాడు సంజయ్.

“కేవలం పాఠశాల విద్యార్థినిని. నేనేం చేయగలను మామయ్యా?” అని అడిగింది వీణ ఆళ్ళర్యంగా.

“చాలా చేయవచ్చు. పర్యావరణాన్ని కలుషితం చేసే నాన్-బయో-డిగ్రేడబుల్ పదార్థంతో తయారయ్యే ప్లాస్టిక్ సంచులు, పళ్ళరసాలు వచ్చే టెట్రాప్యాక్స్ మొదలైన వాటిని ఉపయోగించ డాన్ని మానేయవచ్చు. కాగితాలను అనవసరంగా వృథా చేయకుండా ఉండడం ద్వారా వాటి తయారీకోసం అడవులు నిర్మూలించబడడం తగ్గించవచ్చు. ప్రత్యేక సందర్భాలలో మొక్కలు నాటవచ్చు. ఈనాటి పిల్లలైన మీరే రేపటి పౌరులు. ఈ ప్రపంచమే మీ చేతుల్లో వుంది. బాగా ఆలోచించి చూడు. పచ్చటి ప్రపంచాన్ని మీ పిల్లలకు అప్పగించవలసిన గురుతర బాధ్యత మీకున్నది కదా?” అన్నాడు సంజయ్.

“తప్పకుండా వుంది మామయ్యా. పర్యావరణం పచ్చగా, ఆరోగ్యవంతంగా కొనసాగడానికి మావంతు కృషిని తప్పక చేస్తాం,” అన్నది వీణ ఎంతో ఉత్సాహంగా.