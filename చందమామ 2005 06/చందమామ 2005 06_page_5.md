పాఠకులకు కథల పోటీ (నవంబర్)

ఉత్తమ బహుమతి పొందిన ముగింపు!

## రాజుగారి సత్కారం!

బందిపోటును పట్టి బంధించిన కాపలా భటుడికి బంగారు ఉంగరాన్నీ, పసివాడి మెడలోని హారాన్ని దొంగిలిస్తూన్నవాణ్ణి చూసి 'దొంగ దొంగ' అని కేకలు పెట్టిన ఉపాధ్యాయుడికి వజ్రాలహారాన్నీ బహా కరించిన రాజును చూసి, 'ఎందుకింత వివక్షపాటించారు?' అని ఒక సభికుడు అడిగాడు. దానికి రాజు ఇలా సమాధానం ఇచ్చాడు:

“అవును. వివక్షపాటించిన మాట వాస్తవమే. దొంగలను బంధించడం, ప్రజలకు రక్షణ కల్పించడం కాపలాభటుడి కర్తవ్యం. అది అతని ఉద్యోగధర్మం. అందుకతడు జీతభత్యాలు పుచ్చుకుంటున్నాడు. అయినా, కాపలా భటుడు చాకచక్యంతో పట్టి బంధించింది భయంకరుడైన బంది పోటును. అందుకే అతనికి బంగారు ఉంగరం బహూకరించాను.

ఇక ఉపాధ్యాయుడి విషయానికి వస్తే, ఆయన పదవీవిరమణ చేసినూడు. అంటే ఆయన వయసు అరవై పైమాటే. ఎవడో పసివాడి కంఠహారం దొంగిలించడం చూడగానే వాడివల్ల తనకు ప్రమాదం కలగవచ్చని తెలిసి కూడా, ధైర్యంగా కేకలు వేసి పదిమందిని పిలిచి దొంగ పట్టుబడేలా చేశాడు. అంటే, ఎదుటివారికి హాని జరుగుతూంటే చూస్తూ మౌనంగా ఊరుకోకుండా, దాన్ని ఎలాగైనా అడ్డుకోవాలనే ఆయన ధర్మబుద్ధి చాలా గోప్పది. కర్తవ్య నిర్వహణ చేసిన కాపలా భటుడు గోప్పవాడు. నిజమే, అయితే కేవలం పరోపకార బుద్ధితో, తన శక్తికీ, వయసుకూ మించిన ధైర్యంతో దొంగను పట్టి ఇచ్చిన వృద్ధ ఉపాధ్యాయుడు అంతకన్నా గోప్పవాడు కదా? అందుకే ఆ ఆదర్శమూర్తిని వజ్రాలహారంతో సత్కరించాను.”

ఎం.పి. అమృత, డాటరాఫ్ ఎమ్. ఎల్. కాంతారావు
6-9-7, జోస్యులవారి వీధి, నరసాపురం - 534275.
ప.గో. జిల్లా (ఆం.ప్ర)