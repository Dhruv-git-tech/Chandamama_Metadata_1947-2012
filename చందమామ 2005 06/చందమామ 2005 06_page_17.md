బైరాగి గురువు, “మాకు ప్రాణాలంటే మహా తీపి గనకే గదా, చావలేక ఇలా ఏవో గాలి బతుకులు బతుకుతున్నాం! సారం గంలో నిధి నిక్షేపాలు లేవని తెలిసిపోయింది. తమ అనుమతి అయితే, ఇక మాదారిన మేం పోతాం,” అన్నాడు.

కాళీవర్మ, బైరాగులను అలాగే వెళ్ళమని చెప్పబోయేంతలో, సారంగమార్గం మైపున పున్న చెట్ల మెనక నుంచి రాజు జితకేతుడూ, మాయా మర్కటుడూ ఏదో మాట్టాడుకుంటూ రావడం కనిపించింది. కాళీవర్మ చప్పున అక్కడ వున్న పూల పాదల చాటుకు పోతూ, బైరాగులతో, “మీ కొచ్చిన ప్రాణభయం ఏమీ లేదు. మీరు వాళ్ళ కంటబడటం జరిగితే, పోయన మంత్రదండం నగరంలోని ఏ సుబ్బిశెట్టి చేతిలోనో చూశామనీ, ఆ సంగతి చెప్పేం దుకు వచ్చామనీ ఒక అబద్ధం ఆడేయండి,” అన్నాడు.

కాళీవర్మ ఇలా మాట్టాడుతున్న సమయం లోనే, ఎక్కడో దూరాన్నుంచి శంఖనాదం వినిపించింది. ఆ మరుక్షణం మాయామర్క టుడు చెట్టు కొమ్మ మీదికి కీచుమంటూ

ఎగురుతూ, “జై, తాంత్రికగురో! తమరు శంఖాన్ని పూరిస్తున్నది కోటలోపలినుంచా, వెలపలి నుంచా?” అంటూ గట్టిగా కేక పెట్టాడు.

శంఖనాదం ఆగిపోయింది. మాయామర్క టుడు కొమ్మమీది నుంచి కిందికి గెంతబోతున్న తరుణంలో, వాడికి భయంతో దిక్కులు చూస్తున్న బైరాగులు ముగ్గురూ కనిపించారు.

మాయామర్కటుడు పెద్దగా కీచుమంటూ అరిచి, “జితకేతు రాజా! ఇది తమ ఉద్యాన వనమా లేక బైరాగుల మఠమా? వెంటనే ఆ పూల పాదల దగ్గిర వున్న బైరాగుల్ని పట్టి బంధించండి!” అంటూ కిందికి దూకాడు.

రాజు జితకేతుడు గట్టిగా చప్పట్లు చరిచి, రాజభటులను పిలుస్తూ బైరాగులను సమీ పించి, “ఎవరా మీరు? ఎవరి అనుమతితో నా ఉద్యానం ప్రవేశించారు?” అన్నాడు కోపంగా.

గురుబైరాగి చేతులు పైకెత్తి, “మహా రాజా, మంత్రదండం! ... సుబ్బిశెట్టి! ... మంత్రదండం! ... సుబ్బిశెట్టి!” అంటూ అదేమాటగా కేకలు పెట్టసాగాడు.
-(ఇంకావుంది)