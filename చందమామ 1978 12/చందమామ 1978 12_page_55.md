దొంగల వెంటబడి తరిమాడు. పురురవుడి ఒంటిమీద బట్టలేని మాట ఊర్వశికి తెలిసివచ్చేలాగ గంధర్వులు మెరుపులు మెరిపించారు. గెర్రెలను తెస్తున్న పురురవుడు నగ్నంగా ఉండటం చూసి, ఊర్వశి ఆతని కాళ్ళకు మొక్కి, '‘నా నియమాలు ముందు చెప్పానుగదా! ప్రతిజ్ఞ ఉల్లంఘించిన నీతో ఇక కాపరం చెయ్యలేను. నేనిక వెళ్ళిపోవాలి. నన్ను మరచిపోకు, '‘ అని ఊరడించింది.

ఊర్వశి స్వర్గానికి తిరిగిపోగానే పురూరవుడు మనోవేదన పాలయాడు. ఆతనికి మతిపోయింది. ఆతను ఊర్వశిని, ఆమె చేష్టలసూ తలచుకుంటూ తెగ తిరగ

సాగాడు. ఆనుకోకుండా ఆతనికి ఊర్వశికురుదేశంలో కనబడింది.

అప్పుడతను ఆమెను సమీపించి గద్గద కంఠంతో, '‘నీ మీద ఎన్నుడూ ఆగ్ర హించినవాణ్ణి కాను, కీడు చేసినవాణ్ణి కాను. ఎన్నుడూ నీకు ఎదురు చెప్పలేదు. నీకు దాసుడిలాగా ఉంటూ వచ్చాను. నువు ఏపని చెప్పినా చేశాను. నన్ను విడిచి వెళ్ళిపోయావు, ఇది న్యాయమేనా? నన్ను ప్రేమించి వచ్చావు. అలాటి దానివి నన్ను ఎందుకు విడిచి వెళ్ళినట్టు? నీ ప్రేమ శాశ్వతమనుకున్నాను. నన్ను ఇలా దుఃఖంలో ముంచుతావా? '‘ అని వాపోయాడు.

అతని మనసు విరచటానికి ఊర్వశి, '‘మా జాతీకి ప్రేమ ఏమిటి? నా కోసం బాధపడక, వెళ్లి నీ రాజ్యం చూసుకో, '‘ అంటూ వెళ్లిపోయింది.

పురూరవుడికి పట్టిన గతే తనకూ పట్టుతుందేమోనని వ్యాసుడు ఘృతాచిని చూసి ఆనుకున్నాడు. ఘృతాచి కూడా వ్యాసుడు తనను ఎక్కడ శపిస్తాడోనని, ఆడచిలుకగా మారి ఎగిరిపోయింది. అయితే వ్యాసుడు తీవ్రమైన విరహ బాధలో పడ్డాడు. దాని ఫలితంగా, వ్యాసుడు ఆగ్రికోసం మధించుతున్న అరణిలో నుంచి శుకుడు పుటాడు.