ఆనందంగా జీవించేవాడు. ధర్మయ్య అలా కాక తన వాటాకు వచ్చిన డబ్బుతో ఒక ధర్మసత్రం నెలకొల్పి. బీదసాదలకు అన్నంపెట్టుఏర్పాటుచేసి, సాధువు వేషంలో పగలంతా సత్రంలోనే ఉండేవాడు.

సాధువు కీర్తి దేశమంతటా వ్యాపించింది. ఈ సంగతి రాజుగారిదాకా వెళ్లింది. రాజుగారు సాధువును సభకు రచ్చించి, అతని దాతృక్యాన్ని ప్రశంసించి, అతనికి "ధర్మదాత" అనే బిరుదు ఇచ్చాడు.

ఈ ధర్మదాత గజదొంగ అన్నసంగతి ఎవరికీ తెలియదు. ఇతనే తన తోడు దొంగ అన్న సంగతి గంగ య్యకు తెలియదు.

గంగయ్యా, ధర్మయ్యా కలిసి చేసే దొంగతనాలు రాజుకు ఒక పెద్ద సమస్యగా పరిణమించాయి. దొంగలను పట్టే ప్రయత్నాలేవి ఫలించలేదు. అందుచేత రాజు, దొంగల ఆచూకీ తెలిపిన వారికి వెయ్యి బంగారునాణాలు ఇస్తానని చాటింపు వేయించాడు. ఈ చాటింపు వినగానే గంగయ్యకు ఒక ఆలోచన వచ్చింది: తాను రాజువద్దకు వెళ్లి ధర్మయ్య ఆచూకీ తెలిపితే, తనకు వెయ్యిబంగారునాణాలు లభించటమేగాక. ఇక ముందు తాను చేసే దొంగతనాలలో ధర్మయ్యకు వాటా ఇచ్చే ఆవసరం ఉండదు.

గంగయ్య రాజుగారి వద్దకువెళ్లి దొంగతనాలు చేసేది ధర్మయ్య అని చెప్పి, అతని ఇంటిజాడ తెలిపాడు. రాజు భటులను పంపి ధర్మయ్యను పట్టి తెప్పించాడు. ధర్మయ్య తాను దొంగతనాలు చేసినది నిజమేనని ఒప్పుకున్నాడు. రాజు అతని విచారణకు ఒకరోజు నిర్ణయించి, అంతదాకా అతన్ని కారాగారంలో ఉంచమని ఆజ్ఞ ఇచ్చాడు.

తరవాత ఒకటి రెండు రోజులకు రాజుకు ఒక సంగతి తెలియవచ్చింది: ధర్మదాత కనిపించటం లేదు: ధర్మసత్రంలో మామూలుగా పేదలకు జరిగే అన్నదానం నిలిచిపొయింది: రాజు