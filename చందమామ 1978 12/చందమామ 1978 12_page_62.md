''ఒక్కరూపాయే ఉన్నదని, ఎక్కువ లేవనీ రూథిగా చెప్పగలవా?'' అని హలధరుడు మళ్ళీ అడిగాడు.

''ఆహా!'' అన్నాడు మంత్రి.

''నువు భ్రమపడ్డావు. అది రూపాయి కాదు. చూడు!'' అంటూ గాజు లోటా ఎత్తి, పళ్లెంలోని నీటి నుంచి అర్ధరూపాయి బిళ్ళ బయటికి తీసి చూపాడు హల ధరుడు. కన్ను భ్రమపడిందనటానికి ఎలాటి సందేహమూ లేదు.

ఆ భ్రమకలిగించే మార్గం హలధరుడి దగ్గిర తెలుసుకుని, మంత్రి ఆయంత్రాన్ని అలాగే తీసుకుపోయి రాజు ముందు పెట్టి, ''మహారాజా, ఇందులో మీకు ఎన్ని రూపాయలు కనబడుతున్నాయి?'' అని అడిగాడు.

''ఒక్కరూపాయే ఉన్నది. నాకు ఏదైనా దృష్టిలోపం అనుకున్నారా?'' అన్నాడు రాజు.

''క్రమించండి, మహారాజా! మా వాడు నన్ను ఇలాగే అడిగితే మీరు చెప్పినట్టే

చెప్పాను. నా కళ్ళు భ్రమపడ్డాయని మా వాడు అన్నాడు. మీ దృష్టి నా కన్న నిశితమైనది కదా, మీకు దృగ్భృమ అనేది ఉండదు గదా అని మిమ్మల్చి అడిగాను. లోటా కింద నిజంగా ఏమున్నదో చూస్తామా?'' అన్నాడు మంత్రి.

రాజు చప్పున లోటా పైకి తీశాడు. పింగాణీ పళ్లెంలో అర్ధరూపాయి మాత్రమే ఉన్నది.

రాజు నిర్ఘాంతపోయి, ''నాకూడా కన్ను భ్రమిస్తుందన్నమాట! ఒకవేళ నేను చూసిన మత్స్యకన్య భ్రమే అయి ఉంటుందా?'' అన్నాడు తనలో తాను మాట్లాడుకుంటున్నట్టుగా.

''ఎందుకు కాగూడదు, మహారాజా? ఆ క్రితం రాత్రే మీరు కలలో మత్స్య కన్యను చూశామన్నారు గద? కొలను భాళీ చెయ్యనవసరం లేదే మో! ఏమంటారు?'' అన్నాడు మంత్రి.

రాజు తల అడ్డంగా తిప్పాడు. మంత్రి ప్రాణం కుదుటపడింది.