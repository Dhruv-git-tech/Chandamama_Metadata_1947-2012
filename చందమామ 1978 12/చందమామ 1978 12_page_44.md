ఆయన మర్నాడు తనను చూడవచ్చిన వారందరితోనూ తన పేరు చిరంజీవిగా మారిందనీ, తనను ఆందరూ చిరంజీవి సిద్ధాంతి అని విలవాలనీ చెప్పాడు. ఆ ఊరి వాళ్ళు ఎక్కువమంది వైష్ణవులు. వాళ్లు ఆయనను లక్ష్మిపతి అనే పిలుస్తామనీ, మరో పేరు తమ నోట రాదనీ చెప్పేశారు.

ఆ ఊరివాళ్ళ మీద మండుకొచ్చి. సిద్ధాంతి మరో ఊరు వెళ్ళి, చిరంజీవి సిద్ధాంతిగా పేరుకెక్కాడు.

ఒకనాటి ఉదయం, వీధి వాకిలి ఊడ్చి ముగ్గుపెట్టే దాసిది వేళకు రాలేదు. ముగ్గు లేని వాకిలి దాటగూడదనే నియమం గల సిద్ధాంతి విసుక్కుంటూండగా, పని మనిషి వచ్చి, ఆలస్యానికి సంజాయిషీ చెబుతూ, ''మా ఎదటి గడపలో మూడేళ్ల చిరంజీవి బాబు చనిపోయాడు, బాబు. లేక, లేక వాళ్ళకు ఒక్కడే పిల్లాడు! ఆ తల్లిదండ్రుల దుఃఖం చూస్తుంటే నాకు కాళ్ళు కదిలాయి కావు.'' అంటూ చెప్పుకొచ్చింది.

సిద్ధాంతికి పూర్తిగా దిమ్మ తిరిగింది. ''చిరంజీవి అని ముచ్చటపడి పేరు పెట్టుకుంటే, మూడేళ్లకే మృత్యువు దాప రించింది!''ఛీ, ముదనష్టపు పేరు నేరక పెట్టుకున్నాను!'' అనుకుని, ఆయన తిరిగి తన సొంత ఊరికి బయలుదేరాడు.

ఆప్పటికే మాచవరంలోని వాళ్ళు, ''కూచనను శంకరసిద్ధాంతి అని పిలవక పోతిమే! నిష్కారణంగా గౌప్ప సిద్ధాంతిని వదులుకున్నామే!'' అని పశ్చాత్తాప పడుతున్నారు.

సిద్ధాంతి మాచవరం చేరేసరికి ఆక్కడి వాళ్ళు, ''ఓమో, శంకరసిద్ధాంతిగారా! బాగున్నారా? ఎప్పుడు తమ రాక? ఎన్నాళ్ళ కెన్నాళ్ళకు....'' అంటూ సంతోషంతో పలకరించారు.

ఆప్పుడు సిద్ధాంతి తడుముకోకుండా, తన పేరు శంకరుడు కాదనీ, మరేదీ కాదనీ, అమ్మా, నాన్నా ముచ్చటగా పిల్చుకున్న కూచనేననీ, అదే పేరుతో తనను పిలవమనీ సవినయంగా చెప్పాడు.