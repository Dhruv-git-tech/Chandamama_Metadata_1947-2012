అప్పటికీ ముసలమ్మ అనుమానం తీరలేదు, అందుకని మునసబు చెంబెదు నీళ్లు తెప్పించి, కోడిని శుభంగా కడిగించాడు. మొదట తెల్లరంగు నీళ్లు వచ్చి, తర వాత పచ్చరంగు నీరు కూడా వచ్చింది. చిట్టచివరకు కోడిపుంజు అసలు తెలుపు నిలిచిపోయింది.

‘‘ఇదేమిటి, రంగయ్యా? నీది పచ్చ కోడి అన్నావు: తీరా కడిగితే తెల్ల రంగుది!’’ అన్నాడు. మునసబు.

‘‘నాదే పారపాటండి. నా పచ్చకోడి అనుకున్నాను. వస్తానండి,’’ అన్నాడు రంగయ్య.

‘‘అబద్ధం, మునసబుగారూ! నేను చూసేసరికి దీనికి పచ్చరంగున్నది,’’ అన్నాడు గోపాలయ్య.

ఇక అబద్ధమాడి లాభం లేదనుకుని రంగయ్య మునసబు కాళ్ళు పట్టుకొని, క్షమాపణ చెప్పుకున్నాడు.

కాని మునసబు అతన్ని క్షమించక,

మరొకరి కోడికి రంగువేసినందుకు గోపాలయ్యతోబాటు రంగయ్య కూడా పాతిక రూపాయలు ముసలమ్మకు ఇచ్చుకోవాలన్నాడు.

ఇద్దరూ ముసలమ్మ చేతులు పట్టుకుని క్షమించమని బతిమాలారు.

ముసలమ్మ వాళ్ళను చూసి జాలి పడి, ‘‘మునసబుగారూ, వీళ్లిద్దరిని పది లెయ్యండి. ఒకవేళ వీళ్లు నా కోడిని కోసుకుని తినేసి ఉంటే నేనేం చెయ్య గలిగేదాన్ని? నా కోడి నాకు దక్కింది, ఆంతే చాలు!’’ అన్నది.

‘‘ఆ ముసలిదాని మంచితనాన్ని చూసి అయినా, మీ యిద్దరూ బుద్ది తెచ్చుకోండిరా! మరొకసారి ఇలా జరిగితే క్షమించను!’’ అని మునసబు ముందుకు సాగిపోయాడు.

ముసలమ్మ సంతోషంగా తన తెల్లకోడి పుంజును ఇంటికి తీసుకుపోయి, దానికి దిష్టి తీసింది!