ఆనంతుడికి వాడి మాటలేమీ అర్థం కాక, ''రాజుగారు, నీకు మరణదండన విధించే సమయంలో, నేను అక్కడే వున్నాను. అప్పుడైనా నువ్వు, ఆయనకు నువ్వెవరైనదీ ఎందుకు చెప్పలేదు ?'' అని అడిగాడు.

''సమయం మించిపోయిందను కున్నాను. ఇప్పుడు తమరు, నన్ను రాజు గారి సమక్షానికి తీసుకుపోగలరా ?'' అన్నాడు బందిపోటు.

వాడి మాటల వెనక ఏదో గొప్ప రహస్యం వున్నదని-భావించిన ఆనంతుడు, అప్పటికప్పుడే వెళ్ళి, సుకేతుడికి జరిగినది చెప్పాడు. ఆయనకు కుతూహలం కలిగి,

కారాగారం నుంచి బందిపోటు దొంగను తన దగ్గిరకు తీసుకురావలసిందిగా, భటులను ఆజ్ఞాపించాడు.

భటులు, దొంగను రాజు దగ్గిరకు తెచ్చారు. దొంగ, అనంతుణ్ణి రాజుకు చూపుతూ, ''మహారాజా, ఇప్పటి నా దుర వస్త్రకు మూలకారణం, యీ చిత్రకారుడు. అది చాలక మరొకసారి నాలో ధనాశ రగుల్కొల్పాలని ప్రయత్నించాడు. తమ రాయనకు బహుకరించిన వజ్రాల ఉంగరాన్ని. నాకు పారితోషికంగా యివ్వజూపాడు,'' అన్నాడు.

ఈ మాటలకు ను కేతుడు ఆశ్చర్య పోయి, ''చిత్రకారుడికి నేను ఉంగరం బహుమతిగా యిచ్చిన సంగతి, నీకెలా తెలుసు ?'' అని ప్రశ్నించాడు.

దొంగ ఒకశణం చిరునవ్వునవ్వుతూ పూరుకుని, ''మహారాజా, యిప్పటిక పాతికేళ్ళక్రితం, నేను కల్లాకపటం తెలి యని గొర్రెలకాపరిని. ఒక మిట్టమధ్యాహ్న సమయంలో, అరణ్యంలోని ఒక చెట్టు కింద సుఖనిద్ర పోతూండగా, యీ చిత్ర కారుడు నన్ను అతి సహజంగా చిత్రించాడు. అందుకు మెచ్చుకుని, మీరాయనకు మెడలోని హారం బహుకరించారు. ఆ హారమే యిప్పుడు, నాకు ఉరితాడు కాబోతున్నది.'' అని చెప్పాడు.