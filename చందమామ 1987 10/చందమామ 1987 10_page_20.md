పరిచయం చేస్తూ, ''ఈయనే వీళ్ళ నాయకుడు. నన్ను పులి రాయుళ్ళ నుంచి కాపాడాడు,'' అన్నాడు.

కంధుడు ఉగ్రాకుడికి ప్రణామం చేసి, ''ఉగ్రాకా! నీ రాకవల్ల మాకు కొండ గుహల్లో, బిలాల్లో చీకటిబతుకు తప్పింది. ఏకపాదుడి వంటి మహాకూరుడు యిక పుట్టబోడు. కేవలం బానిసలు చేసే కాయ కష్టం మీద బతుకుతూ, ప్రపంచం మీద అధికారం చెలాయించాలని చూసే, ఏక పాదుణ్ణి అతడి మిత్రులైన కరవీరుడూ, నాగవర్మలను నాశనం చేయగలిగితే. మీ దేశానికి, ఈ జ్వాలాదీపానికూడా ఎంతో శేమం కలుగుతుంది,'' అన్నాడు.

''దానికి ఆలస్యం ఎందుకు? వాడి కోటను ముట్టడిద్దాం. మీరు దారి చూపితే చాలు,'' అన్నాడు ఉగ్రాకుడు, తన పెంపుడు కొడుకును భుజం మీది నుంచి దించుతూ.

''అది అంత తొందరపడి చేసే పని కాదు. నిదానంగా ఆలోచిద్దాం. ఇప్పుడు వాడి చేతిలో చంద్రసేన అనే రాకుమార్తె వున్నది. ఆమెకు హాని కలక్కుండా చూడాలి. అంతేకాక, ఆరుద్రుడనే మీ వాడొకడు, ఎప్పుడూ వాణ్ణి అంటిపెట్టుకు తిరుగుతూ, మీ గుట్టు మట్ల న్నీ వాడికి చెపుతున్నట్టు, అక్కణించి పారిపోయి

వచ్చిన మీ దేశం వాళ్లు చెపుతున్నారు,'' అన్నాడు కంధుడు.

ఆరుద్రుడు ద్రోహిగా మారడని వింటూనే ఉగ్రాకుడు కళ్ళెర్రచేసి, ''రుద్రుడెక్కడ?'' అని హుంకరించాడు.

రుద్రుడు భయపడుతూ అతడి ముందుకు వచ్చి నిలబడ్డాడు.

''ఏమిరా, ఆరుద్రుడు యింత ద్రోహి ఎలా అయాడు? వాడూ నీపూ ప్రాణస్నేహితులు గదా?'' అని అడిగాడు ఉగ్రాకుడు.

''వాడికి నేనొక్కణ్ణే ఏమిటి, ఉగ్రదత్తుడు కూడా ప్రాణస్నేహితుడే! బహుశా, చంద్రసేనను పెళ్ళాడాలనే ఆశతో, వాడు