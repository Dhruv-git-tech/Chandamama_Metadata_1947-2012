ఒక గ్రామంలో రంగయ్యా, రంగమ్మా
అని ఇద్దరు దంపతులుండేవారు. రంగయ్య
వట్టి సోమరి. ఏ పనీ చేతకాదు. ఇంత
తిండి తిని ఊరంతా తిరిగి వచ్చేవాడు.
గయ్యాలి భార్య రంగమ్మచేత తెట్లు తిని
దులి పేసుకుంటూ ఉండేవాడు.

ఒకనాడు ఇంట్లో గింజలు లేవు.
రంగమ్మ వంట చెయ్యకుండా కూర్చుంది.
రంగయ్య తిండి వేళకు ఇంటికి వచ్చి
అన్నం పెట్టమన్నాడు. రంగమ్మ మొగుణ్ణి
నానా మాటలూ అన్నది. “నీకు ఏ పనీ
చేతకాదు. నేనీ సంసారం ఎంతకాలం
ఈదగలను? ఇకనుంచి నీవు ఏ విధంగా
నైనా సరే గింజలు తేవాలి, నేను వండాలి.
ఇంకో విధంగా తేలేకపోతే దొంగతనమైనా
చేసి గింజలు తీసుకురా!” అన్నది.

రంగయ్య ఈ మాటలు విని కొయ్య
బారిపోయి, ‘‘నన్ను దొంగతనం చెయ్య

మంటావా? అదెంత తప్పు పని! పైగా,
నాకు దొంగతనం చెయ్యటం చేతకాదు
కూడా.'' అన్నాడు.

“అదంతా కుదరదు. నేను చెప్పినట్టు చేస్తే చెయ్యి. లేకపోతే ఇదుగో చీపురు కట్ట!” అని రంగమ్మ మూలనున్న చీపురు కట్ట తీసి మొగుణ్ణి బెదిరించింది.

రంగయ్య భయపడిపోయి, “ఎక్కడ
దొంగతనం చెయ్యాలో, ఎలా చెయ్యాలో
కూడా నువ్వే చెప్పు,” అన్నాడు.

“జాము పాద్దెక్కినాక జవం పాలాల మీద ఉంటారు. అప్పుడు నీవు ఏదో ఇంట జారబడి గింజలు ఎత్తుకురా,” అన్నది రంగమ్మ. రంగయ్య అలాగే చేయ సాగాడు. అతను ఎంతకూ రాకపోతే రంగమ్మ వీధిలోకి వచ్చి, “ఎసరు మసళ్ళు!” అని కేకపెట్టది. రంగయ్య గింజలు దొంగిలించి వచ్చేసేవాడు.