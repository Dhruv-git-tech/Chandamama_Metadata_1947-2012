ఆతను ఒకరోజు దొంగతనం చేసిన
ఇంట్లో మరొక రోజు చేసేవాడుకాడు.
తనకారోజు ఆవసరం అయిన తిండి
గింజలు తప్ప, ఆ ఇంట్లో కనిపించిన
మరే విలువైన వస్తువైనాసరే అతను దొంగి
లించేవాడుకాడు.

ఇలా కొన్ని రోజులు జరిగాక గ్రామంలో
తిండిగింజల దొంగతనం జరుగుతున్నట్టు
గ్రామస్థులు పసికట్టారు. ఎలాగైనా
దొంగను పట్టటానికి వాళ్ళు నిశ్చయించు
కుని, తగుసన్నాహంలో రహస్యంగా
కాపువేసి వున్నారు.

ఒకనాడు దొంగతనానికి రంగయ్య
గ్రామపెద్ద ఇంట జౌరబడ్డాడు. తిండి
గింజల దొంగకోసం కాపలా వేసిన
గ్రామస్థులు వెంటనే అతన్ని పట్టుకుని,
ఇంటిముందు గుంజకు కట్టేశారు.

తన భర్త ఎంతకూ గింజలు తీసుకుని
రాకపొయేటప్పటికి రంగమ్మ వీధిలోకి
వచ్చి, ‘‘ఎసరుమసళ్ళు!’’ అని పెద్దగా
పాలికేక పెట్టింది.

ఆ కేక వింటూనే రంగయ్య గొంతెత్తి,
‘‘గుంజకు బందిళ్ళు!’’ అని మారు
పాలికేక పెట్టాడు.

గ్రామపెద్ద ఇదేమీ అర్థంకాక, ‘‘ఏమిట్రా
ఇదీ?’’ అని అడిగాడు.

రంగయ్య జరిగినదంతా గ్రామపెద్దకు
చెప్పి బోరున ఏడ్చాడు. అక్కడ చేరిన
గ్రామస్థులంతా పాట్టలు చెక్కలయేలా
నవ్వుకున్నారు.

గ్రామపెద్ద రంగమ్మను పిలిచి, ‘‘నీ
మొగుణ్ణి పనీ పాటా చేసుకునేందుకు
పురికొల్పటానికి బదులుగా, దొంగతనానికి
పురికొల్పుతావా?’’ అని గట్టిగా చివాట్లు
పెట్టి, రంగయ్యను కూడా కష్టపడి పని
చేసుకోమని గట్టిగా హెచ్చరించి, వదిలి
పెట్టాడు.

అది మొదలు రంగయ్య బుద్ది తెచ్చు
కుని, దొంగతనం చేయడం మాని, పది
మందితోపాటు తాను కూడా ఒళ్ళువంచి
కూలీ నాలీ చేసుకుంటూ గౌరవంగా
బ్రతకటం నేర్చుకున్నాడు.