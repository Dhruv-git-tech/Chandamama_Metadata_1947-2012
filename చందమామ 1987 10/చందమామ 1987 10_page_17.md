శ్రీదత్తుడికి, అతడి మాటల్లోని మర్మం బోధపడింది. ఆయన మర్మాడే, సుందర గిరి రాజును స్వయంగా కలుసుకుని, “నా పిల్లలు తెలియక తొందరపడినందుకు మిమ్మల్ని క్షమాపణ వేడుకుంటున్నాను. సోదరసమానులైన మీతో, నాకు యుద్ధమా! మీరు యుద్ధానికంటూవస్తే, ప్రతిఘటించకుండా, నా రాజ్యం మీకు ధారాదత్తం చేస్తాను,” అన్నాడు.

ఇందుకు, సుందరగిరి రాజుసంతోషించి, యుద్ధప్రయత్నాలు విరమించుకున్నాడు.

మరి కొంతకాలం గడిచాక, శ్రీదత్తుడు తన కొడుకులలో ఒకడికి రాజ్యం అప్పగించి, తాను విశ్రాంతి తీసుకోవాలను కున్నాడు. ఆయితే, కొడుకు లిద్దరూ కవలలు కావడంపల్ల, రాజ్యం ఎవరికివ్వాలన్న సమస్యాఎదురయింది. వాళ్లు, రాజ్యం నాదంటే నాదని పొట్లాడుకోసాగారు.

ఈ సమస్యను పరిష్కరించగలడేమో చూద్దామని, శ్రీదత్తుడు పేరిశాస్త్రికి కబు రంపాడు.

పేరిశాస్త్ర సంగతి విని, “మహారాజా, రాజ్యం కోసం ని కొడుకుల పొట్లాట చూస్తూంటే, మిఠాయికోసంపొట్లాడుకునే, నా పిల్లలు గుర్తొస్తున్నారు. ఎప్పుడైనా, నేనొక మిఠాయిపొట్లం తీసుకువెళితే, నా గంపెడు పిల్లలూ, నా కంటే, నాకని కొట్లాటకు దిగుతారు. అందువల్ల, నేను ఆ పొట్లాన్ని రహస్యంగా ఇంట్లోకి తీసుకు వెళ్ళి, నా పిల్లలు ఎంతమందో, ఆన్ని చిన్న పొట్లాలు కట్టి—అందరికీ పంచి పెడతాను,” అని చెప్పాడు.

శ్రీదత్తుడు, పేరిశాస్త్రి మిఠాయి పంపకంలోని అంతరార్థం వెంటనే గ్రహిం చాడు. ఆయన రాజ్యాన్ని రెండు భాగాలుగా చేసి, ఇద్దరు కొడుకులనూ రాజులుగా చేసి, సమస్యను చాలా తేలికగా పరిష్కరించాడు.

ఇంత చక్కగా సమస్యకు పరిష్కార మార్గం చూపినందుకు, శ్రీదత్తుడు పేరిశాస్త్రికి ఎన్నో విలువైన కానుకలిచ్చి, అతడి పేదరికాన్ని రూపుమాపాడు.