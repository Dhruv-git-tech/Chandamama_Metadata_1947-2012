గుండ్రాయి వాసన చూడటం రాజ కుమార్తుకు అర్థం లేని పనిగా తోచింది. అయినా తన భర్త ఘనవైద్యుడు గనక, ఏదో ఉద్దేశంతో అలా చెప్పి ఉంటాడను కుని తాను కూడా రోజూ గుండ్రాయిని వాసన చూస్తూ వచ్చింది. దీని ఫలితంగా, చిన్నవాడూ, వాడి భార్యా నిత్యయోవను లుగా ఉండిపోయారు.

వారిని చూసి చంద్రుడు అనూయ పడ్డాడు. నిత్యయోవన మనేది తనకు తప్ప మరెవరికి ఉండరాదని చంద్రుడి ఉద్దేశం. అందుచేత చంద్రుడు చిన్నవాడి గుండ్రాయిని కాజెయ్యటానికి అవకాశం కోసం ఎదురు చూడసాగాడు.

ఒకనాడు చిన్నవాడు తన గుండ్రాయి కేసి చూసేసరికి అది పాచి పట్టి, వెలవెల పోతూ ఉండటం కనిపించింది. పాచి పోగొట్టటానికి వాడు దాన్ని ఎండలో ఉంచి, తానే కాపలా కూచున్నాడు.

ఇది చూసి రాజకుమార్తె, ‘‘కాబోయే రాజువుగదా, ఇదేం పని ? గుండ్రాయికి

నీవే కాపలా కాయాలా ? ఎంతమంది భటులు లేరు ?'' అన్నది.

‘‘నేను నా కుక్కను తప్ప ఇంకెవరిని నమ్మలేను,'' అంటూ వాడు తన కుక్కను గుండ్రాయికి కాపలా పెట్టి తాను లోపలికి వెళ్ళిపోయాడు.

ఇదే సమయమనుకుని చంద్రుడు ఆ గుండ్రాయి ఉన్న చోటికి దిగి వచ్చి. గుండ్రాయి ఎత్తుకుని పారిపోసాగాడు. అమావాస్య చంద్రుడు కావటంచేత కుక్క అతణ్ణి చూడ లేక పోయింది. అయితే గుండ్రాయి వాసన దానికి తెలుసు గనక ఆ వాసనను బట్టి తరుముకు వెళ్ళింది.

ఆ కుక్క ఇంకా చంద్రుణ్ణి తరుము తూనే ఉందంటారు బర్మావాళ్ళు. చంద్ర గ్రహణం కలిగి నప్పుడు, ‘‘అదుగో చంద్రుణ్ణి కుక్క మింగింది,'' అంటారు. గ్రహణం విడవగానే, ‘‘కుక్క చంద్రుణ్ణి కక్కింది.'' అంటారు. కుక్క చాలా చిన్నది కావటం చేత చంద్రుడు దానికి మింగుడు పడడని వారి అభిప్రాయం!