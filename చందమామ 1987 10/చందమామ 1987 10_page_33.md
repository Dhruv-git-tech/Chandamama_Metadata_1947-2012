వేగానికి కారణం

ఒకరాజు, సభలో వున్నవాళ్ళను, “సృష్టిలోని ప్రాణులన్నింటిలోకి, వేగమైనదేది?” అని అడిగాడు.

సభికులు రకరకాలుగా సమాధానాలు చెప్పారుగాని, రాజుకవేవీ తృప్తికలిగించలేదు.

అప్పుడు విదూషకుడులేచి, “నాకు తెలిసినంతవరకూ, నన్ను మించి వేగంగా పరిగెత్తగల ప్రాణి సృష్టిలోలేదు. నేనొకసారి పరుగుపందెంలో, ఒక లేడిని, కుందేలును, గురాన్ని ఓడించాను,” అన్నాడు.

రాజు, కోపంగా విదూషకుడివంక చూసి, “నేనడిగేది ప్రగల్పాలు కాదు. వాస్తవమైన సమాధానం,” అన్నాడు.

“నేచెప్పింది నిజమే, ప్రభూ! ఆ సమయంలో, నేనంతవేగంగా పరిగెత్తడానికి కారణం లేకపోలేదు—నన్నైక పిచ్చికుక్క తరుముకున్నది,” అని చెప్పాడు విదూషకుడు.

సభికులూ, రాజూకూడా పెద్దగా సవ్వారు. అప్పుడు విదూషకుడు వినయంగా, “ప్రాణికి సహజంగా వుండే వేగంవేరు, పిరికితనం ప్రసాదించే వేగంవేరు. ఈ విషయం ప్రభువులు. ఒప్పుకోకపోవడానికి కారణం, పిరికితనమంటే ఏమిటో తెలియకపోవడమే!” అన్నాడు.

సభికులు హర్షధ్వానాలు చేశారు. రాజు చిరునవ్వు నవ్వి, విదూషకుడికి విలువైన బహుమతి యిచ్చాడు.

—కొప్పరపు నాగేశ్వరరావు