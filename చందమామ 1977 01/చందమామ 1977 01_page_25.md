రాజగారిపోటీలు

ఒకప్పుడు కాంభోజరాజ్యాన్ని కుమారవర్మ పాలించాడు. తాను అన్నివిద్యలలోనూ సాటిలేనిమేటి అనీ, ప్రజారంజకంగా రాజ్యంచేయడంలో తనకుతానేసాటి అనీ ఆయనకు గట్టినమ్మకం.

ఒకసారి ఆయన భార్య కర్పూరవల్లి తన భర్తతో ఛలో కిగా వారసత్వంతో రాజుకావడం విశేషం కాదనీ, స్వశక్తితో రాజ్యాన్ని సంపాదించుకోవడమే గొప్ప అనీ అన్నది. రాణి ఈ మాటలు పరిహాసానికి అన్నప్పటికీ, కుమారవర్మ మీద అవి బాగాపనిచేశాయి. తన గొప్ప తనం రాణీకి రుజువుచెయ్యాలని ఆయన అనేకరంగాలలో పోటీలు ఏర్పాటుచేశాడు.

ఆ పోటీలలో పాల్గొనడానికి దేశం అన్ని ప్రాంతాల నుంచి ఉత్సాహవంతులైన యువకులూ, శక్తిమంతులూ వచ్చారు. ఆయారంగాలలో ప్రవీణులైనవారు నిర్ణేత

లుగా పనిచేశారు. పోటీలు జయప్రదంగా ముగిశాయి. బహుమతి ప్రదానం జరగ వలసి ఉన్నది.

కుమారవర్మ, కత్తియుద్ధంలో ఉత్తముడుగా నిర్ణయించబడిన రామరాజు అనే అతన్ని చూపి, “మన దేశంలో ఇంతకు మించిన ఖడ్గయుద్ధ నిపుణుడు లేడని తేలిందిగదా?” అన్నాడు.

సభలో అందరూ అవునన్నారు.

“ఆ సంగతి నేను తేల్చాలి,” అంటూ రాజు కత్తి చేతబట్టి రామ రాజుతో యుద్ధానికి వచ్చాడు. అందరూ ఆశ్చర్యపోయారు. రామ రాజు కూ, కుమారవర్మ కూ చాలాసేపు తీవ్రపోరాటంజరిగింది. చివరకు రామరాజు కుమారవర్మ చేతి కత్తిని ఎగరగొట్టేశాడు. కుమారవర్మ ముఖంలో కత్తివాటుకు నెత్తురు చుక్కలేదు.

“పనుంధర”