గద్గదస్వరంతో, '‘అయ్యా. మీ శక్తి అద్భుతం!'’ అన్నాడు.

ఆ రూపాయలను గోపాలుడు తన
పెత్తండ్రి వద్ద సంపాదించి, రసాయనాల
సహాయంతో వాటికి కిలం పట్టించాడు.
వాటిని పిడతలో పోసి, మూతపెట్టి సీలు
చేసి, రెండువారాల క్రితం తాను తన
ఊరు వచ్చినప్పుడు, గుర్తుగా ఆ పిడతను
పాతిపెట్టాడు.

ఇంద్రుడు జుగల్ ప్రసాద్ కుడిచెయ్యి
తీసుకుని మళ్ళీ పరీక్షచేస్తూ, '‘ఇంకొక
సంగతి కూడా మీకు చెప్పాలి. మీరు
ఇనప్పెట్టెలో దాచిన ధనమంతా మీకు
తెలియకుండా పారిపోయే ప్రయత్నంలో
ఉన్నది. ఆ రూపాయలు నిర్పంధంలో

ఉండటానికి ఒప్పుకోవటం లేదు. మీరు
వెంటనే జాగ్రత్త పడకపోతే అవి మీ
ఇనప్పెట్టె నుంచి తప్పించుకుని, ఐపు
లేకుండాపోతాయి.'' అన్నాడు.

జుగల్ ప్రసాద్ ఈ మాటను నమ్మ
లేనట్టుగా ఇంద్రుడి కేసి చూశాడు.

‘‘మీరు నా మాట నమ్మినట్టు లేదు. ఒక పని చెయ్యండి. మీరు, మీ ఇనప్పెట్టె నుంచి ఒక రూపాయి తెచ్చి, ఆ మనిషికి యియ్యండి,'' అంటూ గంగాధరుణ్ణి చూపాడు.

జుగల్ ప్రసాద్ లేచివెళ్ళి, ఇనప్పెట్టె
నుంచి ఒకరూపాయి తెచ్చి గంగాధరుడికి
ఇచ్చాడు. గంగాధరుడు దాన్ని ఎత్తు
పీట మీద ఉన్న గ్లాసులో వేశాడు.