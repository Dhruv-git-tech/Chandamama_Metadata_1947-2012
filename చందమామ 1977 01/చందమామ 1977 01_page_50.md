ఆ దేశంలో పంటలు సమృద్ధిగా పండి నప్పటికీ, ఆహారపదార్థాల ధరలు నానాటికీ పెరిగిపోయి, జనంలో హాహాకారాలు బయలుదేరాయి.

నానాటికీ దేశపరిస్థితి క్షీణించి పోతూండడం చూసి ప్రచండసేన మహారాజు ప్రజలకు ఖజానా నుంచి ద్రవ్యసహాయం చేశాడు. ఖజానా సగం ఖాళీ అయినా పరిస్థితి మెరుగు కాకపోగా, ఎక్కువ డబ్బు చలామణీ అయి, ధరలు మరింతగా పెరిగి పోయాయి.

కరువు బాధ నుంచి ప్రజలను ఎలా కాపాడాలా అని మంత్రులతోనూ, ఇతర ఆస్థానోద్యోగులతోనూ సంప్రతించాడు, కాని ఎవరూ ఆ సమస్యకు సరి అయిన పరిష్కారం చెప్పలేక పోయారు. పురో హితులు మాత్రం, హోమాలు జరిపి దేవతలను తృప్తి చేస్తే, కరువు బాధ

ఉండదన్నారు. ప్రచండసేనుడు హోమం చెయ్యమని, ఆందుకు కావలసిన ధనం ఇప్పించాడు.

హోమాలు నిర్విష్ణుంగా జరిగాయి. కొందరు కోళ్ళనూ, మేకలనూ గ్రామ దేవతలకు బలులు కూడా ఇచ్చారు. కాని ఆహారధాన్యాల ధరలు ఎంతమాత్రమూతగుముఖం పట్టలేదు.

ఆఖరి ప్రయత్నంగా ప్రచండసేనుడు రాజ్యంలో ఉన్న ధాన్యపు వర్తకులను పిలిపించి, ధాన్యపు ధరలు తగ్గించమని అడిగాడు.

వర్తకులు రాజుతో, 'ప్రభూ, మన రాజ్యంలో చాలినన్ని తిండిగింజలు లేకనే గదా ఇలాటి పరిస్థితి ఏర్పడింది? ఎక్కువ ధరకు కొన్న సరుకు తక్కువ ధరకు మేం మాత్రం ఎలా అమ్మగలం?' అన్నారు.