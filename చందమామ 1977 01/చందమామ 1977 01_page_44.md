ముసలిదానిసహాయం

ఒక ఆడవిప్రదేశంలో ఒక ముసలిదాని గుడిసె ఉండేది. ఆ దారిన ప్రయాణించే వాళ్ళు ఆ ప్రాంతం చేరేసరికి చీకటి పడితే, ఆ రాత్రి ముసలిదాని ఇంట తలదాచుకుని, తెల్లవారి ముందుకు సాగి పొయేవాళ్ళు.

ఎందుకంటే ఆడవిలో దొంగల భయం కూడా ఉండేది. దొంగలు కూడా తాము దొంగిలించిన ధనం తాత్కాలికంగా ముసలిదాని దగ్గిర దాచబెట్టి, అందులో కొంత ఆమెకు ఇస్తూండేవారు.

ఒకరోజు సాయంకాలం ఒక దొంగ ముసలిదాని ఇంటికి వచ్చి, ఆమెకు ఒక ముత్యాలహారం తీసి చూపి, ' ' ఇది నీ దగ్గిర దాచి ఉంచి, నేను అడిగి నప్పుడు ఇయ్యి. ఇది ఒక జమీందారుది, జమీందారు కొడుకు ఈ రాత్రి ఇటుగా గుర్రం మీద వచ్చి, రాత్రికి నీ యింట

బస చేస్తాడు. అతని గుర్రాన్ని నీ యింటి ముందున్న చెట్టుకు కట్టివేస్తాడు. నేను ఒక రాత్రివేళ వచ్చి, ఈ హారాన్ని నీ వద్ద తీసుకుని, ఇందులో సగం నీ కిచ్చి, మిగిలిన ముత్యాలతో సహా ఆ గుర్రం మీద వెళ్ళిపోతాను. జమీందారు కొడుకు తెల్లవారి లేచి, తన గుర్రాన్ని ఎవరో ఎత్తుకుపోయారనుకుంటాడు. నీ మీద అతడికి ఎటువంటి అనుమానమూరాదు, " అన్నాడు.

ఈ ఏర్పాటుకు ముసలిది ఒప్పుకుని, దొంగ చూస్తూండగానే ఉట్టి మీద ఉన్న మూడు కుండల్లో పైదానిలో ఆ హారాన్ని పెట్టింది.

దొంగ వెళ్ళిపోయాడు.

దొంగ చెప్పినట్టే, చీకటిపడే వేళకు జమీందారు కొడుకు గుర్రం మీద వచ్చి, ఆ రాత్రికి ముసలిదాని ఇంట ఉంటా