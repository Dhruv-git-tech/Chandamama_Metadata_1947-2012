మీద పట్టరాని కోపమూ, తన మీద తనకే భరించరాని అసహ్యమూ కలిగాయి.

ఆ మర్నాడు దేవాలయం తలుపులు వాటంతట అవి తెరుచుకోలేదు. భక్తులు మళ్ళీ ఏం ముంచుకొచ్చిందోనని భయ భ్రాంతులయారు. సంగతి తెలియగానే పూజారి తన మనస్సులో గోపయ్యను తిట్టుకున్నాడు.

గోపయ్య బారెడు పాద్దెక్కి, వేప మండలతో సహా వచ్చాడు. ఏదో పారపాటు జరిగిందనీ, అది సర్దుబాటు చెయ్యటానికి గోపయ్య వేప మండలతో సహా వచ్చాడనీ అనుకుని పూజారి వెంటనే పూనకం తెచ్చుకుని, “చంపేస్తానోయే ! పంట అంతా నాకు నైవేద్యం పెట్టండ్రోయే !” అంటూ అరవసాగాడు.

గోపయ్య వేపమండలతో పూజారిని దువ్వసాగాడు. వేపమండల మధ్య దూలగొండి మొక్కలున్నాయి. పూజారికి భరించరాని దురదలు ఆరంభమై, ఇంకా అరిచాడు.

గోపయ్య అతన్ని మండలతో బాదుతూ, “దిగుతావా? దిగవా? ఈ గ్రామం వదిలిపోతావా? పోవా? అస్తమానమూ నీకే దిగబొయ్యడానికి ఇక్కడ ఏమైనా పాతర పోయామనుకున్నావా?” అన్నాడు.

పూజారి ఆట కట్టయింది. దురదా, దెబ్బలూ భరిస్తూ పూనకం అభినయించటం అతనికి కష్టమయింది.

“పోతాను....పోతాను...” అంటూ పూజారి నిజంగానే స్పృహ తప్పిపోయాడు.

గోపయ్య భక్తులతో, “దేవి గ్రామం దాటిపోయింది. ఈ పాటికి పాలిమేర దాటి ఉంటుంది. మన పనులు మనం చేసుకున్నంత కాలమూ ఆమె మన జోలికి రాదు,” అన్నాడు.

గుడి పాడుబడటానికి, గ్రామం బాగు పడటానికి ఎంతోకాలం పట్టలేదు.

పూజారి ప్యవసాయంలోకి దిగాడు. గాలికి తిరిగిన గోపయ్య అమ్మవారిని హడలగొట్టినవాడుగా పేరు తెచ్చుకున్నాడు.