చెప్పాడు. అతను తన ఇంటికి తిరిగి వచ్చి, పూర్వంలాగే పగలు వ్యవసాయం చేసుకుంటూ, సాయం కాలం వీణ్ణాయించుకుని, వినవచ్చే వారిని ఆనంద పరుస్తూ, సుఖంగా జీవించాడు.

బేతాళుడు ఈ కథ చెప్పి, 'రాజా, విశ్వనాథుడు ఎలాటి మనిషి అనాలి? అతను పోటీలో ఓడిపోయినప్పుడు సంతోషంగా ఎందుకు ఓటమి ఒప్పుకున్నాడు? ఓటమికి అభ్యంతరం లేని వాడు ఆరుమాసాలు రాక్షసాధనచేసి కుంజరుణ్ణి పనిపెట్టుకుని ఎందుకు ఓడించాడు? ఓడించి రాజుగారి సద్భావాన్ని తిరిగి సంపాదించుకున్న వాడు ఆస్థాన విద్వాంసుడి పదవి వదులుకుని, ఇంటికి తిరిగివచ్చి, వ్యవసాయం ఎందుకు చేసుకున్నాడు? ఈ ప్రశ్నలకు సమాధానం తెలిసి కూడా చెప్పక పోయానీ తల బద్దలవుతుంది,' ' అన్నాడు.

దానికి విక్రమార్లుడు, 'విశ్వనాథుడు సంగీత ప్రవీణుడే కాదు, సంగీత ప్రియుడు.

అతను తన ఆనందం కోసం వీణ్ణాయించుకుంటూ బతుకు తెరువుకోసం వ్యవసాయం చేసుకునేవాడు. అయితే రాజుగారి దృష్టిలో పడటంతో అతనికి సంగీతమే బతుకుతెరువయింది. తన కన్న గొప్పవాడు తనను ఓడిస్తే అందులో అతనికి అవమానం కనిపించలేదు. కాని అది రాజుగారికి అవమానమయింది. గొడ్డుసాధన చేసి ఎవరైనా విజయం సాధించవచ్చుననీ, సంగీత ప్రియత్వానికి, జయాపజయాలకూ సంబంధం లేదనీ నిరూపించటానికి అతను కుంజరుణ్ణి ఓడించాడు. కాని సంగీతం బతుకు తెరువుగా పెట్టుకోవటంలో సుఖంగాని, మనశ్శాంతిగాని లేవని తెలిసివచ్చి. విశ్వనాథుడు రాజుకొలువు మానేసి, తన ఇంటికి తిరిగివచ్చి, మళ్ళీ వ్యవసాయం చేపట్టాడు,' ' అన్నాడు.

రాజుకు ఈ విధంగా మౌనభంగం కలగానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)