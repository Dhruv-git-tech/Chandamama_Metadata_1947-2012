ఆ వికృతాకారాన్ని చూస్తూనే, మరుగుజ్జురాణితో పాటు, ఆమె అను చరులందరూ గడగడ పణికిపోసాగారు. అంతలో వికృతాకారం పక్కన నిల బడినవాడు, కత్తితో దాన్ని వెన్నుమీద గీరాడు. వికృతాకారం రాయిని అలాగే పట్టుకుని, అరుస్తూ అటూ యిటూ గెంత సాగింది.

జయశీలుడు, సిద్ధ సాధకుడితో, “సాధకా, ఆ భయంకర జంతువును మచ్చిక చేసి ఆడిస్తున్నవాడు మరుగుజ్జు కాదు; మనలాంటివాడే! ఇది, ఏజాతి జంతువై వుంటుంది?” అని, మరుగుజ్జు రాణితో, “మహారాణీ! మీకు శక్తువు లన్నావే, వాళ్లు ఆ కనబడే భయంకర జంతువూ, దాని వెంటవున్న మనిషేనా?” అని అడిగాడు.

ఆ ప్రశ్నతో రాణి కాస్త స్థిమితపడి, రధం దిగి జయశీల, సిద్ధసాధకుల ముందుకు వచ్చి, “మహాకాయుల్లారా, మా శక్తువులు, కొండ అవతల వున్న

మా లాంటి పాట్టి జాతివాళ్ళే. కాని, వాళ్ళు తాము యక్జాతి నుంచి ఉద్భవించామనీ, మా కన్న ఉన్నతులమనీ అహంకరించి, మమ్మల్ని నాశనం చేయ చూస్తున్నారు,” అన్నది.

“అంత పెద్ద భయంకర ప్రాణిని మచ్చిక చేసినవాళ్ళు, మిమ్మల్ని ఏనాడో లొంగదీ నుకుని వుండవలసిందే!” అన్నాడు సిద్ధసాధకుడు.

“మహాకాయుల్లారా! ఆ భయంకర జంతువు, నర వానరం. దానిచేత మా మీదికి రాళ్ళు విసిరిస్తున్నవాడు, మీలాంటి మనిషి. ఆ ఇద్దరూ పదీ పన్నెండు రోజుల క్రితమే, మా శక్తువులతో వచ్చి చేరారు,” అన్నది మరుగుజ్జు రాణి.

రాణి మాట ముగించే లోపలే, నర వానరం ప్రళయ భయంకరంగా అరిచి, ఎత్తి పట్టుకుని వున్న బండరాయిని, కొండమీది నుంచి మరుగుజ్జు జాతి వాళ్ళ కేసి విసిరింది. —(ఇంకావుంది)