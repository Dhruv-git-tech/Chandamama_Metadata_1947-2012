“మీ ఇనప్పెట్టెలో రూపాయి వైఖరి కాస్త చూడండి,” అన్నాడు ఇంద్రుడు.

మరు క్షణమే రూపాయి కదిలి, గ్లాసులో నుంచి బయటికి పోయే ప్రయత్నాలు చేసింది; ఆది కొంత ఎత్తులేచి, మళ్ళీ పడిపోయింది. తరవాత అది గ్లాసులో గెంతసాగింది.

జుగల్ ప్రసాద్ నోరు తెరిచి, కళ్ళు పెద్దవిచేసి దాన్ని చూడసాగాడు. కొద్ది సేపటికి అతను తన ఆలోచనలను కూడదీసుకుని, “నా డబ్బు పారిపోకుండా ఏం చెయ్యాలి? మీ సలహా ఏమిటి?” అన్నాడు.

“బీద రైతులకు తరుణంలో సహాయ పడండి,” అన్నాడు ఇంద్రుడు.

“నేను అందరిలాగా వడ్డీలకు డబ్బు అప్పియ్యను. ఏం సహాయం చెయ్యను?” అన్నాడు జుగల్ ప్రసాద్.

“ఒక పని చెయ్యవచ్చు. ఈ గోపాల్ మీ ఊరివాడే! చదువుకున్నవాడూ, నమ్మదగిన వాడూనూ. రైతులకు ఎలా

ఉపకారం చెయ్యవచ్చునో అతన్ని అడగండి. మీ డబ్బు నలుగురికీ ఉపయోగించే లాగా చలామణీ ఆయినప్పుడు అది మీకు అందుబాటులో లేకుండాపోదు,” అన్నాడు ఇంద్రుడు.

గోపాలుడి సలహా మీద సీతాపూర్ లో ఒక సహకారనిధికి కావలిసిన డబ్బు జుగల్ ప్రసాద్ ఇచ్చాడు. తక్కువ వడ్డీ మీద రైతులు అవసరమైనప్పుడు ఆ నిధి నుంచి డబ్బుతీసుకున్నారు. ఊరు లాభం పొందింది. వడ్డీవ్యాపారులు దెబ్బతిన్నారు.

ఇంతకూ గంగాధరుడు గాజుగ్లాసులో రూపాయిని ఎలా ఆడించాడు? అతని వద్ద చాలా సన్నది, బలమైన నల్ల దారం ఉన్నది. దాని కొసకు మైనం అంటించి గంగాధరుడు తన వద్ద ఉంచుకుని, రూపాయికి ఆ మైనం అంటించి, గ్లాసులో వేశాడు. దారంరెండోకొస గోపాలుడిచేతిలో ఉన్నది. చీకట్లో దగ్గిర నుంచి చూసినా ఆ దారం కనిపించదు. ఆ రూపాయిని ఆడించినవాడు గోపాలుడే.