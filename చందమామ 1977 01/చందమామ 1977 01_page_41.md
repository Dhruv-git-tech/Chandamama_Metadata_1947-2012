కళాభిమానం

భూపతి పెదరెడ్డిగారించి పాలేరు. రెడ్డిగారి ఇంటి వెనక ఉన్న పాకలో ఉండే వాడు. వాడిది చక్కని కంఠం; పదాలు పాడుకుంటూ పనిచేసేవాడు.

రెడ్డిగారి భార్య ఒకసారి వాడికి అన్నం పెట్టుతూ, ' ' ఎన్నాళ్ళు ఇలా ఒంటరిగా ఉంటావురా ? ఎక్కడన్నా మంచి పిల్లను చూసి పెళ్ళి చేసుకో, ' ' అని సలహా ఇచ్చింది.

భూపతికి చాలాకాలంగా పెళ్లి ఆలోచన ఉన్నది. కాని పెళ్ళి ప్రయత్నాలు చేసే తీరిక లేదు. అందుచేత వాడు అమెతో, ' ' అయ్యగారితో చెప్పి. ఒకవారంపాటు సెలవు ఇప్పించండి. పెళ్ళిచేసుకొస్తాను, ' ' అన్నాడు.

రెడ్డిగారు వాడికి సెలవు ఇచ్చాడు. భూపతి నాలుగు గ్రామాలు తీరిగి, చక్కని ఎల్లను చూసి పెళ్లాడి, తనవెంట తెచ్చాడు.

అ పిల్ల పేరు చంద్రకళ, అంతా అమెను కళ అని పిలిచేవాళ్ళు.

కళకు పెద్ద పాండిత్యం లేకపోయినా, జానపద ధోరణిలో గేయాలు రాసే నేర్పు పుట్టుకతోనే వచ్చింది. ఎండలు కాసినా, వానలు కురిసినా, మేఘాలు ఉరిమినా, మెరిసినా, పెళ్ళిళ్ళు అయినా, పండగలు వచ్చినా కళ పాటలు రాసేది. ఆ పాటలు వినసొంపుగానూ, సున్నితమైన భావాలు కలిగీ ఉండేవి.

రెడ్డిగారి భార్యకు కళ అంటే చాలా అభిమానం. పైపెచ్చు కళ రాసే పాటలు వినటం అమెకు గొప్ప సరదా. కళ కూడా తాను ఏ పాట రాసినా ముందు రెడ్డిగారి భార్యకు వినిపించేది. కళ చాలా చక్కగా పాటలు రాస్తుందని ఆవిడే ప్రచారం చేసింది. కళకు అభిమానులు చుట్టుపట్ల చాలామంది ఏర్పడ్డారు.