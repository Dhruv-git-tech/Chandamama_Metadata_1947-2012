ఇదిచూసి భూపతి స్నేహితుడొకడు
అసూయతో కుమిలి పోయాడు. వాడి
భార్యను గురించి చెప్పు కునే వాళ్ళు
ఒక్కళ్ళయినా లేరు. అది ఒక అడవి
జంతువు లాంటిది.

వాడు ఒకరోజు భూపతితో, “నీ పెళ్లాం
పాటలూ, పచ్యాలూ రాస్తుందటగా? సువు
డొక్కపొడిస్తే అకరంఘుక్క లేనివాడివి
గదా, నీ పెళ్ళాన్ని అలా గాలికి వదిలేస్తే
నిన్ను మనిషికింద చూస్తుందా? పాచిపని
చేసుకుని బతకవలసిన మనిషి పాటలు
రాయటమూ, పదిమందికీ వినిపిం
చటమూ—ఇదంతా పరువుమాలిన పని
కాదుట్రా? కాస్త అదుపులో ఉంచి,
పాటలూ పాడూ. తగ్గించకపోయావో,
త్వరలోనే నీ, పెళ్ళాం నీ నెత్తికెక్కి
కూర్చుంటుంది. తరవాత నీ యిష్టం!”
అని హెచ్చరించాడు.

తన స్నేహితుడు తన మంచి కోరే
ఈ మాట చెప్పాడనీ, అందులో చాలా
నిజం ఉన్నదనీ భూపతికి తోచింది. వాడు
ఇంటికి చేరేసరికి, కాకతాళీయంగా కళ
ఏదో పాట రాస్తున్నది.

“ఎప్పుడూ ఆ పనికిమాలిన పిచ్చి.
రాతలు రాయకపోతే, నేను బయటిపని
చూసి వచ్చేలోగా రెడ్డిగారి గేదెల పాలు
పితకరాదూ? పిడకలు చెయ్యరాదా?

మనమేమన్నాపనీ పాటా లేకుండా కుడిచి
కూర్చునేవాళ్ళమా? రెక్కాడితే గాని
డొక్కడదు మనకు!” అన్నాడు భూపతి
తన భార్యతో.

కళ వెంటనే లేచి వెళ్ళి, పాలు పితికి
రెడ్డిగారి భార్య కిచ్చి, మర్మాడు పిడకలు
కూడా తానే చేసింది.

అదిమొదలు కళ పాటలు రాయటం
మాని, రోజుల్లా ఏదోపనిచేస్తూ గడప
సాగింది. ఇలా చాలారోజులు గడిచింది.
తన జీవితంలో పాటలు రాసుకునే అవ
కాశం పోయినందుకు ఆమె. లోలోపల
చాలా బాధ పడింది, కాని ఆ బాధ ఎవరికీ
చెప్పుకోలేదు.