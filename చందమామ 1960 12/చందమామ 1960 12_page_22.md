క్షేరసాగర మహానము

షష్ఠా శ్వాసము :

ఇంద్రుడపుడు బలిచెంతకు
ఏగి సర్వ మెతిగించెను;
అమృత భాగ మేర్పుటపగ
అత డచ్చటి కరుదెంచెను.

బలిని చూసి దైతేయులు
భయముచెంది, అమృతకలశ
మతని కిచ్చి, పడి మ్రొక్కిరి;
అచ్చరలను మొక్కించిరి.

అంతలోన ఒక జవ్వని
వింత మెయలు చూపించుచు,
దైత్యరాజు సమ్ముఖమున
నృత్యమాడ దొడగినయది.

తకధిమ్మని వాద్యములవి
తామంతట మ్రోసినయవి;
అమె అంద చందమ్ములు
మైమఱవగ జేసినయవి.

అప్పరసలు సిగ్గుపడుచు,
ఆమెతోడ తాముగూడ
గజ్జెలు ఘలుఘల్లనంగ,
కాళ్ళు కదిపి నర్తించిరి.

దైత్యరాజు కొలువెల్లెడ
నృత్యమ్ములు చెలరేగెను;
కులుకులాడి కనుసైగల
కొలు వపు డుఱ్ఱట్లాగెను.

ఆ తొయ్యలి తము జూచిన
దైతేయులు గర్వించిరి;
ఆ మోహిని తము గాంచిన
ఆదిత్యులు తల వంచిరి.

అంతట బలి చక్రవర్తి
ఆ మోహినితో ఇట్లనె:
“ఎవ్వతెపో ఎల జవ్వని!
ఎంతో చక్కనిదానపు!