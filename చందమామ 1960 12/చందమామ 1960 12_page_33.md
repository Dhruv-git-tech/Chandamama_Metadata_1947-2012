ఆశ్చర్యపడ్డాడు. తన ప్రధమ సంతానాన్ని యింత నిర్వికారంగా అతడు తనపరం చేస్తున్నాడేం? కుర్రవాడు కుంటిగాని, గుడ్డి గాని కాదుగదా?

ఉగ్రాక్షుడు యిలా ఆలోచిస్తున్నంతలో దాసీలు పుష్టిగా, ఆరోగ్యంగా వున్న ఒక కుర్రవాణ్ణి తెచ్చి, ఉగ్రాక్షుడి ముందు నిల బెట్టారు. ఉగ్రాక్షుడు ఆ కుర్రవాణ్ణి చూసి ఉత్సాహంగా చప్పట్లు చరిచి, రెండు చేతు లతో పట్టి భుజంమీదికి ఎత్తుకుంటూ, “మహారాజా, మీరు అన్న మాటమీద నిల బడ్డారు. మీ మెలు మరవను,” అంటూ కోటద్వారం దాటి అడవిలో ప్రవేశించాడు.

ఉగ్రాక్షుడు అడవి చేరగానే, అతడి భుజంమీద వున్న కుర్రవాడు, “ఆయ్యా, ఆయ్యా, ఆ చెట్టుకింద వున్న ఎండు కర్ర పుల్ల నాక్కావాలే!” అని మారాం చేశాడు.

ఉగ్రాక్షుడు భుజంమీదినుంచి కుర్రవాణ్ణి దించి, కర్రపుల్ల తెచ్చి అతడి కిస్తూ,

“ఈ కర్రతో ఏం చేస్తావు, బాబూ?” అని ముద్దుగా అడిగాడు.

“పంటింటోకి కుక్కలూ, కోళ్లు రాకుండా తరుముతాను,” అన్నాడు కుర్రవాడు.

ఉగ్రాక్షుడు ఉలిక్కిపడ్డాడు. రాజకుమారుడు పంటింటోకి కుక్కలూ, కోళ్లు రాకుండా తరమటం ఏమిటి?

“మీ అయ్య ఏం చేస్తూంటాడురా, బాబూ?” అని అడిగాడతడు.

“పంటింటో మాంసం, అన్నం వండు తుంటాడు. ఏదైనా కుక్క మాంసం ఎత్తుకు పోయేందుకు వచ్చిందో, ఈ కర్రతో నడుం యిరగేస్తాను,” అన్నాడు కుర్రవాడు.

“ఇంత మోసమా, హుఁ! పంటవాడి కొడుకును, రాజకుమారుడని నాకిస్తారా?” అంటూ ఉగ్రాక్షుడు రౌడ్రరూపం దాల్చి, కుర్రవాణ్ణి భుజాన వేసుకుని హుంకరిస్తూ, కపిలపురం కోటకు బయలుదేరాడు.

—(ఇంకా పుంది)