అవసరం లేదు. మంచి కథలు పంపటం మీ వంతూ, మంచి బొమ్మలు వేయించటం మా వంతూ.

7. కె. ఇందిర, బొంబాయి

చంద్రమండలంలో మంచు కొండలు, సూర్యకిరణాలు ప్రసరించటం వున్నదిగదా ! ఋతువులుగూడా ఉంటాయా ?

చంద్రుడిలోని కొండలపై మంచు లేదు. చంద్రుడిలో గాలీ, నీరూ ఉన్నట్టు ఆధారాలు కనపడవు. అందుచేత మనం అనుకునే ఋతువులు ఆక్కడ ఉండే అవకాశం లేదు.

8. “కాజుతీ”, విజయవాడ

“రత్నావళి” [దీపావళి సంచిక]లో చిత్రించిన బొమ్మలు అన్ని బొమ్మలు లాగా లేవు, కారణం?

“చందమామ”లో మిగిలిన బొమ్మలు లైన్ డ్రాయింగులనుంచి లైన్ బ్లాక్‌లు తీసి అచ్చువేసినవి; “రత్నావళి” తాలూకు బొమ్మలు వాష్ డ్రాయింగులనుండి హాఫ్‌టోన్ బ్లాకులు తయారుచేసి అచ్చువేసినవి.

9. ఐ. ఎస్. ఏ. హుస్సేన్, విజయవాడ

హిందీ “చందమామ”లో వెలువడుచున్న కథలు తెలుగు “చందమామ” లోనివా, లేక వేరే కథలా?

వేరే కథలు కావు. తెలుగు “చందమామ”లోని కథలే ఒక నెల అనంతరం హిందీ “చందమామ”లో వెలువడతాయి.

10. చెన్నూరి కమలాకర్, బెల్లంపల్లి

అన్నయ్యా, “చందమామ” నెలకు రెండుసార్లు ప్రచురించిన బాగుండు నని నా అభిప్రాయము....

ఇప్పుడున్న ముద్రణసౌకర్యాలతో “చందమామ” ఆచ్చుకావటానికి పూర్తిగా నెల పట్టుతున్నది. నెలకు రెండు “చందమామ”లు ఎలా తెగలం?

11. ఆర్. లక్ష్మీ, తుని

చంబారాజుకు [“మార్కోపోలో”] ఎందరో భార్యలు, 326 మంది పిల్లలు అన్నారుకదా, ఇది నమ్మశక్యము కాకున్నది. 326 మంది పిల్లలు పుట్టేసరికి ఆ రాజు ఇంకా బతికే ఉన్నాడా ?

ఎందరో భార్యలున్నారుగదా, అందరూ కలిసి కన్న పిల్లల సంఖ్య 326. ఇందులో నమ్మశక్యం గానిదేమీ లేదే ?