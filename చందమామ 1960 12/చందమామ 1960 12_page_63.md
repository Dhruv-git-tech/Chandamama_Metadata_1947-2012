ఈలోపల సోమరినాగు వంటింట్లోనుంచి దొడ్డిలోకి వెళ్లి పెద్ద బండ ఎత్తి బావిలో వేశాడు. దభేలుమని చప్పుడయింది.

“ఓసి విచ్చిముండా! సహం కోడికోసం బావిలో పడిందా?” అనుకుంటూ జూద గాడు దొడ్డోకి వెళ్లాడు.

ఈ సందులో సోమరినాగు పడక గదిలో జొరబడి దిండు కిందినుంచి సొమ్ము లాగేసి దాటిపోయాడు.

చీకటిలో తడువుకుంటూ భార్య తన కోడి కేమంగానే ఉన్నదని తెలుసుకున్నది, తన భార్య బావిలో పడలేదని జూదరికూడా తెలుసుకున్నాడు. కాని ఇద్దరూ తిరిగి

మంచం దగ్గిరికి వచ్చి చూసేసరికి దిండు కదిలించి ఉన్నది; దానికింద డబ్బుసంచీ కాస్తా పోయింది!

“ఇద్దరమూ మేలుకుని ఉండగానే డబ్బు పోయిందే, ఇంతకంటె నామర్దొ ఉంటుందా?” అనుకున్నారు వాళ్లు.

తెల్లవారుతూనే సోమరినాగు డబ్బు తెచ్చి ఇచ్చి తనకు విందు చెయ్యమని జూదరిని ఆడిగాడు. జూదరి సోమరినాగును ఒక భోజనశాలకు తీసుకుపోయి భోజనమూ, పానీయాలూ తెప్పించాడు. ఇద్దరూ భోజనం చేస్తూ కిందటి రాత్రి జరిగిన సంగతులు చెప్పుకుని విరగబడి నవ్వుతున్నారు.