మిగిలిన ఇద్దరూ సరేనన్న మీదట ఇంద్ర దత్తుడు ఒక పాడుబడిన దేవాలయంలో తన శరీరాన్ని విడిచి, చచ్చిపోయిన నంద రాజు శరీరంలో ప్రవేశించాడు. వ్యాడి ఇంద్రదత్తుడి శరీరాన్ని కాపాడుతూ ఆ ఆల యంలోనే ఉండిపోయాడు.

చచ్చిపోయిన రాజు మళ్ళీ బతికేసరికి ప్రజల ఆసందానికి మేరలేదు. వాళ్లు ఉత్స వాలు చేసుకున్నారు. వరరుచి ఆ సమయంలో రాజాస్థానానికి వెళ్ళి రాజును ఆశీర్వదించి కోటి వరహాలు కోరాడు. నందుడు తన మంత్రి అయిన శకటాలుణ్ణి పిలిచి, “ఈ బ్రాహ్మణ యువకుడికి కోటి వరహాలు ఇచ్చెయ్యి!” అని ఆజ్ఞాపించాడు.

శకటాలుడు అసాధ్యుడు. చచ్చిపోయిన రాజు బతకటమే విడూరంగా ఉంటే, అంత లోనే ఎవరో వచ్చి కోటి వరహాలు అడగ టమూ, రాజు అంతమొత్తాన్ని ఇచ్చెయ్యమని అజ్ఞాపించటమూ చూసి శకటాలుడు నిజం ఊహించాడు. ఎవడో యోగసిద్ధుడు రాజు కళేబరంలో ప్రవేశించి ఉంటాడు. యోగ సిద్ధుడి కళేబరం సమీపానే ఎక్కడో ఉంటుంది. ఇలా ఊహించినవాడై శకటాలుడు తన పరిచారకులతో, “దేశంలో ఎక్కడ ఏ శవం దొరికినా కాల్చి పారె య్యండి!”

అని చెప్పాడు. వాళ్ళు పాడు పడిన దేవాలయంలో ఇంద్రదత్తుడి శరీరాన్ని చూసి, అడ్డంచచ్చిన వ్యాడిని దూరంగా నెట్టి, ఆ శరీరాన్ని కాస్తా కాల్చేశారు.

అక్కడ మాయనందుడు శకటాలుణ్ణి, “ఆ యువకుడికి డబ్బు ఇచ్చావా, లేదా?” అని తొందర చెయ్యసాగాడు.

“మహారాజా, ప్రజలు ఉత్సవంలో నిమగ్నులై ఉండటంచేత అంతా గందర గోళంగా ఉన్నది. కొంచెం ఆగితే అలాగే ఇప్పిస్తాను!” అన్నాడు శకటాలుడు.

ఇంతలో వ్యాడి పరిగెత్తుకుంటూ వచ్చి, “మహారాజా, తమ ధర్మ పరిపాలనలో చంద్రమామ