తెల్లవారేముందుగా సోమరినాగు చాంగ్ గది కప్పులో కంత చేసుకుని లోపలికి దిగాడు. ఆ గదిలో అతనికి చాంగ్ ధరించే దుప్పటమూ, టోపీ, ఆయన ఉపయోగించే చేతి లాంతరూ కనిపించాయి. వెంటనే వాడికొక ఆలోచన తట్టింది. వాడు టోపీ పెట్టుకుని, దుప్పటం కప్పుకుని, లాంతరు వెలిగించి, అచ్చు చాంగ్ లాగే ముసలినడక నడుస్తూ, లాంతరు వెలుగు తన మొహాన పడకుండా పట్టుకుని కాపలావాళ్ల దగ్గిరికి వెళ్ళి, చాంగ్ కంఠాన్నీ, మాట ధోరణినీ అనుకరిస్తూ, “తెల్లవారుతోంది. కాపలా చాలు, పదండి!” అన్నాడు. ఇలా అంటూనే వాడు చెయ్యి

చాచి చిలకను అందుకుని అవతలి గదిలోకి వెళ్ళిపోయాడు.

ఆప్పటికే కాపలావాళ్ళు పూర్తిగా నిద్రమత్తుతో ఉన్నారు. ఆ పచ్చిన మనిషి చాంగ్ కాదని వారికి ఏమాత్రమూ అనుమానం కలగలేదు. వెళ్ళిపొమ్మన్నదే తడవుగా వాళ్లిద్దరూ వెళ్ళి నిద్రపోయారు.

తెల్లవారుతూనే చాంగ్ ఇవతలకు వచ్చి చిలక పోయిన సంగతి తెలుసుకుని, కాపలా వాళ్లను కేకేశాడు. కాని వాళ్ళు పలకలేదు. నౌకర్లు వెళ్ళి వాళ్ళను నిద్రలేపుకువచ్చారు.

“చిలక ఏది? మీరు కాపలా మాని ఎందుకు పడుకున్నారు?” అని చాంగ్ వాళ్ళను అడిగాడు.

“తమరు వచ్చి చిలకను లోపలికి తీసుకుపోతూ మమ్మల్ని వెళ్ళమన్నారు గదండీ!” అన్నారు వాళ్ళు.

“నేను బయటికి రావటమేమిటి? మీకే మైనా దయ్యం కనిపించిందా ఏమిటి?” అన్నాడు చాంగ్.

“మేమిద్దరమూ ఎలా పొరబడతా మండి?” అన్నారు వాళ్ళు.

చాంగ్ ఇల్లంతా వెతికి తన గది పైభాగంలో కంత చూసి ఇది సోమరినాగు పనే అనుకున్నాడు. కాస్సేపటికల్లా సోమరినాగే