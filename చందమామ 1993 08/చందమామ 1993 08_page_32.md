మన దేశపు పక్షులు-జంతువులు :

‘రీసన్’ కోతులు

మనుషుల రక్తాన్ని ఆర్.హెచ్. పాజిటివ్, ఆర్.హెచ్. నెగటివ్ అని రెండు రకాలుగా విభజిస్తారు. ఆర్.హెచ్. అనే అక్షరాలు 'రీసన్' అనే ఒక కోతి జాతిని సూచి స్తాయి. అంటే, మనిషితో దగ్గరి రక్త సంబంధం గల జంతువులు ఈ కోతులు!

ఈ కోతులలో ప్రధానంగా 'లాంగర్స్', 'మెకాక్స్' అని రెండు రకాలు ఉన్నాయి. వీటిలో 'రీసన్ మెకాక్' కోతులు ప్రపంచ ప్రసిద్ధి గాంచినవి. ఎందుకంబీ వీటి రక్తం దాదాపు మనిషి రక్తం లాగే ఉంటుంది. ఈ కోతులను వైద్య పరి శోధనల కోసం ఎక్కువగా ఉపయోగించేవారు. అందువల్ల వీటిని మన దేశం నుంచి విదేశాలకు విపరీక్షంగా ఎగుమతి చేసేవారు. ఆ కారణంగా వీటి సంఖ్య బాగా తరిగి పోయి, ఈ జాతి సమూలంగా నాశనమై పోయే పరిస్థితి ఏర్పడింది. దాంతో భారత ప్రభుత్వం ఈ కోతుల ఎగుమతిని నిషేధించి, వాటి రక్తణకు భద్రత కల్పించింది.

రీసన్ కోతులు ఉత్తరభారతదేశంలోనూ, మధ్యభారతదేశంలోనూ ఎక్కువగా నివసిస్తాయి. సంవత్సరంలో దాదాపు ఆరు నెలలు, శీతల వాతావరణాన్ని ఎదుర్కోవలసి రావడం వల్ల, వీటి శరీరాల నిండా ఒత్తుగా రోమాలు ఉంటాయి. వీటి ఎత్తు దాదాపు 60 సెం.మీ. ఉంటుంది.

పల్లెలలోనూ, పట్టణాలలోనూ ముఖ్యంగా దేవాలయాల దగ్గరా, కోనేరుల దగ్గరా, రైల్వేస్టేషన్ల సమీపంలో ఈ కోతులు గుంపులు గుంపులుగా తిరుగుతూ ఉంటాయి.