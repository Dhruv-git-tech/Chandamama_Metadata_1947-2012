వార్తలు - విశేషాలు :

ఇద్దరు మహిళా ప్రధానులు

ఇటీవల రెండు దేశాలలో మహిళలను ప్రధాన మంత్రులుగా ఎన్నుకున్నారు. జూన్ 14వ తేదీ శ్రీమతి టాన్సూ సిల్లర్ మొట్టమొదటి టర్కీ మహిళా ప్రధాన మంత్రిగా వదవీ ప్రమాణం చేశారు. వన్నెండు రోజుల తరవాత మిస్ కిమీ కాంబెల్ కెనడా 19వ ప్రధాని అయ్యారు. కెనడాలో ప్రధాన మంత్రి పదవిని చేపడుతూన్న ప్రధమ మహిళ

కిమీ కాంబెల్.

టర్కీ అధ్యక్షుడు టర్గట్ ఒజాల్ ఏట్రిల్ నెలలో హఠాత్తుగా మరణించడంతో, ప్రధానమంత్రి సులేమాన్ డెమిరెల్ టర్కీ అధ్యక్షుడయ్యాడు. ఆ కారణంగా అధికారపక్షమైన 'ట్రూ పాత్ పార్టీ' నూతన ప్రధాన మంత్రిని ఎన్నుకోవలసి వచ్చింది. డెమిరెల్ మంత్రి మండలిలో ఆర్థిక మంత్రిగా ఉన్న నలభై ఏడేళ్ళ శ్రీమతి సిల్లర్ ప్రధానమంత్రి పదవికి పోటీ చేశారు. ఆమెతో 65 ఏళ్ళ 'ఇంటిరియర్' మంత్రి ఇస్మేత్ సెస్టిన్ పోటీ పడ్డారు. ఆయనకు 320 ఓట్లూ, సిల్లర్ కు 574 ఓట్లూ వచ్చాయి. 40 ఏళ్ళ సుదీర్ఘ రాజకీయ జీవితం గడిపిన సెస్టిన్ మీద, మూడేళ్ళ రాజకీయ జీవితం గల సిల్లర్ విజయం సాధించడం విశేషం!

బాస్ఫరస్ విశ్వవిద్యాలయం నుంచి ఆర్థిక శాస్త్రంలో పట్టభద్రురాలయిన శ్రీమతి సిల్లర్, ఆమెరికాలోని యేల్ విశ్వవిద్యాలయంలో ఉన్నత విద్యను అభ్యసించారు. ఆ తరవాత ఆమె టర్కీలోని విధివ విశ్వవిద్యాలయాలలో 1978 నుంచి 'అసోసియేట్,' ప్రాఫెసర్ గానూ 1983 నుంచి ప్రాఫెసర్ గానూ పనిచేశారు. 1990వ సం॥లో 'ట్రూ పాత్ పార్టీలో చేరారు. 1991వ సం॥లో డెమిరెల్ మంత్రిమండలిలో ఆర్థిక శాఖను చేపట్టటారు. ఆమె ఆర్థిక మంత్రిగా ఉన్న 20 నెలలలో టర్కీ వ్యాపార రంగంలో మౌలికమైన సంక్షరణలు ప్రవేశపెట్టి 'స్టాక్ ఎక్సేంజ్' పనితీరులో అభివృద్ధిని సాధించడానికి కృషి చేశారు. దేశంలోని యువతరం పట్ల, స్త్రీ సంక్షేమం పట్ల కూడా ఆమె ఆనక్తిని కనబరచారు.

టర్కీ పార్లమెంటు అధికార పక్షంలో పురుషులే అధిక సంఖ్యాలో ఉన్నారు. వారిలో యాజైయేళ్ళు దాటినవారే అధిక సంఖ్యాకులు. అయినా, వాళ్ళు తమకన్నా చిన్న వయనులో పున్న ఒక వనితను ప్రధాన మంత్రిగా ఎన్నుకోవడం చెప్పుకోదగ్గ విశేషం. రాజకీయాధికారం వయను మళ్ళిన వాళ్ళ చేతుల నుంచి యువతరానికి మారడం టర్కీ రాజకీయ చరిత్రలో ఒక మైలురాయిగా పరిశీలకులు భావిస్తున్నారు. కాబట్టి దేశం రూపురేఖాలు మార్చడానికి శ్రీమతి సిల్లర్ ప్రయత్నించినా ఆశ్చర్యం తేదు.

కెనడాకు కూడా ఒక యువ ప్రధాని లభించారనే చెప్పాలి. ఎందుకంటే మిస్ కిమీ కాంబెల్ వయను 46 సంవత్సరాలే. ఆమె మొదట వాంకోవర్లో న్యాయవాది వృత్తిని చేపట్టారు. ఆ తరవాత అధికార పక్షమైన 'ప్రోగ్రెసివ్ కన్సర్వేటివ్ పార్టీ'లో చేరి అంచెలంచెలుగా ఐదేళ్ళలో ఉన్నత స్థానాన్ని చేరుకున్నారు.