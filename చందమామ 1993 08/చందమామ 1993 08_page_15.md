ఈ జరుగుతున్నదంతా కృష్ణవేణికి కలలా తోచసాగింది. ఇదిగ్రహించిన రాణీ, ఆమెతో, “వదినగారూ! ఇదంతా మీకు విచిత్రం అని పిస్తూండాలి కనక సంగతేమిటో మీకు కాస్త వివరంగా చెప్పడం, నాబాధ్యత,” అంటూ ఇలా చెప్పింది:

“నా పెద్ద కొడుకు విజయుడు వెర్రిమా లోకం; రెండోవాడు జయుడుచాలా చురుకైన వాడు. ఒకసారి కొందరు రాజకుమారులు నగరానికి వచ్చారు. వాళ్ళువిజయుడి వాలకం చూసి, ‘నిన్ను ఏదేశపు రాకుమారీ పెళ్ళాడదు. అంతఃపురంలోని ఏ పరిచారికతోనో నీ పెళ్ళి జరిగిపోతుంది!’ అనిహేళన చేశారు.

ఇదివిని కళ్ళనీళ్ళతో వచ్చిన విజయుణ్ణి, మా అత్తగారు లాలిస్తూ, ‘బెంగపడకురా, బాబూ! ఆ రాజకుమారులంతా మామూలు రాకుమార్తెలను పెళ్ళాడతారు. నీ పెళ్ళిమాత్రం అప్పరసతో జరుగుతుంది. అప్పరసతో! విన్నావా?’ అంటూ బుగ్గలు పుణికింది.

ఆ రోజునుంచి మా అబ్బాయి అప్పరస అన్వేషణలో పడ్డాడు. ఏ రాజకుమారి చిత్ర

పటం చూపినా, ‘ఈ అమ్మాయి అప్పరస కానేకాదు!’ అంటూ తిరస్కరించసాగాడు.

ఈ మధ్య వాడికి తనే స్వయంగా అప్పరసను వెతికి పట్టుకుని పెళ్ళాడాలన్న బుద్ధి పుట్టింది. గుర్రం ఎక్కి రాత్రనక పగలనక దేశం నలుమూలలూ తిరుగుతున్నాడు. అదృష్టం కొద్దీ, మీ అమ్మాయి అప్పరస వాడి కంట బడింది. క్షణంలో ఇద్దరూ అన్యో న్యంగా కలిసిపోయారు. త్వరలోనే ఇద్దరికి పెళ్ళి చేద్దాం. వాళ్ళకేం బరువు బాధ్యతలు లేవుగదా! సుఖంగా భోజనం చేసి, అలా ఉద్యానవనాల్లో విహరించడం తప్ప.”

రాణీ చెప్పింది విన్న కృష్ణవేణి, పరమా నందంతో, “వదినగారూ! ఊరుకోలేక మనం ఏవేవో ప్రయత్నాలు చేస్తూంటాం గాని, బ్రహ్మరాత ఎలాతప్పుతుంది! ఇక్కడ బ్రహ్మ రాతతో పాటు, మా అప్పరస విషయంలో దాని బామ్మవాక్కు కూడా అమోఘంగా పని చేసింది,” అన్నది.

“కాదనలేం, అంతే అయుండాలి వదిన గారూ!” అంటూ రాణీ చిరునవ్వు నవ్వింది.