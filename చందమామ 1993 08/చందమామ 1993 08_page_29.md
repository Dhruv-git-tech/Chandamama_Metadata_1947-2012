మాట దివ్యంగా వుంది. వీరి అభినయం
ఎంతో గొప్పగా వుంది,” అన్నాడు.

“నాకు వీరేమి అభినయించారో తెలియ లేదు. దివ్యనాథుడికేమైనా తెలిసిందేమో చెప్పుమనండి!” అన్నాడు మంత్రి వ్యంగ్యంగా.

దివ్యనాథుడు నవ్వి, “అవతార పురుషుల లీలలు వేద వేదాంగాలు చదివినవారికి, బ్రహ్మది దేవతలకు కూడా అర్థం కావు. ఆయన చెప్పనిదే ఆ కథ మనబోటి అల్పుల కెలా అర్థమవుతుంది?” అన్నాడు.

జగత్సేనుడు ఆనందం పట్టలేక చప్పట్లు కొట్టి, “దివ్యనాథా! ఇంతకాలం యోగనిద్రలో వున్న నాలోని అవతారపురుషుణ్ణి నిద్ర లేపావు. ధన్యవాదాలు. ఇక నా కుమారుణ్ణి

సకల శాస్త్రపారంగతుణ్ణి చేస్తే, అందుకు నీకెంతో ఋణపడి వుంటాను,” అన్నాడు.

“యువరాజుకు విద్యాబోధన చేసే అవ కాశం వస్తే అది నా అదృష్టం. అతణ్ణి సకల శాస్త్రపారంగతుణ్ణి చేయడానికి నాకు ఒక రోజు చాలు,” అన్నాడు దివ్యనాథుడు.

ఒక్కరోజనగానే జగత్సేనుడాళ్ళర్యపడ్డాడు.

అప్పుడు దివ్యనాథుడు, యువరాజును ఏకాంతానికి తీసుకువెళ్ళి, “నీ తండ్రి దేవుడు. కారణజన్ముడు. నువ్వు కూడా అవతార పురుషుడివి కావాలంటే, అందుకు రెండు మార్గాలున్నాయి. నువ్వు వారానికి రెండు రోజులు ఉపవాసం వుండి, తల్లక్రిందులుగా చెట్టుకొమ్మకు వేళ్ళాడి తపస్సు చేస్తూ పదేళ్ళ పాటు సకల శాస్త్రాలూ నేర్చుకోవాలి. ఇది అతికష్టమైన మార్గం. రెండోది — నువ్వు నాలుక చాపితే దానిపై నేను బీజాక్షరి రాస్తాను. నీకేది ఇష్టమో కోరుకో!” అన్నాడు.

యువరాజు ఉత్సాహంగా, “నాకు రెండో మార్గమే ఇష్టం!” అంటూ నాలుక చాపాడు.

దివ్యనాథుడు తృప్తిగా యువరాజు భుజం తట్టి, “కొంచెం ఆగు! దీనికి కొన్ని నియమాలున్నాయి. నేను బీజాక్షరి రాశాక నువ్వు కోపాన్ని పూర్తిగా విడిచిపెట్టి శాంతంగా వుండాలి. నీకంటే పెద్దవారిని జాతి కుల విచక్షణ లేకుండా గౌరవించాలి. నీకంటే చిన్నవారిని అభిమానించాలి. ఆన్నీ నీకు తెలిసినా సరే, ఇతరుల సలహా లేకుండా ఏ