మిషమీద, చంద్రశేఖరుణ్ణి అక్కడికి తీసుకు వెళ్ళిన మిత్రులిద్దరూ, వెనుకపాటుగా అతణ్ణి గండకీనదిలోకి తోసేసి, వేగంగా అక్కడి నుంచి వెళ్ళి పోయారు.

వాళ్ళు, సత్రం చేరి చంద్రశేఖరుడి ధన కనక వస్తు సామగ్రి అంతా చెరినగం పంచు కుని, కొద్దిరోజుల్లో ప్రతీహారనగరానికి తిరిగి వచ్చారు.

అక్కడ, కొడుకు కోసం వెయ్యికళ్ళతో ఎదురు చూస్తున్న చంద్రశేఖరుడి తల్లి దండ్రుల వద్దకు వెళ్ళిన సూర్యమిత్రుడూ, చందనమిత్రుడూ వాళ్ళతో — చంద్రశేఖరుడు వ్యాపారం చెయ్యడం చేతకాక నష్టపోయాడనీ, అవమానం భరించలేక ఆత్మహత్య చేసుకున్నాడనీ చెప్పారు. ఆ దేశచట్టం ప్రకారం అతడిదైన కొద్ది పాటి సరు కునూ, గండసరాజు స్వాధీనం చేసుకున్నాడనీ కళ్ళనీళ్ళు పెట్టుకుని అబద్ధాలు పలికి వాళ్ళను నమ్మించారు.

అయితే, వాస్తవంగా జరిగిందేమంటే — కొండమీది నుంచి కిందికి తోయబడ్డ చంద్రశేఖరుడు గండకీనదిలో గాక, కొండదిగువున వున్న పెద్ద మర్రిచెట్టు కొమ్మల్లో పడ్డాడు. ఆ పాటుకు స్పృహతప్పిన అతడికి, సూర్యాస్తమయం కాబోతున్న సమయంలో తిరిగి స్పృహవచ్చింది.

వెంటనే అతడు, “రక్తించండి! రక్తించడి!” అంటూ కేకలు పెట్ట ప్రారంభించాడు.

ఆ సమయంలో, చెన్నకేశవస్వామి ఆలయ ధర్మకర్తలలో ఒకడైన మందార కుడి ఏకైక కుమార్తె స్వర్ణగౌరి చెలికత్తెలతో, ఆ ఉద్యానవనంలో వున్నది. చంద్రశేఖరుడి కేకలు విని కిందికి తొంగిచూసిన స్వర్ణ గౌరి వెంటనే మనుషులను రప్పించి, మోకుల సాయంతో అతణ్ణి పైకిలాగించింది.

పైకి వచ్చి, భూమిని తాకుతూనే మళ్ళీ స్పృహతప్పి పడిపోయాడు చంద్రశేఖరుడు. స్వర్ణగౌరి అతణ్ణి నౌకరుల చేత తన ఇంటికి తీసుకుపోయి శైతోపచారాలు చేయించ సాగింది.

మందారకుడు, చంద్రశేఖరుణ్ణి చూసి కుమార్తెతో, “అమ్మా! ఇతను ప్రతీహార