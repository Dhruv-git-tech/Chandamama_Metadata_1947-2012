కొలనును మొసళ్ళు కప్పి వేశాయి. ఆ కొలనుకు మధ్యలో ఒకే ఒక పుష్పముంది. ఆ పుష్పాన్ని తెచ్చి నాకు వాసన చూపిస్తే, భూతద్దం బాదరబందీ లేకుండా, నాముఖం లోని రూపురేఖలు స్పష్టంగా కనబడతాయి. నేనిక్కడి నుంచి బంధవిముక్తు రాలినై కదల గలుగుతాను,” అన్నది.

రంజనుడు ఆమె చెప్పిన వైపు వెళ్ళి మొసళ్ళకొలను చేరుకున్నాడు. మొసళ్ళన్నీ నోళ్ళు తెరిచి భయంకరంగా వున్నాయి. కొలను మధ్య ఎర్రగా మెరుస్తూ ఒక పుష్పం వున్నది. దాన్ని తేవడం ఎలా?

బాగా ఆలోచించగా రంజనుడి కొక ఉపాయం తట్టింది. వాడు చుట్టుపక్కల వున్నచెట్ల తీగలను నరికి బలమైన తాడుగా పేనాడు. తాడు ఒక కొసను కొలనుకివతల వున్న చెట్టు కొమ్మకు కట్టాడు. దాని రెండో కొసను తీసుకుని కొలను ఒడ్డు వెంటకొంత దూరం వెళ్ళి, తాడు కొసను మొదట కట్టిన చెట్టు కొమ్మకు ఎదురుగా వున్న చెట్టు కొమ్మకు బిగించాడు.

తర్వాత రంజనుడు, ఆ తాడును పట్టు కుని పాకుతూకొలను మధ్యకు చేరి, తాడుపై తలకిందులుగా వేళ్ళాడుతూ మెరుపు వేగంతో పుష్పాన్ని తుంచి, తనను వట్టేం దుకు నోళ్ళు తెరిచి ఎగిరే ముసళ్ళకు అంద కుండా జర్రున తాడు మీదుగా పాకిపోయి ఒడ్డు చేరాడు.

వాడు తెచ్చియిచ్చిన పుష్పాన్ని వాసన చూస్తూనే రాజకుమారి చప్పన బండరాతి మీది నుంచి లేచింది. ఇప్పుడు భూతద్దం లేకుండానే రంజనుడు ఆమె అతిలోక సౌందర్యాన్ని చూడగలిగాడు.

వాడు పెద్ద గొంతుతో, “ఆహాఁ, సాధించాను! సాధించాను! ఇప్పుడు నిన్ను పెళ్ళి చేసుకుని నాదాన్నిగా చేసుకుంటాను, రాజకుమారీ!” అన్నాడు పట్టరాని ఉత్సాహంతో.

అప్పుడాయువతి వికవికమంటూ నవ్వి, “ఎందుకలా ఒళ్ళుపై తెలియని ఉత్సాహంలో తలమునకలైపోతావు! నువ్వు చేయ వలసిన మూడో సాహసం ఇంకా మిగిలి వుంది. అది నీ వల్ల కాదు. వెళ్ళిపో!” అన్నది.