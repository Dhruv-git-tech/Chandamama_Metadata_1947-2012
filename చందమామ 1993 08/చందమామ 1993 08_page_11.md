రెండునెలలు గడిచాక, కృష్ణవేణి కూతురు పెళ్ళి చేయాలని గట్టి ప్రయత్నాలు ప్రారంభించింది. ఉన్న వూళ్ళో అప్పరసను చేసుకో వడానికి ఎవరూ ముందుకు రాలేదు. ఒక మధ్యవర్తి ద్వారా పారుగూరు నుంచి ఒక సంబంధం వచ్చింది. పిల్లవాడు అనాకారి, ఒక కన్ను మెల్ల. పిల్ల వెర్రిబాగులదయినా, తమపిల్లవాడికి పెళ్ళంటూ అయితే చాలని, వాడి తల్లి దండ్రులు అప్పరసను చూడడానికి వచ్చారు.

పెళ్ళి చూపులో అప్పరస, పెళ్ళికొడుకును, “నువ్వు ఏదేశపు రాజకుమారుడివి?” అని అడిగింది.

“మా అబ్బాయి పాలం పనులు చేసు కుంటాడు,” అన్నది పెళ్ళికొడుకు తల్లి కల్పించుకుని.

“బురద పిసుక్కునే వాడితో, నా పెళ్ళా? ఛీ,ఛీ! నాకోసం రాకుమారుడు వస్తాడు,” అంటూ అప్పరస కోపంగా లోపలికి వెళ్ళి పోయింది.

“వెర్రిబాగులదంటే ఏమో అనుకున్నాను! మరీ ఇంత పిచ్చా?” అని పెళ్ళికొడుకును తీసుకుని రుసరుసలాడుతూ వెళ్ళిపోయింది, పెళ్ళికొడుకు తల్లి.

అ రాత్రి తమవంటి పేదలకు, రాజకు మారుడితో పెళ్ళి అనేది అసంభవం అని కూతురుకు ఎన్ని విధాలుగానో నచ్చెప్పాలని చూసింది, కృష్ణవేణి.

ఇల్లు తెలియక వెళ్ళిపోతాడని, ఇక్కడ కూర్చున్నాను,” అన్నది అప్పరస.

ఆ వెర్రిపిల్ల మనసులో అటువంటి ఆలోచనలు రావడానికి కారణం అయిన అత్తగారి మీద, కోపం వచ్చింది, కృష్ణవేణికి.

ఆమె అత్తగారి మంచం దగ్గరికి పోయి, “చూడండి, మీ నిర్వాకం!” అంటూ ఆమెను తట్టి లేపబోయింది.

అయితే, కృష్ణవేణి అత్తగారి శరీరం మంచుముద్దలా వున్నది. ఆమె చనిపోయి అప్పటికే చాలాసేపయి వుంటుంది. పెద్దదిక్కుగా వున్న అత్త పోవడం, కొత్తగా అప్పరసకు పట్టుకున్న రాజకుమారుడి పిచ్చి కృష్ణవేణిని ఎంతగానో బాధించాయి.