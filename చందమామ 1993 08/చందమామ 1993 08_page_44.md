రాముడు అయోధ్యలో అతివైభవంగా పట్టాభిషిక్తుడైన తరవాత స్వయంగా రాజ్య పాలన విషయాల్లో శ్రద్ధ తీసుకోసాగాడు. అతను ఒకనాడు సుమంతుణ్ణి పిలిపించి, తనకు రాజ్యంలో ప్రజోపయోగ కార్యాలు భారీ ఎత్తున చేయాలని వున్నదనీ, అందుకు అవసరం అయిన ధనం సమకూర్చమనీ చెప్పాడు.

“గడచిన పధ్నాలుగేళ్ళుగా ప్రజలు, తాము కట్టవలసిన కప్పాలు కట్టటం మాని వేశారు, ప్రభూ!” అన్నాడు సుమంతుడు.

“సకాలంలో వర్షాలు పడక కరువు, కాట కాలు వచ్చి, పాపం ప్రజలు అవస్థల పాల య్యారన్నమాట!” అన్నాడు రాముడు ఎంతో బాధగా.

సుమంతుడు ఒక్క క్షణకాలం సంశయిస్తూ వూరుకుని, “అలాంటి దేమీ లేదు, ప్రభూ! డేశం సస్యశ్యామలంగానే వున్నది. ప్రజలే మారి పోయారు. ధనికులైన వర్తకులు చెల్లించవలసిన పన్నులు ఎగ వేశారు. రైతులు కప్పాలు చెల్లించలేదు. సంపన్నులు మరికాస్త సంపన్నులయ్యారు; పేదలు మరింతగా పేదలైపోయారు,” అన్నాడు.

“ఇలా ఎందుకు జరిగింది? మరిభరతుడేం చేస్తున్నాడు?” అన్నాడు రాముడు చిరుకోపంగా

“ప్రభూ, ఆయన రాజ్యపాలన చేసిందెప్పుడు! తమ పాదుకలను పూజిస్తూనే వధ్నాలుగేళ్ళూ గడిపేశాడు. అతని అమాయ