“ఏమిటా మూడో సాహసం? త్వరగా చెప్పు,” అన్నాడు రంజనుడు.

“నువ్వు చెయ్యవలసిన మూడో సాహసం, నన్ను పెళ్ళిచేసు కోవడమే!” అన్నదా యువతి.

“నిన్ను పెళ్ళి చేసుకునేందుకు సాహసాలు చేయాలి గానీ, నిన్ను పెళ్ళాడడమే ఎందుకు సాహసమవుతుంది? నువ్వాప్పుకుంటే అది నా అదృష్టమనుకుంటాను,” అన్నాడు రంజనుడు.

“అయితే, నా అసలు రూపం చూడు! నేనొక పిశాచిని,” అంటూ ఆ యువతి పిశాచిగా మారిపోయింది. ఆ వికృతరూవం చూస్తూనే రంజనుడికి గుండెజలదరించింది.

“నీ కిష్టమైతే మన పెళ్ళి జరుగుతుంది. లేదా నువ్వు మీ ఊళ్ళోవుంటావు,” అన్నదా పిశాచయువతి.

మరుక్షణం రంజనుడు తన తాత వద్ద వున్నాడు. వాడు తాతతో, “మూడో సాహసం చేయలేక పోతేనేం! నేను చేసిన మొదటి రెండు సాహసాలూ మహాగొప్పవి. అవి సామాన్యులకు సాధ్యపడేవి కావు,” అన్నాడు.

తాత నవ్వి, “ఆ మూడో సాహసం చేయ లేనప్పుడు, నువ్వు చేసిన మొదటి రెండు సాహసాలూ వృధా కదా! ఇంకొకటి, ప్రమాద కరమైన అడవిలోకి నిన్ను పంపు తున్నానంటే, అక్కడ నీకే ప్రమాదమూ వుండదని నాకు తెలిసినట్టే కదా! నీలో తెలివి వుంటే నన్నడిగి, ఆ యువతి కథ మొత్తం తెలుసుకుని వుండేవాడివి. లేదా పూటకూళ్ళమ్మ నుంచయినా మరిన్ని వివరాలు సంపాయించేవాడివి. ఇవన్నీ నా కెలా తెలుసునని ఆశ్చర్యపోకు. ఇలాంటి అనుభవమే యువకుడుగా వుండగా నాక్కలిగింది. మీ నాన్న తెలివైనవాడు. అందు వల్లేవాడు అడవికేసి వెళ్ళ లేదు. ఇన్నాళ్ళకు మళ్ళీ నీకు నా పోలిక వచ్చింది. ఇకమీదట నైనా, నాకులా బుద్ధి తెచ్చుకుని తెలివిగా మసులుకుంటే, జీవితంలో ఇటువంటి పని కిరాని సాహసాలు చేయనవసరం వుండదు!” అన్నాడు.

రంజనుడు సిగ్గుతో తల వంచుకుని తాతకు క్షమార్పణలు చెప్పుకున్నాడు.