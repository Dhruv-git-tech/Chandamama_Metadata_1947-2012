బామ్మవాక్కు!

ఒక సామాన్య రైతు కుటుంబానికి చెందిన కృష్ణవేణికి, కూతురి పెళ్ళిసమస్య పెద్ద తల నొప్పిగా తయారైంది. అందమైన కూతురు పుట్టిందని అత్తగారు చెప్పినట్లుగా, ఆ పిల్లకు అప్పరస అని పేరుపెట్టుకున్నది. అప్పరసకు ఏడాది నిండకుండా, ఏదో జబ్బుచేసి ఆమె తండ్రి చనిపోయాడు. కృష్ణవేణి, కూతురును అష్టకష్టాలు పడి పెంచి పెద్దచేసింది.

అయితే, దురదృష్టవశాత్తూ అప్పరస వెర్రి బాగులది. పెళ్ళిడొచ్చినా ఆమె చిన్నపిల్లలతో వీధిలో గోలీకాయలు ఆడుతూండేది.

ఒక రోజు సాయంత్రం వీధిలో ఆడు కుంటున్న అప్పరస, మంచినీళ్ళ కోసం ఎదురింటి తలుపు తట్టింది. ఇంటావిడ తలుపు తెరిచి, “మంచినీళ్ళు మీ ఇంటికి పోయి తాగలేవా? అయినా, వీధిన పడి ఆటలేమిటి? ఇక నీపెళ్ళి అయినట్టే!” అంటూ మంచి నీళ్ళలోటా అప్పరసకు ఇచ్చింది.

ఆ వేళాకోళానికి అప్పరస కోపంగా నీళ్ళలోటా కింద పారేసి, ఏడుస్తూ ఇంటికి పరిగెత్తింది. జరిగింది విన్న ఆమె బామ్మ, “ఏడ వకేతల్లి! నీకుపెళ్ళికాక పోవడమేమిటి? పేరు కుతగ్గట్టు అప్పరసలా వున్నావు. నీ పెళ్ళిమా మూలు మనిషితో కాదు. ఏరాజకుమారుడో నిన్నువెతుక్కుంటూవస్తాడు చూడు!” అన్నది ఆప్యాయంగా అప్పరస కన్నీళ్ళు తుడుస్తూ.

ఆనాటినుంచీ అప్పరస చిన్నపిల్లలతో ఆటలు మానేసింది. ఒక రోజు రాత్రి మంచి నీళ్ళ కోసం నిద్ర లేచిన కృష్ణవేణికి, కటికీ దగ్గర కూర్చుని చీకట్లోకి చూస్తున్న కూతురు కనిపించింది. ఇది చూసి నిర్ఘాంతపోయిన కృష్ణవేణి, అప్పరసను, “అదేమిటే, అక్కడ కూర్చున్నావు? నిద్రపట్టడం లేదా?” అని అడిగింది.

“నేను నిద్రపోతుంటే, నా కోసం వెతు కుంటూ వచ్చిన రాజకుమారుడు, మన