“మహాప్రభూ! మీరు కారణజన్ములు, అవతారపురుషులు. ఆకారణంచల్లనే, మీ ఆస్థాన కళాకారులందరూ, మీముందు విఫలులయ్యారు,” అన్నాడు దివ్యనాథుడు.

జగత్సేనుడు సాలోచనగా, “నా గొప్పతనా నికీ, నా ఆస్థాన కళాకారుల అనమ్మర్థతకూ సంబంధమేమిటి?” అన్నాడు.

“ప్రభూ! తమ పాలనలో దేశం సుభిక్షంగా వుంది. ప్రకృతి ప్రశాంతంగా వుంది. వాతా వరణం ఋతుధర్మాలను పాటిస్తున్నది. ఈ దేశంలో అకాలమృత్యువులూ, అకాలవర్షాలూ అసాధ్యం. ఎంత గొప్ప గాయకుడైనా దైవ ధిక్కారమైనా చేసి తన గానంతో కృత్రిమ వర్షాలు కురిపించగలడేమో కానీ, తమ

శాసనాన్ని ధిక్కరించి ప్రకృతి క్రమాన్ని మార్చలేడు. ఇది తెలిసిన తర్వాత అయినా, తమ గొప్పతనాన్ని ఒప్పుకుంటారా?” అన్నాడు దివ్యనాథుడు.

జగత్సేనుడు ఉబ్బితబ్బిబ్బవుతూ, “గాయ కుల విషయమలా వుంచు. మరి ఆస్థాన శిల్పులు, చిత్రకారుల సంగతేమిటి?” అని ప్రశ్నించాడు.

“ప్రభూ! ఒకప్పుడు పరశురాముడు అవతార పురుషుడు. రామావతారం రాగానే, పరశు రాముడి తేజస్సు తగ్గిపోయింది. కొత్త అవతారం వచ్చినప్పుడల్లా, పాత అవతారాల తేజస్సు తగ్గిపోతుందని అందరికీ తెలుసు. భగవంతుడిప్పుడు మీ అవతారంలో వున్నాడు కదా! అందువల్ల, వారెంత ప్రయత్నించినా పూర్వపు అవతార పురుషుల చిత్రాలు, శిల్పాల్లో తేజస్సును చూపలేకపోయారు,” అన్నాడు దివ్యనాథుడు.

“నేను దేవుడిననడానికి ఋజువేమిటి? ఒక్క మాయ చేయడం కూడా నాకు చేత కాదు,” అన్నాడు జగత్సేనుడు.

“శ్రీరాముడు మాయలు చేయలేదు. గౌతమబుద్ధుడు మాయలు చేయలేదు. వారి వారి గొప్ప పనులను బట్టి వారందరూ దేవుళ్ళుగా గుర్తింపబడ్డారు. అంతేకాక, దైవభక్తి వున్న వారికి మాత్రమే దేవుడు తెలుస్తాడు. మాయలు చేసిన కృష్ణుణ్ణి మాత్రం దేవుడని కంసుడు, జరాసంధుడు, శిశుపాలుడు,