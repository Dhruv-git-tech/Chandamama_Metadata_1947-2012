ధనాన్నీ సంపాయించాలని, జగత్సేనుడి
పారుగు రాజైన మహాసేనుడనే రాజు కొలువుకు
వెళ్ళాడు. అక్కడి పండితులందరిదీ మిడిమిడి
జ్ఞానం. వాళ్ళు దివ్యనాథుణ్ణి నిండు కొలువులో
అపహాస్యం చేశారు.

దివ్యనాథుడు చలించక రాజు వంక
తిరిగి, “మహాప్రభూ! మీ కొలువుకు నా
అవసరం చాలా వుంది. మిడిమిడి జ్ఞానంతో
వున్న మీ ఆస్థాన పండితులందరికీ జ్ఞానబోధ
చేయాలి. అది నావల్ల తప్ప మరెవరికీ
సాధ్యం కాదు,” అన్నాడు.

మహాసేనుడు నవ్వి, “నా ఆస్థాన పండితు
లదిమిడిమిడి జ్ఞానమే అనుకుందాం. నువ్వు
మహాపండితుడనడానికి ఋజువేమిటి?”
అని ప్రశ్నించాడు.

“మీ ఆస్థాన పండితులలో ఒకరిని నా
శిష్యుడిగా స్వీకరిస్తాను. ఒక నెల రోజుల
తర్వాత అతడిలో వచ్చిన మార్పును, తమరే
స్వయంగా పరిశీలించవచ్చు,” అన్నాడు
దివ్యనాథుడు.

మహాసేనుడు తల అడ్డంగా వూపి,
“పారుగు రాజ్యాన్ని నా దూరపు బంధువైన
జగత్సేనుడు ఏలుతున్నాడు. ఆయన కళా
కారుల నేచగించుకుని, వారికి తన ఆస్థా
నంలో చోటు లేకుండా చేశాడు. నువ్వు నీ
ప్రతిభను అక్కడ నిరూపించుకుని రాగలిగితే,
మొత్తం నా పండితులందరినీ నీకు శిష్యులను
చేస్తాను,” అన్నాడు.

రాజు ఇలా అనగానే, దివ్యనాథుడు
పట్టుదలకొద్దీ జగత్సేనుడి వద్దకు వెళ్ళాడు.
ఆయన చిరాకుగా, “నాకు కవి పండితులన్నా,
కళాకారులన్నా సదభిప్రాయం లేదు. నువ్వు
మరే రాజు దగ్గరికైనా వెళ్ళు,” అన్నాడు.

దివ్యనాథుడు వెంటనే, “మహాప్రభూ!
నేను కవిని, పండితుణ్ణి మాత్రమే కాదు,
అన్ని కళల్లోనూ పాండిత్యమున్నవాణ్ణి. ఎందరో
రాజులు నాకాశ్రయమిస్తామన్నారు. కానీ
కాళిదాసును భోజరాజు, తెనాలి రామకృష్ణుణ్ణి
శ్రీకృష్ణదేవరాయలూ ఆకర్షించినట్లు తమరు
నన్నాకర్షించారు,” అన్నాడు.

ఇదివిని జగత్సేనుడు పాంగిపోతూ, “ఏమిటి
నాలోని ఆ ప్రత్యేకత?” అని అడిగాడు.