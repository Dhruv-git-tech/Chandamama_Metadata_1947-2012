మవుతుంది. నేను చెప్పినట్టు చెయ్యి. ఇక్కడికి రెండు యోజనాల దూరంలో ఒక సరస్సు ఉన్నది. దాని పడమటి గట్టున చంద్రముఖి అనే చెట్టున్నది. దాని ఆకులు అర్ధచంద్రాకారంతో, ఒక విధమైన సువాసన కలిగి ఉంటాయి. తెల్లవారుజామునే దాని ఆకులు పిడికెడు కోసి, వాటిని నమిలి మింగు. ఆ ఆకులే నూరి పుండు పైన పట్టించు. మూడు రోజులలో పుండు మాని పోతుంది. సుఖంగా వుంటావు," అని వైద్యుడు ఆ పేదవాడికి చెప్పాడు.

పేదవాడు వైద్యుడికి ధన్యవాదాలు చెప్పి వెళ్ళిపోయాడు

నెల రోజులు పూర్తికాగానే వైద్యుడు రాచపుండుకు మందు తయారు చేసి తీసుకు పోయి, రాజుగారి దర్శనం చేసుకుని, "మహారాజా, తమ రాచపుండుకు మందు తయారు చేసి తెచ్చాను," అన్నాడు.

"నా రాచపుండు అప్పుడే నయమయిందే. ఇంక మందు మాకు లెందుకు?" అన్నాడు రాజు.

వైద్యుడు నిర్ఘాంతపోతూనే, "చాలా సంతోషం, మహారాజా! తమకు ఎవరు చికిత్స చేశారు?" అని అడిగాడు.

"నాకు చికిత్స చెప్పినది నువే కాదు టయ్యా? నీ దగ్గిరికి ఆ నాడు వచ్చిన పేద వాణ్ణి నేనే!" అన్నాడు రాజు.

తరవాత రాజు వైద్యుడికి యాభైవేల వరహాలు కానుక ఇచ్చి. ఘనంగా సత్కరించి పంపేశాడు.