“రాసిపెట్టిఉన్నదా! సరే, తినకపొతే?”
అన్నాడు మజీద్.

“నీకు అలాంటి సందేహమే వద్దు. ఇవాళ నువు నిస్సందేహంగా పాయసం తింటావు,” అన్నాడు హస్సన్ బ్రసీ.

“నేను తినకూడదనుకుంటే?” అని మజీద్ మళ్ళీ అడిగాడు.

“తినాలనుకున్నా తింటావు; తినకూడ దనుకున్నా తింటావు,” అన్నాడు హస్సన్ బ్రసీ ఖచ్చితంగా.

“చచ్చినా ఇవాళ పాయసం తినను. భగవంతుడు నా చేత ఎలా తినిపిస్తాడో నేనూ చూస్తాను,” అంటూ మజీద్ కోపంగా అక్కడి నుంచి వెళ్ళిపోయాడు.

ఇంటికి పొతే తన తల్లి పాయసం చేసి తిన మనవచ్చు. లేదా ఇరుగు పారుగు వారెవరైనా పాయసం తెచ్చి ఇస్తే తాను తినవలసి రావచ్చు. అందుకని మజీద్ అడవి కేసి బయలుదేరాడు. వాడు ఊరు విడిచి, నిప్పు లాగా కాలుతున్న ఇసుకలో పదిమైళ్ళు నడిచి, ఒక చెట్టు నీడ చేరుకుని సేద తీర్చుకోసాగాడు.

ఇంతలో వాడికి బాటసారు లెవరైనా వచ్చి, తనను పాయసం తినమని బలవంత పెట్టవచ్చునని భయం పుట్టింది. వెంటనే వాడు చెట్టెక్కి, ఆకుగుబుర్ల మధ్య ఎవరికీ కనిపించకుండా కూచుని, చిన్న కునుకు తీశాడు.

ఒక గంట గడిచాక ఒక పెళ్లిపఠాలం బస్రాపోతూ అటుగా వచ్చింది. చెట్టునీడ చూడగానే వాళ్ళకు ప్రాణం లేచి వచ్చింది. ఆడామగా, పిల్లాజెల్లా అంతా ఆ చెట్టునీడలో మజిలీ వేశారు. ఒంటెలను చెట్టుకు కట్టి మేత వేసి, భోజనాల వేళ కావటంచేత ఏదైనా పంటకం చేసుకు తిని, మరీ బస్రానగరం కేసి బయలుదేర నిర్ణయించు కున్నారు వాళ్ళు.

అందరూ తలా ఒక వంటకమూ సూచించారు. కాని అన్ని టికన్న పాయసం చేయటం తేలిక గనక అదే చెయ్యటానికి నిర్ణయం జరిగింది. వెంటనే రాళ్ళతో