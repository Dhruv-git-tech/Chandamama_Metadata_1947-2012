ఆమె అమాట అంటూండగానే భూమి అదిరింది. రాక్షసుడు దూరాన వస్తున్నట్టు తెలిసింది.

“ఏం చెయ్యాలి? ఏం చెయ్యాలి?” అని ఆమె లబలబలాడింది.

“నీ పిల్లవాణ్ణి ఎక్కడన్నా దాచు! నేను గంగాళంలో కూర్చుంటాను,” అంటూ నేను గంగాళంలోకి చేరి, పైన మూత వేసు కున్నాను. అదృష్ట పశాస్త్ర నీరు ఇంకా అంతగా వేడెక్కలేదు.

రాక్షసుడు వస్తూనే ఆమెను, “పిల్లవాణ్ణి ఉడకబెట్టావా?” అని అడిగాడు.

“ఇంకా నీరు మసులు పట్టలేదు,” అన్నదామె.

నేను నీటిలో నుంచి బుడగల చప్పడు చేశాను. అది పిల్లవాడే చేస్తున్నాడనుకుని, రాక్షసుడు పొట్ట ఎగిరేటట్టు నవ్వుతూ, గంగాళం కింద మంట పెద్దది చేసి, దాని పక్కనే నడుము వాల్చాడు.

క్రమంగా గంగాళంలో నీరు వేడెక్కి సాగింది. నేను అందులో ఉడకక తప్ప దనుకున్నాను. గంగాళం కింది భాగం భరించరానంతగా వేడి ఎక్కింది.

ఇంతలో రాక్షసుడు గురకపెట్టనారం భించాడు లాగుంది. ఆమె గంగాళం మూత ఎత్తి, “బతికి ఉన్నావా?” అని రహస్యంగా అడిగింది.

“కొసపాణం ఇంకాపోలేదు,” అన్నాను, మూత ఎత్తి, గంగాళంలో లేచి నిలబడి. రాక్షసుడు మంచి నిద్రలో ఉన్నాడు. నేను గంగాళంలో నుంచి శ్రమపడి దిగాను. కాని తరవాత ఏం చెయ్యాలి?

ఆమె సైగచేసి, రాక్షసుడి పక్కన ఉన్న బల్లెం చూపించింది. అది “చాలా పెద్దది. నేను ఆ బల్లెం పట్టుకుని ఎత్తాను. అది చాలా బరువుగా ఉన్నది. ఎలాగూ చావు తప్పేదారి లేదు. ఆ బల్లాన్ని రెండుచేతులా ఎత్తి, నా కున్న శక్తి అంతా ఉపయోగించి రాక్షసుడి కళ్ళమధ్య దిగవేశాను. అది వాడి తలను దూసుకుని, జానెడు లోతున భూమిలోకి దిగబడి పోయింది. రాక్షసుడు