“అది నిజమే. కాని ఇక్కడికి ఎలా వచ్చావు? ” అని ఆమె అడిగింది.

నేను నా అనుభవమంతా చెప్పాను.

“నేను కూడా నీలాగే ఇక్కడికి అనుకోకుండా వచ్చి చేరాను. పిల్లవాణ్ణి ఎత్తుకుని సముద్రతీరాన నడుస్తూ పడవను చూసి, నేరక అందులోకి అడుగు పెట్టాను. ఏమి జరిగినదీ తెలుసుకునేలోపల పడవ ఈ దీవికి చేరనే చేరింది. దీవిలోకి అడుగు పెట్టటం ప్రమాదమని నేను కలలో కూడా అనుకోలేదు. నేను దిగిన మరుక్కణం పడవ వెళ్ళి పోయింది. ఇక్కడ చిక్కుపడిపోయాను. నువ్వయినా ఇక్కడి నుంచి తప్పించుకు పోలేవు,” అన్నదామె.

ఆమె వెనకగా నేను రాళ్ళతో కట్టిన ఒక వంట ఇంట్లోకి నడిచాను. అందులో ఒక పక్కగా పెద్దగంగాళం ఉన్నది. దాని కింద కొద్దిపాటి మంట ఉన్నది.

“నీ కొడుకును ఎందుకు చంప బోయావు?” అని అడిగాను.

“నా ప్రారబ్దం ఏమని చెప్పను? వీణ్ణి రాక్షసుడికి వండి పెట్టాలి. అందుకే గంగాళం కింద మంటచేశాను,” అన్నదామె కన్నీరు కార్చుతూ.

నీరు త్వరగా మరగకుండా మంట చిన్నది చేసిందిట. కాని రాక్షసుడు వచ్చి మంట పెద్దది చేస్తాడు.

ఆ పిల్లవాడు కేరింతాలు కొడుతూ, తళ తళలాడే ఆ కత్తిని తన చిన్న చేతులతో పట్టుకోవాలని ప్రయత్నిస్తున్నాడు. అది చూసి ఆ స్త్రీ కత్తి అవతల విసిరేసి, గుండె పగిలేటట్టు ఏడుస్తూ, “నా పల్ల కాదు! నా వల్ల కాదు!” అన్నది.

నే నామె దుస్థితిగ్రహించి, దగ్గిరికి వెళ్ళి, “ఇక్కడ ఏం చేస్తున్నావు?” అని అడిగాను.

ఆమె నా గొంతువిని, పిల్లవాణ్ణి తన గుండెకు అదుముకుంటూ లేచి, పారి పోబోయింది. కాని నేను పరిగెత్తి వెళ్ళి ఆమెను చేరుకుని, “భయపడకు. నేనూ నీ స్థితిలోనే ఉన్నాను,” అన్నాను.