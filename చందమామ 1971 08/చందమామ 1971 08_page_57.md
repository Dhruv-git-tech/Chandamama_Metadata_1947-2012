కున్నాడు శ్రీపతి. అతను జగపతి ఇంటికి వెళ్ళాడు. అతను వెళ్ళేసరికి జగపతి, లక్ష్మీ భోజనం చేస్తున్నారు. శ్రీపతిని చూసి జగపతి, “రా! రా!” అంటూ ఆహ్వా నించాడు.

శ్రీపతి ఆ దంపతుల కెదురుగా చతుకిల బడి, “అంతులేని గొంతెమ్మ కోరికలు గల లక్ష్మితో ఈ జగపతి ఎలా వేగుతున్నాడో ?” అని తనలో అనుకున్నాడు. కాని జగపతి మొహం చూస్తే, అతను భార్యతో యాతన పడుతున్న లక్షణా లేమీ కనిపించలేదు. అతను మంచి ఉత్సాహంలో ఉన్నట్టు కనిపిస్తున్నాడు. వాళ్ళు ఉత్త గోంగూర పచ్చడి మెతుకులే తింటున్నారు. లక్ష్మి మొహంలో అసంతృప్తి లేదు. కావటానికి పూరి ఇల్లే అయినా చాలా శుభ్రంగా ఉన్నది.

జగపతి భోజనం ముగించి వచ్చి శ్రీపతి పక్కన కూర్చుంటూ, “నిన్ను కలుసు కుందామంటే తీరటమే లేదు. ఎలా ఉన్నది నీ కొత్త సంసారం?” అన్నాడు.

“నా సంసారానికేంలే ? నీ కంత తీరక పోవటాని కేమిటి కారణం?” అని శ్రీపతి అడిగాడు.

“అటు చూడు, పెరడంతా చదును చేసి, శుభ్రం చేసి, మొక్కలు నాటాం. అవి కాపుకు వచ్చాయంటే మాకు బోలెడు ఆదాయం,” అన్నాడు జగపతి.

“నీ భార్య కూడా నీతో పాటు శ్రమ పడుతున్నదా ? నగలూ, చీరలూ కావాలని వేధించటం లేదా ?” అని అడిగాడు శ్రీపతి.

“అదేమీ లేదే!” అన్నాడు జగపతి.

“అయితే అనాడు బావి దగ్గర జరిగిన సంభాషణ తారుమా రయిందన్నమాట!” అన్నాడు శ్రీపతి.

“తారుమారు ఏమీ లేదు, అన్నగారూ. ఆ నాడు నా కా కోరికలన్నీ ఉన్న మాట నిజమే. కాని ఇపుడు ఉన్నదానితో తృప్తి పడటం నేర్చుకున్నాను,” అన్నది లక్ష్మి.

శ్రీపతి గుణపాఠం నేర్చుకున్నాడు: సంపద కోరికలను వృద్ధి చేస్తుంది, పేదరికం వాటిని అదుపులో ఉంచుతుంది.