మనకు," అని నౌకర్లతో, "ఇక్కడెందుకు ? వెళ్ళి మీ పనులు మీరు చూసుకోండి," అని పంపేసింది.

శ్రీపతి భోజనానికి కూర్చోగానే పంట వాడు వచ్చి, నాలుగు కూరలూ, పిండి వంటలూ వడ్డించాడు.

“నా కొంప గుల్ల అవుతున్నది!” అని శ్రీపతి అరిచాడు.

“ఇస్, ఊరుకోండి. పనివాళ్ళు నవ్వి పోతారు. మనం ఇంత తిని ఇతరులకు ఇంత పెట్టగలం. ఎందుకు బాధపడతారు?” అన్నది రోహిణి.

మరో నాలుగు రోజులు గడిచాక రోహిణి రకరకాల బట్టలూ, నగలూ కొని తెచ్చి తన భర్తకు చూపింది. వాటిని చూసి శ్రీపతి,

“బాబోయ్, నేను బికారిసయిపోయాను,” అంటూ బావురుమని ఏడిచాడు.

రోహిణి అతని కళ్ళు తుడుస్తూ “ఏడవ కండి. ఊరుకోండి,” అని ఓదార్చింది.

“ఏడవక ఏం చెయ్యమన్నావు? ఆ నాడు బావి దగ్గిర నీ మాటలు విని మోసపోయాను. వట్టి అబద్దాలకోరువి,” అన్నాడు శ్రీపతి.

రోహిణి ఆశ్చర్యపడుతూ, “అదా సంగతి! ఆ రోజు నా మాటలు విని నన్ను చేసుకున్నా రన్నమాట! అయినా నేను అబద్దాలకోరును కాను. మనకు గతి లేక పోతే సరిపెట్టుకునేదాన్నే. ఇప్పుడు అలా కాదుగదా! కావలిసినంత ఉన్నది,” అన్నది.

తన సంగతే ఇలాగుంటే లక్ష్మిని పెళ్ళాడిన జగపతి ఎలా బాధపడుతున్నాడో అను