“ఏమిటి, ఖడ్గా! ఆమహాకాయుడు తాను గంధర్వుణ్ణని చెప్పినట్టుందే!” అన్నాడు సాలోచనగా.

“....అనే చెప్పుతున్నాడు. నయం.... దేవుణ్ణనలేదు!” అంటూ ఖడ్గవర్మ కత్తిని తిరిగి ఒరలో ఫెట్టి పక్కమీదికి పోయి పడు కున్నాడు.

“ఖడ్గా, అతడి మాటల్ని మరీ అంత చులకనగా కొట్టెయ్యకు. అంత ఆజాను బాహుపూ, సింహాల్ని, పులుల్ని మచ్చిక చేసి వేట కుక్కల్లాగా ఉపయోగించేంత శక్తి వున్నవాడూ — కేవలం మామూలు మనిపై వుండడు. మిగతా ప్రపంచంతో సంబంధం లేకుండా అతడు యీ రహస్యా

ప్రదేశంలో వుంటున్న తీరు చూశావా?” అన్నాడు జీవదత్తుడు.

“నీ మాటలు వింటూంటే, యీ మహా కాయుడు తాను చెప్పుతున్నట్టు గంధర్వుడు కాకపోయినా, ఏదో ఆర్ధ గంధర్వుడైనా అయి వుంటాడని అనుమానం కలుగు తున్నది. రేపు ఉదయం జరగబోయే ద్వంద్వయుద్ధంలో అతణ్ణి తేలిగ్గా నువ్వు జయించగలవు ‘గదా?’” అని అడిగాడు ఖడ్గవర్మ.

ఆ ప్రశ్నకు జీవదత్తుడు పెద్దగా నవ్వి. “జయించగలను. కాని తేలిగ్గానా, లేక ఎంతో శ్రమపడా అన్నది యిప్పడు చెప్పటం కష్టం. నేను నా యుద్ధ ప్రావీణ్యాన్నేకాక, మంత్రశాస్త్ర పాండిత్యాన్ని కూడా పూర్తిగా ఉపయోగించవలసి రావచ్చు. అతణ్ణి చంప కుండా లోబరుచుకుని, అతణ్ణుంచి కొన్ని రహస్యాలు లాగవచ్చునుకుంటాను. అతడు నిజంగా గంధర్వుడైతే విం ధ్యాపర్వత ప్రాంతాల్లో వున్న రాతిరధాన్ని గురించిన సమాచారం మనకు కొంత చెప్పగలడు,” అన్నాడు.

“నువ్వు ఊహించేదంతా నిజం అయితే ఎంత బావుంటుంది! ఆ రాతిరధాన్ని వెతికే శ్రమ తప్పుతుంది. సరే, నాకు నిద్ర ఆగటం లేదు,” అంటూ ఖడ్గవర్మ కళ్ళు మూసుకున్నాడు.