వెయ్యి. అందులో ఒక నాణెం నీ గుప్పిట్లో
పట్టుకుని ఒక నిమిషంసేపు కాళీమాతను
ధ్యానించి తిరిగి సంచీలో వేసెయ్యి. తర
వాత ఆ సంచిని నా కియ్యి. నువు గుప్పిట్లో
పట్టుకున్న నాణెం నేను తీస్తాను," అన్నాడు
బలాకగుప్త.

దొంగలనాయకుడు ఈ మాట నమ్మ లేదు. కాని బలాకగుప్త అలా చెయ్యలేడని రుజువు చెయ్యటానికి అతని కళ్ళకు గంతలు కట్టి, ఒక సంచీలో ఆరునాణాలు పోసి, అందులో నుంచి ఒకటి తీసి తన గుప్పిట పెట్టుకుని కాళీమాతను ధ్యానం చేసి, తిరిగి దాన్ని సంచీలో వేసి, ఆ సంచీని బలాకగుప్త చేతికి ఇచ్చాడు. కళ్ళకు గంత లుండగానే బలాకగుప్త సంచీలోపల తడివి, దొంగలనాయకుడి చేతిలో ఉండిన నాణాన్ని పైకి తీసి, "ఇదేనా?" అని అడిగాడు.

దొంగలనాయకుడు నిర్ఘాంత పోయాడు.
అతను బలాకగుప్తుణ్ణి ఇలా మూడుసార్లు
పరీక్షించాడు. మూడుసార్లు బలాకగుప్త
సరి అయిన నాణాన్నే పైకి తీశాడు.

దొంగలనాయకుడు బలాకగుప్త కాళ్ళపై
పడి, “క్షమించు, స్వామీ! నువు నిజంగా
కాళీమాత భక్తుడివే. నీకు కాళీమాత వరం
ఉన్నది!” అని క్షమాపణ చెప్పకుని,
అతనికి అతని సాతే కాక, అదనంగా కాను
కలు కూడా ఇచ్చి పంపేశాడు.

వాళ్ళు తమ దేశానికి తిరిగి వచ్చే
టప్పడు గోపాలుడు, తన యజమానిని,
“బాబూ, తమకు కాళీమాత వరం ఉన్న
మాట ఎన్నడూ చెప్పారు కారేం?” అని
ఆడిగాడు.

బలాకగుప్త నవ్వి, “పచ్చివాడా, నేను
చేసినది చిన్న ఇంద్రజాలం. ఈ చలిరోజుల్లో
ఒక నాణెం ఎవరన్నా ఒక నిమిషంసేపు
గుప్పిట పట్టుకుంటే అది వేడెక్కుతుంది.
దాన్ని మామూలు నాణాలతో చేర్చినప్పుడు
మిగిలినవి చల్లగా వుంటాయి. అది ఒకటే
వేడిగా ఉంటుంది,” అన్నాడు.

“మొత్తం మీద ఇంద్రజాలం మన ధన
ప్రాణాలను కాపాడింది,” అన్నాడు
గోపాలుడు.