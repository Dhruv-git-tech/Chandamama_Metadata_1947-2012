ముకుందుడు తాను కొన్న సకిలీరవ్వల కమ్మలు తెచ్చి చూపాడు. వాటిని చూస్తూ నీలకంటుడు దగ్గుతెర తెచ్చుకుని, తాగటా నికి నీరు కావాలని సైగ చేశాడు. ముకుందుడు లోపలికి పెళ్ళి నీరు తెచ్చేలోపల నీలకంటుడు తన కమ్మలు, ముకుందుడి కమ్మలకు మార్చేసి, నీరు తాగి తన ఇంటికి వచ్చేశాడు. తాను తెచ్చుకున్నవి సకిలీ రవ్వల కమ్మలనీ, తాను ఉంచినవి అసలు రవ్వల కమ్మలనీ అతను ఎరగడు.

నిశ్చితార్థానికి వస్తూ నీలకంటుడి వియ్యాల వారు కమసాలిని వెంట తెచ్చి, పెళ్ళి కూతురికి కొన్న రవ్వల కమ్మలను పరీక్ష చేయించారు. కమసాలి వాటిని చూసి అవి సకిలీ రవ్వలన్నాడు.

నీలకంటుడు కంగారుపడి, “ముకుందుడు కొన్న రవ్వలకమ్మల లాటివే నేనూ కొన్నాను. కావలిస్తే వాటిని పరీక్షంచండి,” అన్నాడు. ముకుందుడి పద్ద ఉన్న రవ్వల కమ్మలు చూసి కమసాలి, అవి అసలు రవ్వలని చెప్పాడు.

నీలకంటుడి వియ్యాల వారికి చాలా కోపం వచ్చింది. వాళ్ళు సంబంధం మాను కునే ధోరణిలో ఉండగా ముకుందుడు వారితో, “మీరు తొందర పడకండి. నేను కొన్నవి సకిలీరవ్వల కమ్మలే. ఏదో పొర పాటు జరిగి కమ్మలు మారి ఉంటాయి. నీలకంటుడివే అసలురవ్వల కమ్మలు,” అన్నాడు.

పెళ్ళివారు తృప్తిపడి నిశ్చితార్థం చేసు కున్నారు.

ముకుందుడి వియ్యాల వారు కూడా ముకుందుడితో పేచీ పడలేదు. “మీరు రవ్వలకమ్మలు కొనమన్నారు. అసలురవ్వలవి కొనే శక్తిలేక సకిలీరవ్వలవి కొన్నాను,” అని ముకుందుడు చెబితే వాళ్ళు తృప్తి పడడారు.

ఇద్దరు ఆడపిల్లల పెళ్ళిళ్ళూ సలక్షణంగా జరిగిపోయాయి.

అటు తరవాత నీలకంటుడు ముకుందుణ్ణి చూసి ఈర్ష్యపడలేదు. ఇద్దరూ స్నేహితుల్లా జీవించారు.