నాటికి పిల్లకు రవ్వలకమ్మలు కొనమని ముకుందుడికి తమ మనిషి ద్వారా కబురు చేశారు.

ఈ మాట వినగానే ముకుందుడి గుండెలో రాయి పడింది. అసలురవ్వల కమ్మలు కొనే శక్తి అతనికి లేదు. అందుచేత అతను కూడా బస్తీకిపోయి నకిలీరవ్వల కమ్మలు కొన్నాడు.

ఇది జరిగేలోపుగా నీలకంటుడి భార్య, తన కుమార్తె పెళ్ళి నిశ్చయమైనట్టు తన అన్నకు రాస్తూ, తన భర్త నకిలీరవ్వల కమ్మలు కొన్నాడనీ. ఆ సంగతి బయట పడితే తన కూతురు కాపరం చెడుతుందనీ తెలిపింది. నీలకంటుడి బావమరిది అసలు రవ్వల కమ్మలే పంపాడు. అయితే ఈ సంగతి

తన భర్తకు చెప్పక, నీలకంటుడి భార్య నకిలీరవ్వలకమ్మలను రహస్యంగా దాచింది. ఎందుకంటే నీలకంటుడికీ, అతని బావ మరిదికీ ఏదో కారణంవల్ల చాలా కాలంగా మాటలు లేవు.

తన ప్రయత్నం ఫలితంగా ముకుందుడు కూడా రవ్వలకమ్మలు కొన్నాడని వినగానే, అవి అసలురవ్వల కమ్మలు అయి ఉంటాయనీ, వాటిని ఎలాగైనా కాజెయ్యాలనీ నీలకంటుడికి దుర్భుద్ది పుట్టింది. అతను తన ఇంట వున్న కమ్మలు రహస్యంగా పట్టుకుని ముకుందుడి ఇంటికి వెళ్ళి, “నువు రవ్వలకమ్మలు కొన్నావుట, ఏవీ? చూపించు. నేను కూడా అలాటివే కొంటాను,” అన్నాడు.