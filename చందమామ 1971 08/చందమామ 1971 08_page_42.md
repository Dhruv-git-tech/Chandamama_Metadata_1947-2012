"మీ నాయకుడికి జూదం లాటి దాని మీద మోజు ఉన్నదా?" అని బలాకగుప్త మళ్ళీ అడిగాడు.

"జూదం కాదు గాని, మా నాయకుడికి చదరంగం ఆడటం అంటే చాలా ఇష్టం. పందెం కాసి మరీ ఆడతాడు. నేను చాలా సార్లు అతణ్ణి చదరంగంలో ఓడించి డబ్బు గెలుచుకున్నాను," అన్నాడు జటాధరుడు.

"మీ నాయకుణ్ణి మా వద్దకు ఒకసారి పంపగలవా? మాకు చదరంగం బాగా వచ్చునని చెప్ప," అన్నాడు బలాకగుప్త జటాధరుడితో.

జటా ధరుడు ఏమి చెప్పాడో గాని, దొంగలనాయకుడు ఖైదీ లున్న గుహకు వచ్చాడు.

"నుపు నిజంగానే మమ్మల్ని కాళీ మాతకు బలి ఇవ్వబోతున్నావా?" అని బలాకగుప్త అతన్ని అడిగాడు.

"ఆ మాట వేళాకోళానికి చెప్పానను కున్నావా?" అన్నాడు దొంగలనాయకుడు రోద్రంగా.

"కొంచెం ఆలోచించుకో. నేను కూడా కాళీమాత భక్తుణ్ణి. అంతేకాదు, కాళీమాత నుంచి వరం పొందినవాణ్ణి," అన్నాడు బలాకగుప్త.

"నేను నమ్మను," అన్నాడు దొంగల నాయకుడు.

"నుపు నమ్మవద్దు. నేను రుజువు చేస్తాను. నా కళ్ళకు గంతలు కట్టు. ఒక సంచీలో నీ యిష్టం వచ్చిన నాణాలు ఆరు