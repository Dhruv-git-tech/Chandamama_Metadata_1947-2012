CHITRA

గట్టిగా తట్టి చూసి బలం, వేగం రెండూ వున్నవని భావించిన ఒక అశ్వాన్ని కట్టు విప్పి బయిటికి తీసుకు వచ్చాడు.

మహాకాయుడు జీవదత్తుడు తెచ్చిన అశ్వాన్ని చూసి, 'ఆహా, సుపు నా దగ్గిర వున్న అశ్వాల్లో ఉత్తమమైనదాన్నే ఎన్ను కున్నావు. ఎన్నో ఏళ్ళ కిందట నా తలి దండ్రులు దీని పూర్వీకుడి మీదే ఎక్కి, వింధ్యపర్వత ప్రాంతాల సుంచి యిక్కడికి వలస వచ్చారు,' అన్నాడు.

“అలాగా! అయితే నీ బల గర్వం పోగొట్టిన తరవాత నేను దీని మీదే స్వారీ అయి, నా మిత్రుడితో ఆ పర్వత ప్రాంతా లకే పోతాను,” అన్నాడు జీవదత్తుడు.

ఆ మాట మహాకాయుడికి చాలా కోపం తెప్పించింది. అతడొకసారి మీసం మెలి వేసి, జీవదత్తుడి కేసి గుడ్లురుముతూ చూసి అశ్వశాలలోకి పోయి, అశ్వాన్నోకదాన్ని బయిటికి తెచ్చాడు. తరవాత అతడి అజ్ఞ కాగానే గండ్రగొడ్డలి యువకుడు రెండు అశ్వాలకూ జీను వేసి, కళ్ళాలు తగిలించాడు. మహాకాయుడూ, జీవదత్తుడూ తమ తమ అశ్వాలను ఎక్కి కూర్చున్నారు. మహాకాయుడి చేతిలో ఒక గద వున్నది. జీవదత్తుడి చేతిలో ఎప్పుడూ వుండే దండం మాత్రమే వున్నది.

“ఇంతవరకూ నీ పేరేమిటో నాకు తెలి యదు. నిన్ను యమపురికి పంపే ముందు పేరు తెలుసుకోవాలని వున్నది. నీ పేరే మిటి?” అని అడిగాడు మహాకాయుడు.

“నా పేరు జీవదత్తుడు, నా మిత్రుడి పేరు ఖడ్గవర్మ. నిన్ను నేను చంపదలచు కోలేదు. కాళ్లూ చేతులూ విరగ్గొట్టి వదల దలుచుకున్నాను. అయినా పేరు తెలుసు కోవటం మంచిది గదా. నీ పేరేమిటి?” అన్నాడు జీవదత్తుడు.

“నా పేరు వసుమతి. ఇంకో క్షణంలో యీ లోకాన్ని వదలబోయే నీకు నా పేరు తెలుసుకున్నందువల్ల ప్రయోజనం ఏమిటి? కాచుకో!” అంటూ మహాకాయుడు గద పై కెత్తి గుర్రాన్ని ముందు కురికించాడు.