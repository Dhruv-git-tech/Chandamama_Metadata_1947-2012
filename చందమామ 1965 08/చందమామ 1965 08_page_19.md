చేసి, తన సందేశాన్ని అన్ని తరగతుల వారికి వినిపించాడు. ఆ సందేశం అమో ఘంగా పని చేసింది. కొత్త సంస్కరణల కింద ఏర్పడ నున్న శాసనసభలకు నవం బరులో ఎన్నికలు జరిగాయి. లండను లోని “టైమ్స్” పత్రిక విలేఖరి అలహాబాదు సమీపంలో ఎన్నికలు చూసి ఇలా రాశాడు: “ఇండియా లోని ప్రజలకు స్వపరిపాలన నేర్పడానికి సాగించిన కృషిక ఇదే ఆరంభ మనటానికి ఆధారం ఏమీ కనబడదు... ఉదయం ఎనిమిది లగాయతు మధ్యాస్నం పన్నెండు దాటిన దాకా కూడా ఒక్కడైనా వచ్చి వోటు వెయ్యలేదు.”

గాంధీజీ భారతీయులను ఉద్భోధిస్తూ శాసనసభలను బహిష్కరించ మన్నాడు. వాళ్ళు ఆలాగే బహిష్కరించారు.

కలకత్తాలో జరిగిన అవసర సమావేశం తోనే కాంగ్రెసు చరిత్రలో గాంధీ శకం ఆరంభ మయింది. దానికి హాజరైన వారిలో అధిక సంఖ్యాకులు ఖిద్దరు ధరించి, హిందూ స్త్రానీ భాష మాట్లాడే వాళ్ళు. జిన్నాకు కాంగ్రెసు రాజకీయాలే గాక కాంగ్రెసు వాతావరణం కూడా పడలేదు. మిత వాదులు పూర్తికా ప్రభుత్వ పక్షమై పోయారు.

మోతీలాల్ గాంధీజీ మార్గం తొక్క నిర్ణయించిన తరువాత ఆయన జీవితంలో పెద్ద మార్పులు వచ్చాయి. ఆయన తన ప్రాక్టీసు తోబాటు అంతులేని రాబడిని వదులుకోవలిసి వచ్చింది, విదేశీ వస్తువులు బహిష్కరించ వలిసి వచ్చింది, తన బ్రిటిమ మిత్రులతో సంబంధాలు మానుకో వలిసి వచ్చింది, తన చిన్న కూతురు కృష్ణను బ్రిటిమ పాఠశాల మాన్పించి, ఇంట్లోనే ట్యూటర్లను పెట్టవలిసి వచ్చింది.

1920 డిసెంబరు 26 న నాగపూరులో అసలు కాంగ్రెసు సమావేశం విజయరా ఘవాచారయ్యరుగారి అధ్యక్షతన జరిగింది. ప్రారంభ దశలో సహాయ నిరాకరణ తీర్మా