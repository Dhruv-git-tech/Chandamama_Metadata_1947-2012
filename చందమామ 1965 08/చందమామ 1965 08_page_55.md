రావటం కనిపించింది. వెంటనే పురో హితుడు, “నిజమే, మహారాజా! నిన్న రాత్రి లక్ష్మీపూజకు గాను చంద్రహారం అవసర మని పావుకారుతో అన్నాను. ఆయన దాన్ని నా కిచ్చాడు కూడా. దానితో పూజ పూర్తి చేసి, ఈ ఉదయమే మన పాత మంత్రి గారి కిచ్చాను,” అన్నాడు.

ఆంతలో ఆ ముసలి మాజీమంత్రి అక్కడికి రానే వచ్చాడు. రాజుగా రాయ నకు చంద్రహారం గొడవ ఆంతా చెప్పి, “పురోహితుడు మీ చేతి కిచ్చిన చంద్రహారం ఏది?” అని అడిగాడు.

మంత్రి ఒక్క సారి కాపునూ, పావుకారునూ, పురోహితుణ్ణీ చూసి జరిగిన దంతా గ్రహించాడు. వాళ్ళు అత్మరకుణ కోసం తప్పు ఒప్పుకుని ఇతరులను ఆందులో ఇరికించారు. తాను కూడా ఎవరినైనా ఇరికించి తప్పుకు పోవాలి. ఆయన బయటికి చూసే సరికి దూరాన ప్రహరీ గోడ పైన ఒక కోతి కనిపించింది.

అప్పుడా వృద్ధుడు రాజుతో, “ఆ చంద్రహారాన్ని నే నిక్కడికి తెస్తూ ఉండగా ఒక కోతి దాన్ని నా చేతి నుంచి లాక్కుని పారి పోయింది,” అన్నాడు.

రాజుగారు తృప్తి పడ్డాడు. చుట్టు పక్కల ఉన్న కోతులన్నిటినీ అరటిపళ్ళతో ఆకర్షించి, ఏ కోతి దగ్గిర చంద్రహారం ఉన్నదీ చూడమని ఆయన తన భటులను ఆజ్ఞాపించాడు. బయలు ప్రదేశంలో అరటి పళ్లూ, కొబ్బరికాయలూ తెచ్చి పడేశారు. ఎక్కడెక్కడి కోతులూ వాటి కోసం వచ్చాయి. ఆందులో ఒక కోతి చంద్రహారం మెడలో వేసుకుని ఉన్నది. భటులు దాన్ని కోతి నుంచి తీసి రాజుగారి కిచ్చేశారు.

అస లా చంద్రహారాన్ని తీసినది ఆ కోతే అయి ఉండటం చేత కాపు చెప్పినదీ, పావుకారు చెప్పినదీ, పురోహితుడు చెప్పినదీ, మంత్రి చెప్పినదీ కల్పన అన్న సంగతి బయట పడనేలేదు.