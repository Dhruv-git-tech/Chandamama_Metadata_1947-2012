మృగాంకదత్తుడు వ్యాఘ్రపాదుణ్ణి ఉచి తాసనం పైన కూర్చోబెట్టి, “రాజైన వాడికి తన బలమూ, ఎదిరి బలమూ తెలియాలి. పెద్ద మొనగాణ్ణునుకుని చాలా బీరాలు పలి కావు. ఇంతకూ నీకు ప్రాణం కావాలా? కోడలు కావాలా? భయం లేదు, చెప్పు. నీకు నా అభయం ఉన్నది. దూత ద్వారా నాకు కబురు చేసినట్టుగానే, ధైర్యంగా చెప్పు,” అన్నాడు.

పక్కనే ఉన్న ధీరలలితుడు, “మీరు తెమ్మంటే ఈ పశువును మీ ఎదటికి తెచ్చాను గాని, వీడి తల తెగవెయ్యటమే సరిఅయిన శిక్ష. ఇలాటి శత్రువును నిశ్శేషం చెయ్యాలి,” అంటూ కత్తి ఎత్తాడు.

వెంటనే వ్యాఘ్రపాదుడు మృగాంక దత్తుడి కాళ్ళ పైన పడి, “బావగారూ, నా ద్రోహాన్ని మన్నించండి. మన వియ్యాన్ని చెడగొట్టకండి. మీ నుంచి నాకు కావలిసింది కోడలు కాదు, అల్లుడు. నాకు కొడుకు లేడు.

విజయ నా కూతురు. దాన్ని కాపరానికి తెచ్చుకుని, ఆది నా కూతురన్న మాట మరిచిపోయి, మీ కోడలుగా ఏలుకోండి. రాజ్యలోభం చేత నేను నా ప్రాణమిత్రుణ్ణ వంచించి అతని రాజ్యం కాజేశాను. మీ రాజ్యం కూడా కాజెయ్యాలని యత్నించాను. నా పాపాలను కీమించండి,” అని పలవలా ఏడ్చాడు.

మృగాంకదత్తుడు సత్యశేఖరుడి వద్దకూ, వ్యాఘ్రపాదుడి ఇంటికీ దూతలను పంపి వారిని పిలిపించాడు. తన బాల్య మిత్రుడే తనను మోసగించినందుకు సత్యశేఖరుడు ఆశ్చర్యపడి తన రాజ్యాన్ని తాను తిరిగి తీసేసుకున్నాడు. ధీరలలితుడు వ్యాఘ్రపాదుడి కూతురైన విజయను తన భార్యగా స్వీకరించటానికి సమ్మతించాడు. భార్య భర్తగానూ, భర్త భార్యగానూ మారిపోయిన కారణం చేత వారికి శాస్త్రాక్షంగా వివాహం చేసి, అంతా సుఖంగా ఉన్నారు.