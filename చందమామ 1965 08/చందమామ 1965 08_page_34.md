ఆప్పుడు రాజు, “కుక్క ముట్టిన కుండను నిప్పుకు చూపించి వాడుకో వచ్చు,” అని బవాబు రాసి తన కూతు రికి పంపాడు.

ఆ రాత్రి పుష్కరుడు నిద్రపోతూండగా రాజకుమార్తె అతను పడుకున్న గదికి నిప్పు పెట్టింది. నిద్రపోతున్న పుష్కరుడి పైన కాలే వస్తువులు పడి చుర్రుమన్నది.

ఆ బాధకు అతను చప్పున నీటిలో నుంచి పైకి లేచాడు. తన తండ్రి అబ్దికం జ్ఞాపకం వచ్చి, తాను చాలా సేపు తాత్సారం చేశానని భయపడి గబగబా నడుస్తూ ఇంటికి వెళ్ళాడు.

“ఇంతలోనే తిరిగి పచ్చారే! ఆప్పుడే స్నానం అయిపోయిందా?” అన్నారు బ్రాహ్మణులు.

స్నానం చేద్దామని నీటిలో ముణిగి మళ్ళీ పైకి లేచే లోపుగా తనకు జరిగిన అనుభవాలన్నిటినీ అతను బ్రాహ్మణులకు చెప్పాడు.

వారు అంతా విని, “నిశ్చయంగా ఇది విష్ణు మాయ!” అన్నారు.

బేతాళు డీ కథ చెప్పి, “రాజా, నా కొక్క సందేహం. విష్ణువు తన మాయను ఇలా ప్రదర్శించటంలో ఆయన ఉద్దేశ మేమిటి? ఈ ప్రశ్నకు సమాధానం తెలిసి కూడా చెప్పకపోయావో నీ తల పగులు తుంది,” అన్నాడు.

దానికి విక్రమార్కరుడు, “పుష్కరుడు రాజుగా తన బాధ్యతలను విస్మరించి ఎప్పుడూ విష్ణుచింతన లోనే కాలం పుచ్చాడు. అందుచేత మనిషికి కలిగే సహజ వికారాలనూ, నిరుపేదలు గడిపే నికృష్ణజీవితాన్నీ, పుష్కరుడికి గుర్తు చేసే ఉద్దేశంతో విష్ణువు తన మాయను అలా ప్రదర్శించాడు,” అన్నాడు.

రాజుకీ విధంగా మౌనభంగం కలగగానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)