వచ్చింది. వెంటనే మాదిగది తన బిడ్డలను పిలిచి, “మీ అయ్య ఫలాని చోట ఉన్నాడు. అక్కడికి వెళ్ళి, తిండికి జరగటం లేదని చెప్పి, ఆయన ఇచ్చినది పుచ్చుకురండి,” అని పంపింది.

పుష్కరుడు తన కొత్త భార్యతో కావరం ఉంటున్న మేడ కిందికి వచ్చి వాళ్ళు, “అయ్యా, ఆకలి! బాబూ, ఆకలి!” అని ఆర్తిగా అరవసాగారు. పుష్కరుడు మేడ కిటికీలో నుంచి తొంగిచూసి, తన బిడ్డలను గుర్తించి, చల్లగా తన వేలి ఉంగరం తీసి వాళ్ళ ముందు పడేశాడు. వాళ్ళు దాన్ని తీసుకుని తమ తల్లి దగ్గిరికి వెళ్ళిపోయారు.

ఆద్దం ముందు కూర్చుని తల దువ్వకుంటున్న అతని కొత్తభార్య పుష్కరుడు చేసిన పని గమనించింది, కాని పై కేమీ అనలేదు.

మాదిగది తన భర్త పంపిన ఉంగరాన్ని అమ్మి, ఆ వచ్చిన డబ్బుతో తన సంసారాన్ని సుఖంగా జరిపింది. డబ్బు అయిపోగానే ఆమె తన పిల్లలను మళ్ళీ వాళ్ళ తండ్రి దగ్గిరికి పంపింది. వాళ్ళు ముగ్గురూ మరొక సారి తమ తండ్రి మేడ వద్దకు వచ్చి, “అయ్యా, ఆకలి!” అని అరిచారు.

ఈ సారి పుష్కరుడు కిటికీలో నుంచి రెండు బంగారు రేకులు పడేశాడు. పిల్లలు వాటిని తీసుకుని తల్లి వద్దకు తిరిగి వెళ్ళారు.

రాజకుమారై ఈ సారి కూడా తన భర్త చేసిన పని గమనించింది. “కుక్క ముట్టు కున్న కుండను ఏంచెయ్యాలి?” అని ఒక చీటీ మీద రాసి, ఒక దాసిద్వారా రాజసభలో ఉన్న తన తండ్రి వద్దకు పంపింది.

రాజది చదువుకుని, “కుక్క ముట్టు కున్న కుండను ఆపతల పారెయ్య వలిసింది,” అని, ఆ చీటీకి జవాబు రాసి తన మంత్రికి చూపాడు.

“అవతల పారెయ్య నవసరం లేదు, మహారాజా. అగ్నితో శుద్ధి చేసి తిరిగి వాడుతో వచ్చు,” అన్నాడు మంత్రి.