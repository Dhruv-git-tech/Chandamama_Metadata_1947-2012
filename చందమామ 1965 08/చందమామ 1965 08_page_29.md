బందీ గా తీసుకురమ్మని మహారాజుగారి
ఆజ్ఞ!” అన్నాడు మథ్రాసింగు.

“ఆయిన వారితో చెప్పి రావటాని కైనా అవకాశం లేదా?”

“దానుణ్ణి కుమించాలి.”

“మహారాజుగారి అజ్ఞకు తిరుగు లేదనుకో... అయినా, ఒకవేళ నేను నీకు బందీ కావటానికి నిరాకరించి యుద్ధానికి తలబడితే ఏం చెయ్యమన్నారు మహారాజుగారు?”

“నా నోట అనరాని మాట అనిపిస్తు న్నారు...యువరాజును సజీవంగా గాని, నిర్ణీవంగా గాని తెచ్చి తమ ఎదట ఉంచ మని మహారాజుగారి అజ్ఞ!”

తన తండ్రి వైఖరి తాను భయపడినంత తీవ్రంగానూ ఉన్నదని జగతసింహుడు గ్రహించాడు. తాత్సారం చేసి ప్రయోజనం లేదు, తండ్రి ఎదటికి పోయి దండన పొందటం తప్ప వేరు మార్గం లేదు.

అతను మథ్రాసింగుతో, “నా సైన్యం దారుకేశ్వర నదీ తీరాన జహానాబాదు దగ్గిర ఉన్నది. దాని గతేమిటి?” అన్నాడు.

“దాని విషయమై నేను ఏర్పాటు చేస్తాను,” అని మథ్రాసింగు ఒక సైనికుణ్ణి జహానాబాదుకు వెళ్ళమన్నాడు. ఆ సైనికుడు మందారణ మీదుగానే వెళ్ళాలి.

జగతసింహుడు ఆ సైనికుడితో, “నీకు మందారణ దుర్గ ప్రాంతంలో ఎవరైనా కనిపిస్తే, నేను మా తండ్రిగారి అజ్ఞపై ఆయనను చూడటానికి పాట్నా వెళ్ళానని చెప్పు,” అన్నాడు.

తరవాత అతను తన తండ్రి పంపిన ఆశ్వీకుల వెంట బయలుదేరాడు. అతని కోరిక ప్రకారం మథ్రాసింగు తన సైనికులను రెండు భాగాలు చేశాడు. వెనకా, ముందూ సైనికులు నడుస్తుంటే, మధ్యగా జగతసింహుడు నడిచాడు, అతని పక్కగా మథ్రాసింగు నడిచాడు. —(ఇంకాపుంది)