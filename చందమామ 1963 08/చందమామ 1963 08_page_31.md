“అయితే మరిపద!” అన్నాడు పిశాచి. గుర్రాలన్నీ సముద్రపు టొడ్డు కేసి వేగంగా పరిగెత్తాయి. ఒక్కొక్క గుర్రమేనీటి డగ్గిరికి రాగానే దాచిపై నున్న పిశాచి, “అవతలి గట్టుకు!” అని కేక పెట్టటమూ, గుర్రం ఆకాశంలోకి ఎగరటమూ జరిగింది. సమయస్ఫూర్తి కూడా, “అవతలి గట్టుకు!” అని అరిచి, గుర్రంతో సహా గాలిలోకి లేచాడు. కన్ను మూసి కన్ను తెరిచే లోపుగా గుర్రాలన్నీ అవతలి తీరాన ఉన్నాయి.

“సమయస్ఫూర్తి, ఇదే దేశమో నీకు తెలుసా?” అన్నాడు ముసలి పిశాచి.

“నాకు తెలియదు,” అన్నాడు సమయస్ఫూర్తి.

“ఇది లంక. ఈ రాత్రి లంకరాజు కూతురి వివాహం జరుగుతున్నది. అంతటి అందగత్తె మూడు లోకాలలోనూ లేదు. ఆమెను ఎత్తుకు రావటానికి మనమిప్పుడు పోతున్నాం. నీవు రావటం మంచిదే అయింది. ఎందుకంటే తిరిగి వచ్చేటప్పుడు ఆమెను నీ వెనక గుర్రం మీద కూచో బెడతాం. ఆమె నిన్ను పట్టుకోగలుగుతుంది. మేము మనుషులం కాము గనక ఆమెకు మా నుంచి పట్టు చిక్కదు. మాలో ఎవరి వెంట నన్నా గుర్రమెక్కిస్తే కింద పడి

పోవచ్చు. ఇది నీకు సమ్మతమేనా? మేము చేప్పినట్టు చేస్తావా?” అని ముసలి పిశాచి అడిగాడు.

సమయస్ఫూర్తి ముందు వెనుక లాలో చించకుండా, “ఎందుకు సమ్మతం కాదూ? మీరు చెయ్యమన్నదల్లా చేస్తాను!” అన్నాడు. అందరూ గుర్రాలు దిగారు. ఒక పిశాచి ఏదో మంత్రం ఉచ్చరించింది. మరుకీణం సమయస్ఫూర్తితో సహా పిశాచా లన్నీ రాజభవనంలో ఉన్నాయి.

రాజభవనం దేదీప్యమానంగా దీపాలతో వెలిగి పోతున్నది. ఖరీదైన దుస్తులూ, ధగధగలాడే ఆభరణాలూ ధరించి రక