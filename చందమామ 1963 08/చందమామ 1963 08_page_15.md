భారత
చరిత్ర

దేవగిరి రాజైన రామచంద్రదేవుడు ఆలా ఉద్దీన్ సుల్తానుకు వరసగా మూడేళ్ళు కప్పం చెల్లించ లేదు. పై పెచ్చు, సుల్తా నుకు ఓడి పారిపోయి వచ్చిన గుజరాతు రాజు రెండవ రాయకర్ణదేవుడికి రక్షణ ఇచ్చాడు. అందుచేత 1307 మార్చిలో సుల్తాను దేవగిరి పైకి మలిక్ కాపూర్ నాయ కత్వాన సేనలను పంపాడు. కాపూర్ దేవగిరి పరిసరాలన్నీ కొల్లగొట్టి విధ్వంసం చేశాడు. రామచంద్రదేవుడు ఓటమి అంగీకరించి సంధి కోరాడు. సుల్తాను ఆయనను ఢిల్లీకి రప్పించి, మర్యాద చేసి, ఇక మీదట ఆయన ఢిల్లీ కింద సామంతుగా ఉండి కప్పం చెల్లించేటట్టు సంధి చేసుకున్నాడు.

1303లో కాకతీయ ప్రతాపరుద్ధుడిపై ఆలా ఉద్దీను పంపిన దాడి విఫలం అయి సందున 1309లో కాపూర్ ను మరొకసారి పంపాడు. కాకతీయుల సంపదను కొల్ల గొట్టటమేగాని వారి రాజ్యాన్ని అపహరించి తస రాజ్యంలో కలుపుకోవటం సుల్తాను ఉద్దేశం కాదు. ప్రతాపరుద్ధుడు వరంగల్లు కోటలో భద్రంగా కూచుందామనుకున్నాడు గాని చివరకు లొంగిపోక తప్పలేదు. 1310 మార్చిలో ఆయన సంధి బేరానికి దిగి వచ్చి, శత్రువులకు 100 ఏనుగులూ, 1000 గురాలూ, అంతులేని నాణాలూ, మణులూ సమర్పించి, ఏటా ఢిల్లీకి కప్పం చెల్లించ ఒప్పుకున్నాడు.

ఈ విజయాలతో సుల్తానుకు దూరాన ఉన్న దక్షిణ రాజ్యాలపైన కూడా కాంక కలిగింది; ఆక్కడి ఆలయాలలో అంతు లేని ధనరాసులున్నాయి. 1310 నవంబరు 18న మలిక్ కాపూర్, ఖ్వాజా హాజీల నాయకత్వాన ఢిల్లీ నుంచి పెద్ద సేన బయలుదేరి హెయకని రాజ్యం పైకి నడిచింది. ఈ సేన ద్వార సముద్రం చేరే