జయమల్లు యిలా అంటూ పుండగానే,
కోయగోమాంగ్ గుహ ముందున్న ఒక పెద్ద
రాయి తీసుకుని బలంగా గుహ లోకి
విసురుతూ, ‘ఏహౌయ్!’ అంటూ బిగ్గరగా
ఆరిచాడు. ఆ ధ్వని గుహలో మారు
మోగింది. ఆ వెంటనే లోపల నిప్ప రవ్వలు
చేటలతో చెరిగినట్టు లేచినై.

కేశవుడు చప్పున బాణం ఎక్కు పెట్టి
మూటిగా గుహలోకి వదులుతూ, “సింహం
మన మీదికి దూకేందుకు వస్తున్నది,”
అంటూ హెచ్చరించాడు. కాని, మరుకుణం
గుహను నిశ్శబ్దం ఆవరించింది. నిప్ప రవ్వల
కాంతి మాయమయింది.

“సింహం మనను చూసి బెదురుకుని
పారిపోయింది. సందేహం లేదు,” అన్నాడు
కోయగోమాంగ్.

“ఇక మనం గుహలోకి జొరబడి దాన్ని
వెంటబడి తరిమి వేటాడటమే మార్గం,
ఏమంటావ్, జయమల్లూ?” అని ప్రశ్నిం
చాడు కేశవుడు.

జయమల్లు గుహ లోపలికి రెండడుగులు
వేసి ఆగి, “గుహవాసులు చెప్పినంత
భయంకర జంతువేమీ కాదు, ఈ సింహం!
పొతే, తతిమ్మా సింహాల్లో లేని ప్రత్యేకత
దీని కొకటి వుంది. అది, ముక్కుల్లో నుంచో,
నోట్లో నుంచో నిప్ప రవ్వలు రాల్చటం. అది
చూసి గుహవాసులు అంత భయపడి
పోయారు. సరే, జాగ్రత్తగా నడవండి.
మనం వదిలే మూడు విష బాణాల్లో ఏ
ఒక్కటి తగిలినా సింహం చచ్చినదాని కిందే
లెక్క. అంతేనా గోమాంగ్?” అన్నాడు.

“ఆ విషం సంగతి నాకు బాగా తెలుసు.
నీ కెలాంటి సంశయం అక్కర లేదు,”
అన్నాడు కోయగోమాంగ్ నమ్మకంగా.

ముగ్గురూ గుహ ప్రవేశించి ముందుకు
నడవసాగారు. కొంత దూరం లోపలికి
పొయేసరికి, వాళ్ళకు గుహ రెండు మూడు
భాగాలుగా చీలి పోవటం కనిపించింది.