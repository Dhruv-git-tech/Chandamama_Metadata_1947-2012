ఒకనాటి రాత్రి సమయస్ఫూర్తికి అతడి తండ్రికి వాగ్వాదం జరిగింది. అతడికి తండ్రి పైన పట్టరాని అగ్రహం వచ్చింది. అందు చేత వాడు అప్పటికప్పుడే ఆల్లు విడిచి ఎక్కడికైనా వెళ్ళి పోవాలని బయలు దేరాడు. వాడు సముద్రతిరానికి సమీపంలో ఉండే ఒక గుట్ట పైన కూర్చుని కర్తవ్యం ఆలోచించాడు. కనుచూపు మేరలో మనుష్యు లెవరూ లేరు. ఆకాశాస్త్రచంద్రుడు మబ్బుల మధ్యగా పరిగెత్తి పోతున్నట్టు కనిపించింది. తాను కూడా సముద్రం దాటి దేశాంతరాలకు పోతే బాగుంటుందని సమయస్ఫూర్తికి అనిపించింది.

ఆది తనకు ఎలా సాధ్యమవుతుందా అని వాడు ఆలోచిస్తూండగా దూరాన కలకలం వినిపించింది. త్వరలోనే కొన్ని పిశాచాలు వాడు కూచుని ఉన్న గుట్ట పక్కగా సముద్రానికి దగ్గిరలో ఉన్న ఒక పెద్ద గుట్ట కేసి వెళ్ళాయి. సమయస్ఫూర్తి ముందు వెనుక లాలోచించకుండా ఆ పిశాచాల వెంట తాను కూడా పరిగెత్తాడు.

పిశాచాలన్నీ ఒక చోట కూడాయి. “నాకో గుర్రం! నాకో జీను!” అని పిశాచాలు అరవటమూ, వాటి ముందు గుర్రాలు జీనులతో సహా ప్రత్యక్షం కావటమూ చూసి సమయస్ఫూర్తి కూడా, “నాకో గుర్రం! నాకో జీను!” అని అరిచాడు. వెంటనే వాడి ముందు కూడా ఒక మంచి గుర్రం జీనుతో సహానిలబడింది. వాడు వెంటనే దాని నెక్కి కూచుని చుట్టూ కలయ చూసేసరికి పిశాచాలన్నీ గుర్రాల మీద ఎక్కి ఉండటం వాడికి కనబడింది.

సమయస్ఫూర్తి సమీపంలోనే ఒక గుర్ర మెక్కి ఉన్న ముసలి పిశాచి, “ఏం, సమయస్ఫూర్తి? నీవు కూడా మాతో వస్తున్నావా?” అని అడిగాడు. “తప్పకుండా వస్తున్నాను,” అన్నాడు సమయస్ఫూర్తి.