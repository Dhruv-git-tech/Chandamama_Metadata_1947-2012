# యుక్తి గల కళాసు

బర్మాదేశంలో ఒక పడవల యజమాని ఉండేవాడు. వాడు మహా జిత్తులమారి. వాడి పడవలు బరావతినది దిగువకు ప్రయాణం చేసి మళ్ళీ ఎగువకు వస్తూండేవి. ప్రతి ప్రయాణానికి వాడు కళాసులను మాట్లాడుకుని, దారి పాడుగునా వారికి భోజనాలు పెట్టి, ప్రయాణం పూర్తి అయి నాక కూలి డబ్బులు ఇచ్చేటట్టు ఏర్పాటు చేసుకునేవాడు. ప్రయాణం రేపు ముగుస్తుం దనగా ఏదో యుక్తి పన్ని వారి కిప్యవలిసిన డబ్బు ఎగవేస్తూ ఉండేవాడు.

ఒక ప్రయాణంలో కళాసులుగా కుదిరిన వాళ్ళలో కొండప్రాంతం వాడొకడున్నాడు. వాడు చూడటానికి బొత్తిగా అమాయకుడి లాగా కనిపించాడు. వాడు ఇతర కళాసు లతే కలవక, పెడపెడగా ఉంటూ వచ్చాడు. అందుచేత వాళ్ళు అతనితో యజమాని మోసగాడని చెప్పలేదు.

పడవలు బర్మా దిగువ ప్రాంతానికి వచ్చాయి. అవి తిరుగు ప్రయాణం అయే సమయంలో పడవల యజమాని కొండ మనిషితో, “నా మాట విని ఒక కోడిపుంజును కొనుక్కో. ఈ దిగువ బర్మాలో కోళ్ళు కారు చౌక, ఎగువ బర్మాలో చెచ్చే ఖరీదు. ఒక కోడిపుంజును ఇక్కడ కొని ఆక్కడ అమ్మావంటే బోలెడంత లాభం!” అన్నాడు.

కొండమనిషికి ఈ సలహా నచ్చింది. వాడు ఒక కోడిపుంజును కొని రోజూ వంట సాల నుంచి కాసిని బియ్యం గింజలు తీసుకుని దానికి పెడుతూ వచ్చాడు. ప్రయాణం ముగిసే రోజున పడవల యజమాని కొండమనిషిని పిలిచి, “చూడవోయే, ప్రయాణంలో నీకు తిండి పెట్టటం నాకు విధాయకంగాని నీ పుంజును మేప వలిసిన అవసరం నా కేమీ లేదు. అందుచేత నేను నీ కోడి తిన్న గింజలకు ధర కట్టాను."