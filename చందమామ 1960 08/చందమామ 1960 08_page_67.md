పూర్వం చీనాదేశంలో ఒక మహావీరుడుండే వాడు. అతను సమస్త అస్త్రాలలోనూ ఎంతో నిపుణుడు. ఆందుచేత అతను బలహీను లను బలపంతులైన దుర్మార్గుల బారినుండి రక్తిస్తూండేవాడు.

ఒకనాడీ వీరయోధుడు తన ఖడ్గాన్నీ, ధనుర్భాణాలనూ పట్టుకుని తన గుర్రాన్ని ఎక్కి రాజధాని నగరానికి బయలుదేరి పగలంతా ప్రయాణంచేసి రాత్రికి మజిలీస్థలాలలో నిలుస్తూ కొన్నాళ్లు ప్రయాణించినాక, ఒకనాడు దారి తప్పటం జరిగింది. చీకటి పడబోతున్నదిగాని మజిలీస్థలం కనిపించలేదు. అందుచేత మన యోధుడు ఒక గ్రామం చేరి ఆ రాత్రి అక్కడ ఉండిపోదా మనుకున్నాడు.

ఆ గ్రామంలో ఒక ఇంటి ప్రాకార ద్వారం తెరిచి ఉన్నది. లోపల ఇంట్లోనుంచి దీపం వెలుగు కనిపిస్తున్నది. ఆందుచేత

మన యోధుడు ఆ ఇంటిముందు గుర్రం ఆపి, దిగి, దాన్ని నడిపించుకుంటూ ఇంటి ముందున్న ఆవరణలోకి ప్రవేశించాడు. ఆ ఆవరణలో మూడు పెద్ద కొండరాళ్ళు తప్ప ఇంకేమీ లేవు. ఆవరణ అవతల వరసగా మూడు గదులూ, వాటికి రెండుపక్కలా చెరొక గదీ ఉన్నాయి. ఒక వృద్ధురాలు ఇంటిమధ్య కూచుని పడుకుతున్నది. గుర్రపుడెక్కల చప్పడు వింటూనే ఆమె లేచి వచ్చి మన యోధుణ్ణి ఏంపని అని అడిగింది.

"అమ్మా, నేను దారితప్పాను. ఈ రాత్రి పడుకునేటందుకు కాస్త చోటు ఇప్పించ గలరా? తెల్లవారగానే లేచి నాదారిన పోతాను," అన్నాడు యోధుడు.

"చోటు ఇవ్వటమూ, ఇవ్వకపోవటమూ నా చేతిలో లేదు, నాయనా!" అన్నది వృద్ధు రాలు విచారంగా.