చిత్రసేనుడి మాటలు వింటూనే ఉగ్రా కుడు అదిరిపడ్డాడు. తాము ముందు అను కున్న పథకం ప్రకారం, అంతా కలిసి కపిల పురం కోటను ముట్టడించవలసి వున్నది. ఆ పనిమీద అంతకుముందే కొద్దిసైన్యంతో అమరపాలుడు వెళ్ళాడు. కపిలపురం కోటను వశపరుచుకుని, ఆ తరవాత రాజ ద్రోహి నాగవర్మను హతమార్చాలని లోగడ నిర్ణయం జరిగింది. కాని, ఇప్పుడు చిత్రసేనుడి ధోరణి చూస్తూంటే మరోలా వున్నది.

“చిత్రసేనా, మనం ముందుగా కపిల పురం కోటను వశపరుచుకోదలిచాంగదా? అదృష్టవశాత్తూ, మార్గమధ్యంలో రాకుమా రిని కాపాడాం,” అన్నాడు ఉగ్రా కుడు తడబడుతూ.

“మనం రాకుమార్తి కాపాడామా? ఉహఁ, ఆవిడే మనను రక్తించినట్టుగా ప్రవర్తిస్తున్నది. జ్వాలాద్వీపవాసులతో చేతులు కలిపిన నాగవర్మ, వీరసింహ మహా రాజును బందీని చేసి జ్వాలాద్వీపం పంపి నట్టు అమరపాలుడు లోగడే చెప్పాడు. అటువంటి పరిస్థితుల్లో, మనం యుద్ధంచేసి కపిలపురాన్ని వశపరుచుకుని ఎవరికి రాజ రికం కట్టబెట్టగలం?” అన్నాడు చిత్రసేనుడు కోపంగా.

చిత్రసేనుడు మాటలు ముగించేలోపలే, కాంతమతి మేనాలోనుంచి బయటికి వచ్చింది. ఆమె చిత్రసేనుడికేసి అనుమా నంగా చూస్తూ, “నా తండ్రిగారిని ద్రోహి నాగవర్మ జ్వాలాద్వీపం పంపినట్టు మీతో చెప్పిన ఆ అమరపాలుడు ఎవరు?” అని ప్రశ్నించింది.

“అతడు కపిలపురంవాడే. నాగవర్మ సైన్యంలో చేరి, మాకు బందీగా చికిక్కి, తర వాత కొన్ని రహస్యాలు చెప్పి, మాకు సహాయపడ్డాడు,” అన్నాడు చిత్రసేనుడు.

“ఆ అమరపాలుడు చెప్పింది అబద్ధం. బహుశా, అతడికి నిజం తెలిసివుండదు.