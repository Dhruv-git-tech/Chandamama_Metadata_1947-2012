వసంతసేన తన ఇంట కూచుని చారు దత్తుడి చిత్తరువు చిత్రిస్తున్నది. ఇంతలో శకారుడు ఆమెకోసం నగలూ, బండీ పంపాడు. ఆ సంగతి చెప్పవచ్చిన దాసిని వసంతసేన తిట్టి పంపింది. ఇంతలో సజ్జలకుడు వచ్చి అవతలనుంచి మదనికను పిలిచాడు. మదనిక వెళ్ళింది. పక్కనుంచి వారి సంభాషణ వసంతసేన చెవినిపడింది.

సజ్జలకుడు మదనికతో, “నీకు దాస్య విముక్తి చెయ్యటానికి చారుదత్తుడనే ఆయన ఇంట దొంగతనం చేసి ఈ నగలపెట్టె ఎత్తుకు వచ్చాను. వీటిని మీ యజమానురాలికిచ్చి దాస్యవిముక్తురాలివికా!” అన్నాడు.

మదనిక ఆ నగలపెట్టెను గుర్తించి, అది వసంతసేనదేనని అతనికి చెప్పింది.

“వీం ప్రారబ్దం వచ్చిపడింది! ఇప్పుడేం చెయ్యమంటావు?” అన్నాడు సజ్జలకుడు కుంగిపోయి.

“మాట్లాడకుండా లోపలికి వెళ్ళి ఈ పెట్టెను వసంతసేన కచ్చి, మీ యజమాని ఆయిన చారుదత్తుడు ఇయ్యమన్నాడని చెప్పు,” అన్నది మదనిక.

ఈ లోపుగానే మైత్రేయుడు ముత్యాల హారం తీసుకుని వసంతసేన ఉండేచేటికి వచ్చి, “మా చారుదత్తుడు బుద్ధిమంతు డనుకుని నీ నగలపెట్టె తెచ్చి అతనివద్ద