చారుదత్తుడు

పూర్వం ఉజ్జయినీ నగరం వర్తకానికి ప్రసిద్ధికెక్కినది. ఆ నగరంలో మహా ధన సంపన్నుడైన బ్రాహ్మణ యువకుడుండే వాడు. అతని పేరు చారుదత్తుడు. అతను అడిగినవారి కెన్నడూ లేదనేవాడు కాడు, మిత్రులకు అంతు లేని బహుమానా లిచ్చే వాడు, దేవతారాధనకు ఎంత పెద్ద ఎత్తున ఆయినా ఖర్చుచేసేవాడు. ఈ కారణంగా అతను పేదవాడైపోయాడు.

అ నగరంలోనే వసంతసేన అనే ప్రముఖ నర్తకి ఉండేది. ఆమె గొప్ప సొందర్యవతి కావటమేగాక వివేకవతి కూడానూ. ఒకవీడు కామదేవోత్సవం జరిగి నప్పుడు వసంతసేన చారుదత్తుణ్ణి చూసి ప్రేమించింది. ఆదేసందర్భంలో చారు దత్తుడు వసంతసేనను చూసి ఆమెను ప్రేమించటంకూడా జరిగింది. కాని ఒకరి ప్రేమ ఒకరికి తెలియదు.

ఒక బహుళ షష్ఠినాటి రాత్రి వసంతసేన వీధివెంట వస్తూండగా సంస్థానకుడు అనే వాడు ఆమెవెంట పడ్డాడు. ఈ సంస్థానకుడు రాజుగారి బావమరిది; ఇతర్ణి శకారుడని అందరూ అనేవారు. ఇతను పరమ మూడుడూ, పరమ దుష్టుడూ నూ. ఈ దుష్టుడి బారినుంచి తప్పించుకోవటానికి వసంతసేన చీకటిలో పడి పరిగెత్తుతూ సమీ పంలో కనిపించిన ఇంటి పక్కవాకిలినుంచి లోపలికి ప్రవేశించింది.

అది చారుదత్తుడి ఇల్లే. ఈ సమయానికే చారుదత్తుడు షష్ఠిపూజ చేసి తన మిత్రుడైన మైత్రేయుణ్ణి, అతనికి తోడుగా తన పరిచారిక ఆయిన రదనిక అనేదాన్ని వీధిలోకి వెళ్లి బలి వేసి రమ్మన్నాడు. రదనిక మైత్రేయుడివెంట బయలుదేరింది. అప్పుడే లోపలికి వచ్చిన వసంతసేన, తనను చూసి వాళ్ళు గట్టిగా మాట్లాడతారనీ, బయట తన