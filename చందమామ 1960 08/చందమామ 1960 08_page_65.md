“హరిణాపి, హరేణాపి,
బ్రహ్మణాపి, సురైరవి,
లలాట లిథితా రేఖా
పరిమాప్తం నశిక్యతే”

దాని అర్ధమేమిటంటే: బ్రహ్మ విష్ణు మహేశ్వరులయేది, దేవతలయేది నొసట వ్రాసినదాన్ని తప్పించటం ఎవరికీ సాధ్యం కాదూ అని.

ఇది నిజమా, కాదా తేల్చుకోవాలని ఆ రాజు వించేశాడంటే ఒక గుమ్మడికాయ సంపాదించి, దాని లోపల గుజ్జు ఉపాయంగా తీసేసి దానినిండా ముత్యాలు నించాడు.

మర్నాడు తెల్లవారుతూనే ఆయన వద్దకు ఒక బ్రాహ్మడు రాగా ఆయనకు రాజు ఆ గుమ్మడికాయ దానం చేశాడు. అదే సమయానికి ఒక తురకవాడు రాజుగారి దర్శనం చేసుకోవచ్చాడు. రాజుగారు ఆ తురకవాడి చేతిలో ఒక పావలా పెట్టాడు.

ఆ బ్రాహ్మడూ, తురకవాడూ ఒకే దారిన నడవసాగారు. అప్పుడు బ్రాహ్మడు విమను కున్నాడంటే, “ఈ గుమ్మడికాయ నాకెందుకు? వట్టి మోతచేటు! ఇంటిలో బోలెడన్ని గుమ్మడికాయలు ఉండెగదా!” అని. ఇలా ఆనుకుని తురకవాడితో, “సాయిబూ, కావలిస్తే నీ దగ్గిరఉన్న పావలా ఇచ్చి ఈ గుమ్మడికాయ నువు పుచ్చుకో!” అన్నాడు.

తురకవాడు సరేనని తన పావలా బ్రాహ్మడి కిచ్చి ఆ గుమ్మడికాయ పుచ్చు కున్నాడు. అతడు ఇంటికి పోయి గుమ్మడి కాయను తరిగి చూస్తే, ఇంకేముందీ? దాని నిండా ముత్యాలు! తురకవాడు రాజుగారి వద్దకు వెళ్లి జరిగినదంతా చెప్పాడు.

“నీ అదృష్టం బాగుంది! ఆ ముత్యాలు నీవే ఉంచుకో!” అన్నాడు రాజు.

“చూశారా? అదృష్టం కలిసిరావారి!” అన్నాడు తాతయ్య.