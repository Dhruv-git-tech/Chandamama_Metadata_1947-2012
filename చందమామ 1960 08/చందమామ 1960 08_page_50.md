క్షరసాగర మహానము

ద్వితీయాక్వాసము :

ఆంగీరనుతో ఇంద్రుడు
ఆడవుల బడి పోయినాడు;
ఆకలములు తిని ఆకలి
పోకార్పగ సాగినాడు.

ఆతని దురవస్థల కని
ఆంగీరను దెంతొ వగచి,
“భగవంతుని దయలేనిది
పడయలేము సౌఖ్యములను.

బ్రహ్మాదులు అతని దయకు
పడిగాపులు పడి యుందురు;
ఆతని కొక యజ్ఞములే
ప్రీతిని కలిగింపగలవు.

కావున, ఓ దేవేంద్రా!
నీవిక పలు యజ్ఞములను
చేసి, విష్ణు దయను పొంది
చెండాడుము రక్కనులను,”

అని చెప్పిన, దేవేంద్రుడు
ఆంగీరను తోడ్పాటున
నూర్లకొలది యాగములను,
నోముల నెన్నో నోచెను.

అటువిమ్మట బ్రహ్మదేవు
డచ్చట ప్రత్యక్షమయ్యో;
దేవేంద్రుడు సాగిలపడి
దీనముగా వేడుకొనెను:

“ఇంద్రా! నీ యజ్ఞములకు
ఎంతయొ సంతోషించితి.
నీ కోరిక నెఱవేర్పగ
నేనిచ్చట కేతెంచితి.”

“ఓ దేవా! స్వర్గలోక
మాదిత్యుల కప్పింపుము!
బలిని గలుచు సామర్ధ్యము
కలిగింపుము నాకు, ప్రభూ!”

ఉత్పల సత్యనారాయణాచార్య