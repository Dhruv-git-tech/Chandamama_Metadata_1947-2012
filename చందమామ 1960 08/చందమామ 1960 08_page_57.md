టికీ బంగారు రెక్కలు గల చేప ఎన్నడూ ఒక్కటికూడా పడలేదన్నారు మరికొందరు.

“నేను అబద్ధం ఆడలేదు. నిజమే చెప్పాను,” అన్నాడు సాద్కో.

“ఆ సరస్సులో బంగారు రెక్కల చేప లున్నట్టు రుజువుచేస్తే నగరంలో నాకు గల దుకాణాలన్నీ ఇచ్చేస్తాను,” అన్నా డెక పెద్ద వర్తకుడు.

మిగిలిన వర్తకులంతా పోటీలు పడి అమాలే అన్నారు.

“నాకు పందెం ఒడ్డటానికి నా తల తప్ప ఇంకేమీ లేదు. సరస్సులో బంగారు రెక్కలు గల చేపలున్నట్టు రుజువు చెయ్యుకపోతే నా తల ఇచ్చేస్తాను,” అన్నాడు సాద్కో.

అందరూ ఒప్పుకుని సరస్సువద్దకు బయలుదేరారు. సాద్కో పట్టుదారాలతో అల్లిన ఒక చిన్న వల మాత్రం తీసుకున్నాడు.

తనతో పందెం కట్టిన వర్తకులందరినీ ఒడ్డున నిలబెట్టి సాద్కో నీటిలోకి దిగి వల

ముంచి పైకి ఎత్తాడు. అందులో బంగారు రెక్కలు గల చిన్న చేప ఒకటి కొట్టుకుంటూ కనిపించింది.

“ఇందులో ఏదో మోసం ఉన్నది,” అన్నారు వర్తకులు.

మోసం ఏమీ లేదని చూపటానికి సాద్కో వలనుంచి ఆ చేపను తీసేసి మళ్లీ వలను నీటిలో వేసి పైకి లాగాడు. అందులో మరొక బంగారు రెక్కల చేప ఉన్నది!

ఈ విధంగా సాద్కో ఎన్నోసార్లు తన వలను సరస్సులో వేసి పైకి తీసి, ప్రతిసారీ ఒక బంగారు రెక్కల చేపను పట్టి వర్తకు లకు చూపించాడు.

నగరపు వర్తకులు ఓడిపోయెనట్టు ఒప్పు కోక తప్పిందికాదు. వాళ్ళు తమ దుకాణాలన్నిటినీ సాద్కో పరం చేసేశారు. సాద్కో ఆ నగరాని కంతకూ మేటి వర్తకుడై, సముద్రవర్తకం చేసి ప్రపంచలోకెల్లా గొప్ప ధనికుడయాడు.