కోసం చికటిలో వెతుకుతున్న శకారుడికి తెలిసిపోతుందనీ, తన కొంగు విసిరి మైత్రేయుడి చేతిలో ఉన్న దీపం ఆర్పేసింది. అది గాలికి ఆరించనుకుని మైత్రేయుడు మళ్లీ వెలిగించుకురావటానికి లోపలికి వెళ్ళాడు. రదనికమాత్రం వీధిలోకి వెళ్లింది.

వసంతసేన ఏమయిందా అని అటూ ఇటూ చూస్తున్న శకారుడు రదనికను చూసి వసంతసేనే అనుకుని ఆమెను పట్టుకున్నాడు. రదనిక శకారుణ్ణి తన్ని మైత్రేయుణ్ణి కేకపెట్టింది. మైత్రేయుడు, “ఆ, ఆ! అదేంపని?” అంటూ దీపంతో పచ్చాడు. శకారుడు తన తప్ప తెలుసుకుని మైత్రేయుడితో, “ఆ దరిద్ర చారుదత్తుడితో నామాటగా చెప్పు: వసంతసేన అనే నాటకాలలో నటించే నర్తక అనేక సువర్ణాభరణాలతో నీయింట ప్రవేశించింది. ఆమెను రేపు నా వశము చేయకపోయావో, వెల్లుల్లి పాయను పావురం కొరికినట్టు నీతల చితక గొట్టేస్తాను!” అన్నాడు.

“ఆలాగేం?” అంటూ మైత్రేయుడు శకారుడి మొహాన దీపం ఆడించేసరికి శకారుడు చల్లగా జారుకున్నాడు.

ఈలోపల చారుదత్తుడు లోనికి వచ్చిన వసంతసేనను చూసి తన పరిచారిక అను

కుని, “బలులు వేసేశారా? ఇది తీసుకు పోయి లోపల పెట్టు,” అంటూ తన ఉత్తరీయం వసంతసేన కిచ్చాడు. ఆమె కదలక పోవటం చూసి చారుదత్తుడు, “ఏమిటి సంకోచిస్తున్నావు?” అంటూండగా బయటి నుంచి మైత్రేయుడూ, రదనికా హడావిడిగా లోపలికి పచ్చారు.

మైత్రేయుడు చారుదత్తుడితో, “వసంతసేన మన ఇంటికి వచ్చిందనీ ఆమెను రేపు తన వశం చెయ్యకపోతే నిన్ను చంపేస్తాననీ శకారుడు నీతో చెప్పమన్నాడు,” అన్నాడు.

వెంటనే వసంతసేన చారుదత్తుణ్ణి సమీపించి, “నన్ను కాపాడండి!” అన్నది.