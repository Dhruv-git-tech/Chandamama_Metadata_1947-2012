“ఏమిటి, వసంతసేనా?” అన్నాడు చారుదత్తుడు ఆళ్ళర్యంతో.

రాకరాక వసంతసేన తన ఇంటికి వచ్చే సరికి తాను ఆమెకు సరిఅయిన ఆతిథ్యం ఇవ్వలేని స్థితిలో ఉన్నందుకు చారుదత్తుడు విచారించాడు. తానైతాను అక్కడ ఉండి పోపటం ఆమర్యాదగా ఉంటుందని వసంత సేన భావించింది. అయితే మరొకసారి చారుదత్తుణ్ణి చూడటానికి అవకాశం కలగ గలందులకు ఆమె ఒక ఉపాయం ఆలోచించింది. ఆమె అతనితో, “అయ్యా, నేను ఇంటికి వెళ్లాలి. ఈ నగలు నామీద ఉంటే దుష్టులు వెంటపడతారు. అందుచేత

వీటిని ప్రస్తుతం మీ వద్దనే ఉంచండి,” అన్నది. చారుదత్తుడు సరేనని వసంతసేన నగల పెట్టెను మైత్రేయుడికి ఇప్పించాడు. మైత్రేయుడు దానిని రదనిక కిస్తూ, “ఈ పెట్టెను ఈ షష్ఠీ, సప్తమీ వెళ్లేదాకా నీ దగ్గిర ఉంచి అష్టమినాడు నాకిచ్చెయ్యి,” అన్నాడు. ఆమె సరేనన్నది.

తరవాత చారుదత్తుడు వసంతసేనను రాజమార్గందాకా సాగనంపి, ఆమెను ఇంటి దగ్గిర దిగవిడిచి రమ్మని తోడుగా మైత్రే యుణ్ణి పంపాడు.

అది మొదలు వసంతసేన అస్తమానం చారుదత్తుణ్ణేతలుచుకుంటూ ఉండసాగింది.