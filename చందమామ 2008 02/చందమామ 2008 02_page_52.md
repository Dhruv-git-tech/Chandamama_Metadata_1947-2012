సూర్యునితో పందెం

బ్రహ్మదత్తుడు కాశీరాజ్యాన్ని పాలించే కాలంలో ఒకప్పుడు, చిత్రకూట పర్వత ప్రాంతాన తొంభైవేల హంసలు నివసిస్తూ ఉండేవి. ఆ కాలమందే బోధిసత్వుడు ఒక హంసగా జన్మించాడు. ఆ హంస అనేకమైన సుగుణాలతోపాటు అపరిమితమైన వేగం కలిగివుండటంచేత, తొంభైవేల హంసలకూ అది పెద్ద అయింది. ఇన్ని ఉత్తుమ గుణాలూ, శక్తులూ వుండడం వల్ల ఆ హంసల పెద్దకు ‘రాజహంస’ అని పేరు.

ఒకనాడు రాజహంస, తన గుంపుతోసహా, సరోవరంలో విహరించి నివాసానికి మర లుతూ, కాశీరాజ్యం గుండా రావడం తటస్థించింది. బ్రహ్మాండమైన ఆ పక్షుల గుంపును చూస్తే, కాశీరాజ్యమంతటా బంగారు చాందినీ పరిచినట్టుగా వుంది. కాశీరాజు ఆశ్చర్యంతో అట్టు పరికించాడు. ఆ పక్షులన్నిటిలోనూ,

చుక్కలలో చంద్రుడిలా వెలిగిపోయే రాజ హంస కాశీరాజును మరింత ఎక్కువగా ఆకర్షించింది.

ఆ రాజహంసలో మంచి రీవీ, తేజస్సూ మొదలైన రాజలక్షణాలు ఉండటం కాశీ రాజు గమనించాడు. సేవకుల చేత దివ్యమైన పుష్పమాలికలూ, పూజాద్రవ్యాలూ తెప్పించి, వాటితో రాజహంసకు స్వాగత మిచ్చాడు.

ఘనమైన ఆ స్వాగతాన్ని ఆప్యాయతతో అందుకొన్నది రాజహంస. తన పరివారంతో సహా కొన్నాళ్ళు అక్కడ వుండి, కాశీరాజు ఆతిథ్యం పొంది, నివాసానికి మరలిపోయింది.

ఆ క్షణం నుంచీ కాశీరాజుకు రాజహంస పైన గల మమత మరింత అతిశయింప సాగింది. ఇప్పుడాయన మనస్సంతా రాజ హంసపైనే ఉంటున్నది. అహర్నిశలు దానిని గురించే తలంపు. ఏ క్షణమందు ఏ దిశ