అనుకుంటూ వెల్లగా నదీ తీరం కేసి బయలు
దేరింది.

అప్పుడనగా రాత్రంతా పెద్దపెద్ద చేపలు
పట్టిన బెస్తవాడొకడు, వాటిని ఇసుకలో పూడ్చి
తరవాత వచ్చి తీసుకువెళదామని మరేదో పని
మీద వెళ్ళాడు. నీటికుక్క అటుకేసి వెళుతూ
ఇసుకలో నుంచి చేపలవాసన రావడం పసిగట్టి
పట్టరాని సంతోషంతో, “ఆహా! రాత్రి భోజనం
సిద్ధంగా ఉంది!” అనుకున్నది. మరు క్షణమే,
“ఈరోజు పుణ్యదినం గనక నేను దొంగతనం
చేయకూడదు,” అనుకుని, “ఈ చేపలు ఎవ
రివి? వీటి సొంతదారు ఎవరైనా ఉన్నారా?” అని
గట్టిగా అడిగింది.

సమాధానం రాకపోయేసరికి, సంతోషంగా
చేపను తీసుకెళ్ళి తన నివాసంలో రాత్రి ఆహారం
కోసం భద్రపరిచింది. తలుపుమూసుకుని భిక్ష

కోసం వచ్చే బిచ్చగాళ్ళ, సాధువుల బెడద లేకుండా
రోజంతా నిద్రపోయింది.

కోతి, నక్క కూడా పొద్దున లేవగానే అదే
ధోరణిలో ఆలోచించాయి. మిత్రులతో కలిసి
చేసిన ప్రతిజ్ఞను గుర్తుచేసుకున్నాయి. రోజంతా
ఉపవాసం చేయాలి. అయితే, ఉపవాసం ముగి
శాక రాత్రికి ఏదైనా తినాలి. అందుకు దాన్ని
ఇప్పుడే సంపాదించి పెట్టుకోవాలి అనుకు
న్నాయి.

నక్క ఎవరి పెరట్లోనో ఉన్న ఎండు మాంసాన్ని
తెచ్చి రాత్రికి తిందామని తన బొరియలో భద్ర
పరచుకున్నది. కోతి ఒక మామిడి చెట్టెక్కి, ఒక
మామడిగెలను కోసి తెచ్చి తను ఉన్న చోట
భద్రపరచింది. ఆ తరవాత ఆ రెండూ కూడా
నీటికుక్కలాగే నిశ్చింతగా నిద్రకు ఉపక్రమిం
చాయి.