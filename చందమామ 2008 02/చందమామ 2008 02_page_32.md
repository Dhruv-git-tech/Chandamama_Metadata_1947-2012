దూకేస్తాను. కాలాక నన్ను వెలుపలికి తీసి నా మాంసం తినవచ్చు,” అన్నది కుందేలు.

ఆ మాటలకు ముగ్థుడైన సక్కాదేవుడు దానిని ఇంకా పరీక్షించడానికి, అది చెప్పినట్టే చితుకులను ఏరి మంట రాజిల చేశాడు. కుందేలు ఏమాత్రం వెనుకాడకుండా మంటల మధ్యకు ఉరికేసింది. కొంతసేపటికి, “ఇక్కడ ఏం జరుగుతున్నది? నా చుట్టూ అగ్ని జ్వాలలు ఉన్నాయి. అయినా, ఒంటి మీది ఒక్క రోమం కూడా కాలిపోలేదేమిటి? చాలా చల్లగా ఉందే!” అన్నది కుందేలు.

అంతలోనే మంటలు చల్లారిపోయాయి. కుందేలు మెత్తటిపచ్చికమైదానం మధ్య కూర్చుని ఉన్నది. పూజారి స్థానంలో సక్కాదేవుడు దివ్య తేజస్సుతో వెలిగిపోతూ కనిపించాడు.

“కుందేలు మిత్రమా! నేను సక్కాదేవుణ్ణి. నీ ప్రతిజ్ఞ విని, నీ చిత్తశుద్ధిని పరీక్షించడానికి వచ్చాను. నీలాంటి నిస్వార్థ త్యాగజీవికి అమ రత్వం ప్రసాదించాలి. నీ నిస్వార్థ త్యాగగుణం యావత్ ప్రపంచానికి తెలియాలి,” అంటూ సక్కాదేవుడు కుందేలును ఆశీర్వదించి, తన చేతులను పర్వతాలకేసి సాచాడు. అందులో

నుంచి ఒక మంత్రదండాన్ని స్వీకరించాడు. దానిని ఉదయిస్తూన్న నిండు చందమామ కేసి విసిరాడు. చందమామలో కుందేలు బొమ్మ ఏర్పడింది.

ఆ తరవాత కుందేలుతో, “బుల్లి కుందేలు పిల్లా! నువ్వు చందమామ నుంచి ఎల్లప్పుడూ భూమిని చూస్తూ, ‘మీరు ఇతరులకు ఇవ్వండి. దేవతలు మీకు ఇస్తారు,’ అన్నసనాతనసత్యాన్ని మానవులకు గుర్తు చేస్తూ ఉంటావు!” అని చెప్పి అదృశ్యమయ్యాడు.

-(బౌద్ధపూర్వగాథ ఆధారంగా)