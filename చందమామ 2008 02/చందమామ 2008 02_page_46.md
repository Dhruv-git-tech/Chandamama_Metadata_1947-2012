సాయంకాలానికల్లా అక్బర్ మరొకపులిని కూడా చంపాడు. అందరూ విశ్రాంతి కోసం ఒక సెలయేటి వద్దకు చేరారు. భోజనాల య్యాక, అక్బర్, “ఇక్కడి ప్రకృతి సౌందర్యం నాకెంతో నచ్చింది. మరి కొంతసేపు ఇక్కడే గడిపివస్తాను, మీరు వెళ్ళండి,” అని పరివా రంతో చెప్పి, “బీర్బల్, నువ్వు నాతో పాటు ఉండగలవా?” అని అడిగాడు.

“చిత్తం, ప్రభూ!” అంటూ వంగి నమస్క రించాడు బీర్బల్.

ఇద్దరూ ఒకచెట్టుకింద కూర్చున్నారు. కొంత సేపటికి సూర్యాస్తమయమై చీకటిపడసా గింది. అప్పుడప్పుడు పక్షుల కిలకిలారావాలు తప్ప, వాతావరణం ఎంతో ప్రశాంత గంభీరంగా ఉంది. మరికొంత సేపటికి అప్పుడప్పుడు గుడ్ల గూబల కూతలు వినిపించసాగాయి. రెండు గుడ్లగూబలు ఒకటి తరవాత ఒకటి అరవడం గమనించిన అక్బర్, “మనకు గుడ్లగూబల భాష తెలియదు. అవేం మాట్లాడుకుంటు న్నాయో తెలియడం లేదు. అవి ఒక వేళ మనల్ని పరిహాసిస్తున్నవేమో,” అన్నాడు సరదాగా.

“నాకు వాటి భాష తెలుసు ప్రభూ! అవేం చర్చించు కుంటున్నాయో చెప్పమన్నారా?” అన్నాడు బీర్బల్ మెల్లగా.

“తెలిస్తే చెప్పుమరి. ఆలస్యం దేనికి?” అన్నాడు అక్బర్.

“అవి కట్నం గురించి చర్చించుకుంటున్నాయి ప్రభూ. వరుడి తండ్రిగుడ్లగూబ అసలు జంతువులంటూ లేని నలభై అడవులు కట్నంగా అడుగుతున్నది. వధువు తండ్రిగుడ్లగూబ ఇరవై అడవులు మాత్రమే ఏర్పాటు చేయగలను అంటున్నది ప్రభూ,” అన్నాడు బీర్బల్.

అలా అంటున్నప్పుడే ఒక గుడ్లగూబ అరి చింది. “వరుడి కుటుంబం మరో ఆరునెలలు వేచివుండే పక్షంలో మరో ఇరవై అడవులను జంతువులు లేకుండా ఏర్పాటు చేయగలను అంటున్నది వధువు తండ్రిగుడ్లగూబ,” అన్నాడు బీర్బల్ మళ్ళీ.

“అదెలా సాధ్యం? ఇరవై అడవుల నుంచి ఒక గుడ్లగూబ జంతువులన్నిటినీ ఎలా తరమ గలదు? అసాధ్యం!” అన్నాడు అక్బర్.

“ఆ విషయంలో తమరు సాయపడగల రని ఆ గుడ్లగూబ భావిస్తోంది ప్రభూ,” అన్నాడు బీర్బల్.

“ఏమంటున్నావు నువ్వు?” అని గద్దిం చాడు అక్బర్.

“ప్రభూ, తమరు ఒకసారి వేటకు వస్తే