బాటు వచ్చిన అంగదుణ్ణి చూసి లక్ష్మణుడు,
“నేను వచ్చానని సుగ్రీవుడితో చెప్పు, నాతో
మాట్లాడతాడో లేదో, తెలుసుకుని వెంటనే
రా!” అన్నాడు. అంగదుడు సుగ్రీవుడి వద్దకు
వెళ్ళి, నమస్కారం చేసి, లక్ష్మణుడు చెప్పు
మన్నట్టే చెప్పాడు. కాని సుగ్రీవుడు తాగిన
మత్తులో ఉండి ఏమీ వినిపించుకోలేదు.
అయితే, లక్ష్మణుడి రౌద్రాకారం చూసి వాన
రులు చేసిన కలకలానికి సుగ్రీవుడి మత్తు
కొంత వదిలింది.

అంగదుడు అవతలికి వెళ్ళి ప్లక్షుడూ,
ప్రభావుడూ అనేమంత్రులతో సుగ్రీవుడి వద్దకు
తిరిగి వచ్చేసరికి అతను కొంత స్పృహలో
ఉన్నాడు. వారు అతనితో లక్ష్మణుడు మాట్లాడ
టానికి వచ్చాడని చెప్పారు. లక్ష్మణుడు

ధనుర్భాణాలతో సహా వచ్చాడనీ, చాలా
కోపంలో ఉన్నాడనీ సుగ్రీవుడికి తెలిసింది.

సుగ్రీవుడు మంత్రులతో, “నేనేమీ తప్పు
చేయలేదే, లక్ష్మణుడికి ఆగ్రహం ఎందుకు
కలిగి ఉంటుందీ? నా శత్రువు లెవరో అతనితో
నాపై చాడీలు చెప్పి ఉంటారు. మీ తెలివి
తేటలన్నీ ఉపయోగించి అతని కోప కారణం
తెలుసుకోవాలి. రామలక్ష్మణులంటే నాకు
భయమని కాదు, కాని మిత్రుడికి కోపం
వచ్చినప్పుడు ఆందోళన చెందటం సహజం.
రాముడు చేసిన ఉపకారానికి ప్రత్యపకారం
చెయ్యటం నాకు సాధ్యంకాదు,” అన్నాడు.

అప్పుడు హనుమంతుడు సుగ్రీవుడితో,
“రాజా, రాముడికి నీ మీద అలక వచ్చి
ఉంటుందేగాని నిజమైన ఆగ్రహం రాదు."