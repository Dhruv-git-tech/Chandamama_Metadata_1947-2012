రామాయణం

రాముడు దుఃఖంతో మూర్ఛపోయి ఉన్న తారను చూశాడు. అది గమనించి వానరులు తారను వాలి శరీరం మీది నుంచి పట్టి లేవ దీశారు. తార రాముణ్ణి చూసి అతణ్ణి సమీ పించి, “రామా, నా భర్త ప్రాణాలు తీసిన బాణంతోనే నన్ను కూడా చంపి, నా భర్తవద్దకు చేర్చు. సీత కోసం నువ్వు ఎలా తపిస్తున్నావో, వాలి నా కోసం ఆ లోకంలో అలా తపిస్తాడు. భార్యా వియోగం ఏమిటో నీకు తెలుసుగదా! వాలి పోయాక నేను జీవచ్ఛవాన్నే గనక స్త్రీ హత్యాదోషం నిన్నంటదు,” అంటూ ఏడ్చింది. రాముడు తారనూ, సుగ్రీవుణ్ణీ యథోచితంగా ఊరడించాడు. వాలి దహన క్రియల పని చూడమని లక్ష్మణుడు సుగ్రీవుణ్ణి హెచ్చరిం చాడు. తారుడు కిష్కింధకు వెళ్ళి వాలిని

మొయ్యటానికి ఒక పల్లకీ తెచ్చాడు. సుగ్రీ వుడూ, అంగదుడూ వాలిని ఎత్తి పల్లకీలో పడుకో బెట్టారు. బలిష్మలైన వానరులు పల్లకి మోస్తూ వెళ్ళారు. ఒక వాగు ఒడ్డున ఇసుక ప్రదేశంలో వాలికి చితి ఏర్పాటయింది. అంగ దుడు శాస్త్రోక్తంగా చితికి నిప్పు పెట్టాడు. వానరులు వాలికి జలతర్పణాలు విడిచారు.

ఉత్తరక్రియలు పూర్తి కాగానే సుగ్రీవుడు తడి బట్టలతో, తన మంత్రులను వెంటబెట్టు కుని రాముడి వద్దకు వచ్చాడు. అప్పుడు హనుమంతుడు రాముడితో, “మీ అనుగ్రహం చేత సుగ్రీవుడు వానర రాజ్యాన్ని పొందగలి గాడు. అతనిక రాజ్యభారం వహించవలిసి ఉన్నది. మీరు వచ్చి అతనికి సక్రమంగా పట్టాభిషేకం చేయించండి,” అన్నాడు.

కిష్కింధా కాండ-4