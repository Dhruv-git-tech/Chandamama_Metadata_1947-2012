తెరుమాటున యాస్యంగా తీసుకువెళ్ళింది. అలా వెళ్ళేప్పుడు మొగల్ సైనికులకు అనుమానం రాకుండా, ఆమె తన కన్నబిడ్డను అక్కడవదిలీ వెళ్ళింది.

రాజపుత్రయోధుడు దుర్గాదాస్ రాథోడ్ తక్షణ యుద్ధానికి సన్నద్ధుడయ్యాడు. వెనకటి రాజపరివారంలోని స్త్రీలందరూ భారీగా తుపాకీ మందు నిలువచేసిన గదిలోకి చేరారు. దానికి నిప్పంటించడంతో భయంకరమైన శబ్దంతో అది పేలిపోయింది. ఒక్క రాజమాత తప్ప తక్కిన వారందరూ మానసంరక్షణకోసం ప్రాణాలను అగ్నికి అహుతి చేశారు.

మండుతూన్న భవనం నుంచి వెలుపలికి వచ్చిన దుర్గాదాస్ రాథోడ్ తమ అనుచరులతో కలిసి మొగలు సేనలను ఎదుర్కొన్నాడు. అంతలో శిశువుయువరాజును కొందరు తీసుకు వెళుతూన్న విషయం శత్రువులు పసిగట్టి వారి వెంట బడ్డారు. అయితే, వారిని రాజపుత్ర వీరుల ఖడ్గాలు అడ్డుకోవడంతో గోరాదాయ్ శత్రువుల చేజిక్కకుండా పారిపోగలిగింది. ఆఖరికి మొగలుసేనల నెదుర్కొన్న మూడు వందల రాజపుత్రసైనికులలో ఏడుగురు మాత్రమే మిగిలారు. శత్రుసేనలు వేగంగా చొచ్చుకురాసాగాయి. యువరాజు అజిత్సింగ్ మాతను రక్షించడం ఎలాగో తెలియలేదు. దుర్గాదాస్ తన చేతి లోని ఖడ్గాన్ని రాజమాతకు అందించాడు. శత్రువుల చేజిక్కకూడ దన్న ఏకైక లక్ష్యంతో ఏమాత్రం వెనుకాడకుండా ఖడ్గంతో పాడు చుకుని ప్రాణత్యాగం చేసింది మార్వార్ రాణి. తీవ్రంగా గాయ

పడ్డ దుర్గాదాస్, మిగిలిన తన అనుచరులతో అక్కడి నుంచి తప్పించుకున్నాడు.

అదేసమయంలో మారుమూల కొండలలో సురక్షిత ప్రాంతాన్ని చేరిన యువరాజు అజిత్ విశ్వాసపాత్రుల మధ్య 'కుండలోని దీపం'లా పెరగసాగాడు. అతడెక్కడో పెరుగుతున్నాడన్న వార్త రాజపుత్రుల మధ్య వ్యాపించింది. ఎనిమి దేళ్ళ ప్రాయంలో ఉన్నప్పుడు పలువురు ప్రముఖులు వెళ్ళి అజిత్ సింగ్ను కలుసుకున్నారు. మొగలుల అధికార బంధనం నుంచి బయట పడే పోరాటాన్ని ఉధృత పరచాలని నిర్ణయించారు. అచిరకాలంలోనే అనేక ప్రాంతాలను వశపరచుకున్నారు.

ఔరంగజేబు వృద్ధుడయ్యేసరికి రాజపుత్ర వీరులు బలపడడం చూశాడు. శక్తివంతుడైన ఆఖరి మొగలు పాలకుడుగా పేరుగాంచిన అతడు 1707 మార్చ్‌లో మరణించాడు. అజిత్ సింగ్, దుర్గాదాస్ రాథోడ్ అక్రమణదారులను మాతృభూమినుంచి తరుమగొట్టారు. యువ రాజు అజిత్ సింగ్ మార్వార్ మహారాజాగా కొలువుదీరాడు. (విడి)