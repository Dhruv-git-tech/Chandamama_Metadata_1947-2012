దానికి రాముడు, “హనుమంతుడా, తండ్రి ఆనతి ప్రకారం నేను పధ్నాలుగేళ్ళ పాటు గ్రామాలలోకీ, నగరాలలోకీ అడుగు పెట్ట వీలులేదు. అందుచేత మీరంతా సుగ్రీ వుణ్ణి కిష్కింధకు తీసుకుపోయి శాస్త్రప్రకారం పట్టాభిషీక్షుణ్ణి చెయ్యండి,” అన్నాడు. రాముడు సుగ్రీవుడితో అంగదుణ్ణి యువ రాజును చెయ్యమనీ, వర్షాకాలం ఆరంభం కాబోతున్నది గనుక వానలు పోయేదాకా తానూ, లక్ష్మణుడూ ఋశ్యమూకం మీది గుహలో ఉంటామనీ, కార్తీకమాసం ఆరంభ మయ్యేటప్పుడు సుగ్రీవుడు రావణుడిపై యుద్ధయత్నాలు ఆరంభించవలసి ఉంటుం దనీ చెప్పాడు.

సుగ్రీవుడు కిష్కింధకు వెళ్ళి యధా విధిగా పట్టాభిషేకం చేసుకున్నాడు. కిష్కింధ

వాసులందరూ సంతోషించారు. గజుడూ, గవాక్షుడూ, గవయుడూ, శరభుడూ, గంధమాదనుడూ, హనుమంతుడూ, జాంబవం తుడూ, నళుడూ బంగారు కలశాలతో సుగ్రీ వుణ్ణి అభిషేకించారు.

తన పట్టాభిషేకం పూర్తి కాగానే సుగ్రీవుడు అంగదుడికి యౌవరాజ్య పట్టాభిషేకం చేసి, అంగదుడిపై ఆదరాభిమానాలు గల కిష్కింధ పౌరులకు ఆనందం కలిగించాడు. తరవాత అతను రామలక్ష్మణుల వద్దకు వెళ్ళి జరిగిన దంతా చెప్పి, కిష్కింధకు తిరిగి వచ్చి తన భార్య అయిన రుమతో సుఖంగా కాలం గడుపాటాడు.

సుగ్రీవుడు రాజ్యాభిషిక్షుడైనాక రామలక్ష్మణులు తమ నివాసాన్ని ప్రస్రణ పర్వతం పైన ఉండే ఒక విశాలమైన గుహకు మార్చుకు న్నారు. ఈ గుహ అన్ని విధాలా సౌకర్యంగా ఉన్నది. గుహలోకి వానజల్లు రాదు, ఈదురు గాలి రాదు. పరిసరాలు ఎంతో అందంగా ఉన్నాయి. సమీపంలోనే నది ఉన్నది. అదీ కాక ఈ గుహ కిష్కింధకు చాలా దగ్గిర; కిష్కింధ లోని గీత వాద్య ధ్వనులూ, వానరులకేకలూ ఆ గుహకు వినిపిస్తున్నాయి.

ఇలాటి గుహలో రాముడు అహోరాజ్రాలు సీతకై విరహం పొందుతూ, లక్ష్మణుడి చేత హెచ్చరించబడుతూ, సుగ్రీవుడు ప్రత్యుత్తపరం చెయ్యకపోతాడా అని ఆశ్చర్యపడుతూ, ఈ నాలుగు మాసాలూ గడిచి శరత్కాలం ఎప్పుడు వస్తుందా అని ఎదురు చూస్తూ కాలం గడపసాగాడు.