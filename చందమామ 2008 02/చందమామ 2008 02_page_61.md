నువ్వు ఏమరుపాటున శరదృతువు రావటం
గమనించలేదు. అందుకే లక్ష్మణుడు వచ్చి
ఉంటాడు. అతను కాస్తపరుషంగా మాట్లా
డినా నువ్వు సహించాలి, ఎందుకంటే తప్పు
నీదే. రాముడికి ఆగ్రహం తెప్పించటం ఎవరికీ
మంచిది కాదు; అతని వల్ల లాభం పొందిన
నీకు అది బొత్తిగా అనుచితం,” అన్నాడు.
ఈలోపుగా లక్ష్మణుడు సుగ్రీవుడి అంతఃపురం
దాకా వచ్చి, లోపల ఆడవాళ్ళ అలికిడి విని
అక్కడే ఆగిపోయాడు. లక్ష్మణుడు చేసిన
ధనుష్టంకార ధ్వని విని సుగ్రీవుడు అతని
ఎదట పడడానికి జంకి, లక్ష్మణుడితో మాట్లాడ
మని తారను పంపాడు.

తార లక్ష్మణుడున్న చోటికి వచ్చి, “మీకు కోపం వచ్చిందిట, దేనికీ? మీ మాటను ఎవరైనా అతిక్రమించారా?” అని అడిగింది.

“సుగ్రీవుడు అస్తమానమూ తాగి ఉండి రాచకార్యాలు చూడడు, మా సంగతి ఆలోచించడు, నీకు తెలియదా? యుద్ధసన్నాహా నికి నాలుగు మాసాలు వ్యవధి తీసుకున్నాడు. గడువు దాటిపోయింది. మా పని ప్రారంభం

కాలేదు. మేమేం చెయ్యాలో నువ్వే చెప్పు,”
అన్నాడు లక్ష్మణుడు.

తార అతనితో, “సుగ్రీవుడు భోగలాల సుడై ఉన్నందుకు ఆగ్రహించ వద్దు. అతను మీ పని మరవలేదు. ఇదివరకే అతను మీ పనికి వానరులను హెచ్చరించాడు. ఎక్కడె క్కడిపర్వతాల నుంచో వానరులు లక్షల, కోట్ల సంఖ్యలో వచ్చి చేరారు,” అని చెప్పి అతన్ని తనవెంట అంతఃపురంలోకి తీసుకుపోయింది.

కాని తీరా లక్ష్మణుడు లోపలికి వెళ్ళే సరికి సుగ్రీవుడు, తాగిన మత్తులో ఎర్రబడిన కళ్ళతో, అనేకమంది స్త్రీల నడుమ కనిపించాడు. లక్ష్మణుడికి అతన్ని చూడగానే మండి పోయింది. అతను సుగ్రీవుణ్ణిచూసి, “తనకు ఉపకారం చేసిన మిత్రులకు అబద్ధపు ప్రతిజ్ఞ చేసేవాడు పరమపాపి. కృతఘ్నుడు. వాణ్ణి ఎవరైనా చంపవచ్చు. రాముడి చేత నీ పని పూర్తిచేయించుకుని సీతను వెతికే ప్రయత్నం ప్రారంభించని నువ్వు కృతఘ్నుడవు. వాలి వెళ్ళిన దారి జ్ఞాపకం ఉంచుకుని సీత కోసం వెతికించు,” అన్నాడు.