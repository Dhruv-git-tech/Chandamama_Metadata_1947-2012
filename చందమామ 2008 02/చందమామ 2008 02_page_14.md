పెడుతూ వెనుదిరిగి, “ఆ క్రూరులు ముగ్గు రికి తోడుగా మరిద్దరు రెక్కల మనుషులు చేరారు. స్వామి ద్రోహం, పులుగురాయా, స్వామి ద్రోహం!” అంటూ పరిగెత్తాడు.

జయమల్లు చుట్టూ ఓమారు కలయచూశాడు. ప్రతి గుడారం ముందూ రెక్కల మనుషులు గుంపులుగా చేరుకున్నారు. కొందరు, “మోసం, స్వామి ద్రోహం!” అంటూ అటూ ఇటూ పరిగెత్తుతూ, ఎదురైన వాళ్ళకు ఏమో చెప్పుతున్నారు.

“కేశవా, గోమాంగ్! మనం పారిపోయేందుకు ఒకే ఒక ఉపాయం నాకు తోస్తున్నది. ఈ సరికే మన శత్రువులందరికీ, మనం గుడారంలో నుంచి తప్పించుకు బయటపడి నట్టు తెలిసిపోయింది. వాళ్ళు క్షణాల మీద మనను పట్టుకునేందుకు ఇక్కడికి వస్తారు. మనం ఎక్కడ వున్నదీ, ఎటు పోరిపోతున్నదీ వాళ్ళకు తెలియకుండా తికమకపెట్టేందుకు ఆ వెలుగుతున్న కాగడాలు తీసుకుని, సాధ్యమైనన్ని గుడారాలకు నిప్పు పెడదాం. ఆ మంటల వల్ల బయలుదేరే గందరగోళంలో మనం తప్పించుకుని పారిపోవచ్చు,” అన్నాడు జయమల్లు.

జయమల్లు మాట ముగించే లోపలే కేశవుడూ, గోమాంగ్, అడవి మనుషులిద్దరూ భగభగమండేకాగడాలు తీసుకుని, “మోసం, స్వామి ద్రోహం!” అని అరుస్తూ, పైకీ కిందికీ గెంతుతూ అందుబాటులో వున్న గుడారా లన్నిటికీ నిప్పు పెట్టారు. క్షణాల మీద అవి అంటుకుని భుగభుగ మంటూ మంటలు లేచినై.

బ్రహ్మదండి మాంత్రికుడూ, స్థాల కాయుడూ ఆ మంటలు చూస్తూనే ఠారెత్తి పోయారు. బ్రహ్మదండి మంత్రదండాన్ని పైకెత్తి, “హా కాలభైరవా! నాకు అగ్నిస్నానం రాసి పెట్టావా? నీ భక్తుణ్ణి పరీక్షిస్తున్నావా?” అంటూ మంటలను తప్పుకుని పరిగెత్తుతూ, స్థాలకాయుడితో, “వీర కంఠీరవా! నీ ప్రతాపం చూపటానికి ఇదే అదను. ఆ దుర్మా ర్గులు ఎటు పారిపోతున్నారో కనిపెట్టి వుండు. నేను ఆ పిట్టతల వెధవను నిద్ర లేపుతాను,” అని చెప్పి, పులుగురాయుడు వుండే గుడా రాని కేసి దౌడుతీశాడు.

బ్రహ్మదండి హడావిడిగా తన కేసి పరిగెత్తి రావటం చూస్తూనే, పులుగు రాయుడు పెద్దగా నవ్వి, “ఏం, మాంత్రికా! ఒళ్ళూ పై తెలియకుండా డేగలా ఎగిరి వస్తున్నావ్, ఏమిటీ కథ?” అని అడిగాడు.