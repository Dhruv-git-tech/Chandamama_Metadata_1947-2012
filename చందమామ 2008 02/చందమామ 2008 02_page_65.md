ఉన్నారు. వాడు చెప్పేదానికి సాక్షులెవరు?”
అన్నాడు గవరయ్య.

రాజుగారు, “ఈ బాతును ప్రస్తుతానికి నా వద్ద ఉంచి, రేపు మీరిద్దరూ రండి, తీర్పు చెబుతాను,” అని గవరయ్యనూ, రాముణ్ణీ పంపేశాడు.

ఆ రోజు కూడా ఆ బాతు రాజుగారి దగ్గిర బంగారు గుడ్డు పెట్టింది. రాజుగారు తన కళ్ళను తానే నమ్మలేకపోయాడు. ఈ రహస్యం ఫిర్యాదీలకు తెలిసే ఉండాలి. వారినుంచే నిజం రాబట్టదలిచాడు రాజు.

మర్నాడు రాజుగారి దర్శారుకు గవరయ్య, రాముడూ వచ్చారు.

రాజుగారు గవరయ్యకు ఒక మామూలు బాతుగుడ్డు చూపుతూ, “నీ బాతు ఈ ప్రమాణం గల గుడ్లు పెడుతుందా?” అని అడిగాడు.

“ఇంతకన్న ఇంకాస్త పెద్ద గుడ్లే పెడు తుంది, మహారాజా!” అన్నాడు గవరయ్య.

రాజు అదే ప్రశ్నరాముణ్ణి అడిగాడు. “అది మామూలు గుడ్లు పెట్టదు, మహారాజా. నా

బాతు రోజుకొక బంగారు గుడ్డు పెడు తుంది,” అన్నాడు రాముడు.

గవరయ్య తెలివిగా, “ఎంత అబద్ధం! బాతు ఎక్కడన్నా బంగారు గుడ్లు పెడు తుందా?” అన్నాడు.

“నీ మాట నిజం! అది నీ బాతే. దాన్ని నువ్వు తీసుకుపెళ్ళు,” అని రాజు గవరయ్యకు మామూలు బాతు నొకదాన్ని ఇచ్చి పంపేశాడు. తనకు న్యాయం జరగనందుకు విచారిస్తూ నిలబడిన రాముడితో రాజు, “దిగులు పడకు. నీ బాతు నా వద్దనే ఉన్నది. అది బంగారు గుడ్లు పెట్టటానికి కారణం ఏమిటి?” అన్నాడు.

రాముడు ఫకీరు సంగతి అంతా రాజుకు చెప్పాడు. రాజు ఆశ్చర్యపడి, రాముణ్ణి బాతుతో సహా తన దివాణంలోనే ఉండి పొమ్మన్నాడు.

గవరయ్య తీసుకుపోయిన బాతు మామూలు గుడ్లే పెట్టింది. రాముడికి దివాణంలో ఉద్యోగమయిందని తెలియగానే, తనకు తగిన శాస్తి జరిగిందనుకున్నాడు గవరయ్య.