ఆ మాటలు విన్న మహారాజుకు వాడు
మతి చలించినవాడేమో నన్న అనుమానం
కలిగింది. అయినా, ఎవరికి ఎలాంటి శక్తి
ఉంటుందో ఏమోనని భావించి, జడధారి
తనను స్వప్నాల గురించి హెచ్చరించడం;
ఆయన చెప్పినట్టే తనకు వరసగా వచ్చిన
మూడు కలల గురించి అతనికి వివరించాడు.

అంతా విన్న శివుడు కొద్ది క్షణాలు ఆలో
చించి, “మహారాజా, యోగులు, సన్యాసులు
దైమిశించుతుంది. వారి నోటి మాట వృథా
కాదు. మిమ్మల్ని కలవరపరుస్తూన్న మూడు
కలలను విశ్లేషించి, ఫలితం చెప్పగలను.
మొదటి రెండు కలల గురించి వివరిస్తాను.
అందులో వాస్తవం ఉందని తెలిస్తే, మూడవ
కలకు వివరణ ఇస్తాను,” అన్నాడు.

“అలాగే, చెప్పుమరి. ఆలస్యం దేనికి?”
అన్నాడు రాజు అదుర్దాగా.

శివుడు కొంతసేపు మౌనంగా ఊరుకుని,
“మహారాజా! మీకు మొదటి కలలో కనిపిం
చిన అరణ్యం జనారణ్యం. త్రాచు పాము
పగకు సంకేతం. మీ మీద పగబట్టిన వ్యక్తి
ఎవరో మీకు అపాయం తలపెట్టాడన్నదే ఆ
కల అంతరార్థం! ఇక పిడుగు అనేది హాఠా
త్తుగా పడేది. అంటే, ఊహించని ఘటన
ఏదో జరగబోతున్నది. పిడుగు మిమ్మల్ని
వెంటాడిందంటే జరగబోయే దుర్ఘటన మీకు
గురిపెట్టబడివుందని అర్థం,” అన్నాడు.

రాజుకు శివుడి తెలివితేటల మీద నమ్మకం
కుదిరింది. శివుడు ఉండడానికి విడిది ఏర్పాటు
చేశాడు. తీవ్రంగా ఆలోచించిన రాజుకు ఒక

విషయం స్ఫురించింది. ఇటీవల రాజ్యంలో
బందిపోట్ల బెడద ఎక్కువయితే, దానిని
అరికట్టడానికి రాజు ప్రయత్నించాడు. బంది
పోట్ల నాయకుడు భైరవుడు తనకు అపాయం
తలపెట్టి ఉండవచ్చని భావించిన రాజు,
సైనికులతో అష్టదిగ్భంధనం చేయించి, నాయ
కుడు భైరవుడితో సహా బందిపోట్లందరినీ
బంధించాడు. విచారణలో భైరవుడు విష
నాగును రాజు శయనమందిరంలోకి పంపి
రాజును చంపడానికి కుట్ర పన్నినట్టు ఒప్పు
కున్నాడు.

ఆ విధంగా తాను కన్న మొదటి కలకు
శివుడి విశ్లేషణ సరైనదని గ్రహించి ఎంతగానో
సంతోషించిన రాజు, రెండవ కల వివరణను
పరీక్షించడానికి గూఢచారులను అన్ని దిశలకూ
పంపాడు.