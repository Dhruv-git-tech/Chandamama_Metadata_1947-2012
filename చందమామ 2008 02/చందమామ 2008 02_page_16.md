పులుగురాయుడు ఆ మాట లేవీ వినని వాడిలా లేచి నిలబడి, తన అనుచరులతో, “పదండి, వాళ్ళు మొసళ్ళ వాత బడ్డారో, మనవాళ్ళచేతచిక్కారో చూద్దాం,” అంటూ బయలుదేరాడు. బ్రహ్మదండి అతణ్ణి అను సరించాడు.

పులుగురాయుడు మొసళ్ళ మడుగు ప్రాంతం చేరేసరికి, ఆ ప్రదేశమంతా అటూ ఇటూ పరిగెత్తే వాళ్ళతో, కేకలుపెట్టే వాళ్ళతో గొడవగా వున్నది. అతడు తన అనుచరుల్లో ఇద్దరు ముగ్గుర్ని దగ్గిరకు పిలిచి, “ఏమ యింది? వాళ్ళు మన వలనుంచి తప్పుకు పారిపోలేదుగదా?” అని ప్రశ్నించాడు.

“లేదు, దొరా! వాళ్ళను ఉచ్చులో బిగించేందుకు చుట్టూ కమ్ముకుంటూ వచ్చాం. వాళ్ళు మరెటు పోయేందుకూ దారిలేక, మొసళ్ళ మడుగు అంచున వున్న పొదల్లోకి దూరారు. ఇక మనం వాళ్ళను వెతికి, వాటి మధ్య నుంచి కుందేళ్ళను లాగినట్టు బయి టికి లాగటమే మిగిలివుంది,” అన్నాడొకడు.

“భేష్, మహ బావుంది. ఆ పని కాస్తా అయిందనిపించండి,” అంటూ పులుగు రాయుడు ఎగిరి ఒక చెట్టు మోడు మీద నిలబడ్డాడు. అతడి అనుచరులు కాగడాలతో పొదలన్నీ వెతుకుతూ ముందుకు కదిలారు.

అదంతా చూస్తున్న బ్రహ్మదండికి, కేశ వుడు దుస్సాహసంతో మొసళ్ళ మడుగులో దూకి పారిపోయే ప్రయత్నం చేస్తాడేమో అనిపించింది. ఆ వెంటనే అతడు పెద్దగా గొంతెత్తి, “వత్సా, కేశవా! నీకొచ్చిన ప్రాణ భయం ఏమీ లేదు. నీ వెంట వున్న ఆ ద్రోహుల్ని వదిలి, ఇటు వచ్చెయ్యి. దయా మయుడైన పులుగురాజేంద్రుడు నిన్ను తప్పక క్షమిస్తాడు,” అని కేకపెట్టాడు.

బ్రహ్మదండి పెట్టిన కేకకు జవాబుగా అన్ని వైపుల నుంచీ, “బిడాలికీ జై! శ్వానకర్ణికీ జై!”

చందమామ

ఫిబ్రవరి 2008