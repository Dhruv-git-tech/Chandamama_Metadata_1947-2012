బేతాళుడు ఈ కథ చెప్పి, “రాజా, తొలి నుంచీ రాజలక్షణాలూ, రాజ్యకాంక్షా లేని; తల్లి చెప్పినా చంద్రకళ స్వయంవరానికి వెళ్ళ నన్న గుణశేఖరుడికి చంద్రకళనూ, చక్రవర్తి పదవినీ కట్టబెట్టడం న్యాయమా? వాటిని అతడు ఎలా అంగీకరించాడు? పైగా అతణ్ణి మనిషికాని మనిషి అంటూ రుధిరభైమి ప్రశం సించడంలోని ఆంతర్యం ఏమిటి? ఈ సందే హాలకు సమాధానం తెలిసి కూడా చెప్పక పోయావో నీ తలపగిలిపోతుంది,” అన్నాడు.

దానికి విక్రమార్కుడు, “గుణశేఖరుడికి రాజలక్షణాలు లేవనడం సరైనది కాదు. ముందుగానే బయలుదేరిన అన్న కులశేఖరు డితో పోటీపడడం ఇష్టంలేక స్వయంవరానికి వెళ్ళనన్నాడు. తన కుమార్తెను రక్షించిన వారికి అమెనిచ్చి పెళ్ళిచేస్తానన్న వీరగుప్తుడి ప్రకటన తెలిసి కూడా రక్షించాడు కాబట్టి అతడామెను కాదన కూడదు. ఇక రాజలక్షణాలున్నవారు నాయకులు మాత్రమే కాగలరు. మనుష్యు లందరినీ సమభావంతో చూసేవారు చక్రవర్తు లవుతారు. అంతఃపుర దాసి కొడుకు కోరిక తీర్చడం కోసమే శిల్పవిద్యను నేర్చిన ఉదాత్త

హృదయుడు గుణశేఖరుడు. కేవలం అన్న కోసమో, యువరాణి కోసమో కాకుండా తొంభైతొమ్మిది మంది వీర కుమారులను బ్రతికించడానికీ, ఒక దుర్మార్గడి దురాగతా లను అరికట్టడానికీ, తన ప్రాణాలను లెక్క చేయకుండా అపూర్వ సాహసం ప్రదర్శించిన నిస్వార్థ యువకుడు గనకనే-రుధిరభైరవి అతణ్ణి మనిషి కాని మనిషి అంటూ ప్రశంసించింది. మనిషి అయినప్పటికీ మామూలు మనుష్యులకు ఉండే స్వార్థం, లోభం అతనిలో ఏమాత్రం లేవు. అతడు మానవాతీతుడు. ఆశయం ఉన్నతంగా ఉన్నప్పుడు పనిచేయని ఆయుధాలు కూడా పని చేయగలవని అతడు నిరూపించాడు. విశాలక్షేమం కాంక్షించే నిస్వార్థం ముందు సంకుచిత స్వార్థశక్తులు నిర్వీర్యమై పోతాయని నిరూపించిన ధీరుడు గుణశేఖరుడు. అందువల్లే చక్రవర్తి పదవి అతణ్ణి వరించింది,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ఆధారం : ‘వసుంధర’ రచన]