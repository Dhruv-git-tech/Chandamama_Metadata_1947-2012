గుడ్లగూబల భాష

అక్బర్ చక్రవర్తిని చూడగానే ఆయన మనో గతం బీర్బల్‌కు అర్థమైపోయింది. ఆయన స్వారీకి అనుమైనదుస్తులను తొడుక్కుని ఎదుట తివాచీ మీద పరచిన పదునైన కత్తులనూ, ఈటెలనూ ఆసక్తితో పరిశీలిస్తున్నాడు. బీర్బల్ వంగి సలాం చేశాడు. అక్బర్ దృష్టి ఆయు ధాల మీదే ఉండడంతో తల పంకించి కొంత సేపయ్యాక, “ఆహా! అద్భుతమైన ఆయు ధాలు!” అన్నాడు మనసులో గొణుక్కుంటూ న్నట్టు.

అక్బర్‌కు వేటంటే మహా ఇష్టం. వేటాడి తెచ్చిన పులుల, లేళ్ళ తలలతో భవనమంట పాన్ని అలంకరించడం అంటే ఆయనకు మహా సరదా. అయితే, అడవిలో ఎక్కడో వాటి మానాన బతికే వన్యమృగాలను వేటాడడం అంటే బీర్బల్‌కు ఏమాత్రం ఇష్టం లేదు. తను వేటకు వెళ్ళకుండా ఉండడమే గాక, చక్రవర్తికి వేటపట్ల ఆసక్తిని తగ్గించడానికి ఏదైనా మార్గం ఉందా అని బీర్బల్ తీవ్రంగా ఆలోచించ సాగాడు.

“బీర్బల్, నేనిప్పుడు ఏంచేయబోతున్నానో తెలుసా?” అని అడిగాడు అక్బర్.

“ఎదుటివారి మనసులను చదివే విద్య నాకు తెలియదు కదా ప్రభూ!” అన్నాడు బీర్బల్ చిన్నగా నవ్వుతూ.

“నీకా తెలియదు! ఎండ బాగా కాస్తున్నది. చల్లటి గాలులు వీస్తున్నాయి. వేటాడడానికి

ఈ రోజు చాలా అనుకూలంగా ఉంటుంది. ఏమంటావు?” అని అడిగాడు అక్బర్.

“ప్రభువుల కోరికలే మాపాలిటి ఆజ్ఞలు కదా!” అన్నాడు బీర్బల్.

“అంటే, నువ్వూ మాతో వేటకు వస్తున్నావు. అవునా?” అన్నాడు అక్బర్.

“ప్రభువుల ఆనందమే, మా ఆనందం!” అన్నాడు బీర్బల్ వినయంగా.