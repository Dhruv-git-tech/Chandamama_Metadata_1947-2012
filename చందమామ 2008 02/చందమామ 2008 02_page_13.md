శక్తివర్మ ఇలా అనగానే అడవి మనుషుల్లో ఒకడు నవ్వి, “అదా మీ అనుమానం. ఒక పని కలిగి, మేం కావాలనే అడవిమనుషుల తలలు తగిలించుకున్నాం. ఛీ, దారి తొల గండి! మీ ఇద్దరూ పరమ శుంఠల్లా వున్నారు,” అన్నాడు ముందుకు పోబోతూ.

జితవర్మతోక తొక్కిన పాములా ఎగిరిపడి, కత్తితో అడవిమనిషి మీదికి దూకబోయాడు. అంతలో కేశవుడు అతడి కాళ్ళు రెండూ పట్టుకుని వెనక్కు గుంజటంతో ముందుకు బోర్లా పడిపోయాడు. మరు క్షణంలో కోయ గోమాంగ్, శక్తివర్మను పట్టుకుని ముందుకు పడదోశాడు.

జయమల్లు ఒక తాడుతో వాళ్ళిద్దర్నీ సమీపించి, “కిక్కురుమన్నారో, మీ ఇద్దరి ప్రాణాలూ నిలువునా తీసేస్తాం. చచ్చినట్టు పడివుండండి,” అంటూ హెచ్చరించి, తాడుతో

ఇద్దరి చేతులూ కాళ్ళూ కలియ కట్టాడు. అంతలో పక్కన వున్న గుడారం నుంచి బ్రహ్మ దండి మాంత్రికుడి గొంతు వినబడింది.

“ఇక్కడ జరిగిన గౌడవేదో బ్రహ్మదండి పసికట్టినట్టుంది. ఇక మనం పారిపోవటమే క్షేమం,” అంటూ జయమల్లు హడావుడిగా గుడారంలో కనిపించిన ఆయుధాలు తీసు కున్నాడు.

ఆ సరికి బ్రహ్మదండీ, స్థూలకాయుడూ కూడా పెద్దగా గావుకేకలు ప్రారంభించారు: “ఆ దుర్మార్గులు ముగ్గురూ జిత, శక్తివర్మలను చంపి పారిపోచూస్తున్నారు. ఓ పులుగు రాయా! రండి, గుడారాన్ని తక్షణమే చుట్టు ముట్టండి.”

ఆ కేకలు వింటూనే జయమల్లు గుడారం ద్వారం దగ్గిర ఆగి, అడవిమనుషులను, “మీ ఇద్దరూ లోపలికి రావటం చూస్తూనే మీ రెవరైందీ పోల్చుకున్నాం. లోగడ మిమ్మల్ని బిడాలి, శ్వానకర్ణివెంట చూశాం. మీ ముఠాల వాళ్ళు పెద్ద బలగంతో ఇక్కడికి దాడి వస్తు న్నారా?” అని అడిగాడు.

“అలాంటిదేమీ లేదు. మీరెలా వున్నారో చూసి రమ్మని మా నాయకులు మమ్మల్ని పంపారు,” అన్నాడొక అడవిమనిషి.

కేశవుడు గుడారం నుంచి బయటికి వెళ్ళి, బ్రహ్మదండి మాంత్రికుడున్న చోటు కేసి ఓమారు చూసి, జయమల్లుతో ఏదో చెప్పు బోయేంతలో, స్థూలకాయుడు కొరడా రుశి పేస్తూ అటుకేసి రాసాగాడు. అది గమనిస్తూనే కోయగోమాంగ్ కత్తి దూసి అతడి మీదికి ఉరకబోయేసరికి, వాడు పెద్దగా బొబ్బలు