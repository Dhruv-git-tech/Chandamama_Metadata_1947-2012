## మన వారసత్వ స్థలాలు

### చోళులు నిర్మించిన
మూడు దేవాలయాలు

తంజావూరులోని బృహదీశ్వరాలయం, గంగైకొండ చోళపురంలోని మరో బృహదీశ్వరాలయం, దారా సురంలోని ఐరావతేశ్వరాలయం - ఈ మూడు ఆలయాలను 'సజీవ' దేవాలయాలుగా అభివర్ణిస్తారు. 11, 12 శతాబ్దాలలో దక్షిణ భారతదేశాన్ని పరిపాలించిన చోళులు దీనిని నిర్మించారు.

తంజావూరులోని బృహదీశ్వరాలయాన్ని క్రీ.శ. 10వ శతాబ్దంలో రాజరాజ చోళుడు నిర్మించాడు. దీనికి శామవర్మ అనే స్థపతి రూపకల్పన చేశాడని చెబుతారు. మధ్యలో ఉన్న పెరియకోయిల్ (పెద్దగుడి) ఒక కోటలోపల ఉన్నది. ఇక్కడి 65 మీటర్ల ఎత్తయిన విమాన గోపురం ప్రపంచంలోనే ఎత్తయిన గోపురంగా కీర్తి గడించింది. ఈ విమాన గోపురం నీడ మధ్యాహ్న సమయంలో నేల మీద పడకుండా ఉండడం, నాటి శిల్పుల ఆలయ నిర్మాణ నైపుణ్యా నికి అద్భుత నిదర్శనం. ఆలయ గోపుర శిఖరం ఏక శిలా నిర్మితం.

గంగైకొండ చోళపురంలోని బృహదీశ్వరాలయం నిర్మాణాన్ని మొదటి రాజేంద్రచోళుడు క్రీ.శ. 1035లో పూర్తిచేశాడు. గర్భగృహం మీది విమాన గోపురం 53 మీటర్ల ఎత్తయినది. దారాసురం లోని ఐరావతేశ్వర ఆలయాన్ని రెండవ రాజరాజ చోళుడు నిర్మించాడు. విమాన గోపురం ఎత్తు 24 మీటర్లు.

ఆలయ నిర్మాణాల పట్ల చోళుల అభిమానానికీ, నాటి శిల్పుల అనుపమ కళానైపుణ్యానికీ, వెయ్యేళ్ళ నాటి తమిళ నాగరికతావైభవానికీ ఈ మూడు ఆలయాలు చక్కని తార్కాణాలుగా వెలుగొందుతున్నాయి. 1987వ సం.లో యునెస్కో బృహదీశ్వరలయాన్ని ప్రపంచ వారసత్వ సంపదగా ప్రకటించింది. ఆ తరవాత 2004 సం.లో ఈ మూడు ఆలయాలూ 'చోళుల నాటి గోప్ప సజీవ ఆలయాల'ని తెలిసిరావడంతో మిగిలిన రెండు ఆలయాలను కూడా మొదటి బృహదీశ్వరాలయానికి విస్తృతిగా గుర్తించింది.

తంజావూరు బృహదీశ్వరాలయం

గంగైకొండ చోళపురంలోని బృహదీశ్వరాలయం

దారాసురంలోని ఐరావతేశ్వరాలయం