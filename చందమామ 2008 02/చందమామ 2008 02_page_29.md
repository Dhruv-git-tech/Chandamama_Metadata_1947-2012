నాకు నచ్చిన కథ-8

బాలసాహిత్యంలో ర్హిన్ బాండ్ స్థానం సమున్నతమైనది. ఆయన సాహస కృత్యాలు, ప్రకృతి, మిస్టరీ, ప్రయాణాలు, షికార్ అంటూ విభిన్న విషయాలకు సంబంధించిన కథలు రాశారు. తన పదిహేడవ యేటే తొలి నవల రచించారు. అది ప్రతిష్ఠాత్మకమైన జాన్ ల్యువలిన్ రైజ్ బహుమతిని అందుకోవడం విశేషం. ఆయన సాహిత్య అకాడెమీ అవార్డునూ; IBBY నుంచి హాన్స్ క్రిస్టియన్ యాండర్సన్ అవార్డునూ (1988) అందుకున్నారు. 1999లో పద్మశ్రీ పురస్కారంతో సత్కరించబడ్డారు. అనేక సంవత్సరాలుగా చందమామ సంపాదక సలహాదారుగా ఆయన ఉంటున్నారు.

చందమామలో కుందేలు

చౌలా కాలానికి పూర్వం ఒక అడవిలో నాలుగు తెలివైన జంతువులు-ఒక కుందేలు, ఒక నక్క, ఒక నీటికుక్క, ఒక కోతి ఉండేవి. ఆ నాలుగు జంతువులూ చాలా స్నేహంగా ఉండేవి. రోజూ సాయంకాలం ఒక చోట కూర్చుని ఆ రోజు తమకు ఎదురైన అనుభవాల గురించి ముచ్చ టించుకునేవి. పరస్పరం సలహాలు ఇచ్చిపుచ్చు కునేవి. మంచి మంచి నిర్ణయాలు తీసుకునేవి.

ఆ నాలుగు జంతువులలో కుందేలు చాలా వివేకం, ఉత్తమ స్వభావం కలిగినది. అది స్త్రీపురుషుల ఔన్నత్యాన్ని గౌరవిస్తూ, మానవులలోని మంచితనం గురించీ, విద్యావివేకాల గురించీ తమ మిత్రులకు ఎల్లప్పుడూ గొప్పగా చెబుతూ ఉండేది.

ఒకనాటి సాయంకాలం చంద్రోదయం అవుతూండగా-(ఆరోజుల్లో చందమామలో ఎలాంటి గుర్తూ ఉండేది కాదు) నిండు చంద మామను తదేకంగా చూస్తూ కుందేలు, “రేపు ఒక ముఖ్యమైన రోజు. సజ్జనులైన మానవులు రోజంతా ఉపవాసం ఉంటారు. సూర్యుడస్తా మించేంత వరకు భోజనం చేయరు. ఇంటికి వచ్చే భిక్షువులకు, సాధువులకు దానధర్మాలు చేస్తారు. మనం కూడా రేపు ఉపవాసం చేసి మానవుల మంచితనానికీ, వివేకానికీ దగ్గర వుదాం. ఏమంటారు?” అని అడిగింది.

అందుకు తక్కిన మూడు జంతువులూ అంగీకరించి, రోజంతా ఉపవాసం చేయాలని ప్రతినబూని తమ తమ నివాసాలకు వెళ్ళి పోయాయి.

మరునాడు తెల్లవారగానే నీటికుక్క లేచి ఒళ్ళు విరుచుకుని ఆహార సంపాదనకోసం బయలుదేరబోతూ, మిత్రులతో కలిసి తీసుకున్న నిర్ణయం జ్ఞాపకం రావడంతో ఆగిపోయింది. అయినా కొంత సేపటికల్లా, “మిత్రులతో కలిసి తీసుకున్న నిర్ణయం ప్రకారం రోజంతా ఉప వాసం చేస్తే, సాయంకాలానికి ఆకలి మరీ ఎక్కువై పోతుంది. ఉపవాసదీక్ష ముగియగానే తినడా నికి ఏదైనా సంపాదించి ఉంచడం మంచిది,”