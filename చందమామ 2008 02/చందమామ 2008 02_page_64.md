“దేవుడు నీకు మేలు చేస్తాడు, నాయనా!”
అంటూ ఫకీరు బాతును నిమిరి, వర్షం తగ్గి
పోవటం చేత, ఆ చీకట్లోనే వెళ్ళిపోయాడు.

ఆ మర్నాటి నుంచీ ఆ బాతు మామూలు
గుడ్లకు బదులు బంగారు గుడ్లు పెట్టసాగింది.
దానితో రాముడి దరిద్రం తీరిపోయింది.
వాడు కూలికి వెళ్ళటం మానుకుని, బాతు
పెట్టే బంగారంతో తాను తిని, మిగిలినది
దానధర్మాలు చేయసాగాడు. కాని వాడా
పూరికొంపను మాత్రం విడిచి పెట్టలేదు.

గవరయ్యకు రాముడి జీవితంలో ఏదో
మార్పు కలిగినట్టు తెలిసింది, కాని అది ఎలా
కలిగినదీ తెలియలేదు. అతను రాముడి
మీద ఒక కన్నువేసి ఉంచాడు.

ఒకరోజు రాముడు బాతు ఉండే గంపకింది
నుంచి ఒక బంగారు గుడ్డు తియ్యటం
గవరయ్య కంటపడింది. వెంటనే గవరయ్య
గుండె అసూయతో అవిసిపోయింది. అది
తన బాతే అయి ఉండటంచేత గవరయ్య
కడుపుమంట మరింత అయింది.

“నా బాతును నాకిచ్చెయ్యి,” అంటే
రాముడు ఇవ్వడు. అందుచేత, గవరయ్య
తన నౌకర్లను ఇద్దరిని వెంటబెట్టుకుని రాజు
గారి దర్భారుకు వెళ్ళి, ఆయన న్యాయవిచా
రణ జరిపే సమయంలో, “మహారాజా, నా
పొరుగున ఉన్న రాముడనేవాడు నా బాతు
లను చాలా కాలంగా కాజేస్తున్నాడు. అవి
ఒకటాకటే పోతుంటే ఏ గండుపిల్లో కాజేస్తు
న్నదనుకున్నాను. కాని నిన్న రాత్రి రాముడు
నా బాతును కాజేస్తూ ఉండగా ఈ మనుషు

లిద్దరూ చూశారు. ఏలినవారు నా బాతును
తిరిగి ఇప్పించాలి,” అన్నాడు.

రాజుగారు తన భటులను పంపి, రాముణ్ణి
బాతుతో సహా దర్భారుకు పిలిపించాడు.

“నువ్వు నిన్నరాత్రి ఇతని బాతును దొంగి
లించావట, నిజమేనా?” అని రాజు రాముణ్ణి
అడిగాడు.

గవరయ్యకు బాతు రహస్యం తెలిసి
పోయిందని రాముడికి అర్థమయింది.

“మహారాజా, నేను దొంగతనం చెయ్య
లేదు. ఇది ఇతని బాతే, కాని కొంతకాలం
క్రితం నా కోడిని కాజేసి, చంపి తిని, దానికి
బదులుగా నాకీ బాతును ఇచ్చాడు,”
అన్నాడు రాముడు.

“అబద్ధం! నిన్న ఈ మనిషి దొంగతనం
చేస్తూండగా చూసిన ఈ ఇద్దరు సాక్షులూ