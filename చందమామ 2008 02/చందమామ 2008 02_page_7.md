భావించాడు. తక్కిన మంత్రులు కూడా అదే
మంచిదని ఆభిప్రాయపడ్డారు.

ఆనాటి రాత్రి చదరంగం అడుతూ గడ
పాలని రాజు నిర్ణయించాడు. చదరంగం
ఆటలో దిట్టలైనవారిని పిలిపించాడు. తెల్ల
వార్లు చదరంగం అడుతూ గడిపాడు. అయితే,
తెలతెలవారుతూండగా మహారాజు చిన్న
కునుకు తీశాడు.

ఆ చిన్నపాటి కునుకులో మహారాజుకు
ఒక కల వచ్చింది. ఆయన ఒక అరణ్యంలో
ఉన్నాడు. ఒక త్రాచుపాము రాజును చూసి
బుసలు కొడుతూ పైకి ఉరికింది. ఆయనకు
ఒళ్ళంతా చెమటలు పట్టాయి. అంతలో
మెలకువ వచ్చింది.

రెండో రోజు రాత్రి రాజు సంగీతం వింటూ
మెలకువతో ఉండాలనుకున్నాడు. కాని మధుర

మైనసంగీతం వింటూ ఉండగా ఆయన కొద్ది
క్షణాలు కళ్ళుమూసుకున్నాడు. అకాశం
నుంచి ఒక పెద్ద పిడుగు తనకేసి రావడం
చూసి, దాని నుంచి తప్పించుకోవడానికి
అటూ ఇటూ పరిగెత్తసాగాడు. అయినా,
కలలో పిడుగు ఆయన్ను వెంటాడుతూనే
ఉన్నది. అంతలో రాజుకు మెలకువ వచ్చింది.

మూడో రోజు రాత్రి ధార్మిక, ఆధ్యాత్మిక
విషయాలు చర్చిస్తూండగా మరలా కునుకు
పట్టింది. ఈసారి స్వప్నంలో భయంకరమైన
సింహం ఒకటి రాజు మీదికి ఉరికింది. ఆయన
ఒక మడుగులో దూకాడు. మడుగులో నీరు
రుధిరవర్ణంలో ఉంది. అంతలో యువరాణి
మణిమేఖల అక్కడ కనిపించి, తండ్రిని
నెత్తురు మడుగు నుంచి పైకిలాగింది. అంతలో
రాజుకు మెలకువ వచ్చింది.

తెల్లవారగానే, రాజు మంత్రులను సమావేశ
పరచి తన కలల గురించి వివరించాడు.
మంత్రులు వెనువెంటనే పాముకాటుకు
మంత్రం వేసేవారిని పిలిపించారు. మహారాజు
గారిని వేటకుగాని, బయటకు గాని వెళ్ళ
వద్దని సలహా ఇచ్చారు. అంతఃపురంలో అంద
రినీ అప్రమత్తులు చేశారు. అయినా మహా
రాజు కలవరం తగ్గలేదు.

ఆ సమయంలో శివుడనే యువకుడు
మహారాజును దర్శించి, “రాజా! నేను చాలా
తెలివిగలవాణ్ణి. కాని నా తెలివితేటలను
ఎవరూ గుర్తించడంలేదు. మీరైనా నా తెలివి
తేటలను గుర్తించండి. లేకుంటే హిమాలయా
లకు వెళ్ళిపోతాను,” అన్నాడు.