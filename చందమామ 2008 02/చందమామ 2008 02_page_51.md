సంతోషం. అయితే నీకు మరో పరీక్ష పెట్టాలను కుంటున్నాను. నాకు వంద లేత తమల పాకులు కావాలి. వాటిని తాజాగా కోసుకు రావాలి. అయితే, అలా ఆకులు తుంచ డానికి చేతినిగానీ, కత్తినిగానీ ఉపయోగించకూడదు,” అన్నది.

“చేతినీ, కత్తినీ ఉపయోగించకుండా లేత తమలపాకులను కోయడం ఎలాగా? అసాధ్యం!” అనుకుంటూ విచారంతో ఇల్లు చేరిన శివన్ వాలకం చూసి, “ఈ రోజు ఎలాంటి పరీక్ష పెట్టిందే మిటి?” అని అడిగింది పార్వతి.

శివన్ చెప్పిన విషయం విని, “ఆమెకు తృప్తి కలిగించడానికి ఏదైనా ఉపాయం ఆలోచిస్తాను. పరీక్షలు ఇంతటితో అయిపోయాయా?

ఇంకా ఉన్నాయా? అని తెలుసుకోవడానికి నేను రేపు నీతోపాటు అక్కడికి వస్తాను,” అన్నది ఆమె.

పార్వతి తీవ్రంగా ఆలోచించడంతో ఆమెకో ఆలోచన మెరుపులా తోచింది. ఆమె ఒక చిలుకను పెంచుతున్నది. ఆమె ఆ చిలుకను పెరట్లో వున్న తమలపాకుల తోటలోకి తీసుకు వెళ్ళి వదిలిపెట్టింది. చిలుక అట్టు ఇట్టూ ఎగురుతూ ముక్కుతో తమలపాకులను తుంచసాగింది. పార్వతి ఆకులను సేకరించి, వాటి నుంచి వంద లేత తమలపాకులను విడిగా తీసి పెట్టింది. ఆ తరవాత చిలుకను బోనులోకి పంపింది.

ఆ మరునాడు పార్వతి శివన్‌తో కలిసి గౌరి ఇంటికి బయలుదేరింది. ఆమెను చూడగానే గౌరి-శివన్‌ను అన్ని పరీక్షలకు గురి చేసినందుకు ఇబ్బందిగా తలదించుకున్నది. “చేచీ (అక్కయ్యా), నన్ను అపార్థం చేసుకోకండి. మీ అనియన్ ఈ పరీక్షల్లో నెగ్గక పోయినా, నేను అతణ్ణే పెళ్ళాడి ఉండేదాన్ని. నేను అతనిలాంటి వ్యక్తిని వేరెవర్నీ చూడలేదు; నన్ను క్షమించండి,” అన్నది.

పార్వతి ఆమెను అప్యాయంగా కౌగిలించు కుని, “నేను మాత్రం అతడు వేరే అమ్మాయిని పెళ్ళాడడానికి అనుమతించేదాన్ననుకు న్నావా?” అన్నది.

గౌరి తల్లిదండ్రులతో మాట్లాడాక శివన్-గౌరిపెళ్ళి ఘనంగా జరిగింది. పార్వతి తెలివి తేటలనూ, శివన్ పట్ల ఆమెకున్న శ్రద్ధనూ భర్త శంకరన్, మామగారు ఎంతగానో మెచ్చు కున్నారు.