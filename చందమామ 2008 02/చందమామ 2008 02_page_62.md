బంగారు బాతుగుడ్లు

ఒక నగరంలో రాముడు అనే పేద యువ కుడు ఉండేవాడు. వాడికి నా అన్న వారెవరూ లేరు. వాడికి ఉన్నదల్లా ఒక కొంపా, ఒక కోడి పెట్టా. రాముడు పగలల్లా నగరంలో కూలి పనులు చేసి, ఆ డబ్బుతో తన పాట్ట నింపుకునే వాడు. ఒక్కరోజు సంపాదన దొరక్కపోతే తన కోడి పెట్టిన గుడ్లు ఉడకేసుకు తిని, మంచి నీళ్ళు తాగి, తృప్తిగా పడుకునేవాడు.

రాముడి ఇంటి పారుగున గవరయ్య అనే వాడు ఉండేవాడు. గవరయ్య దురాశాపరుడే గాక, ఒకరు పచ్చగా ఉంటే చూసి ఓర్చలేని వాడు. రాముడు చిల్లిగవ్వ చెయ్యకపోయినా, ఉన్నది తిని నిశ్చింతగా తిరుగుతూ ఉండటం గవరయ్యకు కడుపు మంటగా ఉండేది. బాగా బలిసి, కొవ్వుపట్టి ఉన్న రాముడి కోడి పెట్టను చూసి కూడా గవరయ్య అసూయ పడేవాడు.

ఒకనాడు రాముడు ఇంటిలో లేని సమయంలో గవరయ్య ఆ కోడిని పట్టి, కోసి వండుకుని తినేశాడు.

రాముడు ఇంటికి వచ్చి చూసేసరికి కోడిపెట్ట లేదు. దాని ఈకలూ అవీ పారుగు వాడి ఆవరణలో కనిపించాయి.

రాముడు గవరయ్య వద్దకు వెళ్ళి, “నా కోడిని ఏమి చేశావు?” అని అడిగాడు.

“మాపిల్లి ఎక్కడి నుంచో ఒక కోడిని తెచ్చి, తినబోయింది. నేను ఆ కోడిని కాపాడదామను కున్నాను. ఆ కోడి చావనే చచ్చింది. ఇక చేసేదిలేక వండుకు తిన్నాను. ఆ కోడి నీదేనని నాకేం తెలుసు?” అన్నాడు గవరయ్య.

రాముడు మండిపడి, “మర్యాదగా నా కోడిని నాకిస్తావా? రాజుగారి దగ్గిర ఫిర్యాదు చెయ్యమన్నావా?” అని గవరయ్యను అడిగాడు.

25-ఏళ్ళనాటి చంద్రమామ కథ