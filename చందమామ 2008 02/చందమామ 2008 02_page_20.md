కులు కూర్చోరాదన్నాడు. తల్లిదండ్రులు, తాత అన్ననే సమర్థించడంతో, “శరభుడు ఈ బొమ్మ మీద కూర్చోకూడదంటే, నాకూ అది వద్దు; దానిని తయారు చేసిన శంభునాథుడి శిష్యరికం చేసి, ఇలాంటి బొమ్మ తయారు చేయడం నేర్చుకుంటాను,” అని గుణశేఖరుడు అక్కడి నుంచి వెళ్ళిపోయాడు.

శంభునాథుడి పేరు వినగానే తనపిల్లలకు రాజోచిత విద్యలు నేర్పడానికి ఆయనే తగిన గురువని చంద్రశేఖరుడికి తోచింది. ఆయన తనయులను శంభునాథుడి గురుకులాశ్రమానికి పంపాడు. వారి రాకకు సంతోషించిన గురువు, వారికి అన్నివిద్యలూ నేర్పసాగాడు. గుణశేఖరుడు రాజోచిత విద్యలతో పాటు, మరబొమ్మ చేసే శిల్పశాస్త్రం కూడా నేర్చుకు న్నాడు. యేడాది తిరిగేలోగా స్వయంగా ఒక గరుడపక్షి బొమ్మను తయారు చేశాడు. రాజధానికి కబురంపి శరభుణ్ణి రప్పించి, గురుకులాశ్రమంలో వాణ్ణి గరుడపక్షి మీద కూర్చోబెట్టి, గాలిలో విన్యాసాలు చేయించి వాడి కోరిక తీర్చిపంపాడు. అన్న అభ్యంతరం చెబితే, “ఇది రాజకుమారుల కోసం ఎవరో చేసిన బొమ్మ కాదు. శరభుడికోసం నేను స్వయంగా చేసిన బొమ్మ,” అని బదులి చ్చాడు. గుణశేఖరుడి ఆంతర్యం గ్రహించిన శంభునాథుడు, “నువ్వు సాధారణ మానవు డివి కాదు. భవిష్యత్తులో ఎంతో గొప్పవాడివవు తావు,” అని అభినందించాడు.

గురుకులంలో జరిగేవన్నీ చంద్రశేఖరుడికి ఎప్పటికప్పుడు తెలుస్తూనే ఉన్నాయి.

కుమారులకు పదేళ్ళ విద్యాభ్యాసం పూర్తయ్యాక, ఆయన గురుకులాశ్రమానికి వెళ్ళి గురువును దర్శించి, “కులశేఖరుడిలో వున్న రాజలక్షణాలు గుణశేఖరుడిలో లేవు. ఈ విషయమై మీరేమైనా చేయగలిగారా?” అని అడిగాడు.

శంభునాథుడు మందహాసం చేసి, “కులశేఖరుడు దేశానికి కాబోయే మహారాజు. తనకు రాజయ్యే అవకాశం లేదు గనక, గుణశేఖరుడు అలా ఉన్నాడని నా అనుమానం,” అన్నాడు.

కుమారులతో రాజధానికి తిరిగివెళ్ళాక చంద్రశేఖరుడు తండ్రిని కలుసుకుని, “గుణశేఖరుడు రాజ్యార్హత లేదని చిన్నబుచ్చుకుంటున్నాడు. అది నాకు దుస్సహంగా ఉన్నది. రాజ్యాన్ని రెండు భాగాలుగా చేసి ఇద్దర్నీ చెరో