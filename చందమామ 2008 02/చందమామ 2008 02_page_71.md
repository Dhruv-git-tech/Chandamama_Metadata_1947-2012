# వార్తలలో బాలలు

## జాతీయ అవార్డు

మదురైకి చెందిన ఎం. లవిణశ్రీ 2006 నవంబర్ 14వ తేదీ జరిగిన బాలల దినోత్సవంలో నేషనల్ చైల్డ్ అవార్డ్ ఫర్ ఎక్సెప్టనల్ అచీవ్ మెంట్ ను అందుకున్నది. ఆమె మూడేళ్ళ పాపగా ఉన్నప్పుడే సుప్రసిద్ధ తమిళ నీతిగ్రంథం తిరుక్కురళ్ లోని 1,330 ద్విపదలను చూడకుండా అప్పగించి లిమ్మా బుక్ ఆఫ్ వరల్డ్ రికార్డ్స్ లో స్థానం సంపాయించింది. ఆమె అప్పటినుంచి వివిధ సాహిత్య కార్యక్రమాలలో తన ప్రతిభను ప్రదర్శిస్తూ అనేక బహుమతులు అందుకుంటున్నది. వాటిలో తమిళనాడు ప్రభుత్వ నగదు బహుమతి కూడా ఉన్నది. ప్రస్తుతం లవిణశ్రీ మూడవ తరగతి చదువుతున్నది.

## ప్రపంచ టైటిల్

గోవాకు చెందిన ఇవానా మరియా ఫర్టాడో నవంబర్ 28వ తేదీ టర్కీలోని అటాల్యాలో చెస్ లో 8-ఏళ్ళలోపు పిల్లల ప్రపంచ టైటిల్ ను దక్కించుకున్నది. ఫైనల్ రౌండ్ లో ఆమె కజకస్థాన్ కు చెందిన జన్ సాయా అబ్దుమాలిక్ ను ఓడిం చింది. ఇండియా నుంచి వెళ్ళి వరల్డ్ ఏజ్-గ్రూప్ టైటిల్ ను అందుకున్న వారిలో ఈమె - కోనేరు హంపి, ద్రోణవల్లి హారిక తరవాత మూడవ బాలిక అన్నమాట. ఈ పాపాయి విజయం తనకెంతో ఆనందం కలిగించినట్టూ, మరో 'ఏజ్-గ్రూప్' ఛాంపియన్ వచ్చిందనీ వరల్డ్ ఛాంపియన్ విశ్వనాథన్ ఆనంద్ తెలియజేశాడు.

## సంగీత దర్శకుడు

కేరళరాష్ట్రం క్విలాన్ కు చెందిన వైశాఖ్ బిజాయ్ 'ఆద్యరాగమ్' అనే ఆల్బమ్ కు సంగీత దర్శకత్వం వహించాడు. అందులో శ్రీనివాస్, మధుబాలకృష్ణన్, విధుప్రతాప్, మిన్ మిని మొదలైన ప్రముఖ గాయనీ గాయకులు పాడారు. 2003లో మొట్టమొదటి సారిగా వైశాఖ్, కె.జె. జేసుదాసుతో కలిసి వేదికపై పాడాడు. నాలు గేళ్ళలో అతడు సంగీత దర్శకుడిగా మారాడు. వైశాఖ్ ఎర్నాకుళం లోని ఒక పాఠశాలలో తొమ్మిదవ తరగతి చదువుతున్నాడు.