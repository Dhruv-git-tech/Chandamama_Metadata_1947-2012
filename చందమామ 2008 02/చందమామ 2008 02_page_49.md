పంచుకోవడానికి ఒక ఆడతోడు లభిస్తుందని ఆశించింది పార్వతి.

ఒకనాడామె శివన్‌తో ఆ విషయం ప్రస్తావించినప్పుడు - తను గౌరి అనే అమ్మాయిని గుడిలో చూసి ఇష్టపడ్డానని అతడు చెప్పాడు. పార్వతి కూడా గౌరిని అంతకు ముందే చూసింది. చాలా అందమైనపిల్ల. సంప్రదాయ బద్ధమైన ధనికకుటుంబానికి చెందినది. అందువల్ల శివన్‌కు ఈడూ జోడూగా ఉంటుందని సంతోషించింది. వెంటనే గౌరిని చూసి తన మనసులోని మాటను చెప్పమని శివన్‌కు సలహా ఇచ్చింది.

మరునాడే శివన్ గౌరి ఇంటికి వెళ్ళాడు. గౌరిని చూసి ఆమెను పెళ్ళాడాలన్న తన కోరికను తెలియజేశాడు. ఆ మాటవిని ఆమె

ఆశ్చర్యపడలేదు. అతణ్ణి అంతకు ముందే చూసి ఉండడంవల్లా, అతడు ఉన్నతకుటుం బానికి చెందిన విద్యావంతుడని తెలియడం వల్లా, అతణ్ణి పెళ్ళాడడానికి గౌరికి సంతోషంగా ఉంది. అయినా అతని ప్రతిపాదనను వెంటనే అంగీకరించకుండా కొంత బెట్టు చేయాలని అనుకున్నది.

“నీకొక పరీక్షపెడతాను. అందుకు నీకు అభ్యంతరం లేదుకదా?” అని అడిగింది గౌరి. “లేదు,” అన్నాడు శివన్. ఆమె ఇంట్లోకి వెళ్ళి ఒక పాత్రను తీసుకువచ్చి, “ఇందులో ఆవాలు, సువ్వులు కలిసి ఉన్నాయి. వాటిని వేరు చేసి రేపు ఉదయం నువ్వులు మాత్రం తీసుకు రా,” అన్నది. శివన్ ఆ పాత్రను తీసుకుని “ఏమిటీ అల్ప పరీక్ష,” అను కుంటూ ఇంటి కేసి బయలుదేరాడు.

ఇంటిగుమ్మంలోనే అతన్ని చూసినపార్వతి, “ఏమయింది శివన్? గౌరిని చూశావా? ఏమిటా పాత్ర?” అని అడిగింది.

శివన్ గౌరిని చూసిన విషయం చెప్పి, “ఆమెనన్ను పెళ్ళి చేసుకోవడానికి ఇష్టపడు తోంది ఒప్పోల్ (అక్కయ్యా). అయినా నాకొక పరీక్ష పెడతానంటూ ఈ పాత్ర ఇచ్చింది. ఇందులో ఆవాలు, నువ్వులు ఉన్నాయి. వీటిని తెల్లవారే సరికల్లా వేరు చేసి, నువ్వులు తీసుకురమ్మన్నది. రాత్రంతా మేలుకుంటే తప్ప అది అంత సులభంగా కనిపించడం లేదు,” అన్నాడు.

గౌరి చాలా తెలిమైన అమ్మాయి అని పార్వతి వెంటనే గ్రహించింది. ఆమె, నవ్వుతూ, “నువ్వేం విచారపడకు. అది తెల్లవారే సరికి