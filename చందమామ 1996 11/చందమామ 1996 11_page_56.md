అమావాస్య దయ్యాలు

కొండాపురం కొండయ్యకూ, కోనాపురం కోమలికీ కొత్తగా పెళ్ళయింది. కొండయ్య తల్లిదండ్రులు అతడి చిన్నతనంలోనే పోయారు. పెంచి పెద్ద చేసిన అవ్వకూడా, అతడి పెళ్ళికళ్ళ చూడకుండానే కన్ను మూసింది. అవ్వ నుంచి తనకు సంక్రమించిన పదెకరాల పాలం కౌలు కిచ్చి, దాని మీద వచ్చే అదాయంతో సుఖంగా బతుకుతున్నాడు కొండయ్య.

కోమలికి కొత్తకాపురం ఎంతో అనందంగా వుంది. ఏ బాదరబందీ లేదు. ఇద్దరూ అన్యో న్యంగా వుంటున్నారు. ఇలావుండగా -వాళ్ళ పక్కింట్లోకి కొత్తగా అద్దెకు దిగిన అలివేలు, పచ్చగా వున్న కోమలికాపురాన్ని చూడలేక పోయింది. ఆమె పనిగట్టుకుని మొగుడూ, పెళ్ళాల మధ్య తంపులుపెట్టడం ఆరంభించింది.

“ఉద్యోగం సద్యోగం ఏమీ లేని నీ మొగుడు, నీకు వంటపనిలో సాయపడవచ్చు గదా!” అనేది,

కట్టెలు మండక పాయి రాజేయడానికి అవస్థ పడుతున్న కోమలితో.

“తెలియకడుగుతానూ - పెళ్ళయి ఏడా దయినా, ఇంకా ఒకకాసు బంగారమైనా కొన లేదా, నీ మొగుడు! అసలు పెళ్ళాం మీద ప్రేమవుంటే గదా!” అనేది, ప్రతి పేరంటా నికీ ముత్యాలగొలుసు మాత్రం వేసుకువచ్చే కోమలితో.

“మీ నాన్న కట్నం ఇచ్చుకోలేకగానీ, నీ చక్కదనానికి ఏ పెద్దజమీందారు సంబంధమో కాకపోయినా, ఏ పిల్లజమీందారు సంబం ధమో వచ్చి వుండేది!” అనేది, బట్టలుతికి పిండుకుంటున్న కోమలి దగ్గరకు పని గట్టుకువచ్చి.

అలివేలు మాటలు వినగా వినగా తల కెక్కడంతో కోమలి, చీటికీమాటికీ కొండ య్యతో తగవుపెట్టుకుని, అతణ్ణి చులకన చేస్తూ మాట్లాడేది.