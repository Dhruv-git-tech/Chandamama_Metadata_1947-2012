టానికి తన తపశ్శక్తి యావత్తూ ధారపోయ
సంకల్పించి, హోమంచేసి, బ్రహ్మను ప్రార్థిం
చాడు. బహ్మ అతడికి ప్రత్యక్షమయ్యాడు.

“నా కొడుకును రాక్షసుడి కంటపడకుండా రేపుఉదయందాకాదాచివాడిప్రాణాలుకాపాడు,” అని భరతుడి తండ్రి బ్రహ్మను వేడుకున్నాడు.

బ్రహ్మదేవుడు భరతుణ్ణి తన లోకానికి తీసుకుపోయి, తన అసనమైన పద్మంలో ఒక రేకుగా మార్చాడు.

మర్నాడు ఉదయం విరథుడు వచ్చి భరతుడి తండ్రితో, “మూర్ఛుడా, నీ కొడుకును బ్రహ్మదేవుడు తన అసనంలోని పద్మంలో ఒక రేకు కింద మార్చి దాస్తే నేను కనుక్కో లేననుకున్నావా? ఈ సారి ఓడిపోయావు. నీకు మరొక అవకాశం ఇస్తున్నాను. ఈ సారిమరింత బాగా నీ కొడుకును దాచు. రేపు ఉదయం మళ్ళీవస్తాను,” అని వెళ్ళిపోయాడు.

ఈసారి భరతుడి తండ్రి శంకరుణ్ణి ప్రార్థించాడు. శంకరుడు ప్రత్యక్షమయ్యాడు. బ్రహ్మను వేడుక్కుట్టే శంకరుణ్ణి కూడా వేడుకున్నాడు, భరతుడి తండ్రి. శంకరుడు భరతుణ్ణి కైలాసానికి తీసుకుపోయి, ఒక కలువ పువ్వుగా మార్చి, పార్వతి చెవిలో అమర్చాడు.

విరథుడు మర్నాడు ఉదయం వచ్చి,” నీ కొడుకు కైలాసంలోపార్వతీదేవి చెవిలో కలువ పువ్వు రూపంలో దాగి ఉన్నాడు. నేను తెలుసు కున్నాను. వాణ్ణి దాచటానికింకా ఒక్క అవకాశం ఇస్తున్నాను. ఇదే ఆఖిరిది,” అంటూవెళ్ళిపోయాడు.

ఆరోజు భరతుడితండ్రి విష్ణువును అరా ధించి, ప్రత్యక్షంచేసుకుని, బ్రహ్మనూ, శంకరుణ్ణి కోరినట్టే విష్ణువును కూడా అర్థించాడు. విష్ణువు భరతుణ్ణి వెంటబెట్టుకుని వెళ్ళిపోయాడు.

మర్నాడు విరథుడు వచ్చాడు. అతడుతన సూక్ష్మదృష్టితో మూడు లోకాలూ గాలించాడు, కానిభరతుడుఎక్కడ ఉన్నదీ తెలియ రాలేదు. అతను ఆవేశంతో, “మునిబాలకా, ఎక్కడ ఉన్నావురా?” అని అరిచాడు.

“ఇక్కడ ఉన్నాను,” అని భరతుడి కంఠం అస్పష్టంగా జవాబిచ్చింది.

“నిన్నేమీ చెయ్యను. నా ఎదటికి రా!” అన్నాడు విరథుడు. వెంటనే విరథుడిగుండెను చీల్చుకుని భరతుడు బయటికి వచ్చాడు. రాక్షసుడు చచ్చి పడిపోయాడు. దానితో విరథుడి శాపం తీరిపోయింది. అతను తిరిగి గంధర్వుడై, భరతుడి తండ్రికి నమస్కరించి, స్వర్గానికి తిరిగి వెళ్ళిపోయాడు.