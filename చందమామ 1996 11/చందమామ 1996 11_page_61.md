కిరీటం ఉన్నవి. అవతారం నగలను సంచీలో వేసుకుని బయలుదేరబోతూ – అలివేలు తెలివితేటల వల్లే ఇంత ధనం దొరికింది. దానికి రాణీగారి నగలున్నప్పుడు, నాకునెత్తిన కిరీటం లేకపోవడం వెలితిగా వుంటుంది!” అనుకుని కిరీటం తీసుకుని అదృశ్యటోపీమీద అదిమి పెట్టి, తీవ్రిగా నడుస్తూ బయటకు వచ్చాడు.

అయితే, అలవాటు లేకపోవడంతో, అతడికి నెత్తిమీదకొండంత బరువుగా వున్నట్టుతోచి, కోటద్వారాన్ని దాటేముందు కిరీటాన్ని తీసి చేత్తో పట్టుకుని నడవసాగాడు. అతడు కోటద్వారాన్ని దాటుతూండగా కాపలాభటులు చూసి, “ఒరే, ఎంత ధైర్యం నీకు! రాజుగారి కిరీటాన్నే దొంగిలించుకు పోతున్నావా?” అంటూ పట్టుకుని, పెడరెక్కలు విరిచికట్టి రాజుగారి దగ్గరకులాక్కుపోయారు.

అవతారం నిలువెల్లా కంపించిపోతూ, తను కిరీటాన్ని తలమీదినుంచి తీసినప్పుడు, దానితోపాటు అదృశ్యటోపీ కూడా బయటకు వచ్చిందని గ్రహించి, బావురుమంటూ, మన సులో భార్య అలివేలును శాపనార్థాలు పెట్టి సాగాడు.

రాజు, అవతారం వాలకంచూసి, అతడంత దుస్సాహసం చెయ్యధానికి కారకు లెవరో వుంటారని ఊహించి, కొండయ్య కానుకగా ఇచ్చిన నల్లటోపీని తలమీద పెట్టుకున్నాడు. ఆయనకు అవతారం, భార్యను పెడుతున్న శాపనార్థాలు తెలిసిపోయినై.

రాజు వెంటనే భటులను పంపి అలి వేలును తన సమక్షానికి రప్పించి, గట్టిగా ప్రశ్నించిన మీదట, ఆమె దురాశ, ఓర్చలేని తనం బయటపడింది. రాజు, ఆ భార్యాభర్త లిద్దర్శీ అప్పటికప్పుడు కట్టుబట్టలతో రాజ్యం వదలిపోవలసిందిగా అజ్ఞాపించాడు.

ఈ సంగతితెలిశాక, కోమలి కొండయ్యతో, “ఆ అమావాస్య దయ్యాల పుణ్యాన మన కాపురం చక్కబడింది. అలివేలు నీ మీద అవీ ఇవీ కల్పించి చెప్పి, నామనను పాడు చేస్తుండేది,” అన్నది.

కొండయ్య తాపీగా తలాడించి, “చూడు, కోమలీ! అడ్డమైన వాళ్ళందరు చెప్పేమాటలు నమ్మే, అవివేకం అనే దయ్యాలు మనలో ఉన్నంతకాలం, అలివేలు కాకపోతే మరొక అండాళ్ళు చాడీలు చెబుతుంది. నీ జాగ్రత్తలో నువ్వుండాలి. తెలిసిందా?” అన్నాడు.