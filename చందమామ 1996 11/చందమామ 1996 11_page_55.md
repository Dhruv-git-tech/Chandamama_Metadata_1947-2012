చెప్పులజత పావలా

హౌలాపుర నివాసి చంద్రయ్య, పాత్రసామానులు కొనేందుకు సంతకు బయలుదేరాడు. పాత చెప్పులు కావడంతో, దారిలో ఒక కాలిచెప్పు ఉంగటం తెగిపోయింది. పనిలో పనిగా చెప్పులు కూడా కొందామను కుంటూ ముందుకు సాగాడు.

చంద్రయ్య వెళ్ళే దారి పక్కన పాతకాలపు దేవాలయం ఒకటున్నది. దానికి అల్లంత దూరంలో ఒక దుకాణం ముందు చెప్పుల జతలు వరసగా పేర్చబడివున్నవి. వాటిని చూసిన చంద్రయ్య, సంతకు చేరకముందే చెప్పులు కొనుక్కుందామనుకుంటూ దుకాణం ముందుకు వెళ్ళాడు. అక్కడ ఒక చెక్కబల్ల మీద, 'చెప్పులజత పావలా' అని రాసి వున్నది. కనీసం పదిరూపాయల ఖరీదు చేసే చెప్పులు ఎంత చపకయిపోయాయి- అని సంబరపడుతూ చంద్రయ్య తనకు నచ్చిన చెప్పుల జత ఎంచుకుని, వాటిలో పాదాలుంచి చూశాడు. అవి చక్కగా అతికినట్టు సరిపోయాయి.

అప్పుడు చంద్రయ్య దుస్తుల్లోంచి ఒక పావలా తీసి దుకాణం వాడికివ్యబోయాడు. వాడు చంద్రయ్య కేసి అనుమానంగా చూస్తూ, "ఈ జత మీది కాదు, బట్టల దుకాణం పాపయ్యగారిది. అయినా మీరిక్కడ చెప్పుల జత విడవలేదే!" అన్నాడు. అంతలో పాపయ్య అక్కడికి వచ్చి, చంద్రయ్యకేసి కళ్ళురుముతూ చూసి, "పట్టపగలే దాంగతనమా! అదీ దేవాలయం ముందు!" అన్నాడు.

చంద్రయ్య చప్పన చెప్పులు వదిలి, "అయ్యా, నేను దాంగను కాదు. ఆ చెక్కబల్ల కేసి చూడండి! 'చెప్పుల జత పావలా' అని రాసి వున్నది. 'చెప్పులజతకు పావలా' అని వుంటీ, ఈ పారపాటు జరిగేదే కాదు. బాగా చదువుకోని వాళ్ళతో పెద్ద చిక్కు!" అన్నాడు. పాపయ్య ఆదరాబాదరాగా చెప్పులు తొడుక్కుని, "అవును, బాగా చదువుకోని వాళ్ళతో పెద్ద చిక్కే కాని, బాగా చదువుకునీ చెప్పులజత పావలాకు కొనుక్కోవచ్చుననుకునే వాళ్ళతో మరింత పెద్ద చిక్కు!" అంటూ అక్కణ్ణించి వెళ్ళిపోయాడు. - కోనే నాగవెంకట ఆంజనేయులు