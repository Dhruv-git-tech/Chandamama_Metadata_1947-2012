విష్ణుభట్టుకథ

చందనపురం చిన్న సంస్థానమైనా, ఆ సంస్థా నాధిపతి కమలచంద్రుడు సంస్థానంలోని కవిపండితులందర్శి ఎంతో అదరిస్తూ మంచి పేరు తెచ్చుకున్నాడు. యువకుడైన మురళీ నాథుడు చందనపుర సంస్థానంలోని గొప్ప కవుల్లోఒకడు. తన కవితాచాతుర్యం, వాక్సాతుర్యం మొదలైనవాటితో మురళీనాథుడు, కమలచంద్రుడికి ప్రీతిపాత్రుడైన కవిగా అయినతో బాగా సాన్నిహిత్యాన్ని సంపాదించాడు. ఇది మిగిలిన కవులకు భరించ రానిదిగా తయారైంది. ముఖ్యంగా వయస్సులోనూ, లోకానుభవంలోనూ మురళీనాథుడి కంటే బాగా పెద్దవాళ్ళయినఇద్దరు, ముగ్గురు కవులు ఈర్ష్యాగ్నితో జ్వలించిపోసాగారు.

'ఇలా వుండగా, యువకుడైన మురళీనాథుడికి వివాహమై, భార్య కాపురానికి వచ్చింది. ఆమె, చందనపురానికి అరుక్రోసుల దూరంలో వున్న గారీపురంలో నివసించే, రామచంద్రు

డనే పండితుడి ఏకైక కుమార్తె. ఆమె పేరు గోదాదేవి.

కాపురానికి వచ్చిన గోదాదేవి, కొద్దిరోజుల్లోనే మురళీనాథుడి అంతరంగపు లోతుల్ని గమనించి తెల్లబోయింది. భావుకుడూ, మంచి కవీ అయిన మురళీనాథుడికి స్త్రీల పట్ల చాలా చులకనభావం ఉన్నది. ఇది తెలియక ముందు, భర్త కవితారచనలో ఒకటి రెండు సార్లు జోక్యం చేసుకోబోయింది గోదాదేవి. మురళీనాథుడు వెంటనే కసురు తున్నట్టుగా మాట్లాడి, భార్యను అక్కణ్ణించి వెళ్ళగొట్టాడు.

ఇలా రోజులు గడుస్తుండగా, ధనుర్మాసం వచ్చింది. తమ ఇంట ఎంతో వైభవంగా జరిపే, ఆ ధనుర్మాసోత్సవానికి కూతుర్షి పిలుచుకుని వెళ్ళటానికి రామచంద్ర పండితుడు స్వయంగా వచ్చాడు. మురళీనాథుడు, మామగారి ఆహ్వానాన్ని మన్నించి, గోదాదేవిని తీసుకువెళ్ళమనీ,