“కుక్కల్లారా, నేను ట్రోయ్ నుంచి తిరిగి రానని ఆశపడ్డారు. ఆ దైర్యంతోనే మీరు నా ఇంటిపై పడి నా సొత్తంతా తినేశారు, నా దాసీలను మీ సొంతం చేసుకున్నారు, నేను బతికి ఉండగానే నా భార్యను పెళ్లాడ టానికి సిద్ధపడ్డారు. మీకు దైవభీతి లేదు, నా భయమూ లేదు. యమపాశాలు మీ కంఠాలకు తగ్గులుకున్నాయి,” అన్నాడు.

భయంతో ఎవరి నోటా మాట రాలేదు. విపులయోధుడు మాత్రం, “నువ్వు నిజంగా రూపధరుడివే అయితే నీ మాటలలో నిజం ఉన్నది. మావల్ల చాలా అక్రమాలు జరిగాయి. వీటికన్నిటికీ మూలకారకుడు దుర్పుద్ది. వాడు కేవలం భార్యకోసం ఇక్కడికి రాలేదు. నీ కొడుకును చంపి ఆస్తి కాజెయ్యాలనే దుర్పుద్దితో వచ్చాడు. నీకు నష్టపరిహారం చేస్తాం, తాగిన సారా అంతా ఇచ్చేస్తాం, చందాలు వేసుకుని డబ్బు పోగుచేస్తాం, తలకు

ఇరవై ఎద్దుల వంతున ఇచ్చుకుంటాం. నష్టపరిహారం ముట్టేదాకా నీకు మాపైన అగ్రహించే అధికారం ఉన్నది!” అన్నాడు.

“దుర్మార్గులారా, మీరు చేసిన ఆకతాయి తనానికి ఒకటే పరిహారం – మీ ప్రాణాలు. మీలో ప్రతిఒక్కడి ప్రాణాలు పుచ్చుకుంటాను. మీకు పారిపోయే అవకాశం కూడా లేదు,” అన్నాడు రూపధరుడు.

విపులయోధుడు తన అనుచరులతో, “అన్నలారా, ఇతను తెగబడ్డాడు. కత్తులు దూసి అందరమూ ఒక్కసారిగా కలియ బడదాం. పట్టండి. ఎంతమందినని చంపగలడు! మనం వీధిలోకి వెళ్లి కేకపెట్టామంటే అందరూ వస్తారు, వీడి అట కట్టవుతుంది!” అన్నాడు.

ఇలా అంటూనే అతను కత్తి దూసి ఒక పెడబొబ్బతో రూపధరుడి వేపు లంఘించాడు. మరుక్కణం రూపధరుడి బాణం అతని ఛాతీలో దిగబడిపోయింది.