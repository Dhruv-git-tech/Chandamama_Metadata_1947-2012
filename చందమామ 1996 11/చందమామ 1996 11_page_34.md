కావరట్టి శిల్ప కళాకారులు నైపుణ్యానికి పేరుగాంచారు. ఉజ్రా మసీదు వారి ప్రతిభకు తార్కాణంగా ఉంటున్నది. ఈ కేంద్రపాలిత ప్రాంతంలో ఉన్న 52 మసీదులలో ఇది చాలా ఆకర్షణీయమైనది. దీనిని 1670వ సంస్థలో నిర్మించారు.

మసీదు పైకప్పును దుంగలుగా నీళ్ళలో కొట్టుకు వచ్చిన తేలిక కలపతో నిర్మించారు. అందంగా మలచబడిన దాని మీద ఎరుపు, పచ్చరంగులు పూయబడి ఉన్నాయి. ఇక్కడ ఉన్న బావినీటికి రోగాలను నయం చేసే గుణం ఉన్నదని విశ్వసిస్తారు.

కావరట్టికి దక్షిణంగా కల్పేని ఉన్నది. ఆరబ్ రచయితలు దీనిని కోల్పోనీ అని పిలిచారు. ఇది అరేబియాకు వెళ్ళే మార్గంలో ఉన్నది. కల్పేని చుట్టూ బ్రహ్మాండమైన సరస్సు ఉన్నది. ఇందులోనే - చెర్యమ్, టియలక్కమ్, పిట్టీ అనే మూడు చిన్నదీవులు ఉన్నాయి.

పిట్టీని పక్తి పిట్టీ అనికూడా అంటారు. ఇదిచాలా ఆసక్తికరమైన చిన్న రాతిదీవి. ఈ దీవిని చేరుకోవాలంటే కనీసం ఆఖరి50మీ. ఈదుకుంటూనే వెళ్ళాలి. అందువల్ల ఇదొక సాహసయాత్ర అనే చెప్పవచ్చు. ఇక్కడ గడ్డిపోచ కూడా పెరగదు. ఇక్కడ ఉన్న వన్నీ వేనవేలసంఖ్యలో సముద్రపక్షులు. వీటిలో రీవ (టెర్ఫ్) పక్షులు అధికసంఖ్యలో ఉన్నాయి. ఈ తీరాన్ని సమీపిస్తు న్నప్పుడే ఈ పక్షుల కిలకిలారావాలు వినిపిస్తాయి.

కొన్ని రకాల రీవపక్షులు ఇక్కడే గుడ్లు పెట్టి పొదుగుతాయి. ఇవి ఇసుకలోనూ, రాళ్ళలోనూ

కట్టే గూళ్ళు అందంగా ఉంటాయి. అక్కడ దారికే రంగురంగుల గుల్లపెంకులతో గూళ్ళను అలంక రిస్తాయి. వీటి గుడ్లు కోడిగుడ్లలాగా ఉంటాయి. కాని, వాటి మీద నలుపు ఊదారంగు మచ్చలు ఉంటాయి. అమినీ, ఆండ్రాట్ ద్వీపవాసులు ఈ గుడ్లను ఇష్టంగా తింటారు. ఇటీవల ప్రభుత్వం పిట్టీని పక్షుల శరణాలయంగా ప్రకటించేంతవరకు, వాళ్ళు రోజు తప్పకుండా వాటి గుడ్ల కోసంఅక్కడికి వెళ్ళేవాళ్ళు.

చేపలు పట్టేవాళ్ళకు రీవపక్షులు చాలా ఉపయోగపడతాయి. ఇవీ, టూనా చేపలు చిన్న చిన్న చేపలను పట్టి తింటాయి. ఇవి ఉన్నచోట ఎక్కువగా చేపలు ఉంటాయని మత్య్యకారులకు తెలిసి పోతుంది.

లక్షద్వీప్ దక్షిణాగ్రంలో ఉన్న దీవి మినికాయ్. ఇక్కడీ పగడాల సరస్సు చిన్న ఓడలు ప్రవేశించడానికి తగినంత వైశాల్యమూ, లోతూ కలిగి ఉన్నది.

మినికాయ్ దీవిలోని పురుషులందరూ చేపలు పట్టడానికి వెళ్ళడం వల్ల అక్కడ స్త్రీలే ఎక్కువగా కనిపించడంతో – 13వ శతాబ్దానికి చెందిన యాత్రి కుడు మార్కోపాలో దీనిని 'ఆడదీవి' అని చెప్పాడు. ఆ పరిస్థితి ఇప్పటికీ అంతగా మారలేదు.

పురుషులు చాలామంది చేపలు పట్టడానికీ, ఓడలలో పనిచేయడానికీ వెళతారు. అందువల్ల దీవిలోని పనులన్నిటినీ అంటే – కార్యాలయాల వ్యవహారాల నుంచి, శారీరక శ్రమ ప్రధానంగా గల అన్ని పనులనూ స్త్రీలే చూసుకుంటారు.

పిట్టీ దీవిలోని(నాడీ టెర్ఫ్ రీవపక్షులు)