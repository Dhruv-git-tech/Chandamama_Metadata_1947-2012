దాని కోసం రమానాథుడు ఎన్నో ప్రయత్నాలు చేశాడు కానీ, జాడ తెలియలేదు.

ఒకసారి అతడింటికి సన్యాసి ఒకడు వచ్చి, “సన్యాసి కాని, ఉత్తముడైన పురుషుడికి నీ ఇంట్లో మూడు రోజులు భోజనం పెట్టు. నాలుగో రోజు అతడి చేత కటిక ఉపవాసం చేయించు. అయిదవ రోజు చేతికి గునపం ఇయ్యి. అతడెక్కడ తవ్వితే అక్కడ నీకు నిధి తప్పక దారికి తీరుతుంది,” అని చెప్పాడు.

అ రోజునుంచి కాస్తమంచివాడని తెలిసిన ప్రతివాణ్ణీ, రమానాథుడు తన ఇంటికి ఆహ్వానించ సాగాడు. నిధి దారికితే వాళ్ళకూ అందులో భాగం ఇస్తానంటే, వాళ్ళల్లో ఒక్కరు కూడా అందుకు అంగీకరించకుండా, పరాయి సామ్మును ఆశించడం పాపమన్నారు. మంచి మనసుతో అతడింట బస చేసి, మూడు

రోజులు సుష్టుగా భోజనం చేసి, నాలుగో రోజున ఉపవాసముండేవారు. అయిదో రోజున వాళ్ళు గునపం పట్టి తవ్వితే, అక్కడ నేలలో చిల్ల పెంకులు కూడా దొరకలేదు. తాము ఉత్తములం కాదని వాళ్ళు చిన్నబుచ్చుకునే వారు. కొందరు సన్యాసి మాటల్లో నిజం లేదను కునేవారు.

ఏది ఏమైనా- క్రమంగా రమానాథుడి ఆహ్వానం మన్నించి ఇంటికొచ్చే వారి సంఖ్యతగిపోయింది.

కొన్నాళ్ళకు అదే సన్యాసి, మళ్ళీ రమా నాథుడి ఇంటికి వచ్చాడు. ఆయనకు రమా నాథుడు జరుగుతున్నది చెప్పాడు. అప్పుడు సన్యాసి గంభీరంగా, “నేను నీ అతిథి చేత కటిక ఉపవాసం చేయించడం గురించి చెప్పాను. కటిక ఉపవాసం అంటే ఒక్కరోజుకు పచ్చి మంచినీళ్ళు కూడా ముట్టకూడదు. అలా చేస్తున్నారా?” అని అడిగాడు.

రమానాథుడు గుర్తు చేసుకున్నాడు. కొందరు పళ్ళు తిన్నారు. కొందరు పాలు తాగారు. అందరూ నీళ్ళు తాగారు. కటిక ఉపవాసం అంటే నిత్యం చేసే భోజనం మానుకోమనే శాస్త్రం చెబుతున్నది. అయితే, ఇప్పుడు సన్యాసి చెప్పాక నిధి కోసం చేయవలసిన కటిక ఉపవాసం గురించి రమానాథుడికి అర్థమై, “స్వామీ! నా నిధి కోసం ఇతరులెవ్వరూ కటిక ఉపవాసం చేయరు. నేనే ఆపని చేస్తే ఎలా ఉంటుంది?” అని సన్యాసిని అడిగాడు.

“నీ కోసం ఫలాపేక్ష లేకుండా కటిక ఉపవాసం చేయగలిగిన వాడే సత్సురుషుడు. నీ ప్రయోజనం కోసం నువ్వు ఉపవాసం