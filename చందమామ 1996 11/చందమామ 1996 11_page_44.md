ఇంద్రుడి వద్ద అర్జునుడు ఉండే సమయంలో రోమశుడనే మహర్షిమూడు లోకాలూ తిరుగుతూ స్వర్గానికి వెళ్ళి, ఇంద్రసింహాసనం మీద. ఇంద్రుడితో బాటు కూర్చుని ఉన్న అర్జునుణ్ణి చూసి అంతులేని ఆశ్చర్యంతో, “ఇతను ఎంత తపస్సు చేస్తే ఇంద్రుడి సింహాసనం మీద కూర్చునే అర్హత లభించి ఉండాలి?” అనుకున్నాడు.

ఆయన ఆశ్చర్యాన్ని గమనించి ఇంద్రుడు చిరునవ్వు నవ్వి, “మునీశ్వరా, ఈ అర్జు నుడు సాధారణ మానవుడు కాడు; పూర్వ జన్మలో నరుడనే మహర్షి నారాయణుడనే మహర్షితో కలిసి ఇతను అనేక వేల ఏళ్ళు బదరికావనంలో తపస్సు చేశాడు. నారాయణ ఋషి పూర్వజన్మలో కపిల మహాముని. నరనారాయణులు ఇద్దరూ భూభారం తగ్గించటానికి ఇప్పుడు అర్జు నుడుగానూ, కృష్ణుడుగానూ పుట్టి ఉన్నారు.

పాతాళంలో ఉన్న నివాతకవచులు దేవత లను చాలా పీడిస్తున్నారు. వారిని ఈ అర్జు నుడు నిర్మూలించాలి. అందుకే ఇతన్ని ఇక్కడికి రొప్పించాను. నువ్వు భూలోకానికి వెళ్ళి, కామ్యక వనంలో ఉన్నధర్మరాజుతో, అర్జునుడు స్వర్గంలో నృత్య సంగీతాలు నేర్చుకుంటూ సుఖంగా ఉన్నాడని చెప్పు,” అన్నాడు.

రోమశమహాముని ఇంద్రుడు చెప్పిన ప్రకారం భూలోకానికి బయలుదేరాడు.

అర్జునుడు స్వర్గానికి వెళ్ళాడనీ, దివ్యాస్తాలు సంపాదించుకున్నాడనీ ధృతరాష్ట్రుడికి వ్యాసుడు తెలిపాడు. వెంటనే ధృతరాష్ట్రుడు సంజయుణ్ణి పిలిచి, “విన్నావా, సంజయా? అర్జునుడు స్వర్గానికి వెళ్ళి దివ్యాస్తాలు సంపాదించాడట! దుర్యోధనుడి దుర్భుద్ది వల్ల ఎటువంటి ప్రమాదం ఏర్పడిందో చూడు! పాపం, ప్రజలు ఎలాంటి ఆపదలు పొందుతారో! ధర్మరాజూ, అర్జునుడూ కలిసి మూడు లోకాలూ జయించ