నిత్యసంతోషి

విశాలపురంలో చార్యాకుడనే యువకుడు న్నాడు. వాడు కష్టపడి పనిచేసేవాడు. కొత్త విషయాలు ఎవరు చెప్పినా నేర్చుకుంటాడు. ఎవరేమన్నా కోపగించుకోడు. ఎప్పుడూ నవ్వు తూండడంవల్ల, వాడిని అంతా నిత్యసంతోషి అంటూంటారు.

ఇలా వుండగా, ఆ ఊరుకు ప్రారబ్దుడనే ధనికుడు వచ్చాడు. అయనకు పెద్ద జబ్బు చేసి తగ్గింది. వైద్యుడు గాలిమార్పు కోసం అయనను కొన్ని మాసాలపాటు విశాలపురంలో గడిపి రమ్మన్నాడు.

ప్రారబ్దుడు పెద్ద ఇల్లు అద్దెకు తీసుకు న్నాడు. ఒక వంటమనిషినీ, సేవకుణ్ణీ ఏర్పాటు చేసుకున్నాడు. రోజూ అయనింటికి ఊరి పెద్దలు కొందరు వచ్చి కబుర్లు చెప్పి వెళుతూండేవారు.

కానీ ప్రారబ్దుడెప్పుడూ దిగులుగా వుండేవాడు. అది గమనించిన ఊరిమెద్ద ఒకడు, “ఈ ఊళ్ళోని చార్యాకుడనే వాడు నిత్యసంతోషి. వాణ్ణి నీ

ఇంట్లో పనికి పెట్టుకుంటే, వాణ్ణి చూస్తూ నువ్వు సంతోషంగా వుండగలవు,” అన్నాడు.

ఇందుకు సరేనని ప్రారబ్దుడు అన్ని వేళలా దగ్గరుండి, తన అవసరాలు చూసేటందుకు గాను చార్యాకుణ్ణి నియమించాడు.

చార్యాకుడు, ప్రారబ్దుడికి చక్కగా సేవలు చేసేవాడు. అయన చేత స్నానం చేయించే వాడు. అయన్ను చక్కగా ముస్తాబు చేసేవాడు. అయన పక్కమడత నలిగేది కాదు. అయన గదిలో ధూళిరేణువు కూడా వుండేది కాదు. చూడవచ్చిన వారందరూ చార్యాకుడి పని తనాన్ని మెచ్చుకున్నారు.

అయితే, ప్రారబ్దుడి దిగులు మాత్రం పొలేదు. అయన ఒకరోజున చార్యాకుడితో, “ఒరేయ్, అష్టయిశ్వర్యాలూ వుండి నేను దిగులుగా వున్నాను. విశ్రాంతి లేకుండా పనిచేస్తూ కూడా నువ్వు నిత్యసంతోషివి. నీ సంతోషానికి రహస్యమేమిట్రా?” అన్నాడు.