యంతో, మీ సమస్య పరిష్కరించుకోండి!”
అన్నది.

విభ్రమంగా ఆమె మాటలు వింటూ వుండి
పోయిన మురళీనాథుడు, కొద్దిక్షణాల్లో తేరు
కుని, అనంగీకారంగా తలాడించాడు.

తాను అంతగా నచ్చచెప్పజూసినా సరే,
భర్త అంగీకరించకపోవడం చూసి, గోదాదేవి
దుఃఖావేశంతో, “ఏం, ఎందుకని స్వీకరిం
చరు?” అని ప్రశ్నించింది.

మురళీనాథుడు క్షణకాలం మౌనం
వహించి, తర్వాత, “స్త్రీల పట్ల చులకన
భావం,రాజుల పట్ల వ్యతిరేక భావం, నిండు
సభలో అవమానం- ఈ మూడూ నా మన
సులో గాఢంగా నాటుకుపోయి ఉన్న దట్టమైన
కంటక వృక్షాలు. ఆ మూడింటినీ ఒకే ఒక్క
బాణంతో రూపుమాపి, నా మనసులో ప్రకృతి
ప్రశాంతతను నింపిన, అపర సత్యభామవు
నువ్వు! ఈతరుణంలో, నేను చేయగలి
గింది- నా అహంకారాన్ని వదులుకుంటూ,
నీకు మనసారా తలవంచడం ఒక్కదే, నీ
సత్మతికి, నీకు చెయ్యవలసిన సరైన ప్రతి
కృతి!” అంటూ తల వంచి భార్య పాదాలు
తాకబోయాడు.

భర్తలో వచ్చిన మార్పుకు, గోదాదేవి
జలజలా ఆనంద బాష్పాలు రాలుస్తూ, చప్పున
వంగి అతణ్ణి ఆపుతూ, “వద్దు స్వామీ,
మీరు నా మాటలకు అంగీకరించారు. అంతే
చాలు!” అన్నది.

ఆ తరవాత కొద్దిసేపు, ఆ ప్రాంతపు
ప్రకృతి సౌందర్యాన్ని తిలకిస్తూ గడిపిన భార్యా
భర్తలు, అక్కడి నుంచి రాజధానికి తిరిగి
వచ్చారు.

ఆ మర్నాడే మురళీనాథుడు మారు
వేషంలో రాజును కలుసుకుని, గోదాదేవి
చెప్పిన కవిత చెప్పి, తిరిగి కమలచంద్రుడి
అనుగ్రహానికి పాత్రుడయ్యాడు.

ఆ తర్వాత ఒకనాడు, అతడు రాజుకు
తన భార్య మారువేషంలో వచ్చి, కవిత్వం
చెప్పిన వైనమంతా వివరించి, తన భార్య
ఎంత గొప్ప విదుషీమణియో సగర్వంగా
తెలియజేశాడు.

అప్పటినుంచీ, మురళీనాథుడు, గోదాదేవి
పరిపూర్ణ సహకారం తీసుకుంటూ, ఎన్నో
ఉత్తమ కావ్యాలను రచించాడు. ఆ కావ్యా
లన్నింటిపైనా మాత్రం, ‘విష్ణుభట్టు విరచితమ్’
అని రాశాడు.