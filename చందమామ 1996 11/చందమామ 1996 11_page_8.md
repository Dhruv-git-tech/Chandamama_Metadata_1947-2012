వార్తలు - విశేషాలు:
నోబెల్
శాంతి బహుమతి

ఇండోనేషియా సమీపంలోని చిన్న ద్వీపం టైమోర్.
ఆ ద్వీపానికి ఇంకా శాంతి రావలసి ఉన్నది. అయినా,
ఆ ద్వీపవాసులు స్వతంత్రం సాధించడానికి, అక్కడ
శాంతి నెలకొల్పడానికీ అహింసాయుతంగా పోరాటం
సాగిస్తూన్న ఇరువురు నాయకులకు ఈ సంవత్సరం
నోబెల్ శాంతి బహుమతి ఇవ్వాలని అవార్డు
కమిటీ నిర్ణయించింది. టైమోర్ బిషష్ కార్ల్లోస్
ఫిలిప్ బెలో; ప్రవాసజీవితం గడువుతూ ద్వీపం
స్వతంత్రంకోసం కృషి చేస్తూన్న తూర్పు టైమోర్
నాయకుడు జోస్ రోమోస్ హోర్తా అనే ఇద్దరు
నాయకులు ఈ బహుమతిని అందుకుంటున్నారు.

దాదాపు ఐదు శతాబ్దాలుగా తూర్పు టైమోర్ ద్వీపం
పోర్చుగీసుల ఆధీనంలో ఉన్నది. రెండవ ప్రపంచ
యుద్ధానంతరం ప్రపంచం నుంచి వలస పాలనా
విధానం అంతరించి పోవడంతో, టైమోర్ ప్రజలు
కూడా స్వతంత్రం కోసం పోరాటం ప్రారంభించారు.
ఈ పోరాటం 1975 నాటికి ఒక కీలకమైన
ఘట్టాన్ని చేరుకున్నది. అధికార మార్పిడికి ఎటువంటి
ఏర్పాట్లు చేయకుండా, పోర్చుగీసు పాలకులు
హాతాత్తుగాద్వీపం వదిలి వెళ్ళడానికి నిర్ణయించారు.
స్వతంత్ర పోరాటాన్ని నడువుతూ వచ్చిన వామపక్ష
సంస్థథిటెలిన్, రాజధాని దిలీ నుంచి స్వతంత్రం
ప్రకటించింది. అయితే ఇండోనేషియా, తూర్పు
టైమోర్ స్వతంత్రం పొందడానికి అంగీకరించలేదు.
థిటెలిన్‌కు వ్యతిరేకంగా సైనిక దళాలను పంపింది.
అప్పుడు జరిగిన ఆయుధ పోరాటంలో దాదాపు
2,00,000 మంది టైమోర్ ప్రజలు మర ణించారు.
1976 జూలై నెలలో ఈ ద్వీపాన్ని, ఇండోనేషియా
తన 27వ రాష్ట్రంగా కలుపుకున్నది.

అయినప్పటికీ, ఈనాటి వరకు ఐక్యరాజ్య
సమితి తూర్పు టైమోర్‌ను ఇండోనేషియాలో
భాగంగా గుర్తించ లేదు.

1991 నవంబర్ 12వ తేదీ రాజధాని దిలీలో
మానవ హక్కుల కార్యకర్త ఒకరి మరణానికి సంతాప
సభ ఏర్పాటు చేశారు. ఆ సంతాప సభకు దాదాపు
3000 మంది ప్రజలు హాజరయ్యారు. వారి మీద

ఇండోనేషియా సైన్యం కాల్పులు జరపడంతో 50
మందికి పైగా మరణించారు. ఆ తరవాత థ్రిటెలిన్
నాయకుడు సనానా గుస్మావోను జైల్లో పెట్టారు.
ఇంతవరకు అయన్ను విడుదల చేయలేదు.

టైమోర్ నాయకుడు రామోస్ హోర్తా 1975వ
సం||లో దేశం వదిలి స్వచ్చంద ప్రవాస జీవితం
చేపట్టాడు. దేశానికి వెలుపలినుంచి దేశ స్వతంత్రం
కోసం కృషి చేస్తున్నాడు. అయన అనేక సంవత్సరాలు
ఐక్యరాజ్య సమితిలో అనధికార తూర్పు టైమోర్
ప్రతినిధిగా ఉన్నాడు. అయినా ఐక్యరాజ్య సమితి
తన దేశానికి అబ్జర్వర్ స్థాయి కూడా కల్పించక
పోవడంతో ఆయన న్యూయార్క్‌ను వదిలి, ఆస్ట్రేలి
యాకు చేరాడు. అక్కడినుంచి అయన తూర్పు
టైమోర్ అంతర్జాతీయ ప్రతినిధిగా ఉంటున్నాడు.

ఇండోనేషియా ప్రపంచంలో అతి పెద్ద ముస్లిం
దేశం. అయినా, తూర్పు టైమోర్‌లో దాదాపు 80
శాతం మంది క్రైస్తవులే ఉంటున్నారు. 1983వ
సం||లో బిషప్ బెలో అక్కడికి వెళ్ళాడు. అయన
ప్రజా ఉద్యమాన్ని బలపరచాడు. ద్వీపం నుంచి
ఇండోనేషియా సైన్యం ఉపసంహరించుకున్న
తరవాత, ఈ విషయం మీద ఒక రెఫరెండమ్
అంటే ప్రజాభి ప్రాయ సేకరణ జరపాలని అయన
ఐక్యరాజ్య సమితికి ఒక ఉత్తరం రాశాడు. ఆ విష
యంగా ఐక్యరాజ్య సమితి నుంచి సమాధానం
రాకముందే - బిషప్ అభిప్రాయానికి మద్దతునిచ్చే
చాలామంది ప్రజలను ఇండోనేషియా అధికారులు
జైళ్ళలో పెట్టారు. ఆనాటి నుంచి తూర్పు టైమోర్
నుంచి బిషప్ బెలో; వెలుపలి నుంచి రామోస్
హోర్తా - తూర్పు టైమోర్ స్వతంత్ర పోరాటానికి
న్యాయమైన శాంతియుత పరిష్కారం కోసం కృషి
చేస్తున్నారు. వారి కృషికి గుర్తింపుగానే ప్రతిష్ఠాత్మకమైన
నోబెల్ శాంతి బహుమతి లభించింది.