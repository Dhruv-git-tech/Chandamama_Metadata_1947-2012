కారణానికి కారణం

ముక్తపల్లె అగ్రహారంలో వుండే కృష్ణమా చార్యులు, అగ్రహారంలో మిగతావారి కన్నా మంచి ఆస్తిపరుడు. ఆయనకు పదిహేను ఎకరాల మాగాణిభూమి, రెండెకరాలమామిడి తోట వున్నవి. ఆయనకు మగసంతానంలేదు, ఒకే ఒక్క కుమార్తె. పేరు రుక్కిణి.

రుక్కిణి యుక్తవయస్కురాలయ్యాక, కృష్ణమాచార్యులు ఆమెకు పెళ్ళిసంబంధాలు వెదకసాగాడు. శాస్త్ర, కావ్యాలు బాగా అధ్య యనం చేసినవాడూ, అందగాడూ అయిన యువకుడికి తన కుమార్తెనిచ్చి వివాహం చేసి, అల్లుణ్ణి ఇల్లరికం తెచ్చుకోవాలన్నది అయన కోరిక.

అయితే, కృష్ణమాచార్యులు కోరుకున్న విధంగా అన్నిటా యోగ్యులైన యువకులు ఇద్దరు ముగ్గురున్నారు కాని, వాళ్ళల్లో ఏ ఒక్కరూ ఇల్లరికం రావడానికి ఒప్పుకోలేదు. ఈ పరిస్థితుల్లో, తల్లితో పాటు శ్రీపుర

అగ్రహారానికి బంధువుల పెళ్ళికి వెళ్ళిన రుక్కిణికి, పెళ్ళిలో తల్లి తరపు కాస్త దూరపు బంధువైన శ్రీకాంతుడనే యువకుడితో పరిచయమయింది. శ్రీకాంతుడు అంతగా ఆస్తి మంతుడు కాకపోయినా, పండితుడూ, మంచి లౌకికజ్ఞానం కలవాడూ అని అందరూ చెప్పు కునేవారు.

రుక్కిణికి, శ్రీకాంతుడిపై మనసు కలిగిందని గ్రహించిన ఆమెతల్లి మొదట ఇందుకు చాలాసంతోషించినా, భర్త ఇల్లరికపు నియమం గుర్తుకు వచ్చి నిరాశపడింది. అయినా, ఒకసారి ప్రయత్నించిచూద్దామని ఆమె అతణ్ణి, “బాబూ! నీ చదువు పూర్తయింది కదా! జీవనం కోసం ఏం చేయాలనుకుంటున్నావు?” అని అడిగింది.

దానికి శ్రీకాంతుడు వెంటనే, “నాకు మా నాన్ను వదిలిపోయిన రెండెకరాల పాలం ఉన్నది. దానిమీద వచ్చే ఆదాయంతోపాటు మరికొంత ఆదాయం అవసరం. ఇక్కడ