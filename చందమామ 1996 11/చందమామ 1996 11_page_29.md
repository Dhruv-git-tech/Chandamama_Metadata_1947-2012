అప్పటినుంచి ద్విగుణుడు ఇంట్లో విచి
త్రంగా ప్రవర్తిస్తూనే ఉన్నాడు. ముందు రమా
నాథుడి భార్య అందాన్ని మెచ్చుకున్నాడు.
తర్వాత, మనిషి అందంగా ఉన్నా, ఇల్లు
అందంగా ఉంచలేదని చిన్నబుచ్చాడు.
రమానాథుడి పిల్లలు ముచ్చటగా వున్నా
రని అన్నకాసేపటికే, అల్లరెక్కువని విసుక్కు
న్నాడు. రమానాథుడికి నిధి దొరుకుతుందని
కాసేపు సంతోషించి, అతడి కోసం తన వైభ
వాలన్నీ వదులుకు రావలసి వచ్చిందని
చిరాకు పడ్డాడు.

ఆ రోజు గడిచింది. తరవాత మూడు
రోజుల పాటు ద్విగుణుడు, రమానాథుడి
ఇంట్లో సుష్టుగా భోజనం చేశాడు. రోజుకు
ఆరు పూటలు అంతగా భోంచేసేవాణ్ణి
ఎక్కడా చూసి ఉండనందున, ఇంటిల్లిపాదీ

ఆశ్చర్యపోతూండేవారు. ఇలాంటివాడు ఉప
వాసమేమి ఉంటాడూ అని, రమానాథుడి
కుటుంబంవారంతా అనుమానించారు.

మూడోరోజు రాత్రి పడుకోబోయే ముందు
ద్విగుణుడు, రమానాథుడి భార్యను పిలిచి,
“అమ్మా! రేపు నేను కటిక ఉపవాసం. పచ్చి
మంచినీళ్ళు కూడా ముట్టను. నీకు విశ్రాంతి,”
అన్నాడు.

ఆ తర్వాత కాసేపటికి రమానాథుణ్ణి
పిలిచి, “నీకు నిధి దొరికితే నాకేమైనా భాగం
ఇస్తావా?” అని అడిగాడు.

ఇలాంటి స్వార్థపరుడి వల్ల తనకు నిధి
ఏం దొరుకుతుందిలే అనుకుంటూ, “నిధి
దొరకాలే కానీ అందులో నాలుగోవంతుమీదే!”
అని చెప్పాడు రమానాథుడు.

నాలుగో రోజు వచ్చింది. ద్విగుణుడు
కటిక ఉపవాసం వుంటాడనుకున్నాడు రమా
నాథుడు. కానీ అయన తన వంటవాడి చేత
మూడు పూటలా శుభ్రంగా వండించుకుని
తిన్నాడు. అదేమని అడిగితే, “రోజుకు అరు
పూటలు తింటాను కదా! మూడు పూటలు మానేస్తే,
అదే కటిక ఉపవాసం నాకు,” అన్నాడు.

రమానాథుడు కలవరపడ్డాడు. కానీ
మర్నాడు ఉదయం ద్విగుణుడు గునపం
తీసుకుని పెరట్లో తవ్వగా వెంటనే ఖంగుమన్నది.
అక్కడ కొంచెం లోతుతవ్వగా, బంగారు కాసు
లతో నిండిఉన్న పెద్ద బిందె దొరికింది!

బేతాళుడు ఈ కథ చెప్పి, “రాజా,
రమానాథుడు నిధి సంపాదించేందుకు సన్యాసి
అతణ్ణి ఒక ఉత్తమ పురుషుడికి మూడు
రోజులు భోజనం పెట్టి, నాలుగో రోజున
కటిక ఉపవాసం చేయించమన్నాడు గదా!