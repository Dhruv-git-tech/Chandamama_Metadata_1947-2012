అప్పుడు అగస్త్యుడు లోపాముద్రతో సహా వింధ్యపర్వతం వద్దకు వెళ్ళి, “నాయనా, నేను పని మీద దక్షిణానికి వెళుతున్నాను. దారి ఇయ్యి,” అన్నాడు.

వింధ్యుడు అగస్త్యుడికి సాప్టాంగపడి దారి ఇచ్చాడు. “నేను తిరిగి వచ్చేదాకా ఇలాగే ఉండు!” అన్నాడు అగస్త్యుడు. ఆ మహాముని దక్షిణం నుంచి తిరిగి రాలేదు; వింధ్యుడు తిరిగి తల ఎత్తనూ లేదు!

కాలకేయులనే రాక్షసులు సముద్రంలో నివసిస్తూ, రాత్రిపూట భూమి మీదికి వచ్చి బ్రాహ్మణులను క్షోభపెట్టసాగారు. సముద్రం ప్రవేశించి కాలకేయులను చంపటం దేవ తలకు సాధ్యంకాక, వాళ్ళు అగస్త్యుడి శరణు జొచ్చారు. అప్పుడా ముని సముద్రజలమంతా ఒక్కగుక్కలో తాగేశాడు. కాలకేయులు బయట

పడ్డారు. దేవతలు వారితో యుద్ధం చేసి అనేక మందిని చంపారు. చావగా మిగిలిన కాలకేయులు పాతాళంలోకి పారిపోయారు. అప్పుడు వట్టిపోయిన సముద్రం, భగీరథుడు గంగను భూమికి తెచ్చినప్పుడు తిరిగి జల మయమయింది.

అగస్త్యుడి అశ్రమం నుంచి బయలుదేరి పాండవులు అనేక తీర్థాలు సేవించుతూ కాశికీనదీతీరాన్ని చేరి, అక్కడ ఉన్న విశ్వామిత్రుడి అశ్రమమూ, దాని అవతల ఉన్న విభాండకుడి అశ్రమమూ చూసి, విభాండ కుడి కొడుకైన ఋశ్యశృంగుడి కథ విన్నారు.

అంగదేశాన్ని పాలించే రోమపాదుడు దశరథుడి స్నేహితుడు. ఆయన బ్రాహ్మణులకు ద్రోహం చెయ్యగా బ్రాహ్మణులందరూ ఆ రాజ్యాన్ని వదిలిపోయారు. తరవాత అక్కడ వానలు కురవక క్షామం ఏర్పడింది. అప్పుడు రోమపాదుడు తన మంత్రుల సలహాపై అందగత్తెలను పంపి, ఋశ్యశృంగుణ్ణి అకర్షించి తన దేశానికి తెచ్చుకుని, తన కుమార్తె అయిన శాంతను అతనికిచ్చి పెళ్ళి చేశాడు. ఋశ్యశృంగుడు అడుగు పెట్టగానే అంగదేశంలో ఎప్పటిలాగా వానలు కురిశాయి.

పాండవులు ఇలా అనేక తీర్థాలు సేవిస్తూ మహేంద్ర పర్వతం వద్దకు వెళ్ళారు. అక్కడ అకృతవర్ణుడనేవాడు ధర్మరాజుకు పరశు రాముడి కథ చెప్పాడు. హైహయవంశాన పుట్టిన కార్తవీర్యుడు దత్తాత్రేయుడివరం చేత వెయ్యిచేతులు సంపాదించి, బల మదాంధుడై అనేక ఉపద్రవాలు చేశాడు. ఒక నాడు ఆ కార్తవీర్యుడు పరశురాముడి తండ్రి