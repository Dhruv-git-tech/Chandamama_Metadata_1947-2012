అతణ్ణి సమీపించాయి. గురక పెట్టేప్పుడు పైకీకిందికీ కదిలేకొండయ్య బుర్రమీసాలూ, బానకడుపూ,చివరగా వచ్చే ఈల లాంటి ధ్వనీ వాటిని పాట్టచెక్కలయ్యేలా నవ్వించాయి.

దయ్యాల నవ్వులకు కొండయ్య కళ్ళు తెరిచాడు. దయ్యాల నాయకుడు అతడితో, “మేం ప్రతి అమావాస్యకు ఇక్కడ వినోద కార్యక్రమం ఏర్పాటు చేసుకుంటాం. ఈ రోజు కార్యక్రమంలో గెలుపు నీదే! మమ్మ ల్నందర్శ్నీ వినోదపరిచావు!” అంటూ, ఒక నల్లటోపీని కొండయ్య తలమీదపెట్టి మిగి లిన దయ్యాలతో మాయమయ్యాడు.

ఆ సరికి కొండయ్యకు భార్య మీద కోపం తగ్గడంతో, అక్కడినుంచి బయలు దేరాడు. అతడు ఇల్లు చేరేసరికి తెల్లవార వస్తున్నది. ఆ సమయంలో కోమలి ఇంటి ముందు ముగ్గుపెడుతున్నది. ఆమె కొండ య్యను చూసీచూడనట్టు ఊరుకున్నది. కాని, రాత్రి తన మూర్ఖపు ప్రవర్తనకు మొగుడికి ఎలాక్షమాపణచెప్పాలా అని ఆలోచిస్తున్నది.

“శత్రువుల మధ్య, స్నేహితుల మధ్యక్షమా పణలు చెల్లుతాయి గాని, మొగుడూ పెళ్ళాల మధ్య క్షమాపణలేమిటి? ఛి, ఛి, వెర్రిదానా!” అన్నాడు కొండయ్య.

“నామనసులోని ఆలోచన, ఈయనకెలా తెలిసిందబ్బా!” అనుకుంటూ ఆశ్చర్యపోయింది కోమలి.

“నీ మనసులోని ఆలోచన తెలిసిపోవడం నాకూ ఆశ్చర్యంగానే వున్నది!” అన్నాడు కొండయ్య.

“తలమీద ఆ నల్లటోపీ ఏమిటి? అస హ్యంగా!” అని కోమలి అనుకూండడం తెలిసి,

కొండయ్య టోపీలాగి చేత్తో పట్టుకున్నాడు. ఇప్పుడు టోపీ తలమీదినుంచి తీశాక, కొండ య్యకు పెళ్ళాం మనసులోని ఆలోచన తెలి యడం లేదు. అతడు దయ్యాలు తనకుఅద్భుతమైన టోపీని ఇచ్చాయని గ్రహించి అనంద పడిపోతూ, పెళ్ళానికి అడవిలో జరిగిందంతా చెప్పాడు.

కోమలి కొంచెంసేపు ఆలోచించి కొండ య్యతో, “చూడూ! ఇటువంటి అద్భుతమైన టోపీ మనకెందుకు? రాజుగారికి కానుకగా ఇచ్చిరా. అయన మిత్రులెవరో, శత్రువులెవరో తెలుసుకోలేని మందమతి అని చెబుతారు. ఈ టోపీ ఆయనకు ఉపయోగిస్తుంది,” అన్నది.

“ఆహాఁ కోమలీ! నీకున్న రాజభక్తిలో ఒక్కపాలు రాజ్యంలో వున్న వాళ్ళందరికీ