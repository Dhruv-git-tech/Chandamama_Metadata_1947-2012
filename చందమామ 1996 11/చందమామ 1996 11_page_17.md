“నేనే రూపథరుణ్ణి! నేను తిరిగి వచ్చినందుకు సంతోషించే వారు మీరిద్దరే నాకు కనబడు తున్నారు. దేవుడి దయవల్ల నేను నా శత్రు వులను నాశనం చెయ్యగలిగితే మీకు గొప్ప బహుమానాలిస్తాను – పాలాలిస్తాను, ఇళ్ళిస్తాను. నేను రూపథరుణ్ణి కాదని అనుమానం ఉంటే ఈ మచ్చ చూడండి!”అంటూ అతను తన కాలిమీది మచ్చ చూపాడు.

ఇద్దరు సేవకులూ తమ యజమానిని చూసి ఆనందబాష్పాలు రాల్చారు.

“ఇప్పుడు సంతోషానికీ, కన్నీరుకూ వ్యవధిలేదు. నేను ముందు లోపలికి పోతాను. తరావత మీరిద్దరూ ఒక్కొక్కరుగా రండి. నేను విల్లు కోసం అడుగుతాను. వాళ్ళు ఇవ్వరు. అప్పుడు పందులకాపరి ఆ విల్లు తెచ్చి నా చేతికివ్వాలి, తరవాత ఆడవాళ్ళుండే చోటికి

వెళ్ళి వాళ్ళు తమ గదులలోకి వెళ్లి తలుపులు బిగించుకోవాలనీ, గడబిడ జరిగినా బయటికి రాకూడదనీ హెచ్చరిక చెయ్యాలి. సుఖప్రాప్తి, నువ్వు బయటికి వెళ్ళి సింహద్వారం బంధించాలి. తెలిసిందా?” అన్నాడు రూపధరుడు.

తరవాత ఆ ముగ్గురూ ఒకరి తరవాత ఒకరుగా లోపలికి వెళ్ళి తమ స్థానాలలో కూచున్నారు. ఈ సమయానికి విపుల యోధుడు ధనుస్సు పైన తన బలం చూపుతున్నాడు. దానిని వంచటం అతనివల్ల కాలేదు. అతను నిరాశతో మూలిగి, “మనం ఎంత దౌర్భాగ్యులం! పెళ్లిమాట అటుంచండి, పెళ్లాడాలంటే ఈవిడ కాకపోతే ఇథకా నిండా అడవాళ్లున్నారు. కాని రూపధరుడితో పోల్చితే మనం ఇంత బలహేను లమా అని నాకు విచారంగా ఉన్నది. మన తరంవాళ్లను చూసి రాబోయే తరాల వాళ్లు ఏమనుకుంటారు?” అన్నాడు.

దుర్పుద్ది ఈ మాటలకు, “చాదస్తంగా మాట్లాడకు. ఇవాళ పర్వదినం. మనం ధనుస్సుల జోలికి పోకూడదు. దాన్ని పెట్టెయ్యి, మరొకనాడు దాని సంగతి చూడవచ్చులే!” అన్నాడు.

ఈ మాట అందరికీ నచ్చింది. అందరూ భోజనాలు ముగించాక రూపథరుడు, “అయ్యాలారా, ఆ విల్లు ఒకసారి నా చేతికి ఇప్పి స్తారా? ఇవాళకు మీరు దాని జోలికి పోవటం లేదుగద! నా బలం ఏపాటి అయినదీ చూస్తాను. అయినా, నా బలం ఏనాడో హరిం చిందిలే!” అన్నాడు.

అందరికీ అగ్రహం వచ్చింది. ఆ ముసలి వాడు విల్లును వంచుతాడేమోనని వారికి