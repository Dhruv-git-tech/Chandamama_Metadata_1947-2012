చార్యాకుణ్ణి నానా మాటలూ అన్నాడు.
అయినా,చార్యాకుడు నవ్వుతూనే తన పనులు
తాను చేసుకుపొతున్నాడు. దాంతో ప్రారబ్దుడు
రెచ్చిపోయి వాడిని ఇంకా ఇంకా మాట
లన్నాడు.

చార్యాకుడైతే ఆమాటలు భరించగలిగాడు
కానీ ఊరి పెద్దల్లో సత్యమూర్తి అనే ఒకాయనకు
కోపం వచ్చి, “ఒరేయ్, చారా! ఇన్ని మాటలు
పడుతూ, ఇంకా ఎందుకు ఇక్కడ పనిచేస్తావు?”
అన్నాడు.

“ఊరికే పనిచేస్తున్నానా, డబ్బు పుచ్చుకుంటున్నాను కదా!” అన్నాడు చార్యాకుడు నవ్వుతూ.

“డబ్బుపుచ్చుకుంటే మాత్రం నచ్చనిచోట
పనిచేస్తావా? అడబ్బు నేనే యిస్తాను. నా ఇంటి
కొచ్చి పనిచెయ్యి,” అన్నాడు సత్యమూర్తి.

దీనికి చార్యాకుడు ఒక్కక్షణం ఆగి, “ఈ
బాబుకు నా పనినచ్చకేం! ఇన్నిసార్లు మాట
లైతే అన్నాడు కానీ ఎన్నడూ పనిమానేసి
పామ్మనలేదు. ఆయన పామ్మనేదాకా ఇంకొ
కరింట్లో పనికి ఒప్పుకోవడం ధర్మం కాదు
కదా!” అన్నాడు నవ్వుతూ.

“మాటలన్నాడని నువ్వే అన్నావు కదా!
మాటలనేచోట పనిచేయడం, నీకు సంతోషంగా

వుంటుందా?” అని అడిగాడు సత్యమూర్తి.
“బాబూ! మాటలన్న వాడికి కూడా సేవలు
చేయగలిగితే – ఈ ప్రపంచంలో అంతకంటే
సంతోషించదగ్గ విషయముంటుందా?” అని
జవాబిచ్చాడు చార్యాకుడు.

సత్యమూర్తి ఏదో అనబోతూంటే, ప్రారబ్దు
డాయన్ను ఆపి, “ఆగండి! నాకిప్పుడు వాడి
నిత్యసంతోషానికి కారణం తెలిసింది. వాడు
ప్రతివిషయంలోనూ మంచిని తీసుకుని,
చెడునువిడిచిపెడతాడు. తనేం చేసినా బాధ్య
తలు నిర్వహిస్తున్నాననుకుంటాడే తప్ప,
పరోపకారంగా భావించడు. తనకు చేతనైనది
చేస్తాడు. ఇతరులనుంచి అవసరానికి మించి
ప్రతిఫలం ఆశించడు. తనకున్నదానితో తృప్తి
చెందుతాడు. లేనిదానిగురించి దిగులు చెందడు.
అందుకేవాడు నిత్యసంతోషి! వాడిలా వుండడం
అందరికీ సాధ్యం కాకపోవచ్చు. కానీ అలా
వుండడానికి ప్రయత్నిస్తే, ఎంతో కొంత దిగులు
తప్పక తగ్గుతుంది,” అన్నాడు.

ఆ తర్వాత నుంచి ప్రారబ్దుడు, చార్యాకుడి
ముఖంలోని సంతోషం పోగొట్టాలనికాక, తన
ముఖంలో దిగులు తొలగించుకునేందుకు
ప్రయత్నించి, కొంత ఫలితం సాధించాడు.