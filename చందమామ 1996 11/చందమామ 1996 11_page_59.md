వుంటే, రాజుగారికి రక్షకభటుల గూఢచారుల కిచ్చే జీతభత్యాల ఖర్చుమిగిలేది!” అంటూ భార్యను మెచ్చుకుని, అప్పటికప్పుడే బయల్దేరి రాజధాని చేరి, రాజుగారిని కలుసుకుని, నల్ల టోపీ మహిమ గురించి చెప్పి, దాన్ని ఆయ నకుకానుకగా ఇచ్చి, వెనుదిరిగి వెళ్ళబోయాడు.

రాజు, కొండయ్యను అగమని, భుజం తట్టి, “ఔరా, కొండయ్య! నీ రాజభక్తి, అమోఘం నీ కానుక విలువలేనిది. నా నుంచి బహుమానం తీసుకోకుండా వెళ్ళడం సరికాదు,” అని, అప్పటికప్పుడు కోశాధికారిని పిలి పించి, కొండయ్యకు ఒక సంచీనిండుగా బంగారుకాసులు ఇప్పించాడు.

ఇంటికి తిరిగివచ్చిన కొండయ్య, సంచీలో వున్న బంగారుకాసులను చాపమీద కుమ్మ రించి, “కోమలీ! ఈ డబ్బంతా ఏం చేసు

కుందాం?” అని అడిగాడు. దానికి కోమలి చిన్నగానవ్వి, “అప్పట్లో చెడనుకున్న నీ గురక మనకు మేలేచేసింది. ఇక దాని అవసరం లేదు. వ్యాపార మర్మాలెరిగిన స్నేహితులను సంప్రతించి, ఏదైనా వ్యాపారం మొదలుపెట్టు. అలా ఏదో ఒక పనిలోపడితే బానపాట్టా, గురకా – రెండూ మటుమాయం కాగలవు,” అన్నది.

కొండయ్యకు, భార్య సలహా బాగా నచ్చింది.

ఈలోపల – నెల క్రితం చెల్లెలి పెళ్ళికని తమ ఊరు వెళ్ళిన అలివేలు తిరిగివచ్చి, కోమలివాళ్ళ దశతిరిగిపోవడం చూసి నిర్ఘాంత పోయింది. ఆమె కోమలిని మాటల్లో దింపి, అమావాస్యదయ్యాల రహస్యం రాబట్టింది.

ఆ రాత్రే ఆమె, భర్త అవతారానికి కొండ య్యకు పట్టిన అదృష్టం గురించి చెప్పి, “ఈ రోజు అమావాస్య. నువ్వు అడవికి పోయి కొండయ్యలా గురకపెట్టి దయ్యాలను మెప్పించు. తర్వాత వాటిని, ఎదుటి వారి మనసులో ఏమున్నదీ తెలుసుకునే టోపీకాక, తలమీద పెట్టుకుంటే ఎవరికీ కనబడ కుండా వుండే టోపీ అడుగు. అది తీసుకుని అటునుంచి అటు రాజధానికి పోయి, అదృశ్య రూపంలో రాజుగారిఖజానాలో వున్న విలు వైన వస్తువులు దోచుకురా. మరిచి పోయేవు, రాణీగారి ఏడువారాల నగలూ తీసుకురావాలి. విన్నావా?” అని గదమాయించింది.

అవతారం బిక్కమొహం పెట్టి, “మొదలు, నాకు గురకపెట్టడం రాదు గదా?” అన్నాడు.

అలివేలు చీదరించుకుంటూ, “మనిషి ప్రయత్నిస్తే, సాధించలేనిదంటూ ఏమీ