సముద్రతీర ప్రయాణాలు -13

# భారతదేశపు పగడాల దీవులు

రచన : మీరానాయర్

చిత్రాలు: అరిత్రా

కేరళ రాష్ట్రం కొచ్చిన్‌కు రెండువందల నుంచి నాలుగు వందల క.మీ దూరంలో లక్షమీద్వీప్ దీవులు ఉన్నాయి. మన దేశంలో ఇక్కడ మాత్రమే పగడాల దీవులు ఉన్నాయి.

లక్షమీద్వీప్ 36 చిన్న దీవుల సమూహం. ఇది 1956వ సం॥ లో మన దేశంలోని అతి చిన్న కేంద్రపాలిత ప్రాంతం అయింది. 1974వ సం॥లోనే దీనికి లక్షమీద్వీప్ అని పేరు పెట్టారు. అంత వరకు దీనిని లక్షమీదవులనీ, అమినీ ద్వీపమనీ, మినికాయ్ దీవులనీ పిలిచేవారు.

మొత్తం 36 దీవులలో 10 దీవులలో మాత్రమే ప్రజలు నివసిస్తున్నారు. అమినీ, ఆంధ్రాట్, అగాట్టి, బిట్ర, చెట్లాట్, కడ్మట్, కల్పేనీ, కావరట్టి, కిల్టాన్, మినికాయ్ అనేవే ఈ పది దీవులు.

కేరళ ప్రాంతంనుంచే ఈ దీవులకు ప్రజలు మొట్టమొదట వెళ్ళి స్థిర నివాసం ఏర్పరచుకున్నారు. కేరళను పరిపాలించిన చిట్టచివరి రాజు చేరమాన్ పెరుమాళ్, ఇస్లాం మతాన్ని స్వీకరించి, మెక్కాకు వెళ్ళి పోయాడని చెబుతారు. అతన్ని ఒప్పించి మళ్ళీ స్వదేశానికి పిలుచుకురమ్మని, కన్ననూర్ రాజా- కొందరు సైనికులను పంపాడు. ఆ సైనికులు వెళ్ళిన ఓడ మార్గమధ్యంలో పెద్దబండకు ఢీకొనడం వల్ల, వాళ్ళు ముందుకు వెళ్ళలేక వెనుదిరగవలసి వచ్చింది.

సైనికులు తిరుగుప్రయాణంలో, మార్గమధ్యంలో చాలా దీవులను చూసినట్టు కన్ననూర్ రాజాకు తెలియజేశారు. ఆ దీవులకు వెళ్ళి, నివాసం ఏర్పరచుకుని వ్యవసాయం చేయదలచుకున్నవారు ఆ భూములను సొంతం చేసుకోవచ్చునని రాజు ప్రకటించాడు. ఆ విధంగా అక్కడికి కేరళ ప్రజలు వెళ్ళి స్థిరపడడం ప్రారంభమయిందని చెబుతారు.

వాళ్ళు మొట్టమొదట అమినీ దీవికి వెళ్ళారు. అది 3 క.మీ. పాడవూ, 1.6 క.మీ వెడల్పూ కలిగిన దీవి.

తాబేటిచిప్పలతో, కొబ్బరి చిప్పలతో అందమైన చేతికర్రలు తయారుచేయడంలో అమినీదీవి హస్తకళాకారులు సిద్ధహస్తులు. పగడాల మీద, రాతిచెక్కల మీద అందమైన బొమ్మలు చెక్కడంలో అమినీ శిల్పకారుల నైపుణ్యం ప్రసిద్ధమైనది.

లక్షమీద్వీప్ పశ్చిమాగ్రంలో ఉన్న అగాట్టిదీవి ఎక్కువ ఉష్ణోగ్రత గల దీవి. 1988వ

లక్షమీద్వీప్

ఆంధ్రాట్ పడవవాడు