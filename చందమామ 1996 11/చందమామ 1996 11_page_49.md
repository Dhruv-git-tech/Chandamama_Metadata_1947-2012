అయిన జమదగ్ని అశ్రమానికి వచ్చి, అశ్రమాన్ని ధ్వంసం చేసి, హోమధేనువును పట్టుకు పోయాడు. పరశురాముడు అశ్రమానికి తిరిగివస్తూనే ఈ సంగతి విని, కార్తవీర్యుడితో యుద్ధంచేసి చంపేశాడు. తరవాత కార్తవీర్యుడి కొడుకులు వచ్చి, ఒంటరిగా అశ్రమంలో ఉన్న జమదగ్ని గొంతు కోసి వెళ్ళిపోయారు. అప్పుడు పరశురాముడు పగబట్టి ఇరవై ఒక్క మార్లు ప్రపంచమంతా తిరిగి, కనిపించిన ప్రతి క్షత్రియుణ్ణీ చంపాడు.

పాండవులు ప్రభాస తీర్థాన్ని చేరుకున్నప్పుడు, ఆ వార్తతెలిసి బలరాముడూ, కృష్ణుడూ మొదలైన యాదవులు వారిని చూడవచ్చారు. ధర్మరాజు యుద్ధంలో కౌరవులనందరినీ చంపి రాజ్యం పొందుతాడని యాదవులు పాండవులకు దైర్యం చెప్పారు.

యాదవులు ద్వారకకు తిరిగి వెళ్ళినాకపాండవులు తీర్థయాత్రలు కొనసాగించారు. వారు చివరకు గంధమాదనపర్వతం చేరి, అక్కడ అర్జునుడి రాకకోసం ఎదురు చూడనిర్ణయించుకున్నారు. అది మహాపవిత్రమైన ప్రదేశం; అన్ని పుణ్యస్థలాలలోకీ గొప్పది. అక్కడ పాండవులు నరకాసురుడి అస్థికలగుట్టచూశారు.

వాళ్ళు గంధమాదన పర్వతాన్ని చేరబోతూ ఉండగా భయంకరమైన గాలి బయలు దేరింది. దానితో దుమ్ములేచి అంతటా అంధకారమయి పోయింది. తరవాత ఆర్భాటంగా మెరుపులతో, ఉరుములతో కుండపోతగా వర్షంకురిసింది. తమ్ముతాము రక్తించుకోవటానికి తలా ఒకదారీ అయిపోయారు. తిరిగి తెల్లవారేసరికి తెరిపి ఇచ్చింది. కాని ద్రౌపది నడకప్రయాస వల్లా, వానదెబ్బకూ, చలికీ గడగడవణుకుతూ మూర్ఛపోయింది. ఆమె రాళ్ళమీద పడి పోకుండా నకులుడు పట్టుకుని, ధర్మరాజును కేకపెట్టాడు. ధర్మరాజూ, భీముడూ, సహదేవుడూ ద్రౌపదిని ఆస్థితిలో చూసి కొంతసేపు దిగ్గ్యమచెందారు.

ధర్మరాజు ద్రౌపది తలను తన తొడమీద పెట్టుకుని చాలాసేపు దుఃఖించాడు. మిగిలిన వాళ్ళు ఆమెకు ఉపచారాలు చేశారు. దారి చాలా కంటకంగా ఉన్నది. ముందుకు సాగేమార్గం కనిపించలేదు. అప్పుడు భీముడ్డు తలచుకునేసరికి, ఘటోత్కచుడు తన రాక్షస బలగంతో వచ్చాడు. ఘటోత్కచుడు పాండవులనూ, ద్రౌపదినీ ఎత్తుకున్నాడు. మిగిలిన వాళ్ళను రాక్షసులు ఎత్తుకున్నారు. ప్రయాణం అతివేగంగా సాగింది. వాళ్ళు కాలక్రమాన