“ప్రాణప్రమాదం లేదు కదా! శరీర బాధం టావా- అనుభవించక తప్పదు. ఉత్తపుణ్యా నికి అయిదేళ్ళ వాడైన నా కొడుకును వెన్న దొంగిలించాడని అనుమానించి, వాతలు పడేలా కొట్టింది నీ భార్య. అందుకే అనుభవిస్తున్నది. అనుభవించనీ,” అంటూ వాడిని బండె క్కించుకోకుండానే, ద్విగుణుడు ముందుకు సాగిపోయాడు.

అతడి ప్రవర్తనకు రమానాథుడు చాలా ఆశ్చర్యపడ్డాడు.

అలా మరికొంత దూరం వెళ్ళాక, వాళ్ళకు దారి పక్కగా చెట్టు కింద కూర్చుని ఏడుస్తున్న మనిషాకడు కనిపించాడు. ద్విగుణుడు బండి ఆపించి దిగి వెళ్ళి వాడిని చూస్తూ, “నువ్వు నరసింహం కదూ! ఇక్కడ కూర్చుని ఎందుకు ఏడుస్తున్నావు?” అని అడిగాడు.

నరసింహం ముక్కు చీదుకుంటూ, “మా అయ్య ముసలయ్య పోయి నాలుగు రోజు లైంది. ఎక్కడ ఏ పని చేద్దామన్నా, అయనే గుర్తుకొస్తున్నాడు. దుఃఖం భరించలేకపోతున్నాను,” అన్నాడు.

“అయ్యో! ముసలయ్య పోయాడా? ఎన్నో సార్లు నా చిన్నప్పుడు పాలంలో తాటి ముంజ కాయలు, నా కోసం దింపించేవాడు,” అంటూ ద్విగుణుడు తనూ భోరున ఏడ్చాడు.

నరసింహం దిమ్మెరపోయి, తన ఏడుపు మాని ద్విగుణుణ్ణి ఓదార్చసాగాడు. అయితే, ద్విగుణుడు అంతలో పకపకా నవ్వి, “మీ నాన్న దుష్టుడు. బ్రతికినంత కాలం మోసాలే చేశాడు. పాలంలో పనివాళ్ళ కడుపు కొట్టాడు. అన్యాయంగా నాదాక ఎకరం పాలం, తన పాలంలో కలుపుకున్నాడు. అలాంటి దుష్టుడు

పోతే సంతోషించాలి కానీ ఏడ్వడమెందుకు?” అంటూ బండెక్కాడు.

ద్విగుణుడి మాటల్లో నిజమైతే ఉండవచ్చు కానీ, అయనలా నిష్ణూరంగా మాట్లాడటం రమానాథుడికి నచ్చ లేదు. ఆ తర్వాత మధ్యాహ్నం కాగానే ద్విగుణుడు బండినొక చోట ఆపించి, సుష్టుగా భోంచేశాడు. బాగుం డదని రమానాథుడూ కొంత తిన్నాడు.

“ఇక్కడ కాస్సేపు విశ్రాంతి తీసుకుందాం. ఒక గంట అయ్యూక నాకు మళ్ళీ ఆకలి వేస్తుంది. అప్పుడు మళ్ళీ భోంచేసి బయల్దే రుదాం,” అన్నాడు ద్విగుణుడు.

“ఇదేం ఆకలిరా బాబూ!” అనుకున్నాడు రమానాథుడు. ద్విగుణుడు మళ్ళీ భోంచేశాక, వాళ్ళు ప్రయాణం ప్రారంభించి, సాయంత్రా నికల్లా రమానాథుడి ఇల్లు చేరుకున్నారు.