“అవును, బావగారూ! కాస్త వేషం మార్చి రాజును ఏకాంతంలో కలుసుకుని, ఈ కవిత చెప్పండి. కవిత చివరిలో ఉన్న మాటలవల్ల, మీకు రాజుల పట్ల వ్యతిరేక భావం లేదన్న సమాధానం కూడా స్పురిస్తుంది. మిగతా కవులకు మీ పట్ల గల ఈర్యా, మీరు రాజుతో సాన్నిహిత్యాన్ని కోరుకుంటున్న వైనమూ కూడా స్పష్టమవుతాయి,” అన్నాడు విష్ణుభట్టు.

విష్ణుభట్టు మాటలకు మురళీనాథుడు వెంటనే అంగీకరించక, సందిగ్ధావస్థలో పడి నట్లు చూశాడు.

విష్ణుభట్టు అతడి సందేహాన్ని గమనించి, వెంటనే, “బావగారూ, మరొక కవి చెప్పిన దాన్ని ఎలా స్వంతంచేసుకోవాలి అని విచారించకండి. ఈ కవిత మా గోదాదేవిఅక్కకు ప్రాణసమానులైన మీ కోసం, నేను ప్రత్యేకంగా చెప్పినది. మా అక్కను ఎలా స్వీకరించారో, అలాగే ఈ కవితాకన్యను కూడా స్వీకరించండి,” అంటూ వేడుకున్నాడు.

అయినా, మురళీనాథుడి ఆత్మాభిమానం అందుకు అడ్డుగోడగా నిలిచింది.

తను వేడుకున్నా సరే, మురళీనాథుడు అంగీకరించక పోవటం చూసి, విష్ణుభట్టు నిరాశపడి, అతడిని ఎలా ఒప్పించాలా అని క్షణకాలం అలోచనలో పడ్డాడు.

తర్వాత తటపటాయిస్తూనే, తన తలకు చుట్టుకున్న తలపాగానూ, పెట్టుకున్న నూనూగు మీసాలనూ వూడదీశాడు.

మరుక్షణం జలజలమంటూ కిందికి జారిన ఒత్తయిన కేశపాశంతో, చిరునవ్వుతో తన ఎదుట ప్రత్యక్షమైన గోదాదేవిని చూసి తెల్లబోవడం మురళీనాథుడి వంతయింది.

అతడు అప్రయత్నంగా, “గోదా! నువ్వా!” అన్నాడు.

గోదాదేవి చిరునవ్వుతో, “నేనే స్వామీ!” అంటూ క్షణం క్రితం వరకూ మాట్లాడినట్టే పురుషస్వరంతో మాట్లాడి, వెంటనే తన సహజ కోమల స్వరంతో, “నిండుసభలో మీకు అవ మానం జరిగిందనీ, మీరు తలవంచుకుని సభ విడిచి వెళ్ళిపోయారనీ, రాజధాని నుంచి వచ్చిన మా నాన్నగారి శిష్యులు ఇద్దరు చెప్పారు. ఇక నేను అక్కడ క్షణం కూడా వుండలేకపోయాను. నాతో బాటు నాన్నగారు కూడా వచ్చేవారే, కాని నా బలవంతం మీదే అగిపోయారు. నాకు నేనుగా వచ్చి ఏ సలహా చెప్పబోయినా, మీరు అంగీకరించ రని భయపడి, ఇలా పురుషవేషం ధరించి వచ్చాను. నిస్సంకోచంగా, ఈ కవిత సహా