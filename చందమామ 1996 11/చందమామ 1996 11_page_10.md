తను పండుగనాటికి వస్తాననీ చెప్పాడు.
గోదాదేవి సంతోషంగా తండ్రితో ప్రయాణమై
వెళ్ళింది.

గోదాదేవి వెళ్ళిన మూడవరోజున, ఎప్పటి
లాగే సభలో కవితాగానం చేస్తున్నాడు మురళీ
నాథుడు. ఆనాటి అతడి కవిత్వం ప్రకృతి
రామణీయకతకు సంబంధించినది. ఎంతో
భావయుక్తంగా కవితాగానం చేస్తున్న మురళీ
నాథుడికి, హాతత్తుగా అడ్డువచ్చాడు కమల
చంద్రుడు.

“యువకవీ, మీరు పరిచయమైన నాటి
నుంచి, మీ కవిత్వాన్ని గమనిస్తున్నాను!
ఎంతసేపూ ప్రకృతిని వర్ణిస్తారు. ప్రకృతిలోని
నిర్మలత్వానికిగాను, ఆ సృష్టికర్తను అభినం
దిస్తూ,నమోవాకాలర్పిస్తారు.అంతేగాని, భగవం
తుడికి సాక్షాత్తు ప్రతినిధిగా, ఈ భూమినేలే
రాజు, సమస్త ప్రకృతినీ, ఆ ప్రకృతిలోని జీవ
రాశుల్నీ ప్రశాంతంగా వుంచటానికి, ఎంతగా
శ్రమిస్తాడో మీ కవిత్వంలో ఎక్కడా పాగడరు
సరికదా, కనీసం ఆ ప్రసక్తి కూడా ఎత్తరు. మా
రాజవంశీకుల్ని మీ కవిత్వంలో అంతగా విస్మ
రించటానికి ఏదైనా ప్రత్యేక కారణమంటూ
వుంటే తెలుసుకోవాలని కుతూహల పడు
తున్నాను,” అన్నాడు.

హాతత్తుగా కమలచంద్రుడు అడిగినరీతికి,
మురళీనాథుడు నివ్వెర పోయాడు. ఎంత
ప్రయత్నించినా కమలచంద్రుడికి జవాబివ్వను
నోరు రాలేదు మురళీనాథుడికి. దానికి
కారణం, అతడి అంతర్యమే!

ధనార్జనకోసం రాజసేవచేస్తున్నా మురళీ
నాథుడికి,రాజులపట్ల కించిత్ ద్వేషం అంత
రాంతరాల్లో ఉన్నది. రాజులు ఎంత ఆదరాభి

మానాలతో ప్రవర్తించినా, వారి ఆంతర్యం
అహంకారపూరితంగా ఉంటుందని అతడి
గాఢమైన నమ్మిక.

కరుణాహృదయుడు, శరణుజొచ్చిన శత్రు
వునైనా క్షమించ గలవాడు, సాక్షత్తూ ఆ భగ
వంతుడొక్కడేనని, మురళీనాథుడు ప్రగాఢంగా
విశ్వసిస్తాడు. ఆ కారణంగానే భగవంతుణ్ణి,
అతడి సృష్టి అయిన సమస్తప్రకృతిని వస్తు
వుగా తీసుకుని రమ్మమైన కవిత్వంచెప్పేవాడు.

మురళీనాథుడి కలవరపాటూ, రాజడిగిన
దానికి వెంటనే జవాబు చెప్పకపోవటం
గమనించిన వయోవృద్ధుడైన కవి గంగాభట్టు
నెమ్మదిగా, “ప్రభూ! ఇంతటి చిన్న ప్రశ్నకు
మురళీనాథుడు జవాబు చెప్పకుండా మౌనం
వహించాడంటే,అతడికి రాజులపట్ల సద్భావం
లేదేమోననిపిస్తున్నది!” అన్నాడు.