చుకుంటే, నన్ను నీ వీపు మీద ఎక్కించుకుని సరస్సు వద్దకు ఎగిరి వెళ్లు. అంత కన్న మార్గం లేదు,’ అన్నది ఎలుక.

‘సంతోషంగా ఆ పని చేస్తాను. నా అదృష్టం! ఇద్దరు స్నేహితులతో నాకు సరస్సు వద్ద మరింత ఆనందంగా కాల క్షేపమవుతుంది’ అన్నది కాకి.

హిరణ్యకం కాకి వీపు మీదికి ఎక్కింది. కాకి తొట్టుపడకుండా, అతి తేలికగా సరస్సు వద్దకు ఎగిరివెళ్లింది.

మంధరకం బహు జాగరూకత గల ప్రాణి. అది, ఎలుకను వీపు మీద ఎక్కించుకుని వస్తున్న కాకిని చూసి, ‘ఇదేదో వింత కాకిలాగున్నది. మనం తప్పుకుందాం,’ అనుకుని నీటిలో మునిగింది.

కాకి ఎలుకను ఒక చెట్టు కింది కలుగు దగ్గిర దించి, చెట్టుకొమ్మచివ రన వాలి, ‘మంధరకా, త్వరగా రా,

నేను నీ మిత్రుడిని, లఘుపతనకాన్ని. ఆర్తితో వచ్చాను. అందుచేత వచ్చి నన్ను కౌగలించుకో,’ అని గట్టిగా కేక పెట్టింది.

తాబేలు ఆనందబాష్పాలు రాల్చుచూ, వేగంగా కొట్టుకుంటున్న గుండెతో ఒడ్డుకు వచ్చి, ‘మిత్రమా, నీ కౌగిలి ఇయ్యి, మనం కలుసుకుని ఎంతో కాలం కావటం వల్లా, నువు చాలా మారిపోయి ఉండటం వల్లా నిన్ను పోల్చలేకపోయాను. అందుకే నీటిలో దాక్కున్నాను,’ అన్నది.

కాకి చెట్టు మీది నుంచి కిందికి దిగి తాబేలును కౌగలించుకున్నది. చాలా కాలానికి తిరిగి కలుసుకున్న మిత్రులు మధ్యకాలంలో కలిగిన తమ అనుభవాలను గురించి ముచ్చటించుకుంటూంటే ఎలుక వచ్చి తాబేలుకు సాప్టాంగ నమస్కారం చేసి, కాకి సమీపంలో కూర్చున్నది. (ఇంకా వుంది)