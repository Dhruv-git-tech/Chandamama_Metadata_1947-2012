పంచతంత్ర కథలు

అది మొదలు కాకీ, ఎలుకా రోజూ కలుసుకుని, చర్చలతో మహా సంతో షంగా కాలం గడుపుతూ వచ్చాయి. అవి పరస్పరం సహకరించేవి కూడా. యజ్ఞాలు చేసిన చోట మిగిలిపోయిన మాంసమూ, అన్నం మెతుకులూ తెచ్చి కాకి ఎలుకకు ఇచ్చేది. అలాగే ఎలుక, తాను రాత్రి వేళ సేకరించిన బియ్యమూ, ఇతర తినుబండారాలూ కాకికి పెట్టేది.

ఇలాటి ఇచ్చి పుచ్చుకోవటాలతో రెంటి మధ్యా మైత్రి దృఢమయింది. ఇచ్చి పుచ్చుకోవటాలు లేని స్నేహ మంటూ ఉండదు గదా! దేవతలు సైతం మొక్కులు చెల్లిస్తేనే గాని కోరికలు తీర్చరు. ఇవ్వటం ఉన్నంత కాలమే మమకారం ఉంటుంది.

తల్లి దగ్గిర పాలు రావటం నిలిచిపో గానే దూడ తల్లిని వదిలేస్తుంది. అలా

కాకుండా, ఇవ్వడం ద్వారా శత్రువును మిత్రుడుగా చేసుకోవచ్చు. జంతు జాతిలో ఇచ్చే గుణం కడుపుతీపి కన్న హెచ్చయినది. గేదె తన దూడ ఉండ గానే, తన పాలను ఎలాటి దుర్మార్గుడి కైనా ఇచ్చేస్తుంది. సహజశత్రువులై ఉండి కూడా. ఎలుకా, కాకీ దృఢ స్నేహంలో బంధించబడిపోయి, సరదాగా చర్చలు జరుపుకుంటూ వచ్చాయి.

అంతలో ఒకనాడు, కాకి ఎలుక వద్దకు వచ్చి, కన్నీరు పెట్టుకుంటూ, గద్గద స్వరంతో, ‘ఓ హిరణ్యకా, మనకు త్వరలోనే ఎడబాటు రానున్నది. నేను ఈ దేశం విడిచి పోవలసి వచ్చింది,’ అన్నది.

‘ఏ’ అని ఆశ్చర్యపోతూ హిరణ్యకం అడిగింది. ‘దేశంలో భయంకరమైన నీటి కరువు ఏర్పడింది. ప్రజలు మాడి