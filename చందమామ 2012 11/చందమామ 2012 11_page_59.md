సుకోవటమే కాగ ఈ లంక లోని శిథిలాలయం సంగతి ఒక ఇభ్యు వృద్ధుడిద్వారా వివరంగా విన్నాను. ఆ పూజారిదుర్మార్గుడూ, మీరూ ఇక్కడికే బయలుదేరారని తెలిసి, వాణ్ణించి మీకు ప్రమాదం రాకుండా చూసేందుకునేనూ మరొక పడవలో నా శిష్యులతో ప్రయాణం కట్టాను. దారిలో మీ పడవవెనక కొంచెం ఆలస్యంగా బయలుదేరి దారితప్పినా, గోల్భరా ఇభ్యులపడవ తటస్థించింది. అందరం కలిసిఈ వృశ్చిక లంక చేరాం,’ అన్నాడు.

‘మీ సహాయానికి ఎంతో కృతజ్ఞులం. ఇక్కడ ఉన్నది నిజంగా తాతకేసరిచూడాలనుకున్న శిథిలాలయం అయి ఉంటే, మనం త్వరత్వరగా దీన్ని కప్పిన రాళ్ల గుట్టలను తొలగించాలి,’ అన్నాడు శిఖిముఖి.

‘అదెంతపని! నా వెంట మరికొన్ని మచ్చిక చేసిన ఏనుగులు ఉన్నయ్. వాటి చేత పనిచేయించటంలో సమర్థలైన ఇభ్యుజాతి వాళ్లు కొందరు న్నారు,’ అన్నాడు ఘోరచిత్తుడు.

ఇంతలో ఘోరిచిత్తుడి వెంట పడవలో వచ్చిన ఇభ్యుజాతివాళ్లంతా బిలబిలమంటూ అక్కడికి వచ్చారు. వాళ్లు తమ గ్రామంవాడైన నాంగ్‌సోమ్‌నూ, శిఖిముఖీ విక్రమకేసరులనూ గుర్తించారు. అందరూ వాళ్ల చుట్టూ చేరి ఆనందం పట్టలేక నాట్యం చేయసా గారు.

ఈ కోలాహలం మధ్యనుంచి ఘోరచిత్తుడు శిఖిముఖినీ, విక్రమకేసరినీ దూరంగా తీసుకుపోయి, ‘ఇంతకూ ఆ శిథిలాలయ పూజారినని చెప్పుకునే దుష్టుడు ఏమయ్యాడు? ఈ లంకలో వాడి శిష్యుల్ని ముగ్గుర్ని పట్టుకున్నాం. వాళ్లు మా దగ్గిరే బందీలుగా ఉన్నారు. తమ గురువు ఏమ్మెందీ తెలియదం టున్నారు,’ అన్నాడు.

‘ఇంతవరకూ మీకు ఆ పూజారిని గురించి చెప్ప మరిచాం. మీరు పట్టుకున్న ఆ ముగ్గురూ వాడి శిష్యులు కాదు. బంట్లు. మా ప్రాంతాల్లోని తిమ్మగూడెం అరణ్యాలలో వాళ్లు దారిదొంగలు. డబ్బాశ చూపి ఆ దుర్మార్గుడు వాళ్లను ఇంత దూరం తీసుకువచ్చాడు. ఇక వాడు ఏమయాడంటారా? చావు బతుకుల్లో ఉన్నాడు,’ అంటూ శిఖి