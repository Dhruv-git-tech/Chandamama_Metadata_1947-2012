శిఖిముఖి, రాళ్లు లాగుతున్న తన
వాళ్లనందర్నీ పనులు ఆపమని ఆజ్ఞా
పించి, ‘ఈ అఘారీల వల్ల మనకెలాంటి
హానీ కలగదు. గోల్భరా గ్రామానికి
వచ్చే దారిలోని అరణ్యాల్లో మనం
వీళ్లందర్నీ ఒకసారి కలుసుకున్నాం
గదా!’ అన్నాడు.

‘అవును, కలుసుకున్నాం దొరా!’
అన్నాడు కుంటి జాంగ్‌లా.

‘ఆ మాట నిజమే! వీళ్ళ నాయ
కుడు ఘోరచిత్తుడు మనకు అభయ
హస్తం ఇచ్చాడు. స్వయంగా ఇదిగో,
ఈ రుద్రాక్షమాల నా చేతికి కట్టాడు,’
అంటూ శిఖిముకి చేతినున్న మాలను
అందరూ చూసేందుకు వీలుగా పైకె
త్తాడు.

ఆ సరికి విక్రమకేసరికి బ్రహ్మపు
త్రానదీలోయలోని మహారణ్యాల్లో

లోగడ తాము అఘోరీలను కలుసు
కున్నసంఘటన గుర్తుకొచ్చింది. అతడు
చిరునవ్వు నవ్వుతూ శిఖిముఖి కేసి
తిరిగి, ‘శిఖీ! నువ్వున్నట్లు మనకు ఈ
అఘోరీల నుంచి ఎలాంటి ప్రమాదం
రాదు. పైగా వీళ్ల పెంపుడు ఏనుగుల
సాయంతో, ఇక్కడ వున్న రాళ్లగుట్ట
లను తొలగించి, త్వరగా శిథిలాల
యాన్ని బయటకు లాగవచ్చు,’
అన్నాడు.

‘నేనూ అదే అనుకుంటున్నాను.
కాని, ఒక సంగతి. వీళ్లు ఆ ఘోరచి
త్తుడి శిష్యులు కాకపోతే చిక్కుల్లో
పడతాం. ఆ సంగతి తెలుసుకోవడం
ఎలా?’ అన్నాడు శిఖిముఖి.

‘వీళ్ళు మహాకాలుడి భక్తులు. ఆ
కాలుణ్ణి పూజించేవారికి మాత్రం హాని
చేయరు’ అన్నాడు కుంటి జాంగ్‌లా.

‘ఆ మాట నిజం. శిఖి దొరా!’
అన్నాడు నాంగ్‌సోమ్.

‘వృశ్చికమాతను మించిన దైవం
లేదు. ఎవరా మహాకాలుడు? మా వృ
శ్చిక జాతి వాళ్ళం చావనైనా చస్తాం
గాని, ఈ అఘారీల దేవుణ్ణి ఒప్పం!’
అంటూ వృశ్చిక నాయకుడు రాతిగొ
డ్డలి ఎత్తి, తన జాతి వాళ్లందర్నీ తన
దగ్గరకు రమ్మని హెచ్చరించాడు.

వృశ్చిక నాయకుడి మూర్ఖత్వం,
మొండితనం బాగా ఎరిగిన శిఖిముఖి,
అనవసర రక్తపాతం జరగబోతున్నదని
గ్రహించి, అతడితో శాంతంగా, ‘వృశ్చి