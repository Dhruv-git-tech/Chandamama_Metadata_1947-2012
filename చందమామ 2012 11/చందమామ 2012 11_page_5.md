గత నెల చందమామ సంచికను నెల చివరలో అందుకున్నాను. ఈ నెలలో ప్రచురించిన కథలన్నీ బాగున్నాయి. ప్రత్యేకించి ముద్రణ చాలా బాగుంది. తొలిపేజీ తెరవగానే పుస్తకం చాలా ఆకర్షణీయంగా కనిపిస్తోంది. ఈ సంచికలో వచ్చిన చిన్న కథలన్నీ అద్భుతంగా ఉన్నాయి, అర్థవంతంగా కూడా ఉన్నాయి. నేటికాలంలో కూడా పంచతంత్ర కథలను పిల్లలు ఆసక్తితో చదువుతున్నారు. ఎప్పటిలాగే ముఖచిత్రం అద్భుతంగా ఉంది.

-పి.రవీందర రావు, పైదరాబాద్

భారతమాతపై వడ్డాది పాపయ్య గారు చిత్రించిన ముఖచిత్రాన్ని ఆగస్టు 15వ తర్వాతే చూశాను. నెలలో మూడోవారంలో కూడా చందమామ సంచిక మార్కెట్లో లేకపోవడం బాగాలేదు. ఆలస్యంగా వచ్చినా సంచిక 20 కథలతో నిండుగా ఉంది. యధావిధిగానే బొమ్మలు సుందరంగా ఉన్నాయి. దేవుని నమ్మనివాడు అనే నా బేతాళకథను ఆగస్ట సంచికలో ప్రచురించినందుకు మీకు కృతజ్ఞతలు, ఈ నెలలోనే పారితోషికం, పత్రిక రెండింటినీ పొందటం మరీ సంతోషంగా ఉంది.

-పి.వెంకటేశ్వరరావు, జనుపల్లి, ఎపి.

పాత సంచికలతో పాటు జూలై చందమామను ఇటీవలే అందుకున్నాను. నా పరిశీలనలో చందమామ పాత చందమామలా చక్కగా వస్తోంది. కొత్తవి, పాతవి కథలన్నీ బాగున్నాయి. ఈ సంప్రదాయాన్ని చివరివరకు కొనసాగించాలని కోరుతున్నాను.

-లక్ష్మీనారాయణ, బెంగళూరు

చందమామ అంటే నాకు చాలా ఇష్టం. ప్రతినెలా చందమామ కోసం ఆసక్తిగా ఎదురు చూస్తుంటాను. చందమామలో ప్రతి కథనూ నేను చదువుతాను. ప్రతి కథా చక్కని కూర్పుతో, నీతిబోధతో అలలారుతుంటుంది. చందమామ చదవటం ద్వారా నేనెంతో నేర్చుకున్నాను. ఇంత చక్కని సంచికను మాకు అందజేయడంలో సంపాదక బృందం గొప్పగా కృషి చేస్తోంది.

-శాంతి పంత్రి, డెప్రాడూన్

చందమామ అంటే నాకు ప్రాణం. 1973లో ప్రచురించిన చందమామ పాత సంచిక ఒకటి నావద్ద ఉంది. ఈ రోజుకీ చందమామను అదే ఆసక్తితో చదువుతుంటాను. చందమామకు కృతజ్ఞతలు

- మంజిత్కౌర, ఉత్తర ప్రదేశ్