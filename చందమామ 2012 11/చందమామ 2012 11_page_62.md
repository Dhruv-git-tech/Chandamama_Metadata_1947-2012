రాజు మాటలు వినగానే ఆచార్యుడు హేమచంద్రుడు దీర్ఘంగా నిట్టూర్చాడు. 'ఓ రాజా! మీరు వస్త్రాన్ని చూసి సిగ్గుపడు తుండవచ్చు. కాని ఈ వస్త్రం తయారీ వెనుక అనేకమంది నిరుపేదల కఠిన శ్రమ, ప్రేమ దాగి ఉంది.

కఠిన శ్రమ కోర్చి వారు పత్తి దారాన్ని తయారు చేస్తారు. దాని ద్వారా వచ్చిన అతి స్వల్ప ఆదాయంతో వారు జీవితం గడుపుతారు. తమ జీవితాన్ని గడిపేందుకు వారు కఠిన శ్రమ చేస్తారు కాని వారి ఒక రోజు శ్రమ ఫలితాన్ని వెచ్చించి ఖరీదైన బహుమతిని ఇవ్వగలిగేంత మంచి హృదయాన్ని వారు ప్రదర్శిస్తారు.

ఇంతటి గొప్ప గుణాలనే నేను నా శరీరంపై వస్త్రం రూపంలో కప్పుకున్నాను కనుకే నేను దాన్ని చూసి సిగ్గుపడను సరి కదా గర్వపడతాను రాజా!' అన్నాడు ఆచార్యుడు.

గురువు కొనసాగిస్తూ, 'మీరు ధర్మ ప్రభువే అయినప్పటికీ, మీ రాజ్యంలో అనేక మంది ప్రజలు రోజంతా శ్రమించి నప్పటికీ తమ ఆకలిని తీర్చుకునేంత తిండి పొందలేకపోతున్నారు. వాళ్లకొచ్చే ఆదాయం అతి తక్కువ. ఈ వస్త్రం వంటి ఆధారాన్ని చూసిన తర్వాత అయినా వారి దుస్థితిని పరిశీలించవలసిన విధి మీపైనే ఉంది కదా రాజా?

నిజమైన పాలకుడు అనవసర విషయాలపై సమయాన్ని దుర్వినియోగప ర్చడు సరిగదా, రాజ్య ప్రజల శ్రేయస్సు కోసమే తనసమయమంతటినీ వెచ్చిస్తాడు.

ఇది కడుపేదరికంతో నివసిస్తున్న ఒక సోదరి నాకు ప్రసాదించిన బహుమతి. అందుకనే ఇది నాకు ప్రేమ, నిరాడంబ రత్వం, విశ్వాసం, కరుణను ప్రదర్శిస్తోంది. అందుకే మీరు ఇంతవరకు చెప్పిన విలువైన దుస్తుల కంటే ఇదే నా దృష్టిలో విలువైనది,' అంటూ ఆచార్యుడు ముగించాడు.

ఆచార్యుడి మాటలు ఆలకించగానే రాజు సిగ్గుతో తల దించుకున్నాడు. తనలో ఇన్నాళ్ళుగా దాగిన గర్వం, అహంకారం మటుమాయమై, విధి నిర్వహణకు సంబంధించిన బాధ్యత కొత్తగా ప్రవేశించినట్లు భావించాడు.