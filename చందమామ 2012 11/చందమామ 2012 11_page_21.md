ఏదైనా బంగారు ఆభరణం పెడితే గానీ అప్పు ఇవ్వరు. మరి నీ వద్ద ఏదైనా నగ వుంటే తీసుకురాకూ డదా?’ అని అడిగాడు.

సీతయ్య చేసేది లేక తన బంధు వుల వద్ద అప్పు తీసుకొని కొడుకుని పట్టణంలో పనిలో చేర్పించాడు. అయితే అతడి మనసులో కాశయ్య ప్రవర్తించిన తీరు బాధిస్తూనే ఉండేది.

మరికొద్ది రోజులకి వారిద్దరికి చిన్న నాటి స్నేహితుడు అయిన వీరయ్య కలిసాడు. మాటల మధ్యలో కాశయ్య ప్రస్తావన తెచ్చి ‘ఎలా ఉన్నాడు మన చిన్ననాటి నేస్తం. యేమైనా మారాడా? లేక అలాగే ఉన్నాడా?’ అని ప్రశ్నిం చాడు. దానికి సీతయ్య తన అనుభవాలు వివరించి ‘నాకు సాయం చేయక పోతే పోయాడు. కనీసం మేలు పొందిన రోజు కూడా కృతజ్ఞతలు చెప్పేవాడు కాదు. అందుకు ఇంకా బాధగా ఉందిరా.’ అని విచారం వ్యక్తం చేశాడు.

దానికి వీరయ్య ఫకాలున నవ్వాడు. ‘కృతజ్ఞత అనేది చెప్పాల్సిన వాడి తల మీదున్న బరువు. చెప్ప లేదని బాధపడుతూ ఆ బరువుని నీ తల మీదకు ఎత్తుకోవాలని చూస్తా వెందుకు? నీవు రైతు బిడ్డవు. నీ వృత్తి వ్యవసాయం. అంటే నీ పని లోనే సాయం అనేపదాన్ని తగిలించు కున్నవాడివి. నీ సహజగుణం పరులకు సాయపడడం. అందువల్ల నీవు ఉదారంగా సహాయం చేశావు. ఇక ముందు కూడ ఇలాగే సహాయం చేయి. ఏమీ ఆశించకు. అతడు వ్యాపారి బిడ్డ. అతడు అందరితో లాభం చూసే ప్రవర్తిస్తాడు. అతడి సహజగుణం అతడు చూపించుకున్నాడు. అంతే మీ ఇద్దరి మధ్య తేడా’ అని వివరంగా చెప్పగానే సీతయ్య కూడా గట్టిగా నవ్వేశాడు.

ఆ తర్వాత సీతయ్య ఎవరికి సాయం చేసినా సరే కృతజ్ఞత ఆశించే వాడు కాదు.