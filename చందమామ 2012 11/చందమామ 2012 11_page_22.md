గంగాధరం అనే కూరగాయల వ్యాపారి దగ్గర, సత్యరాజనేయువకుడు కొత్తగా పనిలో చేరాడు. సత్యరాజు ఎంతోనిజాయితీగా పనిచేస్తూ, యజమాని మెప్పపాందాడు. అయితే, సత్యరాజుకు కాస్తకోపం ఎక్కువ. కూరగాయలు కొనడానికి వచ్చినూళ్ళు బేరమాడుతూ విసిగిస్తే, “వెళ్ళండి, వెళ్ళండి! మీరేంకొంటారు,” అంటూ కసురుకు నేవాడు. కొనడానికి వచ్చినవాళ్ళను ఇలా కసురుకోవడం కోప్పడడంలాంటివి మాను కోమని, గంగాధరం ఎంతగానో చెప్పిచూశాడు. కానీ, సత్యరాజు ఇవేమీ వినిపించు కోలేదు.

ఒకరోజు, ఆ ఊరిపెద్ద వీరభద్రయ్య పనిమనిషి మీద సత్యరాజు దురుసుగా మాట్లాడడంతో, వీరభద్రయ్య స్వయంగా వచ్చి గంగాధరాన్ని నానా మాటలూ అనిపోయాడు. ఇక ఊరుకుని లాభంలేదని గంగాధరం, సత్యరాజును పనిలోంచి తీసివేశాడు. దిగాలుపడిపోయిన సత్యరాజు రెండురోజుల తర్వాత తిరిగి గంగాధరం వద్దకు వచ్చి, తనను పనిలోకి తీసుకోమని బతిమాలడం మొదలు పెట్టాడు. అయితే, గంగాధరం, అతడు చెప్పేది వినిపించుకోకుండా, “ఏయ్, చెప్తూంటే మనిషివికాదూ వెళ్ళు, పో!” అంటూ అరిచాడు. గంగాధరం తనను కుక్కను అదిలించినట్లుగా కరకుగా మాట్లాడడంతో, సత్యరాజు మనసు కలుక్కుమన్నది. అతడు కళ్ళల్లో నీళ్ళు తిరుగుతూండగా తలదించుకుని వెనక్కు తిరిగాడు. వెంటనే గంగాధరం అతణ్ణి, “ఒరేయ్, ఇలారా!” అంటూ పిలిచాడు.

సత్యరాజు వెనక్కువచ్చి యజమాని ఎదురుగా నిలబడ్డాడు. అప్పుడు గంగాధరం, “ఇప్పుడు నీకు అర్థమయిందా? ఒక మనిషితో, మరొకమనిషి మర్యాదగా, గౌరవంగా మాట్లాడకుండా కురుకుంటే, ఆ మనిషి ఎంతగా బాధుడతాడో!” అన్నాడు సౌమ్యంగా.

నిజంగానే సత్యరాజుకు ఆ బాధ అనుభవంలోకివచ్చింది. చేతులుజోడిస్తూ, “ఆ బాధ ఎలావుంటుందో తెలిసివచ్చింది, బాబూ!” అన్నాడు. “ఇప్పుడు నేను, నిన్ను నమ్మగలను. వెంటనే పనిలో చేరు,” అన్నాడు గంగాధరం శాంతంగా.

- కె. లక్ష్మీకాంతమ్మ