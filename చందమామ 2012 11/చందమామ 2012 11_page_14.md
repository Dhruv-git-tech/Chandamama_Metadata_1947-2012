కోరాడు.

అప్పుడు నాగదేవత ‘రాజా! నీ రెండు కోరికల్లో ఒక్కకోరికను మాత్రమే తీర్చగలను. ఒకప్పుడు తొందరపాటుతో నాగసర్పాన్ని చంపి చిక్కులు కొని తెచ్చుకున్నావు. ఈసారి అటువంటి తొందరపాటు ప్రదర్శించక నిదానంగా ఆలోచించి వరం కోరుకో!’ అని చెప్పింది.

క్షణం ఆలోచించిన జీమూత వాహనుడు ‘తల్లీ! రాజ్యంలోని క్షామం తొలిగేలా అనుగ్రహిచు,’ అని కోరాడు. ‘తథాస్తు’ అని దీవించింది నాగదేవత. జీమూత వాహనుడు సగం తృప్తితో, సగం అసంతృప్తితో అక్కడున్న నాగదేవత విగ్రహానికి నమస్కరించి వెనుదిరిగాడు.

అతను రాజ్యం చేరేసరికి వర్షం కురవడం ఆరంభమయింది. ఆ తరువాత కూడా విస్తారంగా వర్షాలు కురిశాయి. బీళ్ళుగా మారిన పంట పొలాలు చిగురించాయి. మెల్లగా రాజ్యంలో క్షామపరిస్థితులు మైదొలిగి ప్రజల కష్టాలు తీరాయి.

ఆ పరిస్థితులలో దివ్యచరితుడు మరలా రాజును కలిసి, ‘రాజా! నేనొకశాంతియజ్ఞం జరిపిస్తాను. అందువలన అంతఃపుర పరిస్థితులు చక్కబడతాయి,’ అని చెప్పి రాజదంపతుల చేత శాంతియజ్ఞం జరిపించాడు.

కొద్ది రోజులు గడిచేసరికి యువరాణి రాగచంద్రికకు సర్పముఖం మాయమై మానవ శిరము ప్రత్యక్షమయింది.

రాజదంపతుల సంతోషానికి అవధుల్లేవు. సంతుష్ఠి చెందిన జీమూత వాహ

నుడు, దివ్యచరితుడిని ఘనంగా సత్కరించబోయాడు. అప్పుడు దివ్యచరితుడు ‘రాజా! నీముందు నేనెంత? నాకెందుకు సత్కారం?’ అని నిష్క్రమించాడు. మహారాజు, నాగదేవతకు రాజ్యంలో ఆలయం కట్టించి తన భక్తిని చాటుకు న్నాడు.

అంతవరకూ కథ చెప్పిన బేతాళుడు, ‘రాజా! ఒకప్పుడు తొందరపాటుతో నాగసర్పం శిరసు ఖండించిన జీమూత వాహనుడు, నాగదేవత తొందరపాటు నిర్ణయం తీసుకోవద్దని హెచ్చరించినప్పటికీ తన కుమార్తె బాగు కోరకుండా, క్షామం తొలగాలని ప్రార్థించడం అవివేకం కదా! ఎలాగూ కొడుకు ఉన్నాడు కాబట్టి ఆడపిల్ల ఏమైనాఫర్వాలేదన్న చులకన భావంతో అలా ప్రవర్తించాడా? ఒక్క కోరికను మాత్రమే నెరవేర్చిన నాగదేవత కంటే,