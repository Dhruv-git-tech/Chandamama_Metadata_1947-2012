మరుసటి దినం మోకాలు నొప్పి తగ్గక
పోవడంతో అతడు హోమ్ వర్క్ గురించి
మర్చిపోయాడు. ఉపాధ్యాయుడు మాత్రం
తరగతిలో ఇలాంటివాటిని సహించే రకం
కాదు. అయితే సుందరం మొద్దబ్బాయి
కాదు కాబట్టి తన సమస్యకు వెంటనే
ఒక తగిన పరిష్కారం కూడా ఆలోచిం
చాడు.

సుందరం తరగతిలో ఉపాధ్యాయుడి
ముందుకెళ్లి వంగి నిలబడ్డాడు. 'సర్,
నిన్నటిదినం నేను బడినుంచి వెళుతుం
డగా, కాలు జారి మా వీధి చివర ఉన్న
మురికికాలువలో పడిపోయాను. నా నోట్
పుస్తకాలతో పాటు హోమ్‌వర్క్ నోట్ కూడా
కాలువలో పడి పోయింది. తర్వాత
సాయంత్రం పూట డాక్టర్‌ని కలిశాను.
దీంతో నేను హోమ్ వర్క్ చేయలేకపో
యానండి!' అని చెబుతూ తన కాలి
గాయాన్ని చూపించాడు. అతడు దీనంగా
చెప్పేది వింటే రాయి సైతం కరిగి నీరవ్వా
ల్సిందే మరి.

మరి సుందర్‌కి పాఠం చెప్పే ఉపాధ్యా

యుడు మానవమాత్రుడాయె. నిలువునా
కరిగిపోయాడు. ‘బాధపడకు సుందర్.
ఈ కొత్త నోట్ పుస్తకం తీసుకో. నీకు తన
నోట్ బుక్ ఇవ్వమని రాజాకు చెబు
తాను. అతడి నోట్ లోంచి మొత్తం పేజీ
లను నువ్వు అలాగే కాపీ చేయి చాలు!
సోమవారం నోట్‌బుక్ తీసుకువచ్చి నాకు
చూపు.’

ఉపాధ్యాయుడి మాటలు సుందర్‌కి
శరాఘాతంలాగా తగిలాయి. ఒక్కసారిగా
హడలిపోయాడు. ఇప్పుడు అతడు మొత్తం
ముప్పై పుటలను తిరగరాయాలి. దేవుడా!
ఎంతపని జరిగింది. ఇప్పుడిక తన వద్ద
మంచి స్థితిలో ఉన్న పాత నోట్‌బుక్‌ని
కూడా చూపలేడు.

తాను ప్రకటించినట్లుగా అది కాలు
వలో పడిపోయింది మరి! కొత్త నోట్‌బుక్
ను తీసుకుని తొలినుంచి ముప్పై పేజీలు
రాయవలసిందే మరి. నిజం చెప్పిఉంటే
తక్కువ శిక్షతో సరిపోయేది కాని తానా
డిన చిన్న అబద్దం అతడిని పెద్ద చిక్కు
లోకి నెట్టింది మరి!