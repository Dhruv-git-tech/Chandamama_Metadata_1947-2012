మెన్నెల చీకటిని వెలిగించిన విధంగానే చందమామ పత్రికఫిల్లలను, పెద్దలను వయసుతో పనిలేకుండా వెలిగిస్తుంది. చందమామ కథలు, వర్ణచిత్రాలు, ఉద్వేగాలు మన హృదయాలను తట్టి యేపుతుంటాయి. చంద్రుడు రాత్రిపూట ఆకాశంలో ఉదయిస్తున్నప్పుడు, ప్రతి ఒక్కరి హృదయం సంతోషంతో నిండుతుంది. చందమామ సంచికలు కూడా ప్రతినెలా అందరి హృదయాలను వెలిగిస్తుంటాయి.

పదేళ్ల వయస్సు నుండి నేను చందమామను చదువుతుంటాను. నాకిప్పుడు 70 ఏళ్లు. కాని చందమామను చదవడంలో నాకు విసుగు అనిపించడు. మా నాన్న చందమామ పత్రికను తొలిసారిగా మాకోసం తీసుకొచ్చినప్పుడు నేను ఆశ్చర్యపోయాను. ఆ సమయంలో పత్రిక ధర 25 పైసలు. ఇంట్లోకి పత్రిక రాగానే నేను, చెల్లెలు, అమ్మమ్మ ఎవరు చదవాలనే విషయంలో పోటీ పడేవాళ్లు.

అదృష్టవశాత్తూ మా ఇంట్లో నాలుగు భాషలు రాజ్యమేలేవి. మా అమ్మమ్మ మహా రాష్ట్రీయురాలు కాబట్టి నాన్న వెయిదట మరాఠి చందవామ (చందోబా)ను తీసుకొచ్చేవాడు. తర్వాత నాన్న గుజరాతీ, హిదీ చందమామలు తెచ్చేవాడు. ప్రతి నెలా పుస్తకాల షాపునుంచి నాన్న చందమామలను కొని తెచ్చేవాడు. మా అమ్మమ్మ అన్ని భాషల్లోనూ చందమామ చదివేది. ఆమె పోయిన తర్వాత మేము ఇంగ్లీష్ చందమామకు చందాకట్టి ఈరోజుకీ చదువుతూనే ఉన్నాము.

పలు సంవత్సరాల తర్వాత కూడా చందమామను మళ్లీమళ్లీ చదవటం నాకిష్టం. పాత సంచికలను చదవడానికి తీసుకున్నప్పుడు వాటిని తొలిసారిగా చదువుతున్నట్లే అనిపిస్తుంది. బేతాళ కథలు, పంచతంత్ర కథలు, విదేశీ జానుపద కథలు అంటే నాకు చాలా ఇష్టం. పౌరాణిక గాథలంటే ఎంతో మక్కువ. రామాయణం, మహాభారతం, భాగవతం, బౌద్ధ జాతక కథలు ఎంతో ఇష్టంగా చదువుతుంటాను. ఈ కథలను మళ్లీ ప్రచురించాలని నా అభ్యర్థన.

ముసలితనంలో మేం చందమామ సంచికలను చదువుతున్నప్పుడు మళ్లీ పిల్లల మవుతుంటాము. ఈ వయసులో పిల్లల పత్రిక చదువుతున్నందుకు అందరూ న్వేవారు. వాళ్లు కూడా చందమామను చదివితే దాని గొప్పతనం వారికి అర్థమవుతుందని నేను చెబుతుంటాను. ఈ పత్రికకు వయోభేదం, కుల, మత భేదం లేవు. నింగిలోని చందమామ లాగే ఈ చందమామ కూడా శాశ్వతంగా వెలుగొందుకాక! కులమత భేదాలు లేకుండా ప్రజలందరూ చందమామను చదువుతూ ప్రపంచ శాంతికి తోడ్పడుగాక! చందమామకు నా శుభాకాంక్షలు.

Name: Dr. Sheela Nair
Trivandrum, Kerala