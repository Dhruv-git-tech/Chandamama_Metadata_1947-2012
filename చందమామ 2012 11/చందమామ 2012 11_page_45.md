పంతులుగారి ద్వారా జరిగిందేమిటో తెలుసుకున్న నరసింహం, ఆయనతో, “మీరు చేసిన పనివల్ల కృష్ణుడికి న్యాయం జరిగింది, అయితే రాముడు న్షుపోయాడు. పక్కవారిని చూసి ఈర్ఘపడకూడదని, రాముడు గ్రహించాలి. తెలియనివి ఎవరి నైనా అడిగి తెలుసుకోవడంలో తప్పులే దనీ, మనిషి మానసికంగా ఎదగడానికి పోటీ అనేది తప్పని సరిగావుండాలనీ, రాముడికి తెలియాలి. రాముడు మంచి బాలుడుగా ఎదిగే ప్రయత్నం మీరే చేయాలి, పంతులుగారూ!” అన్నాడు.

ఇందుకు పంతులుగారు కాసేపు ఆలోచించి, “సరే, రాముడికి కూడా నష్టం జర క్కుండా చూస్తాను,” అన్నాడు.

ఆ రోజు తరగతిలో పంతులుగారు, ఒక కథ చెప్పాడు: అనగనగా ఒక రాజు. ఆయనకు ఒక్కడేకొడుకు. ఈ యువరాజు గుర్రుపు స్వారీలో దిట్ట. తరచుగా గుర్రాన్ని అడవిలో దౌడు తీయించేవాడు. అతణ్ణి, తమ గుర్రా

లతో అందుకోవడం, పరివారంలో ఎవరికీ సాధ్య పడేదికాదు. అందరూ గుర్రపు స్వారీలో యువరాజును మించిన వాళ్ళు లేరని పొగడుతూండేవాళ్ళు.

ఒకనాడు అనుకోకుండా యువరాజుకు, కోయలనాయకుడి కొడుకుతో పరిచయ మైంది. ఆ కోయయువకుడు, యువ రాజు కన్నావేగంగా, గుర్రుపుస్వారీ చేసేవాడు. ఇప్పుడు పరివారంలోని వాళ్ళు అతణ్ణి మరింతగా పొగడసాగారు. అది యువరాజు కు నచ్చలేదు. ఈర్ఘతో అతడి మనసు రగిలిపోసాగింది.

ఒకసారి కోయయువకుడు, యువ రాజుతో, “గుర్రాన్ని వేగంగా పరిగెత్తించడమే కాదు, నీకు మరికొన్ని ఒడుపులు కూడా నేర్పుతాను,” అన్నాడు.

“నీ దగ్గర నేర్చుకునే ఖర్మ నాకు పట్ట లేదు. నాకు పోటీదార్లంటేగిట్టదు. ఇకపై నా కంటపడకు!” అన్నాడు యువరాజు కోపంగా.