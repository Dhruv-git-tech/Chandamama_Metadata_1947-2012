వ్యాపారం లాభ నష్టాలకు సంబం ధించి సందీపుడిని ఏనాడూ నీవు లెక్కలు అడగలేదు. అవునా!

‘అవును ప్రాణ స్నేహితుడు కదా అని నమ్మి అంతా తన మీదే వదిలేశాను.’

నీలో వున్న మొహమాటాన్ని, సోమ రితనాన్ని, కప్పిపుచ్చుకునేందుకు అతని మీద నమ్మకం అనే నెపం వేస్తున్నావు. నీకు వ్యాపారం గురించి పూర్తి వివరాలు తెలియవు. సరుకు ఎంతకు కొనేది తెలి యదు. ఎంతకు అమ్మేది తెలియదు. లెక్కలేమీ అడక్కుండానే అడిగినప్పుడల్లా పెట్టుబడి పెడుతూ పోయావు. మట్టి పనికి పోయినా ఇంటి వాడుండాలనే సామెత నీవెప్పుడూ వినలేదా!

అంతా జరిగాక నీవు చేసిన పెద్ద పార పాటు ఏమిటంటే సందీపుడు నిన్ను మోసం చేశాడని అందరికీ చెప్పడం. అందువల్ల నీకు వ్యవహార జ్ఞానం లేదని నలుగురికీ తెలిసి నీవు చులకన అవడం మించి నీకు ఒరిగేదేమీ వుండదు.

సందీపుడంటే గిట్టనివాళ్ళు నీ ముందు అతడిని బాగా తిట్టి నీ మెప్పు పొందడా

నికి ప్రయత్నిస్తారు. మరికొంత మంది నీ అమాయకత్వాన్ని వాడుకొనేందుకు, సందీపున్ని వదిలెయ్యి మనం కలసి వ్యాపారం చేద్దామనే ప్రతిపాదన కూడా నీ దగ్గర తెచ్చి వుంటారు. ఎందుకంటే నీ లాంటి వాళ్ళు వాళ్లకు చాల అరు దుగా దొరుకుతారు కాబట్టి, అన్నాడు రమణయ్య.

ఆ సంఘటనలన్నీ సుమిత్రుడి కళ్ళ ముందు కదలాడాయి. రమణయ్య చెప్పి నవి అక్షరసత్యాలు. మోసం చేసిన వాడిది కాదు. మోసం చేసే అవకాశం ఇచ్చిన వాడిదే తప్పు.

తనకు తెలివి వచ్చేలా చేసిన రమణ య్యకు కృతజ్ఞతలు తెల్పుకొని, ఈ సారి స్వంతంగా వ్యాపారం ప్రారంభించి, నిదా నంగా వ్యాపారమెళకువలునేర్చుకుంటూ, త్వరలోనే సంపన్నుడయ్యోడు. తప్పు జరిగినపుడు కుములుతూ కూర్చోవడం కన్నా దాని ద్వారా వచ్చిన అనుభవాన్ని తిరిగి పెట్టుబడిగా పెట్టి జీవితంలో మళ్ళీ ఎదగ వచ్చు అనే జీవనసత్యాన్ని సుమిత్రుడు ప్రపంచానికి చాటాడు.