కబురు పంపి, మూడు శిలా ప్రతిమలను తయారు చేయమని పురమాయించాడు. శిల్పాలను ప్రతిష్ఠించేరోజు రానే వచ్చింది. నగరం నడిబొడ్డున వేదిక ఏర్పాటు చేయబడింది. మహారాజు రాజేంద్రవర్మ కూడా విచ్చేశాడు.

మహారాజును చూడగానే ప్రజలలో ఆనంద సంతోషాలు మిన్నంటాయి. తప్పెట్లు, తాళాలు, నాట్యాలతో తమ సంబరాన్ని వ్యక్తపరిచారు.

ప్రజల పొగడత్తలు వింటున్న రాజేం ద్రవర్మ పొంగిపోయాడు. దండనాథుడి ఆజ్ఞతో, మూడు విగ్రహాల మీద ఉన్నముసుగులు తొలగించబడ్డాయి. వాటిని చూసిన రాజేంద్రవర్మ విస్తుపోయాడు. ఎందుకంటే, అవి శిలాప్రతిమలు కాదు. మూడు నున్నని నిలువెత్తు రాళ్లు. అవమానంగా భావించిన మహారాజు, ముగ్గురు శిల్పులనూ బంధించమన్నాడు.

దండనాథుడు జోక్యం చేసుకుని, 'శాంతించండి మహారాజా, ప్రజారంజకంగా పరిపాలించే రాజు శిల్పానికి ఏగతి పట్టిందో మీరే ఎరుగుదురు! అని పారు గురాజు దేయేంద్రుడి శిలావిగ్రహాన్ని రాజేం

ద్రవర్మ స్వయంగా తానే ధ్వంసం చేయించిన సంగతిని గుర్తు చేశాడు.

రాజేంద్రవర్మ మంత్రివర్యుల వంకాయోమయంగా చూశాడు. మీరు అమలు చేస్తున్న ప్రజాసంక్షేమంతో పూర్తి సుఖ సంతోషాలను అనుభవిస్తున్న ప్రజలంతా మన పక్షాన నిలబడుతున్నారు. ప్రజా సంక్షేమం కోరే మహారాజు మంచితనం, గొప్పతనం ఒక శిలలో ఇమడ లేవు. అవి ప్రజల మనసుల్లోనే చిరస్థాయిగా నిలబడగలవు. భావితరాల వారికి అవి ప్రత్యేక పాఠాలుగా విశదీకరించబడగలవు. ప్రజల మనసుల్లో పేరు ప్రతిష్టలు ఏ స్థాయిలో ముద్రించుకుపోయాయా, మీ చెవులలో మీరే విన్నారుగా. మీ ఎదురుగా మీ గొప్పతనాన్ని గుర్తు చేసే ఇన్ని సజీవ శిల్పాలుండగా నిర్జీవ శిల్పం మీద మీకెందుకు అంతమమకారం! అని వివరించాడు దండనాథుడు. రాజేంద్రవర్మ సంతోషపడి, తన అజ్ఞానానికి సిగ్గుపడ్డాడు. అనాటినుండి మరింత ప్రజారంజకంగా పరిపాలించాడు. అందరినుండి మరిన్ని మన్ననలు మూట గట్టుకున్నాడు.