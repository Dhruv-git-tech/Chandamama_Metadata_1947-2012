ఒక ముదుసలి ఒక ఊరునుంచి మరొక ఊరుకు నడిచిపోతోంది. చేతుల్లో బరువైన వస్తువును మోసుకుపోతోంది. అప్పుడే ఒక గుర్రపు రౌతు ఆమెను దాటి పోయాడు. అతడిని ఆగమంటూ ఆమె పెద్దగా కేక పెట్టింది. అతడు ఆగగానే, ‘అబ్బాయీ! ఈ మూటను కాస్త నీ గుర్రంపై తీసుకుపోయి పొరుగునున్న గ్రామంలో నాకోసం వేచి ఉండగలవా? నేనక్కడికి త్వరలో వచ్చి నా మూటను నేను తీసుకుంటాను,’ అన్నది. కాని అసహనంగా ఉన్న గుర్రపు రౌతు ఆమె మాటలను పట్టించుకోలేదు. ‘నీకోసం వేచి చూసేంత సమయం ఎవరికుంది?’ అంటూ ఆమెను నిర్లక్ష్యంగా చూస్తూ గుర్రాన్ని దౌడు తీయించాడు. కొంత దూరం వెళ్లాక అతడిలో ఒక దురాలో చన కలిగింది. ఆ ముసలిది నాకిచ్చే మూటలో విలువైన వస్తువులే ఉండవచ్చు. ఆ మూటను తీసుకుని నా దారంట నేను పోతే అడిగేదెవరు? ఆమె ఎలాగూ నన్ను పట్టుకోలేదు.

ఇలా ఆలోచిస్తూ, అతడు వెనక్కు వచ్చి ఆమె మోస్తున్న మూటను తనకివ్వమని అడిగాడు. ఆశ్చర్యకరంగా అతడి మాటను ఆమె తోసిపుచ్చింది. ‘లేదు లేదు. నా మూట నేనే మోసుకొస్తాను,’

ఆ రౌతు పాలిపోయిన ముఖంతో అన్నాడు. ‘ఎందుకు నువ్వు మోయడం?’

‘ఇప్పుడు నేను నిన్ను నమ్మలేను కాబట్టి!’ అన్నదా ముదుసలి. ఆమె గడ్డం కాస్తా పైకి ఎత్తి నిలబడింది. కళ్లు మెరుస్తున్నాయి.

‘ఇలా మాట్లాడమని నీకెవరు చెప్పారు?’ అన్నాడా రౌతు అసహనంతో. ‘వెనక్కు నీకు రమ్మని సలహా ఇచ్చిన వాడే చెప్పాడు,’ తిరుగులేని సమాధానం చెప్పిందామె.

- ప్రవీణ్ చంద్ర జైన్