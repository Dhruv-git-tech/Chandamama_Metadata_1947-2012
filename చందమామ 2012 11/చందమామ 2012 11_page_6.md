నేను చదవడం ప్రారంభించేటప్పటికి నా చేతిలో ఉన్న తొలి పుస్తకం చందమామ. తర్వాత ఎన్నో పుస్తకాలు చదివాను. చదివించిన పూర్తి ఘనత మాత్రం చందమామదే. తర్వాత నేను పుస్తకాలు వేగంగా చదవటం మొదలెట్టాను. చందమామలోని ఆకర్షణీయమైన, వర్ణరంజితమైన చిత్రాలు అంటే నాకెంతో ఇష్టం. దయ్యాలు లేని ఈరోజు మనకు బాగా

తెలుసు కాని బాల్యంలో చందమామలో నేను చూసిన దయ్యం 'బేతాళుడు' ఇప్పటికీ నాకు గుర్తుండిపోయింది. దయ్యం ఉందనుకుంటే అది నేను చందమామలో చూసిన దయ్యంలాగే ఉంటుందని ఖచ్చితంగా చెప్పగలను. అలాగే రాజులూ, రాజకుమారులు కూడా. రాణులను ఎవరైనా చూశారా? వారు చందమామలో నేను చూసిన రకం రాణుల్లాగే ఉంటారు. బాల్యంలో ప్రతి ఒక్కరూ చిత్ర ప్రపంచాన్ని ఇష్టపడతారు. చందమామవల్లే ఈ ప్రపంచం నిజంగా తెరుచుకుంటోంది. చందమామలోని ఒక పేజీ, రెండు, మూడు, నాలుగు

Name: Deepa Deshmukh
Occ: DOC head, Pratham
InfoTech Foundation, Pune.

పేజీల కథలు నిజంగా విందులాంటివి. కథ చదువుతున్నప్పుడే తర్వాతేం జరుగుతుందన్న ఉద్వేగం మనల్ని ఆవహిస్తుంటుంది. కథలు ఆసక్తికరంగా ఉండటమే కాదు సైతిక విలువలను కూడా అవి నేర్పుతాయి. కొన్నాళ్ల క్రితం ఒక కుర్రాడు కుటుంబం పట్ల తన బాధ్యతలు విస్మరించేవాడు. అతడికి ఎలా బోధించాలో నాకు తెలిసేది కాదు. కాని చందమామే నాకు ఈ విషయంలో సహాయపడింది. నేను అనువదించిన చందమామ కథను అతడికి చదివి వినిపించాను.

ఆ కథ ఏమిటంటే ఒక యువకుడు తన తండ్రికి వ్యాపారంలో చేదోడువాదో డుగా ఉండేవాడు కాదు. అతడి భవిష్యత్తు గురించి తండ్రి కలవరపడేవాడు. అతడు తన బాధ్యతలను ఎప్పటికి తెలుసుకుంటాడు అని బాధపడేవాడు. ఒకసారి వాళ్లు ఇంటికి వెళుతున్నారు. దారి మధ్యలో ఒక బాలిక తాడుపై విన్యాసాలు చేస్తూంటుంది. తన చేతుల్లో కర్ర ఉంచుకుని ఎత్తులో ఉండే తాడుపై ఆమె నడుస్తోంది. ఆ పాపను చూడగానే ఈ కుర్రాడు ఆశ్చర్యపోయాడు. తాడుపై నేర్పుగా నడవడం అంటే జీవి తాన్ని నడవటం లాంటిదేనని తండ్రి అతడికి వివరిస్తాడు. ఆమె చేతిలో ఉన్న కర్ర జీవితంలో బాధ్యతల వంటిది. కర్రవల్లే ఆమె సమతూకంతో నడవగలదు. తండ్రి తనకు బోధించదలచిన పాఠం బాలుడికి అర్థం అయింది. ఈ కథ నేను చదివి వినిపిస్తున్నప్పుడు నాకు పరిచయమైన ఆ కుర్రాడు కూడా కథలోని సందేశాన్ని అర్థం చేసుకున్నాడు. ఈ రకంగా చందమామ మనకు స్నేహితుడు, తాత్వికుడు, మార్గదర్శకుడు. నా జీవితంలో రంగులు నిల్పిన చందమామకు అనేక ధన్యవాదాలు.