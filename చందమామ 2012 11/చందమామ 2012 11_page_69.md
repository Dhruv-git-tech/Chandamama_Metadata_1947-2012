రొట్టెలో నగలు

ప్రజలు తమకు కలిగే అదృష్టాన్ని ఎలా వాడుకుంటారో తెలుసుకోవాలనుకున్న రాజు, ఒకరోజు రాజభవనంలోని వంటశాలలో రొట్టెలు కాల్చేవాణ్ణి పిలిచి రెండు అందమైన రొట్టెలు తయారుచేయమ న్నాడు. ఒకదానిని మామూలుగా తయారు చేసి, రెండవదానిలోపల విలువైన నగలు దాచమన్నాడు.

వారానికోసారి ఉదయం పూట ఒకరాజో ద్యోగి, పేదవారికి దానధర్మాలు చేయడం ఆనవాయితీ. అలా ఆరోజు వచ్చిన రాజో ద్యోగిని పిలిచి, రాజు ఆ రెండు రొట్టెల గురించి చెప్పి, నగలు దాచిన రొట్టెను చూపుతూ, “దీనిని పాత్రుడైన వాడికి దానం చెయ్యి. రెండవదాన్ని నీ వద్దకు భిక్షకువచ్చే వారి కెవరికైనా ఇవ్వు,” అన్నాడు.

ఆ రోజు ఇద్దరు భిక్షకు వచ్చారు. వారిలో ఒకడు గొప్ప సాధువు. రెండవ వాడు మామూలు బిచ్చగాడు. రాజోద్యోగి నగలు దాచిన రొట్టెను సాధువుకిచ్చి, రెండవదాన్ని మామూలు బిచ్చగాడికిచ్చాడు. సాధువు రొట్టెను అందుకోగానే, అది బరువుగా

ఉండడంతో ఆశ్చర్యంగా చూశాడు. రొట్టె సరిగొ కాలినట్టు లేదనే నిర్ణయానికి వచ్చాడేమో వమరి. పక్కనున్న బిచ్చగాడికేసి ఆప్యాయంగా చూస్తూ, “మిత్రమా, ఈ రొట్టె కాస్తఎక్కువ బరువుగా ఉన్నట్టుంది. నీచేతిలో ఉన్నదానికన్నా ఇది కొంచెం పెద్దదనుకుంటాను. ఈ పూట నాకు అంత ఆకలిగా లేదు. మనం రొట్టెలను మార్చుకుందామా?” అన్నాడు. బిచ్చగాడు మరేమీ మాట్లాడకుండా, తన రొట్టెను సాధువు చేతిలో పెట్టి, ఆయన రొట్టెను తీసుకుని వెళ్ళిపోయాడు.

ఆ దృశ్యాన్ని చూసిన రాజు, “సాధువు నగల వ్యామోహంలో పడకూడదన్నది దేవుడి సంకల్పంకాబోలు! సాధువును ధనవంతుడిగా మార్చడం దేవుడికి సమ్మతం కాదేమో!” అనుకున్నాడు. అయినా, సాధువు తన రొట్టెను బిచ్చగాడికి ఇస్తున్నప్పుడు ఆయన ముఖంలో కనిపించిన చిరునవ్వును రాజు మరవలేక పోయాడు.

అయినా, ఆ నవ్వు రాజులో తీరని ఉత్సుకతను రేకెత్తించింది. వెంటనే ఇద్దరు