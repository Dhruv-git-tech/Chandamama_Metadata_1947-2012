శిథిలాలయం - 32

(విషసర్పం నోట చికికిన శిథిలాలయ పూజారిని, శిఖిముఖీ వాళ్లు కాపాడారు.
వాళ్లకు గోపుర శకలం ఒకటి కనబడింది. శిఖిముఖి, తన అనుచరుల సాయంతో,
దాని చుట్టూ ఉన్న రాళ్లను తొలగించసాగాడు. ఆ సమయంలో పెద్ద పెద్ద
(త్రిశూలాలు ధరించిన నలుగురు అఘోరీలు ఏనుగుల మీద వచ్చి వాళ్లను
చుట్టుముట్టారు. తరవాత)

తమను చుట్టుముట్టిన ఆ నలుగురు అఘోరీలే కాక, వాళ్లకు సాయంగా మరి వంద మంది అఘోరీలు ఏను గుల మీద వస్తున్నట్లు వినగానే విక్రమకేసరితోపాటు అందరూ భయకం పితులయ్యారు. పోరాటం లేకుండా లొంగిపోవటం అవమానకరం. అట్లని అంత మంది శత్రువులను ఈ కొద్ది మంది అనుచరులతో ఎదిరించి చూడటం ఆత్మహత్యతో సమానమవుతుంది...

విక్రమకేసరి ఇలా ఆలోచిస్తున్నం తలో శిఖిముఖి చిన్నగా అరిచి, ఎగిరి

గంతేసి, ‘అజితా, వీరభద్రా! వృశ్చిక నాయకుణ్ణీ, నాంగ్‌సోమ్‌నూ వెనక్కులాక్కురండి. ఏనుగుల మీద ఉన్న అఘోరీలతో వాళ్లెలా పోరాడగలరు!’ అన్నాడు.

వెంటనే అజితా వీరభద్రులు ముందుకు పరిగెత్తి, నాంగ్‌సోమ్‌నూ, వృశ్చిక నాయకుణ్ణీ భుజాలు పట్టుకుని నిలిపి, శిఖిముఖి అజ్ఞ ఏమిటో వాళ్లకు చెప్పారు. వాళ్లిద్దరూ కోపంగా తమ చేతిలోని ఆయుధాలను అఘోరీల కేసి ఊపి, అయిష్టంగా వెనుదిరిగి శిఖిముఖి ఉన్న చోటుకు వచ్చారు.