అంటూ సలహా ఇచ్చింది.

ఆమె సలహా అందరికీ నచ్చింది. తమకు ఆహార ధాన్యాల గురించి బాగా తెలుసుగనక, వెచ్చాల అంగడి ఒకటి పెట్టుకుందామన్న నిర్ణయానికి వచ్చారు అన్నదమ్ములు. ఆ మర్నాటి నుంచే వ్యాపార ప్రయత్నాలు ప్రారంభమ య్యాయి. అయితే, అక్కడా వాళ్ళకు చుక్కెదురయింది! ఎవరైనా వ్యాపారం చెయ్యాలంటే, అందుకు ముందుగా నగరపాలకుడి అనుమతి తీసుకోవాలి. దాని కోసం అన్నదమ్ములు, నగరపాల కుడి భవనానికి వెళ్ళారు. లోపలికి వెళ్ళే సరికి, వ్యాపారానికి అనుమతికావాలంటే నగరపాలకుడికి రెండు వందల రూకలు కానుకగా సమర్పించుకోవాలని తెలిసింది.

ఈ సంగతి తెలియగానే సోమరాజు ఆవేశ పడిపోతూ, “అన్నయ్యా! రాజధా నిలో ఎక్కడ చూసినా లంచగొండులే గాని, నిజాయితీ పరుడు మచ్చుకు కూడా కనిపించడం లేదు. సాహసికులందరికీ కొలువులో స్థానం కల్పించడం కుదరని పని అన్న రాజు, లంచగొండులందర్నీ మాత్రం ఏరికోరి నియమించినట్టున్నది! పదా, వెళ్ళి ఆయన్నే అడుగుదాం,” అన్నాడు.

తమ్ముడి మాటల్లోని నిజాన్ని కాదన లేని రంగరాజు, “వ్యాపారానికి అనుమతి అదీ తరవాత. నువ్వన్నట్టు ముందు రాజుగారి దగ్గిరకే వెళదాం,” అన్నాడు.

ఇద్దరూ రాజభవనం దగ్గరకు వెళ్ళేసు రికి, అక్కడి ద్వారపాలకులు లోగడ అడిగినట్టే లంచం అడిగారు. సోమరాజు ముందుగానే నిర్ణయించుకున్న విధంగా

దీనంగా మొహం పెట్టి, “బాబులూ, మా దగ్గర చిల్లిగవ్వ కూడా లేదు. నాకున్న ఐశ్వర్యమల్లా, ఇట్టగో, ఈ బంగారపు ఉంగరం ఒక్కటే! నన్నూ, మా అన్ననూ దయతలచి లోపలికి పంపించండి. రాజు గారి దగ్గర మా పనిగనక చక్కగా పూర్తయిందా, మీకు ఏకంగా ఈ ఉంగరాన్నే బహుమతిగా ఇస్తాను,” అన్నాడు.

‘ఆ ఉంగరయేదో ఇప్పుడే ఇలా ఇవ్వు,’ అంటూ బలవంతంగా సోమరాజు వేలిన ఉన్న ఉంగరం లాక్కున్నారు ద్వారపాల కులు.

ఆ తర్వాత, రాజు చంద్రహాసుడు, వాళ్ళను చూస్తూనే గుర్తుపట్టి, “మళ్ళీ ఏంపని మీద వచ్చారు?” అని ప్రశ్నించాడు.

సోమరాజు రాజుకు మొదటి నుంచీ జరిగిందంతా చెప్పి, “మహారాజా! పులి కన్న భయంకరమైనది అవినీతి జాడ్యం. నామాట అబద్ధమని తమకు ఏమాత్రం