సజీవశిల్పాలు

తండ్రి మరణానంతరం యువకుడైన రాజేంద్రవర్మ శంభుపురానికి రాజయ్యాడు. తాతగారైన జ్ఞానవర్మ, తండ్రి గారైన వివేక వర్మ అడుగు జాడల్లోనే నడుస్తూ, ప్రజా సంక్షేమానికి పెద్ద పీట వేసి అందరి మన్ననలకూ పాత్రుడ య్యాడు.

ఇదిలా ఉండగా, పొరుగు రాజు దేవేంద్రుడు యుద్ధానికి కాలు దువ్వుతున్నాడని చారుల ద్వారా విన్న రాజేంద్రవర్మ కదనానికి బయలు దేరి వెళ్లాడు. తన సైనిక బలం, సర్వసేనాధిపతి యుక్తి వల్ల విజయం సునాయాసంగానే దరిజేరింది. దేవేంద్రుడు తనకు తాను సామంత రాజుగా ప్రకటించుకుని, కప్పం చెల్లించ డానికి అంగీకరించాడు.

తిరుగు ప్రయాణంలో నగరం నడిబొడ్డున దేవేంద్రుని శిలావిగ్రహం రాజేంద్ర వర్మ కంటబడింది. అతగాడూ ప్రజాశ్రేయస్సే పరమావధిగా పరిపాలన కొనసాగి స్తున్నాడని ప్రజల ద్వారా విన్నాడు.

రాజేంద్రవర్మ తనలో తాను ఇలాగ నుకున్నాడు. 'రాజ్యం ఇప్పుడు పూర్తిగా నా అధీనంలో ఉంది. దేవేంద్రుని విగ్రహస్థానంలో నా విగ్రహం నెలకొల్పాలి. అదే సరైన పని!' అని అనుకుని, ఆ విగ్రహాన్ని నిట్టనిలువునా కూల్చివేయించి, శంభుపురానికి చేరాడు రాజేంద్రవర్మ.

ఒక రోజు తన రహస్య మందిరంలో నికి మంత్రి దండనాథుడిని పిలిపించాడు రాజేంద్ర వర్మ. 'మంత్రివర్యా! మన రాజ్యంలో పూర్వ రాజుల శిలావిగ్రహాలు ఎందుకు ఏర్పాటు చెయ్యలేదు. శిల్పులతో నా శిలావిగ్రహాలు మూడు చెక్కించి మన రాజ్యంలో రెండు, మన సామంత రాజ్యంలో ఒకటి నిలువబెట్టే ఏర్పాటు చేయండి. రాజ్యంలో నా స్థానం సుస్థిరంగా ఉండాలి. ఇది నా ఆజ్ఞ! అని ఆదేశించాడు రాజేంద్రవర్మ.

శిల్పాలు నిలబెట్టడం ఇంతవరకూ రాజ్యంలో లేని సంప్రదాయం. దండనాథుడికి ఇష్టం లేకపోయినా, శిల్పులకు