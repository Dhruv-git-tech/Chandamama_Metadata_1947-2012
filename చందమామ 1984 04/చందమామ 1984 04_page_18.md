మైధిలి చెల్లెల్ని వెదుక్కుంటూ నదికి వెళ్ళింది. అక్కడ వాసంతిక జాడలేదు గాని, నది ఒడ్డున ఆమె విడిచిపోయిన బిందె మాత్రం కనిపించింది. కొందరు ఆమె బిందె అక్కడ పెట్టి, నది ఎగువకు వెళ్ళడం చూశామనీ, ఆ సమయంలో కీర్తిసేనుడు సైనికులతో ఆ మార్గానే వెళుతున్నాడనీ, మైధిలికి చెప్పారు. అంతేకాక, అతడామెను అపహరించుకు పోయి వుంటాడన్న అనుమానం కూడా వెలిబుచ్చారు.

ఇది విని మైధిలి కలవరపడింది. ఆమె అప్పటికప్పుడే బయలుదేరి రాజ ధానికి వెళ్ళింది. ఆ సమయంలో కీర్తి సేనుడు సభతీరివున్నాడు. మైధిలి అతడి దర్శనం చేసుకున్నది.

కీర్తిసేనుడు ఆమె వచ్చిన పని తెలుసు కుని, 'నీ చెల్లెలి కోసం తప్పక వెతికిస్తాను. నీకెవరి మీదనైనా అనుమానం వున్నదా?' అని అడిగాడు.

మైధిలి క్షణం తటపటాయించి, 'ఉన్నది, ప్రభూ!' అన్నది.

'ఎవరి మీద?' అని ప్రశ్నించాడు కీర్తిసేనుడు.

'అసహాయపరిస్థితుల్లో వున్న ఒక స్త్రీని చెరబట్టినవాడి మీద!' అన్నది మైధిలి గంభీరంగా.

ఆ జవాబుకు కీర్తిసేనుడు ఆశ్చర్య పోయి, 'గూఢంగా మాట్లాడకు. సంగతే మిటో వివరంగా చెప్పు,' అన్నాడు.

'అలాగే చెబుతాను, ప్రభూ! నేను దేనికైనా సిద్ధపడే వచ్చాను గనక, నన్ను కఠినంగా శిక్షస్తారేమో అన్న భయం లేదు. నేను అనుమానిస్తున్నది, మిమ్మల్చే!' అన్నది మైధిలి.

కీర్తిసేనుడు ఒక క్షణకాలం నివ్వెర పోయి, 'నేనా?' అంటూ గద్దించాడు.

మైధిలి చలించకుండా, 'ప్రభూ, మీకు కోపం వస్తుందని, నాకు ముందే తెలుసు. కాని, యిది నా ఒక్కతె అనుమానమే కాదు; గిరిపుర వాసులందరి అనుమానం.