అమల నిర్ఘాంతపోతూ, “హారం నీకు చేరలేదా ?” అని అడిగింది.

జరిగిందేమంటే; మధ్యాహ్నం వేళ ఒక బట్టతల మనిషి ఆదిత్య ఇంటి తలుపు తట్టి, అమల తలుపు తీయగానే, “పొద్దున ఆయ్యగారు హారం తీసుకు పోవడం మరిచారట. తీసుకు రమ్మని నన్ను పంపారు. ఇంకా నయం, ఆ బండి వాడు మీకేం అపకారం తలపెట్టలేదు,” అన్నాడు.

ఆ వచ్చినవాడు జరిగినదంతా వివరంగా చెప్పడంతో, అమల అతణ్ణి విమాత్రం అనుమానించక హారం తెచ్చి వాడి చేతికిచ్చింది.

“ఎవడో బట్టతలవాడికి, మాటల సందర్భంలో అదంతా చెప్పాను. వాడింత దుర్మార్గుడని, నేను గ్రహించలేదు,” అన్నాడు ఆదిత్య నివ్వెరపోతూ.

“అడ్డమైన వాళ్ళకు ఇంటి గౌడవలు చెప్పి, యింత నష్టానికి కారణం ఆయ్యావు. అతిగా మాట్లాడే దురలవాటే,

దీనికంతకూ మూలం,” అన్నది అమల కోపంగా.

ఆ సమయంలో అక్కడికొచ్చిన పని మనిషి రంగమ్మ, యీ మాటలు విని, ఆ భార్యాభర్తలతో, “మీరు కోపగించు కోకపోతే, ఒక చిన్నమాట చెబుతాను ! అమ్మగారు అసలు మాట్లాడక, వంద రూపాయలు పోగొట్టుకున్నారు. ఆయ్యగారు అతిగా మాట్లాడడంపల్ల, హారం పోయింది. అమ్మగారు అతిగా మాట్లాడనని, నన్ను పనిలో పెట్టుకున్నారు. పక్కింటి సుందరమ్మగారు, అడిగిందే తడవుగా నేను రకరకాల కబుర్లు చెబుతా నని పనిలో పెట్టుకున్నారు. ఎదుటి మను మలనుబట్టి, అవసరాన్ని గమనించీ అన్ని విషయాల్లోనూ సమతూకంగా మాట్లాడడం మంచిది !” అన్నది.

రంగమ్మ చదువుకున్నది కాకపోయినా, అనుభవం ద్వారా ఆమె చెప్పిన మాటల్లో ఎంతో సత్యం కనిపించింది, ఆ భార్యాభర్తలకు.