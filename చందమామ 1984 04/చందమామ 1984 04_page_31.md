రెండవ జాడి కూడా తీసి రాజు తలకు వేసి కొట్టాడు. ఆ మజ్జిగ ఒలికి రాజు వళ్ళంతా తడిసిపోయింది. రాజు ఉగ్రు డయ్యాడు.

ఆ సమయంలో దేవేంద్రుడు ఎక్కి వచ్చిన బండి అదృశ్యమైపోయింది. మజ్జిగ జాడీలు కనపడకుండా పోయినై. అప్పుడు దేవేంద్రుడు స్వస్వరూపంతో రాజు ఎదుట సాక్షితక్కరించాడు.

పాదాక్రాంతుడైన రాజును చూసి దేవేంద్రుడు :

‘‘ఏమి రాజా ! పాగరుబోతుదనము ఎవరికి, నీకా, నాకా ? కన్నుకానని గర్వంతో ఎవరు మిట్టిపడుతూ వున్నారు? నీవా, నేనా? ఎల్లప్పడూ ఈ యౌపనంలో ఇలానే వుండిపోతా వా నీవు ? నీకు వృద్ధాప్యం రాదా ? ముసలివారినీ, పాత వస్తువులనూ గేలి చేస్తావా? నీ దుశ్చేష్టల వల్ల రాజ్యంలో ప్రజలు యెంత బాధపడు తున్నారో తెలుసుకున్నావా? నువ్వు పెట్టే యాతనలవల్ల వాళ్ళందరూ కన్న తల్లి

దండ్రులను దూర ప్రదేశాలకు పంపివేసి, వారి రక్షణ చూడలేని మహాపాపులవుతున్న సంగతి కొంచెమైనా గుర్తించావా ? ఈ విధంగా నరకలోకాలు నిండిపోవటం, స్వర్గానికి ఒక్కళ్లూ రాకపోవటం గమనించావా ? ఈ క్షణం నుంచి ఐనా బుద్ధి తెచ్చుకొని, తప్పు దిద్దుకుని, సరిగా ప్రవర్తించు. లేకుంటే, ఇదుగో ఈ పిడుగు వచ్చి, నీ తలనూ, మొండెమునూ వేరు చేస్తుంది. జాగర్త !'' అని హెచ్చరించి, అదృశ్యమయ్యాడు.

నాటి నుంచి బ్రహ్మదత్తుడి ప్రవర్తన పూర్తిగా మారిపోయింది. అతడు వృద్ధులను గౌరవింపసాగాడు.

ఆందువల్ల ఇంతకుముందు రాజ్యంలో కలిగిన అలజడి తగ్గింది. ప్రజలు వాళ్ళవాళ్ళ తల్లిదండ్రులను మళ్ళీ ఆ దూర ప్రాంతాల నుండి తిరిగి తెచ్చుకొని, సేవించి సుఖంగా ఉంటూ వచ్చారు. బోధిసత్వుడి ప్రభావం వల్ల ఇంతటి మార్పు కలిగింది.