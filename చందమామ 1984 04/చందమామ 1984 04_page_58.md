షించాడు. తాను ఎంతోమందికి, అంతగా విచారణ చెయ్యకుండానే శిరశ్చేద శిక్షలు విధించి వున్నాడు. పాపం, వాళ్ళల్లో చాలాపుంది నిర్దోషులై వుంటారు, అనుకున్నాడు ముబారక్.

ముబారక్ వున్న గదికి కొంచెం ఎత్తులో ఒక కిటికీ వున్నది. కాకి ఒకటి దాని పక్కన చేరి, ఆదే పనిగా కావుమంటూ అరవసాగింది. పట్టరాని కోపంతో అతడు, గదిలో దొరికిన ఒక రాయిని దాని మీదికి విసిరివేశాడు. రాయి కాకికైతే తగలలేదు గాని, కిటికీలోంచి రిచ్చుమంటూ బయటికి పోయింది.

“ఇంకా నాలో, ఆ పాతకాలపు తొందరపాటు స్వభావం నశించలేదు!” అనుకున్నాడు ముబారక్ విచారంగా.

ఒకటి, రెండు క్షణాలు గడిచేంతలో ఇద్దరు భటులు గది తలుపులు తెరిచి లోపలికి వస్తూనే, ముబారక్ ను వడిసి పట్టుకుని, తెరిచి వున్న ద్వారంగుండా బయటికి విసిరివేశారు. అతడు, అక్కడ వున్న నలుగు రైదుగురు యువకుల ముందు బోర్లా పడిపోయాడు.

ఆ యువకుల్లో ఆ దేశపు యువరాజు కూడా వున్నాడు. వాళ్ళు అక్కడ ఏదో ఆట ఆడుకుంటున్నారు. ముబారక్ కాకి కేసి విసిరిన రాయి, కిటికీలోంచి పోయి,

యువరాజు ఎడమ చెవికి తగిలి గాయి మయింది.

యువరాజు పళ్ళు కొరుకుతూ, “ఈ నీచుణ్ణి లాక్కుపోయి, శిరశ్చేదం చెయ్యండి!” అని భటులను ఆజ్ఞా పించాడు.

భటులు, ముబారక్ ను ఈడ్చుకు పోతూండగా, యువరాజు, “ఆగండి!” అంటూ గట్టిగా చప్పట్లు చరిచాడు.

తరవాత అతను, ముబారక్ ను సమీ పించి, అతడి ఎడమచెవి కేసి పరీక్షగా చూస్తూ, “చెవికి అంత పెద్ద రంధ్రం, ఏ కారణంవల్ల కలిగింది?” అని అడిగాడు.