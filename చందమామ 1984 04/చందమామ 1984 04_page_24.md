సమతూకం

వివాహం అయి, అత్తవారింటికి కాపరానికి వస్తూనే అమల, తన భర్త అదిత్య ప్రతి స్వల్ప విషయాని కూడా, అతిగా మాట్లాడుతూండడం గమనించింది. ఈ ధోరణి ఆమెకు చిరాకు పుట్టించడంతో, మొదట మృదువుగానూ, తరవాత కొంత కటువుగానూ చెప్పి చూసింది. అయినా, అదిత్యలో చిన్నమెత్తు మార్పు కూడా రాలేదు. దానితో అమల, భర్త మీద పంతం పట్టినట్టు, అతడితోనే కాక, పరిచయస్థులతో కూడా అవును, కాదనడాన్ని మించి మాట్లాడడం మానేసింది.

ఒకసారి అమల స్నేహితురాలి పెళ్లికి పట్టం వెళ్ళవలసి వచ్చింది. ఈ సంగతి విన్న అదిత్య, 'తప్పక వెళ్ళిరా! అన్ని బంధాలకన్న బలమైనది, స్నేహబంధం. స్నేహితుల మధ్య స్వార్థానికి తావుండదు. బంధువులు రాబందుల్లాంటివాళ్ళు; బతి

కుండగానే పీక్కు తినేస్తారు. నిజంగా కష్టాల్లో ఆదుకునేది స్నేహితులే. పెళ్ళి జీవితంలో అతి ముఖ్యమైన వేడుక. స్నేహితుల పెళ్ళికి హాజరవడం ఎంతయినా అవసరం," అన్నాడు గుక్క తిప్పుకోకుండా.

అమల అయిష్టంగా ముఖం చిట్టించి, 'వెళ్ళిరా, అని ఒక్కమాటతో సరి పెట్టక, ఈ సోదంతా దేనికి?' అని విసుకుంటూ స్నేహితురాలి పెళ్ళికి బయలుదేరింది.

పట్టంలో ఆమె, తన స్నేహితురాలిని మాత్రం పలకరించి, నలుగురిలో కలవక ఒక పెడగా కూర్చుని, పెళ్ళి తంతు చూసింది.

పెళ్ళికి వచ్చిన వాళ్ళల్లో చాలామంది అమలను చాలా గర్విష్టి అంటూ గుస గుస లాడారు. ఆ మాటలు చెవిని