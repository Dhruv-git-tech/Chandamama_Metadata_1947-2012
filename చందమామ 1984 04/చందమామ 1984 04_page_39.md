ఈ జవాబు విన్న మునికి, వెంకన్న భార్య ఆలా ఎందుకు కోరుకోమన్నదో తెలుసుకోవాలన్న కుతూహలం కలిగింది. ఆయన వెంకన్నతోపాటు అతడి ఇంటికి వచ్చి, పూర్ణమ్మను. “ఆమ్మా, నేను మీ కెంతో మేలు కోరి యిచ్చిన వరాలను, ఏ మాత్రం ప్రయోజనం లేని వస్తువులు సంపాయించేందుకు ఉపయోగించా వెందుకు? ఏ సిరిసంపదలో కోరుకుంటే బావుండేది గదా?” అని అడిగాడు.

పూర్ణమ్మ, మునికి తలవంచి నమస్కరించి, “స్వామీ, మీ వరాల ప్రభావంతో, మాకు సిరిసంపదలు కలిగేలా చేసుకోవచ్చు. కాని, నడమంత్రపు సిరి, నరాల మీద పుండులాంటిదని, మీకు తెలియంది కాదు. కష్టపడకుండా లభించిన ధనం, మనుషులకు మేలు కన్న కీడే ఎక్కువ చేస్తుంది!” అన్నది.

“ఆ మాటా నిజమే! అయినా కుతూ హలం కొద్దీ అడుగుతున్నాను. నా మూడు వరాలను మరీ యింత ఆల్ప వస్తువుల కోసం ఎందుకు ఉపయోగించావు?” అన్నాడు ముని.

“స్వామీ, అవేం అల్పవస్తువులు కావు. మీ వరప్రభావంవల్ల వచ్చిన చీపురుతో ఇల్లు ఊడిస్తే, ఇల్లు కళకళలాడి లక్ష్మి తాండవిస్తుంది. మీ దయపల్ల మాకు లభించిన కర్ర, ఆపద సమయాల్లో రక్తగానిలు స్తుంది. వరప్రసాదమైన పలుపుతాడుతో, మా ఆవులను కట్టి వేయడం అంటే—పాడిని అన్నివేళలా ఇంట కట్టి వేసినట్టే గదా! ఈ విధంగా, మీ వరాల వల్ల, మాకు బతికినన్నాళ్ళూ, ఎందులోనూ లోటంటూ పుండదు,” అన్నది పూర్ణమ్మ.

పూర్ణమ్మ తెలివితేటలకు, ముని ఆశ్చర్యపడ్డాడు. తన వరాలు ఎంత వింతగా, ఆ గృహాన్ని కాపాడతాయో గ్రహించడంతో, ఆయనకు చాలా ఆనందం కలిగింది. తరవాత ఆయన, ఆ దంపతులను ఆశీర్వదించి. అడవిలోని తన పర్ణశాలకు వెళ్లిపోయాడు.