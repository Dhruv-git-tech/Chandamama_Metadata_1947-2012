లేదు. భోజనంచేసి దుకాణానికి వెళుతూ, హారం పట్టుకుపోవడం మరిచాడు.

ఆ రోజు బట్టతలమనిషి ఒకడు, ఏవో నగలు కావాలంటూ దుకాణానికి వచ్చాడు. ఆదిత్య చూపిన కొన్ని నగలు చూశాక, హారాలేవైనా వుంటే చూపి మన్నాడు.

ఆదిత్య అతడికి రకరకాల హారాలు తెచ్చి చూపి, వాటి పనితనం వర్ణిస్తూ మాట్లాడసాగాడు.

బట్టతలమనిషి తలాడిస్తూ, 'నేను గుడ్డివాణ్ణేం కాదు. నువ్వు, వీటి గురించి, చెప్పిందే మరొకసారి చెప్పనవసరం లేదు అన్నీ మోటు గా వున్నవి. సన్నగా,

నాజూకుగా వుండే హారాలు. మీ దుకాణంలో లేవా?'' అని అడిగాడు.

ఆన్నిరకాల హారాలు చూసి అతను నచ్చలేదనేసరికి, ఆదిత్య కోపం తెచ్చుకుని, ''మీరేం అనుకోకండి. అంతగా తెలివిలేనివాళ్ళే, సన్నపాటి హారాలు కొంటారు. ఆసలు నిన్న ఏం జరిగిందో తెలుసా?'' అంటూ భార్యకు కలిగిన అనుభవం గురించి చెప్పి, ''హారం అంత అల్పంగా వుండబట్టే, ఆ దొంగ వెధవ పట్టుకులాగగానే తెగిపోయింది. మా ఆవిడ దాన్ని అతికించి తెమ్మన్నది. దుకాణానికి తేవడం మరిచాను. తెచ్చి వుంటే, మీకు చూపించి వుండేవాణ్ణి.'' అన్నాడు.

బట్టతల మనిషి చిరాకు పడుతూ, ''దోపిడీ దొంగలకు లావుపాటి హారాలు, మరీ ఇంపుగా కనిపిస్తాయి! మీ దుకాణంలో నాకు కావలసినవి లేకపోతే, ఆ మాట చెప్పు. ఈ సోదంతా ఎందుకు?'' అని వెళ్ళిపోయాడు.

ఆ సాయంత్రం ఆదిత్య ఇల్లు చేరగానే, అమల, ''హారం అతుకు పెట్టడం అయిందా?'' అని అడిగింది.

''ఆసలు తీసుకు వెళ్ళందే! రేపు కొట్టుకు వెళ్ళేముందు జ్ఞాపకం చెయ్యి.'' అన్నాడు అదిత్య.