కొడుకు లిద్దరూ యీ విధంగా మాట్లాడుకోవటం విన్న తల్లిక, వాళ్ళ మీద ఎక్కడలేని వాత్సల్యమూ పుట్టు కొచ్చింది. ఆ నిమిషం వరకూ వాళ్ళిద్దరూ తనను తిట్టి కొట్టిన సంగతి మరిచిపోయి ఆమె, “అయితే నాయనలారా, మీ రిద్దరూ ఒక పని చెయ్యండి. పూర్వం లాగా వున్న డబ్బంతా దుర్వ్యసనాలకు ఖర్చుపెట్టక, హాయిగా పెళ్ళాడి ఒక యింటివాళ్ళుకండి! నేను మీ పంచనే వుండి కాలం వెళ్ళ బుచ్చుతాను,” అన్నది.

తల్లి యిలా ఆనేసరికి కొడుకు లిద్దరూ పాముల్లాగా బుసలుకొట్టి చర్రుమంటూ లేచారు. “మేం కావాలంటే పెళ్ళిళ్ళు

చేసుకుంటాం, లేకపోతే బైరాగుల్లా తిరుగుతాం, ఆ సంగతి నీ కెందుకు? నీకు మా మీద ఏమాత్రం పుత్రపేమ లేదని మాకు తెలుసు. నీకు సర్వం ఆ పింగళుడే! కల్లబొల్లి మాటల్తో మమ్మల్ని మోసగించి, యీ మా తండ్రి ఆస్తిలో పాలుపంచుకోవాలని చూస్తున్నావు. అవునా?’’ అన్నారు.

“అది మీ తండ్రి గడించిన ఆస్తి కాదు. పింగళుడి కష్టార్జితం. దాన్ని ఎలాగూ మీరు పంచుకోబోతున్నారు గనక నేనేమీ చేయగలిగింది లేదు. నేను కోరేదల్లా ఆ మహత్తు గల సంచీ నా కివ్వమని. అధి నా దగ్గిర వుంటే మీకు కావలసినప్పడల్లా, ఇంటికి వచ్చి, యిష్టమొచ్చిన విందు భోజనం చేసి వెళ్ళవచ్చు. నేనూ లో గడలాగా కూటికి వాచి ఆక్కడా యిక్కడా బిచ్చమెత్తవలసిన అవసరం కలగదు,” అన్నది తల్లి.

“నువ్వు ముమ్మాటికీ నా తల్లివి కాదు. ఆలాటప్పడు నువ్వు బిచ్చమెత్తితే నాకేం!” అన్నాడు జీవదత్తుడు యీసడింపుగా.

“అంతేరా అన్నా, అంతే! మన అయ్య ఆస్తిని దాచి చిన్నకొడుక్కి మూటకట్టి ఒప్పచెప్పాలని చూస్తున్న మనిషి మనకు తల్లి ఎలా అవుతుంది?’’ అన్నాడు లక్షదత్తుడు.