అధికారం

రాజ్యాధిషేకానికి ముందు, యువరాజు దేశసంచారం చేయడం చందనదేశపు ఆచారం. ఆ ఆచారప్రకారం యుక్త వయస్కుడైన యువరాజు ప్రతాపవర్మ దేశసంచారం చేస్తూ, ఒక గ్రామ పాలి మేర చేరుకునే సరికి, అతడి కాలిలో చిన్న ముల్లు దిగి రక్తం కారసాగింది. ప్రతాపవర్మ అక్కడే చతికిల బడిపోయి, వెంటనే ఏం చేయాలో తెలియక దిక్కులు చూడసాగాడు.

ఆ సమయంలో సుహాసిని అనే ఒక రైతు కూతురు, ఊరు చివరనున్న చెట్ల నుంచి గోరింటాకు కోసుకుందా మని అక్కడికి వచ్చింది. ఆమె, ప్రతాపవర్మ అవస్థ చూసి జాలిపడి, అతణ్ణి సమీపించి, దాపుల్లో వున్న మరొక ముల్లు తీసుకుని, అతడి కాలిలోని ముల్లును బయిటికి తీసింది. తరవాత దగ్గిర్లో వున్న ఏదో చెట్టు

ఆకుపసరు గాయానికి పూసి, తన చీర చెరగు చింపి కట్టుకట్టింది.

ప్రతాపవర్మ కృతజ్ఞతతో, “నువ్వు, నాకు చేసిన సాయం మరువలేనిది. నీకేం కావాలో చెప్పు, యిస్తాను,” అన్నాడు.

సుహాసిని పరిహాసంగా నవ్వి, “ముందు నీ కాలిలో, గుచ్చుకునే ముళ్ళు, నీవే తీసుకోవడం నేర్చుకో. తరవాత నా సంగతి ఆలోచిద్దువుగాని,” అన్నది.

ప్రతాపవర్మ చిరునవ్వుతో, “అలా నేర్చుకోవలసిన అవసరం, నాకింతవరకూ కలగలేదు. ఎప్పుడూ ఎవరో ఒకరు నాకు సేవలు చేస్తూండేవారు. పోనీ, యిప్పుడైనా నేర్చుకుందామనుకుంటే, సమయానికి నువ్వు వచ్చావు,” అన్నాడు.

“ఈ దేశపురాజులా కబుర్లు చెబుతు న్నావు! సన్నీ దేశానికి రాణిని చెయ్య గలవా?” అన్నది సుహాసిని.