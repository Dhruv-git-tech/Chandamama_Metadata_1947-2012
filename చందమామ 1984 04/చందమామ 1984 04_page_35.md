అయినప్పటికి కంపెనీ అధికార విన్తరణ, అభివృద్ధి అంతసాఫీగా సాగలేదు. కర్ణాటకప్రాంతంలోని కిత్తూరు రాజు, ఇరువురు కుమారులను వారసులుగా వదిలి మరణించాడు. కుమారుల తరపున రాణి చెన్నమ్మ సమర్థవంతంగా రాజ్యపాలన చేయసాగింది.

దురదృష్టవశాత్తు రాకుమారులు ఇద్దరూ మరణించారు. పెద్ద యువరాజు దత్తు కుమారుణ్ణి వదలివెళ్ళినప్పటికి — కిత్తూరు రాజ్యాన్ని వారసులు లేని రాజ్యంగా కంపెనీ ప్రకటించింది. రాజ్యాన్ని వశపరచుకోడానికి కంపెనీ సైనికులు వచ్చారు. అయినా, రాణి చెన్నమ్మ స్వయంగా తన సైన్యానికి నాయకత్వం వహించి, బ్రిటిష్ కంపెనీ సైన్యాన్ని ఎదుర్కొన్నది.

రాణిగారి సైనికులు కోటపై నుంచి ఫరంగులు పేల్చి, బ్లాక్, డిప్టన్ అనే బ్రిటిష్ సేనానాయకులనూ, థాకరే అనే కంపెనీ ప్రతినిధినీ చంపారు. 1824 వ సంవత్సరంలో జరిగిన ఆ యుద్ధంలో మొదట కంపెనీ సైనికులు ఓడిపోయినప్పటికి, ఆ తరవాత వాళ్లు పెద్ద సైన్యంతో వచ్చి, రాణి చెన్నమ్మను ఓడించి, ఖైదు చేశారు. అయినా ఆమె ప్రారంభించిన తిరుగుబాటు ఉద్యమం చల్లారలేదు.