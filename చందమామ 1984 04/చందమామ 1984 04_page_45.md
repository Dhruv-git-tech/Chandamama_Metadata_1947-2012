ఆ దిక్కును పడమర ఆంటున్నారు. నగరంలో ప్రపహించే తారానదిని గంగా నది అంటున్నారు. ఇది ఎలా సాధించావు ?'' అని అడిగాడు మహారాజు.

'' మహాప్రభూ ! నేను కొంత కాలంగా ఏ విధమయిన పరిపాలనా పద్ధతుల ద్వారా, ప్రజలు సుఖసౌఖ్యాలతో జీవించ గలరనే విషయం గురించి ఆలోచిస్తు న్నాను. అంతఃపురంలో కాక్, పల్లెపట్టున పుట్టి పెరిగిన దాన్ని కావడం వల్ల, ప్రజల యిక్కట్లు నాకు బాగా తెలుసు. రాణిని కాగానే, ఆ అవకాశం ఉపయోగించుకుని ప్రజలకు మేలు కూర్చే కొన్ని సంస్కరణలు ప్రవేశ పెట్టాను. వెంటనే ప్రజలకు నేనంటే కలిగిన ఆదరం, రెండు వారాలు తిరక్కుండానే ఆరాధనగా మారింది. ఇది అవకాశంగా తీసుకుని, 'మీ రాణి ఆరోగ్యం దెబ్బ తిన్నది. ఆమెకు త్వరలో ఆరోగ్యం కలగాలంటే. అందరూ తూర్పు దిక్కును పడమర అని పిలవాలి. నగ రంలో ప్రపహించే తారా నదిని గంగా నది

ఆని పిలవాలి,' అని రాజోద్యోగుల చేత ప్రచారంచేయించాను," అన్నది సుహాసిని, ప్రతాపవర్మ చప్పట్లుచరిచి, ''ఆహాఁ, ఇదింత సులభమని నాకు తోచనేలేదు,'' అన్నాడు.

మహారాజు మాత్రం గంభీరంగా, ''నేను, నిన్ను కోడలిగా స్వీకరిస్తున్నాను, ఇందుకు కారణం, నీ తెలివితేటలూ కాదు; నా మాట నిలబెట్టుకోవాలన్న తాపత్రయమూ కాదు. కొద్ది రోజుల్లోనే నువ్వు ప్రజలకు ఆరాధ్యదేవతవయ్యావు. నీవంటి మహారాణి, నా దేశప్రజలకు ఎంతయినా అవసరం. నిన్నీ దేశానికి రాణిని చేసి, నేనూ, నా ప్రజల మెప్పు పొందాలనుకుంటున్నాను,'' అన్నాడు.

తరవాత కొద్ది రోజులకే ప్రతాపవర్మకూ, సుహాసినికీ వైభవంగా వివాహం జరిగింది. ప్రతాపవర్మ రాజైనప్పటికీ, వాస్తవానికి అతడు సైన్యాధి కారిగానే వుంటూ, పరిపాలనా బాధ్యతలన్నీ సుహాసినికే అప్పగించి, మంచిరాజుగా పేరుతెచ్చుకున్నాడు.