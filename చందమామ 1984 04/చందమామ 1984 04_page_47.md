“అరే, తప్పించుకున్నాడే!” అను కొని రాజు వానిని సింహ ద్వారా నేన్నే రప్పించి, కుర్చీవేయించి పక్కన కూర్చో పెట్టుకొన్నాడు.

చూస్తే దూరదర్శి చాలా పొట్టివాడు. ఆ కుర్చీలో సగానికైనా రాలేదు. మళ్ళీ అవమానించాలని మనసుపుట్టి, “మంత్రీ, మీ బుద్దులకుమల్లేనే మీ రాజ్యంలో మనుషులూ పొట్టివాళ్ళేనా?” అన్నాడు రాజు.

వెంటనే మంత్రి “రాజా! మా దేశంలో రకరకాల మనుషులున్నారు. మరి, మా రాజ్యంలో యింకొక నియమం కూడా ఉంది. ఆల్పుల దగ్గరకు పొట్టి వాళ్ళనీ, గొప్పవాళ్ళ దగ్గరకి పొడుగు వాళ్ళనీ పంపాలనేది మా దేశాచారం. అందుకనే సన్నిక్కడికి పంపారు” అన గానే రాజుపని మతాబా కాల్చినట్టయింది.

“వీడి తస్సాదియ్యా!” అనుకొని, అతనికి ఎలా తలవంపు కలిగించటమా అని ఆలోచించసాగాడు రాజు.

ఇంతలో కొందరు భటులు ఒక ఖైదీని పట్టుకువచ్చి వీడు పుష్కరద్వీపపు వాడనీ, దొంగతనం చేశాడనీ ఫిర్యాదు చేశారు. “ఏమయ్యా మంత్రి. మీ రాజ్యంలో వాళ్ళందరూ చోరు లేనా ఏమిటి?” అన్నాడు రాజుగారు హేళనగా.

మంత్రి మాత్రం తక్కువవాడా? “అది కాదు మహారాజా! అది గడ్డతీరు. ఏ గడ్డ మీద ప్రవేశిస్తే ఆ బుద్దులే పుడ తాయి. మీ రాజ్యంలో మా వాడికి. దొంగ తనం అబ్బింది గాని మా దేశంలో దొంగ తనమనేదే లేదు,” అన్నాడు మహామంత్రి.

దెబ్బతో రాజుగారికి నసాళాని కంటింది. “ఈ పుష్కరద్వీపపు వాళ్ళతో కయ్యం పెట్టుకు నెగ్గలేము,” అనుకొన్నాడు. అప్పుడు మంత్రిని బహుమతి కోరు కొమ్మనేసరికి “రెండు రాజ్యాలూ మైత్రిగా ఉండడమే నాకు కావలసిం” దన్నాడు దూరదర్శి.

అది మొదలు రెండు రాజ్యాలూ స్నేహంగా ఉంటూ వచ్చాయి.