రాజోద్యోగం

కనకగుప్తుడు మహేంద్రపురి రాజ కోశా గారానికి అధిపతి. కోశాగారంలో పని వత్తిడి అధికం కావడంతో, అతడు మంత్రిని, మరిద్దర్ని సహాయకులుగా నియమించేందుకు అనుమతి కోరాడు. మంత్రి సరేనని, వాళ్ళకు నెలకు పన్నెండు వరహాల జీతం యివ్వమన్నాడు. కాని, కనకగుప్తుడు ముగ్గురికి ఉద్యోగాలిచ్చాడు.

ఈ సంగతి విన్న మంత్రికి చాలా కోపం వచ్చింది. ఆయన కనకగుప్తుణ్ణి, యీ విషయమై ఏమీ ప్రశ్నించకుండా, రాజు రమాకాంతుడి దగ్గిరకు పోయి, “ప్రభూ, మన కోశాగారాధిపతి కనకగుప్తుడు, తనకు పనివత్తిడిగా వున్నదనీ, మరిద్దర్ని సహాయకులుగా నియమించుకుంటాననీ చెప్పి, నా అనుమతి కోరాడు. కాని, యిప్పుడు ముగ్గురికి ఉద్యోగా లిచ్చాడు.'' అని చెప్పాడు.

“ఇది ఉత్తర్వులను ఉల్లంఘించడం, సరి అయిన పద్ధతి కాదు,” అన్నాడు రాజు కోపంగా.

ఆయన కోశాధికారిని పిలిపించి సంజాయిషీ అడిగాడు.

“ప్రభూ, మంత్రిగారు యిద్దర్ని మాత్రమే ఉద్యోగంలోకి తీసుకుని, తలొక పన్నెండు వరహాల జీతం యివ్వమని చెప్పింది వాస్తవం. అయితే, నేను జీతం ఎనిమిది వరహాలు చేసి ముగ్గురికి ఉద్యోగం యిచ్చాను,” అన్నాడు కోశాధి కారి కనకగుప్తుడు.

రాజు అతడికేసి కోపంగా చూస్తూ, “నువ్వు అలా ఎందుకు చేశావో తెలుసు కునేందుకే, నిన్నిక్కడికి పిలిపించాను.'' అన్నాడు.

కనకగుప్తుడు ఎంతో వినయంగా, “అ ఉద్యోగాలకు మంత్రిగారే యిద్దర్ని