అప్పుడే సుష్టుగా భోంచేసి తాతయ్య పిండార టోసినట్టున్న వెన్నెట్లో కుర్చీవేసుకు కూచుని, ఒక పట్టు పాడుం పీల్చి, ఇలా చదివాడు:

“అహారే వ్యవహారే చ
త్యక్తలజ్జః సుధీ భవేత్;
అన్యధాస్యాత్ పరీభవీ ఈ
దుఃఖభాక్ చ సనంశయః”

తాతయ్య ఈ శ్లోకం చదివి, “అంటే ఏమిటో మీకు తెలుసునా?” అని చుట్టూ చేరిన పిల్లల్ని అడిగాడు.

“తెలీదు, తాతయ్యా!” “నువు చెప్పు, తాతయ్యా!” “కథ కూడా చెప్పు, తాతయ్యా!” అని పిల్లలు ఒక్కసారిగా మాట్లాడారు.

“ఉండండి, ఉండండి. ఆ శ్లోకానికి అర్ధ మేమిటం టే—భోజనం విషయంలోనూ, వ్యవహారం విషయంలోనూ సిగ్గుపడితే లాభం లేదు; ఎవరైనా బిడియపడతారో, వారికి తప్పకుండా అవమానమూ, కష్టమూ

కలుగుతాయి అని,” అన్నాడు తాతయ్య. “అన్నం తినటం దగ్గిర నాకేమీ సిగ్గులేదు, తాతయ్యా. ఈ పూట కందిపచ్చడి భలే బాగుంది. అందుకని మూడుసార్లు అదే కలుపుకున్నా,” అన్నాడెక అబ్బాయి.

“ఊరుకోరా, కందిపచ్చడి....నువు కథ చెప్పు, తాతయ్యా!” అన్నాడు ఇంకొకడు.

“కథ లేకేమర్రా? ఉంది! చెబుతాను వినండి,” అంటూ తాతయ్య ఇలా చెప్పాడు:

ఒక ఊళ్ళో సుందరేశం అని ఒక అబ్బాయి ఉండేవాడు. వాడికి ఎక్కడ లేని బిడియమూ, సిగ్గునూ. అయిందా? వాడికి పెళ్ళి అయింది. సరే, ఇంకేం? అత్తవారు వాణ్ణి మనుగుడుపులకు తీసుకుపోయారు.

మరి అత్తవారింట అందరూ కొత్తవాళ్ళే అయిరి. ఆసలే సుందరేశం బిడియస్తుడాయి. వాడికి ఎరిగినవాళ్ళదగ్గిరే ఎంతో సిగ్గు; కొత్త వాళ్ళదగ్గిర ఏంమాట్లాడతాడూ? ఎవరితోనూ