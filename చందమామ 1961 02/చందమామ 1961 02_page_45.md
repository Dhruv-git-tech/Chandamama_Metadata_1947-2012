ముసలమ్మ వెలవెలపోయి, మాట్లాడే మాట
కూడా పూర్తి చెయ్యకుండా, గిరుక్కున
తిరిగి వెళ్లిపోయింది. ముసలిదానికి తల
తీసేసినట్టయింది.

ఎలాగైన ఆ చిలుకచేత ఇటువంటి
మాటలు మాట్లాడకుండా చేయించాలని
ముసలిదానికి అనిపించింది. పారుగునే ఒక
శాస్తుల్లుగారున్నాడు. వారింట కూడా ఒక
రామచిలుక ఉన్నది. అందుచేత చిలుకల
సంగతి ఆయనకు బాగా తెలుసు.

ముసలిది శాస్తుల్లుగారింటికి వెళ్లి,
"ఆయ్యా, మా చిలుక పాపిష్టి మాటలు
నేర్చింది. ఎవరైనా ఇంటికి రాభయంగా
ఉంటున్నది. దానికి కాస్త మంచిమాటలు
అలవడే దారి చెబుదురూ," అన్నది.

శాస్తుల్లుగారు, "అదేమంత కష్టమైన
పనికాదే. మా చిలుక చాలా మంచిమాటలు
మాట్లాడతుంది. దాని నోట ఎన్నడూ ఒక్క
చెడ్డమాట రాదు. కావలిస్తే మా చిలుకను

మీ చిలుక పంజరంలోనే నాలుగు రోజుల
పాటు ఉంచుకోండి. దానినుంచి మీ చిలుక
కూడా నాలుగు మంచిముక్కలు నేర్చు
కుంటుంది,” అన్నాడు ముసలిదానితో.

“బాబ్బాబు, ఆపాటి సహాయం చేతురూ!”
అన్నది ముసలావిడ ఆశగా.

“దాని కేంభాగ్యమ మ్మా!” అంటూ
శాస్తుల్లుగారు తమ చిలుకను అవిడకిచ్చాడు.
ఆవిడ దాన్ని తెచ్చి తమ చిలుక వుండే పంజ
రంలో పెట్టింది. ఈ పని చేశాక అవిడకు
పెద్ద బరువు దించేసినట్టు అనిపించింది.

కాని అంతలోనే ఇంటి చిలుక కౌత్తగా
వచ్చిన చిలుకను చూసి కళ్ళార్పుతూ, “ఈ
ముసలిది చచ్చిపోయినా బాగుండును!”
అన్నది. వెంటనే శాస్తుల్లుగారి చిలుక తడువు
కోకుండా, “తథాస్తు!” అన్నది. ముసలావి
డకు ఒళ్లు మండిపోయింది. అవిడ పంజరం
తెరిచి రెండు చిలుకలనూ వాదిలిపెట్టేస్తూ,
“పోయి చావండి!” అని తిట్టింది.