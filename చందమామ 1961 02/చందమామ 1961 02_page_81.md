మన దేశపు అద్భుతాలు:

బుద్ధి గయ

గయకు ఏడుమైళ్ళ దూరాన బుద్ధగయ ఉన్నది. ఇది బౌద్ధులకు గొప్ప పుణ్యాక్షేత్రం. ఎందుకంటే, సిద్ధార్థుడు ఈ స్థలంలోనే ఒక బోధివృక్షం (రావిచెట్టు) కింద కూచుని ధ్యాననిష్ఠలో బుద్ధత్వం సంపాదించాడు. అందుచేత ఇది గొప్ప యాత్రాస్థలమయింది.

ఆశోకచక్రవ ర్తి (క్రీ. పూ. 3వ శతాబ్దంలో) ఇక్కడ ఒక దేవాలయం కట్టించాడు. ఆ ఆలయం ఇప్పుడు లేదు. ఇప్పుడున్న ఆలయం 11 వ శతాబ్దంలో పునర్నిర్మించి నది. దీని అడుగున ఆశోకుడు నిర్మించిన ఆలయంతాలూకు పునాదులున్నట్టు తెలుస్తున్నది. ఇప్పుడున్న ఆలయం ఎత్తు 170 అడుగులు.

ఆలయం చుట్టూ రాతి అలవ ఉన్నది. ఇందులో ఒకభాగం క్రీస్తుకు పూర్వం రెండవ శతాబ్దంనాటిది. ధ్యాననిమగ్నుడైన బుద్ధుడు కూర్చుండిన చోట ఒకప్పుడు వజ్రాసనం ఉండేది. అది ఇప్పుడు లేదు. ఇప్పుడున్న వజ్రాసనం దరిమిలా ఏర్పాటుచేసినది.

ఇప్పుడుకూడా ఇక్కడ ఒక బోధివృక్షం ఉన్నది. ఇది బుద్ధుడునాటి రావిచెట్టు సంతతికి చెందినదేనట.