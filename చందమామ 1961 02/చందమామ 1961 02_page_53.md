“మరిమా ముజో నుఖంగా ఉన్నాడా?”

ఆని ఆడది మళ్ళీ అడిగింది.

“సుఖంగా లేకేంగాని, డబ్బుకే బాగా ఇబ్బంది పడుతున్నాడు. కాఫీ కావాలన్నా, చుట్టముక్క కొనుక్కోవాలన్నా దగ్గిర ఎర్ర ఏగానీ లేదు. నాటోటి స్నేహితులు ఇప్పిస్తే బిడియపడతాడు,” అన్నాడు కొత్తవాడు.

ఆడది రెండు కన్నీటి బొట్లు రాల్చి కొంగుతో కళ్లు తుడుచుకుని, “నువు మళ్లీ తిరిగి పోతున్నావా, నాయనా? డబ్బిస్తాను గానీ ముజోకు చేర్చుతావా?” అని అడిగింది.

“సంతోషంగా చేర్చుతాను. ఆదీ ఒక పెద్దపనేనా ఏమిటి?” అన్నాడు కొత్తవాడు.

ఆడది లేచి వెళ్ళి పక్కనే మడత పెట్టి వున్న భర్త కోటుబైబులోనుంచి బంగారు కాసుల మూట తీసి కొత్తవాడి కిస్తూ, “దీన్ని మా ముజోకియ్యి. నేను బతికుండగా తనకు ఏలోటూ రానివ్వనని చెప్పు. నేను మళ్ళీ పెళ్ళి చేసుకున్నప్పటికీ ముజోను మరప లేదని మరీ మరీ చెప్పు,” అన్నది.

కొత్తవాడు ఆ డబ్బు తీసుకుని సాధ్యమైనంత శ్రీఘుంగా వాగు ఒడ్డున వుండే పాదల మధ్యగా జారుకున్నాడు.

ఎందుకంటే ఆడదాని రెండో భర్తగుర్రాన్ని తీసుకుని చెట్టు దగ్గిరకు వస్తూ ఉండటం వాడికి కనిపించింది.

ఆడది మాత్రం కొత్తవాడు వెళ్లిన దిక్కే చూస్తూ తనభర్త దగ్గిరికి వచ్చినదాకా చూడనేలేదు.

“ఎవడా మనిషి? నీతో ఏం మాట్లాడు తున్నాడు?” అని భర్త అడిగాడు.

భార్య జరిగిన సమాచారం మంతా చెప్పింది. అంతా విన్నాక రైతుకు పట్టరాని అగ్రహం పుట్టింది. కాని భార్యను తిట్టుతూ నిలబడిపోతే డబ్బు తీసుకున్న దొంగవెధవ తప్పించుకుపోతాడు.

“ఏడి వాడూ? ఏదికుడుగా వెళ్లాడూ?” అని రైతు భార్య నడిగి తెలుసుకుని తన