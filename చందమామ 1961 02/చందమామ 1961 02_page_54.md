గురంమీద ఎక్కి, దాన్ని దౌడు తీయిస్తూ కొత్తవాడు వెళ్లిన దారి పట్టుకున్నాడు.

వాగుకు కొంత ఎగువను ఒక పిండిమర ఉన్నది. కొత్తవాడు దాన్ని చేరవచ్చే సమయానికి రైతు గురంమీద దౌడు తీస్తూ వచ్చే చప్పడు వినిపించింది. వాడు చప్పున పిండిమరలోకి దూరాడు. లోపల మర తిరగలి రాళ్ల రొద హెచ్చుగా ఉన్నది. అందుచేత వాడు మర యజమానితో, “పారిపో, పారిపో! నిన్ను చంపటానికి తురకవాడు వస్తున్నాడు,” అని అరిచాడు.

మర యజమాని తొంగి బయటికి చూసి సరికి, గుర్రాన్ని దౌడు తీయిస్తూ, చేత కత్తి పట్టుకుని వచ్చే రైతు కనిపించాడు. వాడు, “చచ్చాన్రా!” అనుకుని, తన టోపీ కొత్త వాడికిచ్చి, వాడి బొచ్చుటోపీ తాను పెట్టు కుని, తాను మెడకూ, నడుముకూ కట్టు కున్న గుడ్డకూడా వాడికిచ్చి, దొడ్డిదారిన పడి, మర వెనకఉన్న గుట్టమీది ఆడవిలోకి పారిపోయాడు.

అదే సమయంలో రైతు మర బయట గుర్రాన్ని దిగి లోపలికి వచ్చాడు. కొత్తవాడు పిండిబస్తాలనుంచి ఇంత పిండి తన ఒంటి మీదా, చేతులకూ, ముఖానికీ పూసుకుని ఏదో తమిళ్లీ చేస్తున్నట్టు నటిస్తున్నాడు.

రైతు వాణ్ణి గుర్తించక, “ఇటుగా వచ్చినవాడు ఏమయాడు?” అని గట్టిగా అరిచాడు. మర మోతలో వినపడనట్టు నటించాడు కొత్తవాడు. రైతు దగ్గిరికి వచ్చి వాడి భుజంమీద చెయ్యి వేసి ఊపుతూ, “ఇప్పుడెక మనిషి లోపలికి రావటం చూశాను. వాడేడీ?” అన్నాడు మరింత గట్టిగా.

కొత్తవాడు దొడ్డి వాకిలి చూపి మళ్లీ తన పనిలో నిమగ్నుడైనట్టు నటించాడు. రైతు దొడ్డివాకిలి వద్దకు వెళ్లిచూస్తే, చెట్ల సందున పడి గుట్ట ఎక్కిపోతూ బొచ్చు టోపీవాడు కనబడ్డాడు. ఆ చెట్ల మథ్యగా గురం వెళ్ళదు. అందుచేత రైతు, “ఒరేయ్, ఆగు!