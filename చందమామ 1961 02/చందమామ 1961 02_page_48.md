అయినా కావాలి. నీవు ఏ తరగతి కిందికి వస్తావు?” అని అడిగాడు.

“నేను విజ్ఞానిని,” అన్నాడాయువకుడు.

“ఏదీ, నీవిజ్ఞానం కొంచెం ప్రదర్శించు,” అన్నాడు హరిస్వామి.

ఆ యువకుడు తన విజ్ఞానంతో ఒక విమానం తయారు చేసి ఉన్నాడు. అతను హరిస్వామిని అందులో ఎక్కించుకుని, ఆకాశమార్గాన లోకాలన్నీ తిప్పి తెచ్చాడు.

“భేష్, నీవు మా అమ్మాయికి తగిన వాడిచే. ఇంకొక్క వారంలో ఉజ్జయినికి రా. ఆ నాడు పెళ్ళికి మంచి ముహూర్త మున్నది. నీకు మా అమ్మాయినీ ఇచ్చి

చేస్తాను,” అని హరిస్వామి ఆ యువకుడికి మాట ఇచ్చాడు.

ఇది జరిగిన సమయంలోనే ఉజ్జయినిలో మరొక బ్రాహ్మణ యువకుడు హరిస్వామి కొడుకైన దేవస్వామి వద్దకు వచ్చి, “నాకు మీ చెల్లెలి నిచ్చి పెళ్ళి చేస్తారా?” అని అడిగాడు.

దేవస్వామి ఆతనితో, “గొప్ప శూరుడో, జ్ఞానో, విజ్ఞానో ఆయితే తప్ప మా చెల్లెలు పెళ్ళాడదు. నీవు దేనికిందికి వస్తావు?” అని అడిగాడు.

“నేను సమస్త శస్త్రాస్త్ర విద్యలలోనూ ఆరితేరిన శూరుణ్ణి,” అంటూ ఆ యువ