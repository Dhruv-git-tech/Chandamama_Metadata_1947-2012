“అతనన్నట్టు చెప్పులు నీవి కావు. నీకెందుకా శ్రద్ధ? అవి విలువైనవయితే మాత్రం నీకేం? నా చెప్పులకు కాపలాకాయమని నేను నీకు చెప్పలేదు కదా?” అన్నాడు చంద్రవర్మ.

“భలేవారండి.. మీరు. నేను బయటప డుకున్నాను. మీరు పెద్దవారు. అలిసిపోయి నిద్రపోతూండవచ్చు. మీరు చెప్పకపోతే మాత్రం మీ మస్తువులను కాపాడే బాధ్యతసాటి మనిషిగా నాకు లేదా? అదీగాక ఇలాంటి దొంగలను చూసీ వదిలిపెడితే దొంగతనాన్ని ప్రోత్సహించినట్టవుతుంది. అదీ ఒక విధంగా నేరమే. ఈ రాజ్య పౌరుడిగా దొంగతనాన్ని ఎదిరించడం నా కర్తవ్యం,” అన్నాడు బలరా ముడు దొంగను వదలకుండా. అంతలో అక్కడికి వచ్చిన భూషణం, నాగరాజు దొంగ పెడరెక్కలు విరిచి కట్టారు.

చంద్రవర్మ బలరాముణ్ణి మనసులో మెచ్చుకుంటూ, “ఈ దొంగను ఏం చేయ బోతున్నావు?” అని అడిగాడు.

“కాపలా భటులకు అప్పగిస్తాను. రాజు గారు వాడికి శిక్ష విధిస్తారు. నిరుద్యోగులైన

యువకులకు తగిన ఉపాధి కల్పిస్తే ఇలాంటి నేరాలకు పాల్పడరు. అధికారంలో ఉన్నవారు ఆ సంగతి గ్రహిస్తే మంచిది,” అన్నాడు బలరాముడు.

“శభాష్,” అంటూ చంద్రవర్మ బలరాముణ్ణి మెచ్చుకున్నాడు.

తెల్లవారాకతను ఎవరయినదీ చెప్పి అతణ్ణీ, అతడి మిత్రులనూ వెంటబెట్టుకుని రాజా స్థానానికి వెళ్ళాడు.

బలరాముణ్ణి పరిశీలించి చూసిన చంద్ర వర్మకు ఒక సమస్య పరిష్కారమయింది. కొంత కాలంగా రాజుగారి భవనానికి కొత్త ప్రధాన కాపలాభటుణ్ణి నియమించాలను కుంటున్నాడు. సరైన భటుణ్ణి ఎలా ఎంపిక చేయడమా అని ఆలోచిస్తూన్న ఆయనకు బలరాముడి నిజాయితీ, బాధ్యతాయుత మైన ప్రవర్తనా ఎంతగానో ఆకట్టుకున్నాయి. బలరాముడికి తగిన శిక్షణ ఇచ్చి ప్రధాన కాపలా భటుడిగా నియమించాడు. తక్కిన ఇద్దరిని అతని అనుయాయులుగా చేర్చు కున్నాడు.

- కోలపల్లి ఈశ్వర్