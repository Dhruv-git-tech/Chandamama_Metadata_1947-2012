## ఈ నెల సమస్య:

పాఠశాల వార్షికోత్సవం సందర్భంగా అతిథులకూ, ఉపాధ్యాయులందరికీ పుష్పగుచ్ఛాలిచ్చి గౌరవించాలని నిర్ణయించారు. ఒక్కొక్క పుష్పగుచ్ఛం 17 గులాబీలు, 13 సూర్యకాంతపుష్పాలు, 9 కలువలతో తయారైనది. పూల ధరలు: గులాబీ రూ. 2, సూర్యకాంత పుష్పం రూ. 3, కలువ పువ్వు రూ. 4. వార్షికోత్సవంలో కలుసుకున్న ఉపాధ్యాయుల, అతిథుల వివరాలు: ప్రిన్సిపాల్, ఇద్దరు వైస్ ప్రిన్సిపాల్స్, ఒక ముఖ్య అతిథి, ఒక ఛెయిర్ పర్సన్, 62 మంది సెకండరీ స్కూల్ టీచర్స్, 40 మంది ప్రైమరీ స్కూల్ టీచర్స్.

మొత్తం పుష్పగుచ్ఛాలకు అయ్యే ఖర్చులో 10 శాతం తగ్గింపు ఇస్తానని పూలవ్యాపారి ఒప్పుకున్నాడు. వ్యాపారికి ఎంత డబ్బు చెల్లించాలి? ఈ లెక్కను అత్యంత వేగంగా లెక్కగట్టడానికి ఉపయోగపడే వేగసూత్రం ఏమిటి?

మీ వేగసూత్రాన్ని సెప్టెంబర్ 30వ తేదీ లోగా మాకు రాసి పంపండి. అత్యంత వేగవంతమైన సూత్రానికి బహుమతి రూ. 500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.

## మీ ఎంట్రీలను పంపవలసిన చిరునామా:

ఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్-600041.

లేదా contests@chandamama.com కు ఈ మెయిల్ చేయండి.

## గమనిక: ఈ సమస్యకు వేగవంతమైన వేదగణిత సూత్రం నవంబర్ సంచికలో ప్రచురించబడుతుంది.

జూలై నెల సమస్యకు సరైన సమాధానాలు రాలేదు కనుక బహుమతి ఇవ్వలేక పోతున్నాము.

ఇదీ సరైన సమాధానం:

$$ \text{మొత్తం విద్యార్థుల సంఖ్య} = 107 $$

ఒక విద్యార్థికి వారానికి అయ్యే ఖర్చు = రూ. 107

స్ట్రెప్ 1: సంఖ్యను అలాగే రాసుకుని; వందకూ, సంఖ్యకూ మధ్య ఉన్న తేడాను దాంతో కూడుకోండి.

$$ \text{అంటే } 107 + (107 - 100) = 107 + 7 = 114 $$

ఇది మీ సమాధానంలో ఎడమ చేతి వైపు రాసుకోండి.

స్ట్రెప్ 2: 107లో కుడివైపున ఉన్న రెండంకెల సంఖ్యను వర్గం చేయండి. $(07)^2 = 49$. ఇప్పుడు

49ని సమాధానంలో కుడిచేతి వైపు రాసుకోండి. ఇప్పుడు మీ సమాధానం 11449 వస్తుంది. ఇది 107 వర్గం అన్నమాట.

సమస్య 30 రోజుల మొత్తాన్ని ప్రత్యేకంగా లెక్క గట్టమంటోంది.

$$ 107 \text{ మందికి ఒక వారానికి అయ్యే ఖర్చు} = 11449/7 $$

$$ \begin{aligned} 107 \text{ మందికి 30 రోజులకు అయ్యే ఖర్చు} &= (11449/7) \times 30 \\ &= 1635.6 \times 30 \\ &= 16356 \times 3 = 49068 \end{aligned} $$

శ్రీశ్రీ మహాప్రస్థానం విశేషాలకు telugu.chandamama.com సాహిత్య విభాగంలో చూడండి