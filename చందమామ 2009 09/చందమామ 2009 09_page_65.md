చందమామ కబుర్లు

## మొట్టమొదటి ఎగిరే కారు

బోస్టన్ సమీపంలో ఉన్న టెర్రప్యూగియా ట్రాన్సిషన్ అనే ఒక అమెరికన్ కంపెనీ రెండు విధాలుగా ఉపయోగపడే 'ఫ్లైయింగ్ కార్' అనే వాహనాన్ని 2011వ సంవత్సరంలోగా విడుదల చేయను న్నది. రెండు సీట్లుగల ఈ వాహనంలో వెళ్ళేప్పుడు, రోడ్డుమీద వాహనాల రద్దీ ఎక్కువగా ఉందను కుంటే, హాయిగా కారు రెక్కలు విచ్చుకుని పైకెగిరి వాటిని దాటుకుని ముందుకు వెళుతుంది. ఆ తరవాత రోడ్డు మీదికి దిగాలంటే హాయిగా దిగవచ్చు. ముప్పై సెకన్లలో రెక్కలు ముడుచుకుని కారులా రూపం మార్చుకుంటుంది.

ఈ 'ఫ్లైయింగ్ కార్' గాలిలో గంటకు 115 కి.మీ. వేగంతో 725 కి.మీ. దూరం వరకు వెళ్ళగలదు. గ్యాసోలిన్ ఇంధనంగా పనిచేసే ఈ వాహనం ముందుచక్రం రోడ్డు మీద నడవడానికీ, ప్రాపెల్లర్ ఎగరడానికీ ఉపయోగపడతాయి.

## ప్రపంచ రికార్డు సృష్టించిన కప్ కేక్

అమెరికాలోని మిన్నీపాలిస్ లో తయారు చేసిన 68.4 కి.గ్రా.బరువుగల కప్ కేక్ ప్రపంచంలో కెల్లా అత్యంత పెద్దదైన కప్ కేక్ గా గుర్తించబడింది.

‘మాల్ ఆఫ్ అమెరికా స్పాంజ్బాబ్ స్కావర్ పాంట్స్’ పదవ వార్షికోత్సవాల సందర్భంగా ఈ కేక్ తయారు చేయబడింది.

ఈ కేక్‌ను తయారు చేయడానికి మిన్నీసోటన్ పాస్ట్రీ చెఫ్ జోడీ లీనాప్స్ కేక్స్. కామ్‌కు సాయపడ్డాడు. 30.48 సెం.మీ ఎత్తు, 60.96 సెం.మీ. వెడల్పుగల ఈ కేక్‌ను బేక్ చేయడానికి 13 గంటల సమయం పట్టింది. నికెలోడియన్ నెట్‌వర్క్ కార్టూన్ క్యారక్టర్ స్పాంజ్ బాబ్ స్కావరెల్ పాంట్స్ రూపంలో దీనిని అలంకరించారు.

ఈ కప్‌కేక్‌ను దాదాపు 1,500 మందికి పంచ వచ్చునని ఈ కార్యక్రమాన్ని ఏర్పాటు చేసిన కార్య నిర్వాహకులు చెప్పారు.

మీకు ఇష్టమైన వాల్ పేపర్లను telugu.chandamama.com కు వెళ్ళి తీసుకోండి