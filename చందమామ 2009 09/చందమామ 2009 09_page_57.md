సత్యప్రకాశానందస్వాముల ప్రవచనం విని గుట్ట మార్గం గుండా తిరిగివస్తూన్న శ్రీధరుడు, భాస్కరుడు ఓ దృశ్యం చూసి అవాక్కయ్యారు. నోటి రంగు మాయని పావురం పిల్లకు ఒక గద్ద ఆహారం అందిస్తున్నది! దాన్ని చూడగానే భాస్కరుడి మనసు ఉద్వేగంతో ఉప్పాంగిపోయింది. అడుగు ముందుకు వేయలేక అలాగే ఉండిపోయాడు. శ్రీధరుడు మాత్రం ఏదో జ్ఞాపకం వచ్చినవాడిలా మరింత వేగంగా ఇంటిదారి పట్టాడు.

భాస్కరుడు, “ఆహా, స్వాములవారి మాటలు అక్షరసత్యాలు కదా? రాతి లోని కప్పకు, పండు లోని పురుగుకు ఆహారం అందించేది దయాసింధువు అయిన ఆ దేవుడే! గద్ద తన ఆహారమైన పావురం పిల్లకే ఆహారం తినిపిస్తున్నదంటే అంతకు మించిన భగవద్విలాసం ఏముంటుంది? అంత చేసే కరుణా మయుడు నా చిన్ని పాట్టకు ఇంత చూపకపోతాడా?” అని అనుకుంటూ దారిపక్కన శిథిలమైపోయిన మార్గబంధేశ్వర ఆలయం వద్ద కూర్చుండిపోయాడు. సాయంకాలం వరకు ఒక్కరూ అటుమైపు రాలేదు. దాంతో ఆకలి ద్పులతో బాధపడడం తుప్ప భాస్కరుడికి ఒరిగిందేమీ లేదు. దేవుడి మీద చెప్పలేని కోపం కూడా వచ్చింది!

చీకటి పడుతూండగా తనను వెతుక్కుంటూ వచ్చిన శ్రీధరుడికి తన అనుభవం ఏకరువు పెట్టి, “దేవుడెందుకు ఇలా చేశాడు?” అన్నాడు భాస్కరుడు విచారంగా.

“దేవుడేం చేస్తాడు నువ్విక్కడ బండరాయిలా కూర్చుండిపోతే? పావురంపిల్లకు ఆహారం అందించిన గద్దను చూసి ఆశ్చర్యపోయావు. ఆనందించావు. బావుంది. అంతటితో ఊరుకోకుండా నిన్ను నువ్వు పావురంపిల్ల స్థానంలో ఊహించుకుని గద్ద సాయం కోసం ఎదురు చూడడం వివేకం అవుతుందా? గద్ద శక్తిలేని పావురంపిల్లకు ఆహారం అందించినట్టు నిస్సహాయులకు సాయపడడం కదా శక్తియుక్తులు గల మనుషుల కర్తుయం? అదే కదా ఆ దృశ్య భావం! కాళ్ళు చేతులున్నాయి. తెలివితేటలున్నాయి. కష్టపడి పనిచేసి తోటివారికి సాయపడితే దేవుడు సంతోషిస్తాడు. ఎందుకైనా ఇంగిత జ్ఞానం ఉండాలి మిత్రమా!” అంటూ శ్రీధరుడు అతణ్ణి వెంటబెట్టుకుని గ్రామంకేసి బయలుదేరాడు.

- మంజుభారతి