భారత దర్శిని

## దయ్యాల భోజనశాల

ఈనవంబర్ నెల నుంచి కొల్‌కతాకు కొన్ని కిలోమీటర్లదూరులో 6వనేషనల్ హైవేపక్కన ఒక వింతైన రెస్టారెంట్ రానున్నది. మిమ్మల్ని అక్కడఅస్థిపంజరాలు ఆహ్వానిస్తే, దయ్యాలు చిరునవ్వుతో ఆర్డర్లు స్వీకరించి వడ్డిస్తే భయ పడకండి. గోడల నుంచి పిశాచాలు వెలువడి మీపక్కన కూర్చుంటే హడలిపోకండి. అంతా సరదాగా జరిగే ఈ రెస్టారెంట్ ను సుప్రసిద్ధ ఐంద్రజాలికుడు పి.సి.సర్కార్ (జూనియర్) నిర్మిస్తున్నాడు. సమాధులు, పుర్రెలతో నిండిన ప్రాంగ ణంలో గోడలపై పిశాచాల, దయ్యాల చిత్రాలు చిత్రించబడి ఉన్నాయి. మసక బీకట్లో లేజర్ రేస్‌తో, యానిమేటెడ్ మోడల్స్ ద్వారా ఈ విచిత్ర అనుభూతిని కలిగించనున్నారు!

## పాక్రౌవా వివాహం

భిన్నత్వంలో ఏకత్వం సంతరించుకున్న దేశం మనది. కొన్ని ఆచార సంప్రదాయాలను చూస్తే ఇది అక్షరాలా నిజమనిపించకపోదు. వరకట్న దురాచారం ఒక వైపు పీడిస్తున్నప్పటికీ, మరో వైపు అలా కోరే వరుణ్ణి బలవంతంగా తీసుకువచ్చి పెళ్ళి జరిపించే సంప్రదాయం కూడా ఉంటోంది. బీహారులో ఆచరణలో ఉన్న ఈ సంప్రదాయాన్ని “పాక్రౌవా వివాహా” అంటారు.

ఈ సంప్రదాయం ప్రకారం-పెళ్ళికూతురికీ, ఆమె కుటుంబానికీ పెళ్ళికొడుకు నచ్చి, అతడు కోరే వరకట్నం చాలా ఎక్కువ అని తోచినట్టయితే, సినిమా ఫక్కీలో ఈ పద్ధతిని అను సరించి కార్యం సాధించుకోవచ్చు. కొందరు గూండాలను ఆశ్రయిస్తే, వాళ్ళు హలాత్తుగా వరుణ్ణి అపహరించి తెచ్చి, పెళ్ళికూతురు వారికి అప్పగించి, పెళ్ళి జరిపిస్తారు. పెళ్ళి కొడుక్కు ఇష్టం లేకపోయినా ఇంత జరిగాక అతగాడు నోరు కదపడానికి లేదు!