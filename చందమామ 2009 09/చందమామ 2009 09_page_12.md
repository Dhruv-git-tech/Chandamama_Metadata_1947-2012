లోనయ్యాడు. ఆ రోజు మధ్యాహ్నం అడవిలో ఆదిత్యుణ్ణి కలుసుకుని తను చూసింది చెప్పాడు.

“అసలు ఏం జరిగిందో ఇప్పుడు చెబుతాను విను. పూజారి నీ కొడుక్కు తాగించిన పాన కంలో మత్తుమందు కలిపాడు. చాటుగా గరుడవీక్షణుణ్ణి అనుసరించి వెళ్ళిన నేను అతడు నీ కొడుకు కళ్ళు పాడుడం స్వయంగా చూశాను. మత్తులో ఉన్నందువల్ల నీ కొడుకు అది అమ్మవారి పనే అని భ్రమపడ్డాడు. అమ్మ వారి పేరుతో గరుడవీక్షణుడు మీకు తీరని ద్రోహం చేస్తున్నాడు,” అన్నాడు ఆదిత్యుడు.

అతడు చెప్పిన విషయం ఆశ్చర్యం కలిగించినప్పటికీ వెంటనే ఒక నిర్ణయానికి వచ్చిన శంఖచూడుడు, “మా గూడానికి చెందిన వాళ్ళెవరూ మా కులదేవత కపాలినిని సందే హించడానికి సాహసించరు. ఇంత ధైర్యంగా రహస్యాన్ని ఛేదించావంటే నువ్వు తప్పకుండా నాగరిక ప్రపంచానికి చెందిన నాస్తికుడివై ఉంటావు! అవునా?” అని అడిగాడు.

“అవును,” అంటూ తననుగురించిన వివరాలు దాచకుండా తెలియజేశాడు ఆదిత్యుడు.

“శిక్షవిధించింది గరుడవీక్షణుడే అయిన ప్పటికీ నా కొడుకు చేసిన నేరానికి అది తగినదే. నా కొడుక్కు శిక్షపడినందుకు నేను బాధపడడం లేదు. వాడానేరం చేసినందుకు చింతి స్తున్నాను. దేవత దండిస్తుందన్న భయంతో మా గూడెంలో నేరానికి ఎవరూ పాల్పడరు. ఇలాంటివి చాలా అరుదుగానే జరుగుతూ ఉంటాయి. దేవత పట్ల భయం నశిస్తే మా

గూడెంలో అరాచకం మొదలవుతుంది. నువ్వు కనుగొన్న నిజం సమాధి కావాలంటే నువ్వు మరణించాలి. ఆ నిజం తెలిసిన నేను కూడా బతకకూడదు,” అంటూ శంఖచూడుడు హఠాత్తుగా ఆదిత్యుణ్ణి గట్టిగా పట్టుకుని కొండశిఖరం నుంచి అగాధంలోకి దూకేశాడు.

శంఖచూడుడు కింద పడిన వెంటనే ప్రాణాలు కోల్పోయాడు. అదృష్టవశాత్తు గుబురు పాదలలో పడి కొసప్రాణాలతో కొట్టుమిట్టాడుతూన్న ఆదిత్యుణ్ణి బాటసారులు కాపాడారు. అయితే, ఆ తరవాత ఆదిత్యుడు సింహపురం చేరి ఉద్యోగం విరమించుకుని తాను కనుగొన్న రహస్యం ఊసెత్తకుండా మౌనంగానే ఉండిపోయాడు.

బేతాళుడు ఈ కథ చెప్పి, “రాజా, మూఢ నమ్మకాలు ఎంతటి దారుణమైన పర్యవ