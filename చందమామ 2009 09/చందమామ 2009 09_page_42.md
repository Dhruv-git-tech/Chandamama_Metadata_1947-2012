రాక్షసుడు చెప్పినట్టు ఆ మోకుతో కందకం గోడలో ఉన్న సారంగమార్గం చేరినా, ఆ దారి తమను దండకారణ్య ప్రాంతం చేరుస్తుందన్న నమ్మకం ఏముంది? మోకు మధ్యలోనే తెగటం జరిగితే, దాన్ని పట్టుకుని కందకం లోకి దిగేవాడు మొసళ్ళ నోళ్ళల్లో పడిపోతాడు!

ధూమకుడు, రాక్షసుడి చేతిలో ఉన్న తాటి మోకు కేసి చూస్తూ, ఏమో అనబోయేంతలో పులిందుడు పెద్దగా గొంతెత్తి, “ధూమకదొరా! ఈ బుడంకాయ రాక్షసుడి మాటలు నమ్మకు. వీడు మాయలమారి. ఈ ఆడదాన్ని చూస్తున్న కొందికీ నాకు ఈవిడలో నా పదో పెళ్ళాం పోలికలు కనిపిస్తున్నవి,” అన్నాడు.

ధూమకుడు, పులిందుడితో మంచిగా, “పులిందా, నీవింతవరకూ చేసిన సహాయా నికి కృతజ్ఞుణ్ణి. ఇక నువ్వు నీ గూడేనికి తిరిగి పోవచ్చు. నీ తెప్పల్ని కూడా తీసుకుపో. నీ భార్య పాతాళదుర్గంలో మహాకలి చెరలో ఉన్న దనే దాంట్లో సందేహం లేదు. రాజకుమార్తెతో పాటు, ఆమెనూ తప్పక తీసుకువస్తాం,” అన్నాడు.

ధూమకుడిలా అనగానేపులిందుడు మహా సంతోషపడిపోతూ, “ధూమకదొరా, మంచి మాట చెప్పావు. పోయింది పోనే పోయింది, ఇక ఉన్న తొమ్మిది మంది భార్యల రక్షణ అయినా చూసుకోవాలి గదా? ఇక నేను నా గూడేనికి తిరిగిపోతాను. పాతాళదుర్గం చేరిన తరవాత, నా పెళ్ళాం సంగతి మర్చిపోయేరు సుమా?” అంటూ కందకం దగ్గిర నుంచి బయలుదేరి నది కేసి నడిచాడు.

ధూమకుడు నెత్తిమీది నుంచి పెద్ద భారం దిగిపోయినట్టు ఒక నిట్టూర్పు విడిచాడు. పాట్టిరాక్షసుడు చటుక్కున మోకు పట్టుకుని జర్రున కందకంలోకి జారి, దాని గోడలో ఉన్న ఒక రాతిని కాలితో గట్టిగా నొక్కాడు. మరు క్షణం ఒక పెద్ద రాతి పలక బయటి కొచ్చింది. రాక్షసుడు దానిమీది కెక్కి నిలబడి, ధూమ కుడూ వాళ్ళతో, “చూశారు గదా? ఇందులో మోసం ఏమీలేదు. కింద ఉన్న విషజంతు వులు ఇంత ఎత్తు ఎగరలేవు. ఇక అంతా మోకు పట్టుకుని దిగిరండి,” అన్నాడు.

అప్పటికి ధూమకుడి సంశయాల్లో కొన్ని నివారణ అయినై. అందరూ రాతిపలక పైకి దిగారు. అక్కడ వారికి మెట్లున్న ఒక సారంగ మార్గం కనిపించింది.