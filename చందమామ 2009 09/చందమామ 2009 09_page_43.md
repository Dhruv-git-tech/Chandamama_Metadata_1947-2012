“ఈ సారంగమార్గం ద్వారా మీరొక గంట ప్రయాణంలో దండకారణ్యం చేరగలరు. ఇదే ప్రయాణం, ఆ కనబడే కొండదారుల వెంట అయితే నాలుగైదు నెలల కాలం పట్టవచ్చు. మార్గంలో మీరు అనేక కష్టాలను ఎదుర్కోవలసి రావటమే గాక, దారి తప్పి బయలుదేరిన చోటుకే తిరిగి వచ్చే ప్రమాదం కూడా ఉంటుంది,” అన్నాడు పాట్టిరాక్షసుడు.

ధూమకుడు, సోమకుడికేసీ విరూపుడి కేసీ చూశాడు. ఆ ఇద్దరూ సారంగమార్గంలో ప్రవేశించటానికి సిద్ధమన్నట్టు నిలబడ్డారు. ధూమకుడు, పాట్టిరాక్షసుడికి కృతజ్ఞత చెప్పి, “రాక్షసుల్లో కూడా మంచి వాళ్ళుంటారని నిన్ను చూసింతరవాత గట్టి నమ్మకం కలి గింది. కుంభీరుడనే మీ వాణ్ణి ఎరుగుదువా?

అతడే మా రాజకుమార్తె కాంతిసేనను దొంగి లించుకుపోయింది,” అన్నాడు.

“అతణ్ణెరక్కేం? మాంత్రికుడొకడు వాడి కొమ్మువిరగ్గాట్టాడు. వాళ్ళిద్దరూ హోరాహోరి పోట్లాడారట. ఆ మాంత్రికుడుండేదీ దండ కారణ్యంలోనే. మహాకలికీ వాడికీ బద్ధపైరం,” అన్నాడు పాట్టిరాక్షసుడు.

అంతలో కందకం పైనుంచి రాక్షసుడి భార్య, “నువ్వు కూడా వాళ్ళతో పడి మీ ఊరు పోదామనుకుంటున్నావా? పైకి రావేం!” అంటూ కళ్ళెర్రచేసి కేక పెట్టింది. రాక్షసుడు గతుక్కుమని, “ఈ గయ్యాళ్పుడో నాగొంతు కురెడుతుంది!” అని ధూమకుడి చేతులు పట్టుకుని, “నా సంగతి దండకారణ్యంలో నర రాక్షసులెవరికీ చెప్పకండి, సరేనా?” అంటూ మోకు పట్టుకుని గబగబా కందకం గోడపైకి పాకిపోయాడు.

విరూపుడూ, సోమకుడూ రాతిపలక మీంచి సారంగమార్గపు మెట్ల కేసి పోబోయేం తలో ధూమకుడు వాళ్ళను వారించి, “మనం సారంగమార్గాన దాదాపు గంట ప్రయాణం చేయవలసి ఉంటుంది గదా, వెలుగు లేక పోతే అదెలా సాధ్యం? రాక్షసబ్బంట్లు ఈ మార్గానే పాతాళదుర్గానికి వెళ్ళే మాట నిజమైతే, వాళ్ళు ఉపయోగించే దివిటీలు మెట్ల దగ్గిర ఎక్కడో ఉంటవి, ముందు ఒకళ్ళు వెళ్ళి వెతకండి,” అన్నాడు.

సోమకుడు సారంగంలోకి పోయి ఒకటి రెండు నిమిషాల తరవాత మూడు నాలుగు దివిటీలూ, అవి వెలిగించేందుకు ఉపయో