గించే చెకుముకి రాయి, దూదీ తీసుకుని ధూమకుడి దగ్గిరకు వచ్చాడు. ధూమకుడూ, విరూపుడూ రాతిపలక మీంచి సారంగంలోకి దిగారు. వెంటనే రాతిపలక రీపీమని సారంగ మార్గాన్ని మూసేసింది.

ఒకటిరెండు నిమిషాల తరవాత ముగ్గురూ దివిటీలు వెలిగించుకుని సారంగ మార్గాన బయలుదేరారు. ముఖ్యమార్గం విశాలంగా దారి తప్పటానికి వీలులేకుండా ఉన్నది. కాని, దాని నుంచి అక్కడక్కడా చిన్నచిన్న మార్గాలు కొన్ని పక్కలకు పోతున్నవి. వాటిని పరీక్షించటానికి పోయిన విరూపుడికి, ఒక చోట రెండు మూడు మానవకంకాళాలు కని పించినై. రాక్షసుడి సేవకుల నుంచి తప్పించుకు పారిపోయేందుకు ప్రయత్నించి, ఆ నిర్భాగ్యులు ఆ ఇరుకు దారిలో చిక్కుకుని మరణించి ఉంటారని విరూపుడు భావించాడు.

ఏ దుస్సంఘటనా లేకుండా ఓ అరగంట కాలం ధూమకుడూ అతడి అనుచరులిద్దరూ సారంగంలో చాలాదూరం నడిచారు. వాళ్ళు ఒక మలుపు తిరిగేసరికి దూరంగా వాళ్ళకు తమకేసే వస్తున్న దివిటీలు కొన్ని కనిపించినై. ధూమకుడు చప్పున వెనుదిరిగి మలుపు చాటుకు వచ్చి, తన చేతిలోని దివిటీని నేలకు కొట్టి ఆర్పివేస్తూ, సోమకుణ్ణీ, విరూ పుణ్ణీకూడా అలాగే చేయమన్నాడు. తరవాత ముగ్గురూ ప్రధాన సారంగమార్గం వదిలి, పక్కలనున్న ఒకచిన్నసందులో దాక్కున్నారు.

క్రుమంగా దివిటీలు ధూమకుడూ వాళ్ళున్న ప్రాంతానికి వచ్చినై. ఆ దివిటీల వాళ్ళంతా

కలిసి ఇరవై మంది ఉంటారు. అందరికన్నా ముందు ఒక రాక్షసుడు నడుస్తున్నాడు. ఆ తరవాత ఉన్న వాళ్ళంతా మహాకలికి చిక్కి, అతడి సేవలో చేరిన మానవ వ్యక్తులు; అంద రికీ వెనకగా మరొక రాక్షసుడు. ముందున్న రాక్షసుడు పెద్ద గొంతుతో ఏదో పాట పాడు తున్నాడు. తతిమ్మావాళ్ళు చిన్న గొంతులతో వంత పాడుతున్నారు. వాళ్ళు ధూమకుడున్న చోటు చేరి, సూటిగా ముందుకు చూస్తూ నడిచిపోసాగారు. అందరూ ఆ ప్రదేశం దాటిన తరవాత, వెనకవున్న రాక్షసుడు ముక్కు పుటాలు ఎగరవేస్తూ, “ఎక్కడో దివిటీలారిన పొగవాసన వేస్తున్నది,” అన్నాడు బిగ్గరగా.

ముందు నడుస్తున్న రాక్షసుడు విసు క్కుంటూ, “ఇన్ని రకాల పొగవాసనలు