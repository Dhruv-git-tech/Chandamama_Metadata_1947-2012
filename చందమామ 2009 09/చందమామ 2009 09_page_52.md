పదహారవ శతాబ్దంలో మొగలులు హల్వాను భారతదేశానికి పరిచయం చేశారు. తూర్పు దేశాలన్నిటిలోకీ భారతదేశంలోనే క్యారట్ హల్వా నుంచి గుమ్మడి హల్వా వరకు రకరకాల హల్వాలు తయారు చేస్తారు.

పదహేడవ శతాబ్దంలో, ఇస్టాన్ బుల్లోని విద్యాధికులు 'హల్వా విందులు' అనే సదస్సులు నిర్వ హించేవారు. ఈ సమావేశాల్లో చర్చల మధ్య మధ్యలో 'హల్వా'ను వడ్డించేవారు.

మనకందరికీ హల్వా అంటే తీపి తినుబండారంగానే తెలుసు. అయితే, ఇరాన్‌లో హల్వాను పర్షియన్ ఫ్లాట్‌బెడ్ లావాష్ మధ్య పెట్టి 'హల్వా శాండ్విచ్'గా తీసుకుంటారు.

బల్గేరియాలో 'ప్రోవ్ సండే' సందర్భంగా జరిపే హంకాన్‌లో 'వైట్ హల్వా'ను మత సంబంధమైన తంతులో ఉపయోగిస్తారు. పొడవాటి కర్రకు హల్వా ముక్కలను దారంతో కట్టి వేలాడదీసి తిప్పుతారు. పిల్లలు నోటితో హల్వాను పట్టుకోవడానికి ఉత్సాహంతో ప్రయత్నిస్తారు.

మీరు హల్వా అభిమానా? హల్వా షాప్ పెట్టాలనుకుంటున్నారా? ముందుకు వెళ్ళండి... 'ప్రోడాజే సే కావో హల్వా' అన్నది గుర్తుంచుకోండి!

'హల్వా' కొన్ని పదబంధాలలోనూ, జాతీయాల్లోనూ చోటు సంపాయించింది. జోస్నియాలో 'ప్రోడాజే సేకావో హల్వా' అంటే 'హల్వాలా అమ్ముడవు తాయి' అని అర్థం. 'అన్‌టే రేహల్వా' అనే గ్రీకు సామెత ఉంది. 'వెళ్ళిపో హల్వా' అని దాని అర్థం.