నూటికి ఎనభై మార్కులే వస్తే - తొంబై వచ్చిన
గోపి క్లాసు ఫస్టు వచ్చాడు. తండ్రి మెచ్చుకుని,
“అనుకున్నది సాధించావు. కానీ దురదృష్టం
నిన్నింకా వెన్నాడుతోంది. నా దగ్గర ఇప్పుడు
బొత్తిగా డబ్బు లేదు,” అన్నాడు.

తండ్రి మాట నిలబెట్టుకోలేదని గోపి గును
స్తూంటే, “నాన్నకి డబ్బిబ్బంది ఉన్నమాట
నిజం. నువ్వు ఫస్టు రాకపోతే సంజాయిషీ ఇస్తే
నాన్న నమ్మలేదూ-అలాగే ఇప్పుడు నువ్వూ
నాన్నను నమ్మాలి,” అన్నది తల్లి.

“నేను సంజాయిషీ ఇస్తుంటే నాన్న కూడా ఇలాగే బాధపడ్డాడేమో. ఇకమీదట అనుకున్నది సాధించడమే తుప్ప సంజాయిషీ ఇవ్వను,” అనుకున్నాడతడు. ఐతే ఆ సాయంత్రం రామం వాళ్ళింటికొచ్చి అతడికి తన వీడియోగేమ్సు తెచ్చిచ్చి, “మా నాన్న నాకివి క్లాసు ఫస్టాచ్చానని కొన్నాడు. ఆ తర్వాత క్లాసులో ఎవరు ఫస్టాస్తే వాళ్ళకివ్వాలని షరతు కూడా పెట్టాడు. మళ్ళీ నేను ఫస్టాచ్చేదాకా ఇవి నీవే,” అన్నాడు.

గోపి ఆశ్చర్యపడి, “ఈ సారి ఫస్టు రాకపో
వడం నీ తప్పు కాదు, దురదృష్టం. ఆ సంగతి

నేను స్వయంగా వచ్చి మీ నాన్నకు చెబుతాను.
ఈ గేమ్సు నీ దగ్గరే ఉంచుకో,” అన్నాడు.

“వద్దు. అనుకున్నది సాధించాలే తప్ప,
సాధించనందుకు సంజాయిషీలిచ్చేవాడికి-
జీవితంలో ప్రథమ స్థానం దక్కడం అసాధ్య
మంటాడు మా నాన్న. సంజాయిషీలు వినడం
ఆయనకు నచ్చదు. చెప్పడం నాకూ నచ్చదు,”
అని వెళ్ళిపోయాడు రామం.

రామం ప్రతిసారీ లెక్కల్లో క్లాసుఫస్టు రావ
డంలోని రహస్యం గోపికి అర్థమైంది. అతడు
జరిగింది ఇంట్లో చెబితే - తండ్రి వెంటనే,
“రామం వ్యక్తిత్వం గొప్పది. నువ్వతడికి నా
కానుకగా ఈ వీడియోగేమ్సు వెనక్కిచ్చెయ్యి.
ఈ సాయంత్రం మనం షాపుకి వెళ్ళి వీడియో
గేమ్సు కొనుక్కుందాం,” అన్నాడు.

“మరి, నీ దగ్గరడబ్బులేదు కదా?” అన్నాడు
గోపి.

“ఎక్కడ సంజాయిషీ ఉండదో అక్కడే
ఘనకార్యాలు సాధించబడతాయని తెలిశాక
-సంజాయిషీ ఇవ్వడం నీకే కాదు, నాకూ
తప్పే!” అని నవ్వాడు గోపితండ్రి. -బాబి

ఘటోత్కుచుడి సాహసాల కోసం telugu.chandamama.com చూడండి