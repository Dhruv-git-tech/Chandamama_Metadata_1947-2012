## లీఫ్ ఆల్బమ్

లీఫ్ ఆల్బమ్ సబ్మిట్ చెయ్యాలని బాటనీ టీచర్ చెప్పడంతోనే అదంతా ఆరంభమయింది. “అందరూ ఒకే రకమైన వేపాకులు, అశోకా ఆకులు అతికించుకుని రాకూడదు. విలక్షణమైన ఆకుల కోసం చూడండి. ఉత్తమమైన లీఫ్ ఆల్బమ్‌కు ఇరవై మార్కులు. ఆ మార్కులు పొందిన వారు ఈ చాప్టర్ మీద జరిగే పరీక్షకు హాజరు కావలసినది లేదు. మినహాయింపు. గుర్తుంచుకోండి!” అని మేడం చెప్పడంతో మా గుండెలు వేగంగా కొట్టుకోసాగాయి.

పరీక్షనుంచి తప్పించుకోవడమే కాదు. దాన్ని గురించి గొప్పగా చెప్పుకునే అపూర్వ అవకాశం కూడా ఉంది గనక, పట్టణంలో లభించే ఉత్తమమైన ఆకులను సేకరించే పోటీ మా మధ్య ఆరంభమయింది. ఊటీ నుంచి తన తండ్రి తనకోసం తెప్పించిన అందమైన ఆర్నమెంటల్ లీవ్స్‌ను ఆకాష్ మాకు గొప్పగా చూపించాడు.

అతడి భూగోళ పాఠ్యపుస్తకంలో జాగ్రత్తగా దాచిన ఆకులను చూడ్డానికి మేము అతడి చుట్టూ చేరాం. “ఇంత మంచి ఆకులు వేయ్వరూ తీసు కురాలేరు. కావాలంటే పందెం!” అని ఆకాష్ సవాలు విసిరాడు. మాకు మాత్రం రోషం రాదా ఏంటి? నేనూ, సుశాంత్, మృదుల్ ప్రపంచం లోకెల్లా ఉత్తమమైన ఆకులను సేకరించాలని వెంటనే నిర్ణయించుకున్నాం.

బడిముగియగానే సైకిళ్ళు తీసుకుని వోల్టాస్ కాలనీకేసి బయలుదేరాం. అక్కడే మాకు 'జూపి టర్ హౌస్' కనిపించింది. గోడలమీద బోగన్ విల్లా పువ్వులు కనిపించే అందమైన అతిపెద్ద భవనాలలో అదీ ఒకటి. అక్కడ అద్భుతమైన క్రోటన్ మొక్కలు ఉంటాయని కూడా మాకు గట్టి నమ్మకం కుదిరింది. ఉబ్బెత్తు కళ్ళతో, ఒక లావుపాటి స్త్రీ, గులాబీ పాదుల్లో కలుపు తీయడం గురించి తోటమాలికి అజ్ఞల్లాంటి సూచనలు జారీ చేస్తున్నది.

మేమునెమ్మదిగా లోపలికి అడుగుపెట్టాం. ఆమె మాకేసి కోపంగా చూసింది. “ఆమొక్కల నుంచి కొన్ని ఆకులు కావాలి. కోసుకోవడానికి అనుమతిస్తారా?” అన్నాడు మృదుల్ పక్కనే ఉన్న అందమైన మొక్కలకేసి చూపుతూ. “ఆ మొక్కల నుంచా?” అని గద్దించి అడిగిందా స్త్రీ కోపంతో. మృదుల్ చేయిని అరవై డిగ్రీల కోణంలో పైకెత్తి, “కాదు.. కాదు.. అవును.. ఆ మొక్కల నుంచే కావాలనుకున్నానను కోండి,” అంటూ నీళ్ళు నమిలాడు. ఆమె