వెనకా, పక్కలా పాటేళ్ళను ఎక్కి, చేత బళ్ళాలను పట్టుకున్న చాలామంది మరుగుజ్జు వాళ్ళువున్నారు.

వాళ్ళను చూస్తూనే మరుగుజ్జు సేనా నాయకుడు ముందుకు పోయి, “మహారాణీ!” అంటూ రథంలో వున్న మరుగుజ్జు స్త్రీకి వంగి నమస్కారం చేసి, ఆమెకు జయ శీలుణ్ణీ, సిద్ధసాధకుణ్ణీచూపుతూ, “ఈ ఇద్దరూ నన్ను జీవభక్తకవృక్షం నుంచి కాపాడారు,” అని చెప్పాడు.

మరుగుజ్జు రాణి, “ఓహో, అలాగా!” అంటూ తల వూపి, “ఓ, మహాకాయుల్లారా! రాత్రి నా కలలో కనిపించి, మాగడేకారి శత్రువులనందరినీ హతమార్చి, మాకు శాశ్వత రక్షణ కల్పిస్తామని మాట ఇచ్చినవారు మీరే కదా?” అని అడిగింది.

“ఈ రాణి ఏదో పెద్ద గడుసుపిండంలా గుందే! జయశీలా, మనం తగు జాగ్రత్తలో

వుండాలి సుమా,” అన్నాడు సాధకుడు మెల్లిగా జయశీలుడితో.

“మంచి మాట నేర్పరి! పాపం, ఈ పాట్టి మనుషులకు ఎవరి నుంచి ప్రమాదం రాను న్నదో! వీలైనంత సాయం చేద్దాం,” అన్నాడు జయశీలుడు.

ఆ మాటలకు సాధకుడు అయిష్టంగా ముఖంపెట్టి, “జయశీలా, మనం ఒకానొక మహోన్నత కార్యం సాధించేందుకు బయ ల్దేరాం. ఆ సంగతి మరిచి, ఈ పిల్లిపెసర గింజలు ఏరే పనుల్లో పడ్డామంటే, ఎందుకూ కొరగాకుండా పోగలం,” అన్నాడు.

“సాధకా, కనకాక్షరాజుగారి పిల్లల ప్రాణాల్లాంటివే, ఈ మరుగుజ్జు మనుషుల ప్రాణాలుకూడా. వీళ్ళకు ఎవరినుంచి ప్రమాదం రానున్నదో విని, చేతనైన సాయం చేయటం ధర్మం అనిపించుకుంటుంది,” అన్నాడు జయశీలుడు.