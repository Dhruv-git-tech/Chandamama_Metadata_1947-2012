రాజు కొద్దిసేపు ఆలోచిస్తూ పూరుకుని,
“పేర్రాజును రాచకార్యాలకు ఉపయోగించు
కోషంవల్ల ప్రయోజనముంటే మనకు లాభం.
ప్రయోజనం లేకుంటే మనకు జరిగే నష్టం
ఏమీ వుండదు గదా!” అన్నాడు.

దానికి మంత్రి, “మహాప్రభూ! పేర్రాజు మాటవల్ల ప్రయోజనం లేకుంటే, మనం నలుగురిలో నవ్వులపాలవుతాం. ఎందు కంటే, మూఢనమ్మకం అవివేకుల లక్షణం. తమరు గ్రామంలో అతణ్ణి గురించిన పూర్వా పరాలన్నీ సేకరించారు గదా. ఒకవేళ పేర్రాజు తన మాటకు గొప్ప మహిమవున్నదనుకుంటే, అతణ్ణి మించిన అజ్ఞాని మరొకడుండడు. అతడి కుటుంబానికి జరిగిన విపత్తు తమకు తెలుసుగదా?” అన్నాడు.

మంత్రి జవాబు వింటూనే రాజు చాలా ఆశ్చర్యం చెంది, “అవును, సరైన సమయానే జ్ఞాపకం చేశావు!” అంటూ మంత్రిని మెచ్చు కుని, రాజోద్యోగులను పిలిపించి అప్పటి కప్పుడు పేర్రాజును ఘనంగా సన్మానించి, అతడి గ్రామానికి సాగనంపాడు.

బేతాళుడు ఈ కథ చెప్పి, “రాజా, పేర్రాజుకు మహిమలున్నాయో లేవోకానీ, అతడన్న

మాటలు నిజమయ్యాయనడానికి చాలా నిదర్శనాలున్నాయి. అవన్నీ కేవలం కాకతా శీయమనగలమా? మంచితనానికి మారు పేరుగా వుంటున్న పేర్రాజును, మంత్రి అజ్ఞాని అని ఎలా అనగలిగాడు? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “ఎంత మంచి వాడికైనా తననుమాలిన ధర్మముండదు. పేర్రాజుకు భార్యాబిడ్డలంటే ప్రాణం. అలాంటి వారు చిరుతపులుల వాతబడి ప్రాణాలు కోల్పోతూంటే అతడేమీ చేయలేకపోయాడు. అంటే – అతడిలో ఎలాంటి మహిమలూ లేవనేకదా అర్థం. ఈ వాస్తవాన్ని మంత్రి తార్కికంగా, హౌతుబద్ధంగా సరైన సమయంలో ఎత్తిచూపగానే రాజు తన పారబాటు గ్రహించి, పేర్రాజుకు తన ఆస్థానంలో పదవి ఇవ్వకుండా, ఘనంగా సన్మానించి పంపే శాడు,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు. – (కల్పితం)

[అధారం: “వసుంధర” రచన]