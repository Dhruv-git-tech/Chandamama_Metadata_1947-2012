కళ్ళు మూసుకుని తిరిగి తపస్సమాధిలో కి వెళ్ళిపోయాడు.

కాని, రెండో తపస్వి పట్టరాని కోపంతో లేచిపోయి, వాణ్ణి, “ఒరే, నీకు బుద్ధి ఉందా? నీ ఉతుకుడుతో తపోభంగం చేస్తావా? వెంటనే ఇక్కడి నుంచి దూరంగా వెళ్ళిపో,” అని గట్టిగా కేసిరాడు.

“పోపోవయ్యా! నీ తపస్సుతో నాకేంపని? నీ తపస్సు నా కుటుంబం పొట్టనింపు తుందా?” అని నిర్లక్ష్యంగా జవాబు చెప్పి, వాడు తన పని సాగించాడు.

రెండో తపస్వి ప్రతిరోజూ వాడితో ఘర్షణ పడుతూ వచ్చాడు. వాడు మాత్రం రేవు వదలిపోలేదు.

కొంత కాలానికి ఆ బట్టలుతికేవాడు చచ్చాడు; రెండో తపస్వి కూడా చచ్చాడు. మరికొంత కాలానికి మొదటి తపస్వి దేహం చాలించి స్వర్గానికి పోతూండగా, రెండో తుపస్వి నరకంలో బాధలు పడుతూ అతన్ని చూసి, “అయ్యా, నన్నుకూడా మీతోపాటు స్వర్గానికి తీసుకుపొండి. నేను మీకు ఎంతో సేవచేసిన వాణ్ణి కానా?” అన్నాడు.

తరవాత మొదటి తపస్వి స్వర్గం చేరు కున్నాడు. అక్కడ అతనికి స్వర్గసుఖాలు అనుభవిస్తున్న బట్టలుతికేవాడు కనిపించాడు. అది చూసి అతను తన వెంట ఉన్న దేవదూతతో, “నాతోబాటు తపస్సు చేసిన వాడు నరకంలో ఉండటం ఏమిటి? మాకు రోజు తప్పకుండా తపోభంగం కలిగించిన ఈ బట్టలుతికేవాడు స్వర్గంలో ఉండటం ఏమిటి? ఇది నాకు చాలా ఆశ్చర్యం కలిగిస్తున్నది,” అన్నాడు.

దానికి దేవదూత, “ఈ బట్టలుతికేవాడు నీ తపస్సు శీఘ్రంగా ఫలించటానికి తోడ్ప డ్డాడు. అతను చేసిన చప్పుడు కారణంగా నువ్వు మరింత ఏకాగ్రత సాధించగలిగావు. అతడు తన ధర్మం తాను నెరవేర్చాడేగాని, ఏ పాపమూ చేసినవాడు కాడు. నీ అనుచరుడు తపస్సు చెయ్యలేదు. అతనికి ఏకాగ్రత ఏమాత్రమూ కుదరలేదు. నీ తపస్సును సంరక్షిస్తున్నాననుకుని పశుపక్ష్యాదుల మీద రాళ్ళు విసరటమూ, బట్టలుతికేవాడితో ఘర్షణ పడటమూ లాటి పనులు చేశాడు,” అన్నాడు.