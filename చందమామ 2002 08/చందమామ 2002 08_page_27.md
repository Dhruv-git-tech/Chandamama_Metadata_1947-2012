# నవ్వు - అందం

సిరిపురంలో శ్రీధరుడనే భాగ్యవంతుడున్నాడు. ఆయన కూర్చుని తిన్నా తరతరాలు తరగని ఆస్తివున్నా, నిత్యం వదలిపెట్టకుండా వేధించే సమస్య ఒకటున్నది. ఆయన చూపులకు పరమవికారంగా ఉంటాడు!

తన రూపం అందంగా మారాలని మైద్యులు చెప్పిన రకరకాల మూలికలు మింగాడు. ముఖానికి ఏవేవో పసర్లు పూసుకున్నాడు. ఎందరోదేవుళ్ళకు పూజలు చేశాడు. ఏమాత్రం ప్రయోజనం కలగలేదు.

ఒక బైరాగి, శ్రీధరుడి తీరని సమస్య గురించి విని, “నాయనా! ఈ రూపం నీకు దేవుడిచ్చినది. దీన్ని మార్చాలను కోకు. దైవ కృషనవల్ల నీవద్ద తరగని నిధి వున్నది. దాన్ని ఉపయోగించి, ఇతరులకు మేలు కలిగే మంచి పనులు చేయి. అప్పుడు, అందరికీ

నీరూపం తప్పక అందంగా కనబడుతుంది,” అన్నాడు.

తన డబ్బును తనకే తప్ప ఇతరుల కోసం ఖర్చు చేయడం, శ్రీధరుడికే మాత్రం ఇష్టం లేదు. అందుకని, ఆయన బైరాగిని మరేదైనా ఉపాయం చెప్పమని కోరాడు. బైరాగి కాసేపు ఆలోచించి, “హరిపురంలో వున్న మాధవుడు, నీకంటే వికారంగా కనిపిస్తాడు. కొన్నాళ్ళు అతడివెంట వుంటే, నీ రూపం నీకే అందంగా కనబడుతుంది. ఎంత పెద్దగీత అయినా, ఇంకాస్త పెద్దగీత పక్కన చిన్నదే కదా!” అన్నాడు.

ఈ సలహా శ్రీధరుడికి నచ్చింది. ఆయన కొంత డబ్బు తీసుకుని హరిపురం వెళ్ళి, మాధవుణ్ణి కలుసుకున్నాడు. మాధవుడు నిజంగానే పరమవికారంగా వున్నాడు. అతణ్ణి