“నేను బతికే వున్నానన్నమాట, గోప్ప అదృష్టవంతుణ్ణీ!” అనుకుంటూ జయశీలుడు లేచి నిలబడి, హఠాత్తుగా సిద్ధసాధకుడు జ్ఞాపకం రాగా, “సాధకుడెక్కడ?” అను కుంటూ ప్రవాహంకేసి చూశాడు. అక్కడ అతడి జాడలేదు.

వెంటనే జయశీలుడికి, ఎన్నో రోజులుగా తనకు మిత్రుడై, కష్టాల్లో భాగం పంచుకున్న సాధకుడి మీద ఎంతో జాలి కలిగింది.

జయశీలుడు చప్పున కదిలి నది ఒడ్డున అల్లిబిల్లిగా పెరిగిన చిన్నచిన్న పాదలమధ్యగా కొంతదూరం పోయేసరికి, హఠాత్తుగా పెద్దపులి అరుపు వినిపించింది. వెంటనే అతడికి జల పాతంలో చిక్కుకున్న పులి గుర్తుకు వచ్చింది.

“సాధకుడు, పులికి ఆహారు కాలేదుకదా!” అనుకుంటూ జయశీలుడు చప్పున కత్తి దూసి, ఆ ధ్వని వచ్చిన వైపుకు నడిచాడు.

ఒకచోట సిద్ధసాధకుడు కదలా మెదలక నీటి ఒడ్డున పడివున్నాడు. వెనక కాళ్ళు రెండూ రాళ్ళ దెబ్బలకు విరిగిపోయిన పులి చిన్నగా గాండ్రిస్తూ, ముందుకాళ్ళ మీద పాకుతూ, సాధకుణ్ణి సమీపిస్తున్నది.

పులినుంచి సిద్ధసాధకుడికి రాసున్న ప్రమా దాన్ని గుర్తించిన జయశీలుడు, వేగంగా పరిగెత్తుతూ, సమయానికి చేతికందిన ఒక చిన్న రాయిని గురిగా దానిమీదికి విసిరాడు. రాయి తగలగానే తల తిప్పి పులి కోపంతో భీకరంగా గాండ్రించింది.

ఆ గాండ్రింపుతో స్పృహ వచ్చిన సిద్ధసాధ కుడు తృళ్ళిపడి తలుత్తి, పులి కంటబడగానే, “రక్షించు, మహాకాళా!” అంటూ కేపెట్టాడు.

ఈ లోపల జయశీలుడు, పులికి వెనక రెండు కాళ్ళూ విరిగినవని గ్రహించి, వాటిని బలంగా పట్టుకుని దూరంగా లాగాడు. సిద్ధసాధకుడు నీళ్ళలో లేచి నిలబడి, “జయ శీలా, నువ్వు ఇక్కడే వున్నావా? పులి గాండ్రిం పుతో నాకు ప్రాణం తిరిగి వచ్చింది,” అన్నాడు.

జయశీలుడు, బాధతోనేలమీద పార్లాడు తున్న పులికేసి చూసి, “జలపాతం నుంచి కింద రాళ్ళ మీద పడి పులి రెండు కాళ్ళూ విర గ్గొట్టుకున్నది. ఇక దీనికి ఆహారు సంపాదించే శక్తిలేదు. ఏమైనా దీన్ని చంపడానికి నాకు చేతులాడడం లేదు,” అన్నాడు.

సిద్ధసాధకుడికి నీటి ఒడ్డున కొద్దిదూరంలో శూలం దొరికింది. అతడు జయశీలుడి నుంచి కత్తి తీసుకుని, “ప్రాణాలతో నరకబాధపడే ఈ పులికి, బాధా నివృత్తిచేస్తున్నాను, అలా చేయ డంపుణ్యం!” అంటూ కత్తితో ఒక్క వేటుకు పులి తలను మొండెం నుంచి వేరు చేశాడు.