పనిచేసి వేళకు వెళుతున్నారు. మధ్యలో కబు ర్లాడుకోరు. రోజంతా శ్రద్ధగా పనిచేస్తారు.

పనివాళ్ళను అదుపు చేయాలని రమణయ్య, తవ్వుతున్న చెరువు చుట్టూ కంచె కట్టించాడు. అందుకు రెండు వారాలు పట్టింది. ఆ కంచెకు ఒక మూలగా తలుపు పెట్టాడు. అక్కడొక కాపలావాడిని వుంచాడు. పనికి ఆలస్యంగా వచ్చిన వారిని లోపలకు రానివ్వ కూడదన్న నియమం పెట్టాడు. సరిగా పని చేయనివారికి జీతం లేదన్నాడు. పని మధ్యలో కానీ, పని ముగిసేవేళకు ముందు కానీ ఎవరూ బయటకు పోరాదని నియమం విధించాడు. పనివాళ్ళు కబుర్లు చెప్పుకోకుండా కొందరిని కాపలా పెట్టాడు.

ఇదంతా చేశాక పనివాళ్ళకు వేళకు వచ్చి వేళకు వెళ్ళడం అలవాటయింది. వాళ్ళలో వాళ్ళు కబుర్లు చెప్పుకోవడమూ తగ్గింది. అయితే పని వేగం మాత్రం పెద్దగా పెరగలేదు.

ఇందులో ఏదో మర్మమున్నదనిపించి, రమణయ్య చివరకు పోయి భూషయ్యను

కలుసుకుని తనగోడు వెళ్ళబుచ్చుకున్నాడు. “తేడా పనివాళ్ళలో లేదు; నీలోవుంది! చెరువు తవ్వకానికి నువ్వు రాజుగారి నిధులు ఖర్చు చేస్తున్నావు. నేను నా డబ్బు ఖర్చుపెడుతు న్నాను,” అన్నాడు భూషయ్య.

“అయితే మాత్రం, పని చేసేది పనివాళ్ళే కదా! తేడా వాళ్ళలోనేవుండివుండాలి,” అన్నాడు రమణయ్య.

భూషయ్య తల అడ్డంగా ఊపి, “డబ్బు రాజుగారిది కాబట్టి, నువ్వు రోజు కింత అని పనివాళ్ళకు జీతమిస్తున్నావు. డబ్బు నాది కాబట్టినేను, పనికింత అని వాళ్ళకు జీతమి స్తున్నాను. నీపద్ధతి ప్రకారం పనికెన్నిరోజులైనా పట్టిచ్చునని అనుకునే పనివాళ్ళు, నాపద్ధతి ప్రకారం రోజుకెంతేనా పని చేయాలని అనుకుంటారు. తేడా ఎక్కడుందంటావు?” అన్నాడు.

రమణయ్యకు లోపం ఎక్కడుందో అర్థమైంది. ఆయన కూడా తన పద్ధతిని భూషయ్య లాగే మార్చి, చెరువు తవ్వకం పని త్వరగా పూర్తయేలా చేశాడు.