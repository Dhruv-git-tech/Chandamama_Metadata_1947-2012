రామాపురం సంబంధం

రంగనాధం పెద్దబజారులో వున్నతన బట్టల కొట్టు కట్టేసి, ఇల్లు చేరేసరికి అతడి భార్య రాజేశ్వరి నవ్వుతూ ఎదురు వచ్చింది. ఆమె నాలుగు రోజుల క్రితం, తనఅన్నయ్యమనుడి బారసాలకని పుట్టింటికి వెళ్ళి, ఆ రోజు మధ్యా హ్నమే తిరిగి వచ్చింది.

భోజనాల దగ్గర రాజేశ్వరి, రంగనాధంతో, “మా అన్నయ్య మన అబ్బాయికి మంచి సంబంధం చెప్పాడు. లక్షకుపైగా కట్నం ఇస్తారట. కానీ పిల్ల నలుపట! అయితేనేం, అందం కొరుక్కు తింటామా!” అన్నది.

“అంటే, నలుపుగా వుండేవాళ్ళందరూ అందచందాలు లేనివాళ్ళన్నమాట! మరి నీమాటేమిటి?” అంటూ రంగనాధం నవ్వి, రాజేశ్వరి ఏదో అనబోయేంతలో, “సరే, ముందు నేచెప్పేది విను! నిన్న రామాపురం నుంచి, రాజేశ్వరం అనే ఆయన వచ్చాడు. వాళ్ళమ్మాయిని పట్నంలో ఏదో పెళ్ళిలో చూసి, మనఅబ్బాయి ఇష్టపడ్డాడట! పెళ్ళిచూపులకు రమ్మని పిలవడానికి వచ్చాడు,” అన్నాడు.

ఆ మాటలకు రాజేశ్వరికి పాలమారింది. కొడుక్కు పట్నంలో నిక్షేపంలాంటి ఉద్యోగం. ముందేపిల్ల నచ్చిందంటే, కట్నం గుమ్మరించ డానికి ఏ తండ్రి సిద్ధపడతాడు?

“మీరు వెళ్ళి ఆ పిల్లను చూడండి. వాళ్ళు కనీసం లక్ష రూపాయల కట్నం ఇవ్వడానికి సిద్ధపడితే, అప్పుడు నేను వెళ్ళి చూస్తాను!” అన్నది రాజేశ్వరి, కంచంలో చేయి కడిగేసు కుంటూ.

నాలుగు రోజుల తర్వాత రామాపురం బయల్దేరి వెళ్ళాడు రంగనాధం. పిల్ల కుందన్ను బొమ్మలా వుంది. మంచి సంప్రదాయకమైన