వేరేపనిమీద అక్కడికొచ్చిన గవర్రాజు అది చూసి, “నారాయణా! భీముడింట్లో దొంగ తనంచేసినవాడి చేతులు విరిగిపోతాయని మా పేర్రాజు శాపం పెట్టాడు. వాడికి బాగా వాక్యుద్ధి వుంది. నీ చేతులు విరగడం చూస్తే నువ్వేదురాశకుపోయి, ఆ డబ్బుదొంగిలించా వనిపిస్తోంది. అదే నిజమయితే, వెంటనే భీముడి డబ్బు భీముడికిచ్చెయ్యి. లేకుంటే మా పేర్రాజు రెండోశాపం ప్రకారం, ఆ డబ్బు నీ అంత్యక్రియలకే ఉపయోగపడుతుంది!” అన్నాడు.

ఆ మాటలకు నారాయణ హడలి పోయాడు. వెంటనే తన నేరం ఒప్పుకుని, భీముడి డబ్బు భీముడికిచ్చి, శాపం వెనక్కు తీసుకోమని పేర్రాజువద్దకు వెళ్ళి అడిగాడు.

“నేను శాపమివ్వడమేమిటి? భీముడి దుస్థితి చూసి కోపం కొద్దీ ఒకమాట అన్నాను, అంతే! నువ్వు ఏకంగా నీ తప్పునే సవరించు కున్నావు. నీ చేతికి ఏ ఎముకా విరక్కుండా రెండు రోజుల్లో నీ గాయాలు మటుమాయ మవుతాయిలే,” అని పేర్రాజు నవ్వేసి నారాయణకు ధైర్యం చెప్పి పంపేశాడు.

చిత్రంగా రెండు రోజుల్లో నారాయణ చేతి గాయాలు మానిపోయాయి.

గవర్రాజు ఇది అవకాశంగా తీసుకుని పేర్రాజుకు గొప్ప వాక్యుద్ధి వుందనీ, అది పేర్రాజుకే తెలియదనీ గ్రామంలో ప్రచారం ప్రారంభించాడు. గవర్రాజు ఈ విషయం పేర్రాజుకు తెలియనివ్వలేదు. పేర్రాజు చేత మంచిమాట అనిపించడానికీ, చెడ్డమాట అనిపించకుండా వుండడానికీ ధరపెట్టి గ్రామ స్థుల దగ్గర బాగా డబ్బు గుంజసాగాడు.

గ్రామం గ్రామమంతా పేర్రాజు మాట కోసం ఎగబడుతూంటే, కొన్నాళ్ళకు అసలు విషయం అతడికీ తెలిసిపోయింది. తన పేరు మీదుగా గవర్రాజు చేస్తున్న మోసానికి తీవ్ర మైన అసంతృప్తి పుట్టగా, ఒకనాటి రాత్రి ఎవరికీ తెలియకుండా ఇల్లు విడిచిపెట్టాడు.

గమ్యం తెలియని ప్రయాణం చేస్తున్న పేర్రాజుకు అకలిదప్పులు తెలిసేసరికిఎక్కడా చెట్టూ, పుట్టా, మనిషీ కనబడలేదు. “ఇప్పుడెవరైనా కనిపించి, నన్ను తన ఇంటికి చేర్చి విందుభోజనం పెడితే బాగుండును కదా!” అనుకున్నాడతడు.

ఆ సమయంలో అటుకేసి ఒక గుర్ర బ్బండి వచ్చింది. ఆ బండిలో వున్న ధనవం తుడు, పేర్రాజును తన బండిలో ఎక్కించు కుని ఇంటికి తీసుకువెళ్ళి చక్కని విందు భోజనం పెట్టాడు.