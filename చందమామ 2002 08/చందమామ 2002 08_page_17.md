తగిన భార్య!

హోడ్డా నజీరుద్దీన్ ఒకనాడు తన స్నేహితుడితో కూర్చుని ద్రాక్షరసం తాగుతూండగా, మరొక మిత్రుడు సంతోషంగా అక్కడికి వచ్చి, “వచ్చే వారం నాకు పెళ్ళి. నువ్వు రావాలి,” అన్నాడు.

“తప్పకుండా వస్తాను. కూర్చో,” అంటూ ద్రాక్షరసం అందించాడు హోడ్డా.

వచ్చిన మిత్రుడు లోటాను అందుకుంటూ, “అవునూ, చాలాకాలంగా నాకు ఒక అను మానం,” అన్నాడు.

“ఏమిటి?” అన్నాడు హోడ్డా.

“ఇంతకాలంగా నువ్వు ఎందుకు పెళ్ళి చేసుకోలేదు? అసలు పెళ్ళి ప్రయత్నం చేశావా, లేదా?” అని అడిగాడు మిత్రుడు.

“చేశాను, చేశాను. ఇప్పుడు కాదు. చాలా యేళ్ళక్రితం,” అన్నాడు హోడ్డా.

“అలాగా! తగిన వధువు దొరకలేదా ఏం?” అన్నాడు మిత్రుడు.

“దొరక్క కాదు; అది చాలా పెద్ద కథ. నేను యువకుడిగా ఉన్నప్పుడు తగిన భార్యను పెతుక్కుంటూ బయలుదేరాను. ఎంతోదూరం ప్రయాణం చేశాను. కొండలూ, కోనలూ తిరిగాను. చివరికి ఒక చిన్న గ్రామంలో

ఒక అందమైన యువతిని చూశాను. ఆమె చాలా తెలివైనదీ, గుణవతీ కూడాను. కాని లోకజ్ఞాను శూన్యం. అలాంటి యువతి నాకు పెద్ద సాయంగా ఉండదు కదా. అందుకని తగిన భార్య కాదనుకున్నాను. అక్కడి నుంచి బయలుదేరి ఒక పట్టణం చేరు కున్నాను. అక్కడొక యువతిని చూశాను. ఆమెకు అందచందాలూ, దయాగుణంతో పాటు లోకజ్ఞానం కూడా ఉంది. ఆవేశానకు ఇంచుమించు తగిన భార్య అనుకున్నాను,” అని ఆగాడు హోడ్డా.

“మరి ఆమెనెందుకు చేసుకోలేదు?” అని అడిగారు అతడి మాటలను ఆసక్తిగా వింటూన్న మిత్రులిద్దరూ ఏక కంఠంతో.

“ఆమెకు మన భాష రాదు. భాష రానిదాన్ని చేసుకుని ఎలా కాపురం చేసేదని ఆలోచించి ఆమె తగిన భార్య కాదనుకున్నాను. ఆ తరవాత అక్కణ్ణించి ఈజిప్టుదాకా వెళ్ళాను. అక్కడ ఒక చక్కని యువతిని చూశాను. ఆమెకు అందం, గుణం, లోకజ్ఞానం, దైవభక్తి అన్నీ ఉన్నాయి. మన భాష కూడా తెలుసు. ఆమెతో మాట్లాడి నుంతసేపు ఎంతో అనందించాను. ఆమె నాకు అన్నివిధాలా తగిన భార్య అని నిర్ణయించాను,” అన్నాడు హోడ్డా.

“అంతటి గొప్ప సౌందర్యరాశినీ, సుగుణ వతినీ ఎందుకు పెళ్ళిచేసుకోలేదు మరి?” అని అడిగారు మిత్రులు.

“ఏం చేయను! నేను ఆమెను తగిన భార్య అనుకున్నానే తప్ప, ఆమె నన్ను తగిన భర్త అనుకోలేదే!” అంటూ గాథంగా నిట్టూర్చాడు హోడ్డా.