జయశీలుడు కొద్ది క్షణాలు ఆలోచిస్తూ మౌనంగా వూరుకుని, “మకరకేతును మనం వదలవలసిందికాదు!” అన్నాడు.

“జయశీలా! ఇప్పుడు ఆలోచించవల సింది, గతాన్ని గురించి కాదు. మనం ఎలాంటి ప్రాంతానికి చేరాం అన్నది ప్రశ్న!” అన్నాడు సిద్ధసాధకుడు.

ఆ ప్రశ్నకు జవాబా అన్నట్టు, సాధకుడు మాట ముగించేలోపలే, నదికి దిగువనున్న గుబురుచెట్ల ప్రాంతాన్నుంచి, ఒకమనిషి పెట్టిన చావుకేకా, కొండగొర్రె అరుపూ వినిపించినై.

“కొండగొర్రె మనిషిని పట్టిందా? లేకమనిషి కొండగొర్రెను పట్టాడా-ఇద్దరూ ప్రాణభయంతో అరిచినట్టుందే!” అన్నాడు సిద్ధసాధకుడు, ఆ ధ్వని వచ్చినవైపు తలతిప్పి చూస్తూ.

ఇద్దరూ ఆ ధ్వని వచ్చినమైపుకు నడిచారు. కొంతదురం వెళ్ళేసరికి, వాళ్ళకు భయాళ్ళ ర్యాలు కలిగించే దృశ్యం ఒకటి కంటబడింది. నీటి ఒడ్డున వున్న ఒక మహావృక్షం కొమ్మ నుంచి ఒక గొర్రెపాటేలూ, ఒక మరుగుజ్జు మనిషీ వేళ్ళాడుతున్నారు.

ఇది చూస్తూనే సిద్ధసాధకుడు శూలం ఎత్తి, “వీళ్ళను పట్టినదేదో అదృశ్యంగా వున్న భూతం! ఈ క్షణమే నా శూలంతో దాని గుండెల్సి చీల్చబోతున్నాను,” అంటూ కొమ్మ కిందికి పోయి, శూలం ఎత్తబోయేంతలో, మరొక చెట్టుకొమ్మ చప్పున అతడికేసి వంగి భుజం పట్టుకున్నది.

సిద్ధసాధకుడు ఎగిరి పక్కకు గంతువేసి, “జయశీలా, జాగ్రత్తసుమా! వీళ్ళను పట్టింది ఆయీ భూతం కాదు, అదృశ్యంగా చెట్టులో వున్న ఎవడో రాక్షసుడు,” అన్నాడు.

జయశీలుడు మారు మాట్లాడకుండా ముందుకుపోయి, చెట్టు కొమ్మను కత్తి వేటుతో నరికాడు. మరుగుజ్జువాడూ, గొర్రెపాటేలూ దిగువనున్న నది నీటిలో దభీమంటూ పడ్డారు.

నీళ్ళలో నుంచి వడవడ వణికిపోతూ బయటికి వచ్చిన మరుగుజ్జువాడు, జయశీలుడూ, సిద్ధసాధకులకేసి కళ్ళు చికిలించి చూస్తూ, “అయ్యాలారా! తన సేనానాయకుణ్ణి మను షులను తినే రాక్షసిచెట్టు నుంచి కాపాడి నందుకు, మాగడేకారిరాణి తమకు తప్పక మంచి బహుమానం ఇస్తుంది,” అన్నాడు.

వాడు మాట ముగించే లోపలే, చెట్ల చాటున పెద్ద కలకలం బయలుదేరింది. ఆ మరుక్షణం, రెండు కొండపాటేళ్ళను పూన్చిన రథం మీద, జింక చర్మాలు ధరించి, కొంగా, నెమలి ఈకలూ కలిపి కుట్టిన కిరీటం పెట్టు కున్న, ఒక స్త్రీ వాళ్ళకేసి వచ్చింది. ఆ రథం