ఇది విన్న రంగనాథం నోట మాట పెగల లేదు. అర్ధరాత్రి దాటాక కాస్త నిద్ర పట్టింది. తర్వాత మెలుకువ వచ్చేసరికి బారెడు పాద్దె క్కింది. పక్కన భూషణం లేడు.

రంగనాథం ఇంట్లోంచి బయటకువచ్చాడు. ఎదురుగా ఒక ముసలమ్మ తుమ్మచెట్టు కాయలు కోసి మేకలకు వేస్తున్నది. ఆమె, రంగనాథం కేసి చూసి, “ఎవరు మీరు? రాత్రంతా, ఆ పాడుబడ్డ కొంపలో కాలం గడిపారా? ఏమన్న ధైర్యం!” అన్నది.

ఆమె మాటలు సరిగా అర్థంకాని రంగ నాథం, “ఒకటే వర్షం. తప్పనిసరై ఈ ఇంట్లో తల దాచుకోవలసి వచ్చింది. ఇంతకీ, రాత్రి ఇంట్లో వున్న ముసలాయన ఎటు వెళ్ళి నట్టు?” అన్నాడు.

ఆ మాటలు వింటూనే ముసలావిడ చేతిలోని కొంకి కర్రను కిందపడవేసి, “ఔనూ! కట్నాల పిచ్చిభూషణంగారు దయ్యమయ్యా డని ఊళ్ళోవాళ్ళు చెప్పుకునేది నిజమేనన్న మాట! కట్నం కోసం పీడించాడని కోడలు కక్ష కట్టి, ఇంట్లోంచి తరిమేసింది. తర్వాత భూషణంగారు దిక్కులేక, ఈ ఇంట్లోనే నాలుగు

నెలలపాటు మంచాన పడి నరక యాతనలు అనుభవించి, ఏడాది క్రితమే పోయాడు!” అన్నది.

రంగనాథం తన చెవులను తానే నమ్మలేక పోయాడు. రాత్రంతా తానొక దయ్యంతో గడిపానన్న నిజం, ఆయన వెన్నులో వణుకు పుట్టించింది. అప్పటికప్పుడు ఒక నిశ్చయానికి వచ్చిన రంగనాథం, అటుకేసి వస్తున్న ఒక బాడుగ బండిని ఆపి లోపల కూర్చున్నాడు. బండి వెనుదిరిగింది.

ఆ తర్వాత కొద్దిసేపటికి భూషణం, ఇంటి ఆవరణలో వున్న చెట్ల చాటునుంచి బయటికి వచ్చి, ముసలావిణ్ణి సమీపించి, “అక్కయ్యా! సేను చెప్పుమన్నట్టు చెప్పి, ఈ రంగనాథంగార్ని నాలాంటి దురవస్థ పట్టకుండా పుణ్యం కట్టు కున్నావు,” అన్నాడు.

“పుణ్యమా! ఆయనకు కట్నం పిచ్చి వదిలిందని, నీకెలాతెలుసు?” అని అడిగింది ముసలావిడ ఆశ్చర్యపోతూ.

“తెలియడులేదా! ఆయనబాడుగబండిని వెనక్కుతిప్పించి, రామాపురంకేసివెళ్తున్నాడు,” అన్నాడు భూషణం సంతోషంగా.