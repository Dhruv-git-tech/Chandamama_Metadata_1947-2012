వాడు ఎంతో అందంగా వుంటాడు,"అన్నది సుగుణ.

శ్రీధరవుడు, తనూ నవ్వాలనుకున్నాడు; నవ్వు రాలేదు. ఆయన మాధవుణ్ణి వెతు క్కుంటూ వెళ్ళి, తనకు నవ్వడం నేర్పమ న్నాడు. దానికి మాధవుడు, "నీ గురించి తక్కువగానూ, ఇతరుల గురించి ఎక్కువగానూ ఆలోచించడం అలవరచుకో. మనం మనగురించే ఆలోచించుకుంటే, ఏదో కొద్ది క్షణాలపాటు సంతోషపడతాం. అలాకాక, ఇతరుల మంచికి సంతోషపడితే అన్నివేళలా ఆనందమే!" అన్నాడు.

ఇతరుల గురించి ఆలోచించడం, తన వల్లకాదన్నాడు శ్రీధరవుడు. "అయితే, ఈ ఊరి చివరవున్న మామిడి తోటలోని నిత్యానంద స్వామి దగ్గరకు వెళ్ళు. ఆయన నీకు నవ్వువచ్చే హాస్యకథలు చాలా చెబుతాడు. అవి గుర్తు చేసుకుంటే చాలు పాట్టచెక్కలయ్యేటంత నవ్వొస్తుంది," అని చెప్పాడు మాధవుడు.

శ్రీధరవుడు, నిత్యానందస్వామిని దర్శించి ఆయన చెప్పిన హాస్యకథలు విన్నాడు. అప్పుడు నిజంగానే ఆయనకు పాట్టచెక్కలయ్యేటంత నవ్వొచ్చింది. ఆయన్ని చూస్తూ

నిత్యానందస్వామి కథలు చెప్పడం ఆపి చాలాసేపు నవ్వాడు.

"మీ కథలకు మీకే నవ్వు రావడం విచి త్రంగా వుంది, స్వామీ!" అన్నాడు శ్రీధరవుడు ఆశ్చర్యపోయి.

నిత్యానందస్వామి నవ్వడం ఆపి, "నేను నా కథలకు నవ్వడం లేదు. నీ పాట్ట కదిలిపో తున్నదిగానీ నీ ముఖంలో నవ్వులేదు. అది చూసి నేను నవ్వాపుకోలేకపోయాను," అన్నాడు. "అయ్యో, నేను నవ్వాను, స్వామీ! అలా నవ్వినప్పుడే నా పాట్టకదిలింది," అన్నాడు శ్రీధరవుడు అసంతృప్తిగా.

"అలాగా! అయితే నవ్వినా, నీ ముఖంలో తేడా లేదు. నీ మనసులోని స్వార్థభావాలే వికారంగా వెలువడుతున్నాయి. అందుకే నీ నవ్వు తెలియడం లేదు, ఏం చేయగలం మరి!" అన్నాడు నిత్యానందస్వామి సాలోచనగా.

శ్రీధరవుడికి అప్పటికి విషయం పూర్తిగా అర్థమైంది. ఆయన సిరిపురం తిరిగివెళ్ళి, ఊళ్ళో పదిమందికీ మేలుకలిగే పనులు చేయడం మొదలుపెట్టాడు. ఆ తర్వాత ఆయనను తను కురూపినన్న వాస్తవం ఏమాత్రం బాధించలేదు.