శివుడు, “లేదు, నా గణాలకు గణనాథుడుగా విఘ్నుశ్వరుడే ఉండాలి! కుమార స్వామికి దేవసేనాధిపత్యం ఉండనే ఉంది. అదీగాక, రెండు పనులు చూసుకోవడం శ్రమకూడా!” అన్నాడు.

విఘ్నుశ్వరుడు, కొంతసేపు ఆలోచించి, “నాన్నగారూ, ఏదేనా పరీక్ష పెట్టి నెగ్గినవారికే గణనాయకత్వం ఇవ్వడం సమంజసంగా ఉంటుంది గదా!” అన్నాడు.

దేవతలు, ప్రమథులు కలిసి ఒకపందెం పెట్టారు. ఈ భూమ్మీదున్న అన్ని క్షేత్రాల్ని, తీర్థాల్ని ఎవరు ముందు సేవించి తిరిగి వస్తారో వారు గెల్చినట్టు అని.

కుమారస్వామి నెమలి మీద ఎగిరి వెళ్ళాడు.

వినాయకుడు లోపల సంతోషిస్తూ చక్కా చతికిలబడి కూర్చున్నాడు.

అప్పుడు విష్ణువు అతణ్ణి ఏకాంతానికి తీసుకెళ్ళి, “నాయనా! మేము నిన్ను అభిమా నిస్తున్న వాళ్ళం. నీ ఓటమి మా దేవతలందరి ఓటమీ అవుతుంది. మాకు తలవంపులు తేవ డంనీకు భావ్యం కాదు. అదీగాక తండ్రిగొప్ప దనం తనయుడు నిరూపించితేనే జన్మసార్థ కత అవుతుంది. నువ్వేమీ తిరగనక్కరలేదు. నేను చెప్పినట్టు చేస్తే చాలు!” అని విఘ్నుశ్వరుడి చెవిలో రహస్యం ఉపదేశించాడు.

పార్వతి ‘హమ్మయ్య’ అనుకుంటూ విష్ణువును కృతజ్ఞతగా చూసింది.

విఘ్నుశ్వరుడు మఠం సేసి కన్నులు మూసి శివపంచాక్షరీ మంత్రాన్ని భక్తితో జపిస్తూ కూర్చున్నాడు.

కుమారస్వామి వెళ్ళినచోటల్లా అంత కంటే ముందే విఘ్నుశ్వరుడు ఎలుక మీద వచ్చి తీర్థమాడి సేవించి వెళ్ళినట్లు తెలుసు కుని ఆశ్చర్యపడుతూ హతాళుడైతిరిగి వస్తూనే తాను ఓడిపోయినట్లూ, విఘ్నుశ్వరుడిదే విజయమనీ చెప్పాడు.

విఘ్నుశ్వరుడు తమ్ముడితో చేతులు కలిపి శివుడి వద్దకు తీసుకెళ్ళి, “తమ్ముడూ! నేను జయించనూ లేదు. నీవు ఓడనూ లేదు. మనం ఇద్దరం నిమిత్తమాత్రులం. జయించింది నాన్నగారే! శివపంచాక్షరీ మహిమ అలాంటిది. గెలిచినది శివనామం, గెలిపించింది విష్ణువు!” అని జరిగింది చెప్పాడు.

విఘ్నుశ్వరుడూ, కుమారస్వామీ చెరో పాదమూ పట్టుకొని తండ్రికి భక్తితో మొక్కారు.

కుమారస్వామి అందరి మధ్య నిలబడి, “విఘ్నుశ్వరుడికి ప్రమథగణాధిపత్య పట్టాభి