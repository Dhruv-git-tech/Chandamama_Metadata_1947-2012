అప్పుడు పేర్రాజు, “ఇది కలో నిజమో తెలియడం లేదు!” అంటూ ధనవంతుడికి తన కథ చెప్పాడు.

ధనవంతుడు కూడా ఆశ్చర్యపడి, “మీకు నిజంగా మహిమలున్నట్టే తోస్తున్నది. నాకు దైవమే మిమ్మల్ని చూపించాడేమో. పదేళ్ళ నా కుమారుడు నాలుగేళ్ళ వయసు నుంచీ ఏదో తెలియని జబ్బుతో బాధపడుతున్నాడు. మాటకూడా పడిపోయింది. మీ మనోసంక ల్పంతో వాడి జబ్బు నయం చేయండి,” అని కోరాడు.

అప్పటికి పేర్రాజుకూ తన శక్తులపై నమ్మ కంకుదురుతున్నది. అతడా ధనవంతుడి కొడుకును చేతులతో నిమిరి, “పక్షం తిర క్కుండా నువ్వు అందరి పిల్లల్లాగా మామూ లుగా లేచి తిరగాలి!” అన్నాడు.

ఇది జరిగిన నాలుగు రోజులకు పట్టం నుంచి వైద్యుడొకడు వచ్చి, ధనికుడితో,

“మీ అబ్బాయి జబ్బు గురించి విని వచ్చాను. దీన్ని కుదిర్చే మందు నాకు తెలుసు. పది రోజుల్లో మీ వాణ్ణి మామూలు మనిషిని చేస్తాను,” అన్నాడు.

ఆ వైద్యుడు అన్నట్లే, ఆ మందు పని చేసింది. దాంతో చుట్టుపక్కల పేర్రాజు పేరు మోగిపోయింది. అతడికి వాక్యుద్ధి వున్నదనే అంతా నమ్మసాగారు. పేర్రాజుకూ తనమాటపై విశ్వాసం పెరిగింది.

ఇలా వుండగా - ఒక రోజు సాయంత్రం పేర్రాజు నదీతీరానికి చల్లగాలి కోసం వెళ్ళాడు. అక్కడ ఒకపేదరాలు బట్టలు ఉతుక్కుంటున్నది. ఆమె కొడుకు పదేళ్ళవాడు అటూ ఇటూ రాళ్ళు విసురుతూ ఆడుకుంటున్నాడు. వాటిలో ఒకటి పేర్రాజుకు తగిలింది. బాధతో పేర్రాజు కేకవేయగానే, కుర్రవాడు భయం కొద్దీ నదిలోకి దూకేశాడు. వాడికి ఈత రాదని ఎరిగిన వాడి తల్లి వణికిపోతూ, “ఓ, పేర్రాజు