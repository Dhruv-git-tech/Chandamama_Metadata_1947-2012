కరించి, “ఓ అందాలరాశీ! ఒక వృద్ధుడితో కాపు రంచేస్తూ నువ్వు నీ జీవితాన్ని వృధా చేయడం మాకు బాధ కలిగిస్తున్నది. మేము కపలలము. అశ్వినీకుమారులు మా పేర్లు. మేము దేవత లకు వైద్యులం. నీకు ఇష్టమైతే మా ఇరువురిలో ఒకరిని నీ భర్తగా స్వీకరించి సంతోష జీవితం సాగించవచ్చు,” అన్నారు.

సుకన్యకు పట్టరాని ఆగ్రహం కలిగింది. వాళ్ళను శిపిస్తానన్నది. కాని, అశ్వినీదేవతలు తమ దుందుడుకు చర్యకు క్షమాపణలు చెప్పుకున్నారు. “మా దగ్గరున్న ఒక రహస్య రసవాదం ద్వారా ముసలివాడైన నీ భర్తను నవ యువకుడిగా మార్గగలం. పోయిన చూపు కూడా తిరిగి వస్తుంది. అందుకు ఆయన చేయవలసిందల్లా, మాతో వచ్చి ఈ తటాకం లోకి దిగి ఒకసారి మునిగి పైకి లేవాలి. అయితే, మేము నీళ్ళనుంచి వెలుపలికి వచ్చాక, నీకొక పరీక్ష ఉంటుంది. అందుకు నీకు సమ్మత మేనా?” అని అడిగారు.

సుకన్య తన భర్తకు రేయింబవళ్ళు పరిచర్యలు చేస్తున్నప్పటికీ, ఆయన చూపు పోవడానికి కారణం తానే అన్న అపరాధ భావం ఆమెను ఎప్పుడూ వేధిస్తూనే ఉంది. ఇప్పుడు ఆయనకు చూపు వచ్చే అవకాశాన్ని చేజార విడుచుకో కూడదని నిర్ణయించింది. అందు

వల్ల, అశ్వినీ కుమారుల పరీక్షకు నిలబడాలను కున్నది. అయితే, భర్త అందుకు అనుమతించాలికదా? వెళ్ళి సంగతి చెప్పింది. అశ్వినీదేవతలు పెట్టనున్న పరీక్ష ఎలాంటిదో సుకన్యకు గానీ, చ్యవనుడికి గానీ తెలియదు. అయినప్పటికీ, సుకన్య పరీక్షను ఎదుర్కోవడానికి ముని అనుమతించాడు.

అశ్వినీదేవతలూ, చ్యవనమునీ తటాకం లోకి దిగారు. “మేము నీళ్ళలోకి మునిగి పైకి లేచాక, నువ్వు నీ భర్తను చేయిపట్టి స్వీకరించాలి,” అని సుకన్యను హెచ్చరించారు అశ్వినీ దేవతలు.

ఆ తరువాతముగ్గురూ నీళ్ళలోకి మునిగారు. కొంతసేపటికి పైకి లేచినప్పుడు ముగ్గురూ ఒకే రూపాలతో ఉన్నారు. ఆ ముగ్గురిలో ముని ఎవరని తెలుసుకోవడానికి మానవమాత్రులకు సాధ్యమయ్యే పనికాదు. అయితే సుకన్యమామూలు మనిషి కాదుకదా. అశ్వినీదేవతలు తన మీద ప్రయోగిస్తున్న ఉపాయాన్ని గ్రహించింది. ఆమె కళ్ళుమూసుకుని జగన్మాతను స్మరించి, ఆ ముగ్గురిలో ఒకరి చేయి పట్టుకు న్నది. ఆయనే ఆమె భర్త చ్యవనుడు!

సుకన్యా చ్యవనులు తమ సమయాన్ని ఆధ్యాత్మిక అభ్యున్నతికి వినియోగిస్తూ, చిర కాలం సుఖసంతోషాలతో జీవించారు.