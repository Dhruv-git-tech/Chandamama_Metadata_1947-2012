ఇంత లోతు నీటి అడుగున గాలి పీల్చ గలడా? మాట్లాడగలడా? చూడగలడా?” అని ప్రశ్నించాడు.

“అవును, జయశీలా, ఏమిటీ వింత! అంతా, ఆ మహాకాళుడి దయ,” అంటూ సిద్ధసాధకుడు చుట్టూ ఆశ్చర్యంతో కలయ చూశాడు.

జలగ్రహం తలెత్తి సూటిగా ముందుకు దూసుకుపోతున్నది. ఎదురుగా ఒకచోట నీటి అడుగున వున్న ఒక పెద్ద కొండగుహలోంచి, నీరు మహావేగంగా వచ్చిపడుతున్నది.

మకరకేతు, “జలగ్రహా!” అని తన వాహనాన్ని హెచ్చరించి, కొండగుహకేసి నడుపుతూ, “జయశీలా, సిద్ధసాధకా! మాట్లా డరేం, ఆలోచిస్తున్నారా? నీటి అడుగున వుండీ, మీ ఇద్దరూ ప్రాణాలతో వుండడానికి కారణం అర్థమైందా?” అన్నాడు.

“ఆ, అర్థమైంది! నిన్నూ, నీ జలగ్రహాన్నీ అంటిపెట్టుకు వున్నంత వరకూ, మా బోటి మనుషులక్కూడా, నీటి అడుగున గాలి పీల్చుతూ బతగ్గలిగిన శక్తి వుంటున్నదన్న మాట!” అన్నాడు జయశీలుడు.

“బాగా గ్రహించావు! మరి కత్తిపిడి మీద చేయవేశావెందుకు?” అన్నాడు మకరకేతు పరిహాసంగా.

“నీ తల నరకడానికి! ముందు జలగ్రహాన్ని నీటిపైకి తీసుకుపోతావా, లేదా?” అన్నాడు జయశీలుడు కోపంగా.

సిద్ధసాధకుడు శులాన్ని ఎత్తి, “జై, మహా కాళా! నీటి అడుగున నీకు ఏ ప్రాణినీ బలి ఇచ్చిన భక్తుడు, ఈనాటి వరకూ భూప్రపం చంలో వుంటాడను కోను!” అంటూ శులాన్ని మకరకేతు మెడకు ఆనించాడు.

మకరకేతు పెద్దగా న్వ్యి, “మీ ఆజ్ఞపాటించ నందుకు, మీరు నా తల నరుకుతారా? సరే, అలా జరిగిన మరుక్షణం మీ ఇద్దరికీ నీటి అడుగున బతగ్గలిగిన శక్తి పోతుంది. ఆ తర్వాత, మీ ఇద్దరి శవాలూ నీటిపైన తేలి ఆడగలవు,” అన్నాడు.

మకరకేతు ఇలా అనేసరికి, జయశీలుడికీ, సిద్ధసాధకుడికీ, ఇప్పుడు తాము మకరకేతుడికి బందీలమన్న వాస్తవం తెలిసి మనసులో భయం కలిగింది.

ఇంతలో ఒక పెద్ద మొసలి, ఒక చేపను తరుముకుంటూ వాళ్ళకేసి వచ్చింది. మకర కేతు మొసలితోకపట్టుకుని దూరంగా విసిరి వేసి, “జయశీలా, మీరు నాకు బందీలు కారు; నేనూ మీకు బందీని కాను, జలగ్రహం గుహ నీటి నుంచి రెండు కోసుల దూరం