పిన్నవయసు!

పూర్వం వింధ్యపర్వత ప్రాంతాలగల విజయపురి రాజ్యం పట్ల, ఇరుగుపారుగు రాజ్యాలు
శత్రుభావంతో మెలుగుతూండేవి. ఆ కారణంగా, రాజ్యం ఎప్పుడూ యుద్ధవాతావరణంతో
వుండేది. ఇలాటి పరిస్థితుల్లో ప్రధానమంత్రి మరణించాడు. రాజు, మిగిలిన మంత్రుల్లో
రమాకాంతశర్మ అనే అతణ్ణి ప్రధానమంత్రిగా నియమించాడు.

ఈ కొత్త ప్రధాని, రాజుకిచ్చే వివేకవంతమైన సలహాలవల్లా, మంత్రాంగంవల్లా సంవత్సరం
గడిచేలోపల విజయపురి రాజ్యానికి, పారుగురాజ్యాలతో సత్సంబంధాలు ఏర్పడినై. ఇలా
ఎంతోకాలం గడిచింది. ఒకనాడు రమాకాంతశర్మ రాజుతో, “మహారాజా నేనిక విశ్రాంతి
తీసుకోదలిచాను; అనుమతించండి. రాజ్యానికి నాకంటే పిన్నవయసువాడు ప్రధానమంత్రి
కావలసిన అవసరం వున్నది,” అన్నాడు.

రాజు, రమాకాంతశర్మను మరికొంతకాలం వుండమని కోరాడు. కాని, అందుకు రమాకాంత
శర్మ ఒప్పుకోలేదు. అప్పుడు, రాజు ఆయన్నే కొత్త ప్రధానమంత్రిని ఎంపికచేయమన్నాడు.

రమాకాంతశర్మ, మంత్రులు ముగ్గురిలో ఒకరిని కొత్త ప్రధానిగా ఎంపికచేశాడు. ఇక్కడ
వింతగొలిపే విషయమేమంటే - రమాకాంతశర్మ తొంబైయేళ్ళవాడు, ఆయన ఎంపికచేసిన
ప్రధాని వయసు ఎనబైయేళ్ళు!

ఆగ్ట్ 2002

10

చందమామ