పోయి, అవతలవున్న కొండమీది జలాశయం
చేరగానే - అక్కణ్ణించి మీ దారిన మీరు
పోవచ్చు,” అన్నాడు.

ఒక అరగంట కాలం గడిచేసరికి, కొండ
మీది జలాశయాన్ని చేరింది జలగ్రహం.
మకరకేతు ఆజ్ఞాపించగానే అది అక్కడ నీటి
మీదతేలి, తొండు ఎత్తిపెద్దగా ఘీంకుించింది.

జయశీలుడూ, సిద్ధసాధకుడూ ఒకసారి
గట్టిగా గాలి పీల్చుకుని, ప్రాణాలతో బయట
పడినందుకు సంతోషించారు. జయశీలుడు,
మకరకేతును, “ఓయీ కేతూ! మాయాసరో
వరం ఇదేనా?” అని అడిగాడు.

ఆ ప్రశ్నకు మకరకేతు వెంటనే జవాబు
చెప్పక, శరీరంలో దిగివున్న కత్తినీ, బాణాన్నీ
ఒకసారి చూసుకుని, “హా, ఇప్పుడు జరిగిన
జలచికిత్స, నా శరీర బాధను చాలావరకు ఉపశ
మింపచేసింది, అంతా ఆ సరోవరేశ్వరుడి
కరుణా కటాక్షం!” అంటూ ఒక క్షణం ఆగి,
“జయశీలా, మాయాసరోవరం ఇది కాదు,
దాన్ని చూసిన మానవమాత్రులెవరూ, ఈనాటి
వరకూ, ఆ ప్రాంతాన్ని మదిలి రాలేదు,” అన్నాడు.

జయశీలుడు మరేదో అడగబోయేంతలో,
మకరకేతు, “జలగ్రూపు!” అంటూ గట్టిగా కేక
పెట్టాడు.

జయశీలుడూ, సిద్ధసాధకుడూ రానున్న
ప్రమాదాన్ని గుర్తించి, ఏనుగు నీట మునుగు
తూండగానే ఇద్దరూ చప్పున ఎగిరి కిందికి
దూకి ఈదుకుంటూ పోయి, నీటి వాలున
పడి వస్తున్న ఒక చెట్టును పట్టుకున్నారు.
వాళ్ళు నీటపడి లేస్తూ, దాని కొమ్మల మీదికి
పోయేసరికి, చెట్టు బోదె మీద బోర్లా పడు
కుని, ముందు కాళ్ళతో విరిగిన కొమ్మలను

పట్టుకుని వున్న ఒక పెద్దపులి కంట పడింది.
చెట్టు నీటిలో మునుగుతూ తేలుతూ,
దాపులనున్న జలపాతం చేరి దిగువకు పడు
తూండగా, జయశీల సిద్ధసాధకులు ఇవి
తమకీలోకంలో ఆఖరిక్షణాలనుకుంటూ
గట్టిగా కళ్ళు మూసుకున్నారు.

జలపాతం కొండపైనుంచి కిందికి దుమికే
చోట, చిన్నా పెద్ద కొండరాళ్ళు చాలా వున్నవి.
చెట్టు మధ్యమభాగం ఒక కొండరాయి మీద
పడి, రెండుగా విరిగింది. ఒక భాగం మీద
జయశీలుడూ, రెండవ భాగం మీద పులీ,
సిద్ధసాధకుడూ వున్నారు.

కొంతసేపటికి జయశీలుడు కళ్ళుతెరిచి
చూశాడు. అతడిప్పుడు నీటి అంచునవున్నాడు.
నడుము నుంచి దిగువభాగం నీటిలో తడుస్తు
న్నది. తల మాత్రం కొంత మిట్టప్రదేశాన వున్నది.
దూరంగా జలపాతం హోరు వినిపిస్తున్నది.