విఘ్నశ్వరుడు

కుమారస్వామికి తన పెళ్ళి ఆగిపోవడానికి కారణమైన విఘ్నుశ్వరుడి మీద చాలా గురుగా ఉంది.

ఒకనాడు అతడు తల్లితో, “వాజమ్మకాక జేజెమ్మ ఎలాగౌతాడమ్మా అన్న! నలుగు ముద్ద తిండిముద్దకే గాని ఘనకార్యం చేయ గలడా?” అన్నాడు విఘ్నుశ్వరుడికేసి చేయి చూపుతూ ఎకసక్కెంగా.

వినాయకుడు గుడ్ల నీరు పెట్టుకొని, “చూడమ్మా! తమ్ముడు నన్ను ఎంతలేసి మాటలంటున్నాడో...” అంటూ ఏడ్చినంత పనిచేశాడు.

కుమారస్వామి మాటలకు పార్వతికి కూడా కోపం వచ్చింది. వినాయకుణ్ణి అక్కున చేర్చుకొని బుజ్జగిస్తూ, “నాన్నా, నేను చేసిన బొమ్మవని వాళ్ళకు అక్కసురా! తండ్రిచంపనే

చంపేశాడు, తమ్ముడు ఇలాగదెప్పతున్నాడు. పోనీలే, వాళ్ళ అజ్ఞానం వాళ్ళకే తలవంపు!” అంది.

“తమ్ముడు అజ్ఞాని అయితే అవుతాడు గాని, నాన్నకు అజ్ఞానం ఏమిటమ్మా నీ పిచ్చిగాని...” అన్నాడు గణపతి ఎంతో ఆశ్చర్యంగా.

పార్వతి ఏదో తులుంచుకొని, “నాకు కాదురా పిచ్చి, ఆ శంకరమహాదేవుడికే పిచ్చిఎక్కి విష్ణుదేవుడి జగన్మోహిని అవతారం పెంటబడి నవ్వులపాలవలేదా ఏమిటి!” అన్నది.

“ఆ తర్వాతేం జరిగిందమ్మా?” అన్నాడు గణపతి.

“ఏదో ఘోరమే జరిగింది, వాళ్ళిద్దరి మధ్యా ఒక భైరవుడనే కారుచీకటిలాంటి భూతపిల్లడు పుట్టాడట!” అంది తల్లి.