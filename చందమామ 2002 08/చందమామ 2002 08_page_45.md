చందమామ కబుర్లు

గుజరాత్‌లో
అశ్వమేధయాగం!

రామాయణ మహాభారతాలలో శ్రీరాముడు, ధర్మరాజు చేసిన అశ్వమేధ యాగాల గురించి చదువు కున్నాం. 2001 వ సంవత్సరంలో భయంకరమైన భూకంపానికి గురైన గుజరాత్‌లో ఇప్పుడు ఆధునిక అశ్వమేధయాగం చేయడానికి తలపెట్టారు. యాగ విధులను తు.చ. తప్పకుండా శాస్త్రాక్షరంగా నిర్వర్తించగలమని నిర్వాహకులు చెబుతున్నారు. ఉత్తర కేరళ కన్షన్‌గాడ్‌లో తయారుచేసిన కొయ్య యాగా శ్వాన్ని తెప్పించారు. 6 అడుగుల ఎత్తూ, 7 అడుగుల పాడవూ గల ఈ గుర్రం బొమ్మను తమిళనాడు కళ్ళక్కురిచ్చికి చెందిన స్వామిదురై, ఒకే మామిడిచెట్టునుంచి చెక్కాడు. దానిని చెక్కడానికి అతనికి ఒక నెల పట్టింది. ఆ తరవాత దానిని అలంకరించడానికి మరో పక్షం రోజులు పట్టింది. గుర్రానికి ఇత్తడి కవచం తొడిగాక దానిని ప్రజలు దర్శించడానికి వీలుగా వాహనం మీద పదిహేను రోజుల పాటు తిప్పారు. అశ్వం వెనకవెళ్ళిన పండితులు ఆ పదిహేను రోజుల పాటు మంత్రాలను పఠించారు.

నిశ్శబ్ద దినం

ఏప్రిల్ 13వ తేదీ మనదేశం పలు ప్రాంతాలలో ఆయా ప్రాంతాల నూతన సంవత్సరారంభ వేడుకలు జరుపు కున్నారు. అయితే, ఆ రోజు ఇండోనేసియా బాలీ ద్వీపంలో నిశ్శబ్ద దినం పాటించారు. అక్కడ హిందువులే అధిక సంఖ్యలో నివసిస్తున్నారు. ఆ రోజంతా పనిపాటలు వానుకుని, ప్రయా ణాలు చేయకుండా ఇళ్ళలోపలే ఉండిపోయారు. శబ్దం పుట్టించే ఎలక్ట్రానిక్ పరికరాలను ఉపయోగించలేదు. టీవీ, రేడియో, సినిమా ఏవీ లేవు. టెలిఫోన్లు సైతం పనిచేయలేదు. పర్యాటకులు హోటల్ గదుల నుంచి బయటకు రాలేదు. ద్వీపం మీదుగా విమానాలు వెళ్ళలేదు. ఓడలు ఆగిపోయాయి. ఇదంతా ఎందుకనుకున్నారు? అంతకు ముందురాత్రి సముద్రం న 10 చి వెడలగొట్టబడిన దుష్టశక్తులు తిరిగి మరునాడు ద్వీపంలోకి అడుగుపెట్టకుండా అడ్డుకోవడానికి! ఆ రోజు జాతీయ సెలవుదినం కూడా!