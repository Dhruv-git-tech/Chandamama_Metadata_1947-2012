తన కొడుకు జీవితం ఇలా ఎందుకు పరిణమించినదీ విష్ణుశర్మకు అంతుబట్ట లేదు. ఆయన అంచనాలన్నీ తలకిందులై పోయాయి. ఆయనకు జ్యోతిషం లో విశ్వాసం పోయింది. ఒకనాటి రాత్రి ఆయన తన వద్ద నున్న జ్యోతిష గ్రంధాలన్నిటినీ తీసుకుని, వాటిని తగలబెట్టే ఉద్దేశంతో ఊరిబయటికి వెళ్ళాడు.

ఒక నిర్ణాన ప్రదేశంలో విష్ణుశర్మ జ్యోతిష గ్రంధాలను దగ్ధం చేయబోతూండగా ఒక పండుముసలి ఆయనను సమీపించి, “ఏం చేస్తున్నావు? ఏదో ఘోరమైన పనిని తెలిసి చేస్తున్నవాడిలాగుందే?” అన్నాడు.

విష్ణుశర్మ ఆయనతో తన కొడుకు గురించి వివరంగా చెప్పాడు.

“జ్యోతిషశాస్త్రంలో పండితుడివి గదా ! నీ కొడుక్కు రాజయోగం ఇవ్వగల గ్రహం ఇప్పుడెక్కడ ఉన్నదో చెప్పు,” అని ముసలివాడు అడిగాడు.

విష్ణుశర్మ కొంచెం ఆలోచించి, “మంగళ గ్రహం! నా ఇంటి నుంచి వెళ్ళిపోయింది,” అని జవాబిచ్చాడు.

“మరి ఇకనేం? నీ కొడుకు జాతీకం నువ్వనుకున్నట్టే జరుగుతుంది. నీ కొడుకు నీపు వూహించుకున్నట్టే నీకు విధేయుడై, మేదకుడై పెరిగితే రాజు ఎలా కాగలడు? నీ ఇంటనే ఉంటే వాడికి రాజయోగం పట్టునా? ఇంతకూ, రాజపిత అయే యోగం నీకున్నాదా?” అని ముసలివాడు విష్ణుశర్మను అడిగాడు.

అ ముసలివాడు మంగళుడే నని విష్ణుశర్మకు అర్థమయింది. “నన్ను క్షమించు, మంగళదేవా!” అని ఆయన ముసలివాడి ముందు సాప్టాంగపడ్డాడు.

విష్ణుశర్మ తల ఎత్తి చూసేసరికి ముసలి వాడి జాడ లేదు. ఆయన తన గ్రంధాలన్నీ ఇంటికి తీసుకుపోయి, తిరిగి గ్రహపూజ కొన సాగిస్తూ తన జీవితం గడిపాడు.