శిశువు

అంగిరస శాఖకు చెందిన ఒక మునికి కొడుకు పుట్టాడు. అప్పుడు అంగిరసుడు వచ్చి, “ఈ బిడ్డడి బుద్ధికి వార్థక్యం అంటూఉండదు. ఎల్లప్పుడూ శిశువుగానే ఉంటాడు,” అని చెప్పి, శిశువు అని పేరుపెట్టాడు.

శిశువు తన తండ్రి వద్దనే అధ్యయనం చేశాడు. స్వయంగా ఋక్కులు రచించాడు. తన కన్న పెద్దవాళ్ళను కూడా, “బిడ్డా!” అని సంబోధించేవాడు. ఇది చూసి తండ్రి సహించలేక శిశువును అంగి రసుడి వద్దకు తీసుకుపోయి, “వీడు పెద్దల పట్ల అవిధేయుడై మాట్లాడుతున్నాడు,” అని చెప్పాడు.

శిశువు తనను తాను సమర్థించుకుంటూ అంగిరసుడితో, “బిడ్డా, చిన్న, పెద్ద అన్న తారతమ్యానికి అర్థమేమిటి? నాకన్న గొప్ప వాడికి నేను చెప్పే అవసరంలేదు. తెలియని

వాడికే చెప్పాలి. చెప్పేవాడు పెద్దవాడు, వినేవాడు చిన్నవాడు,” అన్నాడు.

అంగిరసుడు ఆ మాట విని, “అది నిజమే! ఇతడు చెప్పిన ఈ మాటే ఒక ఋక్కు. ఇతడు వేదవక్తగా జన్మించాడు. ఇతడి దృష్టికి అందరూ పసివాళ్ళే,” అన్నాడు. ఆది మొదలు శిశువును అందరూ గౌరవించారు. శిశువు వ్యర్థ సంభాషణ చేసే వాడుకాడు. ఆ తను నోరు తెరిచి అన్న మాటలన్నీ ఋక్కులూ, సామలూ, మంత్రాలూ అయాయి.

వరుణమహర్షి కొడుతు భృగువు అనే వాడు శిశువు కన్న పెద్దవాడు. శిశువే అంద రినీ పసివాళ్ళలాగా సంబోధిస్తుంటే తాను మాత్రం అలా ఎందుకు చేయగూడ దను కున్నాడు. అతను తన కన్న పెద్దవాళ్ళను, “బిడ్డా! పసివాడా!” అని సంబోధిస్తుంటే చూసి నలుగురూ కోప్పడ్డారు.