మైనంత దగ్గిరగావున్న గుడిశెలో పుంచాలి.
ఈ పనులు చేయగలవా?” అన్నాడు.

“చిత్తం. నీ ఆజ్ఞ శిరసావహిస్తాను. చెంచు ముఠాలో నా మాటకు తిరుగు లేదు,” అన్నాడు భూతాలరాయుడు.

“అది నిజమేకావచ్చు. కాని, నువ్వు అన్నమాట నిలుపుకోపోతే? నన్ను మోసం చేస్తే?” అని ప్రశ్నించాడు, శిఖిముఖి.

“ఆకాశదేవర మీద ఒట్టేస్తున్నాను, సరా?” అంటూ భూతాలరాయుడు మెళ్ళో వున్న ఎముకల దండను కళ్ళకద్దుకున్నాడు.

“అలా అయితే ఆ దండను నా దగ్గిర యిచ్చిపో. నువ్వు చెప్పినట్టు చేస్తే, ఆ తర

వాత దాన్ని నీకు తిరిగి యిచ్చేస్తాను,” అన్నాడు శిఖిముఖి, ఎముకల దండను చేత్తో గట్టిగా పట్టుకుని.

భూతాలరాయుడు లబలబ లాడిపోతూ, “ఈ మహత్తు గల దండలోనే పుంది, నా మంత్రశక్తంతా! అది మెళ్ళో లేకపోతే నేను చిల్లిగవ్వకు మారను. చెంచులంతా సన్ను కొండగ బ్బిలాని కన్న హీనంగా చూస్తారు,” అన్నాడు.

“సరే, ఆడిన మాట తప్పుగదా? జాగ్రత్త. మోసం చేయాలని ప్రయత్నించావో, నిన్నేదో ఒకనాడు పట్టుకుని పెద్ద పులికి ఆహారంగా వేస్తాను,” అన్నాడు శిఖిముఖి.

“మూడు కోట్ల కొండదయ్యాలూ, ఆరు కోట్ల అరణ్యభూతాలూ సాకీగా చెపుతున్నాను; నేను అన్నమాట నిలబెట్టుకుంటాను,” అన్నాడు భూతాలరాయుడు.

“అలా అయితే, నువ్వు మీ అకాశ గుహకు వెళ్ళిపో. నాగుమ్మల్లికి ఎలాంటి హానీ జరకుక్కండా చూడు. ఈ బోను సంగతి నే చూస్తాలే,” అన్నాడు శిఖిముఖి.

“చిత్తం, అలాగే పోతాను. అసలు నేను ఎక్కువగా వుండేది యీ అరణ్యాంలోనే. ఆ కనబడే మాను వెనకే నా గుడిశె వున్నది.