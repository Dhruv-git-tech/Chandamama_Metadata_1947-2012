“అదంతా నే నెక్కడ మరిచిపొతాను ?”
అన్నాడు మౌగ్లీ.

“ఇంగ్లీషు చట్టాలన్నీ తిరగేసి,
ఆ దుర్మార్గుల కోసం వచ్చిచూస్తే మొదలు
గ్రామమే లేదు,” అన్నది మెన్సువా.

“అదీ నాకు జ్ఞాపకమే,” అన్నాడు మౌగ్లీ.

“అందుచేత మా ఆయన ఇక్కడ
పాలాలలో పనికి కుదిరి, కష్టపడి పని
చేసి కాస్తంత భూమి కూడా సంపాదించు
కున్నాడు. ఆ గ్రామపు పాలాలంత మంచి
పాలం కాదనుకో. మా కెంత కావాలి?
ఇద్దరం ప్రాణులం,” అన్నది మెన్సువా.

“అయన ఏడీ?” అని మౌగ్లీ అడిగాడు.

“పోయాడు. ఏడాదయింది,” అన్నది
మెన్సువా.

“వీడు?” అంటూ మౌగ్లీ పిల్లవాణ్టి
చూపాడు.

“నా కొడుకే. రెండేళ్ళ క్రితం పుట్టాడు.
నువు వనదేవుడివైతే నీ వాళ్ళ నుంచి వీడికి
ఆపాయం లేకుండా ఆశీర్వదించు,” అంటూ
మెన్సువా తన చిన్న కొడుకును ఎత్తుకున్నది.
ఆ కుర్రవాడు భయంపోయి, మౌగ్లీ మెడలో
వేళ్ళాడే కత్తిని పట్టుకోబోయాడు. మౌగ్లీ
వాడి బుల్లివేళ్ళను పట్టుకుని, ఎడంగా
తోసేశాడు.

“లేదా, పులిపట్టుకు పోయిన నా సత్తూవే
అయితే, వీడు నీ చిట్టిత ముమ్మడు; వీణ్ణి
అన్నగా ఆశీర్వదించు,” అన్నదామె, పిల్ల
వాణ్ణి మౌగ్లీకిస్తూ.

“అయ్యయ్యో, ఆశీర్వదించటమూ ఆదీ
నా కేం తెలుస్తుంది? నేను దేవుణ్ణీ కాను,
వీడి అన్ననూ కాను....చూడమ్మా, నాగుండె
ఎందుకో బరువుగాఁంది,” అన్నాడు మౌగ్లీ.

“ఉండదూ మరీ—రాత్రిపూట చెమ్మ
నేలల్లో పరిగెత్తితే? జ్వరం పట్టుకుని
ఉంటుంది,” అన్నది మెన్సువా.

ఆరణ్యంలో తనకు రోగం వస్తుందన్న
ఆలోచనకు మౌగ్లీ సవ్వుకున్నాడు.