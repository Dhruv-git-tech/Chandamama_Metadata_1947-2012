మాతో పని పడినప్పుడు మాలో ఎపికరిని తలుచుకుంటే వాళ్ళం వచ్చి, నీకు కావలి సిన సహాయం చేస్తాం!” అన్నాయి అవి.

పశుపతి ఆ మాటకు చాలా సంతోషించి, గుర్రం మీద బయలుదేరాడు. రెండు రోజులపాటు అతను అరణ్యమార్గాన ప్రయాణించి ఒక పెద్ద భవనాన్ని చేరుకున్నాడు. ఆ భవనం ముందు ఒక చెరువు ఉన్నది. దాని గట్టున మూడు మందార చెట్లున్నాయి. అవి కాక ఆ ప్రాంతంలోనే కొన్ని ఎండి పోయిన చెట్లు కూడా ఉన్నాయి. మందార చెట్ల సమీపంలో ఒక వృద్ధుడు నేల మీద కూర్చుని ఉన్నాడు.

పశుపతి భవనద్వారం ముందు గుర్రాన్ని దిగి, లోపలికి ప్రవేశించబోయాడు. అప్పుడు వృద్ధుడు, “అటు వెళ్ళకు. ఇలా రా. ఆ భవనంలో నీకేమీ పని లేదు. నీ దారిన నువు వెళ్ళు,” అన్నాడు.

పశుపతి వృద్ధుణ్ణి సమీపించి, “ఎందు కలా అన్నావు? ఈ భవనం ఎవరిది? నువ్వేవరు?” అని ప్రశ్నించాడు.

## వృద్ధుడు ఇలా చెప్పాడు:

“ఈ భవనం కథ వింటావా? ఇది ఒక రాజుది. ఆ రాజుకు ఇద్దరు కుమారైలూ, ఒక కొడుకూ ఉండేవారు. ఆడపిల్లలు కవలలు. ఇద్దరూ ఒకే రూపులో ఉండే వారు. పెద్దదాని పేరు సువర్ణ. రెండోదాని పేరు మధురవాణి. కుమారుడు వాళ్ళ కన్న చిన్నవాడు. వాళ్ళు పెరిగి పెద్దవాళ్ళవు తూండగా ఒకనా డోక యోగి రాజభవనానికి భిక్కకు వచ్చాడు. ఆ యోగిని రాజకుమారుడూ, కుమారైలూ కాస్త ఆల్లరిపెట్టారు. రాజకుమారుడు ఒక చిన్న పెట్టె చూపి, దాని తాళపుచెవిని ఈ చెరువులోకి విసిరి వేసి, ‘నువు యోగశక్తితో చెరువు నుంచి తాళపుచెవి తెచ్చి, ఈ పెట్టె తెరిచి, ఇందులో ఏమున్నదో చెప్పు,’ అన్నాడు. సువర్ణ తన ముత్యాలహారం తెంచి, ముత్యాలన్నీ విర