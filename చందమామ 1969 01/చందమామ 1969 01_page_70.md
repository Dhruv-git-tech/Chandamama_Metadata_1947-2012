# అరణ్యపురాణం

## 32

మౌగ్లీ తాను అరణ్యంలో లేడన్నమాట పూర్తిగా మరిచిపోయి, ఎదురుగా కని పించే దీపంకాంతి కేసి నిశ్చింతగా నడి చాడు. మూడు, నాలుగు కుక్కలు ఒక్క సారిగా మొరగ నారంభించాయి.

మౌగ్లీ చప్పున కూర్చుని, తోడేలు లాగా చిన్నగా గుర్రుపెట్టాడు. దానితో కుక్కలు మొరగటం మానాయి.

“నేనీ మనిషి మంద ప్రాంతాలకు అసలు దేనికి వచ్చినట్టు?” అనుకున్నాడు, అతను మూతి నిమురుకుంటూ. కిందటిసారి మనిషిమంద రాళ్ళు విసిరి నప్పుడు ఒక రాయి అమూతికే తగిలింది.

గుడిసె తలుపు తెరిచి, ఒక స్త్రీ ద్వారం వద్ద నిలబడింది. లోపల బిడ్డ ఏడుస్తున్నాడు. ఆ స్త్రీ వెనుదిరిగి, “పడుకోరా. ఏ నక్కనో చూసి కుక్కలు మొరిగాయిలే!” అన్నది.

గడ్డిలో దాగి ఉన్న మౌగ్లీ చలిజ్వరంతో వణికినట్టు వణికాడు. ఆ గొంతు అతనికి బాగా పరిచితమైనది. ఆ సంగతి నిర్ధారణ చేసుకోవాలి. అప్రయత్నంగా అతని నోట మనిషిమాట వచ్చేసింది. అతను చిన్నగా, “మెస్సువా! మెస్సువా!” అని పిలిచాడు.

“ఎవరా పిలిచేది?” అన్నదా స్త్రీ, వణుకుతున్న గొంతుతో.

“మరిచి పోయావా?” అన్నాడు మౌగ్లీ. అతని గొంతు ఎండుకు పోయినట్టయింది.

ఆమె తలుపు సగం మూసి, ఇంకో చెయ్యి రొమ్ముకు నొక్కిపెట్టి, “నిజంగా నువే అయితే, నీకు నేనేం పేరుపెట్టానో చెప్పు,” అన్నది.

“నత్తూ! ఓరినత్తూ!” అన్నాడు మౌగ్లీ.

“రా, నాయనా, లోపలికి రా,” అన్నది మెస్సువా.