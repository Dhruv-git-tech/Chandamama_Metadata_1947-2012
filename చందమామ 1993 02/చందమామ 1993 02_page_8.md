నూతన అమెరికా అధ్యక్షుడు

ఆర్యాన్సాన్ స్టేట్ మాజీ గవర్నర్, నలభై ఆరేళ్ళ బిల్ క్లింటన్ అమెరికా 42వ అధ్యక్షుడుగా ఎన్నిక య్యాడు.

అధ్యక్షపదవికి గత నవంబర్ 3వ తేదీ జరిగిన ఎన్నికలలో ప్రెసిడెంట్ జార్జ్ బుష్ మీద పోటీచేసి, క్లింటన్ విజయం సాధించాడు. యాభైఐదు శాతం ఓటర్లు అంటే దాదాపు 10 కోట్లమంది ఓటు హక్కును వినియో గించుకున్న ఆ ఎన్నికలలో బిల్ క్లింటన్ కు 44 శాతం ఓట్లూ, జార్జ్ బుష్ కు 39 శాతం ఓట్లూ, ఇండిపెండెంటు అభ్యర్థి రాస్ పెరోట్ కు 17 శాతం ఓట్లూ వచ్చాయి. ఇటీవలి కాలంలో మొట్టమొదటిసారిగా క్లింటన్ నాయ కత్వంలోనిడెమొక్రటిక్ పార్టీ, 'వైట్ హౌస్'లోనూ, యు.ఎస్ కాంగ్రెస్ లోనూ ఆధిక్యతను సాధించింది.

ఇటీవలి అమెరికా చరిత్రలో డెమొక్రటిక్ పార్టీ సరిగ్గా 16 సంవత్సరాలకొకసారి అధికారాన్ని చేపట్టడం చెప్పుకోతగ్గ విశేషం. 1960వ సం II లో జాన్ ఎఫ్. కెనడీ, 1976వ సం II లో జిమ్మీ కార్టర్, పదహారేళ్ళ తరవాత మళ్ళీ ఇప్పుడు 1992వ సంII లో డెమొక్రటిక్ పార్టీ, రిపబ్లికన్ ల నుంచి అధికారాన్ని చేజిక్కించుకున్నది.

జనవరి 20వ తేదీ అధ్యక్షపదవీ ప్రమాణ స్వీకారం చేసిన వెంటనే ప్రెసిడెంట్ క్లింటన్ మాట్లాడుతూ - తాను ఎన్నికలలో చేసిన వాద్దానాలను నెరవేర్చగలనని దేశ ప్రజలకు హామీ ఇచ్చాడు. దిగజారుతున్న ఆర్థికస్థితిని బాగుచేసి, దేశ ఆర్థిక పురోగతికి దోహదం చేసే విధంగా ఆర్థిక విధానాలలో మార్పులు ప్రవేశపెట్టగలనని అన్నాడు. హఠాత్తుగా ఏదో అద్భుతాలు జరిగిపోతాయని ఆశించవద్దని తన దేశం 25 కోట్ల ప్రజలకు గుర్తుచేస్తూ, ప్రతి ఒక్కరికీ ఆరోగ్యరక్షణా, విద్యావకాశాలూ, విద్యార్థులకు సులభంగా తిరిగి చెల్లించే ఋణసౌకర్యాలూ కల్పించగలననీ, వాతావరణ కాలుష్యాన్ని నివారించడానికి పాటుపడ గలననీ ఆయన హామీ ఇచ్చాడు.

ఆమెరికా జీవన విధానంలో మార్పులు తీసుకురావాలని క్లింటన్ ప్రచారం చేశాడు. అదే ఆయన విజయానికి దోహదం చేసింది. "విభిన్న జాతులకూ, భాషలకూ నిలయం దునదేశం. ఈ భిన్నత్వం మనకూ, ప్రపంచానికి బలంకావాలి కాని, బలహీనత కాకూడదు," అని ఆయన అన్నాడు. వేరొక సందర్భంలో క్లింటన్ ఇలా అన్నాడు: "మనదేశంలోని స్త్రీ