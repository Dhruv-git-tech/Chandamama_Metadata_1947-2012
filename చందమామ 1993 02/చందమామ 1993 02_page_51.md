కొంతసేపటికి రావణుడు మూర్ఛ నుంచి తెప్పరిల్లాడు. ఇప్పుడతడిలో కోపం, ద్వేషం పరవళ్ళు తీయసాగాయి. అతడు పిడికెళ్ళు బిగించి, పళ్ళుకొరుకుతూ, “నా ప్రేమా స్పదుడైన ఇంద్రజిత్తును చంపిన, ఆ లక్ష్మణు డెక్కడ? వాణ్ణి ఎక్కడ దాగి వున్నా చంపి తీరుతాను. వాడెక్కడో వానరసేన మధ్యంలో పరికిపందలా దాగి వుంటాడు. వాణ్ణి నాకంట పడమనండి. వాడి ఆయువు ఈ క్షణంతో ముగిసినట్టే!” అంటూ, ఉన్నా దిలా అరవసాగాడు.

రావణుడి ఈ దుస్థితి చూసి మండోదరి విస్తుపోయి, కంట నీరు పెట్టుకున్నది. రావణుడు ఆమెను చూసీ చూడనట్టే, కాళ్ళతో భూమిని తన్నుతూ, “ఆ లక్ష్మణుణ్ణి చంప టానికి నాకు ఎవరి సహాయమూ అక్కర లేదు. నేనొక్కణ్ణే యుద్ధంలో ఆ రామలక్ష్మణులను చంపి, వాళ్ళ తలలను సీతకు పంపుతాను. మధ్యలో ఈ మైరావణుడు వచ్చి నాకు లేనిపోని ఆశలు కల్పించి, నా అమూల్యమైన కాలమంతా పృధా చేశాడు.

వాడూ, వాడి అన్నా అసమర్థులూ, పిరికి పందలూ కనకే, వాళ్ళను రాముడు సునా యాసంగాచంపగలిగాడు. సరే, ఆ మైరావణ భ్రష్టుడి సంగతివదిలేస్తాను. నా సుపుత్రుడు ఇంద్రజిత్తును చంపిన, ఆ లక్ష్మణుణ్ణి ముందుగా నా ఆయుధానికి బలి పెట్టాలి. ఎక్కడ ఆ దుర్మార్గుడు?” అంటూ పిచ్చిగా కేకలు పెట్టాడు.

వానరసేన యుద్ధానికి సర్వసన్నద్ధమై శంఖాలు పూరిస్తూ అమితోత్సాహంతో చేస్తున్న కోలాహలం రావణుడికి వినిపించింది. అది వింటూనే అతడి కళ్ళు నిప్పుల్లా మెరిశాయి. రౌద్రంతో శరీరమంతా అగ్ని జ్వాలలాగా ఎరుపెక్కింది. అతని కళ్ళలోని అశ్రుజలం పూర్తిగా ఇంకిపోయి, పౌరుషం కరుడుకట్టింది.

రావణుడు వెంటనే కవచం ధరించి, విల్లంబులు తీసుకుని, “ఆ లక్ష్మణు డెక్కడ?” అంటూ తన మందిరం నుంచి బయటికి వచ్చి, వానరసేన కేసి బయలు దేరాడు.