రాజుకొడుకూ-మంత్రికొడుకూ

పుష్కరావతీ నగరాన్ని ఏలే గూధసేనుడనే రాజుకు ఒకే ఒక కొడుకుండేవాడు. అతనికి చిన్నతనం నుంచీ మంత్రికొడుకుతో గాఢ మైన స్నేహం ఉండేది. ఇద్దరూ ఒకే వయసు వాళ్ళు, ఒకే విధమైన రూపురేఖలు కలిగి ఉండేవాళ్ళు. వారి మధ్య స్నేహం ఎంతగా పెరిగిపోయిందంటే, వాళ్ళు ఒకరిని విడిచి ఒకరు క్షణం కూడా ఉండలేకపోయేవారు.

ఇలా కొంతకాలం గడిచాక రాజుకొడుకు పెళ్ళి అహిచ్చత్రంలో జరగటానికి నిశ్చయ మయింది. రాజుకొడుకు మంత్రికొడుకును తనతోబాటు ఏనుగుపైన ఎక్కించుకుని, పరివారంతో సహా అహిచ్చత్రానికి బయలు దేరాడు. సాయంకాలమయేసరికి ఇక్షుమతీ నదీతీరానికి చేరుకుని అక్కడ మజిలీ చేశారు. అక్కడ భోజనాలయ్యాక రాజు కొడుకు తన దాదిని ఏదైనా కథ చెప్పమని అడిగి, ఆమె కథ చెప్పతూండగానే మార్గా

యాసం చేత నిద్రపోయాడు. తరవాత దాది కూడా నిద్రపోయింది.

మంత్రికొడుకు మాత్రం నిద్రపోలేదు. అతనికి ఆకాశంలో ఎవరో మట్లాడుకునే మాటలు వినిపించాయి. అతను వాటిని శ్రద్ధగా ఆలకించసాగాడు. ఆ మట్లాడు తున్నది ఎవరో దేవతాస్త్రలని అతనికి తోచింది. వారిలో ఒకతె, “ఈ పాపిష్టివాడు కథ పూర్తికాకుండానే నిద్రపోయాడు. అందు చేత వీడికి ఈ శాపం ఇస్తున్నాను. ఈ హారాన్ని కింద పడేస్తున్నాను. వీడు తెల్లవారి లేచి దీన్ని తీసుకుని, వెంటనే చస్తాడు,” అన్నది.

“అలా చావని పక్షంలో, నది దాపుల వున్న ఆ మామిడి చెట్టు పళ్ళను చూసి, ఆశపడి కోస్తాడు. కోసి ఆ వెంటనే చస్తాడు,” అన్నది మరొకతె.

“అలా కూడా చావని పక్షంలో, వీడు పెళ్ళివారింట ప్రవేశించే క్షణంలోనే ఆ