రావణుడు అమితోత్సాహంలో ఉన్నాడు.
కాళికి బలిగా పెట్టిన రామలక్ష్మణుల తలలతో మైరావణుడు ఏ క్షణాన అయినా తన దగ్గిరకు రావచ్చని అతడు ఎదురు చూస్తున్నాడు. రామలక్ష్మణుల తలలను బంగారు పళ్ళెంలో వుంచి, దానిని సీత దగ్గిరకు తీసుకుపోయేందుకు అవసరం అయిన ఏర్పాట్లు కూడా ఉత్సాహంగా పూర్తిచేశాడు.

కాలం గడుస్తున్నది. రావణుడు తన మందిరం నుంచి బయటికి వచ్చి, కోట గోడ అంచున నిలబడి, దూరంగా కనిపిస్తున్న వానరసేనను పరికించి, తృప్తిగా నవ్వుకున్నాడు. తలలు వంచుకుని విచారంగా నిలబడి వున్న వానరసేనకు ఒకపక్కగా విభీషణుడు నిలబడివున్నాడు. రావణుడు అతణ్ణి గుర్తించి, "జౌరా, తమ్ముడా విభీషణా, నువ్వెంత అమాయ కుడివి! ఇంకా అక్కడ పడిగాపులు గాయటం ఎందుకు? పాతాళలంక కాళి ప్రసాదంగా రామలక్ష్మణుల తలలు నా దగ్గిరకు రానున్నవి. తలమాంసం అత్యంత రుచికరమైనదని నీకు తెలియంది కాదు గదా. ఆ తలలమాంసం రుచిచూసేందు కైనా, త్వరగా లంకానగరం చేరుకో. నీకేం భయం లేదు. ఎంతైనా నువ్వు. నా తమ్ముడివి. అభయం ఇస్తున్నాను. ఇక నుంచి అయినా యువరాజుగా నా పట్ల

హనుమంతుడు లంకానగరాన్ని చేర నున్న సమయంలో, అక్కడ వున్న వానరసేనతోపాటు, వానర ప్రముఖులందరూ తీరని విచారంలో ఉన్నారు. వారిలో కొందరు ఆకాశంకేసి ఆశగా చూస్తున్నారు. జాంబవంతుడు మాత్రం మందహాసం చేస్తూ, వానరులకు దైర్యం చెబుతున్నాడు.

అక్కడ లంకానగరంలో రాక్షణులు బాకాలుఊదుతూ, ఆనందంకొద్దీ దిక్కులు పిక్కటిల్లేలా కేకలు పెడుతున్నారు. వారిలో కొందరు పెద్ద పెద్ద పాత్రలలో మద్యం తాగుతూ, పాటలు పాడుతూ నాట్యం చేస్తున్నారు.