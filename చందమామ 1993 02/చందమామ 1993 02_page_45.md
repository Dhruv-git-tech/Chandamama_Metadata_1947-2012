మాట్లాడలేక పోయింది. ఆమె మౌనంగా రాముణ్ణి ఆహ్వానించుతూ హంసతూలికా తల్పం దగ్గిరకు తీసుకుపోయింది. అక్కడ శయ్య పైన వున్న ఒక పుష్పహారాన్ని తీసుకుని రాముడి మెడలో వేసేందుకు కదిలింది.

ఈ లోపల రాముడు హంసతూలికా తల్పాన్ని సమీపించి, దాని మీద కూర్చోబోతూండగా, అది ఫెళ్ళఫెళమంటూ మధ్యకు విరిగిపోయింది.

చంద్రసేన ఏమి జరిగినదీ తెలియని పారవశ్యంలో, రాముడి మెడలో పూలమాల వేయబోతూండగా అతడామెను వారించి, “చంద్రసేనా! చూశావుగద? శకునం ఏ మాత్రం బాగాలేదు,” అన్నాడు.

ఆ మరుక్కణం చంద్రసేన చేతుల నుంచి పూలమాల జారి, రాముడి పాదాల మీద కుప్పగా పడింది.

అప్పటికి చంద్రసేన తెప్పరిల్లి, విరిగి పోయిన హంసతూలికా తల్పాని కేసి తీవ్రంగా చూసింది.

తల్పాన్ని విరిగిపడేలా చేసిన హను మంతుడు అక్కడే సూక్ష్మరూపంలో దాగి వున్నాడు. అతడు చంద్రసేన తీవ్రదృష్టిని భరించలేకపోయాడు.

హనుమంతుడు వెంటనే తన సూక్ష్మ రూపాన్ని విసర్జించి, మామూలు రూపంతో చంద్రసేన ముందు మోకరిల్లి, “తల్లీ, నన్ను చంద్రసేన ఆనంద పారవశ్యంలో ఏదో మాట్లాడబోయి, పెదవులు తడబడగా