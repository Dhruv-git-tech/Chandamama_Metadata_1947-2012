భవనం లోపలికి గబగబా నడిచింది.
కొంతసేపట్లో పల్లకీ వస్తుంది. అందులో
యువరాణిని జాగ్రత్తగా తీసుకుని, తనను
పల్లకీ వెంట తోడుగా రమ్మని యజమాని
నిన్న ఆజ్ఞాపించాడు. మరి ఇప్పుడు యువ
రాణి కనిపించడం లేదు. ఏం చేయాలి?
ఈ సమయంలో భయపడి ప్రయోజనం
ఏమిటి? గండం గడవడానికి వృద్ధస్త్రీ
క్షణంలో ఒక ఉపాయం ఆలోచించింది.
వెంటనే పరిచారిక మాలిని గదిలోకి వెళ్ళి
ఆదమరచి నిద్రపోతున్న, ఆమెను తట్టిలేపి,
“ఆభరణాలు ధరించి, అలంకరించుకుని
ప్రయాణానికి వెంటనే సిద్ధం కా!” అని
ఆజ్ఞాపించింది వృద్ధస్త్రీ.

కొంతసేపటికి ఆమె మాలినిని మెట్ల
గుండా కిందికి తీసుకువచ్చింది. అక్కడ
ఒక పల్లకీ సిద్ధంగా ఉన్నది. అది తన కోసమే
అని నమ్మలేక, మాలిని, “ఇందులోనా!
నేను ఎక్కడికి వెళ్ళాలి?” అని అడిగింది
ఆశ్చర్యంగా.

“అవును. అది నీ కోసమే. ఎక్కడికి
వెళ్ళాలన్న విషయం నీకు అనవసరం.
పల్లకీ వెంట నేను నడిచి వస్తాను. నీకు
ఎలాంటి భయమూ వద్దు. నేను చెప్పినట్టు
చెయ్యి. ఇది యజమాని ఆజ్ఞ!” అని హెచ్చ
రించింది వృద్ధస్త్రీ.

మాలిని మారుమాట్లాడకుండా వెళ్ళి
పల్లకీలో కూర్చుని తెరను దించింది.
బోయీలు పల్లకీ నెత్తుకున్నారు. భవన
ద్వారం తలుపులు మూసుకుని వృద్ధస్త్రీ
కూడా పల్లకీ వెంట నడవసాగింది.

మాయాభవనం నుంచి బయటపడి
అంతకు ముందే అరణ్యంలోకి చేరిన
మహేంద్రనాథుడికీ, యువరాణి విద్యా
వతికీ ఒక మార్గం కనిపించింది. వాళ్ళు
వేరెవరికంటా పడకూడదన్న జాగ్రత్తతో-
కొంతదూరం నడిచి వెనకకు తిరిగిచూస్తూ,
ఏదైనా అలికిడి వినిపించినప్పుడు పక్కకు
తప్పుకుని చుట్టుపక్కలు పరిశీలించు
కుంటూ ముందుకు నడవసాగారు. కొంత
సేపటికి వాళ్ళకు దూరంనుంచి బోయీల
పాటవినిపించింది. చప్పునవాళ్ళు ఒక పాద