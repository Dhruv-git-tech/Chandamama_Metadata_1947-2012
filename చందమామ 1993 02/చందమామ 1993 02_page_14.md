నేనిలా ఎందుకంటున్నానో, ఒకసారి ఆలో చించి చూస్తే తమరికే అర్థమవుతుంది,” అన్నాడు.

అనంగపాలుడు కొంచెం సేపు ఆలో చించి, “అవును, శశిధరుడన్నది అక్షరాలా నిజం. నేను వైద్యులిద్దరినీ సమానంగా సత్కరించ దలిచాను. ఎందుకంటే— ఈ సృష్టిలో వ్యాధిగ్రస్తమయ్యాక, ఆ ప్రాణి ఎటు వంటిదైనా, దాని దేహానికే కాక, వ్యాధి కారణంగా అది కోల్పోయిన మనోనిబ్బరా నికి కూడా చికిత్స జరగాలి. అలాకా నప్పుడు, ఆ ప్రాణిలో జీవేచ్ఛ కలిగించడం సాధ్య పడదు. శివశర్మ, శర్వాణికి ప్రశస్తమైన వైద్యం చేశాడు. అందువల్ల మందుల ప్రభావం ఏనుగుపై ఏమీలేదనడం కన్నా, రోగపీడన వల్ల అది తన మనోబలాన్ని పూర్తిగా కోల్పోయిందనడం వాస్తవ మవు తుంది!” అన్నాడు.

ఇది విన్న మంత్రులతోపాటు సభికులు కూడా ఆనందంతో ఆమోదసూచకంగా తలలు ఊపారు.

అప్పుడు అనంగపాలుడు, “ఇక జీవక దత్తుడు ఏనుగుపై ప్రయోగించిన వైద్య ప్రక్రియ, దాని మనోబలాన్ని పెంచి జీవితం పట్ల ఉత్తేజం కలిగించడం గురించి. మిగతా ఏనుగులు తటాకంలో దిగి జలకా లాడుతూ ఉత్సాహం కొద్దీ చేసే ఘంకా రాలు, శర్వాణికి తనూ మందలో కలిసి తిర గాలనే తీవ్రమైన కోరికను కలిగించాయి. ఆ కారణంగానే అది చతికిల బడివున్న చోటు నుంచి లేచి, తటాకం నీటిలో దిగ గలిగింది. ఇందువల్ల, ఏనుగు దేహానికి చికిత్స చేసింది శివశర్మ అయితే, దాని మనోబలాన్ని పునరుద్ధరించడానికి సాయపడిన వాడు జీవకదత్తుడు. ఇదంతా, శశిధరుడు వైద్యుల చికిత్సను విడివిడిగా కాక, ఒకటి గానే చూడాలన్న తర్వాతే, నాకు స్ఫురించింది,” అన్నాడు.

అంతా విన్న సభికులు హర్షధ్వానాలు చేశారు. అనంగపాలుడు, వైద్యులిద్దరినీ మెచ్చుకుని, వాళ్ళను ఘనంగా సన్మా నించాడు.