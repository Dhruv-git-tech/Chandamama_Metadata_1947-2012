తన దురదృష్టాన్ని నిందించుకుంటూ ఆయన చిత్రాపురం విడిచి పెట్టాలను కున్నాడు. కానీ వంట్లోశక్తిచాలక, ఊరిపాలి మేరలో ఒక చెట్టు కింద చతికిలబడ్డాడు. కొంతసేపు గడిచాక, అంతకు ముందు చెంగయ్య, చెంచయ్యల గురించి చెప్పిన వాడు అక్కడికి వచ్చి, “అయ్యా! నీ గురించి జరిగిందంతా విన్నాను. నువ్వు చెంగయ్య, చెంచయ్యలతో గొడవపడి వచ్చావు కాబట్టి, ఈ చెట్టు కిందవున్నా గొడవ కావచ్చు. ఆ కనిపించే పాదల వెనకకు పోయి విశ్రాంతి తీసుకో,” అని చెప్పాడు.

సత్యవంతుడుపాదలమాటుకు వెళ్ళాడు. ఎక్కడా కూర్చునేందుకూడా వీలు లేకుండా, రకరకాల మొక్కలు నేలంతా పరుచుకుని వున్నాయి. అక్కడ ఆయన పడుకునేందుకు కొంత నేల శుభ్రం చేశాడు. అప్పుడు పాదల్లో నుంచి రెండు నల్లత్రాచులు బయటపడి పడగ విప్పి వెళ్ళి పోయాయి. అవి తననేమీ చేయనందుకు సత్యవంతుడు సంతోషించి, అక్కడే పడు కుని నిద్రపోయాడు.

మర్నాడు నిద్రలేచేసరికి సత్యవంతుడు, తననొక కొండచిలువచుట్టుకుని వుండడం గమనించాడు. అయితే ఆయనలో కాస్త కదలిక రాగానే, కొండచిలువ ఆయనను విడిచిపెట్టి వెళ్ళి పోయింది. ఒక రాత్రంతా కొండచిలువ తనను చుట్టుకుని వున్నదని

గ్రహించగానే, సత్యవంతుడికి వళ్ళు జల దరించింది.

అయితే, అంతకు మించిన మరొక విశేషం ఆయన గమనించాడు. ఇప్పుడు ఆయనలో అనారోగ్యపు ఛాయలు కూడా లేవు. మనిషిలో ఎక్కడలేని ఉత్సాహం వచ్చింది. అక్కడ పాదలలో అంతవరకూ ఎవరికీ తెలియని ఓషధులుండి వుండాలని అనుమానించి, ఆయన పరీక్షించి చూసి రూఢి చేసుకున్నాడు.

ఆ సమయంలో దాపుల పెద్ద కలకలం వినిపించింది, సత్యవంతుడికి. ఆయన పాదల మాటునుంచి బయటికి వచ్చాడు. అక్కడ చాలామంది జనం రెండు గుంపు