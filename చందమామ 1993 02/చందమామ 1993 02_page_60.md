ఇంటి ముందుభాగం కూలి, మీద పడి
చస్తాడు,” అన్నది మూడోది.

“అలా కూడా చావుతప్పించుకున్నట్టయితే
పడకటింట ప్రవేశించి నూరు తుమ్ములు
తుమ్ముతాడు. వాడు తుమ్మినప్పుడల్లా
ఎవరో ఒకరు ‘చిరంజీవ’ అనని పక్షంలో
నిశ్చయంగా చస్తాడు,” అన్నది నాలుగోది.

“ఈ మాటలు విన్నవాడెవడైనా వాడి ప్రాణాలు కాపాడాలని వాడితో ఈ సంగతి చెబితే వాడు కూడా చస్తాడు,” అన్నది అయిదోది. ఆ తరవాత ఆ దేవతా స్త్రీలు ఆకాశమార్గాన వెళ్ళిపోయారు.

పిడుగుపాటు లాంటి ఈ మాటలు విని
మంత్రికొడుకు చాలా కలవరపడ్డాడు. రాజు
కొడుకు చస్తే తను బతికి ఉండలేదు. అలా
అని రాజుకొడుకుతో ఈ శాపాల మాట
చెప్పి, అతనికి చావు తప్పించటానికి కూడా
లేదు; అతని చావు అబద్ధమూ తన చావు
నిజమూ అవుతుంది. అందుచేత తన
మిత్రుడితో ఏమీ అనకుండానే తాను అతని
ప్రాణాలు కాపాడాలని మంత్రి కొడుకు
నిశ్చయించుకున్నాడు. ఆ రాత్రి అతనికి
కన్ను మూతపడనేలేదు.

తెల్లవారింది. అందరూ బయలుదేరారు.
రాజుకొడుకుకు నేలమీద ఏదో హారం
కనబడింది. అతను దాన్ని తీసుకోబోతూ
ఉంటే మంత్రికొడుకు అడ్డుపడి, “దాన్ని
తాకకు. అదేదో మాయాహారం లాగుంది.

కాని పక్షంలో దాన్ని మన సైనికులలో
ఎవడో ఒకడు చూసి, ఎప్పుడో తీసుకుని
ఉండేవాడు,” అన్నాడు. ప్రాణమిత్రుడి
మాట తీసెయ్యక రాజుకొడుకు ఆ హారాన్ని
వదిలేశాడు.

కొంచెం దూరం వెళ్ళేసరికల్లా పళ్ళతో
నిండిన మామిడిచెట్టు కనబడింది. రాజు
కొడుకు ఆ మామిడిపళ్ళను కొయ్య
బోయాడు. “మిత్రమా, వాటిని తాకకు, అవి
తినదగిన పళ్ళయితే ఈ అరణ్యంలో ఉండే
కోతులు వాటిని ఎప్పుడో కొరికేసేవి,”
అన్నాడు మంత్రికొడుకు. అంత చక్కని
మామిడిపళ్ళను వదిలెయ్యటం బాధగానే
ఉన్నా రాజుకొడుకు స్నేహితుడి సలహాను