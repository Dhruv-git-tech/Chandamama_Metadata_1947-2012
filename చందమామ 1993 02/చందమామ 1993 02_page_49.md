పెట్టాలి. త్వరగా పళ్ళెం తెండి!” అని,
అంతలోనే బిక్కచచ్చి, హతాశుడై కూల
బడ్డాడు.

సముద్రం మీది ఆకాశం కేసి చూస్తూ
నిలబడివున్న జాంబవంతుడు, ఆకాశంలో
నలుసు లాంటి రూపం కనిపించగానే ఆ
రూపం ఎవరిదో గుర్తించి, పక్కకు తల
తిప్పాడు. పక్కనే నిలబడి సముద్రంకేసి
చూస్తున్న అంగదుడు ఆశ్చర్యంగా జాంబ
వంతుడికేసి చూశాడు.

జాంబవంతుడు చేతులెత్తి, వానరులతో,
“అదుగో, చూడండి. హనుమంతుడు
వస్తున్నాడు. ఇక విచారం మానండి,”
అన్నాడు.

అంగదుడు ఉత్సాహం పట్టలేక, విజయ
ధ్వానం చేసి, “మన హనుమంతుడు రామ
లక్ష్మణులతోవస్తున్నాడు. స్వాగతంచెప్పండి,”
అంటూ కేక పెట్టాడు.

రామలక్ష్మణులను భుజాలపై ఎక్కించు
కుని వస్తున్న హనుమంతుణ్ణి చూసి, వానర
సైన్యం ఆనందంతో ఎగిరి గంతులు
వేసింది. జయజయ ధ్వానాలు మిన్ను
ముట్టాయి. అక్కడ లంకానగరంలో రాక్ష
సుల ఆనందోత్సవాలు హతాత్తుగా ఆగి
పోయాయి.

వానరసేన ఉత్సాహంతో వేసే కేకలూ,
అక్కడ రేగిన కోలాహలం వింటూ
రావణుడు తన మందిరంలోని గవాక్షం
దగ్గిర స్థాణువులా నిలబడిపోయాడు.
అతడికి రామలక్ష్మణులు సజీవులని
మాత్రం అర్థమైంది. కాని, మైరావణుడూ,
అతడి అన్నా ఏమైనట్టు? వాళ్ళను హను
మంతుడు గాని, రామలక్ష్మణులు గాని
సంహరించారా?

రావణుడు ఇలా ఆలోచిస్తున్నంతలో
రాక్షస సైనికుడొకడు అతడి దగ్గిరకు వచ్చి,
తాను వానరసైనికుల మాటల ద్వారా విన్న
దంతా చెప్పాడు. ఆ విధంగా రావణుడికి
పాతాళలంకలో జరిగినదంతా తెలిసింది.
వెంటనే అతడు భయకంపితుడైపోయి,
చిన్నగా కేకపెట్టి కూర్చున్న ఆసనం నుంచి
కిందపడి మూర్ఛపోయాడు.