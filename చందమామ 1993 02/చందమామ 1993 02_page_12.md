అనంగపాలుడు కొంచెం సేపు ఆలోచించి, “ఏ పుట్టలో ఏ పామున్నదో- ఇతరు చేయగలిగింది కూడా చూద్దాం,” అని జీవకదత్తుడికి ఏనుగుకు చికిత్స చేసేందుకు అనుమతి ఇచ్చాడు.

అప్పుడు జీవకదత్తుడు, రాజుతో, “ఈ ఏనుగు కంటికి ఆనేంత దగ్గిరలో, తటాకం ఒకటి తవ్వించండి, మహారాజా! దానినిండా తామరతూండ్లు తెప్పించి వేయించండి. తటాకం గట్ల చుట్టూ అందమైన చెట్లూ, పుష్పలతలూ నాటించండి,” అన్నాడు ఎంతో వినయంగా.

అనంగపాలుడు ఆశ్చర్యపోయి, “ఇదేనా, నువ్వు చేయబోయే చికిత్స?” అని ప్రశ్నించాడు.

జీవకదత్తుడు అవునన్నట్టు తలవూపి, “కొద్ది రోజుల్లో తమరు ఆ చికిత్సా ఫలితాన్ని చూడగలరు,” అని జవాబిచ్చాడు దృఢమైన స్వరంతో.

రాజు, జీవకదత్తుడు అడిగినట్టే వారం తిరక్కుండా పెద్ద తటాకం తవ్వించాడు. ఆ తర్వాత జీవకదత్తుడి కోరికపై, రోజూ గజశాల నుంచి కొన్ని ఏనుగులను మావటి వాళ్ళు, ఆ తటాకం నీటిలో స్నానం చేయించేందుకు తోలుకు పోసాగారు.

ఇలా పది రోజులు గడిచాక, జీవక దత్తుడు, రాజును తటాకం దగ్గిరకు తీసుకు పోయాడు. అక్కడి దృశ్యం చూసి అనంగ పాలుడు తన కళ్ళను తానే నమ్మలేక పోయాడు. తటాకంలో శర్వాణి ఇతర