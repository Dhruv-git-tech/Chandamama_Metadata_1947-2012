జరిగింది. కానీ మంచి చేయాలనుకున్నా,
మేమెంతోసేపు అలా వుండలేం. మనుషుల
నేడిపించి వినోదించాలన్నదే పిశాచాల
బుద్ధి!” అన్నది.

అయినా, పిల్లపిశాచం మనుషుల మధ్య
కొంతకాలముంటానని మారాం చేసింది.
అప్పుడు పేరయ్య, “పోసీ ఒక పని చెయ్యి.
దీన్ని నా కూతురుతోపాటు అత్తవారింటికి
పంపించు. వాళ్ళు, నా కూతుర్ని ప్రతిదానికి
వేధిస్తున్నారు. అలావేధించినప్పుడల్లా, దీన్ని
వాళ్ళను వేధించమను. ఆ విధంగా దీని
కోరికా తీరుతుంది; మనుషులకుపకారమూ
జరుగుతుంది,” అన్నాడు.

తల్లిపిశాచం సరేనన్నది. పిల్లపిశాచం,
“ఇదిబాగుంది. ఈ ఇంట్లో వాళ్ళకు నేనంటే
భయం పోయింది. భయ పడేవాళ్ళుంటేనే,
నాకు కాలక్షేపం అవుతుంది,” అన్నది.

పిల్లపిశాచం, లక్ష్మితోపాటు దాని అత్త
వారింటికి వెళ్ళింది. ఆ ఇంటి పెరటి గోడ
నానుకుని, ఒక చింత చెట్టున్నది. అది ఆ
చెట్టుమీద మకాం పెట్టింది.

లక్ష్మి అత్తమామలు మొదట్లో కోడలు
పుట్టింటి నుంచి తెచ్చిన వెయ్యి వరహాలూ
చూసి సంతోషించినా, క్రమంగా ఆమెను
సూటీ పోటీ మాటలతో వేధించసాగారు.
ఇలా జరిగినప్పుడల్లా పిల్లపిశాచం రాత్రివేళ
ఇంట్లో ప్రవేశించి, వస్తువులను చిందర
వందర చేయడం, చింత కొమ్మలను విరిచి
పెరట్లో పడవేయడం ప్రారంభించింది.

ఇది చూసి లక్ష్మి అత్త భయపడిపోయి,
జరుగుతున్న దాన్ని గురించి పొరుగిళ్ళ
వాళ్ళకు చెప్పుకున్నది. వాళ్ళు ఆలోచించి,
“బహుశా నీ కోడల్ని నువ్వు వేధించి
తెమ్మన్న కట్నం డబ్బు పిశాచంగా మారిం
దేమో! ఇక నుంచి అయినా కోడల్ని ప్రేమగా
చూడడం నేర్చుకో!” అని సలహా ఇచ్చారు.

ఆవిధంగా లక్ష్మిజీవితంసుఖప్రదమైంది.
పిల్లపిశాచం కొంతకాలముండి, తిరిగి
అడవికి వెళ్ళిపోతూ, “ఇలాంటి వాళ్ళు లేక
పోతే, పిశాచాలకు మనుషులకు మధ్య
వుండాలనే కోరిక తీరదు కదా. ఇందుకు
వీళ్ళను మెచ్చు కోవాలి!” అనుకున్నది.