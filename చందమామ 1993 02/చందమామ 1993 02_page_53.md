మరొకసారి ఇలాంటి సంఘటనే జరి
గింది. ఊళ్ళో ఉండే పెద్దపావుకారు గిత్తను
కొనదలిచి, వర్ధకుణ్ణి వెంటబెట్టుకుని, తన
వాళ్ళతో సహా సంతకు వెళ్ళాడు. చాలా
గిత్తలను చూసినాక వాళ్ళకు నచ్చిన గిత్త
దొరికింది. బేరం కుదిరింది. షావుకారు
గిత్తను కొని వర్ధకుడి కిచ్చి, “దీన్ని ఇంటికి
తీసుకుపోరా,” అని చెప్పి, తాను తనవాళ్ళతో
బండిమీద బస్తీకి వెళ్ళిపోయాడు.

ఇంకా పాద్దు చాలా ఉన్నది. షావుకారు
చీకటిపడి గానీ ఇల్లు చేరడు. అప్పుడే
ఇంటికి వెళ్ళాలనిపించక వర్ధకుడు గిత్తతో,
“నువ్వు మనింటికి పోవే. నేను వెనకగా
వస్తాను,” అన్నాడు. గిత్త వెళ్ళిపోయింది.

వర్ధకుడు సాయంకాలం దాకా సంత
లోనే గడిపి, సూర్యాస్తమయం కాబోతుండగా
ఇంటిదారి పట్టాడు. వాడు షావుకారు
గారింటికి వెళ్ళే సరికి, సంతలో కొన్న గిత్త
షావుకారుగారి పశువుల దొడ్డికి చేరి,
కొట్టంలో ప్రవేశించక, బయటనే పడుకుని
ఉన్నది. వర్ధకుడు దాన్ని లేవగొట్టి కొట్టం
లోకి తీసుకుపోయి, ఒక గుంజకు కట్టి,
ఇంత మేత వేశాడు.

ఆగిత్త వర్ధకుడి చెప్పుచేతలలో ఉంటూం
డేది. అటువంటిది ఒకనాడు వర్ధకుణ్ణి
కుమ్మబోయింది. వర్ధకుడు ఆశ్చర్యపడ్డాడు.
అది మొదలు ఆ గిత్త వర్ధకుడు కనిపించి
నప్పుడల్లా, ముక్కులు పెద్దవిచేసి బుసకొట్ట
టమూ, తలవిసరటమూ కుమ్మబోవటమూ
చేస్తూ వచ్చింది.

ఎవడో ప్రయోగం చేసి గిత్తను తన పైకి
ఉసిగొల్పుతున్నాడని వర్ధకుడికి అర్థమ
యింది. వాడు కంచెవార ఉన్న తుమ్మ
చెట్టు నుంచి కొమ్మలు కోసి, కట్టకట్టి,
పశువుల కొట్టం అంతా ఊడవసాగాడు.
కొంచెం సేపటికల్లా, “చంపేస్తున్నాడురో,
బాబో!” అంటూ ఒక వైపు నుంచి ఆర్తనాదం
వినబడింది.

పశువుల కొట్టంలో పనిచేసే వాడే ఒక
పాలేరు, “ఆపు! ఆపు!!” అంటూ కొట్టంలోకి
వచ్చాడు. వాడి వీపంతా నెత్తురు ప్రవాహాలే!
వర్ధకుడు ఊడ్చేది నేలనే అయినా, తుమ్మ