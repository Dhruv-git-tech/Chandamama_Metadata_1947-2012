ఏనుగులపై నీళ్ళు చిమ్ముతూ ఘంకారాలు చేస్తున్నది.

“ఎలాంటి చికిత్స చేశావోగాని, శర్వాణి పూర్తిగా కోలుకున్నది. రేపు నిందు సభలో నిన్ను ఘనంగా సత్కరించదలిచాను, వచ్చి కనబడు!” అన్నాడు రాజు.

దాపుల వుండి ఇది విన్న శివశర్మ, “మహారాజా! కష్టపడి రాత్రింబవళ్ళు ఏను గుకు వైద్యంచేసి స్వస్థత కలిగించిన వాణ్ణి, నేను! ఇన్నాళ్ళకు నేను వాడిన మందులు పనిచేసి, శర్వాణి మిగతా ఏనుగులతో తిరగ గలుగుతున్నది. ఇందులో జీవక దత్తుడు చేసినదేమీ లేదు. తమ సత్యా రానికి అర్హుణ్ణి, నేను!” అన్నాడు.

జీవకదత్తుడు అందుకు ఒప్పుకోక, “నేను అవలంబించిన ప్రక్రియ వల్లనే ఏనుగుకు స్వస్థత చేకూరింది. శివశర్మ చేసిన చికిత్సవల్ల కాదు,” అంటూ వాదనకు దిగాడు.

అనంగపాలుడు ఎటూ నిర్ణయించలేక, “సరే, మీరిద్దరూ రేపు సభకు రండి. మీ వివాదాన్ని పరిష్కరిస్తాను,” అని చెప్పి వెళ్ళి పోయాడు.

మర్నాడు నిండు సభలో ఆయన వైద్యులు లేవదీసిన వివాదాన్ని ప్రస్తావించి, ఏనుగుకు స్వస్థత కలిగించినవాళ్ళు, ఆ ఇద్దరిలో ఎవరో చెప్పమని అడిగాడు.

ముందుగా సుబుద్ధి అనే మంత్రి, “మహారాజా! శివశర్మ ఇచ్చిన మందుల ప్రభావంవల్లనే, ఏనుగు లేచి తిరగ గలుగు తున్నదనడంలో సందేహం లేదు,” అన్నాడు.

సుకీర్తి అనే మరొక మంత్రి, “మహారాజా! చచ్చినట్లుపడివున్న ఏనుగుకు ఉత్తేజం కలిగించడానికి, జీవకదత్తుడు కల్పించిన కొన్ని పరిస్థితుల వలన మాత్రమే, దాని వ్యాధి నయమయిందని, నాకనిపిస్తున్నది,” అన్నాడు.

మంత్రులలోకెల్లా చిన్నవాడైన శశిధరుడు మాత్రం, “మహారాజా! వైద్యులిద్దరయినా, ఏనుగుకు జరిగిన చికిత్సను మాత్రం విడి విడిగాకాక, ఒకటిగానే చూడాలి! అందుచేత తమరు చేసే సన్మానానికి ఇద్దరూ అర్హులే.