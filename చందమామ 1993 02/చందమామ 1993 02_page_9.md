పురుషులందరూ, చిన్నా, పెద్దా తేడా లేకుండా, దేవుడిచ్చిన శక్తి సామార్థ్యాలను, పరిపూర్ణంగా సద్వినియోగం చేసుకుని సుఖ సంతోషాలతో జీవించాలన్నదే నా ఆశయం.

దేశంలోని విభిన్న జాతులు, మనల్ని విడదీసి బాధలకు గురిచేయకూడదు. అవి మనకు బలం కావాలి!

క్లింటన్ పుట్టడానికి రెండు నెలల ముందే అతని తండ్రి, విలియం జెఫర్ సన్ బైత్, కారు ప్రమాదంలో మరణించాడు. అతని తల్లి, రోజర్ క్లింటన్ అనే అతన్ని పెళ్లాడింది. క్లింటన్ ఉపకార వేతనాల మీద చదివాడు. వాషింగ్టన్ లోని జార్జ్ టౌన్ విశ్వవిద్యాలయంలో పట్టభద్రు డయ్యాక, ప్రతిష్ఠాత్మకమైన 'రోడ్స్ స్కాలర్ షిప్' మీద ఆక్స్ ఫర్డ్ విశ్వవిద్యాలయంలో చేరి తత్వం, రాజనీతి అధ్యయనం చేశాడు. ఆ పిమ్మట అమెరికాలోని యేల్ విశ్వవిద్యాలయంలో న్యాయశాస్త్రం చదివాడు.

AL GORE

ఆయన యు.ఎస్. కాంగ్రెస్ కు పోటీచేసిన ప్రథమ ప్రయత్నం విజయవంతం కాలేదు. రెండవ సారి ఆర్కన్సాస్ అటర్నీ జనరల్గా ఎన్నికయ్యాడు. ఆ తరవాత గవర్నర్ అయ్యాడు. కాని, రెండవ సారి ఓడిపోయాడు. రెండేళ్ళ తరవాత మళ్ళీ పోటీ చేసి విజయం సాధించాడు.

రెండవ ప్రపంచ యుద్ధానంతరం జన్మించిన మొట్టమొదటి అమెరికా అధ్యక్షుడు అన్న ప్రత్యేకత బిల్ క్లింటన్ కు ఉన్నది. యాభైయేళ్ళ వయసులోపుగా ఆ ఉన్నత పదవిని అలంకరించిన వారిలో ఆరవ వాడాయన. 1901వ సం||లో థియోడోర్ రూజ్వెల్డ్ 42వ యేట అధ్యక్షుడయ్యాడు.

క్లింటన్ భార్య, హిల్లరీ క్లింటన్ అమెరికాలో ప్రసిద్ధురాలైన లాయర్. అమెబాలల హక్కుల కోసం కృషి చేస్తున్నది. క్లింటన్ దంపతుల ఏకైక కుమార్తె పన్నెండేళ్ళ చెల్సీ, పబ్లిక్ స్కూలులో చదువుకుంటున్నది.

అమెరికా ఉపాధ్యక్షుడుగా ఎన్నికయిన ఎల్ గోర్, క్లింటన్ కన్నా రెండేళ్ళు చిన్నవాడు. వాతావరణ పరిరక్షణకోసం కృషిచేస్తున్న ఆయన, రియోడిజనీరోలో జరిగిన భూపరి రక్షణశిఖరాగ్రసమావేశాలలో పాల్గొన్నఅమెరికా బృందానికి నాయకత్వం వహించాడు.

బిల్ క్లింటన్ గురించిన మరికొన్ని విశేషాలు:

* ఆయనకు క్రీడలంటే అభిమానం. గోల్ఫ్ ఆట అభిమాన క్రీడ.

* సినిమాలన్నా, 'స్పైథ్రిల్లర్స్' అన్నా ఎంతో ఇష్టం.

* ఐస్ క్రిమ్స్, మామిడి చట్టీ అంటే మక్కువ.

* 'ప్రచ్ఛన్నయుద్ధం' తరవాతి సవాళ్ళను ఎదు ర్కోవడానికి దేశ ప్రజలందరి దృష్టినీ కేంద్రీకరించ చేయాలన్నది ఆయన ఆశయం.