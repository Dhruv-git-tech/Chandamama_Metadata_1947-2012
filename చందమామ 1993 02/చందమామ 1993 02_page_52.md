మంత్రశక్తులు

ఒకప్పుడు నేపాళదేశం మాంత్రికులకు ప్రసిద్ధికెక్కినది. అక్కడ కొందరు సామాన్య ప్రజలకు కూడా కొన్ని కొన్ని శక్తులుండేవి. ఒక గ్రామంలో వర్ధకుడనే ఒక వయసు మళ్ళీన పశువుల కాపరి ఉండేవాడు. అత నొకనాడు పశువులను కాస్తూ, మిట్టమధ్యా హ్నంవేళ దాహంవేసి సత్రం బావి వద్దకు వచ్చి, సత్రం అరుగుమీద గ్రామపెద్దలు చేరి కబుర్లాడుకుంటుంటే తాను కూడా చతికిలబడ్డాడు.

“ఏంరా, వర్ధకుడా? మందను ఎవరి కప్పగించి వచ్చావు? ఇక్కడే కూర్చుంటివే?” అన్నాడొక గ్రామపెద్ద.

“మందకొచ్చిన భయమేమీ లేదు, నే నెక్కడ ఉన్నా పశువులు నామాట వింటాయి. కావలిస్తే చూపిస్తాను. రెండు కోడెదూడలను ఇక్కడికి రప్పించనా?” అన్నాడు వర్ధకుడు. “ఏదీ రప్పించు!” అన్నారు ఊరివాళ్ళు.

వాళ్ళా మాటాలన్నకాస్సేపటికల్లా దూరాన మువ్వల చప్పుడు వినిపించింది. రెండు కోడెదూడలు శరవేగంతో పరిగెత్తుకుంటూ వచ్చి సత్రం దగ్గిర ఆగి, వర్ధకుడి కేసి, మోర లెత్తి చూశాయి.

“ఇక పదండి. వెళ్ళి మీ మేత మీరు మెయ్యండి,” అన్నాడు వర్ధకుడు. వెంటనే కోడెదూడలు వెనక్కుతిరిగి వెళ్ళిపోయాయి.

“అవి తిన్నగా మందఉండే చోటికి చేరు తాయో, లేక ఎవరి పాలం మీదనన్నా పడి పాడుచేస్తాయో?” అన్నాడొకాయన.

“అటువంటిది ఒక్కనాటికీ జరగదు,” అన్నాడు వర్ధకుడు.

అతని మాటలు నమ్మలేక కొందరు మనుషులు కోడెల వెనకగా బయలు దేరారు. వర్ధకుడన్నట్టు అవి తిన్నగా మంద ఉన్న చోటికే వెళ్ళి, తమ యజమాని చెప్పినట్టు మేయనారంభించాయి.