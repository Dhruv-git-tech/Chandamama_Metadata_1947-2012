“ఉష్, గొడవ చెయ్యకు! నీ చేతి దద్ధా జనం రుచి చూసి పోదామని వచ్చాను,” అన్నది ముసలిపిశాచం.

ధనంజయం ఒక పళ్ళెంలో దద్ధోజనం వేసి తెచ్చాడు. పిశాచం దద్ధోజనం తిని, “ఆహా, అమోఘం! ఓహో, ఏమి రుచి!” అంటూ పాగిడి వెళ్ళిపోయింది.

ధనంజయం నడిరాత్రి వేళ మంచి నిద్రలో వుండగా, మొహం మీద వెలుగు పడడంతో కళ్ళు తెరిచాడు. ఎదురుగా గ్రామదేవత గంగులమ్మ!

ధనంజయం, ఆమెకు చేతులు జోడించి, “తల్లీ ఇన్నాళ్ళకు ఈ భక్తుడి మీద దయ కలిగిందా?” అన్నాడు.

అందుకు గ్రామదేవత చిరునవ్వు నవ్వి. “నీపట్ల నా దయ ఏనాడూ వున్నదే! ప్రస్తుతం సంగతి — నీ దద్ధోజనం రుచి చూడాలన్న కోరిక కలిగింది. గుళ్ళో నా భక్తులు నీ దద్ధోజనంరుచి గురించి గొప్పగా చెప్పుకోవడం, చాలాసార్లు నా చెవిని పడింది,” అన్నది.

గ్రామదేవత ఇలా అనగానే ధనంజయం గుండెలు గతుక్కుమన్నాయి. గ్రామదేవత రోజూ దద్ధోజనం చేసి నైవేద్యంగా గుడికి పంపమంటుందేమో అన్న భయం కలిగింద తడడికి.

ఇది గ్రహించిన గ్రామదేవత, “ఈ ఒక్క సారికే, మళ్ళీ మళ్ళీ రానులే,” అన్నది.

ధనంజయం మిగిలి వున్న దద్ధోజనం పళ్ళెంలో వేసి తెచ్చాడు. గ్రామదేవత దాన్ని ఆరగించి, “నా భక్తుడివి కనకే, నలభీమ పాకాన్ని మరపించేలా దద్ధోజనం వండ గలుగుతున్నావు. మెచ్చాను, వస్తాను!” అంటూ అదృశ్యమైంది.

మర్నాడు ధనంజయం కచ్చేరీలో వుండగా, పార్వతి పక్కింటి కుర్రవాడితో, తనూ తల్లీ వచ్చినట్టూ, సాయంత్రం త్వరగా ఇంటికి రావలసిందిగా అతడికి కబురు చేసింది. ధనంజయం చీకటి పడబో తుండగా ఇల్లు చేరి, వంటింట్లోంచి పప్పు పులుసూ, వంకాయ కూరల వాసన రావడం చూసి అశ్చర్యపోయాడు.