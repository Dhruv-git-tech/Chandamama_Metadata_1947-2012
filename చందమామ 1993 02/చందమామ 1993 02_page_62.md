ప్రకృతి వింతలు

### విషపూరితాలయిన కప్పలు !

దక్షిణ అమెరికా అడవులలో వింత వింత రంగులతో కొన్ని అందమైన కప్పలు ఉన్నాయి. అయితే పీఠిశరీరాలు విషపూరితాలు. మామూలుగా ఎరుపు, పసుపు రంగులలో ఎక్కువగా కనిపించే ఈ కప్పల శరీరాలమీద నల్లటిమచ్చలు, చారలు ఉంటాయి. ఈ రంగుల కారణంగా ఇవి పరిసరాలతో కలిసి పోయి, శత్రువులకు కనిపించకుండా తమనుతాము రక్తించుకుంటాయి. పీఠి శరీరంలో చర్మం అడుగున లభించే విషాన్ని ఆటవికులు, బాణం మొనకు పట్టించి వేటాడతారు. బాణాలు జంతువులకు తగలగానే మత్తులో నడవలేక సామ్మసిల్లి పడిపోతాయి.

### చేపల శ్వాసక్రియ

ఈతగాళ్ళలా చేపలు గాలి పీల్చుకోవడానికి నీళ్ళఉపరితలానికి రావలసిన అవసరంలేదు. నీళ్ళనుంచి ప్రాణవాయువును వేరుచేసే 'గిల్స్' అనే ప్రత్యేక శ్వాసేంద్రియాలు వాటికి ఉన్నాయి. చేపలు మొదట నీళ్ళను నోట్లోకి తీసుకుని, శ్వాసేంద్రియాలకు పంపుతాయి. అక్కడ ప్రాణవాయువు గ్రహించబడి, నీళ్ళు తలకు వెనకగా ఉన్నదొప్పలగుండా వెలువలికి వచ్చేస్తాయి. శ్వాసేంద్రియాలలోని సూక్ష్మమైన రక్తనాళాలు, ప్రాణవాయువును గ్రహించి, రక్తంగుండా శరీరంలోని ఇతర భాగాలకు అందే విధంగా చేస్తాయి.

### అతి పురాతనం!

నాలుగేళ్ళ క్రితం ఆస్ట్రేలియాలోని మెల్బోర్న్ సమీపంలో ఒక సోశదీజ శిలాజం బయటపడింది. అమెరికా యేల్ విశ్వవిద్యాలయానికి చెందిన శాస్త్రవేత్తలు ఎంతో పరిశోధించి, అది 'కూన్ వారా' జాతికి చెందిన నల్లమిరియాల వంటి మొక్క శిలాజమనీ, అది దాదాపు 12 కోట్ల సంవత్సరాలకు పూర్వంనాటిదనీ అభిప్రాయం వెలిబుచ్చారు. దాని మీద ఒక పువ్వూ రెండు ఆకులూ కనిపించాయి.