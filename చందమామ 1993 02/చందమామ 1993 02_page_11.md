వనమూలికలూ, రకరకాల కాయధాన్యాలూ తెప్పించి లేహ్యాలూ, అవలేహ్యాలూ తయారు చేస్తూ, వాటితో ఎంతో శ్రద్ధగా ఏనుగుకు వైద్యం చేయసాగాడు.

నెల రోజులు గడిచినా ఏనుగు శరీర స్థితిలో మార్పేమీ, రాజుకు కనిపించలేదు. అయితే, శివశర్మ మాత్రం ఆయనతో, “మహారాజా! పైకి కనబడకపోయినా, వైద్య ప్రభావంవల్ల ఏనుగులో వస్తున్న మార్పులు, వైద్యుణ్ణయిన నేను గుర్తించ గలుగు తున్నాను. మరికొద్ది రోజులలో ఇది మును పటిలాగా లేచి తిరగ గలదన్న నమ్మకం, నాకున్నది,” అన్నాడు.

ఇది విని అనంగపాలుడు చిరాగ్గా ఏదో అనబోయేంతలో, అక్కడ చేరిన జనంలో

నుంచి ఒక వ్యక్తి ముందుకు వచ్చి, “మహారాజా! ఇంతవరకూ జరిగిన చికిత్స వల్ల, ఏనుగుకు చెప్పుకోదగిన మేలు కలిగిందని, నేననుకోను. నాకు అవకాశం ఇప్పించా రంటే, దీని వ్యాధి నేను త్వరలో కుదర్చ గలను,” అన్నాడు.

అనంగపాలుడు, ఆ వ్యక్తి కేసి చూశాడు. అతడు వినయంగా రాజుకు నమస్కరించి, “మహారాజా! నా పేరు జీవకదత్తుడు. నేనూ వైద్యుణ్ణే,” అన్నాడు.

వెంటనే శివశర్మ కలుగ జేసుకుని, “ఇతడు కొన్నాళ్ళపాటు నా దగ్గర వైద్యం నేర్చుకునే ప్రయత్నం చేసి, నా చేత వైద్య వృత్తికి పనికిరాడని పంపబడ్డ వాడు,” అన్నాడు.