నన్నుకాపాడాలి," అన్నాడు. సత్యవంతుడు, అతడినోదార్చి అతడే తన వారసుడని గ్రామస్థులందరికీచెప్పి, సత్యశీలుణ్ణి వెంట బెట్టుకుని తిరుగుప్రయాణమయ్యాడు.

బేతాళుడు ఈ కథ చెప్పి, “రాజా, సత్య వంతుడి ప్రవర్తనను ఏమనాలి? గ్రామాధి కారి కావాలని ఏమాత్రం కోరని సత్య శీలుడు, అతడి ఆదేశం కారణంగానే కదా నిండు అయిదు సంవత్సరాలు ఆ పదవికి అవసరమైన శిక్షణకు అంగీకరించాడు. అలాంటప్పుడు, సత్యశీలుణ్ణి కాదని అవ మానించి, తన వారసుడినంటూ చెప్పుకున్న కపటి గుణనాథుణ్ణి, తన వారసుడే అని గ్రామస్థులతో సత్యవంతుడు చెప్పడం మానసికమైన బలహీనతో లేక కొడుకు పట్ల అర్థంలేని కోపమో కారణం అయివుం టుంది గదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలిపోతుంది,” అన్నాడు.

దానికి విక్రమార్కుడు, “సత్యవంతుడు తన కొడుకైన సత్యశీలుణ్ణి అవమానించా

డనే దాంట్లో సందేహానికి తావులేదు. అదే వాడికి తగిన శిక్ష. గుణనాథుడు నాలుగు సంవత్సరాలకు పైగా గ్రామాధికారిగా వున్నా, ఎవరికీ అతడు సత్యవంతుడి వారసుడు కాదన్న అనుమానం రాలేదు. అతడు గ్రామస్థులను సఖ్యంగా వుంచి గ్రామానికి మంచి పేరు తెచ్చాడు. ఇక సత్యశీలుడో, అతడు గ్రామాధికారి కావాలన్న వ్యామో హంతో గ్రామంలో కక్షలు రేపి రెండు ముక్కలుగా విడగొట్టాడు. పదవుల విషయంలో వారసత్వం; ఆదర్శాలకూ, ఆశయాలకేగానీ కుటుంబానికి కాదు. గుణనాథుడు, తాను సత్యవంతుడి వారసుడనని చెప్పినా, అది గ్రామాన్ని బాగు చేయాలన్న సదుద్దేశ్యంతోనే. పదవీ వ్యామోహం వల్ల కాదు. అందుకే సత్యవంతుడు అతణ్ణి సమర్థించాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.

—(కల్పితం)

[ఆధారం: “వసుంధర” రచన]