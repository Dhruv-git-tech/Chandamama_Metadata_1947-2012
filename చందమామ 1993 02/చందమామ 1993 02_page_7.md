చందమామకు జాతీయ పురస్కారం

నూతన సంవత్సర కానుకగా మీ అభిమానపత్రిక చందమామకు ఒక జాతీయ పురస్కారం లభించింది. అది, మహారాష్ట్రలోని ఇచల్‌కరంజీ, ఎఫ్.ఐ.ఇ. ఫౌండేషన్ వారి ప్రతిష్ఠాత్మకమైన నేషనల్ అవార్డు. ఈ అవార్డు కింద ఒక ట్రోఫీ, 25,000 రూపాయలు బహుమతీ, డిసెంబర్ 27వ తేదీ వైభవంగా జరిగిన ఉత్పవంలో అందజేశారు.

ఈ సందర్భంగా ఇచ్చిన ప్రశంసాపత్రంలో ఇలా పేర్కొన్నారు:

“చందమామ పిల్లలకూ, వారి తల్లితండ్రులకూ ప్రయతన పత్రికగా నెలనెలా వెలువడుతూ, వారి కుటుంబాలలోనూ, జీవితంలోనూ విడదీయరాని అనుబంధంగా పెనవేసు కున్నది. పిల్లల పట్ల కన్నవారి కర్తవ్యనిర్వహణలో ఒక భాగంగా కీ.శే. శ్రీచక్రపాణిగారు ఉదాత్త ఆశయంతో— నూతనమూ, ప్రయోజనాత్మకమూ అయిన పద్ధతిలో ఒక ఉద్యమం లాగా పిల్లల కోసం ఒక పత్రికను తీసుకురావడానికి ప్రభాళికను రూపొందించారు. 1947వ సంస్థలో ఇప్పటి సంచాలకులు శ్రీచి.నాగిరెడ్డిగారు, ఆ ఉదాత్త ఆశయానికి రూపకల్పన ఇవ్వడానికి సేవాతత్పరతో, ఉత్సాహంతో పూనుకున్నారు. దాని ఫలితంగా ఈనాడు చందమామ 12 భాషలలో వెలువడుతూ, అంధులకోసం జైల్ ఎదిషన్‌గాకూడా ప్రచురించబడుతున్నది.

“పిల్లలనూ, స్ట్రీలనూ విద్యావంతుల్ని చేయడానికి, చందమామ వేలకొలది కథలూ, సీరియల్స్, పూరాణ ఇతిహాసాలూ, జానపద కథలూ, జీవితచరిత్రలూ వెలువరించింది. ప్రాంతం, భాష వేరయినప్పటికీ మనదేశంలోని యువతరం అంతా ఒక్కటేసనీ, వారి అభిరుచులూ, ఆశయాలూ ఒక్కటేసనీ చందమామ విశ్వసిస్తున్నది. మనదేశంలోని వివిధ ప్రాంతాల జీవన స్థితిగతులలో తేడాలు ఉన్నప్పటికీ, మనదేశ యువత ఆలోచనా విధానంలో ఐకమత్యాన్ని ఏర్పరచి దాని ద్వారా జాతీయ సమైక్యతను సాధించ వచ్చని భావిస్తూ, చందమామ అందుకోసం కృషి చేస్తున్నది.”

ఎఫ్.ఐ.ఇ. ఫౌండేషన్ అనే ఈ సంస్థ గత రెండు దశాబ్దాలుగా విజ్ఞాన, సాంకేతిక, వ్యవసాయ, వ్యాపార రంగాలలోనూ, కళ, సాంస్కృతిక, క్రీడారంగాలలోనూ విశిష్టమైన కృషి చేసిన వారిని అభినందించి సత్కరిస్తున్నది. అటువంటి విశిష్టవ్యక్తుల కృషిని సమాజానికి తెలియజేస్తూ, జాతీయ సమైక్యతకు పాటుపడడం ఈ సంస్థ ఆశయం. నాలుగున్నర దశాబ్దాలుగా చందమామ చేస్తున్న కృషిని ఎఫ్.ఐ.ఇ. ఫౌండేషన్ గుర్తించి అభినందించింది. వారికి హృదయపూర్వక కృతజ్ఞతలు తెలియజేస్తున్నాము.

ఈ సందర్భంగా మా ఆనందాన్ని మా అభిమాన పాఠకులూ, శ్రేయోభిలాషులూ అయిన మీతో పంచుకుంటున్నాము.

బి. విశ్వనాథరెడ్డి
చందమామ పబ్లికేషన్