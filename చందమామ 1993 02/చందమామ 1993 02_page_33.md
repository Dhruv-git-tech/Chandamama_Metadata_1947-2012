మన సమకాలీన సాహిత్యం

మద్రాసు నగరంలోని ఒక ఆస్పత్రిలో పనిచేస్తున్న అందమైన యువతి డాక్టర్ శంకరి.
నలుగురిచేతా మంచి డాక్టర్ అనిపించుకున్న డా॥ శంకరి దగ్గరికి, ఒకనాడు తిరుమూర్తి అనే
ధనవంతుడు గర్భవతి అయిన తన భార్యను వెంటబెట్టుకుని వస్తాడు. అతన్ని చూసి ఒక్క క్షణం
దిగ్భాంతి చెందుతుంది డా॥ శంకరి. ఎందుకంటే— గతంలో తనను ప్రేమించి, రహస్యంగా
పెళ్ళాడి, హఠాత్తుగా తన జీవితం నుంచి నిష్క్రమించిన గురుమూర్తి అనే యువకుడిలాగే
కనిపించాడు తిరుమూర్తి. ఆ తరవాత గురుమూర్తి—తిరుమూర్తి కవల సోదరులని శంకరికి
తెలియవస్తుంది. గురుమూర్తి మరణించాడన్న విషయం కూడా ఆమెకు తెలుస్తుంది. అయితే,

అఖిలన్ 'పొన్ మలర్'

తిరుమూర్తికి గాని, అతని భార్యకు గాని
గురుమూర్తికీ, డా॥ శంకరికీ మధ్య ఏర్పడిన
సంబంధం గురించి తెలియదు.

తిరుమూర్తి భార్యకు డా॥ శంకరి పర్య
వేక్షణలో సుఖప్రసనవం జరుగుతుంది. భార్యా
భర్తలు ఎంతగానో సంతోషించి, డా॥ శంకరికి
కృతజ్ఞతలు తెలియజేస్తారు. ధనవంతుడయిన
తిరుమూర్తి డా॥ శంకరికి విలువయిన బహు
మతులు ఇస్తాడు.

నిజానికి తిరుమూర్తికి డాక్టర్ పట్ల కేవలం కృతజ్ఞతాభావం మాత్రమేనా అంటే కాదు. అతడు ఆమె అందానికి ఆకర్షితుడై ఆమెను పెళ్ళాడాలనుకుంటాడు!

వివాహితుడై వుండీ తనను పెళ్ళి చేసుకోవడమా? అని ఆశ్చర్యపోయిన డా॥ శంకరి,
తిరుమూర్తి పుట్టు పూర్వోత్తరాలను ఆరా తీస్తుంది. అప్పుడు తిరుమూర్తిని గురించిన అసలు
విషయాలు ఒక్కొక్కటిగా బయటపడతాయి. అతడు జీవితంలో డబ్బునే ప్రధానంగా భావించి,
డబ్బుతో దేన్నయినా 'కొన'వచ్చునని భావించేవాడనీ, డబ్బుకోసం ఎటువంటి దుండగాలకైనా
పాల్పడే స్వభావం కలవాడనీ, తన పథకాలకు అడ్డుతగిలే వాళ్ళను డబ్బుతో సునాయాసంగా
ఏరిపారేసే దుష్టుడనీ ఆమెకు తెలియవస్తుంది.