పాటించి, వాటిని కొయ్యకుండానే ముందుకు సాగాడు.

తరవాత రాజుకొడుకు అహిచ్చతపురం చేరి, పెళ్ళివారింట ప్రవేశించబోతూండగా మంత్రికొడుకు అతన్ని వెనక్కు లాగేశాడు. ఆ క్షణంలోనే ఆ ఇంటి ముందుభాగం కప్పు కూలింది.

ఎలాగో పెళ్ళి జరిగిపోయింది. ఆ రాత్రి రాజుకొడుకు పడకగదికి వెళ్ళాడు. మంత్రి కొడుకు ముందుగానే ఆ గదిలో ప్రవేశించి దాగి ఉన్నాడు. రాజుకొడుకు పక్కమీద నడుమువాల్చుతూనేతుమ్మనారంభించాడు. అతను వరసగా నూరుసార్లుతుమ్మాడు. ప్రతి సారీ మంత్రికొడుకు 'చిరంజీవ' అన్నాడు. నూరుసార్లు అలా 'చిరంజీవ' అన్న మీదట మంత్రికొడుక్కు పరమానందమయింది. అతను తాను దాగి ఉన్న చోటి నుంచి పైకి వచ్చి, రాజుకొడుకు చూస్తూండగానే ఆ గది నుంచి బయటికి వెళ్ళిపోయాడు.

రాజుకొడుకు అది చూసి ఈర్వ చెంది, తమ మధ్య ఉండే స్నేహం కూడా పాటిం

చక, ద్వారపాలకులను పిలిచి, “నా పడక గది ప్రవేశించిన ఆ దుర్మార్గుణ్ణి పట్టి బంధించండి. తెల్లవారగానే వధించండి,” అని ఉత్తరు విచ్చాడు.

రాజభటులు మంత్రికొడుకును తెల్లవార్లు నిర్బంధంలో ఉంచి, తెల్లవారగానే అతనితో సహావధ్యభూమికి బయలుదేరారు. అప్పుడు మంత్రికొడుకు వాళ్ళతో, “నన్ను ముందుగా ఒకసారి రాజుకొడుకు వద్దకు తీసుకు పాండి, నేనతనితో ఒకమాట చెప్పాలి. ఆ తరవాత నన్ను వధింతురు గాని,” అన్నాడు.

అతను ఇలా అంటున్నాడని వాళ్ళు వెళ్ళి రాజుకొడుకుతో చెప్పారు. అతని మంత్రులు కూడా మంత్రికొడుకు చెప్పేది వినమని చెప్పారు. రాజుకొడుకు మంత్రికొడుకును పిలిపించి, అతని నోట జరిగిన సంగతంతా విన్నాడు. ఇల్లు కూలిపడటం ఒకటి ప్రత్యక్షంగా కనబడటంచేత మిగిలినవి కూడా తప్పక నిజమే అయి ఉంటాయనుకుని, మంత్రి కొడుకును క్షమించి, అతనితో ఎప్పటిలాగే స్నేహంగా ఉన్నాడు.