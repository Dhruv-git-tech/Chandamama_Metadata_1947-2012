ఒక గ్రామంలో సలుగురు కురాళ్ళుండే వారు. వారు ఎప్పుడూ ఏవే విడ్డూరాలు కల్పించి మాట్లాడుతూ ఉండేవారు.

ఒకనాడు గ్రామం చివర ఉండే సత్రానికి పొరుగూరి వాడొకడు రావటం వాళ్ళు చూశారు. ఆ మనిషి మంచి బట్టలు కట్టుకుని ఉన్నాడు. ఆ బట్టలు కాజెయ్యాలని సలుగురు కోతలరాయుళ్ళకూ కోరిక కలిగింది. అందుకోసం వాళ్ళు సత్రానికి వెళ్ళి పొరుగూరి వాణ్ణి పలకరించి, అదీ ఇదీ మాట్లాడారు.

చివరకు కోతలరాయుళ్ళలో ఒకడు, "ఒక చిన్న పందెం వేసుకుందా 0. ఒక్కొక్కడూ తనకు కలిగిన వింత అనుభవాన్ని చెప్పాలి. వినేవాళ్ళలో ఎవడైనా ఆ అనుభవాన్ని నమ్మకపోతే. నమ్మని వాడు కథ చెప్పినవాడికి దాసుడైపోవాలి," అన్నాడు. ఇందుకు పొరుగూరి వాడు

కూడా ఒప్పుకున్నాడు. కోతలరాయుళ్ళు సంతోషించారు. ఎందుకం టే వాళ్ళు చెప్పే కథలు ఎవరికి నమ్మశక్యంగా ఉండవు, పొరుగూరి వాడు తప్పక దొరికి పోతాడు—అని కోతలరాయుళ్ల నమ్మకం.

మొదటివాడు తన కథ ఇలా చెప్పాడు: "మా అమ్మ నన్ను కడుపుతో ఉండి, మా ఇంటి కెదురుగా ఉన్న నేరేడుచెట్టు పళ్ళు తినాలని ఉన్నదని మా నాన్నతో ఆన్నది. అంత ఎత్తు చెట్టు తాను ఎక్కు లేననె మా నాన్న అన్నాడు. మా అన్నల నడిగితే వాళ్ళు అలాగే చెప్పారు. నాకు జాలి వేసి, మా అమ్మ కడుపులో నుంచి బయటికి వచ్చి. నేరేడు చెట్టెక్కి పళ్లన్నీ కోసి తెచ్చి వంట ఇంట్లో దాచిపెట్టాను. తరవాత ఏమీ ఎరగనట్టు మళ్లీ మా అమ్మ కడుపులో దూరాను. తరవాత మా అమ్మ తనకు కావలిసినన్ని తిని, మిగతావి