కాబట్టి, దాన్ని చూడాలన్నవంకతో, రోజు కొకసారైనా, ఆయన రామశర్మ ఇంటికి వెళ్ళి, ఆవును చూసుకుంటూండేవాడు.

ఈ విధంగా వారం రోజులు గడిచినై, ఒకరోజున చలమయ్య ఉండబట్టలేక, రామశర్మను, '‘బ్రాహ్మణోత్తమా ! ఆవు, పాలు సత్రమంగా ఇస్తున్నదా ?'’ అని అడిగాడు.

‘‘ఆయ్యా, ఇది దేవతాంశగల ఆవు. రోజుకు నాలుగుశేర్ల పాలిస్తున్నది.'' అని చెప్పాడు రామశర్మ.

స్వతహాగా రామశర్మ మొహమాటస్తుడు. ఆయన, చలమయ్యను సంతోషపెట్టాలను కుని, ఆవు ఇస్తున్నదానికి రెండు శేర్లు ఎక్కువ చెప్పాడు.

ఇది వింటూనే చలమయ్యకు గుండె ఆగినట్టయింది. తనకున్న ఆవుల్లో, ఏ ఒకటి అన్ని పాలివ్వదు.

‘‘బ్రాహ్మణోత్తమా ! ఆవు అంత ఎక్కువగా పాలిస్తున్నదంటే, అవి ఏమంత రుచిగా వుండవనుకుంటాను.'' అన్నాడు చలమయ్య.

రామశర్మ పాలు రుచిగా లేదంటే, చలమయ్యకు కొంత తృప్తిగా వుండేది. అలాకానప్పడు, చాలా మంచి ఆవును, దానం పేరుతో పోగొట్టుకున్నానన్న బాధ చలమయ్యను వదలదు.

పశువులకు వర్తించదు. ఆయినా, దూడను మీరు వెంటనే, నాకివ్వనవసరంలేదు. దానికి తల్లి అవసరం తీరాకనే,'' అని చెప్పాడు చలమయ్య.

రామశర్మ సరేనని, ఆవును తోలుకు పోయాడు. ఆ మర్నాటికి చలమయ్య జబ్బు చేత్తో తీసినట్టు మాయమైపోయింది. కొద్ది రోజుల తర్వాత, చలమయ్య ఎప్పటి మనిపై పోయాడు.

కొన్నాళ్ళకు చలమయ్య దానం చేసిన ఆవు ఈనింది. దానికొక కోడె దూడ పుట్టింది. ఈ సంగతి తెలిసినప్పటినుంచి, చలమయ్య మనసు, మనసులో లేదు. ఆవు తనది కాకపోయినా, దూడ తనదే