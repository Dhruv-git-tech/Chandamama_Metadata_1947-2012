రమాపతికి వెంటనే అనుమానం కలిగింది. అతడు గదిలోకిపోయి, వీరేశం అని చెప్పుకున్న మనిషి తాలూకు పెట్టె మూత తెరిచి చూశాడు. లోపల నాలుగైదు ఇటుకరాళ్ళున్నవి.

‘‘వీడెవడో పెద్ద మోసగాడు. ఇంట్లోంచి ఏం ఎత్తుకు పోయాడో చూడు!’’ అంటూ రమాపతి భార్యను కేక వేశాడు.

ఇద్దరూ కలిసి గదిలో వున్న పెట్టెలు తెరిచి చూడగా, ఒక పెట్టెలో వుండవల సిన నాలుగు వందల రూపాయిలూ, గిరిజ గాజుల జతా కనిపించలేదు.

రమాపతి ఎక్కడలేని కోపంతో భార్యను, ‘‘నువ్వు పల్లెటూరి వెర్రిబాగుల దానివని తేలిపోయింది. ఎవరైనా ముక్కూ

మొహం ఎరగని వాడికి భోజనం పెట్టి, గదిలో పడుకోనిస్తారా?’’ అన్నాడు.

‘‘వాడు మోసగాడని, నాకేం తెలుసు! మీ పేరు చెప్పాడు. మాటల సందర్భంలో, మీ చెటికెనవేలు మీది మచ్చ గురించి చెప్పాడు. మీరు పెట్టుకున్న పగడపు ఉంగరాన్ని వర్ణించాడు,’’ అన్నది గిరిజ.

‘‘అయితే, సందేహం లేదు. ఉదయం నన్ను పట్టుకుని, తెలివిగా నా నుంచి అన్ని వివరాలూ తెలుసుకున్నవాడే, ఈ మోసగాడు!’’ అన్నాడు రమాపతి,

అతడిలా అనగానే గిరిజ అందుకుని, ‘‘ఆహాఁ, వాడే! ఇంక అనుమానానికి తావే లేదు. వాణ్ణి వదిలించుకోవాలన్న ఆత్రం కొద్దీ, మీ గురించిన సర్వం వాడికి