పోరులాభం!

చదువు పూర్తవుతూనే, రమాపతి అనే యువకుడికి, మునగాపురం జమీందారు కచ్చేరీలో మంచి జీతంమీద ఉద్యోగం దొరికింది. అతడు వెంటనే అత్తవారి గ్రామం వెళ్ళి, భార్యగిరిజతో తిరిగి వచ్చి, ఒక అదై ఇంట్లో కాపరం పెట్టాడు.

పల్లెగ్రామంలో పుట్టి పెరిగిన గిరిజకు, మునగాపురంలాంటి పట్టణ జీవితం కొంత ఇబ్బందిగా తయారైంది. వేళకు వంట పని పూర్తిచేసి, భర్తను కచేరికి పంపడం, ఆమెకు ఎంత ప్రయత్నించినా సాధ్యం కావడం లేదు. దీనితో రమాపతి, తన పై ఉద్యోగస్థుల నుంచి మాటపడవలసి వస్తున్నది.

ఒకనాటి సాయంత్రం రమాపతి కచేరీ నుంచి ఇంటికి వస్తూనే భార్యతో, 'నువ్వు వంటపనులు ఎలా ముగిస్తావో, నాకు తెలియదు. ఇక, రేపటినుంచి మాత్రం,

నేను వేళకు కచేరీ చేరాలి. ఆ సంగతి గుర్తుంచుకో !' ' అన్నాడు.

ఆ రాత్రి గిరిజకు నిద్రలేదు. ఆమె సగంరాత్రివేళే లేచి వంట ఆరంభించి త్వరగా పూర్తిచేసి, అనుకున్న సమయానికి రమాపతికి భోజనం పెట్టి, ఉద్యోగానికి పంపింది.

రమాపతి వీధి మలుపు తిరుగుతూండగా, ఎవరో తెలియని మనిషి ఒకడు చప్పున అతడి చేయిపుచ్చుకుని, 'మళ్ళీ రెండేళ్ళ తరవాత అనుకోకుండా కలుసు కున్నాం. నాకీ రోజు పెద్ద పండగలా వున్నది!' ' అన్నాడు నవ్వుతూ.

రమాపతి కణకాలం నివ్వెరపోయి. 'మరేం అనుకోకండి. మీరెవరో నాకు తెలియదు.' ' అన్నాడు.

ఆ మనిషి పెద్దగా నవ్వి. 'నీ పెళ్ళికి రాలేదన్న కోపం ఇంకా పోలేదన్నమాట!

మాచిరాజు కామేశ్వరరావు