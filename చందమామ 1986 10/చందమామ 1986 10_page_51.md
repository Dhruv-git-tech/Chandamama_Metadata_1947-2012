పనివత్తిడి కారణంగా రాలేనని అప్పుడే రాశాగదా, దీరేశం!'' అన్నాడు.

రమాపతి, ''నా పేరు రమాపతి; వీరేశంకాదు. నేను త్వరగా వెళ్ళాలి,'' అంటూ చేయి విడిపించుకోబోయాడు.

కాని, ఆ కొత్తవాడు రమాపతి చేతిని మరింత గట్టిగా వడిసిపట్టుకుని, ''నువ్వు వీరేశాన్ని కాదని చెప్పినా, నీ కుడి అరచేతి లోని పుట్టుమచ్చ సాక్ష్యం ఏమవుతుంది?'' అన్నాడు.

రమాపతి విసుక్కుంటూ, ''అయ్యా, నా ఎడమచేయి చిటికెన వేలు మీద తప్ప మరెక్కడా నాకు పుట్టుమచ్చల్లేవు. ఇక వదలండి!'' అన్నాడు.

ఇంత జరిగాక, ఆ కొత్తవాడు రమాపతి చేయివదిలి, ''కమించండి! నా స్నేహితుడు వీరేశం అనుకుని, మిమ్మల్ని ఇబ్బంది పెట్టాను. వాడికి, మీకూ పొలికల్లో విస మెత్తు కూడా తేడా లేదు,'' అన్నాడు.

ఆ సాయంత్రం రమాపతి ఇల్లు చేరగానే, భార్య గిరిజ, ''ఈరోజు వెళ్ళ వలసిన వేళ్ళకన్న ముందుగానే కచేరికి చేరారుగదా?'' అని అడిగింది.

''అదేంలేదు! వీధి మలుపు తిరుగు తూండగానే, ఎవడో నన్ను జలగలాగా పట్టుకున్నాడు,'' అని రమాపతి ఉదయం జరిగినదంతా భార్యకు చెప్పాడు.

భర్త మాటల్లో వీరేశం అన్న పేరు విని గిరిజ, ''చెప్పమరిచాను. మధ్యాహ్నం మీ చిన్ననాటి స్నేహితుడు వీరేశం వచ్చాడు.'' అన్నది.

ఆ పేరు వింటూనే రమాపతి ఉలిక్కి పడి, ''ఆ పేరు గల స్నేహితుడెవడూ నాకు లేడు. ఇంతకూ అతనెక్కడ?'' అని అడిగాడు.

''ప్రయాణ బడలికగా వున్నదట. వెంట తెచ్చిన పెట్టె, మన గదిలోనే పెట్టుకుని, భోజనం కాగానే పడుకున్నాడు. ఇంతకు ముందే, ఆటు బజారుకు వెళ్ళి వస్తానని చెప్పివెళ్ళాడు,'' అని జవా బిచ్చింది గిరిజ.