నంగా వేస్తూ వుండు,'' అని చెప్పి, పెరటి బావి దగ్గరకు స్నానానికి వెళ్ళాడు.

ఆ తర్వాత పది హేను రోజులకు రమా పతి, భార్యను, ''ఇంకా ఎన్నాళ్ళుం టాడు, మీ బాబాయి?'' అని అడిగాడు.

''నాకేం తెలుసు! వెళ్ళి తీసుకు వచ్చింది మీరు; సాగనంపే భారం కూడా మీదే,'' అన్నది గిరిజ.

శనిగ్రహంలా ఇంట చేరిన నారాయణను, వదిలించుకునే మార్గం ఏమిటని, రమాపతి బాగా ఆలోచించిన మీదట, అతడికో ఉపాయం తోచింది.

రమాపతికి ఒక పెద్ద తల్లి వున్నది. ఐదారేళ్ళ క్రితం ఆమె భర్త చనిపోతూ, తన ఒక్కగానొక్క కూతురు పెళ్ళి బాధ్య

తను అతడి మీద పెట్టి పోయాడు. ఐతే ఆ అమ్మాయి అనాకారితనానికి తోడు గడుసూ, గయ్యాళిది కావడంతో, పెళ్ళాడేందుకు ఎవరూ ముందుకు రాలేదు. ఇప్పుడామె వయసు ముప్పె ఏళ్ళు.

రమాపతి ఒకనాటి సాయంకాలం, కచేరీ నుంచి వస్తూనే నారాయణను పిలిచి, తన పెద్ద తల్లి కూతురు గురించి చెప్పి. ''మా ఆక్కయ్యకు, మీరే ఏదైనా మంచి సంబంధం చూడాలి. మీ మేలు మరవం,'' అన్నాడు.

ఇందుకు నారాయణ ఒప్పుకుని, ఆ మర్నాడే బయలుదేరి వెళ్ళాడు. రమా పతికీ, గిరిజకూ కలిగిన సంతోషం అంతా యింతా కాదు. ఆ అమ్మాయికి పెళ్ళి