“రాజపంశస్తుణ్ణే పెళ్ళాడాలన్న పట్టు దల, నాకేం లేదు. ఆ శేఖరుడితో పెళ్ళి, నాకిష్టమే,” అన్నది సువర్ణ.

“సరే, ఆ సంగతి ఆలోచిద్దాం,” అన్నాడు రాజు.

ఆ మర్నాడే ఆయన శేఖరుడికి, ఈ వివాహం సాధ్యపడదని వర్తమానం పంపాడు.

శేఖరుడు దిగాలు పడి పోయి, రాకుమార్తె దగ్గిరకు వచ్చి, సంగతి చెప్పి. “నేను, నిన్ను వివాహం ఆడలేకపోతే, నాకు మరణమే గతి,” అన్నాడు.

రాకుమారి అతడికి సర్ది చెబుతూ, “అంత దిగులు పడకు. నేను వీలువెంట, మా నాన్న, ఈ పెళ్ళికి ఒప్పుకునేలా చేస్తాను,” అన్నది.

శేఖరుడు తృప్తిపడి, తన గ్రామానికి వెళ్ళిపోయాడు.

ఒక సంవత్సరకాలం గడిచిపోయింది. రాజుకు హాతత్తుగా జబ్బు చేసి మంచం పట్టాడు. ఆ స్థితిలో ఆయన అప్పుడప్పుడూ సువర్ణతో, “ఈ వ్యాధి నయం అవుతుందో లేదో అన్న భయంగా వున్నది. నీకు తగిన వరుణ్ణి చూసి, వివాహం చేయాలను కుంటున్నాను,” అనసాగాడు.

సువర్ణ తండ్రితో, శేఖరుణ్ణి గురించి చెప్పాలను కున్నది. ఆయన, అతడి

సంగతే మరిచిపోయాడేమో అన్న అను మానం, ఆమెకు కలిగింది. అయితే, సువర్ణ ధైర్యం చేసి తండ్రికి, ఈ విషయం గుర్తు చేద్దామనుకుంటున్న తరుణంలో, ఒక విపత్తు జరిగింది.

సువర్ణ సోదరుడు గురుకులంలో విద్యాభ్యాసం ముగించి, ఇంటికి తిరిగి వస్తూ, గుర్రం మీది నుంచి కిందపడి మరణించాడు. ఈ విషాదవార్తవింటూనే, దీర్ఘవ్యాధితో బాధపడుతున్న రాజు, గుండెలవిసి ప్రాణాలు వదిలాడు.

ఇది చూసి రాకుమారి దిగులుతో కుంగి పోయింది. అయినా సింహాసనానికి వారను రాలు గనక, రాజ్యపాలన విషయంలో