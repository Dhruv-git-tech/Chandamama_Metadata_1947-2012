మిత్రులిద్దరూ ఎలాంటి సమాధానం చెప్పకుండా మౌనంగా ఉండిపోయారు. అప్పుడు గురువు మళ్ళీ, “పచ్చటి చెట్లతో పాటు, రంగు రంగుల పువ్వులు, పండుటా కులు కూడా కలిగినదే ఉద్యానవనం. అవునా?” అని అడిగాడు.

మిత్రులిద్దరూ, “అవును,” అన్నట్టు తలలు ఊపారు.

“ప్రపంచం కూడా అంతే. మంచీ, చెడూ రెండూ ఉంటాయి. విభిన్న మనస్తత్వాలు కలిగిన వారుంటారు. పుట్టిపెరిగిన పరిసరాలు, పెంపకం, చదువు సంధ్యలు మొదలైన వాటిని అనుసరించి వారి వారి ప్రవర్తన ఉంటుంది. నా శిష్యులైన మీరు మంచి వాళ్ళుగా బాధ్యతెరిగి నడుచుకోవడం నాకెంతో గర్వంగా ఉంది,” అంటూ గురువు భాస్కరుడి కేసి తిరిగి, “నువ్వు ఆదర్శ భావాలు కలవాడీ. అయితే, ప్రతి ఒక్కరూ నిన్ను పోలి ఉండాలనుకోవడం, అలా లేనివారితో విరోధం పెంచుకోవడం వివేకం కాదు,” అన్నాడు. ఆ తరవాత ఆయన శ్రీధరుడి కేసి చూస్తూ,

“చాలా సౌమ్యుడని పదిమందిలో పేరు తెచ్చుకుంటున్నావు. చాలా సంతోషం. అయితే, నచ్చని వారి పట్ల కలిగే అసంతృప్తినీ, ఆవేద ననూ లోపల అణుచుకుంటూ అశాంతితో అనారోగ్యాన్ని కొని తెచ్చుకోవడం భావ్యం కాదు కదా!” అన్నాడు.

ఆ తరవాత శిష్యులిద్దరినీ ఆప్యాయంగా మెన్నుచరిచి, “మీరు మంచివారుగా ఉంటూ, చుట్టూ ఉన్న వారిని మంచి మార్గంలో నడి పించడానికి ప్రయత్నించండి. అంతేగాని, అహర్నిశలూ ఎదుటివారిని గురించి ఆలోచిస్తూ, అనుమరంగా ఆవేశపడుతూ పండంటి జీవితాలను వృథా చేసుకోకండి. నా శిష్యులైన మీ ఇద్దరి మనస్తత్వాలలోనే ఎంతతేడా ఉందో ఒక్కసారి ఆలోచించి చూడండి,” అని సలహా ఇచ్చి వెళ్ళాడు.

ఆ క్షణం నుంచి మిత్రులిద్దరూ గురువు సలహాను పాటించసాగారు. అతి త్వరలోనే శ్రీధరుడు ఆరోగ్యం పుంజుకున్నాడు. భాస్కరుడు అందరిచేతా మంచి స్నేహితుడని పించుకున్నాడు.