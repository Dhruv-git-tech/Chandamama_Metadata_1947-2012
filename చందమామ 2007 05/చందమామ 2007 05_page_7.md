సరం గనక, వీరికి ప్రాణభిక్ష పెట్టమని ప్రార్థించావు. నీ ఉన్నత ఆశయానికి సంతసించి, వారి దుందుడుకు చర్యను క్షమించి, ఓటమి ఎరుగని వీరులుగా వారిని ఆశీర్వదించి బతికిస్తాను. నువ్వు తలుచుకుంటే మాత్రమే వారిని ఓడించగలవు; హతమార్చగలవు. భవిష్యత్తులో నీకెంత కోపం వచ్చినా స్నేహధర్మం పాటించి వాళ్ళ మీద కయ్యానికి వెళ్ళనని మాట ఇవ్వగలవా?’’ అన్న కంఠస్వరం వినిపించింది.

“అవసరమయితే, నా ప్రాణాలర్పిస్తాను గాని, వారి జోలికి వెళ్ళను. నా తనువులో ప్రాణ మున్నంతవరకు స్నేహధర్మాన్ని పాటిస్తాను,” అన్నాడు సునీతి కన్నీరు కారుస్తూ.

మరుక్షణమే ఇద్దరు రాజకుమారులూ నిద్రనుంచి మేల్కాంచినట్టు లేచి కూర్చు

న్నారు. అప్పుడు మళ్ళీపుట్టలో నుంచి, “రాజ కుమారులారా, మీ మిత్రుడు సునీతి ప్రార్థన మేరకు మీ అపరాధం క్షమించి మిమ్మల్ని సజీవుల్ని చేశాను. సునీతి తప్ప మిమ్మల్నె వరూ ఓడించలేరు. స్నేహధర్మం పాటిస్తూ సుఖంగా జీవించండి,” అన్న కంఠస్వరం వినిపించింది.

జయవర్మ, అజయవర్మలు సునీతితో, “మా ప్రాణాలు కాపాడావు. నీమేలు ఈ జన్మకు మరిచిపోము. నువ్వు ఏది కోరినా ఇస్తాం,” అన్నారు కృతజ్ఞతతో.

“అంతా, ఆసర్పరాజు కరుణ. మీరిప్పుడు అజేయులైన వీరరాజకుమారులు. మీరు కలిసివుంటే మిమ్మల్ని జయించేవారు లేరు. మీ అన్నదమ్ముల ఐకమత్యమే నాకు కావల సింది. అంతకు మించి నేను కోరుకునేదేదీ లేదు,” అన్నాడు సునీతి.

“మేమెప్పుడూ కలిసే ఉంటామని ప్రమాణం చేస్తున్నాం,” అన్నారు అన్నదమ్ములు ముక్త కంఠంతో.

ఆ తరవాత ముగ్గురూ కలిసి గురుకులాశ్రమానికి తిరిగి వెళ్ళారు.

ముగ్గురు మిత్రులకూ విద్యాభ్యాసం పూర్తి కావస్తూండగా విద్యాపతి ఒకనాడు సునీతిని చేరబిలిచి, “నాయనా, నా గురుకులంలో విద్యపూర్తయిందిగాని, నువ్వు నేర్వవలసింది ఇంకా ఎంతో వుంది. నైమిశారణ్యంలో విద్యా సాగరుడి గురుకులాశ్రమానికి వెళ్ళి, నేను పంపానని చెప్పి, అక్కడ మరో మూడేళ్ళు విద్యనభ్యసించిరా. అది నీకు ఎంతో ఉపయోగ కరం,” అన్నాడు.