కలయ చూసి, తరవాత బ్రహ్మదండి కేసి తల తిప్పి, “అన్నట్టు నీ అంగరభక్తకులిద్దరూ ఎక్కడా కనిపించరేం? వాళ్ళెటయినా పారి పోలేదు గదా!” అన్నాడు అనుమానంగా.

చండమండూకుడి మాటలు వింటూనే బ్రహ్మదండి ఉలిక్కి పడ్డాడు. అతడికీ ఇంత వరకూ జిత, శక్తి వర్మలను గురించిన ఆలోచనే రాలేదు. తనను ఈ నరభక్షకులకు వదిలి, వాళ్ళిద్దరూ క్షేమంగా ఈ లంక నుంచి పారి పోయారా అన్న అనుమానం అతడికి కలిగింది. ఆవెంటనే బ్రహ్మదండి పెద్దగా గొంతెత్తి, “జితా, శక్తీ! ఎక్కడ?” అంటూ కేక పెట్టాడు.

ఆ వెంటనే అల్లంత దూరాన వున్న చెట్ల మీది నుంచి, “వస్తున్నాం బ్రహ్మదండీ, వస్తున్నాం!” అంటూ జిత, శక్తివర్మలు బదులు కేక పెట్టి, కోతుల్లా కొమ్మల్లో నుంచి కిందికి దూకారు.

“ఇక్కడ ఇంత భయంకర పోరు జరుగు తూంటే, మీరు పిరికిపందల్లాగా చెట్లల్లో దాక్కున్నారన్న మాట!” అన్నాడు చండ మండూకుడు కోపంగా.

“చెట్లల్లోదాక్కోమటమా! మేమా?” అంటూ జిత శక్తివర్మలు జబ్బలు చరుస్తూ దగ్గరికి వచ్చి, “ఆ జయమల్లు ఎడమ చేతిని నరికిందెవరు? ఆ ముసలివాడి ముక్కు ఎగిరి కిందపడేలా కత్తి విసిరిందెవరు? మేమే! మేమే!” అన్నారు.

చండమండూకుడు వాళ్ళద్దరి కేసీ అను మానంగా చూశాడు. బ్రహ్మదండి ముఖం చిట్లించి, “అలాగా, ఆహా! నే ననుకుంటూనే వున్నాను. మీరు శూరులు, వీరులు!

సరే, ఇకవెళ్ళి ఆ దుర్మార్గులు కొండల్లోకి పారి పోయారట, వెతికి పట్టుకురండి!” అంటూ మండూకుడు చూడకుండా వాళ్ళకు సౌంజ్ఞ చేశాడు.

బ్రహ్మదండీ, చండమండూకుడూ ఈ విధంగా ఇక్కడ గొడవ పడుతూంటే, నరభక్షకుల నుంచి తప్పకు పారిపోయిన కేశవుడూ, జయమల్లూ, కోయ యువకుడూ లంకలోని కొండ ప్రాంతాలకు చేరి, దాక్కునేందుకు అనువైన గుహ కోసం వెతకసాగారు. ఒక్క కేశవుడికి తప్ప, తతిమ్మా ఇద్దరికీ నరభక్షకు లతో జరిగిన పోరులో గాయాలు తగిలినై. అన్నీ చిన్న చిన్న గాయాలు, పెద్ద ప్రమాద మైనవేం కాదు. కోయయువకుడు తనకు తెలిసిన మూలికలూ, ఆకులూ కలిపి తన గాయాలకూ జయమల్లు గాయాలకూ, కట్లు కట్టాడు.