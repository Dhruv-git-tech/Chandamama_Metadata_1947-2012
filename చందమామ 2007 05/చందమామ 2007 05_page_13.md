తారుకు పోయారు. ఇక ప్రస్తుతానికి ప్రమాదం లేదు,” అంటూ ముందుకు రాబోయాడు.

తన తండ్రికి తమను వెన్నాడి వస్తున్న నరభక్షకుల సంగతి తెలియదని గ్రహించిన కేశవుడు చప్పున వెనుదిరిగి, “అయ్యా, ఇంకా మనకు ప్రమాదం తొలగలేదు. ఒక మందకు మంద నరభక్షకులు సౌరంగమార్గా న్నుండి ఇటు వస్తున్నారు...” అని హెచ్చరించే లోపలే, పదీ పన్నెండు మంది నరభక్షకులు కీచుమని అరుస్తూ, ఈటెలు పైకెత్తి బావిలోంచి బయిటికి దూకారు. అదే సమయంలో ముసలివాడూ, కోయయువకుడూ నిలుచున్న చోటుకు వెనకగా వున్న పొదల్లో నుంచి, “మనం అనవసరంగా భయపడ్డాం. ముసలి వెధవ పెద్ద మోసం చేశాడు. అంతా కలిసి వాళ్ళు అయిదుగురే! చంపండి,” అన్న చండమండూకుడి కేక వినబడింది.

“కాలభైరూ, ఉపాసకుల ఊడల మగ్రీ... ఆ కేశవుణ్ణి చంపకండి! వాణ్ణి ప్రాణాలతో పట్టుకోండి. వాడు చస్తే ఇక మనం బతికివుండీ లాభంలేదు. రాకాసి లోయ... బంగారం.... వెండి.....అర్ధరాజ్యం...” అంటూ బ్రహ్మ దండినెత్తీ నోరూ కొట్టుకుంటూ అరయసాగాడు.

రెప్పపాటు కాలంలో తను ఆశించిన దానికి భిన్నంగా జరిగిపోవటం చూసి ముసలివాడు ఓ తృటికాలం నిర్విణ్ణుడయ్యాడు. ఎన్నో రోజుల తరువాత తను తన కొడుకును చూడటం జరిగింది. కాని, ఆ ఆనందానికి తను నోచుకోలేదు. ఇప్పుడు తనూ, తన కొడుకూ కూడా నరభక్షకులతో అన్నిటికీ తెగించి పోరాడాలి.

“చిన్న గడేజంగ్! నువ్వేమీ భయపడకు. మన చేతుల్లో కత్తులున్నంతవరకూ మన నెవరూ ఏమీ చేయలేరు. ఊ, మహాచండీ!” అంటూ ముసలివాడు నరభక్షకులతో పోరుకు తలపడ్డాడు.

ముసలివాడు పెట్టిన ముద్దు పేరుకు తగినట్టే చిన్న గడేజంగ్ అసహాయ శూరుడు. తమ నాయకుడిలాగే అతడికి ప్రాణభయం అంటే ఏమిటో తెలియదు. అతడు కత్తిదూసి, తన కేసి వస్తున్న నలుగురైదుగురు నరభక్షకుల్ని దెబ్బ కొకడి చొప్పున కింద పడగొట్టాడు. కాని, నరభక్షకుల సంఖ్య వున్న కొందికీ అధికం అవుతున్నది. చెట్ల చాటు నుంచి మిడతల దండులా వాళ్ళు ముందు కొచ్చిపడుతున్నారు. కేశవుడూ, జయమల్లూ, వాళ్ళవెంట వున్న కోయయువకుడూ భయం కరంగా పోరాడుతూ క్రమక్రమంగా గుబురుగా వున్న చెట్ల కేసి తిరోగమించసాగారు.