ఉత్పలాక్షిని వివాహమాడడం మాట తప్పడం కాదా? తెలిసీ ఒక దురహంకారిని వివాహమాడడం వివేకం అవుతుందా? ఆయనలో నిద్రాణమైవున్న రాజ్యకాంక్షే ఈ విపరీత నిర్ణయానికి పురికొల్పిందా? లేక కోసలరాజ్యసైనిక బలానికి భయపడి ఈ వివాహానికి తల ఒగ్గాడా? ఇవన్నీ కాకుండా ఆయన నిర్ణయానికి బలమైన కారణం మరేదైనా ఉన్నదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “ప్రజాక్షేమాన్ని పరిరక్షించడమే పాలకుల ప్రధాన కర్తవ్యం అని విశ్వసించిన ఆదర్శ పాలకుడు వజ్రపాణి. బాల్యం నుంచే ఆయనలో ఈ భావం దృఢంగా బలపడుతూ వచ్చింది. అందుకోసమే అహర్నిశలు కృషిచేశాడు. మిగిలినవన్నీ ఆయనకు ముఖ్యం కాదు. కోసలరాజు లేఖను చదవ గానే, మొదట ఆ దేశ ప్రజలు పడుతూన్న బాధలే వజ్రపాణి కళ్ళ ముందు కదలాడి ఉంటాయి. వారి బాధలు పోగొట్టడానికి ఉత్పలాక్షిని వివాహమాడడం మంచి అవ

కాశంగా భావించడం వల్లే అందుకు అంగీకరించాడు. అంతేగాని, రాజ్యకాంక్షవల్ల కాదు. సైనిక బలానికి భయపడి కాదు. తండ్రి అతి గారాబం కారణంగా దురహంకారిగా పెరిగినప్పటికీ, యువరాణి ఉత్పలాక్షి, విశిష్టగుణ గణాలుగల వజ్రపాణిని అభిమానించి మన సారా కోరుకున్నది. తను అంతగా ఆరాధించే భర్తకు ఆమె బాసటగా నిలబడగలదనడంలో ఏమాత్రం సందేహంలేదు. ఇకమాట తుప్పడం గురించి. సామాన్య యువతిని పెళ్ళాడమని ఆయననెవరూ కోరలేదు. అది ఆయన తనకు తానే తీసుకున్న నిర్ణయం. శివదర్శినిని వివాహమాడితే, అది ఆమె ఒక్కతెకు మాత్రమే ప్రయోజనం. ఉత్పలాక్షిని వివాహమాడడం వల్ల కోసల, గిరిప్రజపుర ప్రజలందరికీ ప్రయోజనం. ప్రజాక్షేమం అన్న విస్తృత ప్రయోజనం దృష్ట్యా అది మాట తప్పినట్టు కాదు,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ఆధారం: గుండ్రాతిసుబ్రూణ్యం గౌడు రాయ]

మే 2007

24

చందమామ