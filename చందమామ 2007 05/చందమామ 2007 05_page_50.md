వాడు. బ్రాహ్మణులా మేకను పూర్తిగా తిన్నాక ఇల్వలుడు, “వాతాపీ, ఇక వచ్చెయ్యి,” అనే వాడు. అప్పుడు వాతాపి మేకలాగా అరుచు కుంటూ ఆ బ్రాహ్మణుల పాట్టలు చీల్చు కుని వచ్చేవాడు.

ఈ విధంగా వారు అనేక వేల బ్రాహ్మణులను చంపిన మీదట ఇల్వలుడికి అగస్త్యమహాముని తటస్థపడ్డాడు. ఇల్వలుడి కోరికపై ఆయన భోజనానికి వచ్చి అతడు పెట్టిన మేకమాంసం తిన్నాడు. ఆయన తృప్తిగా భోజనం చేశానన్న అనంతరం ఇల్వలుడాయనకు హస్తోదకం ఇచ్చి, “ఇక రా వాతాపీ!” అని కేకపెట్టాడు.

అగస్త్యుడు నవ్వుతూ, “ఇంకెక్కడి వాతాపి? వాడప్పుడే జీర్ణమై, యముడి ఇంటికి చేరు కున్నాడు!” అన్నాడు. ఇల్వలుడు తన తమ్ముడు చచ్చాడని తెలిసి మండిపడి అగస్త్యమ్మడి పైకి లేచి ఆయన చూపుల వేడికే బూడిద అయిపోయాడు.

రాముడీ కథ చెప్పి లక్ష్మణుడితో, “అంత శక్తిమంతుడైన అగస్త్యులవారి తమ్ముడి అశ్రమం ఇది,” అన్నాడు. అప్పటికే సూర్యాస్తమయ మయింది. అగస్త్యుడి తమ్ముడు సీతా రామలక్ష్మణులకు ఆతిథ్యం ఇచ్చాడు. వారా రాత్రి అక్కడే గడిపి, మర్నాడు ఉదయం ఆయన వద్ద సెలవు పుచ్చుకుని అగస్ట్యాశ్రమానికి బయలుదేరారు. దారిలో ఎత్తయిన చెట్లు కనబడ్డాయి, మనోహరంగా పక్షులు పాడే పాటలు వినపడ్డాయి. అగస్ట్యాశ్రమం పరిసరాలు అరణ్యంలాగా లేక ప్రశాంతం

గానూ, అందంగానూ ఉండటం రామ లక్ష్మణులు గమనించారు.

రాముడు లక్ష్మణుడితో, “అగస్త్యుడు మహిమాన్వితుడు. సూర్యుడి మార్గానికి అడ్డంగా పెరుగుతూ వచ్చిన వింధ్యపర్వతా లను నిగ్రహించాడు. ఆయన దక్షిణ దేశానికి వచ్చిస్థిరుడినాక, దక్షిణానికి అగస్త్యుడి దిక్కనే పేరు వచ్చింది. ఆయన అశ్రమం అతి పవిత్రమైనది; అందులో క్రూరులూ, వంచకులూ, పాపులూ నివసించలేరు. అలాటి చోటికి చేరుకున్నాం. లక్ష్మణా, నీవు ముందు వెళ్ళి, నేనూ సీతా వస్తున్నామని అగస్త్యులవారితో చెప్పు,” అన్నాడు.

లక్ష్మణుడు అశ్రమం ప్రవేశించి, అగస్త్యమ్మడి శిష్యులలో ఒకణ్ణి పట్టుకుని, “నేను దశరథ మహారాజు కొడుకును, లక్ష్మణుడనే