వాణ్ణి. నేనూ, మా అన్న అయిన రాముడూ,
ఆయన భార్య అయిన సీతా అగస్ట్యులవారి
దర్శనార్థం వచ్చాం. కనుక వారితో ఈ సంగతి
చెప్పు,” అన్నాడు.

అగ్నిహోత్ర గృహంలో ఉన్న అగస్ట్యుడికి
శిష్యుడీ వార్తచెప్పాడు. వెంటనే అగస్ట్యుడు,
“వారు వస్తారని అనుకుంటూనే ఉన్నాను.
వారు ఆశ్రమంలోకి రాదగిన వారే; నీవు
అప్పుడే తీసుకురావలిసింది. వెంటనే వెళ్ళి
వారిని లోపలికి తీసుకురా,” అన్నాడు.
శిష్యుడు గబగబా వచ్చి లక్ష్మణుడితో, “ఆ
సీతారాములెక్కడ ఉన్నారు? వెంటనే రమ్మ
నండి,” అన్నాడు.

ఇద్దరూ కలిసి ఆశ్రమ ద్వారం వద్దకు
వెళ్ళారు. శిష్యుడు అతి వినయంగా సీతా
రాములకు స్వాగతం చెప్పి లోపలికి తీసుకు

వచ్చాడు. అగస్ట్యుడు సూర్య తేజస్సుతో
వెలిగిపోతూ శిష్యులతోసహా ఎదురు వచ్చాడు.
అగస్ట్యుణ్ణి రాముడు ఆ తేజస్సు చేతనే
గుర్తించాడు. సీతారామ లక్ష్మణులాయన
కాళ్ళకు వందనం చేసి, చేతులు మోడ్చి
నిలబడ్డారు.

అగస్ట్యుడు వారిని అతిథులుగా స్వీకరించి, ఆసనాలూ, అర్హ్యపాద్యాలూ ఇచ్చి, కందమూల ఫలభోజనం వారికి పెట్టాడు.

అగస్ట్యుడి వద్ద ఒక అపూర్వమైన ధనువు న్నది. అది విష్ణువుది; బంగారు నగిషీలు కలిగి, రత్నాలు పొదిగినది. దానిని విశ్వకర్మ తయారుచేశాడు. బ్రహ్మదేవుడిచ్చిన ఒక అపూర్వమైన బాణమూ, ఇంద్రుడిచ్చిన రెండు అక్షయబాణ తూణీరాలూ, బంగారు ఒరగల ఒక ఖడ్గమూ ఉన్నాయి. వీటినన్నిటినీ అగస్ట్యుమహాముని రాముడికి కానుకగా ఇచ్చేశాడు.

తరవాత ఆయన రాముడితో, “నాయనా,
నాకు నమస్కారం చెయ్యటానికి మీరు ఇంత
దూరం వచ్చారు. చాలా సంతోషం. మీరంతా
బడలి ఉంటారు. అతి సుకుమారి, కష్టసమ
యంలోకూడా భర్తను విడవని మహా పతి
వ్రత, సీత మరింత అలసి ఉంటుంది. కనుక
మీరంతా విశ్రాంతి తీసుకోండి,” అన్నాడు.

“నా అరణ్యవాస దీక్షపూర్తి అయ్యేదాకా
మేము ఆశ్రమం నిర్మించుకుని నివసించ
టానికి యోగ్యమైన స్థలం ఉంటే చెప్పండి,”
అని రాముడు అగస్ట్యుణ్ణి అడిగాడు.

“ఇక్కడికి రెండామడల దూరంలో పంచ
వటి ఉన్నది. నీరూ, దుంపలూ సమృద్ధిగా