సువీరుడు గురుకులానికి వచ్చి, మార్గ మధ్యంలో జరిగిన విషయం గురించి, గురు వుకు చెప్పాడు.

ఆ మాట విని సునీతి పరమానందం చెంది, రెండు రోజుల తరవాత సువీరుణ్ణి వెంటబెట్టుకుని కేకయ రాజధానికి బయలు దేరాడు.

ఆయన్ను చూడగానే జయ, అజయవర్మ లిద్దరూ సాదరంగా స్వాగతం పలికారు. “ఎలా ఉన్నావు మిత్రమా? పాలనా వ్యవహా రాలలో తల మునకలుగా ఉండడంతో ప్రాణ మిత్రుడివైన నీ మాటే మరిచాం,” అన్నాడు జయవర్మ.

“నా మిత్రులైన మీరిద్దరూ ప్రజారంజ కంగా పాలన చేయడం నాకెంతో ఆనందంగా ఉంది. గురువుగారి తరవాత నేను గురుకు లాశ్రమ బాధ్యతలు స్వీకరించడం వల్ల ఇటు రాలేకపోయాను,” అన్నాడు సునీతి.

పక్కనవున్న యువకుడు ఎవరన్నట్టు అజయవర్మసువీరుడికేసి చూశాడు.

“అతడు క్షత్రియ కుమారుడు సువీరుడు. నా ప్రియ శిష్యుడు. సాటిలేని మేటి వీరుడు. నాకు పుత్రసమానుడు. అతడి వివాహ ప్రయత్నం మీదే ఇటువచ్చాను. మూడు రోజుల క్రితం, వనవిహారానికి వెళ్ళిన యువరాణి ఇందువదనను చూశానని కూడా చెప్పాడు,” అన్నాడు సునీతి.

“ఎవరూ? ఇందువదనను ప్రాణాపాయం నుంచి రక్షించిన వీరుడా? ఆ క్షణం నుంచి ఆమె ఇతన్ని గాఢంగా అభిమానిస్తున్నది. ఆమెనిచ్చి సంతోషంగా వివాహం జరిపిస్తాం. స్నేహధర్మాన్ని పాటించిన ప్రాణమిత్రుడివైన నువ్వు, ఈ క్షణం నుంచి మా ఆత్మబంధువు కూడా కావడం పరమానందం కలిగిస్తున్నది,” అన్నాడు జయవర్మ.

“చాలా సంతోషం. క్షత్రియధర్మాన్ని పాటి స్తూనే, స్నేహధర్మాన్ని మరిచిపోని మీ కీర్తి చిరస్థాయిగా నిలుస్తుంది. సువీరుడి పాల నలో మీ రాజ్య ప్రజలు సర్వసుఖాలూ అను భవించగలరు,” అన్నాడు సునీతి.

ఇందువదన, సువీరుల వివాహంతో కేకయ దేశం మళ్ళీ ఒకే రాజ్యమయింది. సువీరుడు ప్రజారంజకంగా రాజ్యపాలన చేసి ముగ్గురు మిత్రులకూ ఆనందం కలిగించాడు.