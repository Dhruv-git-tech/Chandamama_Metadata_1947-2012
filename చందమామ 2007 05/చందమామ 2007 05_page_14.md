“జ్యేష్ఠా, కనిష్ఠా! ఇంతమంది దుర్మార్గులతో నిలబడి యుద్ధం చేసి లాభం లేదు. అడవిలోకి పరిగెత్తండి. మేమిద్దరంకూడా అదే చేయబోతున్నాం. మిమ్మల్ని ఏదో విధంగా కలుసుకుంటాను,” అంటూ ముసలివాడు పెద్దగా కేకపెట్టి, తనను చుట్టుముట్టిన నరభక్షకుల్లో ఇద్దర్ని కత్తితో నరికి అడవి లోపలికి పరిగెత్త సాగాడు. చిన్న గడేజంగ్ కూడా శత్రువుల మధ్య నుంచి దారి చేసుకుంటూ ముసలివాణ్ణి అనుసరించాడు.

ఈలోపల కేశవుడూ, జయమల్లూ, కోయ యువకుడు కూడా, ఇక నరభక్షకులతో నిలిచి యుద్ధం చేయటం ప్రమాదం అని గ్రహించి, ఒకళ్ళకొకళ్ళు రక్షణగా పోరుతూ, కలిసి కట్టుగా నిలబడి గుబురు చెట్ల కేసి పోసా గారు. కాని, నరభక్షకులు మరింతగా కేకలు పెడుతూ వాళ్ళను చుట్టు ముట్టేందుకు ముందుకు వస్తున్నారు.

“ఆ దుర్మార్గులందర్నీ... కేశవుడితో సహా నరకండి. వాణ్ణి ప్రాణాలతో పట్టుకోవాలని చూసి లాభం లేదు. వాడు అది అవకాశంగా తీసుకుని మనవాళ్ళ నందర్నీ ఊచకోత కోస్తు న్నాడు,” అంటూ చండమండూకుడు అరి చాడు.

“కేశవుణ్ణా... చంపటమా? హా, కాల భైరవా, రాకాసిలోయా!” అంటూ బ్రహ్మ దండి మాంత్రికుడు పెద్దగా మూలిగాడు.

తన అనుచరులు కేశవుడి చేతిలో చావటం చూస్తున్న మండూకుడికి, ఆ మూలుగు, ఎక్కడలేని కోపాన్నీ తెప్పించింది. వాడు కళ్ళెర్ర చేసి, తన చేతి కర్రతో బ్రహ్మదండి

డొక్కలో ఒక్క పోటు పొడుస్తూ, “ముసలి మంత్రాల పీనుగా! నువ్వు, ఈ లంకకు మహమ్మారిలా దాపురించావ్. అర్ధరాజ్యం, ధన రాసులూ అంటూ నాకు ఆశచూపి, నా అను చరులందర్నీ, ఆ కేశవుడి కత్తికి బలి అయ్యేలా చేస్తున్నావ్. నిన్ను బతికుండగానే చర్మం వొలిపించి, డప్పు కట్టిస్తాను,” అన్నాడు.

మండూకుడి కర్రదెబ్బ తింటూనే బ్రహ్మ దండి పెద్దగా కేకపెట్టి, “నరభక్షకేశ్వరా! తమ కొయ్య కరవాలంతో అంత ధాటీగా పొడవ కండి. నేను శరీరంలో ప్రాణం వుండికాక, కేవలం మంత్రాల బలంతో బతుకుతున్నాను. తమరు శెల విచ్చినట్టు నేను, ముసలి... వయోవ్పద్దుణ్ణి కాను; మంత్ర వృద్ధుణ్ణి!” అన్నాడు.

“ఏడ్చి మొత్తుకున్నావ్! అంత మంత్రశక్తి వున్నవాడివైతే, అదుగో, ఆ కేశవుడూ వాళ్ళు,