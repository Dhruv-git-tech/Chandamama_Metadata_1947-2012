ప్రచారం చేశాడు. నిరపరాధలైన బాల వితం
తువులను వేధించే హక్కు సమాజానికి లేదని
వాదించాడు. ధాందస భావాలుగల పూర్వాచార
పరాయణులు వ్యతిరేకించినప్పటికీ, విద్యాసాగర్
వితంతు పునర్వివాహాలను సమర్థించి ప్రోత్సహిం
చాడు. ఆఖరికి హిందూ వితంతు పునర్వివా
హాన్ని ప్రభుత్వం చట్టబద్ధం చేసింది. విద్యాసాగర్
పోరాటానికి విజయం లభించింది.

ఒకనాడు పాశ్చాత్య పద్ధతిలో సూటూ,
కోటూ ధరించిన ఒక యువకుడు విద్యాసాగర్
ఇంటి సమీపంలో వున్న రైల్వేస్టేషన్లో దిగాడు.
అతడు తీసుకెళ్ళడానికి చేతిలో ఒక చిన్న
సూట్‌కేస్ మాత్రమే ఉన్నది. ప్లాట్ ఫారంలో
అడుగు పెట్టగానే, “కూలీ, కూలీ!” అని అరవ
సాగాడు. అయితే, ఆ సమయానికి కూలీ
లెవ్వరూ కనిపించలేదు. పల్లెటూరి మనిషిలా
వున్న ఒక పెద్దాయన ఆ యువకుడి వద్దకు
నడిచి వెళ్ళి, సూట్‌కేస్‌ను ఎత్తుకున్నాడు.

“నీకు పండిట్‌విద్యాసాగర్‌ఇల్లు తెలుసా?”
అని ఆ యువకుడు ఆయన్ను అడిగాడు.

“తెలుసు బాబూ,” అన్నాడు ఆయన.

“మంచిది. నువ్వు నా లగేజ్‌ని అక్కడివరకు మోసుకురావాలి. ఎంత అడుగుతావేమిటి?” అని కొద్ది క్షణాలు ఆగి, “నేను అక్కడ ఎంతో సేపు ఉండను. వెంటనే స్టేషన్‌కు తిరిగివచ్చి, తరవాతి రైలు పట్టుకుని మరోచోటికి వెళ్ళాలి. నువ్వు గనక మరీ ఎక్కువ అడగలేదంటే, వచ్చేప్పుడు కూడా మళ్ళీ దీన్ని మోసుకురావడా నికి నిన్నే ఉపయోగించుకుంటాను. ఏమం టావ్?” అన్నాడు ఆ యువకుడు.

“అలాగే బాబూ. ఆసంగతి తరవాత చూసు కుందాం. దయచేసి ఇప్పుడు నాతో రండి,” అంటూ ఆయన ముందుకు నడిచాడు.

కొన్ని నిమిషాలలో ఇద్దరూ విద్యాసాగర్
ఇల్లు చేరారు. తన సూట్‌కేస్‌ను మోసుకొచ్చిన
పెద్దమనిషే, సుప్రసిద్ధ పండిట్‌ ఈశ్వరచంద్ర
విద్యాసాగర్‌ అని తెలియడంతో ఆ యువ
కుడు దిగ్గ్భాంతి చెందాడు. సిగ్గుతో తలెత్తి
చూడలేకపోయాడు. అప్పుడు విద్యాసాగర్-
మనం చేసుకోలేని స్థితిలో ఉన్నప్పుడు తప్ప,
మన చిన్న చిన్న పనులు మనమే చేసుకోవ
డంలో తుప్పు లేదు. లేనిపోని ప్రతిష్ఠలకు పోవడం
వల్ల ఎలాంటి ప్రయోజనమూ ఒరగదు. మన
పనులు మనం చేసుకోవడంలో గౌరవం తప్ప
ఎలాంటి చిన్నతనమూ లేదని చెప్పాడు.

ఆ యువకుడు జీవితంలో మరిచి పోలేని
గుణపాఠం నేర్చుకున్నాడు.
-(ఎం.డి)