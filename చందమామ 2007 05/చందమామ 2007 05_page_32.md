నుంచి రావడానికి ఆలస్యమయింది,” అన్నాడు.

“నువ్వు నాకు ఎప్పుడో భోజనం పెట్టావు కదా, మాధవా?” అన్నాడు దేవుడు.

“ఎప్పుడు స్వామీ? నేను ఇప్పుడే కదా వస్తు న్నాను,” అన్నాడు మాధవుడు విస్మయంతో.

“ఒక వృద్ధుడికీ, వృద్ధురాలికీ, అనాధ బాలు డికీ అన్నం పెట్టావుకదా? అది నాకు పెట్టినట్టే. నాకు చాలా ఆనందంగా ఉన్నది,” అన్నాడు దేవుడు.

“మరి, నువ్వు మా ఇంటికి వస్తానని మాట ఇచ్చావు కదా,” అని మాధవుడు దేవుడికి గుర్తు చేశాడు.

“అలాగా! త్పుకుండా వస్తాను. ముందుగా నడువు. నీవెంటే వస్తాను,” అన్నాడు దేవుడు.

ఇంటిని సమీపించిన మాధవుడు తలుపు తెరిచి వెనక్కు తిరిగి చూశాడు. దేవుడు దివ్యాద్భత ప్రకాశంతో నిలబడి ఉన్నాడు. “కూర్చో స్వామీ. నువ్వు మా ఇంటికి రావడం ఎంతో సంతోషంగా ఉన్నది. ఇదిగో ఈ పండు తిను,” అంటూ ఒక పండును ఇచ్చి, పక్కనున్న విసన కర్రను తీసుకుని దేవుడికి మెల్లగా వీచసాగాడు మాధవుడు. దేవుడు పండు ఆరగించి లేచి నిలబడ్డాడు. మాధవుడు సాప్టాంగ నమస్కారం చేసి, లేచే సరికి దేవుడు అదృశ్యమయ్యాడు. గుడి వరకు వెళ్ళి దిగబెట్టి వద్దామనుకున్న మాధవుడికి కొద్దిగా ఆశాభంగమయినప్పటికీ, దేవుడు తన ఇంటికి వచ్చాడన్న ఆనందంతో పొంగిపోయాడు.

దేవుడు పేదవాడైన మాధవుడి ఇంటికి వచ్చిన విషయం ఆ నోటా ఈ నోటా పడి ఆ ఊరిలోని గొప్ప భూస్వామికి తెలిసింది. ఆలయ పునరుద్ధరణకూ, ఇతరకైంకర్యాలకూ భూస్వామి ఎంతో ధనం విరాళంగా ఇచ్చాడు.

అయినా దేవుడెప్పుడూ అతడి ఇంటికి రాలేదు. అతడు వెంటనే ఆలయంలోకి వెళ్ళి చేతులు జోడించి, “ప్రభూ! తమరెప్పుడు మా ఇంటికి విజయం చేస్తారు?” అని అడిగాడు. అతని కంఠస్వరంలో వినయపూర్వక విన్నపం కన్నా, అధికారం ధ్వనించింది.

“నీ అభీష్టానుసారమే వస్తాను. మొదట వెళ్ళి భోజనం సిద్ధం చేసి నన్ను వచ్చి పిలువు,” అన్నమాటలు విగ్రహం నుంచి వినిపించాయి. భూస్వామి చిన్నగా నవ్వి ఇంటికి తిరిగి వచ్చాడు. వంటవాళ్ళను పిలిచి షుడ్రసోపేతమైన విందు భోజనం తయారు చేయమని ఆజ్ఞాపించాడు. వంట సిద్ధం కాగానే గుడికేసి బయలుదేరాడు.

దారిలో ఒక వృద్ధుడు ఎదురు పడి తన ఆకలి గురించి చెప్పాడు. “నీలాంటి దరిద్రుడికి తిండి పెట్టడానికి నాకిప్పుడు తీరిక లేదు. దున్నలా ఉన్నావు, ఏదైనా పనీపాటూ చేసుకుని