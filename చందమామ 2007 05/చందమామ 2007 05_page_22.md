గిరిప్రజపురానికన్నాసువిశాలమైనది. సైనిక బలం కూడా చాలా ఎక్కువే. వజ్రపాణి మీదికి దండెత్తడం చాలా తేలికైన పనే. అయినా అమరేంద్రుడు ఆపని చేయదలచ లేదు. తొందర పడకుండా సంయమనంతో ఆలోచించాడు. ఎలాగైనా తన గారాలపట్టి కోరిక నెరవేర్చాలని భావించాడు. వృద్ధ మంత్రిని పిలిచి సమస్య పరిష్కారం కోసం కూలంకషంగా చర్చించాడు. ఆ తరవాత ఆయన ద్వారానే వజ్రపాణికి ఒక లేఖను పంపాలని నిర్ణయించాడు.

మరునాడే వృద్ధమంత్రి రాజుగారి లేఖతో గిరిప్రజపురానికి దూతగా బయలుదేరాడు. వజ్రపాణి ఆ లేఖను అందుకుని చదివాడు: “చిరంజీవి గిరిప్రజపురరాజు వజ్రపాణికి కోసల ప్రభువు అమరేంద్రుడి శుభాశీస్సులు. తమరు విధించిన నిబంధనకు విరుద్ధంగా, పోటీలలో పాల్గొని, దురుసుగా ప్రవర్తించి నందుకు నా కుమార్తె ఉత్పలాక్షితరపుననేను క్షమాపణలు చెబుతున్నాను. తమ పట్ల పెంచుకున్న ప్రేమ కారణంగానే ఆమె ఆ సాహసానికి పూనుకున్నది. నా కుమార్తె సుఖ సంతోషాలకు మించినది నాకు ఈ ప్రపం చంలో వేరొకటి లేదు. ఆమె ప్రేమను మన్నించి తమరు పాణిగ్రహణం చేసినట్టయితే మా కోసల రాజ్యం తమదే అవుతుంది. ఉభయ రాజ్యాలకూ తమరే ప్రభువు కాగలరు. వివేక సంపన్నులైన తమరిని వివాహ మాడితే, నా కుమార్తె జీవితం సక్రమ మార్గంలో సుఖ మయం కాగలదని ఆశిస్తున్నాను. నేను

చదరంగం ఆడుకుంటూ, మీ తండ్రిలాగా నాశేషజీవితాన్ని ప్రశాంతంగా గడిపేస్తాను.”

వజ్రపాణి కొంతసేపు తీవ్రంగా ఆలోచించాడు. ఆ తరవాత ఉత్పలాక్షిని వివాహమాడ డానికి సమ్మతిస్తున్నట్టు అమరేంద్రుడికి ప్రత్యుత్తరం పంపాడు. త్వరలోనే వజ్రపాణి, ఉత్పలాక్షిల వివాహం ఘనంగా జరిగింది. సువిశాలమైన కోసల రాజ్యాన్ని గిరిప్రజపురంతో కలుపుకుని వజ్రపాణి ఉమ్మడి రాజ్యానికి ప్రభువయ్యాడు.

బేతాళుడు ఈ కథ చెప్పి, “రాజా, తమ రాజ్యానికి చెందిన ఒక సామాన్య యువతిని పెళ్ళాడతానని ప్రకటించిన గిరిప్రజపుర రాజు వజ్రపాణి, చివరికి పోటీల్లో విజేత అయిన సామాన్య యువతి శివదర్శినిని కాదని దుర హంకారి అయిన కోసల రాజ్య యువరాణి