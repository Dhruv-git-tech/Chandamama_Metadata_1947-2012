జడుపు జ్వరం తెచ్చుకున్నాడేమోనని ఆంజనే
యులు బాధపడ్డాడు.

ఇల్లు చేరిన ఆంజనేయులు వైద్యుడు
చెప్పిన విషయం తల్లికీ, భార్యకూ వివరించి,
తండ్రి మంచం దగ్గరికి వెళ్ళి, “నాన్నా, నన్ను
క్షమించు. నేనెక్కడికీ వెళ్ళను. నీతోనే
ఉంటాను,” అని అన్నాడు.

అయినా వరహాలయ్య జడుపుజ్వరం
తగ్గలేదు.

వరహాలయ్య మంచానపడడంతో, ఆంజనే
యులు చిల్లరకొట్టు చూసుకోసాగాడు. ఆరా
తీసిన ఖాతా దారులకు తండ్రి జడుపుజ్వరం
గురించి చెప్పాడు.

రంగయ్య అనే ఖాతాదారు వరహాలయ్యకు
అయిదు వందలు బాకీ పడ్డాడు. అప్పు
తక్షణం తీర్చమన్న వరహాలయ్యను కొంత
గడువు ఇవ్వమని రంగయ్య ప్రాథేయపడ్డాడు.
వరహాలయ్య ససేమిరా అన్నాడు. ఆగ్రహం
చెందిన రంగయ్య, “నీ బాకీ దమ్మిడీతీర్చను.
ఏం చేసుకుంటావో చేసుకో,” అన్నాడు.

దమ్మిడీకీ, అణాకూ కక్కుర్తి పడే వరహా
లయ్య అయిదు వందల బాకీ ఎగ్గొడతాననే
సరికి జడుసుకుని జ్వరం తెచ్చుకుని ఉంటా
డని రంగయ్య అర్థం చేసుకున్నాడు. నిజానికి
రంగయ్య మంచిమనిషి. ఏదో కోపంలో అలా
అన్నాడేగాని, బాకీ ఎగ్గొట్టే ఉద్దేశం అతనికి
లేదు. రంగయ్య వెంటనే వరహాలయ్య దగ్గరికి
వెళ్ళి, “భయపడకు. నీ బాకీ వడ్డీతో సహా
తీరుస్తాను,” అని హామీ ఇచ్చాడు.

అయినా వరహాలయ్య జడుపు జ్వరం
తగ్గలేదు.

వరహాలయ్య జడుపు జ్వరం గురించి
ఊరంతా తెలిసిపోయింది. అందరూ వచ్చి,
ఆయనకు ధైర్యం చెప్పి వెళ్ళారు. అయినా
ఫలితం కనిపించలేదు.

పారుగూరిలో ఉన్న వరహాలయ్య వియ్యం
కుడికి విషయం తెలిసింది. అతడు వచ్చి,
“కట్నం డబ్బుకు తొందర చేశాను. నిదానం
గానే ఇద్దువులే! ఇవ్వకపోయినా ఫరవాలేదు.
బంగారం లాంటి నీ కూతుర్నిమేం బాగానే
చూసుకుంటున్నాం. దిగులు పడకు,” అని
ధైర్యం చెప్పి వెళ్ళాడు.

అయినా, వరహాలయ్య జడుపు జ్వరం
తగ్గలేదు.