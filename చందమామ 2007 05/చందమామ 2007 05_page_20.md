రాణి కావాలన్న కోరికతో పలువురు యువతులు పోటీలలో పాల్గొనడానికి వచ్చారు. జ్ఞాపకశక్తి లోనూ, గణితంలోనూ, క్రీడల లోనూ పోటీ పరీక్షలు నిర్వహించారు. పోటీలలో చివరికి నీలోత్పల, శివదర్శిని అనేఇద్దరు యువతులు సమ ఉజ్జీలుగా నిలిచారు. తరవాత ఎన్నిపరీక్షలు పెట్టినా ఎవరూ వెనక్కుతగ్గలేదు. నీలోత్పల అపురూప సౌందర్య వతి. శివదర్శిని సాధారణ అందచందాలుగల యువతి.

ఆ ఇరువురిలో ఒకరిని ఎంపిక చేసుకునే బాధ్యతను రాజు వజ్రపాణి స్వయంగా స్వీకరించాడు. “మీలోని శౌర్య పరాక్రమాలు ఏపాటివో తెలుసుకోదలిచాను. ఏడు గుర్రాల వీరుణ్ణి పట్టి బంధించి తీసుకురండి, చూద్దాం,” అన్నాడు రాజు వారితో.

ఒక్కక్షణం ఆలోచించిన ఆ ఇద్దరు యువతులు, అక్కడ ఉంచిన రెండు పళ్ళెరాల్లో, నీళ్ళు నింపి మిట్ట మధ్యాహ్న సూర్యుడి ప్రతిబింబంతో తెచ్చి రాజుకు అప్పగించారు. ఏడుగుర్రాల వీరుడంటే సూర్యుడు. అతణ్ణి పట్టి బంధించడమంటే సూర్యుడి ప్రతిబింబాన్ని పట్టుకు రావడమే!

అంతవరకు ఆ ఇద్దరు యువతులను పరిశీలనగా చూస్తున్న రాజులో ఉన్నట్టుండి ప్రగాఢ్యైన అనుమానం రావడంతో, “మొదటమీ కుటుంబాల నేపథ్యం నాకు తెలియాలి. మీ తల్లి తండ్రులెవరో చెప్పండి. అది తెలిశాక చివరిపోటీ నిర్వహించి, అందులో నెగ్గినవారిని అర్ధాంగిగా స్వీకరిస్తాను,” అన్నాడు.

ఆ మాటకు నీలోత్పల ఉలిక్కిపడి, “తల్లి తండ్రులు ఎవరైతేనేం? మొదట ఆ చివరి పోటీ ఏదో నిర్వహించండి ప్రభూ,” అన్నది అమిత ఆతృతతో.

రాజు శివదర్శిని కేసి చూశాడు.

“రాజధానికి తూరుపున ఉన్న రామవరం గ్రామం రైతుకుటుంబానికి చెందినదాన్ని. తండ్రి పేరు భూషయ్య. తల్లి నాగమణి,” అన్నది ఆమె.

రాజు మళ్ళీ నీలోత్పలకేసి తిరిగి, “నీ తల్లిదండ్రుల పేర్లు చెప్పడానికి సంశయిస్తు న్నావంటే, అందులో ఏదో రహస్యం ఉన్నట్టే కదా?” అని అడిగాడు.

“అవును, ఉన్నది. నేను కోసలరాజ్య యువరాణి ఉత్పలాక్షిని. నీ మీద అభిమానం పెంచుకుని నిన్ను వివాహమాడాలని