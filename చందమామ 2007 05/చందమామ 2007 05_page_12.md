రాకాసిలోయ

21

[సారంగ మార్గాన్నుంచి పారిపోయిన చండమండూకుడూ, బ్రహ్మదండి మాంత్రికుడూ కలిసి, పట్టరాని ఉత్సాహంతో అడవి మధ్య వున్న పాడుపడిన బావి దగ్గిర కేశవుడూ, జయమల్లుల కోసం కాపలా వేశారు. కాని, తీరా వాళ్ళు బావి నుంచి పైకి వచ్చే సమయంలో, దాపుల వున్న చెట్ల మీది నుంచి వచ్చిన కేక విని మండూకుడూ, బ్రహ్మదండీ హడలిపోయి అడవిలోకి పారిపోసాగారు.

- తరవాత]

కేశవుడూ, జయమల్లూ, కోయయువకుడూ బావి నుంచి పైకి వస్తూనే పారిపోతున్న, చండ మండూకుణ్ణీ, బ్రహ్మదండి మాంత్రికుణ్ణీ చూసి ఆశ్చర్యపడ్డారు. వాళ్ళతోపాటు కొందరు అడవిలోకి పరిగెత్తుతున్నారు. అంతలో దాపుల వున్న చెట్ల మీది నుంచి కేశవుడి తండ్రి అయిన ముసలివాడూ, గడేజంగ్ అనుచరు డైన కోయయువకుడూ కిందికి దూకారు. తండ్రిని చూడగానే కేశవుడికి కలిగిన ఆనందం అంతా ఇంతా కాదు. అతడు చేతులు పైకెత్తి ఉత్సాహంగా ఒక్క కేకపెట్టి, ‘అయ్యా’ అంటూ

ముందుకు పరిగెత్తబోయేంతలో, వెనక పాడు బడ్డబావిలోంచి రణగొణ ధ్వని వినిపించింది. అప్పటిగ్గాని, కేశవుడికీ, జయమల్లుకూ, తమను సౌరంగమార్గాన తరుముకు వస్తున్న నరభక్షకుల సంగతి గుర్తుకు రాలేదు. వెంటనే వాళ్ళిద్దరూ, కోయయువకుడూ వెనక్కు తిరిగి బావి కేసి రెండడుగులు వేసేంతలో, ముసలివాడు పెద్దగా నవ్వి, “ఆ దుర్మార్గు లిద్దర్నీ హడలగొట్టాను. ఇప్ప చెట్లమీద వున్న ఇరవైమందీ, నేరేడు చెట్లచాటున వున్న నలభైయిద్దరూ... అని కేక పెట్టగానే, నీచులు

'చందమూమ'