రామాయణం

ముందు రాముడూ, వెనకసీతా, సీతవెనకగా అస్ర్తాలు చేపట్టి లక్ష్మణుడూ నడుస్తూ మును లను వెంటబెట్టుకుని అనేక పర్వతాలూ, నదులూ, సరస్సులూ, కొలనులూ, పక్షుల సమూహాలూ, ఏనుగుల మందలూ, ఎనుబోతుల మందలూ, అడవి పందుల మందలూ చూశారు.

సూర్యాస్తమయ సమయానికి వారు ఒక అందమైన సరస్సు చేరుకున్నారు. సరస్సు అడుగు నుంచి చక్కని గీతవాద్య ధ్వనులు రావటం చూసి రామ లక్ష్మణులు ఆనందాశ్చ ర్యాలు పొంది, ధర్మభృత్తే మునిని, “ఏమిటీ వింత? రహస్యం కాని పక్షంలో చెప్పండి, విని ఆనందిస్తాము,” అని అడిగారు.

వారికి ధర్మభృత్తు ఆ సరస్సు పుట్టు పూర్వోత్తరాలు తెలిపాడు: ఆ సరస్సు పేరు

పంచాప్సరం. దానిని మాండకర్ణి అనే మహా ముని తన తపశ్శక్తి చేత నిర్మించాడు. ఆ మహాముని వాయుభక్షణ చేస్తూ పదివేల సంవత్సరాలు అతి దారుణమైన తపస్సు చేసే సరికి, అగ్నిమొదలుగాగల దేవతలు భయపడి, ఆ ముని తమలో ఎవరిస్థానమో కాజేస్తాడని రూఢి చేసుకుని, తపోభంగం చెయ్యటం కోసం మెరుపుతీగల్లాంటి అయిదుగురు అప్ప రసలను ఏరి మాండకర్ణి వద్దకు పంపారు. వారి ఎత్తుపారింది. మాండకర్ణి వారి వ్యామో హంలోపడి, తన తపశ్శక్తి ధారపోసి ఈ సరస్సు సృష్టించి, తాను యౌవనదేహం ధరించి, నీటి అడుగున అప్పరసల నిమిత్తం అదృశ్యహర్మాలు నిర్మించి, వారిని భార్యలుగా చేసుకుని నృత్యగాన వినోదాలతో కాలక్షేపం చేస్తున్నాడు.