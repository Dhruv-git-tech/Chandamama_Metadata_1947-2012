తలో మేక, “అలా భయపడకండి. మీకె లాంటి ప్రాణహానీ కలిగించను,” అన్నది.

పండితుడు భయం నుంచి కాస్త తేరు కుని, “మేకమనిషిలా మాట్లాడడం ఎంతటి మహాశ్చర్యం!” అన్నాడు.

“ఇందులో ఆశ్చర్యపడవలసింది రవంత కూడా లేదు. నేనూ ఒకప్పుడు నీలాంటి మని షినే కాక బ్రాహ్మణ్ణీ, పండితుణ్ణీ కూడా!” అన్నది మేక.

“అలాగా! అయితే, ఇంత నీచజన్మ నీకెందుక్కలిగింది?” అని అడిగాడు పండితుడు.

ఆ ప్రశ్నకు మేక దీనంగా ముఖం పెట్టి, “నేను చాలా పాపకర్మలు చేశాను. ఒకానొక ప్రతంచేసి వాటినుంచి బయటపడవచ్చునన్న భ్రమతో, నేనూ ఒక మేకను బలి ఇచ్చాను. అయినా, విధిని మోసగించలేకపోయాను. ఆ తర్వాత ఐదువందలసార్లు మేకగా జన్మ ఎత్తడం జరిగింది!” అన్నది.

పండితుడు అమితాశ్చర్యంతో, “ఐదు వందలసార్లు మేకజన్మా!” అన్నాడు.

“అవును. ఇందులో నాలుగువందల తొంబైతొమ్మిదిసార్లు ఎవరో ఒకరు నన్ను బలిపశువుగా వాడుకున్నారు. ఇవాళనా తల ఐదు వందలసారి తెగబోతున్నది. దీనితో నాకు పాపవిముక్తి కలుగుతుంది. నదిలో స్నానం చేశాక, హఠాత్తుగా నాకు పూర్వజన్మ జ్ఞానం కలిగింది. అందుకే నవ్వాను,” అన్నది మేక.

వాళ్ళు ఒకరి ముఖాలొకరు చూసుకుని, జంటగా పారిపోయేందుకు కూడబలుక్కుంటున్నంతలో, మేకనవ్వడం మాని, కళ్ళనీళ్ళు పెట్టుకున్నది. ఇది చూసి ధైర్యం తెచ్చుకున్న శిష్యులు దాన్ని తమ గురువు వద్దకు తీసుకు పోయారు.

వాళ్ళు గురువుతో రహస్యంగా, “ఈ మేక నేదో భూతం అవహించినట్టున్నది. నది దగ్గిర ఇది మనిషిలా నవ్వింది; ఏడ్చింది. ఇలాంటిది బలిపశువుగా పనికి వస్తుందా?” అన్నారు.

గురువు ఏదో అనబోయేంతలో మేక, “నన్ను బలిపశువుగా ఉపయోగించుకోండి. ఎందుకు సంశయిస్తారు!” అన్నది.

ఆ మాటలు వింటూనే శిష్యులతోపాటు గురువు కూడా భయం కొద్దీ వణుకుతున్నం