వ్యవస్థాపకులు
బి. నాగిరెడ్డి - చక్రపాణి

క్రీడాస్పార్తి కొరవడుతూన్న క్రీడలు!

పోటీలలో పాల్గొనే వారందరూ విజేతలు కాలేరన్న ప్రాథమిక సత్యాన్ని ఇవాళ క్రీడాకారులూ, అభిమానులూ, ప్రాయోజకులూ అందరూ మరిచి పోతున్నారు. పోటీలన్నాక కొందరు విజేతల యితే, మరి కొందరు విజయావకాశాలు కోల్పోతారు. ఇది సహజం; అనివార్యం. గెలుపు ఓటములను సహజంగా తీసుకోవాలి. దీనినే క్రీడాస్పార్తి అంటాం. అయితే, ఇది ఇవాళ బాగా కొరవడిపోతోంది.

క్రీడారంగంలోనూ వ్యాపారధోరణి పెచ్చుపెరిగి పోయింది. క్రీడాకారులు ప్రత్యేక వర్గం అన్న అంతస్తును సంతరించుకుంటున్నారు. వ్యాపార సంస్థలు తాము తయారు చేసే వినియోగ వస్తువుల 'బ్రాండ్ అంబాసిడర్'లుగా క్రీడాకారులను భావిస్తున్నాయి. మాధ్యమాల కారణంగా విజేతలు తృటిలో హీరోలుగా, సుప్రసిద్ధులుగా మారిపోతున్నారు. అయితే, ఈ మాధ్యమాలు సృష్టించే హోరు-క్రీడాకారులలో విపరీతమైన మానసిక ఒత్తిడిని కలిగిస్తున్నది. పర్యవసానంగా ఒక్కొక్కసారి తమకున్న శక్తిసామర్థ్యాలను పూర్తిగా వినియోగించి సక్రమంగా ఆడలేకపోతున్నారు. దాంతో ఆశాభంగానికి గురయ్యే అభిమానులు ఆగ్రహా వేశాలకులోనై వాళ్ళమీదికే దాడులు జరుపుతున్నారు!

ఇవాల్టి పరిస్థితిని చూస్తూంటే మహాభారతంలోని ఒక ఘట్టం గుర్తుకు వస్తుంది. కురుపాండవుల శస్త్ర అస్త్ర విద్యల అభ్యాసం పూర్తయ్యాక, గురువు ద్రోణాచార్యుడు తమ శిష్యుల ప్రతిభాపాటవాలను పరీక్షించడానికి ఒక పోటీ నిర్వహిస్తాడు. ఆ పోటీ ప్రదర్శనలో పాండవులు, ముఖ్యంగా అర్జునుడు సాధించిన ఘనవిజయం, కొరవులకు కంటగింపుగా తయారై, దుర్యోధనుడి మనసులో ఈర్ష్యాద్వేషాలను రగిలిస్తుంది. ఆఖరికి అది కురుక్షేత్ర సంగ్రామానికి దారితీస్తుంది!

క్రీడలను క్రీడలుగానే పరిగణిద్దాం. క్రీడాస్పార్తితోనే చూద్దాం!

సంపాదకుడు : విశ్వం

Visit us at : http://www.chandamama.org