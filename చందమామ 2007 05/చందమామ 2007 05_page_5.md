పాఠకుల లేఖలు

చందమామలో పిల్లలనే కాక పెద్దలను అలరించే రచనలు ఉన్నాయి. పాఠకుల అభిప్రాయాలకు ప్రాధాన్యతనిచ్చే 'పాఠకుల లేఖలు', చారిత్రాత్మక ఘట్టాలను, కట్టడాలను, మహనీయులను గురించి తెలియజేసే 'భారతదర్శిని' అందరినీ అలరించే 'బేతాళ కథలు', పెద్దలకు ఉపకరించే ధర్మాలను తెలియజేసే 'రామాయణం' ఇలా వేటికవే ఆసక్తికరంగా ఉన్నాయి. చందమామ ఆచంద్రతారార్కం వెలుగొందాలని కోరుకుంటున్నాను.

-పి. ఆర్. నాగయ్య, తిరుపతి - 517 501 (ఆం.ఫ్ర.)

నేము నాకు ఊహతెలిసినప్పటి నుంచీ చందమామను చదువుతున్నాను. చిన్నతనంలో మా నాన్న గారు చందాకట్టి, చందమామను చదవటం అలవాటు చేశారు. ఇప్పుడు నా వయసు ముప్పై సంవత్సరాలు. ఇప్పటికీ చందమామను ఎంతగానో అభిమానిస్తాను అనేకన్నా ఆరాధిస్తాను అనడం సబబుగా ఉంటుంది. పత్రిక యాజమాన్యం చేతులు మారినా, వ్యవస్థాపకుల ఆశయం చెడకుండా, చిరకాలం ఉండేటట్లు చూడవలసిందిగా ప్రార్థిస్తున్నాను.

-కె.పి. శైలజ, నాచారం, హైదరాబాద్ - 500 079 (ఆం.ఫ్ర.)

చందమామ ఇండియా క్విజ్ పేరిట వస్తూన్న ప్రశ్నలకు సమాధానాలు వెతికే సాహసం 16 సం.లోపు పిల్లలు చేయలేరు. లోగడలాగే గత మాసపత్రికలు పరిశీలించి జవాబులు రాసే పద్ధతి బావుందనుకుంటాను. కొత్త రచయితలకు కూడా అవకాశం కల్పించి ప్రోత్సహించండి.

-వాస్తు రామచంద్ర, నెల్లూరు (ఆం.ఫ్ర.)

కొవాలంటే పత్రిక ధరను పెంచి తెలుగు చందమామను కూడా ఇంగ్లీషు చందమామ సైజులో తీసుకురండి. మరింత నిండుగా, ఆకర్షణీయంగా ఉంటుంది.

-శంకరనారాయణ, చెన్నయ్ - 600 116