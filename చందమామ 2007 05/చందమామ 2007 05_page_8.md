సునీతి సంతోషంగా మరునాడు ఉదయం
నైమిశారణ్యానికి బయలుదేరాడు.

జయవర్మ, అజయవర్మలు విద్య పూర్తి
చేసుకుని గురుకులం నుంచి రాజధానికి
తిరిగివచ్చారు. అరణ్యంలో జరిగిన ఉదం
తాన్ని తండ్రికి ఉత్సాహంగా చెప్పారు. దానిని
విన్న తండ్రి, “మీరు సర్పరాజం నుంచి అజే
యులని వరం పొందినప్పటికీ, సునీతి
తలుచుకుంటే మీకు ఓటమి తప్పదు. బల
వంతుడైన శత్రువు తలమీద వేలాడే ఖడ్గం
లాంటి వాడు. అలాంటివాడు పక్కనే ఉన్న
ప్పుడు మీరు అజేయులెలా అవుతారు?”
అన్నాడు విచారంగా.

తండ్రి మాటల్లోని నిజాన్ని అన్నదమ్ములు
గ్రహించి మౌనంగా ఊరుకున్నారు. అప్పుడు
తండ్రి, “నాకు సునీతి మీద కోపం లేదు.
నాకతడు పుత్రభిక్ష పెట్టినవాడు. అయితే,
స్నేహధర్మం కొద్దీ మీరతన్ని చేరదీస్తే, సర్ప
వృత్తాంతం పదిమందికీ తెలిసి, పరాజయ
భయంతో చేరదీశారని శత్రువుల మధ్య మీరు
అవహేళనకు గురయ్యే ప్రమాదం ఉంది.
కేకయ రాజ్యాన్ని రెండుగా విభజించి, చెరో
భాగానికి మిమ్మల్ని రాజులుగా చేస్తాను. మీరి
ద్దరూ ఐకమత్యంతో మసలుకోండి. ఎట్టి పరి
స్థితులలోనూ సునీతిని మాత్రం మీ దరి దాపు
లకు రానీయకండి,” అన్నాడు.

అన్నదమ్ములు అందుకు సరేనన్నారు. తన
కుమారులిద్దరూ తమ మధ్య కలహించుకోరని
తండ్రి సంతృప్తి చెందాడు. కేకయ రాజ్యాన్ని
రెండు భాగాలుగా చేసి అన్నదమ్ములిద్దరినీ
పట్టాభిషిక్తుల్ని చేశాడు. కొన్నాళ్ళకు ఇద్దరికీ

వివాహాలయ్యాయి. జయవర్మకు కూతురు
పుట్టింది. అజయవర్మకు సంతానం కలగ
లేదు. అందువల్ల, జయవర్మ కూతురినే
అతడు తన సొంత కూతురిగా భావించ
సాగాడు. ఆమెకు అయిదేళ్ళయింది.

అక్కడనైమిశారణ్యంలోని విద్యాసాగరుడి
వద్ద మూడేళ్ళ పాటు ఉన్నత విద్యాభ్యాసం
చేసి వింధ్యారణ్యానికి తిరిగి వచ్చిన సునీతి
గురువుతో, “నా మిత్రులిద్దరూ ఇప్పుడు
రాజులయ్యారు కదా? మీ ఆశీస్సులతో వాళ్ళ
ఆస్థానానికి వెళ్ళి ఏదైనా జీవనోపాధి వెతుక్కుం
టాను. నా జీవితం సుఖంగా గడిచిపోతుంది,”
అన్నాడు.

ఆ మాటవిని గురువు కొంతసేపు మౌనంగా
ఆలోచించి, “నాయనా, రాజుల చెలిమి
పాములతో చెలగాటం వంటిది. దానిని నమ్మ

చందమామ