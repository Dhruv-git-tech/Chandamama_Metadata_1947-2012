“అదంతానీ ఇష్టం. సేను మాత్రం చంపను!
నువ్వెంత బ్రతిమాలినా, నా నిర్ణయం మాత్రం
మార్చుకోను,” అన్నాడు పండితుడు పట్టు
దలగా.

“నాకు ఇవ్వాళ మృత్యువు రాసి పెట్టి
వున్నది. అది నీ చేతి మీదుగా జరక్కపోతే,
మరొకరు చేస్తారు!” అన్నది మేక.

పండితుడు ఒక్కక్షణం ఆలోచించి, “అలా
జరగకూడదు. నీ కెవ్వరినుంచీ హాని కలగ
కుండా చూసే బాధ్యత నాది,” అన్నాడు.

ఆయన తన శిష్యులకు మేకను వదిలి
పెట్టవలసిందిగా చెప్పాడు. మేక అక్కడి
నుంచి బయలుదేరి, దాపులనున్న ఒకపండ్ల
తోటలో ప్రవేశించి కొంతసేపు అటూ ఇటూ
తిరిగింది. తరవాత నదీతీరానికి బయలు
దేరింది. పండితుడూ, ఆయన శిష్యులూ
దానికి కొంచెం దూరంగా నడవసాగారు.

రెండు, మూడు గంటలకాలం మేక ఆ
విధంగా తనకిష్టమైన ప్రదేశాలన్నీ తిరిగి కొండ
కేసి బయలుదేరింది. అది కొండపైకి ఎక్కు

తుండగా పండితుడూ, ఆయన శిష్యులూ
దిగువున వుండి దాన్ని గమనించసాగారు.

ఆ సరికి కొండపైన ఆకాశంలో మేఘాలు
మరింతగా గుమిగూడాయి. మేక ఒక్కొక్క
కొండరాయినే ఎక్కుతూ దిగుతూ శిఖర
ప్రాంతాన్ని చేరింది. పండితుడూ, ఆయన
శిష్యులూ చూస్తూండగా ఆకాశం పెద్దగా
ఒకసారి ఉరిమింది. ఆ వెంటనే కళ్ళను
మిరుమిట్లు కొల్పుతూ పిడుగొకటి వచ్చిమేక
మీద పడింది.

పండితుడూ, ఆయన శిష్యులూ ఈ జరి
గింది చూసి, ఒకసారి నిట్టూర్చి, వెనుదిరిగి
గురుకులానికి బయలుదేరారు.

కొండ మీద దేవదారువృక్షంగా వున్న
బుద్ధుడు వాళ్ళను చూసి చాలా సంతృప్తి
చెందాడు. తాము చేసిన పాపకృత్యాల నుంచి
విముక్తి పొందేందుకు ప్రతాలూ, యజ్ఞాల్లాం
టివి చేసి బలులు ఇవ్వడం వృధా అన్న జ్ఞానం
మనుషుల్లో ఏ కొద్దిమందికైనా కలగడం,
ఆయనకు సంతోషకారణం అయింది.