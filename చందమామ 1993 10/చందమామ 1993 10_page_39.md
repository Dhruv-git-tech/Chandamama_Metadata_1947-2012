“గుర్తుంది. ఆయన మాట నాకు శిరోధార్యం. ప్రతిఫలం మీద ఆశవున్న వాడినైతే నేనెంతో ఆడంబరంగా జీవించేవాడిని. నా దగ్గర లక్షల వరహాలున్నా, నేను అతి సామాన్యంగా జీవిస్తున్నాను. మా ఇంట్లో అందరూ ఎవరి పనులు వాళ్ళు చేసుకుంటారు తప్ప, సేవకులను నియమించ మనరు,” అన్నాడు కుంభకుడు.

వాడు పిసినిగొట్టువాడనీ, డబ్బు సంపాదనీ డింభకుడు అనుకున్నాడు. కానీ వాడా విషయాన్ని కుంభకుడి వద్ద ప్రస్తావించలేదు.

కుంభకుడు, డింభకుడిని ప్రేమాభిమానాలతో ఆదరించాడు. డింభకుడికి అక్కడున్న

వారం రోజులూ స్వర్గంలో వున్నట్టుంది. తర్వాత ఇద్దరూ కలిసే రాజధానికి ప్రయాణమయ్యారు. కానీ, ఇద్దరూ ఒకరి శిల్పాలనొకరు చూడలేదు. వాటిని జాగ్రత్తగా గడ్డి, దూది నింపిన మూటలలో వుంచారు.

రాజధాని చేరుకున్నాక రాజును కలుసు కుని, వాళ్ళిద్దరూ తమ తమ శిల్పాలున్న మూటలను రాజుకు సమర్పించు కున్నారు. రాజు వారిని మర్నాడు రమ్మన్నాడు.

డింభకుడు, కుంభకుడు రాజేర్పాటు చేసిన విడిదిలో ఆరోజుకు విశ్రాంతి తీసుకున్నాక, మర్నాడు వెళ్ళి రాజును దర్శించారు. రాజు వారివంక అబ్బురంగా చూసి, “మీ ఇద్దరి శిల్పాలూ అద్భుతంగా వున్నాయి. అలాంటి శిల్పకళ మానవ సాధ్యం కాదు. అయితే, అచ్చుగుద్దినట్టు రెండు శిల్పాలూ ఒకే విధంగా వున్నాయి. నాట్యమందిరంలో రెండు స్థానాల్లో రెంటినీ ప్రతిష్ఠించాలని అనుకుంటున్నాను. కానీ, ఏది ఎవరిదో నాకు తెలియడం లేదు. మీరు గుర్తుపట్టి, వేరుచేసి నాకు చెప్పగలరా?” అని అడిగాడు.

శిల్పులిద్దరూ శిల్పాలున్న చోటుకు వెళ్ళి, తమ శిల్పాలను చూసి తెల్లబోయారు. అవి రెండూ ఒక్కలాగే వున్నాయి. ఏదెవరిదో చెప్పడం వాటిని చెక్కిన డింభకుడికీ, కుంభకుడికీ కూడా సాధ్యం కాలేదు.

“మీ రిద్దరూ సమాన ప్రతిభ గల శిల్పులు! ఒకరికి తెలియకుండా ఒకరు చెక్కిన శిల్పం