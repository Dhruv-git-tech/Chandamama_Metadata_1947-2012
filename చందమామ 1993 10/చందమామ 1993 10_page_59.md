కేసి వింత పడుతున్నట్టు చూడడం మొదలు
పెట్టారు. నాకు తల తీసేసినట్టయింది!
మర్యాద తెలియని అలాంటి వాళ్ళతో ఎడ్ల
బేరమేమిటని అక్కణ్ణించి తిరిగివచ్చాను,"
అని చెప్పాడు.

ఆ తర్వాత చంద్రయ్య, నరేంద్రుడికి కబురు
పంపి, వీరాజుకు చెప్పినట్టే చెప్పి సంతకు
పంపాడు.

ఆ సాయంత్రమే నరేంద్రుడు, ఈడూ జోడూ
తోపాటు చూడ ముచ్చటగా వున్న ఒక ఎడ్ల
జతను సంతనుంచి తోలుకువచ్చి, చంద్రయ్య
వాకిటి ముందు నిలబెట్టాడు.

చంద్రయ్య వాటిని చూసి తృప్తిగా తలా
డించి, “ఎడ్లయితే భేషుగ్గా వున్నాయి. కాని,
ఇవి కలుపుగోలుగా బండిని లాగగలవని నీ
కెలా తెలుసు?” అని అడిగాడు.

“ఆ సంగతి తెలుసుకున్నాకే, వీటిని బేర
మాడి కొని తోలుకువచ్చాను,” అన్నాడు
నరేంద్రుడు.

వీధిగుమ్మంలో నిలబడి, ఈ సంభాషణ
అంతా వింటున్న పార్వతమ్మ వేళాకోశం

చేస్తున్నట్టు, అది ఎలా తెలుసుకున్నావో మా
చెవిని వేస్తే, విని సంతోషిస్తాం!” అన్నది.

ఇందుకునరేంద్రుడు, “కొనబోయే ముందు
కాడికి రెండు ఎడ్లనూ కట్టి చర్మాకోలుతో, ఒక
దాన్ని అదిలించాను. అది కదిలిన క్షణానే
రెండోది కూడా కదిలి బండిని ముందుకు
లాగింది. వాటి మధ్య కలుపుగోలుతనం
అంటే ఇదేగదా!” అని ఎడ్లను పాకలో కట్టెయ్య
డానికి తోలుకు వెళ్ళాడు.

గొడ్లపాక కేసి వెళుతున్న నరేంద్రుడికేసి
ఎంతో మెచ్చుకోలుగా చూస్తున్నపార్వతమ్మతో,
చంద్రయ్య, “చూశావా మరి, వీరాజుకీ,
నరేంద్రుడికీ వున్న తేడా? మాటలకు అర్థం
తెలియని వాడంటూ ఎవడూ వుండడు.
కాని, సందర్భాన్ని బట్టి నరేంద్రుడు నెగ్గు
కొచ్చాడు. వీరాజు చిత్తుగా ఓడిపోయాడు,”
అన్నాడు.

“ఆ మాత్రం గ్రహించలేనా ఏమిటి! అమ్మా
యికి నరేంద్రుడి చేత ఆ మూడుముళ్ళూ
త్వరలో వేయించండి,” అన్నది పార్వతమ్మ
సంతోషంగా.