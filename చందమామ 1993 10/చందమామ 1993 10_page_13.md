ఎలాంటి ఇష్టం?

పూర్వం విద్యావతినగరంలో, చంద్రకాంతుడనే యువకుడుండేవాడు. అతడు రాజాస్థానంలో ఉద్యోగం కోసం ప్రయత్నిస్తుండగా, ఆస్థాన విషయాలు బాగా తెలిసిన ఒకతను అతడితో, “జీహ్వంద్రనాథుడనే రాజోద్యోగి ద్వారా, నీకు ఉద్యోగం దారికే అవకాశం వున్నది. అతడికి పక్షులంచే ఇష్టమని విన్నాను. నీ అదృష్టం పరీక్షించుకో!” అని చెప్పాడు.

జీహ్వంద్రనాథుడి పుట్టినరోజు ఒక నెల రోజుల్లో రానున్నదని తెలుసుకున్న చంద్రకాంతుడు, ఒక రామ చిలుకకు మాట్లాడడం నేర్పాడు. దాన్ని ఒక పంజరంలో వుంచి, రాజోద్యోగి పుట్టిన పండగ రోజున దాన్ని తీసుకువెళ్ళి ఆయనకిచ్చాడు.

“మీకు నా హృదయపూర్వక జన్మదిన శుభాకాంక్షలు!” అన్నది చిలుక.

జీహ్వంద్రనాథుడు ఆశ్చర్యంగా, చిలుకకేసి చూసి, “ధన్యవాదాలు!” అన్నాడు.

చిలుక జవాబుగా, “ధన్యవాదాలు!” అన్నది.

చంద్రకాంతుడు తన ఉద్యోగ విషయం, జీహ్వంద్రనాథుడికి చెప్పు, వారం రోజుల తర్వాత ఆయనను మళ్ళీ కలుసుకున్నాడు.

జీహ్వంద్రనాథుడు, అతణ్ణి నవ్వుతూ పలకరించి, “సోమవారం నాడు వచ్చి ఉద్యోగంలో చేరు!” అని, “ఇంకేం విశేషాలు?” అని అడిగాడు.

చంద్రకాంతుడాయనకు కృతజ్ఞతలు చెప్పుకుని, ఏం మాట్లాడాలో తెలియక, “తమరికి నేనిచ్చిన చిలుక నచ్చిందా?” అని అడిగాడు.

“ఆహా! మహాబాగా నచ్చింది. పక్షులన్నెంటిలోకి చిలుక మాంసం అంటే నాకు చాలా ఇష్టం. ఆ రోజే నీవిచ్చిన చిలుకను వేవుడు చేయించుకుని తిన్నాను,” అన్నాడు. జీహ్వంద్రనాథుడు. — యస్. లక్ష్మీవిద్య