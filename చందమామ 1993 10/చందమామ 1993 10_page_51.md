తాగి, గంగమ్మ అత్తవారి ఊరుకు బయలు
దేరాడు. అతను పగలంతా నడిచి, సాయం
కాలానికి ఈ వూరు చేరాడు. ఆ వచ్చే అన్న
గారిని గంగమ్మ అంత దూరంలోనే చూసింది.
అన్న కట్టుకున్న చింకి బట్టలూ, నూనె
మొహం ఎరగని చింపిరి తలా, ఉపోషాలతో
బక్క చికికి పోయిన శరీరమూ, గుంటలు
పడ్డ కళ్ళూ చూసి గంగమ్మ చాలా అదురు
కున్నది.

ఆమె అన్నను చూసి జాలిపడటానికి
బదులు, “పచ్చగా ఉంటే దిష్టి పెట్టటానికి
వస్తున్నాడు,” అని తన మనస్సులో అను
కుంది.

చెల్లెలు గుమ్మంలో నిలబడటం అనం
తయ్య చూశాడు. మళ్ళీ చూసేటప్పటికామె

కనిపించక పోయేసరికి, కాళ్ళకు నీళ్ళు
తేవటానికి వెళ్ళిందనుకున్నాడు.

ఈ లోపల గంగమ్మ తన అన్నను ఎలాగైనా త్వరగా సాగనంపాలని నిశ్చయించుకున్నది. ఆమె లోపలికి వెళ్ళి, తాను కట్టుకుని ఉండిన వెలగల పట్టుచీర వెంటనే విప్పేసి, చిరుగులు పట్టి, వెలిసి పోయిన పాతచీర కట్టుకుని, మట్టి పిడతతో నీరు తీసుకుని విచారంగా బయటికి వచ్చింది.

ఒక్క నిమిషంలో తన చెల్లెలిలో కలిగిన
మార్పు చూసి అనంతయ్య ఆశ్చర్యపోయి,
ఒకవేళ తాను మొదట చూసినది మరొక
మనిషేమోనని తన మనస్సు సరిపెట్టు
కున్నాడు.