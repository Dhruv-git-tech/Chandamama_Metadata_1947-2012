చందమామ

సంస్థాపకుడు : 'చక్రపాటి'

సంచాలకుడు : వాగిరెడ్డి

మతసామరస్యం

చికాగో నగరంలో స్వామి వివేకానంద పాల్గొన్న ప్రవంచ మతాల మహాసభలు జరిగి వంద సంవత్సరాలు పూర్తయింది. 1893 సెప్టెంబర్ 11వ తేదీ ప్రారంభమయిన ఆ సభలలో పాల్గొన్న స్వామి వివేకానంద అందరి దృష్టినీ ఆకర్షించాడు. ఆయన కేవలం హిందూమత ప్రతినిధిగా కాకుండా, మన వేదాలు ప్రభోదించే విశ్వమానవమత ప్రతినిధిగా ఆసభలలో పాల్గొనడమే అందుకు కారణం!

ఆ సభలలో 31వ వక్తగా ఆయన మాట్లాడవలసి వుండగా రెండు మూడు సార్డు తరవాత మాట్లాడతానని సభాధ్యక్షుడు డా! జె.హెచ్. బోరోసెను కోరాడట వివేకానంద. తీరా లేచి ఉపన్యసించే సరికి - అక్కడ వున్న దాదాపు ఏడు వెలపైచిలుకు శ్రోతలు మంత్రముగ్ధుల్లా లేచి నిలబడి రెండు నిమిషాలకు పైగా చప్పట్లు చరిచి ఆయనను గౌరవించారు!

గంభీరమైన ఆయన రూపం అక్కడి వారిని ఆకర్షించి ఉండవచ్చు. అయితే, ఏ మతాన్ని గాని విమర్శిస్తూ ఆయన నోటి నుంచి ఒక్క మాట రాలేదు. అన్ని మతాలూ ఒకే గమ్యమైన దేవుడి దగ్గరికి మానావాళినినడిపించే విభిన్న మార్గాలని ఆయన ఉపన్యసించడం శ్రోతలను ఆనంద వరచుల్ని చేసింది. పరమత సహనం, మతసామరస్యం, విశ్వమానవ ప్రేమ ఆయన ఉపన్యానంలో ఆధారనాదాలుగా వినిపించాయి!

వివేకానందుడి గురించి పత్రికలలో వచ్చే వార్తలనూ, విశేషాలనూ చదివి ఆనందిస్తున్నామే తప్ప, మనం ఆయన అందించిన ఉత్తేజకరమైన సందేశాలను ఆచరిస్తున్నామా అని ఒక్కసారి ఆలోచించి చూడాలి. మత సామరస్యం గురించి మనం గొప్పగా మాట్లాడుతున్నాం. అయితే, మన చుట్టూ జరిగే మతకలహాలను చూస్తూ ఊరుకుంటున్నాము. ఈ విషయంలో మన మనస్తాత్వంలో, ధోరణిలో మంచి మార్పు రావాలని ఈ శతవార్షికోత్సవాల సందర్భంగా ఆశిస్తున్నాము.

సంపుటి: 92

అక్టోబర్ 93

సంచిక: 4

విడిప్రతి : 4.00

సంవత్సర చంద్రా : 48.00