పోటీల ముగింపు రోజు జరిగిన మల్ల యుద్ధం పోటీలలో, గిరిక బావ అయిన కోయయువకుడు, రాజాస్థానంలోని మల్లు లందరనీ ఓడించి విజేతగా నిలిచాడు. ఇంతలో కోయయువకుడికి బహుమతి ప్రదానం చేయవలసిన రాజు చిత్రవర్ణుడే, కోయయువకుడితో మల్లయుద్ధం పోటీకై బరిలోకి దిగాడు!

రాజు ప్రవర్తనకు పౌరులేకాక, పోటీలు చూడ వచ్చిన గిరిక కూడా ఆశ్చర్యపోయింది. అయితే, ఈ పోటీలో తన బావ తప్పక నెగ్గు తాడని భావించిన గిరిక, పోటీని కుతూ హలంగా చూడ సాగింది. కాని, చిత్రవర్ణుడి లాఘవం, శక్తి సామర్థ్యాల ముందు కోయ

యువకుడు నిలవలేక పోయాడు. క్షణాలలో రాజు, కోయయువకుణ్ణి మట్టికరిపించాడు.

బేతాళుడు ఈ కథ చెప్పి, “రాజా, కోయ యువతి గిరిక విషయంలో, చిత్రవర్ణుడు ప్రవర్తించిన తీరు చూస్తే, అతడిలో సమయ స్ఫూర్తి మృగ్యమనీ, నిలకడలేని బుద్ధి కల వాడనీ తెలుస్తున్నది గదా? ప్రధమంగా, అతడు గిరిక సౌందర్యానికి ముగ్ధుడవడం వల్లనే, అతడామె నుంచి దృష్టి మరల్చుకో లేక పోయాడు. అంటే — ఆమెను తన భార్యగా చేసుకోవాలనే కాంక్ష అతడిలో వున్నట్టు విదిత మవుతున్నది. అయితే, సమ యానికి కోయయువకుడు వచ్చి, గిరిక పట్ల తన ప్రేమ గురించి చెప్పడంతో తన బుద్ధి మార్చుకున్నాడు. ఇకపోతే, అతడి శూరత్వం గురించి: రాక్షసుడు న్యాయం ఆలోచించి, తనకు తానై శరీరాన్ని కుదించు కోకపోతే, రాజతణ్ణి మల్లయుద్ధంలో ఓడించ గలిగేవాడు కాదు. అన్నిటికన్న రాజు నిల కడలేని బుద్ధికి సాక్ష్యం, అతడు మల్ల యుద్ధంలో అందరినీ ఓడించిన కోయ యువకుడిపై మల్లయుద్ధానికి దిగి, అతణ్ణి ఓడించడం. ఇది గిరికను పెళ్ళాడిన కోయ యువకుడిపై, రాజు చిత్రవర్ణుడికిగల అక్క సునూ, అసూయనూ వెల్లడించడం లేదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.