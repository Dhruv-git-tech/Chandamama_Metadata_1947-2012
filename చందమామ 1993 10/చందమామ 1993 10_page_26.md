“ఔనా, గిరికా!” అన్నాడు కోయయువ కుడు బొంగురుపోయిన గొంతుతో.

గిరిక అవునన్నట్టు తల ఊపింది. రాజు దీర్ఘంగా ఒక నిట్టూర్పు విడిచి, కోయయువ కుడితో, “ఈ చిక్కు సమస్యకు ఒక్కటే పరిష్కార మార్గం వున్నది. నేను రాక్షసుణ్ణి ఓడించిన మాట నిజమే కాని, నిన్ను ఓడించ లేదు. నువ్వు మల్లయుద్ధంలో నన్ను ఓడించ గలిగితే, గిరిక నీదవుతుంది,” అన్నాడు.

ఇందుకు కోయయువకుడు సంతోషంగా సరేనన్నాడు.

రాజు, గిరికను, “ఈ పద్ధతి నీకు ఇష్టమే గదా?” అని అడిగాడు.

గిరిక ఇష్టమే నన్నట్టు తలవూపింది. మరు క్షణం రాజూ, కోయయువకుడి మధ్య మల్లయుద్ధం ప్రారంభమైంది. నాలుగైదు నిమి షాలుగడిచే లోపల, కోయయువకుడు, రాజు డొక్కమీద బలమైన ముష్టిఘాతం ఇచ్చాడు. రాజు చిన్నగా అరిచి కిందపడి స్పృహ కోల్పోయాడు.

కొద్దిసేపు తర్వాత చిత్రవర్ణుడు స్పృహలోకి వచ్చి లేచి నిలబడి, “గిరికా! నేను ఓడాను. నువ్వు మీబావను పెళ్ళాడి సుఖంగా వుండు,” అని వెంటనే గుర్రమెక్కి రాజధానికి బయలు దేరాడు.

ఇది జరిగిన కొన్నాళ్ళకు, చిత్రవర్ణుడు పుట్టిన రోజు సందర్భంగా రాజధానీ నగరంలో, యుద్ధవిద్యలలో రకరకాల పోటీలు ఏర్పాటయ్యాయి. పోటీలలో గెలుపాందిన వారికి, విలువైన బహుమతులు ప్రకటించాడు, రాజు.