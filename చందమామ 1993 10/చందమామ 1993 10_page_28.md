దానికి విక్రమార్కుడు, “రాజు చిత్రవర్ణు డికి, అరణ్యంలో కోయయువతి గిరికతో పరిచయం అయినప్పటి నుంచి జరిగిన సంఘటనలను, వేటికవేగా కాక, అన్నిటినీ సూత్రబద్ధం చేసి ఆలోచించాలి. రాక్షసుడు మహాకాయంతో భీకరరూపంలో వున్నప్పుడే, చిత్రవర్ణుడు అతడిపై కత్తి దూశాడు. దీనిని బట్టి అతడు మహాశూరుడనే దాంట్లో శంకకు తావు లేదు. రాక్షసుడు తన రూపాన్ని కుదించుకోవడం అదంతా వాడు నమ్మిన ధర్మ సూక్ష్మానికి సంబంధించినది మాత్రమే. ఒక యువతి అతిలోక సౌందర్యాన్ని చూసి ముగ్ధు డైనంత మాత్రాన, రాజామెను వివాహ మాడా లనుకున్నాడనడం, సమంజసం కాదు. అదే నిజమైతే చిత్రవర్ణుడు, కోయయువకుణ్ణి ఓడించి, గిరికను తనదిగా చేసుకోవడం ఏమంత కష్టం కాదు. గిరికకు, మహాశూరు డన్న భావంతో తనపై కలిగిన ప్రేమకు స్వస్తి చెప్పించేందుకే రాజు, కోయయువకుడిపై ఓడాడనేది సహేతుకం. తర్వాత అతడు పోటీ లలో కోయయువకుణ్ణి సునాయాసంగా ఓడిం

చడం, రాజతంత్రానికి సంబంధించినది. అలా చేయకుండా, పోటీలలో గెలిచిన కోయ యువకుడికి చిత్రవర్ణుడు బహుమతీ ప్రదానం చేసివుంటే — వాడు ఏదో ఒక సమయంలో, తాను రాజును అరణ్యాన మల్లయుద్ధంలో చిత్తుగా ఓడించానని ఇతర్లతో చెప్పే అవకాశ మున్నది. ఒక దేశానికి రాజైన వాడికి అంత కుమించిన అవమానం, తలవంపులు కలిగించేదీ మరొకటుండదు. అందుకే, చిత్రవర్ణుడు అందరి సమక్షంలో కోయయువకుణ్ణి ఓడించి, వాడికి గతంలో తన ప్రతాపాన్ని గురించి ప్రచారం చేసుకునే అవకాశం లేకుండా చేశాడు. ఈ వాస్తవాన్నంతా గుర్తించినప్పుడు చిత్రవర్ణుడు సమయస్పూర్తీ, దృఢస్వభావం కలవాడనీ, మహాశూరుడనీ, కేవలంవ్యక్తి పర మైన అసూయా, ప్రతీకార వాంఛలు లేనివాడనీ తేలుతుంది,” అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు. —(కల్పితం)

[ఆధారం : ఆర్. పట్టాభిరామ రాజు రచన]