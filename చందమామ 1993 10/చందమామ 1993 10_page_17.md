స్థలం ఏదా అని చుట్టుపక్కల పరిశీలించి
చూశాడు. అప్పటికే బాగా తెల్లవారింది. ఆ
తరవాత ఆలోచిస్తూ ఒక బండ మీద
కూర్చుని, విశ్రాంతి కోసం కళ్ళు మూసు
కున్నాడు. రాత్రంతా పడవ ప్రయాణం చేసి,
బాగా అలిసిపోయి వుండడం వల్ల, కొంత
సేపట్లోనే అతడు ఆదమరచి నిద్రపోయాడు!

అలా ఎంత సేపు నిద్రపోయాడో అతనికి
తెలియలేదు. తల వెనక ఆడవాళ్ళ నవ్వులు
వినిపించి ఉలిక్కిపడి లేచి, తను కల
కనడం లేదుకదా అనుకుంటూ తలతిప్పి
వెనక్కు చూశాడు. ఆరుగురు యువతులు
బిలబిలమంటూ వచ్చి అతన్ని చుట్టు
ముట్టారు. వాళ్ళ వేషభాషలు విచిత్రంగా
ఉన్నాయి. రంగురంగుల దుస్తులు ధరించి

ఉన్నారు. కొప్పులనూ, చేతులనూ పువ్వులతో
అలంకరించుకున్న వాళ్ళు ఏ కొండ జాతివాళ్లో
అయివుంటారని ఉత్తుంగుడు భావించాడు.
అయితే, వాళ్ళు మాట్లాడే భాష అతనికి
అర్థం కాలేదు. ఆరుగురి యువతుల చేతుల
లోనూ శతాబ్దిక పుష్పాలు ఉన్నాయి. వాటిని
సంతోషంగా వాసన చూస్తూ తమలో తాము
ఏదో మాట్లాడుకుంటున్నారు. చేతులలోని
పువ్వులను వాళ్ళు మళ్ళీ అక్కడే వుంచి
ఎప్పుడు వెళ్ళిపోతారా అని కొంతసేపు
ఎదురుచూశాడు. వాళ్ళు ఎంతకీ ఆ పని
చేసేట్టు లేదు. దానిని గ్రహించిన ఉత్తుం
గుడు, “నేను ఆ పువ్వులను మాణిక్యపురి
నుంచి తెస్తున్నాను. ఒక ముఖ్యమైప పని
మీద వాటిని దూర ప్రాంతాలకు తీసుకు
వెళుతున్నాను. మీరు దయచేసి ఆ పువ్వులను
పడవలో ఉంచండి! సూర్యుడస్తమించాక
నేను ఇక్కడి నుంచి బయలు దేరాలి!”
అన్నాడు.

రాకాసిమృగం గురించి చెప్పి వాళ్ళను
బెదరగొట్టడం అతనికి ఇష్టం లేదు.

“మాణిక్యపురి! మాణిక్యపురి!” అంటూ
ఆయువతులు నవ్వారే తప్ప, మరేదీ మాట్లాడ
లేదు.

ఉత్తుంగుడు పడవ దగ్గరికి వెళ్ళి నిలబడి,
వాళ్ళకేసి చూస్తూ, “మీరు ఆ పువ్వులను
ఇక్కడి నుంచి తీశారు కదూ?” అని అడిగాడు
చేయి చూపుతూ.