కొంతసేపటికి వాళ్ళు ఇసుక ప్రదేశం
దాటి, ఎర్రమట్టి ప్రాంతాన్ని చేరుకున్నారు.
చుట్టూ కొండలతో ఆ ప్రాంతం ఒక లోతైన
పళ్ళెంలా కనిపించింది. చుట్టూ చెట్టుచేమ
లతో పచ్చగా ఉన్నది కాని, పెద్ద వృక్షాలు
కనిపించ లేదు. మరికొంత దూరం వెళ్ళేసరికి
ఒక చిన్న గూడెం ఎదురయింది. వాళ్ళను
చూడగానే గుడిసెల నుంచి వెలుపలికి
వచ్చిన స్త్రీలు కొందరు ఆ యువతులను
ఏదో అడిగారు. దానికి ఆ యువతులు
ముక్తసరిగా సమాధానాలు చెబుతూ వెళ్ళి
గూడెం మధ్యలో ఉన్న ఒక పెద్ద గుడిసెను
సమీపించి, “అమ్మా, అమ్మా,” అని పిలిచారు.
కొంతసేపటికి ఒక మధ్యవయస్కురాలు
తలుపు తెరుచుకుని వెలుపలికి వచ్చింది.

“మేము, ఏం తెచ్చామో చూడు. అందంగా ఉన్నాయి కదా?” అంటూ తాము తెచ్చిన పూలను చూపింది ఒక యువతి ఎంతో సంతోషంగా.

“చాలా అందంగా ఉన్నాయి! మంచి వాసన కూడా వేస్తున్నాయి! ఎక్కడి నుంచి తెచ్చారు?” అని అడిగిందా స్త్రీ.

“సముద్ర తీరానికి వెళితే ఆ యువకుడు ఒకచోట నిద్రపోతూ కనిపించాడు. అతని పక్కన ఒక పడవ, పడవలో ఈ పువ్వులు కనిపించాయి. అతడు మనకోసమే తెచ్చి ఉంటాడని వాటిని తీసుకున్నాము. అతడు మాణిక్యపురి నుంచి వచ్చినట్టున్నాడు. అత

దేదో చెప్పాడు కానీ, మాకు అర్థం కాలేదు!
మా వెంట పిలుచుకుని వచ్చాము. అందంగా
ఉన్నాడు కదూ?” అంటూ ఒక యువతి
ఉత్తుంగుణ్ణి చూపింది.

“అవును, చక్కగా ఉన్నాడు. కాబూయీ రానీ, అతనితో మాట్లాడి సంగతి తెలుసు కుంటాడు. ఇక మీరు లోపలికి వెళ్ళండి,” అన్నదా స్త్రీ.

యువతులు ఆరుగురూ ఒకరి వెనక ఒకరు ఇంటి లోపలికి వెళ్ళారు. ఆ స్త్రీ ఉత్తుంగుణ్ణి కూర్చోమని సైగ చేసి లోపలికి వెళ్ళింది.

వాళ్ళేమి మాట్లాడుకున్నదీ ఉత్తుంగుడికి
అర్థం కాలేదు. ఆ ఇంటిని బట్టి చూస్తే, అది