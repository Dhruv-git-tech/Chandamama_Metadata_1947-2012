కొద్ది క్షణాల తర్వాత చిత్రవర్ణుడు, తన దృష్టిని కోయయువతిపై నుంచి తిప్పుకుని, దాపులనున్నకాళికాదేవి ఆలయం కేసి బయ లుదేరుతూ, “గిరికా! నేను దేవిని పూజించేందుకు వచ్చాను. ఇక నువ్వు, మీ గూడేనికి వెళ్ళు,” అన్నాడు.

అయినా, గిరిక, రాజు వెనకగా నడిచి, కాళిదేవాలయంలో ప్రవేశించి, ఆయనతో పాటు దేవిని ప్రార్థించిది. రాజు బయటికి వచ్చి, తను ఎక్కి వచ్చిన గుర్రం వున్న చోటుకు నడుస్తూండగా, ఆమె అతణ్ణి అను సరించి రాసాగింది.

చిత్రవర్ణుడు, గిరిక ఏదో చెప్పడానికి తట పటాయిస్తున్నట్టు గ్రహించి, “గిరికా! నీలో

నువ్వే ఏదో మధనపడుతున్నట్టున్నావు. చెప్ప దలుచుకున్నదేదో నిర్భయంగా చెప్పు. నేనీ దేశాన్నేలే రాజు చిత్రవర్ణుణ్ణి,” అన్నాడు.

అది విని గిరిక ఒక క్షణం నివ్వెరపోయి, “మీరు మహారాజులని ఇప్పటివరకూ గ్రహించ లేకపోయాను. మీరా దేవిని ఏమని ప్రార్థించారో, నాకు తెలియదు. నేను మాత్రం మహాశూరులైన మిమ్మల్నే నా భర్తగా ప్రసాదించ మని వేడుకున్నాను,” అన్నది నిరాశగా.

రాజు క్షణకాలం తెల్లబోయి, అంతలోనే తేరుకుని ఏదో చెప్పబోయేంతలో, ఒక పాతి కేళ్ళ కోయయువకుడు అక్కడికి వస్తూ, “గిరికా, నువ్విక్కడున్నావా? నీకోసం ఈ చుట్టు పక్కల అంతా గాలిస్తూ వస్తున్నాను,” అన్నాడు ఆదుర్దాగా.

గిరిక ఆ యువకుడికి జరిగిందంతా చెప్పి, “రాక్షసుడి నుంచి నన్ను రక్తించిన వీరు, మనదేశాన్నేలే మహారాజులు!” అన్నది.

కోయయువకుడు, రాజుకు నమస్కరించి, “మహారాజా! గిరికను రక్తించి, నాకు చాలా మేలు చేశారు. రాక్షసుడు గిరికను మింగి వుంటే, నేను ఆత్మహత్య చేసుకునే వాణ్ణి. గిరిక లేనిదే నేను క్షణంకూడా బతకలేను,” అన్నాడు.

రాజు మందహాసం చేసి, “అలాగా! నువ్వు గిరికను ప్రేమించిన సంగతేమోకాని, గిరిక మాత్రం నన్ను ప్రాణప్రదంగా ప్రేమిస్తున్నది!” అన్నాడు.