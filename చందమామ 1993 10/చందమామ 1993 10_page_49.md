ఇప్పుడైనా నీ అహంకారం విడిచి, యయాతిని
నాకు అప్పగించి, రాముని బంటువనిపిం
చుకో!” అన్నాడు.

హనుమంతుడు, “అప్పుడూ, ఇప్పుడూ,
ఎప్పుడూ నేను రాముని నమ్మిన బంటునే!
శరణు ఇచ్చి వదిలివేసే క్షుద్రుడు నీకు
బంటుగా ఉండతగడు. అది నీకే చిన్నతనం!
త్వరగా నీ రామబాణాన్ని వదులు, హృదయ
పూర్వకంగా నీ బాణానికి స్వాగతమిస్తున్నాను,”
అంటూనే హనుమంతుడు రెండు చేతుల
తోనూతన గుండెను చీల్చి అస్త్రానికి సూటిగా
పట్టుకున్నాడు. రాముడు బాణాన్ని వదిలాడు.
ఆ బాణం హనుమంతుడి గుండెలో చోర
బడుతూ అదృశ్యమైంది. అప్పుడు హనుమం
తుడి గుండెలో దేదీప్యమానంగా ప్రకాశిస్తూ
రాముడి రూపం కనిపించింది. ఆ అద్భుతాన్ని
అక్కడి వారంతా నిశ్చేష్టులై చూస్తూ ఉండి
పోయారు.

రాముడు ధనుస్సు కిందకు దించి,
“హనుమా! నువ్వు అజేయుడివి! నేనే ఓడి
పోయాను!” అన్నాడు.

అప్పుడు హనుమంతుడు, గుండెను చీల్చి
పట్టుకున్న చేతులు వదిలి పెట్టగానే, గుండె
యధాప్రకారం మూసుకున్నది.

“రామా! ఇందులో జయాపజయాలు ఎవరివీ కావు. నీ అస్త్రాన్ని నా హృదయంలో ఉన్న నీవే గ్రహించావు. అదీ నీలోనే లీన మైంది. ఇందులో నా ప్రతాప మేమీ లేదు,” ఆన్నాడు హనుమంతుడు తలవంచి నమస్కరిస్తూ.

విశ్వామిత్రుడు వచ్చి హనుమంతుణ్ణి
దగ్గరకు తీసుకొని, “హనుమంతా! శరణాగత
రక్షణలో నీవు, రాముడంతటి వాడితో ఎదు
రొడ్డి, ప్రతిజ్ఞాపాలన నెరవేర్చి, ఇప్పుడు
అసలైన వీరుడివనిపించుకున్నావు. వీరహను
మానుడని సార్థక నామధేయుడివైనావు. నీ
కీర్తి ముల్లోకాలలో చిరస్థాయిగా నిలిచి
ఉంటుంది,” అని ఎలుగెత్తి శ్లాఘించాడు.

రాముడికీ, పరివారానికీ చేతులెత్తి వంద
నాలు చేసి, వీడ్కోలు చెప్పి, హనుమంతుడు
గంధమాదన పర్వతం మీద తపస్సులో నిమగ్న
మయ్యాడు.