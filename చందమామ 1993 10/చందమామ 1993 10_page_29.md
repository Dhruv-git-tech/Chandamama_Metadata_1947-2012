అక్షరాలానిజం!

విశ్వాపురం జమీందారు వెంగళరాయుడు కాస్త మందమతి. ఒకనాడాయన తన మిత్రుడైన మరొక
జమీందారు భూపాలరాయుడితో చదరంగం ఆడబోతూండగా ఒక మనిషి వచ్చి, “అయ్యా! నేనొక
మావటివాణ్ణి. నా దగ్గర ఒక ఏనుగు వున్నది. ఈమధ్య దానిమీద వచ్చే ఆదాయం బాగా తగ్గిపోగా,
దాని పోషణభారం పెరిగింది. దానిని మీవంటి ప్రభువులకు అమ్మాలనుకుంటున్నాను,” అన్నాడు.

ఇది విన్న వెంగళరాయుడు ఏంచేద్దామన్నట్టు మిత్రుడికేసి చూశాడు.

“ఆలోచిస్తావెందుకు? ఏనుగు బతికున్నా, చచ్చినా వెయ్యే అన్నారు కదా!” అన్నాడు భూపాలరాయుడు.

“ఆంచీ ఏమిటి?” అని ప్రశ్నించాడు వెంగళరాయుడు.

“ఏనుగు బతికున్నప్పుడు మనకు ఉపయోగించే ఎన్నో పనులు సునాయసంగా చేయగలదు. చచ్చినప్పుడు దాని దంతాలమ్మినా లాభంగానే వుంటుంది,” అన్నాడు భూపాలరాయుడు.

వెంగళరాయుడు ఏనుగును కొన్నాడు. కొంతకాలం గడిచింది. ఒకనాడు భూపాలరాయుడు, వెంగళరాయుణ్ణి చూసి పోదామని వచ్చాడు. ఆ సమయంలో చచ్చిపోయిన ఏనుగును కొందరు నౌకర్లు కోటద్వారం నుంచి బయటికి ఈడుస్తున్నారు.

వెంశరాయుడు తన మిత్రుడికి ఏనుగును చూపిస్తూ, “ఆడ ఏనుగుకు దంతాలుండవని నాకు ముందే ఎందుకు చెప్పలేదు? అయినా ఏనుగు చచ్చినా, బతికినా వెయ్యేనన్న నీ మాట అక్షరాలా నిజం! ఇది బతికుండగా నెలకు ఎంత లేదన్నా వెయ్యి రూపాయల తిండి తినేది. ఇప్పుడది చచ్చాక ఊరు బయటికి లాగి పాతి పెట్టించేందుకు వెయ్యి రూపాయలకు పైనే ఖర్చవుతుంది!” అన్నాడు కళ్ళు తుడుచుకుంటూ.

— వక్కలంక 'కిషోర్'