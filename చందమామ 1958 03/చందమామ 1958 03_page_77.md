ఈ కొత్త జీవితం చాలా ఆనందదాయకంగా ఉందని తెలుసుకున్నాడు. తరవాత తన కూతురితో, అల్లుడితో కలిసి భోజనంచేశాడు.

ఇంతలో శిల్పులు వచ్చారు. రాజుగారు వారికి కిటికీ చూపి, “దీనినికూడా మిగిలిన కిటికీలలాగా అలంకరించండి,” అని అజ్ఞా పించాడు. “చిత్తం, మహాప్రభూ!” అని వారు మిగిలిన కిటికీలన్నీ పరీక్షేసి కంగారు పడుతూ రాజుగారి పద్దకు తిరిగి వచ్చి, “మన్నించండి, మహారాజా! మాపద్ద ఉన్న రత్నాలన్నీ కలిపినా, ఈ కిటికీలో నూరో పంతు పాదగటానికి చాలవు. ఏం సెలవు?” అన్నారు వినయంగా.

రాజు తన భటులను పిలిపించి, అలాదీన్ తనకు పంపిన రత్నరాసులను తెప్పించాడు. వాటిని ఆయన శిల్పులకు చూపి, “వీటిలో కావలసినమట్టుకు మీరు వాడుకుని మిగ తావి తిరిగి ఇచ్చెయ్యండి,” అన్నాడు.

వారు కొలతలు వేసి, లెక్కలు కట్టి గుణించి, “మహారాజా, ఇవన్నీ కలుపు కున్నా కిటికీలో పదోపంతు అలంకరించ టానికి సరిపోతాయి,” అన్నారు.

రాజు కొంచెం కంగారుపడ్డాడు. ఆయన మళ్ళీ తన భటులను పిలిచి, “మన మంత్రి సామంతు లందరి దగ్గిరా ఎన్నెన్ని రత్నా లుంటే అన్నీ పట్టుకురండి,” అన్నాడు.