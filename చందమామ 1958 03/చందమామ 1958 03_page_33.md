“అయితే ఈ గుర్రాన్ని నాకు అమ్ము తావా? వెయ్యి వరహాలిస్తాను,” అన్నాడు కోసలరాజు.

“దీన్ని అమ్మే ఉద్దేశం లేదు, మహా రాజా!” అన్నాడు శల్యుడు.

“పోనీ రెండువేల వరహాలకు అమ్ము. నీ అవసరానికి ఇంకొక మంచి గుర్రం ఉచితంగా ఇస్తాను,” అన్నాడు రాజు.

“ఎంత సొమ్ముకైనా ఈ గుర్రాన్ని అమ్మాను, మహారాజా,” అన్నాడు శల్యుడు.

“అలా అయితే దాన్ని నాకు బహుమా నంగా ఇచ్చి నాదగ్గిరనుంచి మరొక బహుమానం పుచ్చుకో,” అన్నాడు రాజు.

“దీన్ని మరొకరికి బహుమానంగా అది వరకే నిర్ణయించాను, మహారాజా,” అన్నాడు శల్యుడు.

“ఎవరికి?” అన్నాడు రాజు శల్యుడి జవాబుకు ఆశ్చర్యపోతూ.

“కాశీరాజుగారికి!” అన్నాడు శల్యుడు.

కోసలదేశపురాజు కళ్లు అవమానంతోనూ ఆగ్రహంతోనూ ఎర్రబడ్డాయి. “మాకూ వారికీ యుద్ధం జరుగుతున్నది తెలియదా? ఈ దేశంనుంచి ఆదేశానికి నువు ప్రాణాలతో వెళ్లటమే ఎంతో కష్టం. మా సైనికులో వారి సైనికులో నిన్ను హతమార్చేస్తారు!” అన్నాడు రాజు.