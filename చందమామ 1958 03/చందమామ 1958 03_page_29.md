దొంగలు యీటెలు చేబూని బిగ్గరగా అరుస్తూ, కొండ ఎక్కుతున్నారు. అదే సమయంలో, మరొక దిక్కునుంచి కొన్ని బండరాళ్లు దొర్లుతూ వాళ్ళమీచ పడి, అందరినీ చెల్లాచెదురుచేసినై.

తన సంకేతం హసన్ గోరీ అందుకున్నాడని పింగళుడు చాలా సంతోషించాడు. వెంటనే అతడు వున్న బలాన్నంతా కూడగట్టుకుని, దొంగల మీదికి కొండరాళ్ళను తోస్తూ కిందికి దిగసాగాడు. హసన్ గోరీతో వున్న సైనికులు సింహనాదాలు చేసి, కొండరాళ్ల మీదుగా కుప్పించి దూకుతూ, దొంగలముఠా వున్న చోటుకు పరిగెత్తుతున్నారు.

పింగళుడుకూడా తన సైనికులను వెంట పెట్టుకుని, దొంగలువదిలే బాబాలను తప్పుకుంటూ ముందుకు పరిగెత్తసాగాడు.

రెండు ముఠాలూ కొండ దిగుపనున్న సమతల ప్రదేశాన్ని చేరేసరికి, ఎక్కడి దొంగలక్కడ చెల్లాచెదురుగా పరిగెత్తారు.

కాని, వెనకబడిన కొందరు దొంగలను తమ చేత గల యీటెలతో హసన్ గోరీ సైనికులు పాడిచి చంపారు.

“పింగళా! కమ్ముకొస్తున్న యీ చీకటిలో మసం వాళ్ళను వెన్నాడలేము. ఈ రాత్రికి యిక్కడే మజిలీచేసి, సూర్యోదయం కాగానే వాళ్ళ అంతు తేల్చుకుందాం,” అన్నాడు హసన్ గోరీ. పింగళుడికూడా అదే మంచిమార్గంగా తోచింది. అతడు అంగీకార సూచకంగా తలాడించి, అక్కడ బల్ల పరుపుగా వున్న ఒకరాతి మీద కూర్చో బోయేంతలో, “ఎవరా పింగళుడు? ఆవంతి నగర జాలరి కాదుగదా?” అన్నమాటలు ఆ కొండగుట్టల మీద ప్రతిధ్వనించినై.

“ఎవరు? పద్మపాదుడా?” అంటూ పింగళుడు ఆ ప్రశ్న వచ్చిన వైపుకు తిరిగాడు. నిలువెత్తున వున్న ఒకరాతి చాటు నుంచి పద్మపాదుడు సప్పుతూ ముందుకు వస్తున్నాడు.

—(ఇంకా వుంది)