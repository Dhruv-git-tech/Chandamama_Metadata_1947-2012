భోజనం అయినాక స్త్రీలువచ్చి నృత్యాలు చేశారు. ఆ నృత్యం రాజకుమార్తెకు దేవ లోక నృత్యంగా తోచింది.

మర్మాడు ఉదయమే అలాదీన్ తన గుర్రాన్ని ఎక్కి రాజభవనానికి వెళ్లి, తన మామగారిని తనఁంట విందుకు ఆహ్వానించాడు. రాజుగారిందుకు సంతోషంగా ఒప్పుకుని, “అమ్మాయి ఎలా ఉన్నది?” అని అడిగాడు. అలాదీన్ తగురీతిగా సమాధానం చెప్పాడు. తరవాత ఇద్దరూ కలిసి అలాదీన్ ఇంటికి వచ్చారు.

ఆ భవనాన్ని బయటనుంచి చూసే రాజు ఎంతో ముచ్చటపడ్డాడు, ఇక లోపలకూడా చూసినాక ఆయన ఆశ్చర్యానికి మేరలేదు. అన్నిటికన్నా ఆయనను ప్రబలంగా ఆకర్షించినది బురుజుకింద హాలు. ఆయన దాన్ని వివరంగా పరీక్షించి, “భూప్రపం చంలో ఇటువంటి కట్టడం ఇంకొకటి ఉంటుందని నాకు తోచటంలేదు. కాని, అలాదీన్, ఇక్కడ ఉన్న కిటికీలలో ఒక్కటి మాత్రం రత్నాలు తాపటం చేయకుండా వదిలేశావేమిటి? మిగిలిన వాటితో పొలిస్తే ఇది బోసిగా ఉన్నదే?” అన్నాడు.

“పిసినిగొట్టు తనంవల్ల గాని అశ్రద్ధవల్ల గాని ఆ కిటికీపని పూర్తిచేయక వదిలా

ననుకునేరు. ఈ భవనం నేటినుంచి మీ అమ్మాయి నివాసమందిరం. అందుచేత దాని నిర్మాణంలో మీకుకూడా కొంతపాలు ఉంటే మీ కీర్తికూడా ఇందులో చేరి ఉంటుంది గదా అని ఆ కిటికీ అలా ఉంచేశాను. దాని పని మీరు పూర్తి చెయ్యండి!” అన్నాడు అలాదీన్.

“నిజంగా ఎంత గొప్ప ఆలోచన చేశా వోయ్! ఆ పని నాకు పదిలెయ్యి!” అంటూ రాజు తన భటులను పిలిచి, “ఒరే, మన శిల్పులను పిలవండి,” అన్నాడు.

తరవాత ఆయన తన కుమార్తె వద్దకు వెళ్లి అమెతో కాస్సేపు ముచ్చటించి, అమెకు