మొదటి స్నేహితుడి ఇల్లు చేరుకుని తాను
వచ్చినట్టు లోపలికి కబురు పంపాడు.

ఆ స్నేహితుడు అలీసూర్ ను చూడటం
ఇష్టంలేక నౌకరుద్వారా తాను ఇంట లేనట్టు
చెప్పించాడు.

“దొంగవెధవ, మొహం తప్పించాడు.
కాని మిగిలినవాళ్ళు ఇంత నీచులు కారు!”
అనుకున్నాడు అలీసూర్.

కాని ఒక్కరూ అతనిని ఆదుకోలేదు.
చిన్నబోయిన ముఖంతో అలీసూర్ తన
ఇంటికి తిరిగి వచ్చాడు. జరిగిన సంగతి
విని ప్రియసఖి, “నేను చెప్పలేదా?” అన్నది.

తరవాత వారు తమ ఇంట్లో ఉన్న
సామగ్రి క్రమంగా అమ్మి ఆ వచ్చిన డబ్బు
ఖర్చు పెట్టేసుకున్నారు. ఆ డబ్బుకూడా
అయి పోయా క అలీసూర్ విచారంలో
ముఖిగిపోయాడు. అతనికిక బతికే దారి
కనబడలేదు.

ప్రియసఖి కన్నీరు కార్చుతూ అతనితో,
“సమస్తమూ పోయిందన్న విచారం మీ
కెందుకు? మీకు నేనింకా ఉన్నానుగదా!”
ఒకప్పుడు నన్ను వీధిలో అమ్మితే పదివేల
దీనారాలు ధర పలికింది. ఎవరు చూశారు,
నాకివాళ ఇంకా ఎక్కువ ధర రావచ్చు.
అందుచేత మీరేమీ విచారించక సన్ను

బజారులో విక్రయించి సొమ్ము రాబట్టండి!”
అని సలహా ఇచ్చింది.

“ప్రియసఖి, నిన్ను ఎలా ఆమ్మేది?
నువు లేకుండా ఒక్క గంటసేపుకూడా
జీవించలేను!” అన్నాడు అలీసూర్.

“మిమ్మల్ని వదిలి ఇంకోక యజమాని
దగ్గిరికి వెళ్లటం నాకుమాత్రం ఇష్టమా?
కాని అవసరం బలవత్తరమైనది. అది మన
చేత ఎలాటి పనిఅయినా చేయిస్తుంది. మీరు
ప్రస్తుతం ఉన్న చిక్కునుంచి బయటపడా
లంటే ఇదే మార్గం!” అన్నది ప్రియసఖి.

ఆమె ఎంతోసేపు బోధించిన మీదట
అతను మనసు రాయిచేసుకుని బజారుకు