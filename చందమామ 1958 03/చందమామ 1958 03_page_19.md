రాజు సీవలీదేవికేసి తిరిగి, “ఆ పిల్ల అన్నమాట విన్నావా? రెండవది అనర్థం! నేను నిన్ను వెంటరానిస్తే ఈ పిల్ల చెప్పిన నీతిని తప్పినవాణ్ణవుతాను!” అన్నాడు.

రాణీ తల వంచుకుని తన భర్తను ముందుకు సాగివెళ్ళనిచ్చింది. కాని మరు కేణమే ఆమెకు దుఃఖం పొంగివచ్చింది. వెంటనే ఆమె పరిగెత్తి తన భర్తను కలుసు కుని ఆయనతోబాటు నడవసాగింది. వారు కొంతదూరం సడిచి ఒక కమ్మరికొలిమి దగ్గిరికి వచ్చారు.

అక్కడ కమ్మరి బాణం తయారు చేస్తున్నాడు. బాణం సూటిగా ఉన్నదో లేదో చూడటాని కతను బాబాన్ని తన కంటికి ఎదురుగా పట్టుకుని రెండవ కన్ను మూసు కున్నాడు.

“నాయనా, చూడటానికి నీకు రెండు కళ్ళుండగా ఒకదాన్ని మూస్తావెందుకు?” అని రాజు కమ్మరిని అడిగాడు.

“రెండుకళ్ళూ తెరిస్తే సూటితెలుస్తుందా, బాబూ? బాణం వంకర లేకుండా ఉందో లేదో చూడాలంటే ఒకకన్నుతోనే చూడాలి. రెండవది అనర్థం!” అన్నాడు కమ్మరి.

“విన్నావా, దేవీ?” అన్నాడు మహాజన కుడు తన భార్యతో. తన భర్త ఇక తనకు దక్కడని సీవలీదేవికి తెలిసిపోయింది. ఆ బాధతో ఆమె స్పృహతప్పి పడిపోయింది. ఆ సమయంలో మహాజనకుడు అరణ్యాంలో ప్రవేశించి ఎటో వెళ్ళిపోయాడు.

త్వరలోనే పరివారం వచ్చింది. మూర్ఛ పోయిన రాణి ముఖంపై నీరుచల్లి మూర్ఛ తేర్చారు. ఆమె మిధిలానగరానికి తిరిగి వెళ్లి, తన కుమారుడైన దీర్ఘాయుపును రాజ్యాభి షిక్షుణ్ణి చేసింది. ఆమె తిరిగి రాజభవసంలో అడుగుపెట్టలేదు, తోటలో ఒక పర్ణశాల కట్టుకుని సన్యాసినిలాగా జీవించింది.

మహాజనకుడు హిమాలయాలకు వెళ్ళి తపస్సుచేసి సిద్ధి సంపాదించాడు.