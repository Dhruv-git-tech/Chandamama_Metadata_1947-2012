ఆయన కదిలీ ఉత్తరద్వారంకుండా నగరం దాటి వెళ్లాడు. రాణీ, ప్రజలూ ఆయన వెంట పడ్డారు. వారు తన వెంట రాకుండా చేయటానికి గాను ఆయన వెనక్కు తిరిగి ప్రజలతో, “ఈ నగరానికి అధిపతి ఎవరు?” అన్నాడు.

“మీరే మహారాజా!” అన్నారు ప్రజలు.

“అయితే ఈ గీత దాటినవారిని దండించండి!” అంటూ ఆయన తన దండంతో దారికి అడ్డంగా ఒక గీత గీసి ముందుకు వెళ్ళాడు. కొంత సేపు ఎవరూ గీత దాట లేదు. కాని తన భర్త వెళ్ళిపోతున్నాడస్న ఆదుర్దాలో సీపలీదేవి గీత దాటి ముందుకు

పరిగెత్తింది. వెంటనే ప్రజలుకూడా దాటారు.

త్వరలోనే రాణి తన భర్తను కలుసుకుని, ఆయన కాళ్లపైబడి, “ఈ ప్రజలను చూడండి. మీరు వెనక్కుతిరిగి రావాలని వారంతా కోరుతున్నారు! వారికోరిక మన్నించండి,” అన్నది.

“నేను వారందరినీ విసర్జించాను. స్నేహితులనూ, చుట్టాలనూ, నా ఇంటినీ, దేశాన్ని—సమస్తాన్ని త్యజించాను!” అన్నా డాయన.

“మీరు సన్యసిస్తే నాగతి ఏంకాను?” అన్నది రాణీ.