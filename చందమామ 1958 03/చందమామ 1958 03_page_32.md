నేను కూడపెట్టిన సొమ్ములో సగం నుపు
వాడుకున్నట్టయితే మూడేళ్ళూ నీకు లోటు
లేకుండా జరిగిపోతుంది. మిగిలిన సగం
డబ్బూ నాకు దారిబత్తెంగా పనికి వస్తుంది,”
అన్నాడు. ఇందుకు తల్లి మొదట ఆక్షేపణ
చెప్పింది గాని, వాడి కోరిక తీసివెయ్యలేక
చివరకు ఒప్పుకున్నది.

గాంధారదేశంలో మేలుజాతి గుర్రాలున్నాయి. వాటిని ఎంతో వెల ఇచ్చి సింధు దేశవాసులు కొంటూ ఉంటారు. అందుచేత శల్యుడు తన దేశంలోనే ఒక మేలుజాతి గుర్రాన్ని కొని దానిమీద ప్రయాణమై కాశీ నగరానికి బయలుదేరాడు. దానిని కాశీ రాజుగారికి బహుమానం ఇచ్చి తన యాత్రకు నిదర్శనంగా ఆయన వద్దనుంచి తిరుగు బహుమానం పాందాలని శల్యుడి ఉద్దేశం. అటుపంటి బహుమానం తనవద్ద కలకాలం ఉంటుంది. దాన్ని గురించి తరతరాలుగా చెప్పుకుంటారు.

శల్యుడు తన గుర్రాన్ని ప్రాణంతో సమంగా కాపాడుకుంటూ చాలా కాలం ప్రయాణంచేసి కోసలదేశం చేరాడు. అక్కడ అతని కొక సత్రంలో విడిది దొరికింది. శల్యుడు ఎవరినీ ఆకర్షించలేదుగాని, అతను ఎక్కిఫచ్చిన గుర్రం ప్రతి ఒక్కరినీ ఆకర్షిం

చింది. అలాటి గుర్రాన్ని వారెన్నడూ చూడ లేదు. “ఇంతమంచి గుర్రం మన రాజు గారి దగ్గిరకూడా లేదు!” అని ప్రజలు అనుకోసాగారు.

ఈ వార్త త్వర లోనే కోసలరాజుగారి చెవిని పడింది. ఆయన తన భటులను సత్రానికి పంపి శల్యుణ్ణి, అతని గుర్రాన్ని తెప్పించాడు.

“ఏమోయి, నీకీ గుర్రం ఎక్కడ దొరి కింది?” అని రాజుగారు శల్యుణ్ణి అడిగాడు.

“మహారాజా, మాది గాంధార దేశం. అక్కడ ఇలాటి గురాలు చాలా ఉన్నాయి,” అన్నాడు శల్యుడు.