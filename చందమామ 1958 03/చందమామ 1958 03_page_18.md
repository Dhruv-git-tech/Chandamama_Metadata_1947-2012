“ నీ కుమారుడు మనోవాక్కాయకర్మలా పాపం ఆచరించకుండా రాజ్యపాలన చేసే టట్టు చూడు,” అన్నాడు రాజు.

వారు మాట్లాడుతూ నడిచిపోతూండగా సూర్యాస్తమయం అయింది. ఆ రాత్రికి ఒక సముచిత ప్రదేశంలో మజిలీ ఏర్పాటయింది. తిరిగి తెల్లవారగానే మహజన కుడు లేచి ప్రయాణం సాగించాడు. రాణి తన పరివారాన్ని వెనకగా రమ్మని, తాను మట్టుకు తన భర్తవెంబడే నడవసాగింది.

పోయిపోయి వారొక నగరాన్ని చేరారు. నగరద్వారంవద్ద కొందరు పెల్లలు ఆడు కుంటున్నారు. ఒక ఆడపిల్ల చేటతో ఏదో

చెరుగుతున్నది. ఆమెకు ఒక చేతిన ఒక గాజూ, రెండవ చేతికి రెండు గాజులూ ఉన్నాయి. ఆమె చేట చెరిగిన ప్పుడల్లా ఒక చేతి గాజులు చప్పుడు చేస్తున్నాయి.

ఇది చూడగానే మహాజనకుడికి ఒక ఆలోచన తట్టింది. ఆయన తన భార్యకొక చిన్న పాఠంనేర్పి ఇంటికి పంపేద్దామనుకుని, ఆ పిల్లతో, “అమ్మాయి, నీ చెయ్యి ఒకటి చప్పుడు చేస్తుందేం? రెండవది చెయ్యదేం?” అన్నాడు.

దానికా పిల్ల, “అయ్యా, ఈ చేతికి రెండు గాజులుండటంచేత చప్పుడు చేస్తున్నాయి. రెండవది అనర్థం!” అన్నది.