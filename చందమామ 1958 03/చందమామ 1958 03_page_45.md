“ అంతా బాగానే ఉంది. నా అర్థణా మాటేమిటి?” అన్నాడు రామయ్య. ఇద్దరూ తగాదా పడసాగారు.

ఈలోపల దొంగలు చాలాదూరం పారి పోయి ఒకచోట ఆగారు. దొంగలనాయకుడు తన అనుచరులతో, “మనం ఇవాళ చాలా నామర్దాపని చేశాం. మహమహా యోధులకు కూడా భయపడని మనం దడుచుకుని అంత సొమ్ము వదిలేసి వచ్చాం. మనలో గుండె ధైర్యం గలవాడెవడైనా వెళ్లి ఆ గుడిలో ఏం జరుగుతున్నదీ చూసివస్తే బాగుంటుంది!” అని సలహాయిచ్చాడు.

మిగిలిన ముగ్గురు దొంగలూ వెళ్ల నిరాక రించారు. దొంగలనాయకుడికి తప్పింది కాదు. అతను గుండెలు అరచేత పట్టుకుని పాడుబడిన గుడిని సమీపించి బయటినుంచి ఆలకించసాగాడు. లోపల రామయ్య సోమయ్య లిద్దరూ గుడి మారుమోగేట్టు అరుస్తున్నారు. “నా అర్థణా ఏమైనట్టు!”

అంటున్నాడు రామయ్య. “నీ అర్థణా నీకు ముట్టింది ఫో!” అంటున్నాడు సోమయ్య.

ఈ మాటలు వినగానే దొంగలనాయకుడికి ముచ్చెమటలు పోశాయి. అతను మిగిలిన దొంగలవద్దకు వెళ్లి, “ఓయమ్మో, ఆ గుడిలో ఎన్ని భూతాలున్నాయో మనం ఊహించ లేం! మనం దోచిన సొమ్మంతా పంచితే ఒక్కొక్క భూతానికీ అర్థణా వచ్చింది! అదికూడా అన్ని భూతాలకూ సరిగా అంద లేదు! ఇవాళ మనం లేచిన వేళ మంచిది! పోదాం పదండి. బతికుంటే బలుసాకు తిన వచ్చు!” అన్నాడు. దొంగలు వెళ్లిపొయారు.

చివరకు రామయ్యా సోమయ్యా రాజీ పడ్డారు. తన అర్థణా కింద రామయ్య దొంగల కత్తి తీసుకున్నాడు. తరవాత రామయ్య తన పంతు ధనంతో ఇంటికి తిరిగి వచ్చి, పాలం కొనుక్కుని, పెళ్లాడి రైతు జీవితం గడపసాగాడు. సంతకు సరుకులు తోలుకుపొవాలన్న అతని కోరిక ఈడేరింది.