దాపుడు ధనమేల - తనకు కానపుడు
కాపుండి చేసెడి - కార్యమేముండు ?

సోమిలకుని కథ :
ఓ మిత్రమా మున్ను - సోమిలకుండు.
ధీమంతు డొక సాలె - తేజు వహించె.
రకరకమ్ముల చిత్ర-రచనలతోడ
చకచక వస్త్రాలు - సంతరించుచును.
పనివాడు పట్టు దు-ప్పటములు నేయు
కని విననట్టి జ-గా జరీలల్లు.
ఏమైన వాని కిం-తే ని ధనమ్ము
ఏమాత్ర మును నిల్వ-కే పోవుచుండె.
నాసి బట్టలు కొన్ని - నేసెడి వారు
గాసి బొందకయుండ-గా వీడు సవయు
పని యెంత చేసిన - బట్ట కట్టుటకు
తినుటకే కాని రా-త్రికి నిల్వ సున్న.
అత నొక్కనాడు భా-ర్యను పిల్చి చెప్పె:

సోమిలకుడు :
గత చింత ఏల ఈ - వితము కష్టమ్ము
ఎంత సంపాదించి - ఏమి లాభమ్ము ?
సుంతెన మిగల దో - సుదతి ! ఏమందు ?

పని వచ్చి యిట్లుంట - పాడిగాదింక
వనిత నేపోయి వ-త్తును ; ఊరు విడిచి.

భార్య:
ఈ మాట లేటికి - ఈ వ్యథలేల ?

ఈమాత్ర చాలదా - ఇంకేల మనకు
ఉత్తమాట లివన్ని - ఊరేమిచేసె
విత్తము వచ్చునే - పత్తనమ్మైన
సంపాదనముసేయ - చాలు నీ పురము
కొంపలు దిరిగిన - కూడునా సామ్ము ?

సోమిలకుడు :
విను పోయి వత్తు నే - విత్తమ్ము దెత్తు
మనకు కావలసిన - మాడలు దెత్తు.
ఏపూట కాపూట - ఇది యేమిబ్రదుకు ?
దాపుడు డబ్బుస్న - దక్కును బ్రదుకు

అని భార్యతో చెప్పి - అరిగి నాతండు
చని వర్ధమాన ప-ట్టణమును జేరె.