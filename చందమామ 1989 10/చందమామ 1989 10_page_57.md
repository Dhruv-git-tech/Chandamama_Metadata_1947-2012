"ఇకనేం? అ మర్రిచెట్టును సాక్ష్యం వేసుకుందాం. మీరు ఇప్పుడే వెళ్ళి అ మర్రిచెట్టుతో నేను రమ్మంటున్నాసని చెప్పి రండి," అన్నాడు మునసబు శెట్టితో, గంభీరంగా.

శెట్టి, "మర్రిచెట్టు వచ్చి సాక్ష్యం చెబుతుందాండి?" అన్నాడు కాస్తా సంకోచంగా.

"నేను రమ్మంటే రాకేం జేస్తుంది? మారు మాట్లాడకుండా వెళ్ళి త్వరగా చెప్పి రావయ్యా! అ మాట కాస్తా మర్రి చెట్టుకు చెప్పి నీ దారిన నువు వచ్చెయి్యి. మేమంతా నీకోసం ఇక్కడే వేచి ఉంటాం త్వరగా వెళ్ళిరా," అన్నాడు మునసబు.

అక్కడ చేరినవారంతా మునసబు మాటలకు తెల్లబోయారు. ఇక కోటయ్య అనందానికి అంతే లేదు. మునసబుకు మతి పొయిందనీ, తన బాకీ రుజువు కావటం కల్ల అనీ అతను లో లోపల ఎంతగానో సంతోషించ సాగాడు.

కొద్దిసేపు గడవనిచ్చి మునసబు తొందరలో ఉన్నవాడల్లె, "ఏంకోటయ్యా? శెట్టి ఈపాటికి అక్కడికి చేరి ఉంటా డంటావా?" అని అడిగాడు.

"అబ్బే! అప్పుడేనాండి? అది కోసున్నర దూరంలో ఉంది. అదీగాక వానకురిసింది గదా, అ చెరువుగట్టు దారి చెప్పరానంత బురద! అయినా అక్కడ ఉండే మర్రి చెట్లలో అసలుదాన్ని పొల్చటమే ఎంతో కష్టమవుతుంది," అన్నాడు కోటయ్య నవ్వుతూ.

మునసబు చేతికరతో కోటయ్య వీపు మీద తపీమని కొట్టి, "దొంగవెథవా! శెట్టి నీకు వీ చెట్టుకింద డబ్బిచ్చాడో కూడా తెలుసునన్నమాట!" అన్నాడు.

మునసబు యుక్తికి అందరూ ముగ్గులయ్యారు. కోటయ్యబాకీ ఒప్పుకుని శెట్టికి వడ్డితో సహా సొమ్ము చెల్లించుకున్నాడు. సొమ్ముపొగా, అనాటి నుంచి కోటయ్యకు ఊళ్ళో తల ఎత్తుకు తిరగటానికి లేకుండా పొయింది.