గిరిపురం అనే గ్రామంలో, చెన్నకేశవయ్య అనే గాజులవ్యాపారి వుండేవాడు. అతడికి ఒక గాజులబండి వుండేది. ఆ బండికి గాజులన్నీ అలంకరించి, దాన్ని తోనుకుని వెళుతూ, "గాజులమ్మా, గాజులు!" అని కేకపెట్టి, బండికి కట్టివున్న గంటను మోగించేవాడు. ఆ గంట మోత వినడానికి ఎంతో ఇంపుగా వుండేది.

ఒక రోజున చెన్నకేశవయ్య బేరం బాగా వుండడంతో, చాలా దూరం తిరిగి చీకటిపడేవేళకు ఇంటిముఖం పట్టాడు. వచ్చే దారిపక్కన ఒక పెద్ద చింతచెట్టు ఉన్నది. ఆ చెట్టు మీదికి ఆ రోజే, ఒక భూతం వచ్చి చేరింది. అది ఒర్తి అల్లరి భూతం. ఎవరిని అల్లరిపెట్టి ఏడిపించాలా అని అది ఆలోచిస్తూండగా, గంట మోగిస్తూ గాజులబండితో, చెన్నకేశవయ్య కనిపించాడు.

భూతం అనాటివరకూ గంటను చూసి వుండలేదు. గంట ఆకారం, దానిలో నుంచి వస్తున్న ధ్యనీ దానికి చాలా బావున్నదనిపించింది.

అది గాలిలో తేలుతూపొయి, గంట లాక్కుని మాయమైపొయింది. భూతాన్ని చూసిన చెన్నకేశవయ్య భయకంపితుడై, పరుగు పరుగున పొయి, రచ్చబండ దగ్గిర చేరి కబుర్లు చెప్పుకుంటున్న వారికి, భూతం తన గంటను లాక్కుపొయినట్టు చెప్పాడు.

అయితే, అది విన్నవాళ్ళెవరూ, చెన్న కేశవయ్య మాటలు నమ్మలేదు. ఎవడో కొంటెకురవాడు, ఆ పని చేసివుంటాడనీ, అసలుభూతం అనేదాన్ని తామింతవరకూ చూడలేదనీ నవ్వేశారు.

ఆ మర్మాటి నుంచి, పరసగా పీచు మితాయి అమ్మే చలమయ్య బండిగంటా,