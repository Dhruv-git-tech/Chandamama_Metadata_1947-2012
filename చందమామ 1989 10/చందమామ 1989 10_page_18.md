గ్రహించాడు. వీరసింహుడు కనీసం వంద మందినైనా వెంటబెట్టు కుని వచ్చి వుంటాడు. కొంతసేపటికి వాళ్ళందరూ తనను చుట్టుముట్టవచ్చు. ఒంటరిగా తను ఎంతమందినని చంపగలడు? మరణం తప్ప మరొక మార్గాంతరం కనిపించడం లేదు. రాజుకు మరణిస్తాననే భయం కలగలేదు. తన బిడ్డనూ, రాణినీ సౌరంగ మార్గంగుండా తెలియని చోటికి పంపి వేయడం ఆయనకు ఎంతో తృప్తినిచ్చింది. తెలిసివచ్చే మరణాలకన్నా, ఏమవుతుందో తెలియని పరిస్థితే నయమేమో!

శత్రుసైనికులు రాజును సమీపించారు. రాజు తలమీదుగా ఆకాశంలో ఒక బాణా సంచా పేరింది. మెరుపులాంటి దాని

వెలుతురులో, భటుల వెనక నిలబడి వున్న వీరసింహుడి ముఖం రాజుకు కనిపించింది.

"నమ్మక ద్రోహ, పాపాత్ముడా, కాచుకో," అంటూ రాజు అగ్రహంతో తన నడుముకు వేలాడుతూన్న చురకత్తి తీసి వీరసింహుడి మీదికి విసిరాడు. వీర సింహుడు పక్కకు తప్పుకోవడంతో చావు తప్పించుకున్నాడు. కాని, వాడి ఎడమ చెవి కొద్దిగా తెగిపోయింది.

"చంపండి వాణ్ణి!" అంటూ వీర సింహుడు పట్టరాని అగ్రహంతో బిగ్గరగా కేకపెట్టాడు. భటులు ఆమితోత్సాహంతో రాజును సమీపించబోయారు. కాని, రాజు, ఈలోగా వీరసింహుడి భటులు మళ్ళీ