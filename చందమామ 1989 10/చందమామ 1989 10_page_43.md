"అలా కుదరదు. వాణ్ణి కదలకుండా అక్కడే నిలబడమనడం న్యాయం," అన్నాడు వీరప్ప.

"ఏమో, అందుకు వెంకప్ప కొడుకు ఒప్పుకుంటేనే, అది న్యాయమవుతుంది. చిన్నపిల్లవాడు గనక భయం పుట్టి పారిపోతే ఏం చేయగలం?" అన్నాడు శాంతప్ప.

అమర్నాడు గోటిబిళ్ళ ఆటకు ఏర్పాట్లు జరిగాయి. విచిత్రమైన యీ శిక్ష చూడ డానికి ఊరిజనమంతా వచ్చారు. విశేష మేమంటే—మనుషులెవరూ తనను పట్టు కోకుండా, తను కదలకుండా ఉండచానికి, వెంకప్ప కొడుకు ఒప్పుకున్నాడు.

కన్నంలో గోటిబిళ్ళ వుంచి వీరప్ప కర్రతో కొట్టాడు. అది గురి తప్పింది. అలా మూడుసార్లు చేసినా వీరప్ప, వెంకప్ప కొడుకును కొట్టలేకపోయాడు.

"శిక్ష పూర్తయింది. అవకాశమిచ్చినా ప్రతీ కారం చేయలేనివాడివని ఋజు వయింది," అన్నాడు శాంతప్ప నవ్వుతూ.

అక్కడ చేరినవాళ్ళందరూ యిది విని, గొల్లుమంటూ నవ్వారు. అప్పుడు శాంతప్ప, వెంకప్పకొడుకును పిలిచి, "ఒరే, నువ్వు చాలా ధైర్యంగా కదలకుండా నిలబడ్డావు. నీ ధైర్యానికి మెచ్చుకుంటున్నాను. ఇంత ధైర్యవంతుడివి, ఆ రోజు వీరప్ప నీవెంట బడితే ఎందుకు పారిపోయావు?" అని అడిగాడు.

అందుకు వెంకప్పకొడుకు, "అ రోజు దొరికిపోతే, ఆయన నన్ను తప్పకకొట్టే వాడు. కానీ యీ రోజు సంగతి వేరు. చిన్న ప్పుడు మా నాన్నా, వీరప్పగారూ గోటిబిళ్ళ అడుకునేవారట. వీరప్పగారికి గురి చూసి కొట్టడం చేతకాదని, నాన్న చెప్పాడు. అందుకే ధైర్యంగా నిలబడ్డాను," అన్నాడు వెంకప్ప కొడుకు.

ఇది విని అక్కడ చేరినవాళ్ళందరూ పెద్దగా నవ్వారు. వీరప్ప అవమానంతో తల వంచుకున్నాడు. అ తర్వాత చిన్న విషయాలకు న్యాయం కావాలంటూ, వీరప్ప మళ్ళీ ఏనాడూ రభస చెయ్యలేదు.