వీరప్ప, శాంతప్పకు జరిగిందిచెప్పాడు.
అంతా విన్న శాంతప్ప నవ్వి, “తన కోపమే
తన శత్రువన్నారు. ఒక చిన్న పిల్లవాడి
వల్ల చిన్న తప్ప జరిగితే, నీకింత కోప
మెందుకు? ఇంటికి వెళ్ళి తీరుబడిగా
ఆలోచించు. నీ కోపం దానంతటదే తగ్గి
పోతుంది,” అన్నాడు.

ఇందుకు వీరప్ప మండిపడి, “గౌప్ప
సలహాయే యిచ్చావు! నీలాంటివాళ్ళు
మరి నలుగురుంటే, యీ ఊళ్ళో
డబ్బున్నవాళ్ళకు గౌరవం లేకుండా
పోతుంది,” అన్నాడు.

"అయితేసరే, న్యాయాధికారి వద్దకే
వెళ్ళు. అయన నీకు తగిన న్యాయం
చేస్తాడు," అన్నాడు శాంతప్ప.

వీరప్ప న్యాయాధికారి పద్దకు వెళ్ళి
జరిగింది చెప్పాడు. న్యాయాధికారి చిన్నగా
నవ్వి, “గోటితో పొయేదానికి, గొడ్డలి దాకా
పోనిస్తున్నావు. చిన్న పిల్లాడితో నీకెందుకు?
ఎవరైనా వింటే నవ్వుతారు!” అన్నాడు.

"మీరు నీతులు చెబితే విందామని,
నేను రాలేదు. న్యాయం జరిపిస్తారని
వచ్చాను," అన్నాడు వీరప్ప.

"ఇలాంటి విషయాలు నాదాకా తీసుకు
రాకూడదు. మన ఊళ్ళో శాంతప్ప
వున్నాడుగదా ! అయన సలహా తీసుకో,"
అన్నాడు న్యాయాధికారి.

"అతను నాకు న్యాయం చేయలేదు;
నీతులే చెప్పాడు. నాక్కావలసింది
న్యాయం!" అన్నాడు వీరప్ప.