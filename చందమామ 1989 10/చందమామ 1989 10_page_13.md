అందుకు వసంతుడు, "అలా యిచ్చి నందువల్ల ఏం ప్రయోజనం వుండదు. గంటను మోగించడం, నీవల్ల కాదు," అన్నాడు.

"గంట మోగించడం, నావల్ల కాదా? నా మెడలో ఎన్ని గంటలున్నవో చూడు, వీటన్నిటినీ, నీ చెవులు దిల్పిళ్ళెత్తేలా మోగించగలను," అంటూ భూతం గంట లను మోగించింది.

అది చూసి వసంతుడు, "ఈ గంటను నీకిస్తాను. అయితే అందుకొక పందెం వున్నది. ఈ గంటను నువ్వు మోగించలేక పోతే, ఆ మరుక్కణమే నీవీ ఊరు వదిలి పొవాలి. ఇందుకు నీకు యిష్టమేనా?" అని అడిగాడు.

"ఇష్టమే! ఇదీ ఒక పెద్ద పందేమేనా," అంటూ భూతం చేయిచాచింది.

వసంతుడు, దానికి గంట నిచ్చాడు. భూతం దాన్ని మోగించాలని అటూ యిటూ ఊపి చూసింది. కాని గంట మోగలేదు.

అప్పుడు భూతం గంటలోపలికి చూసి, "మోసం! దీనికి కాడలేదు, ఎలా మోగు తుంది. పోనీ నువ్వు మోగించి చూపించు. పందెం ప్రకారం, యీ ఊరు వదిలి పోతాను," అన్నది.

వసంతుడు గంట అందుకుని, దాన్ని ఊపాడు. గంట గణగణమంటూ పెద్దగా మోగింది.

అది విని భూతం బిక్కముఖం పెట్టి, "చూడబోతే నువ్వు గొప్ప మంత్రగాడిలా వున్నావు. పందెంలో నువ్వే గలిచావు. అన్నమాట ప్రకారం యిప్పుడే, ఈ ఊరు వదిలిపొతున్నాను," అంటూ గాలిలోకి లేచి ఊరొదిలి ఎక్కడికో పారిపొయింది.

వసంతుడు చిన్నగా నవ్వుకుంటూ, బయటికి కనిపించకుండా చొక్కాకింద ముంజేతికి కట్టుకున్న చిన్న గంటను ఊడదీశాడు. చేయి కదిలించినప్పుడు, భూతానికి వినిపించింది, అగంట చప్పుడే! అయినా, భూతం అసంగతి గ్రహించలేక పొయింది.