రాజుకేసి గురిపెట్టాడు. గురిచూసి కొట్టడంలో వీరసింహుడు కడునేర్పరి. ఆ నైపుణ్యానికి మెచ్చి, రాజు వాణ్ణి ప్రత్యేకంగా సత్కరించాడు కూడా.

వీరసింహుడు, ఈటెను గురిచూసి రాజుమీదికి విసిరాడు. వెన్నెల ఆకాశంలో ఈటె రివ్వున ముందుకు దూసుకు పోయింది. అయితే, అది రాజుకు తగిలిందా లేదా అన్నది ఎవరూ చూడలేదు. హాతాత్తుగా రాజు గోడమీదినుంచి అదృశ్యమయ్యాడు.

వీరసింహుడు వేగంగా నిచ్చెన ఎక్కిగోడమీదికి వెళ్ళి చూశాడు. రాజు నదిలోకి పడిపోయి ఉండాలి; లేదా కావాలనే నదిలోకి దూకి వుండాలి. ఈటె తగిలి వుంటే అయన పడిపోయి వుంటాడు. తగలకుండా ఉన్నట్టయితే, రాజు కావాలనే నదిలోకి దూకి వుండాలి. ఏం జరిగిందో తెలుసుకోవడం ఎలా? రాజు మరణించాడా? ప్రాణాలతో తప్పించుకున్నాడా? తెలుసుకోవడం ఎలా?

"నేను విసిరిన ఈటె రాజుకు తగలడం ఎవరైనా 'స్పష్టంగా చూశారా?' అని అడిగాడు వీరసింహుడు తన చుట్టూ చేరిన భటులను చూసి.

పెట్టెనిండా బంగారం అందకుండా జారిపోయిందికదా అని భటులందరూ నిరుత్సాహంగా కనిపించారు.

"ప్రభువులు విసిరిన ఈటె గురి ఎలా తప్పుతుంది మహారాజా!" అన్నాడు వాళ్ళలో ఒకడు వీరసింహుణ్ణి పాగడాలన్న ఉద్దేశంతో.

"నౌర్మయ్, నా ఈటె తగిలి రాజు నదిలోకి పడడం నువ్వు చూశావా? చూసి వుంటే చెప్పు. లేకుంటే నోరు మూసుకో, విచ్చి వాగుడు కట్టిపెట్టు," అన్నాడు వీరసింహుడు కోపంగా.

అందరూ మౌనం వహించారు. వీరసింహుడు వేగంగా ప్రవహిస్తూన్న నది ప్రవాహం కేసి చూడసాగాడు. గలగలా ప్రవహిస్తూన్న నది వాణ్ణి చూసి పకపకా నవ్వుతున్నట్టనిపించింది!-(ఇంకావుంది)