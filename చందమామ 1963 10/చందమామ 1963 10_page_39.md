మూడు సూత్రాలు

ఒక గురుకులంలో ఒక పేద విద్యార్థి ఉండే వాడు. గురువుగారు ఇతర విద్యార్థులతో బాటు అతనికీ చదువు చెప్పాడు. కాని దుర దృష్టవశాత్తూ పేద విద్యార్థికి చదువు కొంచ మైనా అంటలేదు. శిఘ్య లందరూ చదువు పూర్తి చేసి వెళ్ళిపోయేటప్పుడు గురువు గారు పేద శిఘ్యడితో, “నాయనా, నీతో బాటు నా వద్ద చదివిన వారందరూ పండితు లయారు. నీ దురదృష్టమో, నా దుర దృష్టమో, నీకు మాత్రం కొంచెం కూడా చదువు అబ్బ లేదు. నీకు మూడు సూత్రాలు చెబుతాను. అదృష్టం ఉంటే నీవు కూడా బాగుపడవచ్చు,” అని చెప్పి, మూడు సూత్రాలు చెప్పాడు. అవి ఏవంటే:

* నడవగా నడవగా అదే వస్తుంది.

* అడగగా అడగగా అదే తెలుస్తుంది.

* మెలకువగా ఉంటే మరణ భయం ఉండదు.

గురువుగారు చెప్పిన ఈ మూడు సూత్రాలూ చెవిన వేసుకుని, పేద విద్యార్థి ఇంటికి బయలుదేరాడు. దారిలో అతనికి వేదవతీనగరం చూడాలని కోరిక పుట్టింది. అందుచేత అతను ఇంటి దారి విడిచి పెట్టి, దారి ఆడిగి తెలుసుకుంటూ వేదవతీనగరం దారి పట్టాడు. ఆ నగరం ఎంత దూరం ఉన్నదీ శిఘ్యడికి తెలియదు. అది చాలా దూరం ఉంది. బండి చేసుకుని వెళ్ళటానికి అతని వద్ద డబ్బు లేదు. అందు చేత పట్టుదలగా కాలి నడకనే ప్రయాణం చేసి పేద విద్యార్థి కొన్ని మాసాలకు వేదవతీ నగరం చేరాడు. గురువుగారు చెప్పిన మొదటి సూత్రం, నడవగా నడవగా అదే వస్తుందన్నది, నిజమయింది.

వేదవతీనగరం చాలా పెద్దది. దారి తప్పి అంతదూరం వచ్చినాక, అక్కడే ఒక చిన్న ఉద్యోగం సంపాదించుకుని కొంత