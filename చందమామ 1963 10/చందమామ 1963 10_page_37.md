మూలిక ఉన్నది. ఆది నాలుగో విడత పూస్తూండగా ఏరుకు రావాలి. అలాగే, ఒక ధాతువు మంచుకొండల మీద తప్ప మరెక్కడా దొరకదు. ఆ కొండల మీద మంచు ఆరేళ్ళ కొకసారి మాత్రమే కరుగుతుంది. అలా రెండుసార్లు కరిగిన తరవాతనే ఆ ధాతువును తవ్వి తీసుకు రావాలి,” అన్నాడు వైద్యుడు.

“సరే, సరే, ఇంతకూ ఆ దివ్యోషధం ఒక వారంలో తయారవుతుందా?” అని రాజు అడిగాడు.

“ఇంకా ఎక్కువ కాలం పడుతుంది, మహారాజా. తమరు ఒక పని చేయగూడవా? మీ అమ్మాయిని పన్నెండేళ్ళ పాటు మా పెంపకంలో ఉంచండి. ఆమెకు చెయ్య వలసిన చికిత్స స్వకమంగా చేస్తాం,” అన్నాడు వృద్ధ వైద్యుడు.

రాజు రాణీ కేసి తిరిగి, “ఏ మంటావు, దేవీ? మన అమ్మాయిని పన్నెండేళ్ళపాటు

వీరి కిచ్చి చికిత్స చేయంతామా? లేక వీరందిరినీ బెత్తాలతో చావ గొట్టించనా?” అని అడిగాడు.

రాణీ కొంచెం ఆలోచించి, “వాళ్ళకు పన్నెండేళ్ళు వ్యవధి ఇచ్చి చూద్దాం. అప్పటికీ అమ్మాయికి చికిత్స చెయ్యలేక పోతే ఏకంగా అందరి తలలా తీసెయ్య వచ్చు,” అన్నది.

రాజు సరే నన్నాడు. వైద్యులు రాజకుమార్తెను తమ వెంట తీసుకుపోయి, ఆమెను శ్రద్ధగా పెంచటమేగాక, చదువు చెప్పి, ప్రపంచ జ్ఞానం కలిగించారు. ఆమె వారివద్ద పన్నెండేళ్ళు పెరిగి తల్లి దండ్రుల వద్దకు తిరిగి వచ్చింది. ఆమె తల మీద సల్లని తలకట్టూ, నోట్లో తెల్లని పలు వరుసా చూసి, రాజు రాణీ ఎంతో సంతోషించి వైద్యులకు గొప్ప బహుమానా లిచ్చారు. వారి అనంతరం రాజకుమార్తె రాణీ అయి ప్రజలను వివేకంతో పాలించింది.