మరొక గ్రామంలో ఒక యోగ్యురాలైన కన్య ఉన్నట్టు తెలిసింది. ఆ పిల్ల తండ్రికి అరు వేల ఆవు లుండేవి. ఆయనకు ఒక్కతే కుమార్తె.

కల్పటుడి తరఫున మధ్యవర్తి వెళ్ళి ఆయనతో పెళ్ళి మాటలు మాట్లాడాడు. “కనీసం నూరు ఆవులైనా ఓలి ఇస్తేనేగాని పిల్ల నివ్వను,” అన్నాడు కన్య తండ్రి.

మధ్యవర్తి వచ్చి ఈ మాట చెప్పగానే కల్పటుడు కొంచెం సేపు ఆలోచించి, భార్య కోసం తనకు గల నూరు ఆవులనూ ఓలిగా ఇవ్వటానికి ఒప్పుకున్నాడు.

ఈ విధంగా కల్పటుడికి భార్యతోబాటు దారిద్యుం కూడా సంప్రాప్తమయింది. ఆయినా వాడు ఎంత మాత్రమూ చింతించక, తన భార్యతో, “నాకున్న ఆవులన్నీ నీ కోసం ఇచ్చేశాను. నే నిప్పుడు కటిక దరిద్రుణ్ణ. ఆయినప్పటికీ, ఊళ్ళో వాళ్ళ ఆవులకు పాలు తీసి మనిద్దరి పోషణా చూస్తాను,” అన్నాడు.

“అలాగే కానీ!” అన్నది భార్య.

కల్పటుడు ఊళ్ళో వాళ్ళ ఆవులను కాస్తూ, ఆ సంపాదనతో తన పాట్టా, తన భార్య పాట్టా నింపసాగాడు. ఇలా కొంత కాలం గడిచింది.

ఒకనాడు కల్పటుడి భార్య తమ ఇంటి ముందు నిలబడి ఉండగా పర్టకు డనే ఒక యువకుడు ఆమెను చూసి మోహించాడు. ఆమె చేత ఎలాగైనా కల్పటుడికి విడాకు లిప్పించి, మారు మనుపుగా తనను చేసు కునేటట్టు చేయాలని వాడికి బుద్ధి పుట్టింది. వాడు ఒక ముసలిదాన్ని మధ్యవర్తిగా పంపాడు. ఆ ముసలిది కల్పటుడు లేని సమయంలో వాడి భార్యకు పర్టకుడి సలహా చెప్పింది. కల్పటుడి భార్య ముసలిదానితో, “అంతా విన్నాను. కాని నేను ఏ నిశ్చయ మైనా చేసుకోవటానికి వ్యవధి కావాలి. ఆలోచించి చెబుతాను,” అన్నది.