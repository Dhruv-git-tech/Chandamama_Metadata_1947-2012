ఆయన అయిదు నిమిషాల అనంతరం తిరిగి వచ్చి, దీనంగా తలలు వంచుకుని వున్న వైద్యులతో, “ఏం నిర్ణయించారు? నా కూతురికి వైద్యం చేస్తారా? దెబ్బలు తింటారా?” అని అడిగాడు.

వైద్యు లెవరూ మాట్లాడ లేదు.

రాజు తన భటులను పిలిచి, “బెత్తాలతో వీరందర్నీ చావ గొట్టండి!” అని అజ్ఞా పించాడు.

అప్పుడొక వృద్ధవైద్యుడు, “మహారాజా, తొందర పడకండి. మీ అజ్ఞను ఇరసావ హించటానికి మేం సిద్ధంగానే ఉన్నాం. ఇందుకుగాను ఒక దివ్యోషధం ఉన్నది. అది గనక ఇచ్చినట్టయితే రాజకుమార్తె పెరిగి పెద్ద దవుతుంది. ఆమెకు తలనిండా వెంట్రుకలూ, నోటి నిండా పళ్ళూ ఏర్పడతాయి,” అన్నాడు.

“మంచిది. ఆ దివ్యోషధం ఎక్కడ ఉన్నది?” అని రాజు అడిగాడు.

“అది సిద్ధంగా లేదు. దానిని తయారు చేసుకోవాలి. కొంత కాలం పడుతుంది,” అన్నాడు వృద్ధ వైద్యుడు.

“కొంత కాలం పట్టటం దేనికీ? నేను రాజును, రాజాధిరాజును, మహాచక్రవర్తిని. ఇప్పుడే ఆ దివ్యోషధం నాకు కావాలి. అది

వెంటనే ఎందుకు తయారు కాదూ?” అన్నాడు రాజు.

“తమ రన్నది నిజమే, కాని ఆ దివ్యోషధం తయారు చెయ్యటానికి నాలుగు వందల అరవై అయిదు రకాల మూలికలు కావాలి, మూడువందల పన్నెండు రకాల ధాతువులు తేవాలి,” అన్నాడు వైద్యుడు.

రాజు గర్వంతో, “తప్పకుండా అన్ని దినునులూ తెచ్చి దివ్యోషధం తయారు చెయ్యండి. కాని దాన్ని వెంటనే తయారు చెయ్యండి,” అన్నాడు.

“మహారాజా, అది అంత శీఘ్రం అయే పని కాదు. రెండేళ్ళ కొకసారి పూసే