“ అందుకు సందేహం లేదు. కాని, మనకు రాసున్న ప్రమాదం ఆలోచించావా? ఆ బ్రహ్మదండీ, పకీ ముఖం వాడూ యీ సరికే మనను పట్టేందుకు, తమ అను చరులతో బయలుదేరి వుండవచ్చు,” అన్నాడు జయమల్లు.

కేశవుడు తన కత్తిని స్థూలకాయుడి మోచేతికి ఒకసారి తాకించి, “నిజం చెప్పక పోయావో, నీ కాళ్ళతోపాటు, చేతులు కూడా సరికేస్తాను. ఇప్పుడు బ్రహ్మదండీ, పకీముఖం వాడూ ఏం చేస్తున్నారు?” అని అడిగాడు.

“ వాళ్ళిద్దరూ తల లొక చోట చేర్చారు; ఏదో రహస్యాలోచన చేస్తున్నట్టున్నది. జిత శక్తివర్మలు తమ కత్తుల్ని చెట్టు బోదే మీద సాన బెడుతున్నారు,” అన్నాడు స్థూల కాయుడు. వాడు చెప్పిన దాంట్లో అబద్దం ఏమీ లేదు. బ్రహ్మదండీ, పులుగురాయుడూ కలిసి ఆసరికే కొందరు రెక్కల మనుషుల్ని, శత్రుబలమేపాటో తెలుసుకు వచ్చేందుకు పంపారు. వాళ్ళల్లో కొందరు పెద్ద పెద్ద వృష్ణా లెక్కి, అక్కణ్ణించి రాతి మీద నిల బడి వున్న స్థూలకాయుణ్ణీ, ఆ వెనక నక్కి వున్న కేశవుణ్ణీ, జయమల్లునూ, కోయ గోమాంగ్‌నూ చూశారు.

“ ఇంతకూ శత్రువులు ముగ్గురే ముగ్గురు! పిల్లి కూసల్ని పట్టినట్టు వాళ్ళను మెడలు పట్టి యివతలికి యీడ్చవచ్చు,” అనుకుంటూ - రెక్కల మనుషులు తమ నాయకుడి దగ్గిరకు పరిగెత్తుకు వెళ్ళి, తాము చూసింది చెప్పారు.

తన అనుచరులు యిచ్చిన భోగట్టా వింటూనే, పులుగురాయుడు కనుబొమలు ముడిచి, “ఇందులో ఏదో పెద్ద మోసం వున్నది, బ్రహ్మదండీ! ముగ్గురే ముగ్గురు మానప మాత్రులు, యింత ధైర్యంగా మన మధ్యకు వస్తారం టే నేను చచ్చినా నమ్మను,” అన్నాడు.