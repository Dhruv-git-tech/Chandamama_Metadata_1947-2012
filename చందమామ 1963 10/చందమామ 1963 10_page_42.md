CHITRA

గాడిదల బేరం

చీనాలో ఒక వర్తకు డుండేవాడు. అతని
పేరు చావో. అతను ఎప్పుడూ దేశ సంచారం
చేస్తూ నే ఉండేవాడు. ఎక్కడెక్కడ పూట
కూటి బసలుండేదీ అతనికి బాగా తెలుసు.
కాని ఒకసారి అతను తూర్పు రాజధానికి
ప్రయాణమైపోతూ తాను ఎరగని ప్రాంతంలో
ప్రయాణించటం తటస్థించింది. చీకటి పడ
బోతూండటం గమనించి అతను పాలాలలో
పని చేసుకుంటున్న వారిని, ఈ ప్రాంతాల
పూట కూటి ఇల్లుందా అని అడిగాడు.

“ఆ కనిపించే గుట్ట దాటితే ఒక బస ఉన్నది. అక్కడ గాడిదలు కూడా అమ్ము తారు,” అని రైతులు చెప్పారు.

చావో గుట్ట దాటి ప్రయాణీకుల బస
చేరుకు న్నాడు. ఇల్లు చాలా అందంగా
ఉన్నది. చావో ఇంటి బయట గాడిదను దిగి
లోపలికి వెళ్ళాడు. ఇంటావిడ ఆరేడుగురు
ప్రయాణీకులకు సారా అందిస్తున్నది.

ఆమెకు ముప్పై ఏళ్ళు మించి ఉండవు,
వితంతువు, మాన మర్యాదలు గల మనిషిగా
కనబడింది. ఆమె చావోను చూసి, “మీ
సవారీ గాడిదనూ, సామాన్య గాడిదనూ
దయచేసి ఇంటి వెనక కట్టెయ్యండి. నాకు
నౌకర్లెవరూ లేరు,” అన్నది.

"నౌకర్లు లేకపోతే జీతాలూ ఉండవు.
డబ్బు మిగలక ఏం చేస్తుంది?" అని తనలో
ఆనుకుంటూ చావో తన గాడిదలను ఇంటి
వెనక కట్టేసి, లోపలికి వచ్చి, మిగతా
ఆతిథులతోబాటు బల్ల ముందు కూచున్నాడు.
సరిగా అదే సమయానికి భోజనం వడ్డన
ఆరంభమయింది. భోజనం చాలా బాగున్నది.
భోజనాలు ముగిసినాక అతిథులు సారా
తాగుతూ, కబుర్లాడుకుంటూ అక్కడే కొంత
సేపు కాలకేపం చేశారు. చావోకు తాగే
అలవాటు లేనందున అతను మిఠాయి
తింటూ మిగిలినవారితో కబుర్లాడాడు.