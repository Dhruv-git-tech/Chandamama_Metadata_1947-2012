లోకి చూసి, చిరునవ్వు నవ్వింది. ఆమె ముఖాన చిరునవ్వు కనిపించగానే రాజుకు భవనమంతా ఒక్కసారిగా ప్రకాశించి నట్టుగా తోచి, అపారమైన ఆనందం కలిగింది.

ఆమె నోరు తెరిచి రాజుతో మాట్లాడింది. “మహారాజా, మీ కోరిక సిద్ధించింది. నే నిప్పుడు గర్భవతిని,” అన్నదామె.

రాజు పొందిన ఆనందానికి మేరలేదు. ఆయన అవేశంతో, “దేవుడెంత దయా మయుడు! నా కున్న రెండు కోరికలనూ ఒకేసారి తీర్చాడు; నీవు మాట్లాడావు, నేను తండ్రిని కాబోతున్నాను!” అన్నాడు.

ఆయన లేచి, ఇప్పుడే వస్తానని బానిసతో చెప్పి, తిన్నగా రాజసభకు వెళ్ళి, సింహాసనం మీద కూచుని, తన మంత్రులతో, తాను తండ్రి కాబోతున్నట్లు చాటింపు వేయించమనీ, పేదలకూ, వితంతువులకూ, అక్కర గలిగినవారికీ లక్ష దీనారాలు పంచి పెట్టమనీ చెప్పాడు. ఈ పనులన్నీ యథా ప్రకారం జరిగాయి.

రాజు సభ నుంచి తన ప్రియురాలి వద్దకు తిరిగి వచ్చి, “నీవు ఏడాదిపాటు నా దగ్గిరా, నా పరివారం దగ్గిరా, నోరు ఎందుకు మెదిపావుకావో, మాట్లాడాలని ఇవాళ ఎందుకు నిశ్చయించుకున్నావో.