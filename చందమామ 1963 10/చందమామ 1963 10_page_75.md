తో కచుక్కలు

★ మనకు ఆకాశంలో కనిపించే అన్ని న్వరూపాల కన్నా తోకచుక్కలు చాలా పెద్దవి. వాటి “తలలు” తరుచు సూర్యుడి కన్నా పెద్దవిగా ఉంటాయి, “తోకలు” అనేక కోట్ల మైళ్ళ నిడివి కలిగి ఉంటాయి. అయితే వాటి బరువు చాలా తక్కువ; బరువును బట్ట వాటిని ఉల్కల గ్రేటిలో చేర్చవచ్చు.

★ తోకచుక్క బరువులో అత్యధిక భాగం దాని “కేంద్రం” లోనే ఉంటుంది. ఈ “కేంద్రం” నక్షత్ర కాంతితో ప్రకాశిస్తూ మనకు కనిపిస్తుంది. దాని చుట్టూ ఒక కాంతివంతమైన ధూమగోళం ఉంటుంది; దాని నుంచి ఈకలూ, తోకలూ వెలువడి, సూర్యుడికి ఎదురు దిక్కుగా ప్రసరిస్తూ ఉంటాయి. తోకచుక్క కేంద్రమూ, దాని చుట్టూ ఉండే ధూమ గోళమూ చేరి తోకచుక్క “తల” అవుతుంది. దాని నుంచే తోకలు పుట్టుతాయి.

★ సూర్యుడికి చాలా దూరంగా ఉన్నప్పుడు తోకచుక్కలు గుండ్రగా, తోక లేకుండా ఉంటాయి. సూర్యుణ్ణి సమీపించినప్పుడే వాటికి తోకలు ఏర్పడతాయి. కొన్ని తోక చుక్కలు సూర్యుడి సమీపానికి వచ్చినా వాటికి తోక లేర్పడవు.

★ తోకచుక్కల “కేంద్రాలు” చాలా చిన్నవి. 1910 మేలో వచ్చిన “హాలీ” తోక చుక్క కేంద్రం 30 కిలోమీటర్లు (20 మైళ్ళు) మించి ఉండదని అంచనా వేశారు. 1927 లోనూ, 1930 లోనూ వచ్చిన తోకచుక్కల కేంద్రాల నిడివి సుమారు 400 మీటర్లు మాత్రమే.

★ తోకచుక్కల కేంద్రాల బరువు కూడా చాలా తక్కువ. 1770 లో ఒక తోకచుక్క గురు గ్రహవు ఉపగ్రహాలకు దగ్గిరగా వెళ్ళింది, కాని వాటి గతులలో గమనించ దగిన మార్పేమీ కలగలేదు. అవే తోకచుక్క భూమికి 24 లక్షల కిలోమీటర్ల దూరంలో వెళ్ళింది, కాని భూమి యొక్క గతిలోగాని, చంద్రుడి యొక్క గతిలోగాని ఏమీ మార్పు కలగలేదు.

★ తోకచుక్క యొక్క కేంద్రంలో అనేక రకాల ఉల్కా పదార్శాలూ, కరుడు గట్టిన నీరూ, అమోనియా, మిఫేన్, కార్బన్‌డై ఆక్సయిడ్ మొదలైన పదార్థాలూ ఒకే సుద్దగా ఏర్పడి ఉంటాయని 1950లో హ్విపుల్ అనే అమెరికను శాస్త్రవేత్త చెప్పిన సిద్ధాంతాన్ని అందరూ అమోదించారు.