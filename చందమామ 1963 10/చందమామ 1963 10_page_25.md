“ వాళ్ళు సంగతి తెలియకపోతే నేనూ నమ్మను !” అంటూ బ్రహ్మదండి పెద్దగా నవ్వి, “ వాళ్ళల్లో ఒకడు కేశవుడూ, రెండవ వాడు జయమల్లనే నా పూర్వ శిఘ్యుడూ. పోతే, ఆ మూడవవాడు కోయశుంత అయి వుంటాడు. ఆ ముగ్గురూ మహిష లగ్నంలో పుట్టినవాళ్ళు. ఆ జాతకులకు వెనక చూపూ వుండదు, ముందు చూపూ వుండదు. ఏటికి అడ్డంపడి యీదటమే,” అన్నాడు.

“ అయితే యిప్పుడు మనం చేయవలసిందేమిటి?” అన్నాడు పులుగురాయుడు.

“ ఏముంది, వాళ్ళ ముగ్గుర్నీ చుట్టు ముట్టి పట్టేద్దాం,” అన్నాడు బ్రహ్మదండి.

“ వాళ్ళు, బాణాలూ, కత్తులూ వెంట పుంచుకు తిరిగేవాళ్ళే. అంత తేలిగ్గా దొరుకు తారని నేననుకోను. మనలో చాలామందిమి చావ వలసి వస్తుంది. ముందు ఆ స్థూల కాయుణ్ణి వాళ్ళు చంపేస్తారు,” అన్నాడు పులుగురాయుడు.

“ వాడు నరభక్కకులకు దొరికి ఎప్పుడో చచ్చినవాడే, నేను ప్రాణం పోసి వెంట పెట్టుకు వచ్చాను. ఇవ్వాలితో వాడికి ఆయుష్ణు తీరిపోయిందనుకుందాం! పోతే, నువ్వూ నేనూ ఎంతో కాలం బతికి వుండి, అర్ధ రాజ్యమూ, రాకాసిలోయలోని ధన రాసులూ అనుభవించ వలసిన వాళ్ళం. అందువల్ల మనం తొందరపడి, ఆ దుర్మార్గుల బాణం వేటుకు అందే దూరంలోకి వెళ్ళకూడదు. నీ నా అనుచరుల్ని, వాళ్ళను పట్టి తెచ్చేందుకు పంపుదాం,” అన్నాడు బ్రహ్మదండి మాంత్రికుడు.

“ అంతే చేద్దాం,” అంటూ పులుగు రాయుడు పక్కకు తిరిగి తన అనుచరులకు సౌంఞ్ఞ చేశాడు. వెంటనే ముపై నలభై మంది రెక్కల మనుషులు తమ నాయకుడి దగ్గిరకు వచ్చారు. పులుగు రాయుడు వాళ్ళతో కొంచెంసేపు రహస్యంగా మాట్టాడి, యిక వెళ్ళమన్నట్టు చేతులు వూపాడు.