కిష్కింథా కాండ

సంపాది తన తమ్ముడి మరణ వార్త
విని కన్నీరు కార్చుతూ, “జటాయువును
చంపిన ఆ దుర్మార్గుడు రావణుడి పైన పగ
తీర్చుకుందామన్నా నేను ముసలివాణ్ణి,
రెక్కలు లేనివాణ్ణి, ఏం చేసేది ? వెనక
వృత్తానురుడి వథ జరిగిన రోజుల్లో నేనూ,
జటాయువూ పోటీ పడి ఒకరి కన్న ఒకరం
వేగంగా ఎగురుతూ ఆకాశంలోకి వెళ్ళాం.
మిట్ట మధ్యాహ్నపు ఎండ తీక్ష్ణతకు తట్టుకో
లేక జటాయువు వివశుడై సోలి పోయాడు.
అప్పుడు నేను ప్రేమ కొద్దీ నా రెక్కలు చాచి
వాడికి నీడ ఇచ్చాను. దానితో నా రెక్కలు
మాడి పోయాయి; నేను ఈ వింధ్య పర్వతం
పైన పడ్డాను. తరవాత నాకు నా తమ్ముడి
సమాచారమే తెలియలేదు,” అన్నాడు.

ఈ మాట విని అంగదుడు, “అయ్యా,
నీవు జటాయువు అన్నవైతే ఆ రావణుడు
ఎక్కడ ఉంటాడో, ఎంత దూరాన ఉంటాడో
చెప్పు,” అన్నాడు.

"నాయనా, న్యాయానికి నేను స్వయంగా రామకార్యం చెయ్యవలసిన వాళ్ళెగాని, ముసలివాణ్ణీ, అశక్తుణ్ణీ కావటంచేత వాక్స హాయమైనా చేస్తాను. రావణుడు సీతను తీసుకునిపోయిన మాట నిజమే. అతను లంకలో ఉంటాడు. అది ఇక్కడికి నూరామడల దూరాన సముద్ర మధ్యంలో ఉన్నది. లంకలోనే లంకా నగరం ఉన్నది. దాన్ని విశ్వకర్మ బంగారు ద్వారాలతో, బంగారు ఆరుగులతో, గొప్ప ప్రాకారాలతో నిర్మించాడు. ఆ లంకలోని రావణుడి అంతః