మూడు నెలలు గడిచాయి. కల్పటుడి
మామగారికి తన కుమార్తెను చూడాలని
బుద్ది పుట్టింది. ఆయన ఆల్లుడి గ్రామానికి
బయలుదేరి పచ్చాడు.

కల్పటుడి భార్య తన తండ్రికి నీళ్ళిచ్చి
చావడిలో కూచో బెట్టింది. ఎలా ఉన్నావని
తండ్రి అడిగితే బాగానే ఉన్నానని చెప్పి
ఆమె వంట ఇంట్లోకి వెళ్ళింది. తండ్రికి
వంట చేసి పెడదామంటే వంటిల్లు
శూన్యంగా ఉంది. ఆమె గుడ్ల నీళ్ళు
కుక్కుకుంటూ అటు నుంచే దొడ్డోకి వెళ్ళి,
దొడ్డి వాకిలి కుండా బయటికి వెళ్ళింది.
అక్కడ పర్ణకుడు కనిపించి ఆమెను తన

దగ్గిరికి రమ్మని పిలిచాడు. ఆమె దగ్గిరికి
వచ్చినాక వాడు, “నీ దగ్గిరికి ముసలిదాన్ని
పంపిస్తే ఆలోచించి చెబుతానన్నావు. నాకు
కేణ మొక యుగంగా ఉంది. ఆ రోజు
నిన్ను మీ ఇంటి ముందు చూసినది మొదలు
నాకు తిండి లేదు, కునుకు లేదు. చివరకు
కలలో కూడా నీవే కనిపిస్తున్నావు!
నన్నెందు కీ విధంగా వేధిస్తున్నావు?” అని
అడిగాడు.

కల్పటుడి భార్య, “నేను నిన్నింక
వేధించను. నీతోనే వచ్చేస్తాను. కాని
ముందుగా నాకు శేరు మాంసం కావాలి.
మా నాన్న చూడ పచ్చాడు. ఆయనకు
వంట చేసి పెట్టాలి,” అన్నది.

“ఇక్కడే ఉండు. ఇప్పుడే మాంసం
తెచ్చి ఇస్తాను,” అంటూ పర్ణకుడు వెళ్ళి
ఇంత మాంసం తెచ్చి ఆమెకు ఇచ్చి,
“ఇంక వాయిదా వెయ్యక నా వెంట
వచ్చెయ్యి,” అన్నాడు.

“వాయిదా వెయ్యను,” అంటూ ఆమె
లోపలికి వెళ్ళింది. పర్ణకుడు ఆమె కోసం
దొడ్డివాకిలి బయట పచార్లు చేయసాగాడు.

కల్పటుడి భార్య వంటింట్లోకి వెళ్ళి
మాంసం తరిగి పాయి మీద పెట్టింది.
ఇంతలో కల్పటు డింటికి తిరిగి వచ్చాడు.