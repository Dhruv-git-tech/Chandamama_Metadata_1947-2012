ముగ్గురూ చాపట్లో కూచుని మాట్లాడుతూ ఉండగా, కల్పటుడి భార్య వంట పూర్తి చేసి, తాను వండిన మాంసాన్ని ఒక పళ్ళెంలో పెట్టి చాపట్లోకి తీసుకు వచ్చి, వాళ్ళ ముందు పెడుతూ, “ముగ్గురు మూడులూ ఆరగించండి!” అన్నది.

“ఎవరు మూడులు?” అని తండ్రి ఆమెను అడిగాడు.

“ముందు నీవు మూడుడవు. నీ కన్న మూడుడు నా భర్త. అతడి కన్న గౌప్ప మూడుడు నన్ను మారు మనుపు చేసుకో గోరే ఈ పర్ణకుడు,” అన్నది కల్పటుడి భార్య తండ్రితో.

కల్పటుడి మామగారు జరిగిన సంగతి అంతా తెలుసుకుని ఇంటికి వెళుతూనే తన మందలో సగం ఆవులను ఆల్లు డింటికి తోలించాడు. ఆ తరవాత కల్పటుడూ, వాడి భార్యా దారిద్య్ర బాధ లేకుండా సుఖంగా జీవించారు.

బేతాళుడి కథ చెప్పి, “రాజా, కల్పటుడి భార్య తన తండ్రినీ, తన భర్తనూ, తన ప్రియుణ్ణీ మూడులని ఎందు కన్నది? తెలిసి కూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “ఆరు వేల ఆవుల ఆస్తి కలిగి తన కున్న ఒక్క కుమార్తెనూ నూరు ఆవులకు ఆమ్మిన వాడు మూడుడు కాక మరేమవుతాడు? పెళ్ళాడే వాడు తన ఆస్తి పెంచుకుంటాడు గాని ఉన్న ఆస్తిని సాంతం పోగొట్టుకోడు. అలాటి పనిచేశాడు గనక కల్పటుడు మరింత పెద్ద మూడుడు. కల్పటుడు నూరు ఆవుల నిచ్చి కొనుక్కున్న దాన్ని శేరు మాంసంతో కొనటానికి యత్నించిన పర్ణకుడు ఆందరి కన్నా పెద్ద మూడుడు,” అన్నాడు.

రాజుకీ విధంగా మౌనభంగం కలగగానే బేతాళుడు శవంతో సహా మాయమై మళ్ళీ చెట్టెక్కాడు. —(కల్పితం)