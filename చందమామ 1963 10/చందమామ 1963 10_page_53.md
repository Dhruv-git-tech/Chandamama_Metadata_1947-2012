ఎంతగానో కొనియాడి తన దారిన తాను వెళ్ళిపోయాడు.

రాజు అంతఃపుర దాసీలకు బానిసను అప్పగిస్తూ, “ఈమెను చక్కగా స్నానం చేయించి, ప్రయాణపు బడలిక తీరేలాగ శరీరానికి సుగంధపు పూతలు పూయండి. ఈమెకు సముద్రతీరాస గల భవనంలో బస ఏర్పాటు చేయండి,” అని చెప్పాడు.

షారిమాన్ నివసించే “శ్వేతపురం” సముద్రతీరాస ఉండేది. అందుచేత సముద్రాన్ని ఆనుకుని ఉన్న భవనంలో కొత్త బానిసకు బస ఏర్పాటు చెయ్యటం దాసీలకు సాధ్యమయింది.

ఆమె విశ్రాంతి తీసుకోవటానికి వ్యవధి ఇచ్చి రాజు ఆమె ఉండే బసకు వెళ్ళాడు. ఆయన రావటం చూసి కూడా ఆమె లేచి నిలబడలేదు, ఆయన పట్ల లక్ష్యం ఏమి చూపలేదు. రాజు ఆశ్చర్యపడి, “ఈమెను పెంచినవారు బొత్తిగా నాగరికత లేనివారై ఉంటారు,” అనుకున్నాడు. అయితే ఆమె అందం కళ్ళారా చూస్తుంటే రాజుకు ఆమె అవినయాన్ని కీమించ బుద్ది పుట్టింది. ఆయన ఆమె సరసనే కూచుని, మంచిగా పలకరించాడు. కాని ఆమె ఒక్క మాటకూ జవాబు చెప్పలేదు. ఆయన మాటలు విన్నట్టుగా కూడా కనిపించలేదు.

ఇందుకు కూడా రాజు కోపం తెచ్చుకోలేకపోయాడు. ఆమె చక్కదనం ఆయనను పూర్తిగా జయించింది. “ఒకవేళ మూగ దేమో!” అనుకుని ఆయన పరిచారికలతో రహస్యంగా, “ఈమె నోట మాటరాగా మీరే మైనా విన్నారా?” అని అడిగాడు.

“మేము ఆమెను స్నానం చేయించి, తల దువ్వి, దుస్తులు తొడుగుతున్నంతసేపూ ఇష్టంగాగాని, అయిష్టంగాగాని నేరు విప్పి ఒక్క ముక్క అనలేదు. ఆమెకు మా మీద కోపమో, లేక మన భాష ఆమెకు తెలియదో చెప్పలేం,” అన్నాడు దాసీలు.