కన్న ఇక్కడ ప్రాయోపవేశం చెయ్యటం
మేలు. సముద్రాన్ని చూసి భయపడి
ప్రయోజనం లేదు. మీలో ఎవరెవరు
ఎంతెంత దూరం దూకగలరో చెప్పండి,”
అన్నాడు. సముద్రం దాటి లంకకు చేరగల
ఘటికుడి పైన అందరి క్షేమమూ ఆధారపడి
ఉన్నది. గజుడు పది ఆమడల దూరం
దూకగల నన్నాడు. గవాకుడు ఇరవై
ఆమడలూ, గవయుడు ముప్పై ఆమడలూ
దూకగల మన్నారు. నలభై ఆమడలు దూక
గల నన్నాడు శరభుడు. గంధమాదనుడూ,
మెందుడూ, ద్వివిదుడూ వరసగా యాభై,
ఆరవై, డెబ్బై ఆమడలు దూకగల మన్నారు.
సుషేణుడు ఎనభై ఆమడలు దూకగల
నన్నాడు. జాంబవంతుడు, “ఒకప్పుడు నేను
ఎంత దూరమైనా దూకేవాణ్ణి. త్రివిక్రముడు
వామనావతార మెత్తి మూడడుగులతో
మూడు లోకాలూ ఆక్రమించి నప్పుడు నేను
అతని చుట్టూ ప్రదక్షిణం తిరిగి వచ్చాను.
ఇప్పుడు ముసలివాణ్ణి, తొంభై యోజనాలు
మించి దూకలేను,” అన్నాడు.

అందరిన్న మాటలూ విని అంగదుడు,
“నేను నూరు ఆమడల దూరం సులువు
గానే దూక గలను. కాని తిరిగి రాగలనని
నిశ్చయంగా చెప్పలేను,” అన్నాడు.

ఆ మాట విని జాంబవంతుడు,
“నాయనా, మాకు రాజువంటి వాడవు.
నీవు మాలో ఒకణ్ణి లంకకు పంపవచ్చు
గాని నిన్ను మేమెలా పంపతాము ? అది
పొసగదు,” అన్నాడు.

“నేనూ వెళ్ళక, మీలో వెళ్ళేవారూ లేక
పోతే ఇక మనకు ప్రాయోపవేశమేగదా
గతి?” అన్నాడు అంగదుడు.

“నాయనా, ఆ విషయం నీ వేమీ విచా
రించకు. మన పని సానుకూలం చెయ్య
గల మహామహుడు అడుగో దూరాన
ఒంటరిగా కూచున్నాడు,” అంటూ జాంబ
వంతుడు హనుమంతుణ్ణి చూపాడు.