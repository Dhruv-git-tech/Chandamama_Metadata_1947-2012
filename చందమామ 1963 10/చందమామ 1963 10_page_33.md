కోతలరాయుళ్ళు కూడా విధిగా తలలు ఆడించారు.

ఇప్పుడు పొరుగూరి వాడికి కథ చెప్పే వంతు వచ్చింది. వాడు ఈ విధంగా చెప్పాడు:

“కొంతకాలం కిందట నా కొక పత్తి తోట ఉండేది. అందులో ఒక పత్తి చెట్టు మరీ పెద్దది. ఎర్రగా ఉండేది. మొదట్లో దాని కొక ఆకుగాని, కొమ్మగాని లేదు. తరవాత అది నాలుగు కొమ్మలు వేసింది. ఒకొక్కకొమ్మకూ ఒకొక్కక్క కాయ కాసింది. నాలుగు కాయలూ కోసి పగల దీసేసరికి నాలుగింటి నుంచీ సలుగురు యువకులు బయటికి వచ్చారు. వారు నా పాలంలో కాసిన కాయలలో వాళ్ళు గనక సలుగురూ నాకు బానిసలే. వాళ్ళచేత పాలంలో పని చేయించాను. వట్టి సోమరిపోతులు కావటం చేత, కొద్ది వారాలు పని చేసి వారు పారి పోయారు. వారిని వెతుకుతూ బయలుదేరి

చివరకు ఇక్కడ వాళ్ళని పట్టుకున్నాను. మీరే ఆ సలుగురూనూ. నా వెంట నా పాలానికి వచ్చెయ్యండి!”

ఈ కథ విని సలుగురు కోతలరాయుళ్ళూ తలలు దించేసుకున్నారు. వాళ్ళకు పెద్ద చిక్కే వచ్చింది. కథ నిజమని ఒప్పకుంటే తాము ఆ పొరుగూరి వాడి బానిసలని ఒప్పు కోవాలి. కథ అబద్ధమంటే పందెం ప్రకారం అతడికి దాసులు కావాలి.

సత్రంలో ఉన్న ఇతరులు కోతల రాయుళ్ళను, “ఆ కథ నిజమో, అబద్ధమో చెప్పరేం?” అని అడిగారు. కాని వారు ఏ సమాధానమూ చెప్పక మూగవాళ్ళలా చూస్తూ వూరుకున్నారు.

“సరే, మీ వంటి మీద ఉన్న బట్టలు నా కిచ్చెయ్యండి. నేను మీకు స్వేచ్ఛ ఇస్తాను,” అని పొరుగూరు వాడు వాళ్ళ బట్టలు పుచ్చుకుని ఆ వూరు విడిచి తన దారిన వెళ్ళి పోయాడు.