మసకు కలిగే మేలులేదు. ఆ బ్రహ్మదండిని ముందు మారణం చెయ్యాలి. వాడెక్కడ? వాడూ మన మీదికి వస్తున్నాడా? ఏయ్, స్థూలకాయా! బ్రహ్మదండి యిటు కేసి వస్తున్నాడా? నిజం చెప్పు,” అని స్థూల కాయుణ్ణ ప్రశ్నించాడు.

స్థూలకాయుడు నిలువెల్లా వణికిపోతూ, “వాడు రావటంలేదు. వాడూ, పిట్టల నాయకుడూ చెట్ల కింద నిలబడి యిటుకేసే చూస్తున్నారు,” అన్నాడు.

“ఆ దుర్మార్గుడికి మన శక్తేమిటో తెలుసు, కేశవా! సరే, యిక మనం యిక్కడ కాలయాపన చెయ్యకూడదు. ఇద్దరు

ముగ్గురు రెక్కల మనుషుల్ని పడకొట్టి, మనం గుహ కంతలో నుంచి తిరిగి కొండ పాట్టలోకి వెళ్ళిపోదాం,” అంటూ జయమల్లు బాణం గురి చేసి చెట్ల మీదికి చరచరా పాకిపోతున్న రెక్కల మనుషుల్లో ఒకడి మీదికి దాన్ని పదిలాడు.

కేశవుడూ, అతడి అనుచరులు తమ దృష్టిని రెక్కల మనుషుల మీదికి మళ్ళిం చారని గ్రహించిన స్థూలకాయుడు రాతి మీది నుంచి ఛెంగున కిందికి దూకి, కాలి సత్తుప కొద్దీ, బ్రహ్మదండి, పులుగురాయుళ్ళ కేసి పరిగెత్తుతూ, “వాళ్ళు అంతా కలిసి ముగ్గురే! చంపండి, పట్టుకొండి,” అంటూ అరవసాగాడు.

“ఆహాఁ, కేశవా! ఈ దుర్మార్గుడు మన నుంచి బతికి బయటపడ్డాడు. అయినా, ఒక దెబ్బ కొట్టి చూద్దాం, తగులుతుందేమో!” అంటూ కోయగోమాంగ్ లేచి నిలబడి పారి పోతున్న స్థూలకాయుడి మీదికి బాణం వదిలాడు. కాని, ఆ బాణం స్థూలకాయుడి పక్కగా దూసుకుపోయి, బ్రహ్మదండి, పులుగురాయుడూ నిలబడి వున్న చెట్టు బోదెకు తపీ మని తగిలింది.

బాణం చేసిన ధ్వని వింటూనే బ్రహ్మ దండి ఎగిరి గంతేసి, “ఆ దుర్మార్గులు