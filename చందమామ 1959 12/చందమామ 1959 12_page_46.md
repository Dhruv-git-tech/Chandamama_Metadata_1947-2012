# సాహసికుడు

కొంకణతీరాన గల పర్వతాలలో ఒక కొండకు భూతాలకొండ అని పేరుండేది. చుట్టుపక్కల కొండలపైన ఆవులను మేపు కునే వారెవరూ తమ ఆవులను ఆ కొండ పైకి పోనిచ్చేవారుకారు. ప్రమాదపశాన ఏ ఆవులుగాని ఆ కొండమీదికి పోతే వాటిని తీసుకురావటానికి పశువుల కాపరులు ప్రయత్నించేవారు కూడా కాదు. ఎందుచేత నంటే ఆవులపై గల ఆశకొద్దీ ఆ భూతాల కొండ పైకి వెళ్లి మళ్లీ తిరిగి వచ్చిన వారెవరూ లేరు.

భూతాల కొండపైన ఆవుల మందలుం డేవి. ఉదయం కాగానే అవి కొట్టాలలో నుంచి బయటికి వచ్చి, కొండ అంతటా తిరిగి మేత మేసి, మళ్లీ సూర్యాస్తమయం వేళకు, ఎవరో తమను తోలినట్టుగా, కొట్టాలకు తిరిగి వచ్చేవి. కాని వాటివెంట ఎవరూ ఉండేవారు కారు. వాటికి ఎవరు

పోషణ చేసేవారో, ఎవరు పాలు పితికేవారో ఆ పాలు ఏమయేవో బయటి ప్రపంచానికి తెలియదు. ఆ కొండమీదనే పశువుల కొట్టాలకు సమీపంలో ఒక పశువుల కాపరి గుడిసె కూడా ఉండేది. రోజూ సాయం కాలంపూట పాయి రాజేసినట్టుగా గుడిసె కప్పనుంచి పొగకూడా వస్తూండేది. అయి నప్పటికీ భూతాల కొండపైన నరమానవు డెవడూ ఉన్న జాడ చూసిన వారు ఆ ప్రాంతాల లేరు.

ఆ కొండపైన భూతాలున్నాయనీ, అవి అవకాశం దొరికినప్పుడల్లా చుట్టుపక్కల కొండలపైన ఉండే ఆవులను దొంగతనంగా ఎత్తుకుపోతాయనీ, వాటికోసం తమ కొండ పైకి వచ్చినవాళ్లను అవి చంపేస్తాయనీ చెప్పకునేవారు.

ఆ భయంతోనే భూతాల కొండపైకి సాహసించి ఎవరూ వెళ్లేవారుకారు.