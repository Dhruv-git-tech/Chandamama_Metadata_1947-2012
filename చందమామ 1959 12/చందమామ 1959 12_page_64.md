పుట్టలో ఒకచోట పోగువేస్తాయి. గింజలు దొరికే తరుణం దాటిపోగానే మిగిలిన “శ్రామి కులు” ఈ పెద్ద తలల చీమల కంఠాలు కత్తిరించేస్తాయి. ఇది ఆ చీమలకు తప్పుకాదు. ఎందుచేతనంటే, మళ్ళీ గింజలు దొరికేదాకా ఈ పెద్ద తలల చీమలకు పని లేదు. ఈ లోపుగా పెద్ద తలల చీమలు తయారుకానే ఆవుతాయి. అంతకాలమూ పాతవాటిని మేపటం వృధా!

సామాన్యంగా చీమల పుట్టల చుట్టూ కొంతమేర ఏమీ పెరగదు. అవతల చీమలకు పనికిపచ్చే గింజలు కాసే మొక్కలుంటాయి. ఈ మొక్కలను చీమలు పని పెట్టుకుని నాటుతాయని కొందరి నమ్మకం. కాని ఇది నిజం కాకపోవచ్చు. తమ పుట్టలో మిగిలిపోయిన తప్పా, తాలూ తీసుకు పోయి పుట్టకు ఎడంగా చీమలు విడిచి వచ్చి నప్పడు అందులో ఒకటి రెండు గింజలుండి అవి వానలకు మొలకెత్తవచ్చు. ఏమైనా చీమల పుట్టల పరిసరాలలో వాటికి పనికి వచ్చే మొక్కలుండటం నిజం.

ఆహారం విషయంలో చీమలు ముందు జాగ్రత్త గలవి. వీటికి మంచి ఉదాహరణ “తేనె” చీమలు. (వీటిని గురించి ఇంకొక సారి తెలుసుకుందాం.) ఒకరకం చీమలు

తమకు కావలసిన పాచిని తామే పెంచు కుంటాయికూడా. ఈ చీమలు ఒక ప్రత్యేక జాతికి చెందినవి. అవి తినే ఆహారం పుట్టగొడుగులాటిపాచి. దాన్ని అవి తామే పెంచు కుంటాయి. ఇవి ప్రతి సాయంకాలమూ బయటికి వెళ్లి ఆకుల ముక్కలను పట్టుకు వస్తాయి. ఒక్కొక్కసారి ఈ చీమలు చెట్లను చెట్లనే నిర్మూలించటంకూడా జరుగుతుంది. ఇలా తెచ్చిన ఆకులను చీమలు నమిలి లేహ్యంలాగా తయారు చేస్తాయి. దీనిపైన తాము తినే సూక్ష్మమైన పుట్టగొడుగులను నాటి, పెంచుతాయి. ఈ పంటను “ఎరువు” వేసి జాగ్రత్తగా పెంచి,