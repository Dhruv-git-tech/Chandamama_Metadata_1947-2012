కూడా లియర్ పళ్ల బిగువున సహించాడు.
కపట ప్రేమ నటించిన గానెరిల్ తండ్రి
పట్ల ఈ విధంగా ప్రపర్తిస్తూఉంటే, దేశ
బహిష్కారం పొందిన కెంట్ ప్రభువు రాజా
జ్ఞను ఉల్లంఘించి తన రాజుకు సేవ చేయ
సంకల్పించాడు. ఆయన నౌకర్లు ధరించే
దుస్తులు ధరించి, వేషం మార్చుకుని, మారు
పేరుతో లియర్ రాజువద్ద సేవకుడుగా
కుదిరి ఆయనను కనిపెట్టి ఉండసాగాడు.
ఆతను లియర్తో ధూర్తంగా మాట్లాడిన
వారిని జంకులేకుండా శికీంచసాగాడు. ఇది
చూసి లియర్కు అతనిపై చాలా అభిమానం
కుదిరింది.

కెంట్ ప్రభువు లాగే లియర్ రాజును
అభిమానంతో అంటిపెట్టుకుని ఉండిన
మరొక మనిషి రాజు విదూషకుడు. ఈ
విదూషకుడు లియర్ మూర్ఖత్వాన్ని ఒక
చెంప విమర్శిస్తూనే ఆయనను తన హాస్యంతో
ఆనందపరిచేవాడు.

గానెరిల్ ఈ విదూషకుడి సూటిపోటి
హాస్యాలు బొత్తిగా భరించలేకపోయింది.
ఆమె ఒకనాడు తన తండ్రిని మొహమోటం
లేకుండా, “నీకీస్థితిలో నూరుమంది బలగం
దేనికి? వీరందరినీ మేపలేక చస్తున్నాం!
నీ ఈడువారిని కొద్దిమందిని ఉంచుకుంటే
నీ పరువుకు భంగమా?” అని అడిగింది.