ఎదురైన సైనికులను తన కత్తితో ఉచ్ఛకోత కోస్తున్నాడు. కోటగోడలమీద సుడిగాలి యిటునుంచి అటు పరుగెత్తుతూ అతడు చేసే భిభత్సాన్ని చూసి చంద్రవర్మ సైనికులు వణికిపోయారు.

“చంద్రవర్మా! సర్పకేతుడికి సరి అయిన ప్రతియోధుణ్ణి నేను! వాడు కోట గోడలమీదినుంచి, పెను శిలలా కింద పడ బోతున్నాడు. ప్రాణాలతో వాణ్ణి బంధించ దలిస్తే, వాడు భూమిని తాకి ముక్కలు కాకముందే జాగర్తపడి పట్టుకో!” అంటూ కాలకేతుడు కత్తిదూసి ఒక్క ఎగురున కోట గోడలమీదికి వెళ్ళాడు.

కాలకేతుణ్ణి చూస్తూనే, సర్పకేతుడు పెద్దగా రంకె వేసి అతడిమీదికి దూకాడు. కాలకేతుడు అతడి కత్తిదెబ్బను తప్పకుని, తన కత్తిని ముందుకు సాచి అతడిమీదికి లంఘిస్తూ, “సర్పకేతూ! నువ్విప్పుడు పోరాడుతున్నది కాలకేతుడితో! కాలకేతు డంటే మూడుశిరస్సుల మహాకాలసర్పం!” అంటూ చటుక్కున సర్పాకృతి దాల్చి, బుస్సుమంటూ పైకి లేచాడు.

సర్పకేతుడు ఒక్క కుణకాలం స్తంభించి పోయి, ఆ వెంటనే ప్రాణభీతితో కీచుమంటూ అరిచి కోట గోడలమీదినుంచి తలకిందులుగా

కిందికి పడిపోయాడు. చంద్రవర్మ సమీపించేసరికే, అతడి ప్రాణం పోయింది. దానితో చావగామిగిలిన సర్పకేతుడి సైనికులు చంద్రవర్మకు లొంగిపోయారు.

* * *

కాలకేతుడు తాను కంచుకోటలో నివాసం వీర్పరుచుకునేందుకు అనుమతి కోరగా, చంద్రవర్మ అందుకు అంగీకరించాడు. ఆ రాత్రి తన సైనికులతో అతడు కంచుకోట శిథిలాలలో కాలం గడిపి, అక్కడ దొరికిన ధనరాసులతో, తెల్లవారగానే రుద్రపురం వైపుకు ప్రయాణమయాడు. ఒకటి రెండు రోజుల ప్రయాణం తరవాత రుద్రపుర