ఈ అనుమానం అంతకంతకూ బలప డింది. ఈ జంతువులను వాటి సహజ వాతా వరణంలో—అరణ్యం లో—పరిచయం చేసుకోవటం మంచిదని తోచింది. అంత దాకా వాటి వాస్తవ స్వభావం నాకు తెలి యదు, వాటిని నేను పూర్తిగా అర్ధంచేసు కుని వాటితో సామరస్యం సాధించలేను.

వన్యమృగాలతో సామరస్యం ఏమిటని కొందరు అనుకోవచ్చు. సాధారణంగా మామూలు మనుషులు వన్యమృగాలను సర్కసులో మాత్రమే చూస్తారు; లేదా పిల్లలను అడలగొట్టటానికి వాటిని ప్రస్తావించుతారు. చిన్న పిల్లల పుస్తకాలలో సింహాలూ, పులులూ, ఎలుగుబంట్లూ, ఏనుగులూ, కోతులూ మొదలైన వాటి స్వభావాలు వక్రంగా చిత్రించి ఉంటాయి. జంతువుల స్వభావాలను అసత్యంగా చిత్రించటం చూసి జంతువులను మచ్చికచేసేవాళ్లు సహించలేరు.

నాలాటివాళ్లం ఆ వన్యమృగాల కంటె మేము ఎక్కువైనవాళ్లమని ఎన్నడూ చెప్పుకోము—ఇది చూసి మీరు ఆశ్చర్యపడవద్దు. జంతువులను తక్కువ ప్రాణులని ఎవరైనా అంటే నాకు మండిపోతుంది.

మనుషుల ఆధిక్యత ఎందులో ఉన్నదో నాకు బోధపడదు. మన జీవిత విధానాలు వాటి జీవిత విధానాలకంటె మెరుగని కూడా నేను ఒప్పుకోను. జంతువులకు తెలి యని విషయాలు మనకు చాలా తెలుసు, నిజమే, కాని మనకు తెలియని విషయాలు వాటికి ఎన్నో తెలుసు.

నాకు వన్యమృగాలను గురించి తెలుసు కోవాలని కోరిక పుట్టింది. అందుకని నేను “పోటొమాక్-3” అనే స్టీమరులో ప్రయాణమై, ఫ్రెంచి పశ్చిమ ఆఫ్రికాతీరాన వన్యమృగాల వ్యాపారంలో ప్రవేశించాను. నా మొట్టమొదటి అనుభవం సింహాలతో.

—(పై సంచికలో “మృగరాజు”)