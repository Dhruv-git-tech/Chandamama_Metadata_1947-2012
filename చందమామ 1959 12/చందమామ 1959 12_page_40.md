ఆంత ముసలివాడు, తమ పై అన్ని ఆశలూ పెట్టుకుని, తన రాజ్యాన్ని పంచి ఇచ్చిన తండ్రి పరివారంతో సహా చీకటిలో పడి తుఫానులోకి వెళ్లిపోతూంటే గానెరిల్ గాని, రేగాన్‌గాని వద్దనలేదు.

ఆంతకంతకూ గాలివాస రెచ్చిపోతున్నది. లియర్ పరివారం చెల్లిచెదర్తె పోయింది. ఎక్కడా చెట్టు అన్నది లేక అంతులేని మైదానంపైన లియర్ రాజు తుఫానులో చిక్కుకుపోయాడు. ఆయనవెంట విదూ షకుడు మాత్రమే ఉన్నాడు. లియర్ రాజు ఉరుములనూ, మెరుపులనూ, గాలివాననూ లక్ష్యపెట్టలేదు. కృతజ్ఞత అన్నది ఎరగని

మానవ జాతిని రూపు మాపమని ఆయన తుఫానును హెచ్చరించాడు.

ఆ తుఫానులో కెంట్ నౌకరువేషంలో తన యజమానిని వెతుక్కుంటూ వచ్చి, “అయ్యో, మీరిక్కడ ఉన్నారా? ఈ తుఫానుకు వెరిచి జంతువులుకూడా ఎక్కడో తల దాచుకున్నాయికదా!” అన్నాడు.

బయట చెలరేగే తుఫానుకంటె పెద్దది లియర్ మనసులో చెలరేగుతూ ఉండటం వల్ల ఆయనను బయటి తుఫాను బాధించలేదు. కాని కెంట్ ఆయనను ఆ మైదానం లోనే ఉన్న ఒక గుడిసెకు చేర్చాడు. అక్కడ అదివరకే ఒక బిచ్చగాడు తల