రోజల్లా పళ్ళు తినవచ్చు, తోటల్లో ఆడుకోవచ్చు," అన్నాడు.

దానయ్య సరేనని తన కొడుకునూ, కూతుర్నీ ధర్మయ్యవెంట పంపాడు. వారికి దారిలో కోతులు కనిపించాయి. దానయ్య పిల్లలిద్దరూ కోతులనూ వాటి పిల్లలనూ చూసి అనందిస్తూ నిలబడిపోయారు. ఇది చూసి ధర్మయ్య వాళ్లకోసం రెండు కోతి పిల్లలను పట్టుకుని, సాయంకాలానికల్లా ఇంటికి చేరాడు.

ధర్మయ్య ఇంటికి వచ్చిన దానయ్య పిల్లలకు జీవితం ఎంతో సరదాగా ఉన్నది. ఇంట్లో ఉన్నప్పుడు వాళ్ళు కోతులతో ఆడు

కునేవాళ్లు. వాటికి వాళ్లు తమ పేర్లే పెట్టు కున్నారు; ఆ పేర్లు పెట్టి పిలిస్తే అవి ఎక్కడ ఉన్నా పరిగెత్తుకుంటూ వచ్చేవి. పిల్లలు ఇంట్లో లేనప్పుడు తోటల్లో తిరిగి మనసైనిక పళ్లన్నీ తినేవారు; ఇంటికి వచ్చే టప్పుడు తమ పెంపుడు కోతుల కోసం కొన్ని పళ్లు తెచ్చేవారు.

ఇలా కొంతకాలం గడిచినాక దానయ్యకు తన పిల్లలమీద గాలి మళ్లింది. వారిని చూద్దామనీ, వాళ్లు వస్తామంటే వెంట తీసుకువద్దామనీ నిశ్చయించుకుని దానయ్య తాను ఫలాని రోజున వస్తున్నట్టు ధర్మయ్యకు కబురుచేశాడు.