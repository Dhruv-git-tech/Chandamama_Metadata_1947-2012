CHITRA

టతో 'పోలో' ఆట ఆడండి. మీ అరిచేతులకు చెమట పట్టినదాకా ఆడారంటే మీ వ్యాధి నయమవుతుంది!" అన్నాడు.

“పోలో” ఆట ఆడేవాళ్లు గుర్రాలపై ఎక్కి నేలమీద ఉన్న బంతిని కొయ్య సమ్మె టలతో కొడుతూ ఆడతారు. రాజుగారు తన సిబ్బందితోసహా గుర్రాలపైన బయలుదేరి వైద్యుడిచ్చిన సమ్మెటతో, అరిచేతులకు బాగా చెమట పట్టినదాకా ఆడాడు.

తరవాత వైద్యుడు రాజుగారిని స్నాన శాలకు తీసుకుపోయి, చక్కగా స్నానం చేయించి, పడుకోబెట్టి నిద్రపుచ్చి, తాను తన ఇంటికి వెళ్లిపోయాడు.

నిద్ర లేచి చూసుకునేసరికి రాజుగారి చర్మవ్యాధి జాడకూడా కనిపించలేదు. ఆయన ఆనందానికీ, ఆశ్చర్యానికీ మేర లేదు. మర్నాడు వైద్యుడు సభకు రాగానే రాజు ఆయనను కౌగలించుకుని, అంతు లేని కానుకలు సమర్పించాడు.

అదిమొదలు రాజుగారికి వైద్యుణ్ణి ప్రశం సించటం తప్ప మరొకపని లేదు. “ఇలాటి వైద్యుడు ప్రపంచంలో మరొకడుంటాడా ? ఇతను నాకు ఒక్కమందివ్వలేదు, ఒక్క పూత పుయ్యలేదు. కొయ్యగూటంలో ఉంచిన మందును నా శరీరంలోకి పంపించి ఏ వైద్యుడూ చేయలేక పోయిన చికిత్స చేశాడు!” అని రాజు వైద్యుణ్ణి మెచ్చుకో సాగాడు. రోజూ సభలో వైద్యుడే ప్రధాన విషయం. రోజూ ఆ వైద్యుడికి రాజుగారు ఏవో కానుకలు ఇస్తూనే ఉండేవాడు.

ఇదంతా చూసి మంత్రికి మండిపోయింది. రాజుకూ వైద్యుడికీ మధ్య విభేదం కల్పించాలనే ఉద్దేశంతో అతను రాజుగారిని ఒకనాడు ఒంటరిగా కలుసుకుని, “మహా రాజా, మీకు సచ్చకపోయినా హితం చెప్పటం మా ధర్మంగదా. తమరు ఈ ముసలి వైద్యుణ్ణి చేరదీసి ప్రమాదం తెచ్చు కుంటున్నారు,” అన్నాడు.