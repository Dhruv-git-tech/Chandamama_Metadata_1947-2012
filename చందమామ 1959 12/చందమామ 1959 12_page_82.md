## 2. వైమాని కుడి కుక్క

గత యుద్ధమప్పుడు అమెరికాలోని బ్రూక్లిన్ నివాసి ఒక అతను యుద్ధ వైమానికుడుగా పనిచేశాడు. ఆయనవద్ద ఒక పెంపుడుకుక్క ఉండేది. అది “కాకర్ స్పానియల్” అనే జాతికి చెందినది. ఎర్రగా ఉండేది. 1944 నాటికి దాని వయసు రెండున్నర సంవత్సరాలు. దాని పేరు “పిస్టల్ హెడ్.”

“పిస్టల్ హెడ్” యజమాని యాటై బాంబరు దాడులలో పాల్గొని శత్రువులపై బాంబులువేసి వచ్చాడు. ఇందులో 48 సార్లు “పిస్టల్ హెడ్” అతనివెంట వెళ్లి దాడులలో పాల్గొన్నది. ఈ అనుభవంతో అది శత్రు విమానాలను వాటి ధ్వనినిబట్టి తెలుసు కోవటం నేర్చుకున్నది. విమానంలో ఉన్న వాళ్లుగాని, భూమిపైన స్థావరాలలో ఉన్న వాళ్లుగాని అర్థికిడినిబట్టి దూరాన ఉన్నవి శత్రు విమానాలని తెలుసుకునే లోపునే “పిస్టల్ హెడ్” తెలుసుకునేది.

దూరానపున్న విమానాల ఇంజిన్ల మోతను బట్టి అది అవి శత్రువిమానాలైనదీ, అమెరికను విమానాలైనదీ తెలుసుకుని, శత్రు విమానాలైతే ఒక రకంగానూ, మిత్ర విమానాలైతే మరొక రకంగానూ మొరిగేది. దానికి గల శక్తిని వైమానికి శాఖకు చెందినవారు కథలుగా చెప్పుకోసాగారు.

ఇలా ఉండగా “పిస్టల్ హెడ్” యజమాని తన 51 వ విమానదాడిపై బయలు దేరాడు. అతను ఆదాడికి బలి అయి పోయాడు.

తన యజమాని పోయాక “పిస్టల్ హెడ్” తిండి మానేసి దిగులు పడి శుష్కించసాగింది. దానిని విమాన శాఖవారు మార్షల్ దీవులనుంచి బ్రూక్లిన్‌కు చేర్చారు. అది తన యజమాని భార్యనూ, ఏడాది పయసు గల కొడుకునూ కలుసుకున్నాక మళ్లీ సంతోషంతో ఆరవగలిగింది.