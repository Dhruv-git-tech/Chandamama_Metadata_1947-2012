“నేను మూత పెట్టలేదు, అందుచేత దాన్ని తీసి అవసరం నాకు లేదు,” అన్నాడు సత్యపాలుడు.

భూతం మూత తీశాడు. గుండిగనిండా బంగారు కాసులున్నాయి. భూతం వాటిని నేలమీద పోసి మూడు కుప్పలుగా చేసి, “ఇందులో నీకుప్ప ఏదో తెలుసుకో. సరిగా తెలుసుకున్నావా నువు బాగుపడతావు, నాకూ శాప విమోచనం అవుతుంది. నీదికాని కుప్ప ఏరుకున్నావో, నిన్ను విడికెడు బూడిద చేసేసి, నన్ను రక్తించటానికి ఇంకొకడు వచ్చినదాకా నే నిలాగే జీవిస్తాను. నాకు శాప విమోచనం అయినపకౌన ఈ కుప్పలలో ఒకటి నీదీ, రెండవది పేద ప్రజలదీ, మూడ వది నాచేత చచ్చిపోయిన వారి భార్యా బిడ్డ లదీను. తెలిసిందా ?” అన్నాడు.

సత్యపాలుడు తన చేతులతో మూడు బంగారుకాసుల కుప్పలనూ చుట్టి, “వీటిలో ఒకటి నాది!” అన్నాడు.

వెంటనే గుడిసెలో ఒక పెద్ద మెరుపు మెరిసినట్టయింది. భూతం మాయమై దాని స్థానంలో ఎవరో ఒక గంధర్వుడులాటివాడు నిలబడిఉండటం కనబడింది. అతను సత్యపాలుడితో, “నీ పుణ్యాన నాకు శాప విముక్తి కలిగింది. నేను పోతున్నాను. ఈ రోజుమొదలుకుని, ఈ కొండా, దీనిమీది పశువులూ, ఈ బంగారమూ నీదే!” అని ఎటో మాయమైపోయాడు.

భూతాల కొండపైనుంచి సత్యపాలుడు సజీవంగా తిరిగి రావటం చూసి మిగిలిన పశువుల కాపర్లు చాలా ఆశ్చర్యపడ్డారు. వాడు వారితో కొండమీద జరిగిన సంగతి అంతా చెప్పాడు.

సత్యపాలుడు అది మొదలు భూతాల కొండపై నీవాసం ఏర్పరచుకుని తనవంతు బంగారంతో సుఖంగా జీవించాడు. క్రమంగా ప్రజలు ఆ కొండను భూతాల కొండ అని పిలవటం మానేశారు.