సామంతులై, అంతులేని కప్పాలు చెల్లించే వారు. విక్రమసేనుడి ఖజానాలో లక్ష్మి తాండవిస్తూ ఉండేది.

అయితే కొంత కాలం గడిచినాక ఖజానాలో ధనం విచిత్రంగా తరగ సాగింది. ఎవరో యుక్తిగా ఖజానాను కొల్ల గౌట్టుతున్నట్టు రాజుకు అనుమానం కలిగింది. దొంగలను పట్టటానికి ఆయన ఎన్నో బందోబస్తులు చేశాడు, తాను స్వయంగా రాత్రిపూట గస్తి తిరిగాడు. కాని ఖజానాలో సొత్తు తరిగి పొతూనే వచ్చింది.

చివరకు రాజు, తన ఖజానాను కొల్ల గౌట్టుతున్న వాళ్ళను పట్టి ఇచ్చిన వారికి

తన కుమార్తెను ఇచ్చి పెళ్ళి చేస్తానని చాటింపు వేశాడు. రాజకుమార్తెను పెళ్లాడాలన్న ఆశతో ఆనేకమంది దొంగను పట్టటానికి ప్రయత్నించారు. కాని దొంగ దొరకలేదు. ఖజానాలో దొంగతనాలు ఆగి పోసూలేదు.

ఇలా ఉండగా ఒకనాడు రాజుగారు సభ తీరి ఉండగా ఒక అందమైన యువకుడు రాజుగారిని చూడవచ్చి, '‘మహారాజా, మీరు వేసిన చాటింపు విన్నాను. దొంగను పట్టటానికి మీకు నేను సహాయపడగల ననుకుంటాను,''

ఆన్నాడు.

‘‘నీ వెంట నువు కోరిసంతమంది భటులను పంపుతాను. దొంగను పట్టి నాకు అప్పగించి, నాకుమార్తెను వివాహం చేసుకో,''

అన్నాడు రాజు.

‘‘మహారాజా, నాకు ఎవరి సహాయమూ అవసరం లేదు. మీరు స్వయంగా నాతో వస్తే చాలు. తమకు అభ్యంతరం లేక పొతే, నన్నునమ్మి, నేను చెప్పిన చోటికి నా వెంట బయలుదేరి రండి,''

అన్నాడు ఆ యువకుడు.

రాజు మహాదైర్యశాలి. ఆయన కొంచెం ఆలోచించి, యువకుడి కేసి పరీక్షగా చూసి, ‘‘సరే, ఎప్పుడు బయలు దేరుదాం?’’ అని అడిగాడు.

చంద్రమామ