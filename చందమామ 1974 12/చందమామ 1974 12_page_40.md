నడుమ ఒక రంధ్రమూ, దాని వెంట ఒక చిరికా ఉండేటట్టు కత్తిరించాడు. ఈ చేప ఆకారాన్ని రాజుకూ, రాణీకీ, కేశ వతికీ చూడమని ఇచ్చి, దానిని తొట్టెలోని నీటి మీద తేల్చి, ''కేశవతి, ఈ చేప బొమ్మను చేత్తో తొయ్యుకుండానూ, దాని మీద ఊదకుండానూ, ఈదే లాగా చెయ్య గలవా?'' అని అడిగాడు.

కేశవతి ముందుకు వచ్చి, చాలాసేపు చేప కేసి పరీక్షగా చూసి, తన వల్ల కాదన్నది.

'' నేను చేసేది నీకు నచ్చితే, నేను కోరినట్టు చేస్తానని మాటయిచ్చావు. అది గుర్తున్నది గదా?'' అని కాంచనుడు అడిగాడు.

'' గుర్తున్నది. నువు నీ ఇంద్రజాలం చెయ్యి.'' అన్నది కేశవతి.

కాంచనుడు పెద్ద సీసా పైకి తీసి, దానినుంచి ఒక చుక్క ద్రవం చేప మధ్య ఉన్న రంధ్రంలో వేశాడు. చేప దానంతట అదే తొట్టెలో అటూ ఇటూ తిరగ, నారం భించింది. అంద రూ ఎంతో అనం దించారు.

కేశవతి అనరదంతో చిరునవ్వు నవ్వుతూ, ''అయితే, ఇప్పుడు నేను ఏం చెయ్యాలంటావు?'' అని కాంచనుణ్ణి అడిగింది.

'' ఈ సీసాలో ఉన్న అద్భుత ద్రవం మహిమవల్లనే చేప ఈదింది. నేను నిన్ను కోరేదేమంటే, ఈ అద్భుత ద్రవాన్ని నిత్యమూ నువు తలకు పూసుకోవాలి. ఈ సీసా అయిపోగానే మరొక సీసా పంపిస్తాను. సరేనా?'' అన్నాడు కాంచనుడు.

'' అలాగే పూసుకుంటాను,'' అస్పది కేశవతి.

రాజూ, రాణీ నవ్వుతూ ఒకరి ముఖం ఒకరు చూసుకున్నారు. ఆ సీసాలోది సువాసన చేర్చిన కొబ్బరినూనె అని వారికి తెలుసు. ఆ కొబ్బరినూనె చుక్కే కాగితం చేపను అలా కది లేటట్టు చేసింది.