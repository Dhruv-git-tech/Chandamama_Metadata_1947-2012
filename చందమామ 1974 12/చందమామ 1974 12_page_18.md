"ఆ సంగతి మళ్ళీ వచ్చి మనవి చేసు కుంటాను," అని యువకుడు వెళ్ళి పొయాడు.

రెండు రోజులు గడిచినాక ఆ యువకుడు ఒక రాత్రి రాజుగారిని కలుసు కుని, "ఈ రాత్రే మనం మారు వేషాలలో బయలుదేరారి," అన్నాడు.

కొద్దిసేపటికి వారు అరణ్యప్రాంతం చేరుకుని, గుట్టల మధ్యకు వచ్చారు. యువకుడు రాజుతోబాటు ఒక కొండ రాయి చాటున కూర్చున్నాడు. అతను రాజుతో, "మహారాజా, ఇంకా ఎగువన కొండల్లో ఒక పెద్ద గుహ ఉన్నది. అందులో దొంగలు రాత్రివేళ చేరి, తాగి తందనాలాడతారు. కాని మీకు నేను

చూపించదలచిన దృశ్యం అది కాదు," అని అగి అలకించాడు.

దూరాన గజ్జెల చప్పుడు వినవచ్చింది. యువకుడు రాజుతో, "మహారాజా, ఆ వచ్చేది ఒక యువతి. ఆమెను జాగ్రత్తగా పరిశీలించండి," అన్నాడు.

కొద్దిసేపటికి ఆ దారిన ఒక పదహా రేళ్ళ అందగత్తె కాళ్ళు గజ్జెలు చప్పుడు చేసుకుంటూ వచ్చింది. ఆమెకు రెండు పక్కలా ఇద్దరు మనుమలు దివిటీలు పట్టుకుని నడుస్తున్నారు. ఆమె వెనకగా మరి ఇద్దరు మనుమలు ధనపుసంచులు భుజాల మీద మోస్తూ వస్తున్నారు. రాజూ, యువకుడూ చూస్తూండగానే అందరూ ముందుకు సాగిపోయారు.