చందనపుర రాజు సుమంతుడికి అర విందభట్టు అనే మంత్రి ఉండేవాడు. చందనపురం పరిసరాలలో ఏనుగులు విస్తారంగా ఉండేవి. అందుచేత అదేశంలో గుర్రాల కన్న ఏ ను గులు ఎక్కువగా ఉండేవి. అదేవిధంగా శమంతిని అనే రాజ్యంలో ఏనుగుల కన్న గుర్రాలు ఎక్కువగా ఉండేవి.

అందుచేత శమంతుడు తన మంత్రిని పిరిచి, 'మీరు శమంతినికి వెళ్ళి, రాజ దర్శనం చేసుకొని, మన ఏనుగులను తీసుకుని వారి గుర్రాలను ఇస్తారేమో కనుక్కురండి,' ' అన్నాడు.

అరవిందభట్టు ఒక సేవకుణ్ణి వెంట బెట్టుకుని శమంతినికి వెళ్ళి. రాజుతో మాట్లాడి, గుర్రాలనిచ్చి ఏనుగులను తీసు కోవటానికి ఒప్పించాడు. శమంతిని రాజు వద్ద మంత్రి అయిన ఆదిభట్టు అరవింద

భట్టును ఒక రోజు తన ఇంట అతిథిగా ఉండమని కోరాడు.

భోజనాలు పూర్తిచేసి ఇద్దరు మంత్రులూ కబుర్లు చెప్పుకునేటప్పుడు, అదిభట్టు అరవిందభట్టుతో, 'మా రాజు నా చేతిలో కీలు బొమ్మ. నేను సంది అంటే తను సంది అంటాడు, నేను పంది అంటే తను కూడా పంది అంటాడు;' అన్నాడు.

అరవిందభట్టు ఈ మాట సమ్మలేక పోయాడు.

'ఈమాట మీరు స్వయంగానే తెలుసు కోవచ్చు. ఈ సాయంకాలం నేనూ, రాజు ఫలానివైపు వాహ్యాలి పొతాం. అప్పుడు మీరు ఎక్కడనైనా పొంచి ఉండి, ఏం జరిగేదీ చూడండి.' ' అన్నాడు అదిభట్టు.

అరవిందభట్టు తన సేవకుడితో సహా ఊరిబయటకు వెళ్ళి, ఒక పెద్ద చెట్టు చాటున దాకున్నాడు.