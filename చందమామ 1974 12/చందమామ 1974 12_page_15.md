ఉదయనుడు దాగివున్న పొద పక్కనించే
పోయాడు.

వాడిని ఇంట్లోకి పొనిచ్చి, ఉదయనుడు
మెల్లగా అడుగులో అడుగు వేనుకుంటూ
ఒక కిటికీ దగ్గిరచేరి, ఇంటిలోపలికి తొంగి
చూచాడు. అప్పుడు ఒక చిత్రమైన
విషయం ఉదయనుడి కంటబడింది.
ఆ బారెడు గడ్డపు జానెడుమనిషి జేబు
నుంచి ఏదో మందు తీసి, నిశిధుడి పైన,
సంధ్య పైన చల్లాడు. వెంటనే వాళ్ళు
ఆనవాలైనా లేకుండా మాయమైపోయారు.
ఆ తర్వాత వాడు, తన మెడలో వున్న
ఒక దండ తీసి, అక్కడ ఒక వంకెకు
తగిలించాడు. దండ తీసి వేశాడో లేదో
వాడు మామూలు మనిషి అయిపోయాడు.
ఆ గడ్డమూ లేదు, ఏమీ లేదు.

ఇదంతా ఉదయనుడు కిటికీలో నించి
కనిపెడుతూనే వున్నాడు. మెడలో వున్న
దండ తీసి వేసి, వాడు గుర్రుపెట్టి నిద్ర
పోయాడు. అదే అదను చూచి ఉదయ
నుడు మెల్లగా యింట్లో ప్రవేశించి,

ఆ దండ కాస్తా కాజేసి తెచ్చి. తన
మెడలో వేనుకున్నాడు. ఇంకేముంది,
ఉదయనుడు వెంటనే బారెడు గడ్డపు
జానెడు మనిషిగా మారి పోయాడు.
ఈ వింత మార్పు చూచి ఉదయనుడికి
నవ్వు వచ్చింది. ''ఓహో, ఇదా
నీ కిటుకు!'' అనుకున్నాడు మనసులో.

ఉదయనుడు తన చొక్కాకు గల
జేబులన్నీ తడిమి చూసుకున్నాడు. ఒక
జేబులో ఏదో తెల్లటి భస్మం వుంది. చెట్టు
త్రింద గుర్రాల్సీ, యింట్లో మనుషుల్సీ
గెడ్డం వాడు మాయం చేసింది, ఈ భస్మం
తోటే. రెండో జేబులో ఒక ఎర్రని అంజ
నపు డబ్బీ వుంది. ఉదయనుడి చెయ్యి
పోగొట్టింది, ఈ అంజనం రాచే. మూడో
జేబులో అలాటిదే మరొక పచ్చని అంజ
నపు డబ్బీ, ఒక పెద్ద తువ్వాలూ, ఇంకా
మరి ఏదో నల్లని భస్మమూ వునై. ఐతే,
వాటిలో ఏది ఎందుకు ఉపయోగిస్తుందో
ఉదయనుడికి బోధపడలేదు.

—(ఇంకా వుంది)