"స్నేహనికి ఉపకారమే ఫలం. నిభార్యను కాజేసిన వారిని నేను చంపుతాను," అన్నాడు.

సుగ్రీవుడు ఈ మాటకు ఎంతో సంతోషించి, "రామా, నీ దయవల్ల నాకు నా భార్యా, రాజ్యమూ తిరిగి రావాలి. అందుకోసం నువు వారిని చంపే ప్రయుత్పం చెయ్యి. సీతాదేవిని నేను నీకు తెచ్చి యిస్తాసు. ఆమె పాతాళంలో ఉండనీ, స్వర్గంలో ఉండనీ, నేను ఆమెను తెచ్చి యియ్యటం మటుకు నిజం. ఇప్పుడు నాకు జ్ఞాపకం వస్తున్నది—నేను చూసినది సీతే అయి ఉండాలి. ఆమె నస్సూ, నా వెంట ఉన్న నలుగురు వానరవీరులనూ చూసి, మా ముందు నగలమూట పడవేసింది. వాటిని దాచి ఉంచాను. వాటిని నువు గుర్తించగల వేమో చూడు," అన్నాడు.

రాముడు ఆత్రంగా, "మిత్రమా, వాటిని వెంటనే తెచ్చి నాకు చూపించు," అన్నాడు.

సుగ్రీవుడు వెంటనే లేచి ఒక గుహ లోక వెళ్ళి, సీతాదేవి పైబట్టలో మూట గట్టి ఉన్న అందమైన ఆభరణాలను తెచ్చి రాముడి ముందు పెట్టి, "చూడు!" అన్నాడు.

రాముడు వాటిని చూస్తూనే, "హామీతా!" అని పడిపోయి. కంట నీరు కార్చుతూ, నిట్టూర్పులు విడవసాగాడు. అతను లక్ష్మణుడితో, "లక్ష్మణా, రాక్షనుడు తనను తీసుకు పొయేటప్పుడు సీత ఈ నగలను మెత్తని గడ్డి గల ప్రాంతంలో పడవేసి ఉంటుంది. అందుచేతనే ఇవి చెక్కుచెదరకుండా ఉన్నాయి," అన్నాడు.

లక్ష్మణుడు రాముడితో, "ఈ కేయూ రాలూ, కుండలాలూ నేను గుర్తించలేను. కాని సీత కాళ్ళకు రోజూ నమస్కరించే టప్పుడు కనిపించే ఈ అందెలను గుర్తించ గలను," అన్నాడు.

రాముడు దీనంగా సుగ్రీవుణ్ణి, "నువు చూస్తూండగా అ రాక్షనుడు సీతను ఎటుగా తీసుకు పొయాడు?" అని అడిగాడు.