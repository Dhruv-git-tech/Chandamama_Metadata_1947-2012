లేదు. అతనికి సేవ చెయ్యటమన్నా, అతని ఎదటికి రావటమన్నా సేవకులకు మృత్యు వుతో చెలఁగాటంగా ఉండేది. అతను ఎందుకు అగ్రహిస్తాడో, ఎవరి నెప్పుడు, “చావు!...ఏ గంగలోనున్నా దూకు!... ఈ పనిచేసి తగలబడు!” అంటాడో చెప్పటానికి లేదు. అతనలా అన్న మరుకుణం ఆ సేవకుడికి భూమి మీద నూకలు చెల్లి పోయేమి. అందుచేత క్రమంగా నౌకర్లందరూ రాజభవనం నుంచి నిష్ఠమించారు. మరి కొంత కాలం గడిచాక రాజు దగ్గిర కొలు వుండే వాళ్ళు కూడా రావటం మానేశారు.

రాజుగారి దివాణం పాడుపెట్టినట్టయి పోయింది. అందుకు ఎవరిని నిందించ టానికి లేదు. జయచంద్రుడి నోటికి అతన్ని కన్న తల్లిదండ్రులే వెరిచేవాళ్ళు. పైవాళ్ళ మాట చెప్పేదేమిటి?

ఇట్లువంటి దుర్ధశకు వచ్చిన రాజ్యం పైకి ఏ శత్రురాజు వచ్చినా అవలీలగా జయించి ఉండును. కాని ఇరుగు పారుగు రాజు లెవరూ శ్రీవత్సదేశం మీదికి రాలేదు; జయచంద్రుడి నోటికి గల అద్భుత శక్తి వారికి తెలుసు.

జయచంద్రుడికి అందరూ వైదొలగినప్పటికీ అతని బాల్యమిత్రుడూ, సేనాపతి కొడుకూ అయిన గుణమిత్రుడు అతన్ని అంటిపెట్టుకుని ఉన్నాడు. వాళ్ళిద్దరి మధ్యా ఎలాటి అవ్యాజానురాగం ఉండేదంటే, జయచంద్రుడు అంత కోపిప్టి అయిఉండి కూడా గుణమిత్రుడి పైన ఎన్నడూ అగ్రహించి ఎరగడు. జయచంద్రుడి కోసం ప్రత్యేకంగా కట్టించిన ఇంట్లోనే గుణమిత్రుడు కూడా ఉంటూ, అతనికి కావలి సిన పనులన్నీ ఓర్పుతో చేస్తూండేవాడు.

జయచంద్రుడికి యుక్తవయసు వచ్చింది. అతను ఒకనాటి సాయంకాలం తన జీవితం గురించి దీర్ఘమైన విచారంలో పడ్డాడు. తనకు వాక్కు ఒక భయంకర