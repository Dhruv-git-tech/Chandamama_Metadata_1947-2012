ఆగలేదు. అతను తనలో, “నాకీ మహాపద ఎలా తప్పుతుంది? బుద్ధభగవానుడా, నువే నాకు దిక్కు,” అనుకున్నాడు.

ఆనందుడి స్థితి బుద్దుడికి అవగతమైంది. ఆయన చండాలిని మంత్రాలను నిర్వీర్యం చేశాడు. ఆనందుడు తిరిగి విహారానికి బయలుదేరాడు.

తన తల్లియొక్క మంత్రశక్తి చేత ఇంటి దాకా వచ్చిన ఆనందుడు తిరిగి వెళ్ళి పోవటం చూసి ప్రకృతి, అత నెందుకు అలా వెళ్ళిపోతున్నాడని అడిగింది.

“అమ్మా, నా మంత్రాల కన్న శాక్యముని శక్తి హెచ్చు. ఆ శక్తిని మించిన మంత్రాలు

ప్రపంచంలో లేవు,” అని ప్రకృతితో ఆమె తల్లి అన్నది.

ప్రకృతి ఆ రాత్రి స్నానం చేసి, నగలన్నీ తీసేసి, ఒక మాసిన బట్ట కట్టుకుని, వెళ్ళి నగరద్వారం దగ్గిర చేరింది. తెల్లవారగానే ఆనందుడు మామూలు ప్రకారం భిక్ష కోసం నగరంలోకి వచ్చాడు.

ప్రకృతి అతని వెనకే నడుస్తూ, అతను అగిన చోట ఆగుతూ, అతన్ని అనుసరించి విహారానికి వెళ్ళింది.

బుద్దు డామెను చూసి, “ప్రకృతి, నువు ఆనందుడి వెనక ఎందుకు తిరుగు తున్నావు?” అని అడిగాడు.

“స్వామీ, నేను అతన్ని భర్తగా కోరు తున్నాను,” అన్నది ప్రకృతి.

“ఆలా అయితే నీవు నీ తల్లిదండ్రుల అనుమతి పొంది ఇక్కడే ఉండిపో,” అన్నాడు బుద్దుడు.

ప్రకృతి తల్లిదండ్రులను పిలుచుకు వచ్చి వారి చేత ఒప్పించింది. బుద్దు డామెకు భిక్షుకివేషం ఇప్పించి, ధర్మబోధ చేసి, ఆనందుడికి సేవకురాలుగా నియంచి, ఆమెను బౌద్ధసన్యాసినిని చేశాడు.

బుద్దుడు ఒక చండాలకన్యకు సన్యాసం ఇచ్చాడని తెలియగానే శ్రావస్తీ నగరం లోని