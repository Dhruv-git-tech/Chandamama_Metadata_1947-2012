ఆకాకాని కేసి చూసి, “ఆరణ్యం పుచ్చు కున్నది అరణ్యమే తిరిగి ఇచ్చేసింది. అబ్బాయిని తీసుకో చెల్లెమ్మా. అందరి భవిష్యత్తూ ఎరిగిన పురోహితుడి మాట మరిచేవు,” అన్నాడు.

ఇదంతా చూస్తూంటే మంద చేసి పరీక్ష గుర్తు కొచ్చింది మౌగ్జీకి, కాని తాను మనిషి అయినప్పుడు మనిషి లాగా తయారుకాక తప్పేది లేదు.

జనం దారి ఇచ్చిన మీదట ఆస్తి మౌగ్జీని తన యింటికి తీసుకుపోయింది. అక్కడ ఒక ఎర్రలక్క పూసిన మంచమూ, అరడజను రాగి వంటపాత్రలూ, ఒక గూట్లో దేవుడి విగ్రహమూ, ధాన్యం పోసు కోవటానికి ఒక పెద్ద బానా, గోడ మీద ఒక పెద్ద అద్దమూ ఉన్నాయి.

ఆవిడ వాడికి తాగటానికి చాలా పాలూ, రొట్టే ఇచ్చింది, వాడి నెత్తి మీద చెయ్యి అనించి, వాడి కళ్ళలోకి చూసింది. పురి

ఆరణ్యంలోకి ఈడ్చుకు పోయిన తన కొడుకే ఒకవేళ తిరిగి వచ్చాడేమో!

“నత్తూ! ఓరి నత్తూ!” అని ఆమె వాణ్ణి పేరు పెట్టి పిలిచింది.

మౌగ్జీ ఆ పేరు ఎరిగినట్టు కనబడలేదు.

“నీ కావేళ కొత్తచెప్పులు కొన్నానే, జ్ఞాపకం ఉందిరా?” అంటూ ఆమె వాడి పాదాలు ముట్టుకున్నది. అవి ఇంచుమించు గిట్టలంత గట్టిగా ఉన్నాయి.

“ఇవి చెప్పులు తొడిగిన కాళ్ళు కావు. నువు నత్తూవు కావు. కాని నువ్వింక నా కొడుకువే,” అన్న దామె.

మౌగ్జీ అదివర కెన్నడూ చూరు కింద ఉండినవాడు కాదు. వాడికి ఇంట్లో ఉండటం ఆదోలా గున్నది. వాడు ఇంటి కప్ప కేసి చూసి, తాను పారిపోవాలంటే ఆ కప్పను ఛేదించటం తనకు అవలీల అని తెలుసుకున్నాడు. కిటికీలకు కూడా గడియలు లేవు. —(ఇంకావుంది)