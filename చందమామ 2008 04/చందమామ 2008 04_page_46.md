తొందరెందుకు? నా వెంట రా,” అంటూ ముందుకు నడిచాడు చిన్నన్.

కొంతసేపటికి ముళ్ళ కంపె గల తోటలోకి వాళ్ళు అడుగుపెట్టారు. కొమ్మలూ, రెమ్మలూ కనిపించనంతగా బంగారు పసుపు రంగు పూలతో విరబూసిన పాడవాటి ‘అరళి’ చెట్టును చూసి శాంత పరవశం చెందింది. సాయంసంధ్య సూర్యుడి కిరణాలు పడి పువ్వులు బంగారు నాణాల్లా మిలమిలా మెరుస్తున్నాయి. ఈ పూలను రేపు దేవుడి విగ్రహాన్ని అలంకరించడానికి ఉపయోగి స్తారని చిన్నన్ చెప్పాడు. ఆ తరవాత అతడు చెట్టెక్కి జాగ్రత్తగా పూల గుత్తులు కోసి శాంతకు అందించాడు. ఆమె వాటిని బుట్టలో పెడుతూ, “అయిపోయాయా? ఇంకా ఉన్నాయా?” అని అడిగింది.

“లేదు. ఇంకా ఉన్నాయి!” అంటూ చిన్నన్ ఆమెను ఒక పనసు చెట్టు వద్దకు తీసుకువెళ్ళాడు. చెట్టు బోదెకు చాలా పనసు పళ్ళు వేళ్ళాళుతున్నాయి. కొన్ని పళ్ళు నేలను తాకుతున్నాయి. చిన్నన్ అడుగున ఉన్న పనసుపండు తొడిమను కత్తితో కోసి పండును పక్కన పెట్టి బుట్ట పక్కన కూర్చుంటూ, “నేను వీటిని ఇంటికి చేర్చివస్తాను. నువ్వు ఇక్కడే ఉండు,” అన్నాడు.

“ఎందుకు చిన్నన్?” అని అడిగింది శాంత.

“కణ్ణన్ నిన్ను ఇక్కడి నుంచి తీసుకు వెళతాడు,” అంటూండగానే కణ్ణన్ అక్కడికి వచ్చాడు.

చిన్నన్ పళ్ళబుట్టను తీసుకుని బయలు దేరాక, కణ్ణన్ శాంతను వెంటబెట్టుకుని కాయగూరల తోట కేసి నడుస్తూ, “ఇక్కడే మీ అమ్మమ్మరకరకాల కాయగూరలు పండి స్తుంది. నేనూ, చిన్నన్ ఆమె చెప్పినట్టు విత్తూలు నాటడు, నీళ్ళుపోయడు, కాయలు కోయడంలాంటి పనులు చేస్తూంటాం,” అన్నాడు.

“అది సరే. మనం ఇక్కడికి ఎందుకు వచ్చినట్టు?” అని అడిగింది శాంత.

* “విషుకనికి కావలసిన కూరగాయలను కోసుకోవడానికి,” అంటూ అతడు ఇంకాస్తముందుకు వెళ్ళాడు. శాంత అతణ్ణి మౌసంగా అనుసరించింది. ఇద్దరూ తీగలు అల్లుకున్న పాదుల్లోకి వెళ్ళారు. కొన్ని తీగలకు దోస కాయలు కనిపించాయి. అల్లి బిల్లిగా అల్లు కున్నతీగలకు పిందెలు, కాయలు, చిన్నవీ, పెద్దవీ ఉండడం చూసి శాంత సంతోషించింది. కన్నన్ వాటిలో కొన్నిటిని కోసుకు న్నాడు. ఇంటికి తిరిగి వచ్చి భోజనం ముగించాక శాంత తాతయ్య విషుకనిని అమర్చడం ఆసక్తిగా చూసి వెళ్ళి పడుకున్నది.

మరునాడు తెల్లవారుతూండగారెండు చల్లని చేతులు శాంత కళ్ళను మూసుకున్నాయి.