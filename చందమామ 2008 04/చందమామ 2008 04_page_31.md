గుజరాత్ జానపద కథ

వందకు ఒకటి తక్కువ!

చందన్, నందన్ ఇరుగుపారుగున నివసించేవారు. చందన్ ధనికవర్తకుడు. కాని నందన్ పొద్దున లేచి వెళ్ళి కాయకష్టం చేస్తే తప్ప పూట గడవని పేదవాడు. చందన్ కు అన్ని సంపదలూ ఉన్నప్పటికీ అవసరాలకు మించి దమ్మిడీ ఖర్చు పెట్టడు. వాళ్ళ ఇద్దరి మధ్య మంచి స్నేహం ఏర్పడింది.

నందన్ భార్య చారుమతికి బంధుమిత్రులంటే మహా ప్రీతి. అందువల్ల తరచూ వాళ్ళ ఇల్లు బంధుమిత్రులతో, అతిథులతో కళకళ లాడుతూ ఉండేది. అతిథులకని ఆమె ప్రత్యేక వంటలు తయారు చేసేది కాదు. కాని ఆమె చేసిన వంటలను అందరూ ఇష్టపడి తినేవారు.

నందన్ ఇంట్లో బంధుమిత్రుల సందడి, వాళ్ళు భోజను చేసేప్పుడు ఘెప్పుకునే ఉత్సాహపు

కబుర్లు విని పారుగున ఉన్న చందన్, అతడి భార్య పరమేశ్వరి ఆశ్చర్య పడేవారు. నందన్ సంపాదించే తక్కువ డబ్బులతో వాళ్ళెలా అతిథులకు భోజనాలు పెట్టగలుగుతున్నారా అని విస్తుపోయేవారు.

పరమేశ్వరి, చారుమతి కూడా మంచి మిత్రులు. చారుమతి, ఆమె భర్త తక్కువ ఆదాయంతో అంత హాయిగా బంధుమిత్రులతో ఎలా జీవించగలుగుతున్నారో తెలుసు కోవాలనే ఉత్సాహం పరమేశ్వరిలో కలిగింది. ఒకనాడు మాటల సందర్భంలో ఆ విషయం ప్రస్తావించింది. ఆ మాట వినగానే చారుమతి చిన్నగా నవ్వి, “మా ఆయన వేళకు అంత మంది అతిథులను ఎలా పిలుచుకువస్తాడో నిజానికి నాకూ తెలియదు. ఉన్నట్టుండి భోజనానికి ఎంత మంది వస్తున్నారో చెబు