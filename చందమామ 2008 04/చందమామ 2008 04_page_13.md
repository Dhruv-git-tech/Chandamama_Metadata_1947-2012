సాహసం మీలో ఎవరికైనా వున్నదా?” అని ప్రశ్నించాడు.

ఆ ప్రశ్నకు జవాబుగా అతడి అనుచరులు ఈటెలు పైకెత్తి, “గండభేరుండాల్ని పట్టు కుని, వాటి రెక్కలు నరికి ఎత్తుకు పోతున్న వాళ్ళెవరో మాకు తెలుసు. ఈనాటి నుంచి ఆ దుర్మార్గుల్ని ఈ ప్రాంతాల అడుగు పెట్టకుండా చేయగలం. ఇదే మా ప్రతిజ్ఞ!” అన్నారు.

“అలా అయితే, ఇకవెళ్ళండి. రాత్రనక పగలనక, ఆ పక్షి మాతలు నివసించే లోయ ప్రాంతాలను శత్రువుల నుంచి కాపాడండి,” అంటూ గణాచారి తన చేతిలో వున్న గండ భేరుండపక్షిని వదిలేశాడు.

“ఇదీ సంగతి! పులుగురాయుడి ముఠా వాళ్ళు ఈ ప్రాంతాల వున్న గండభేరుండ పక్షుల్ని పట్టుకుని, వాటి రెక్కలు నరుక్కు

పోతున్నారన్న మాట,” అన్నాడు జయమల్లు తలపంకిస్తూ.

“మనం ఈ గణాచారిగాడి అనుచరుల కంటబడితే, మననూ రెక్కల మనుషుల కింద జమకట్టి హత మార్చేందుకు ప్రయత్నిస్తారు,” అన్నాడు కేశవుడు.

“మనకు అడుగడుగునా అవాంతరాలే. వీళ్ళను తప్పకుని కొండల్లోని ఆ సారంగ మార్గం తెలుసుకోవటం ఎలా?” అని ప్రశ్నించాడు కోయగోమాంగ్.

ఈ విధంగా చెట్టుకొమ్మల్లో దాగి వున్న ఆ ముగ్గురూ ఆలోచిస్తున్నంతలో గణాచారి తన కొద్దిమంది అనుచరుల్ని వెంట బెట్టుకుని వేగంగా వెళ్ళిపోయాడు. కేశవుడూ వాళ్ళు మరికొంతసేపు కొమ్మల్లోనే వుండి, మెల్లిగా చెట్టు దిగి వచ్చారు.

“ప్రస్తుతానికి ఆ గణాచారిముఠా భయం లేదు. కాబట్టి బిడాలీ, శ్వానకర్ణీ చెప్పిన ఆ సారంగ మార్గమేదో తెలుసుకుంటే రాకాసి లోయకు చేరవచ్చుగదా,” అన్నాడు కోయ గోమాంగ్.

ఆ మాటలకు జయమల్లు నవ్వి, “ఇన్ని కొండలూ, గుట్టలూ వున్న ఈ ప్రదేశంలో మనకు కావలసిన సారంగమార్గం వెతకటం అంత తేలికకాదు. మనం ముందు ఈ లోయలో నివసించే వాళ్ళ కంటబడకుండా ఎంతో మెలకువతో వుండాలి. అది చాలా ముఖ్యం,” అన్నాడు.

కేశవుడు నిశ్శబ్దంగా చెట్లచాటున నడుస్తూ అల్లంత దూరంలో వున్న కొండల కేసి చేయి