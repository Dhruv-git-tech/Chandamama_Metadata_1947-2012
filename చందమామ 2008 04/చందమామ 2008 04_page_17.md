“ఆ కొండ మీద కాపలావున్న వాళ్ళంతా తమ అనుచరుడి రక్షణకు ఇటు పరిగెత్తు కొస్తున్నారు. మనం ఏ ఆటంకం లేకుండా కొండ మీదికి చేరవచ్చు. వేగంగా పరిగెత్తండి!” అంటూ కేశవుడు కొండ కేసి దౌడు తీశాడు.

కేశవుడు ఊహించినట్టు కొండ శిఖరం మీద శత్రువు లెవరూ లేరు. అతడు శిఖరం మీది నుంచి ఆవలి వైపుకు చూసి నిశ్చేష్టుడ య్యాడు. అతడికి అక్కడపెడల్పుయినలోయా, వింతవృక్షాలూ, వాటిమీదపిశాచాల్లారెక్కలు చాముకు నిలబడి వున్న గండభేరుండాలూ కనిపించినై. “ఇదే, రాకాసిలోయ!” అన్నాడు కేశవుడు ఎంతో ఉత్సాహంగా.

“సందేహం లేదు. కాని, ఈ శిఖరం మీది నుంచి లోయలోకి ప్రవేశించటం ఎట్లా? నిట్టనిలువుగా వున్న ఈ రాళ్ళమీద ఎక్కడా కాస్త కాలు మోపేందుక్కూడా ఆస్కారం లేదే!” అన్నాడు జయమల్లు నిరాశగా.

“ఇదుగో, ఇక్కడేవో అడవి లతల తీగలు వున్నవి. వీటి సాయంతో మనం లోయలోకి దిగవచ్చు,” అన్నాడు కోయగోమాంగ్.

ఆ తీగలు తమ బరువును మోసేంత బలంగా వున్నవో లేవో పరీక్షించేందుకు జయమల్లూ, కేశవుడూ వంగి వాటిని పట్టి చూస్తు న్నంతలో, వెనక నుంచి పెద్ద రణగొణ ధ్వని వినబడింది.

“చూడండి, ఆ దుర్మార్గులు ఇక్కడే వున్నారు. చుట్టుముట్టి ఈటెలతో పొడ వండి!” అంటూ ఒకడు పెద్దగా అరిచాడు. ఆపెంటనే అయిదారుగురు గణాచారి ముఠా వాళ్ళు పెడబొబ్బలు పెడుతూ శిఖరం పైకి రాసాగారు.

“ఈ అడవి తీగలు పట్టుకుని లోయలోకి దిగటం తప్ప మనకు మార్గాంతరం లేదు. ఊ, రండి!” అంటూ జయమల్లు బలమైన తీగనొకదాన్ని పట్టుకుని శిఖరం మీది నుంచి లోయలోకి దిగసాగాడు. కేశవుడూ, గోమాంగ్ అతణ్ణి అనుసరించారు.

“ఆ తీగ ఎక్కడున్నదో చూసి, రాళ్ళతో దాన్ని నజ్జునజ్జు చేయండి! ఆ ముగ్గురు దుర్మార్గులూ కింది లోయలో రాళ్ళమీదపడి పచ్చడి అయిపోతారు,” అని గణాచారి ముఠా వాడొకడు కేకపెట్టాడు. -(ఇంకావుంది)