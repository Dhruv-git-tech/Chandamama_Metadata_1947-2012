“అవునూ, మా ఇంటికి రావడం సాంతం మానేశావేమిటి చారుమతీ? నువ్వూ, మీ ఆయనా ఎప్పుడు చూసినా చాపలల్లుతూ ఉన్నారు కదా! మీ ఆయనకు బయట పనులు దొరకడం లేదా ఏం?” అని అడిగింది పరమేశ్వరి.

చారుమతి తలెత్తి, “అదేం లేదు పరమేశ్వరీ. నేనూ, మా ఆయనా మా జీవన విధా నాన్ని మార్చుకోవాలనుకున్నాం. అంతే,” అన్నది.

పరమేశ్వరి ఆమె మాటలు నమ్మలేక పోయింది. ఆమె తన నుంచి ఏదో దాచడానికి ప్రయత్నిస్తున్నట్టు అనుమానించింది. “సేనిలా అడుగుతున్నందుకు అపార్థం చేసుకోకు. డబ్బులకు ఇబ్బందిగా ఉంటేచొప్పు, ఇస్తాను.

మీ కష్టాలు తీరడానికి నేను సాయపడతాను. ఆ సంగతి మా ఆయనకు తెలియనివ్వను. నువ్వూ మీ ఆయనకు చెప్పనవసరం లేదు,” అన్నది ఆప్యాయంగా.

తన స్నేహితురాలి నుంచి అంతటి కనిక రాన్ని ఎదురుచూడని చారుమతి, “అలాం టిదేం లేదు, మహేశ్వరీ. మా ఆయనకు కావలసినంతపని దొరుకుతోంది. పైగా, తన సంపాదనను మరింత పెంచుకోవాలనుకుంటున్నాడు,” అన్నది.

“ఎందుకని? ఆ అవసరం ఎందుకు వచ్చింది?” అని అడిగింది పరమేశ్వరి.

చారుమతి ఆ మాట విని కొంతసేపు మౌనంగా ఆలోచించి, “సరే, ఆ సంగతి నీకు చెబుతాను. అయితే, దాన్ని నువ్వూ మీ ఆయనకు కూడా చెప్పకూడదు. సరేనా,” అన్నది.

“చెప్పను. నిజం!” అన్నది పరమేశ్వరి.

“కొన్నాళ్ళ క్రితం మా ఆయన పనికి వెళ్ళి తిరిగివస్తూ మా ఇంటి గుమ్మం ముందు మూతి బిగువుగా కట్టిన చిన్న సంచీని చూశాడు. దాన్ని తీసుకుని లోపలికి వచ్చి కిటికీ దగ్గర పెడుతూండగా గలగలమని నాణాల శబ్దం వినిపించింది. మా ఆయన సంచీ మూతివిప్పి నాణాలను నేలపై కుమ్మ రించాడు. అవి నిగనిగలాడే పెండి నాణాలు. లెక్కపెడితే తొంబైతొమ్మిది నాణాలున్నాయి. మళ్ళీ లెక్కపెట్టాడు. ‘చారుమతీ, మొత్తం ఎన్ని ఉన్నాయో చూడు,’ అంటూ నన్ను పిలిచాడు. నేను లెక్కపెట్టినా తొంబైతొమ్మిదే