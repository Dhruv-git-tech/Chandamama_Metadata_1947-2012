సుగ్రీవుడు కాదు, రాముడు. సుగ్రీవుడికి నా మీద చాలా పగ ఉన్నది. నేను ఇప్పుడు అత డికి దొరికితే నన్ను ప్రాణాలతో వదలడు,” అన్నాడు.

మిగిలిన వానరులు కూడా ఇలాగే భావించారు. కనీసం సీత వార్త అయినా తెలిస్తే రాముడు సంతోషించి, గడువు దాటినందుకు శిక్షపడకుండా చూస్తాడేమో! కాని సీత జాడ తెలియక, గడువు దాటి కిష్కింధకు వెళ్ళటం కన్న ఇక్కడే ఉండిపోవటం మేలని వారు భావించారు. ముఖ్యంగా తారుడు వారితో, “ఇంత ఆలోచన దేనికి? మీ కిష్టమైతే ఈ బిలంలోనే ఉండి పోదాం,” అన్నాడు.

అంగదుడి మాటకారితనమూ, ధోరణీ గమనిస్తున్న హనుమంతుడు తనలో, “అబ్బో, వీడు సుగ్రీవుడి, రాజ్యం కాజేసేలాగే ఉన్నాడే!”

అనుకుని వానరులకూ అంగదుడికీ మధ్య భేదం కలిగించటానికి గాను, “అంగదుడా, వానరులకు ఈ క్షణం ఉన్న ఆలోచన మరు క్షణం ఉండదు. వీరందరూ భార్యలనూ, బిడ్డలనూ వదిలేసి నీ ఆజ్ఞలు పాటిస్తూ నిజంగానే ఇక్కడ ఉండి పోతారని నమ్ముతున్నావా? ఉన్న మాట చెబుతాను విను. నేనుగాని, ఈ జాంబ వంతుడుగాని, నీలుడుగాని, సుహోత్రుడు గాని సుగ్రీవుణ్ణి విడిచి నిన్ను అనుసరించటం కల్ల. అదీగాక బలవంతుడితో వైరం కూడదు. ఈ బిలం నిన్ను లక్ష్మణ బాణాల నుంచి కూడా రక్తించ లేదు. తెగ బడి యుద్ధమే చెయ్యటానికైనా నువ్వు వాలి కన్న బలశాలివి కావుగదా! ఈ వానరులందరూ నీ మాట అనుసరిస్తారని భ్రమపడితే త్వరలోనే ఒంటరి గాడివై లేని పోని చిక్కులపాలై పోతావు. సుగ్రీవుడికి నీ పైనపగ అన్నది నిజం కాదు,” అన్నాడు.

ఈ మాట లేవీ అంగదుడి చెవికెక్కలేదు. అతను కోపావేశంతో, “సుగ్రీవుడికి స్థిరబుద్ధీ, ఆత్మశుద్ధీ, చిత్తశుద్ధీ, దయా, పరాక్రమమూ, గాంభీర్యమూ ఏ కోశానా లేవు. రాక్షసుడితో పోరటానికి బిలంలోకి దూరిన తన అన్న బయటికి రాకుండా బిలానికి కొండ రాయి అడ్డం పెట్టిన ద్రోహి తనకు రాజ్య దానం చేసిన రాముణ్ణే మరిచిన కృతఘ్నుడు. లక్ష్మణుడి భయం కొద్దీ సీతాన్వేషణకు గాను మనని పంపాడేగాని అతనికి అధర్మభయం ఎక్కడిది? అటువంటివాడు, తన కొడుక్కు రాజ్య మిస్తాడుగాని నా కిస్తాడా? తన ఆజ్ఞ మీరిన