## నాకు నచ్చిన కథ-10

మూడు దశాబ్దాలకు పైగా పిల్లల కోసం రచనలు చేస్తూన్న శ్రీమతి స్వప్నదత్తి నలభైకి పైబడ్డ పుస్తకాలు రచించారు. ఆమె రచనలు చందమామతో సహా అన్ని ప్రముఖ పత్రికలలోనూ వెలువడ్డాయి. భారతదేశపు ఎనిడ్ బ్లెటన్ గా కీర్తించబడే శ్రీమతి స్వప్నదత్తి పుస్తకాలను చిర్ణిన్స్ బుక్ ట్రస్ట్ కూడా ప్రచురించింది. ఆమె టార్‌గెట్‌లో ఎడిటోరియల్ కన్‌సల్టంట్‌గా పనిచేశారు. లిమ్కా బుక్ ఆఫ్ రికార్డ్స్ అసిస్టెంట్ ఎడిటర్‌గానూ, 1987 నుంచి 2002 వరకు ఎన్‌సైక్లోపీడియా బ్రిటానికా డెప్యూటీ ఎడిటర్‌గానూ ఉన్నారు. నేషనల్ ఫెలోషిప్, నేషనల్ అవార్డ్, మునీచ్, వియన్నా ఇంటర్నేషనల్ యూత్ లైబ్రరీ స్కాలర్షిప్ మొదలైన ఎన్నో అవార్డులనూ, బహుమతులనూ అందుకున్న శ్రీమతి స్వప్నదత్తి బెంగుళూరులో ఉంటున్నారు.

## కన్నీటి విలువ

కన్నీళ్ళు ఎల్లప్పుడూ దు:ఖాన్ని మాత్రమే సూచిస్తాయా? కొన్ని సందర్భాల్లో ఆనందాన్ని కూడా సూచిస్తాయి. అందుకే ఆనందబాప్సాలు అంటాం. ఆ మాటకోస్తే కన్నీళ్ళు వెలువరించని భావోద్వేగాలు లేవు. కన్నీటి విలువను తెలియజేసే ఒక కథను మా బొమ్మ నాకు చిన్నప్పుడు చెప్పింది. మీకూ నచ్చగలదనే ఉద్దేశంతో ఆ కథను మీతో పంచుకోవడానికి ఆనందిస్తున్నాను.

అది ఒక వసంతకాల ఉదయం. ఎక్కడ చూసినా విరబూసిన పసుపు, పచ్చ, ఎరుపు, నీలం, ఊదా అంటూ రంగురంగుల పువ్వులు. పక్షుల కిలకిలారావాలు. సెలయేళ్ళు కూడా పాడుతున్నాయి. ఎటు తిరిగినా ఆనందం తాండవిస్తున్నది.

రాజభవనంలోని మహారాణి మధురిమా దేవి అప్పుడే నిద్రలేచింది. గవాక్షం నుంచి వెలు పలికి చూసింది. రాజోద్యానంలోని రంగురంగుల పువ్వులు ఆమెకు కనులవిందు చేశాయి. వీనుల విందుగా కోయిలపాట, పక్షుల కిలకిలారావాలు వినిపించాయి. ఆమె హృదయం ఆనందంతో ఉప్పాంగింది.

అప్పుడే అక్కడికి వచ్చిన మహారాజుతో, “ఈ రోజు మనం వనవిహారానికి వెళ్ళి అక్కడ వసంతోత్సవం జరుపుకుందామా?” అన్నది రాణి మధురిమాదేవి ఉత్సాహంగా.

రాజు మందహాసం చేసి, “నువ్వు చెలికత్తెలతో కలిసి వెళ్ళు. నేను సాయంకాలానికి వచ్చి కలుసుకుంటాను,” అన్నాడు.

రాణి చెలికత్తెలతో కలిసి సమీపంలోని అడవిని చేరుకున్నది. అక్కడి సెలయేటిలో స్నానమాడింది. పువ్వులు కోసి మాలలు కట్టింది. సుమధుర ఫలాలను అందుకుని తిన్నది. చెలికత్తెలతో కలిసి సీతాకోక చిలుకలను పట్టు కోవడానికి పరుగులుతీస్తూ, పక్షులతో కలిసి