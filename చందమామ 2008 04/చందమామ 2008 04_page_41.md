కులకు చట్టం బోధించడం నా వృత్తి. అందుకు వారు చెల్లించే డబ్బుతో జీవయాత్ర సాగిస్తు న్నాను,” అని ఆగాడు వృద్ధుడు.

“మరి ఇప్పుడు నీకు వచ్చిన క్షుఱెం ఏమిటి?” అని అడిగాడు చక్రవర్తి.

“నేను ప్రమోద్ బిహారీ అనే ఈ యువకు డికి చట్టం బోధించాను. ఇతడు వచ్చి చట్టం బోధించమని అడిగినప్పుడు నాకు చెల్లించ వలసిన డబ్బు గురించి చెప్పాను: నెలకు మూడు మొహరీలు పుచ్చుకుంటాను. ఒక సంవత్సరం పాటు విద్యాబోధన కొనసాగుతుంది. ఇతడు నిరుపేద అనీ, పైకం చెల్లించ లేననీ చెప్పాడు. నేను ఇతడిపై జాలిపడి, మొదట నేను విద్యనేర్పుతాననీ, విద్యముగించి మొదటి వ్యాజ్యంలో గెలుపొందాక నాకు చేరవలసిన ముప్పై ఆరు మొహరీలు చెల్లించవచ్చనీ చెప్పాను. అందుకు ఇతడు అంగీకరించాడు. చట్టం బోధించాను. చాలా తెలివైన

వాడు గనక, చట్టంలోని సూక్ష్మాంశాలన్నిటినీ సులభంగా గ్రహించగలిగాడు. ఇతణ్ణి చూసి నేనెంతో గర్వ పడ్డాను. మంచి న్యాయవాది కాగలడని సంబరపడ్డాను. విద్య పూర్తిచేసి మొదటి వ్యాజ్యం గెలుపొందిన వెంటనే నాకు చెల్లించవలసిన మొత్తాన్ని చెల్లించగలడని ఆశపడ్డాను,” అని ఆగాడు వృద్ధుడు.

“ఇప్పుడు చెల్లించడానికి నిరాకరిస్తున్నాడు. అంతే కదా?” అని అడిగాడు చక్రవర్తి.

“లేదు, ప్రభూ, చెల్లించడానికి నిరాకరించడం లేదు. మొదటి వ్యాజ్యాన్ని గెలిచిన ప్పుడు చెల్లిస్తానని చెబుతున్నాడు. అది ఎన్న టికీ జరగదేమో అన్నది నా భయం,” అన్నాడు వృద్ధుడు.

“ఎందుకు?” అని అడిగాడు చక్రవర్తి అత్రుతగా.

“ఇప్పుడు న్యాయవాద వృత్తిని చేపట్టనంటున్నాడు. ఇతడు వాదిస్తే తప్ప వ్యాజ్యంలో గెలుపొంద లేడు. గెలుపొందితే తప్ప నాకు రావలసిన మొత్తం రాదు,” అన్నాడు వృద్ధుడు విచారంగా.

చక్రవర్తి యువకుడికేసి తిరిగి, “ఆయన నీకు చట్టం బోధించాడా?” అని అడిగాడు.

“అవును, ప్రభూ.”

“చట్టం నేర్చుకున్న న్నాళ్ళు నువ్వు డబ్బు చెల్లించలేదు, అవునా!”

“అవును, ప్రభూ!”

“ఇప్పుడు తొలి వ్యాజ్యంలో గెలుపొంది చెప్పిన మొత్తాన్ని