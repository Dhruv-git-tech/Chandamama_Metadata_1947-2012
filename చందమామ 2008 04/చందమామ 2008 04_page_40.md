# న్యాయమైన తీర్పు

అక్బర్ చక్రవర్తి ఒకనాడు సభను ఉద్దేశించి,
“మన న్యాయవ్యవస్థ సక్రమంగా పనిచేస్తు
న్నది కదా?” అని అడిగాడు.

“బ్రహ్మాండంగా పనిచేస్తున్నది షహేన్ షా!
మన న్యాయమూర్తులు న్యాయశాస్త్రాన్ని
క్షుణ్ణంగా అభ్యసించినవారు; నిజాయితీ
పరులు; పక్షపాతం లేనివారు. వ్యాజ్యాలను
అప్పటిక్కుడే పరిష్కరించాలనే శ్రద్ధకలవారు,”
అన్నాడు ఒక సభికుడు.

“మన చట్టాలు న్యాయమైనవి. చట్టం
ముందు అందరూ సమానులు!” అన్నాడు
మరొక సభ్యుడు.

తక్కిన సభికులు కూడా అదే అభిప్రాయాన్ని
వెలిబుచ్చారు. ఒక్క బీర్బల్ మాత్రం మౌనంగా
ఊరుకున్నాడు. దానిని గమనించిన అక్బర్,
“బీర్బల్, నా పాలనలో న్యాయవ్యమస్థ సంతృప్తి
కరంగా లేదని నువ్వు భావిస్తున్నావా?” అని
ప్రశ్నించాడు కనుబొమలు ముడిచి.

“అలా భావించేంతవాణ్ణి కాదు గాని,
కేవలం మంచి చట్టాలు, న్యాయమూర్తులు
ఉన్నంత మాత్రాన న్యాయవ్యవస్థ సజావుగా
సాగుతుందని చెప్పలేము కదా ప్రభూ!”
అన్నాడు బీర్బల్ వినయంగా.

అంతలో ఒక భట్టుడు సభలోకి వచ్చి చక్ర
వర్తికి వంగి నమస్కరించి, “ఒక వృద్ధుడు,
ఒక యువకుడు న్యాయం కోరి తమ దర్శనం
కోసం వచ్చారు ప్రభూ!” అన్నాడు.

“అలాగా! సభకు తీసుకురా!” అని
ఆజ్ఞాపించాడు చక్రవర్తి.

తిరిగి వెళ్ళిన భట్టుడు కొంత సేపటికి ఒక
వృద్ధుణ్ణీ, ఒక యువకుణ్ణీ వెంటబెట్టుకుని
వచ్చాడు. నెరిసిన గడ్డంతో, ముడతలు పడ్డ
చర్మంతో ఉన్న ఆ వృద్ధుడి కళ్ళు మాత్రం
జ్ఞానంతో మెరుస్తున్నాయి. యువకుడు ఎంతో
ఆత్మవిశ్వాసంతో కనిపించాడు. ఇద్దరూ వంగి
చక్రవర్తికి సలాం చేశారు.

“ఎవరు మీరు ఏ పనిమీద వచ్చారు?”
అని అడిగాడు చక్రవర్తి.

“షహేన్ షా! నా పేరు అబ్దుల్ రహ్యాన్. యువ