చందమామ కబుర్లు

మలయాళం కూడా

ఇంతవరకు తమిళం, తెలుగు బోధిస్తూన్న జెరూసలెంలోని హిబ్రూవిశ్వవిద్యాలయం ప్రస్తుతం మలయాళాన్ని కూడా భాషా బోధన పాఠ్యాంశంలో ప్రవేశపెట్టింది. గత కొన్నిసంవత్సరాలుగా 20,000 మంది యూదులు కొచిన్ నుంచి ఇజ్రాయెల్ కు వలస వెళ్ళాక ఇది జరిగింది. “వైభవోపేత మైన దక్షిణ భారతదేశ సంస్కృతిని పూర్తిగా

అర్థంచేసుకోవడానికి మలయాళం నేర్చుకోవడం ముఖ్యం,” అన్నారు ఇండియన్ స్టడీస్ శాఖ ఛైర్మన్ యోహానన్ గ్రిప్పాన్. మలయాళం నేర్చుకుంటూన్న విద్యార్థి అలెక్స్ చెర్నియాక్, “చాలా మధురమైన భాష. త్వరలో క్షుణ్ణంగా నేర్చుకుంటాను,” అన్నాడు.

దేవాలయానికి గిన్నిస్‌లో స్థానం

ఢిల్లీలోని అక్షర్ధామ్ దేవాలయం గిన్నిస్ బుక్ ఆఫ్ వరల్డ్ రికార్డ్స్‌లో స్థానం సంపాదించు కున్నది. అందులో స్థానం సంపాదించుకున్న మొట్టమొదటి హిందూ దేవాలయం ఇది అన్నది మరో విశేషం. ఈ పుస్తకం దీనిని, “ప్రపంచంలోకెల్లా అతి పెద్ద హిందూ దేవాలయ ప్రాంగణం”గా పేర్కొంటున్నది. ఆలయం చుట్టూ తీర్చిదిద్దిన పచ్చిక బయళ్ళు 84,342 చ.అ. వరకు విస్తరించి ఉన్నాయి. ప్రధాన ఆలయం 356 అడుగుల పొడవు, 316 అడుగుల వెడల్పు, 141 అడుగుల ఎత్తు కలిగి ఉన్నది. ఆలయంలోని దేవుడు స్వామి నారాయణ్. గిన్నిస్ బుక్