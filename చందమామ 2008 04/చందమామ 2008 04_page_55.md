కుపోయారా అని ఆలోచించాడు. వాళ్ళు ధనం దోచుకుపోయిన జాడ కనిపెట్టి, ఆ దారినే వెళ్ళగా ఆ దారి బోధిసత్వుణ్ణి ఒక కీకారణ్యంలోకి తీసుకుపోయింది. ఆ అర ణ్యంలో ధనం మూటలు కనిపించినై. తప్పి పోయారనుకొన్న ఇద్దరు దొంగల లోనూ ఒకడి కళేబరం కనిపించింది.

ఐతే వాడి పక్కన తినుబండారాలు గల పాత్ర వున్నది. “ఓహో, ఇదా సంగతి!” అని అనుకొన్నాడు బోధిసత్వుడు. ఇంకా నాలుగ డుగులు వేసే సరికి ఒక మూల ఆ మిగిలి వున్న దొంగ కళేబరం వేలాడదీయబడి వున్నది. ఇంకిప్పుడు ఎవరూ చెప్పనక్కరలేకుండానే జరిగిన సంగతి అంతా బోధిసత్వుడికి మొదటి నుంచి చివరివరకూ అవగాహనైపోయింది.

ఇదుతా చూసి బోధిసత్వుడు చాలా విచారించాడు. “నా మాట పాటించాడు కాదు గురువుగారు. అంతగా చెప్పి పోయినా, పెడచెవిని పెట్టాడు. ఆత్మబుద్ధి సుఖమనుకున్నాడు. ఇందుకు ఫలితం? తనూ నాశనమయ్యాడు, తనతో పాటు చాలా మంది జనమూ చావటా నికి కారకుడయ్యాడు. వివేకవంతుల మాట

వినక, తమకు తోచిందే మంచిదని అనుకొని పనులు చేసేవాళ్ళకు ఇటువంటి శాస్తిజరిగే తీరుతుంది.

“నా గురువుగారు తన మంత్రమహిమ వల్ల భూలోకానికి రప్పించిన ధనసంపద మానవకోటికి ఉపకృతి చేయలేదు సరికదా, పైగా సంఘాత మరణానికీ, అంతులేని వినాశానికీ దారి తీసింది. కనుక, బుద్ధి వక్ర మార్గాన్ని పట్టినప్పుడు మంచి వస్తువులవల్ల కూడా కీడే కలుగుతుంది. దోషం వస్తువులో లేదు, బుద్ధిలో వుంది. వక్రబుద్ధి అగ్నిజ్వాల వంటిది. అది ఒకళ్ళ నాశనంతో పోదు. మరి ఎంతమందినో నాశనం చేస్తేగాని ఆ అగ్నిచల్లా రదు,” ఈ బోధలను బోధిసత్వుడు అరణ్య మంతా మారుమోగేటట్టు ప్రబోధించాడు. తన గురువుగారిని ఉదాహరణగా చూపి, అందరకూ నచ్చేటట్టు చెప్పాడు. బోధిసత్వుడి ప్రబోధానికి వనదేవతలు జేజేలు కొట్టారు.

అట్లు తరువాత ఆ ధన సంపదనంతటినీ బోధిసత్వుడు తన ఆశ్రమానికి తీసుకు పోయి, అదంతాలోకోపకారం కోసం వినియో గించి, అవతారం చాలించాడు.