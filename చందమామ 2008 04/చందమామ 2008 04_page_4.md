5

విద్యావిధానంలో మార్పు అవసరం

మార్చ్, ఏప్రిల్, మే మాసాలలో విద్యార్థులు బలమైన మానసిక ఒత్తిడికి లోనవుతూ ఉంటారు.
సంవత్సరం పొడవునా చదివిన చదువుల విజయాలు సంవత్సరం చివర జరిగే పరీక్షల
ఫలితాలుగా వెలువడే సమయం ఇది. పరీక్షలలో విజయం సాధించడానికీ, వీలయితే
సహాధ్యాయులను అధిగమించడానికీ ఆశించి ప్రయత్నించడం సహజమే.

ఈ పందెంలో విద్యార్థులే కాదు; వారి తల్లిదండ్రులు కూడా పాల్గొంటూ తామూ
ఒత్తిడికిలోసై, పిల్లలను మరింత ఒత్తిడికి లోను చేస్తూ ఉంటారు. పర్యవసానంగా అనుకున్నది
అందుకోలేనప్పుడు విద్యార్థులు విపరీత చర్యలకు పాల్పడుతూ ఉంటారు. సంవత్సరం చివరి
పరీక్షలలో వచ్చే మార్కులను బట్టే విజయం స్థాయి నిర్ణయించబడుతుంది. చదివే ప్రతి
పాఠ్యాంశంలో ప్రతి విద్యార్థీ ప్రథమస్థానం సాధించాలంటే సాధ్యమయ్యే పనేనా? ఇది
అలోచించవలసిన విషయం. ఈ విషయంలో మాజీ రాష్ట్రపతి డా. ఎ.పి.జె. అబ్దుల్ కలాం
ఏమంటారో చూద్దాం: “మార్కులు ఒక నిర్దిష్ట పాఠ్యాంశంలో సముపార్జించిన జ్ఞానాన్ని
మాత్రమే సూచిస్తాయి. అవి ప్రవర్తనకు కొలమానాలు కావు. బాధ్యతాయుతమైన పౌరులుగా
అభివృద్ధి చెందాలంటే-జ్ఞానానికి ఉన్నతమైన విలువలు, ఉత్తమమైన ప్రవర్తన జత కావాలి.”
ఆయన ప్రవర్తనకు ఇచ్చే ప్రాధాన్యతను గమనించారు కదా.

పరీక్షలలో సాధించే మార్కులు చాలా ముఖ్యమే. అయినప్పటికీ, గ్రేడ్లు ఇచ్చేప్పుడు
పరిపూర్ణ వ్యక్తిత్వవికాసంలోని ఇతర అంశాలను కూడా పరిగణనలోకి తీసుకోవాలి.
విద్యార్థులను బాధ్యతాయుతమైన పౌరులుగా తీర్చిదిద్దడంలో ఉపాధ్యాయుల పాత్ర
గురుతరమైనది. ఈ విషయంలో వెనుకంజ వేసినట్టయితే అది మన విద్యావిధానంలోని
లోపాన్ని సూచిస్తుంది. అరవైయేళ్ళ స్వాతంత్ర్యం తరవాత కూడా మారుతూన్న కాలంతో
పాటు మారలేదని తెలుస్తుంది. కష్టపడి సాధించిన స్వాతంత్ర్యాన్ని యువతరం సంక్షేమం
కోసం సక్రమంగా ఉపయోగించుకోవలసిన అవసరం ఉన్నది!

సంపాదకుడు : విశ్వం