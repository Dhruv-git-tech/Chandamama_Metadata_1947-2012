తెలియని చికిత్సావిధానాలు నీకు నేర్పాను.
కానీ, మందులకులొంగని జబ్బులింకా కొన్ని
ఉన్నాయి. వాటిని నయం చేయగల మంత్రా
లను రూపొందించి గ్రంథస్థం చేశాను. సేవా
దీక్షతో నిస్వార్థంగా వైద్యం చేసేవాడికే ఆ
గ్రంథాన్ని పొందే అర్హత ఉంటుంది. నీకా
గ్రంథం పొందే అర్హత ఉన్నదని నా నమ్మకం.
అది రుజువైనప్పుడు నీకు ఎవరో ఒకరు నా
పిలుపు అందజేస్తారు. అప్పుడు వచ్చావంటే
ఆ గ్రంథాన్ని ఇస్తాను,” అన్నాడు.

సజీవుడు గురువుకు పాదాభివందనం
చేసి, రసపురానికి తిరిగి వచ్చి జరిగింది
భార్యకు చెప్పాడు. ఆమె చెప్పిన ప్రకారం
పేదలకు ఉచితంగానూ, కలిగినవారికి
హెచ్చుమొత్తం తీసుకుంటూనూ వైద్యం
చేయసాగాడు.

ఒకసారి ఒక సాధువు సజీవుడి ఇంటి
ముందు, “భిక్షాందేహి”, అనబోయి సజీవుడొక
పేదరోగిని శ్రద్ధగా పరీక్షించడం గమనించి
ఆగాడు. అంతలో ఆ ఇంటి ముందు ఆగిన
గుర్రపు బగ్గీలోంచి దిగిన ఒక భాగ్యవంతుడు
సజీవుడి వద్దకు వెళ్ళి, “వైద్యోత్తమా, తమరు
కోరిన ధనమిస్తాను. ముందు నన్ను పరీక్షిం
చండి,” అన్నాడు దర్పంగా.

సజీవుడాయన్ను ఒకసారి తేరిపారజూసి,
“కోరిన ధనమివ్వగలిగితే తప్పక తీసుకుంటా
నుగానీ, చికిత్సకు ముందు వెనకలు డబ్బుతో
కాక, రోగాన్ని బట్టి నిర్ణయించాలి. నీదంత
ప్రమాదకరమైన జబ్బు కాదని చూడగానే
తెలిసింది. నీవంతు రాగానే నిన్నునేనే పిలు
స్తాను. అంతుఘకు ఆపక్కనేకూర్చో,” అన్నాడు.

భాగ్యవంతుడు వెళ్ళి అరుగు మీద
కూర్చుంటూండగా, సజీవుడి దృష్టి ఇంటి
ముందు నిలబడ్డ సాధువు మీద పడింది.
అతడు సాధువుకు నమస్కరించి, “తమరీ
పూట మా ఇంట భోజనం చేసి మమ్మల్ని
అనుగ్రహించండి,” అన్నాడు.

సాధువు చిరునవ్వు నవ్వి, “పనిముగించు
కుని లోపలకురా. ఇద్దరం కలిసి భోంచేద్దాం,”
అంటూ ఇంట్లోకి వెళ్ళాడు.

సజీవుడు అక్కడున్న రోగులను పరీక్షించి,
మందిచ్చి పంపి లోపలకు వెళ్ళేసరికి బాగా
ఆలస్యమయింది. అతడు క్షమాపణ కోరితే
సాధువు, “నీలా రోగులపట్ల శ్రద్ధ, డబ్బుకు
లొంగని నిస్వార్థం, సాధుజనులపట్ల ఔదార్యం
గలవైద్యులు అరుదు. ఆసవుడి వైద్యమంత్ర