క్షురకర్మ చేయడానికి గురన్న ఉండగా నీ అవసరం ఏమిటి?” అని అడిగాడు.

“గురన్నా? అతడి ఇల్లు ఎక్కడ?” అని అడిగాడు సుందరుడు.

“జామతోట పక్కన పడమటి వీధిలో ఉంది. అతడు క్షురకర్మలో చాలా నిపు ణుడు,” అన్నాడు భటుడు.

సుందరుడు రాజుగారి వాడుక క్షురకుడైన గురన్న వివరాలు సేకరించాడు. అర్హైయేళ్ళ గురన్నకు పిల్లా పాపా లేరు. చాలా మంచి వాడు. సుందరుడు భార్యకు విషయం చెప్పి, ఆమె ఎలా సహకరించాలో వివరించి, ఉత్సాహంతో సకుటుంబంగా గురన్న ఇంటికి వెళ్ళాడు.

గురన్న ఆరుబయట జామచెట్టుకింది తిన్నె మీద కూర్చుని ఉన్నాడు. అతడి భార్య

పక్కనే వున్న అరుగు మీద కూర్చుని రాత్రి వంటకు కూరగాయలు తరుక్కుంటున్నది. సుందరుడు, “ఏంబాబాయ్, ఎలా ఉన్నావు?” అని పలకరిస్తూ గురన్న పక్కన కూర్చున్నాడు. వాడి భార్య, గురన్న పెళ్ళాన్ని సమీపిస్తూ, “అయ్యో! కూరలు కూడా నువ్వే తరుక్కోవాలా, అత్తా! ఏదీ, కత్తిపీట ఇలా తే!” అంటూ చనువుగా ఆమె దగ్గరినుంచి, కత్తిపీట లాక్కుని చకచకా కూరగాయలు తరగసాగింది.

అనుకోని అతిథుల్లా వచ్చిన ఈ కొడుకు-కోడలు ఎవరా అని గురన్న దంపతులు ఆశ్చర్యపోతూండగానే, సుందరుడి నాలుగేళ్ళ కొడుకు, అక్కడున్న జామ చెట్టుకు వేలాడు తున్న కాయలను చూసి, తనకు జామకాయ కావాలని యేడ్వసాగాడు.