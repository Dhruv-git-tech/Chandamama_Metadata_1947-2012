ముగ్గురూ ఆ విధంగా చీకటి మాటున
నడుస్తూ, కొండప్రాంతం కేసి కొంతదూరం
వెళ్ళే సరికి, ఎదురుగా ఒక చెట్టుకింద నల్లని
ఆకారం ఒకటి కదిలిన సవ్వడి వినిపించింది.

ఆ వెంటనే ముగ్గురూ అక్కడ గుబురుగా
వున్న పాదల చాటున నక్కి కూచుని, ఆ
ఆకారం కేసి పరీక్షగా చూశారు.

“ఒక్కడే ఒక్కడు! కొండ మీదికి వెళ్ళే మార్గాన్ని కాపలాకాచే గణాచారి అనుచరుడై వుంటాడు,” అన్నాడు కోయగోమాంగ్.

“వీడు ఇక్కడ వుండగా మనం ముందుకు వెళ్ళటం అసంభవం. వీణ్ణి కాళ్ళూ చేతులూ కట్టి పడవెయ్యాలి,” అన్నాడు కేశవుడు.

“అదేపాటి కష్టమయిన పని! నేను ఆ పక్కన వున్న పాదల్లోకి వెళ్ళి కొంచెం అలికిడి చేస్తాను. అదేమిటో చూసేందుకు వాడు బయలుదేరతాడు. మీరు వెనకనుంచి వాణ్ణి పట్టుకుని, అరవకుండా నోరు మూసి, కాళ్ళూ చేతులూ బిగించండి,” అంటూ కోయ గోమాంగ్ వున్నచోటు నుంచి కదిలి, పిల్లిలా నక్కినక్కి నడుస్తూ పాదల చాటుకు వెళ్ళాడు.

కొద్దిసేపట్లో గోమాంగ్ పెళ్ళిన పాదల వెనక నుంచి చిన్నచిన్న ధ్వనులు బయలుదేరినై. ఆ వెంటనే గణాచారి అనుచరుడు ఈటెను పైకెత్తి, పాదలకేసి నడుస్తూ, “ఏయ్, ఎవర క్కడ? బయిటికి రండి!” అంటూ కేకపెట్టాడు.

వాడావిధంగా పాదలను సమీపించే లోపల
కేశవుడూ, జయమల్లూ నీడల్లా నిశ్శబ్దంగా
కదిలి, హఠాత్తుగా వెనక నుంచి వాడి మీద
పడ్డారు. కేశవుడు కాపలావాడి చేతులు రెండూ

వెనక్కు విరిచి పట్టుకుని, కాళ్ళను తన
కాళ్ళతో మెలివేశాడు. జయమల్లు వాడి
నోటిని తన చేత్తో గట్టిగా మూసి, మెడను
వెనక్కు వంచాడు. కాని, ఈ లోపల గణాచారి
అనుచరుడు కీచుమంటూ పెద్దగా ఒక కేక
పెట్టాడు. ఆ వెంటనే కొండ మీది నుంచి
అరుపులు వినబడినై.

“ఇక వీణ్ణి ఆలస్యం కాకుండా కాళ్ళూ చేతులూ కట్టి, నోట్లో ఆకలములు కుక్కండి. వీడు పెట్టిన కేక, కొండ మీద వున్న వీడి మిత్రులు వినటం ఒక విధంగా మనకు ఉప యోగపడవచ్చు,” అన్నాడు జయమల్లు.

క్షణాల మీద జయమల్లు వాళ్ళు తమ
పని ముగించేలోగా అటువేపు నుంచి నలుగు
రైదుగురు గణాచారి ముఠా వాళ్ళు పరిగె
త్తుకు రావటం కనిపించింది.