ఆయనకు చెందవలసిన పైకం ముట్టజెప్ప గలడు,” అన్నాడు సభికులలో అందరికన్నా వృద్ధుడు.

“అదే న్యాయసమ్మతం!” అన్నారు తక్కిన సభికులు.

“యువకుడు చెప్పడం నిజమే. అతడు తన తొలి వ్యాజ్యం గెలుపొందేంతవరకు, చెల్లించవలసిన అవసరం లేదు,” అన్నాడు బీర్బల్ యువకుడికేసి నవ్వుతూ చూస్తూ.

యువకుడు చిన్నగా నవ్వాడు. తనకు చెందవలసిన డబ్బు తప్పక ముట్టుతుందన్న నమ్మకంతో వచ్చిన వృద్ధుడికి ఆశాభంగమే ఎదురయింది.

“నీకు డబ్బు ముట్టాలి, నిజమే. అయినా నువ్వు చేసుకున్న ఒప్పందం ప్రకారం యువ కుడు తొలివ్యాజ్యం గెలుపొందేవరకు ఆగక తప్పదు,” అన్నాడు చక్రవర్తి.

ఆ మాట విని వృద్ధుడు కళ్ళనీళ్ళ పర్యం తమై పోయాడు. తను చేయగలిగిందేమీ లేక మౌనంగా ఉండిపోయాడు.

యువకుడు వృద్ధుడికేసి హేళనగా చూసి, చక్రవర్తికేసి తిరిగి, “కృతజ్ఞతలు ప్రభూ! న్యాయం నా పక్షంలో ఉందనీ, ప్రభువులు తప్పక న్యాయమైన తీర్పునివ్వగలరనీ నాకు ముందే తెలుసు,” అన్నాడు.

ఆ తరవాత ఆ ఇద్దరూ చక్రవర్తికి వంగి నుస్కరించిసభనుంచి మెలుపలికి నడుసాగారు.

“ఒక్క నిమిషం!” అన్న బీర్బల్ కంఠస్వరం విని యువకుడు తిరిగి చూశాడు. వృద్ధుడు అలాగే నిలబడ్డాడు.

“నీ మొదటి వ్యాజ్యం గెలుపొందగానే గురువుగారికి చెల్లించవలసిన మొత్తాన్ని చెల్లిస్తానని మాట ఇచ్చావు కదా!” అన్నాడు బీర్బల్.

“అవును, తప్పక ఆ మాట నిలుపుకుం టాను,” అని బదులిచ్చాడు యువకుడు.

“బావుంది. ఇప్పుడే నువ్వు రాజసభలో నీ వ్యాజ్యం గెలుపొందావు. తొలి వ్యాజ్యం గెలుపొందావు. కాబట్టి...” అంటూ అర్థంతరంగా ఆగాడు బీర్బల్.

ఆ మాటకు ఉలిక్కిపడ్డ యువకుడు గురువుకు అనుకున్న మొత్తం చెల్లించక తప్పదని గ్రహించాడు. వృద్ధుడు బీర్బల్ కూ, చక్రవర్తికీ న్యాయమైన తీర్పునిచ్చినందుకు కృతజ్ఞతలు చెప్పాడు.

“అద్భుతంగా చెప్పావు బీర్బల్,” అంటూ సింహాసనంపై నుంచి లేచిన అక్బర్ చక్రవర్తి, బీర్బల్ ను ఆప్యాయంగా కౌగిలించుకున్నాడు.