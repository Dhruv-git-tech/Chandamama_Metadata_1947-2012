చేరి, అక్కడ శరభుడు నివాసం ఏర్పాటు చేసుకున్నాడు.

ఆ గ్రామంలో పశువులున్నాయి, కాని వాటికి తిండిపుష్టి లేనట్టు మరీ బక్క చిక్కి ఉన్నాయి.

“కొండకింద నవనవలాడే మేత ఉండగా, ఏట్లో ప్రయాణం చేసేవాడు దాహంతో చచ్చినట్టు, మీ పశువులు ఇలా బక్క చిక్కి ఉన్నాయేం?” అని శరభుడు గ్రామస్థులను అడిగాడు.

“ఏం చెప్పుమంటావు? కొండ చుట్టూ ఉన్న బీళ్ళలో పులులూ, సింహాలూ చేరాయి. అక్కడికి మేతకు వెళ్ళిన పశువులు మళ్ళీ కనిపించవు. అందుకని మా పశువులను అటుకేసి పోనియ్యం. నువ్వయినా నీ ఆవులను దగ్గిరలో మేపటం మంచిది,” అన్నారు వాళ్ళు.

“నా ఆవులను పులులూ, సింహాలూ ఏమీ చెయ్యలేవు. వాటి సంగతి మీకు తెలియదు,” అన్నాడు శరభుడు ఎంతో గొప్పగా.

“వీడికి ఈ ఆవులు, మరెంతో కాలం దక్కవు!” అని గ్రామస్థులు తమలోతాము అనుకున్నారు.

అసలు సంగతి ఏమిటంటే, కొండవెనక ఒకదొంగెధు, గంగులు అనేవాడు ఉన్నాడు. వాడు పులిలాగానూ, సింహంలాగానూ అరవగలడు. గ్రామానికి చెందిన పశువులు కొండ సమీపంలో మేతకు వచ్చినప్పుడు, వాడు గడ్డిలో దాగి పులిలాగా గాండ్రించి, వాటిని గ్రామానికి దూరంగా పారిపోయేటట్టు చేసి, వాటిని కొండచుట్టి తీసుకుపోయి, ఇతర గ్రామాలలో అమ్మి, డబ్బు చేసుకునే వాడు. వాడు పులిలాగా గాండ్రించటమూ, సింహంలాగా గర్జించటమూ పశువుల కాపర్లకు వినిపించి, నిజంగానే పులి, సింహము వచ్చాయని హడలిపోయి వాళ్ళు గ్రామంకేసి పారిపోయే వారు. ఇలా చాలా పశువులను పోగొట్టుకున్న మీదట పశువులను కొండకేసి తోలుకు పోవటానికి ఎవరూ సాహసించ లేకపోయారు.

ఈ సంగతి శరభుడికి కూడా తెలీదు; వాడికి తెలిసినదెల్లా తన ఆవులు పులులకూ, సింహాలకూ భయపడవని మాత్రమే.

చాలా రోజులుగా దొంగిలించటానికి పశువులు దొరకక ఇబ్బంది పడుతున్న దొంగ గంగులు ఒకనాడు శరభుడి ఆవులను