మళ్ళీ
చ్యుయింగ్ గమ్

సింగపూర్ ప్రభుత్వం రెండేళ్ళ క్రితం తీసుకు వచ్చిన ఒక చట్టంద్వారా ఆ ద్వీపదేశంలో చ్యుయింగ్ గమ్ అమ్మకాన్ని నిషేధించింది. ఇప్పుడు ఆ నిషేధం పాక్షికంగా తొలగించ బడింది.

ఇక మీదట ఔషధ ప్రయోజనాల కోసం డాక్టర్లు, దంత వైద్యులు రాసి ఇచ్చే, మందుల షాపులలో అమ్మబడే చక్కెరలేని చ్యుయింగ్ గమ్ లను ఉపయోగించవచ్చు. అయినా, ఇలాంటి చ్యుయింగ్ గమ్ కూడా నోట్లో అరుచిని కలిగిస్తుందని కొందరు అభిప్రాయపడుతున్నారు.

ఉత్తరాల రికార్డు!

అన్నిచోట్లా వార్తాపత్రికలన్నీ ‘సంపాదకు డికిఉత్తరాలు’ ప్రచురించడం అందరికీ తెలిసినదే. వివిధ విషయాల గురించి పత్రికలకు పాఠకులు ఉత్తరాలు రాస్తూ ఉంటారు. ఆ ఉత్తరాలు పత్రికలో వెలువడిన వార్త గురించి, వ్యాసం గురించి అభిప్రాయాలు కావచ్చు. మంచీ చెడూ వ్యక్తిగత అనుభవాలు కావచ్చు. సామాజిక, రాజకీయ సమస్యల గురించి కావచ్చు. కొందరు వ్యక్తులు, సంస్థలు చేసే పారబాట్లను, తప్పులను గురించి హెచ్చరికలు, విజ్ఞప్తులు, ఫిర్యాదులు కావచ్చు. వాటిద్వారా ఆయా సమస్యలకు పరిష్కారాలు కూడా లభి స్తాయి. ఈ విధంగా పదిమందితో పంచుకోవాలన్న ఆసక్తితో ఏ విషయం గురించయినా ఉత్తరాలు రాయవచ్చు. ఉత్తరాలు రాయడంలో ఢిల్లీకి చెందిన సుభాష్ అగర్వాల్ అనే ఒక హోల్ సేల్ బట్టలవ్యాపారి సరికొత్తరికార్డును సృజ్ఞించి, గిన్నిస్ బుక్ ఆఫ్ రికార్డ్స్ లో స్థానం సంపాయించాడు. వివిధ పత్రికలలో ఆయన రాసినవి 1,200 ఉత్తరాలకు పైగా ప్రచురింపబడ్డాయి!