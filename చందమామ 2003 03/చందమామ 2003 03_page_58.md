ఆ సమయంలో వారికి, సరయూనదీ తీరాన గొప్ప దేవాలయం కట్టుతున్నారని తెలిసింది. ఆ ఆలయాన్ని కట్టిస్తున్నది ధర్మ పాలుడేన్ను సంగతి వారికి తెలియదు. ధర్మ పాలుడి కొడుకులూ, కోడళ్ళు అక్కడికి చేరి మిగతా కూలీలందరితోపాటు కూలిపనులు చెయ్యసాగారు.

దేవాలయం కట్టించే పుణ్యాత్ముడి భార్య పేదసాదలకు దానధర్మాలు చేస్తున్న సంగతి విని ధర్మపాలుడి కోడళ్ళు అయిదుగురూ ధర్మపాలుడింటికి వెళ్ళారు.

సులక్షణ వారిని కిటికీలోనుంచి చూసి, తన కోడళ్ళలాగున్నారని తోచి, వారి పేర్లూ, వారు వచ్చిన పనీ తెలుసుకు రమ్మని దాసీ దాన్ని పంపింది.

దాసీది తిరిగి వచ్చి చెప్పిన సమాధానాన్ని బట్టి ఆమె ఊహ నిజమయింది. తన కొడు కులూ, కోడళ్ళు ఇలాంటి హీనస్థితికి ఎలా వచ్చారో ఆమె ఊహించలేకపోయింది. ఆమె మనుషు ఎంతో బాధ పడింది. కాని తన కోడ శ్చకు సరి అయిన గుణపాఠం నేర్పటానికి ఇది మంచి అవకాశం అని ఆమె అనుకుని పథకం ఆలోచించింది.

ఆమె తన పెట్టె అడుగునుంచి ఒక వెండి ఉసిరికాయా, ఒక రాగి ఉసిరికాయా, ఒక ఇనుము ఉసిరికాయా తీసి, పిండితో ఒక ఉసిరి కాయా చేసి, వాటన్నిటినీ తీసుకుని బయటికి మచ్చింది. కోడళ్ళు తమ అత్తము గుర్తించే లేదు.

ఆమె పెద్దకోడలికి వెండి ఉసిరికాయా, రెండో కోడలికి రాగి ఉసిరికాయా, మూడో కోడలికి ఇనుము ఉసిరికాయా, నాలుగో కోడలికి పిండిదీ ఇచ్చి, అయిదో కోడలితో, “అమ్మా, నీకివ్వటానికి ఏమీ లేదు,” అన్నది విచారంగా.

వెంటనే తోడికోడళ్ళు ఒకరి మొహాలు ఒకరు చూసుకుని, తరవాత సులక్షణకేసి చూసి, “అత్తా!” అంటూ ఆమె కాళ్ళమీద పడి ఏడ్చారు.

సులక్షణ వారినందరినీ ఎత్తి కౌగలించు కుని, వారికి పట్టిన దుర్దశకు విచారించింది.

తరవాత ధర్మపాలుడు తన కొడుకులను కూడా పిలిపించి, వాళ్లకు చక్కగా స్నానాలు చేయించి, బట్టలు పెట్టి, తన దగ్గిరే ఉంచు కున్నాడు. వాళ్ళు మంచి గుణపాఠం నేర్చు కుని, తాము కూడా శ్రమపడి ఆర్జిస్తూ, దాన ధర్మాలు చేస్తూ సుఖంగా జీవించారు.