అరుణాచలప్రదేశ్ జానపద కథ:

‘ఉదయసూర్యుడి భూమి’గా ప్రసిద్ధి గాంచిన అరుణాచలప్రదేశ్ మన ఈశాన్య రాష్ట్రాలలో అతిపెద్దది. ఉత్తర దిశలో మంచు కప్పిన కొండల నుంచి దక్షిణంగా బ్రహ్మ పుత్ర లోయ వరకు ఈ రాష్ట్రం విస్తరించి ఉన్నది.

1987 ఫిబ్రవరి 20 వ తేదీ అరుణాచలప్రదేశ్ సంపూర్ణ రాష్ట్రస్థాయిని సంతరించుకున్నది.

పొడమైనఅంతర్యాతీయ సరిహద్దు కలిగిన రాష్ట్రం ఇది. పశ్చిమంగా భూటాన్, ఉత్తర, ఈశాన్య దిశలలో చైనా, తూర్పున మియాన్ మార్ సరిహద్దులుగా గల అరుణాచల ప్రదేశ్-అస్సాం, నాగాల్యాండ్‌లను పొరుగు రాష్ట్రాలుగా కలిగి ఉన్నది.

83,743 కి.మీ. వైశాల్యంగల ఆ రాష్ట్ర జనాభా 10,91,117.

రాష్ట్రం ముఖ్యంగా అయిదు నదీలోయలుగా విభజించబడి ఉన్నది.

ఎత్తయిన పర్వతాలు, దట్టమైన అర్యాలు కూడా కలిగిన రాష్ట్రం ఇది.

అరుణాచలప్రదేశ్ లో ప్రధానంగా దాదాపు 20 గిరిజన శాఖలు మరిన్ని ఉప శాఖల ప్రజలు నివసిస్తున్నారు. ఈ తెగల కన్నిటికీ విలక్షణమైన గుర్తింపులున్నాయి. విభిన్న మాండలికాలు మ్యాట్లాడుతారు.

ఇటానగర్ రాష్ట్ర రాజధాని.

తప్పిన గండం!

అందమైన ఒక చిన్న నిషింగ్ గ్రామంలో కుర్రవాళ్ళయిన ఇద్దరు అన్నదమ్ములు ఉండే వారు. పెద్దవాడు నిమా చురుకైనవాడు. తమ్ముడు నియాకు దుడుకు స్వభావం కాస్త ఎక్కువ. మామూలు పిల్లల్లాగానే చిన్న విషయాలకు సైతం ఆవేశపడిపోయేవాడు.

ఒకనాడు వాళ్ళ తల్లిదండ్రులు అడవికి వేటకు వెళ్ళారు. ఆ సమయంలో పరమ కర్కోటకుడైన అప్పపిళ్ళి రాక్షసుడు పెద్ద వెదురుబోనుతో పందుల్ని దొంగిలించడానికి అక్కడికి వచ్చాడు.