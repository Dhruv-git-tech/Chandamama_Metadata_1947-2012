మనపురాణగాథలు-11

# మేక నవ్వు - ఏడుపు!

పూర్వాచార పరాయణుడూ, పరయభక్తుడూ అయిన ఒక గృహస్థు యజ్ఞం చేయ తల పెట్టాడు. యజ్ఞం చేస్తే పుణ్యం ప్రాప్తిస్తుందనీ, మనోవాంఛితాలు సిద్ధిస్తాయనీ ఆ కాలంలో విశ్వసించేవారు. ఆ గృహస్థు చేయ దలచిన యజ్ఞానికి బలివ్వడానికి ఒక మేక కావలసి వచ్చింది.

ఆ గృహస్థు ఒక గురువు. తన పూర్వ శిష్యుడైన ఒక సంపన్నుడి దగ్గరికి వెళ్ళి ఒక మేకను అడిగి తీసుకు రమ్మని ఇద్దరు శిష్యులను పంపాడు. ఇద్దరు శిష్యులూ అలాగే వెళ్ళి, సాయంకాలానికి ఒక బలిసిన మేకను వెంట బెట్టుకుని వచ్చారు.

మరునాటి ప్రాతఃకాలంలోనే యజ్ఞానికి సన్నాహాలు ఆరుభమయ్యాయి. యజ్ఞానికి సంబంధించిన ఇతర ఏర్పాట్లను చూస్తున్న

గురువు, శిష్యులను విలిచి, “మేకను తీసుకు వెళ్ళి, కొండ పాదతలంలో ఉన్న కొలనులో శుభ్రంగా స్నానం చేయించి, మెడకు పూల దండను అలంకరించి, తలకు పసుపు కుంకు మలురాసి పట్టుకురండి,” అని ఆజ్ఞా వించాడు.

ఇద్దరు శిష్యులు మేకను పట్టుకుని నడిచారు. మరిద్దరు వారితో కలిసి మేకను కొలను వద్దకు తీసుకు వెళ్ళారు. ఇద్దరు మేకకు స్నానం చేయించారు. ఇద్దరు కొలను గట్టున ఉన్న చెట్ల నుంచి పూలు కోసి మాల కట్టారు. స్నానం చేయించాక మేకను గట్టుకు లాక్కు వచ్చి మాల వేస్తున్నప్పుడు ఒక వింత జరిగింది. మేక మనిషిలా నవ్వింది!

మేకనవ్వువిని శిష్యులు హడలిపోయారు. మేక రెప్పలల్లారుస్తూ, వాళ్ళకేసి చూసింది.