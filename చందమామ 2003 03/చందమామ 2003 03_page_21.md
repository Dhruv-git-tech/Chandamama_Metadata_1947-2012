రామసేనుడు స్పృహ వచ్చాక, “ప్రతి సామాన్యపౌరుడికీ ఈ నగరంలో ప్రాణంరక్షణ వుండడం చాలా గొప్ప పోషించి. ఈ ఏర్పాట్లన్నీ చేసిన దివ్యదత్తుడి దర్శనమయ్యేవరకూ, నాకు మనశ్శాంతి వుండదు,” అన్నాడు.

భటులద్వారా జరిగినది విన్న దివ్య దత్తుడు, కొద్దిసేపటికి వచ్చి రామసేనుణ్ణి పలకరించి, డబ్బు మూటను వీధిలో వదిలి పోవడాన్ని గురించి ప్రశ్నించాడు. అప్పుడు రాజు, “నేనీనగరంలో నీపాలన ఎలా వుందో పరీక్షించాలని మారువేషంలో వచ్చిన మహా రాజు రామసేనుణ్ణి. ప్రజలకు అన్నివిధాలా భద్రత కల్పించడంలో నువ్వు చేస్తున్న కృషిని అభినందిస్తున్నాను,” అన్నాడు.

దివ్యదత్తుడు వెంటనే ఆయన ముందు మోకరిల్లి, “ప్రభూ! నన్ను పరీక్షించాలన్న ప్రయత్నంలో, తమ ప్రాణాలకు ప్రమాదం తెచ్చేపరీక్షలు మాత్రం చేయకుండి,” అన్నాడు వినయంగా.

రామసేనుడు, దివ్యదత్తుణ్ణి మరొకసారి అభినందించి, రాజధానికి తిరిగి వెళ్ళాక, అతణ్ణి పిలిపించి ఘనంగా సన్మానించాడు. అది చూసి ఇతరనగరాల అధికారులందరూ, దివ్యదత్తుడిలాగే తమ నగరాలను తీర్చిదిద్ది సన్మానం పొందాలనుకున్నారు. అయితే, సౌభాగ్యపురం అధికారి భవ్యవర్మకు మాత్రం సన్మానం వెంటనే పొందాలన్న కోరిక పుట్టింది.

ఈ భవ్యవర్మ విలాసపురుషుడు, ప్రజల యోగక్షేమాలతడికి అంతగా పట్టవు. మహా రాణికి దగ్గరబంధువన్న కారణంగా, రామసేనుడతడికి పదవినివ్వకతప్పలేదు.

భవ్యవర్మ, మహారాణిని కలుసుకుని, “నా నగరంలోనూ ప్రజలకు సకల సౌకర్యాలున్నాయి. దివ్యదత్తుడికి లభించిన గౌరవం,