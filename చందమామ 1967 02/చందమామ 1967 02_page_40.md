మారినరూపాలు

ఒక గ్రామంలో పట్టయ్య అనే పేదవాడుండే వాడు. పట్టయ్యకు కొండ డనే పదేళ్ళకొడు కుండేవాడు. పట్టయ్య రోజూ బస్తీకి వెళ్ళి, ఆక్కడ దొరికిన కూలిపనులు చేసుకుని, తన సంపాదన తో ఇంట్రికి కావలిసిన వెచ్చాలు తెచ్చుకునేవాడు. అతను రోజూ తన కొడుకును వెంట బెట్టుకుపొయేవాడు. కొండడు తన తండ్రి చేసే పనులలో సహాయపడేవాడు, బస్తీ వింతలన్నీ చూసే వాడు, దుకాణాల్లో ఖరీదైన వస్తువులు చూసి, “అది కొను, నాన్నా! ఇది కొను, నాన్నా!” అని వేధించేవాడు.

“అవి మహారాజు కొడుకులు కొనేవిరా! కూలివాడి కొడుకు కొనేవి కావు,” అని పట్టయ్య అనేవాడు.

ఆ వస్తువులు బేరం చేసి కొనేవాళ్ళను చూసి, “వీళ్ళంతా మహారాజుల కొడుకు లేనా?” అనేవాడు కొండడు.

“కాకేమిటి? అటువంటి వస్తువులు కొనే వాళ్ళు మహారాజు కొడుకులనే అను కోవాలి,” అనేవాడు తండ్రి.

“నేను మహారాజు కొడుకుగా పుడితే ఎంత బాగుండేది? ఎందుకలా పుట్టలేదు, నాన్నా?” అని కొండడు అడిగేవాడు.

“వాళ్ళకు దేవు డలా వర మిచ్చాడు. నీ కవ్వలేదు,” అనేవాడు తండ్రి.

ఈ మాట కొండడి తలలో బాగా నాటింది. భగవంతుణ్ణి ధ్యానించి, తాను కూడా వరం పాంది, మహారాజు కొడుకుగా పుట్టాలని కొండడికి గొప్ప కుతూహలం కలిగింది. వాళ్ళ గ్రామంలో గ్రామదేవత గుడి ఒకటి ఉన్నది. దాని వెనక అడవి ఉన్నది.

కొండడు రోజూ ఆ గుడికి వెళ్ళి, దేవ తకు దట్టంపెట్టి, “నన్ను కూడా రాజ కుమారుణ్ణిగా చెయ్యి, దేవీ!” అని వేడు కుంటూ వచ్చాడు.