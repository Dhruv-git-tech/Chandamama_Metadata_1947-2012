“ఆ క్రూరులు ఎటుగా పోయారో చెప్పగలవా?” అన్నాడు ధూమకుడు.

“చెప్పలేను...కాని...వాళ్ళు ఎక్కిచెచ్చిన పడవాది కొండమలు పుతిరిగే రేవులో వున్నది...మీరు వాగ్దానం చేసినట్టు, ఆ కాలకలిని చంపి నా ఆత్మకు శాంతి కలిగించండి,” అంటూ వికారాకారుడు నిలువెల్లా ఓసారి. కంపించి, కట్టెలా బిగు దన్నుకుపోయాడు.

ధూమకుడు తన దగ్గిరున్న వస్త్రాల్లో ఒక దాన్ని అతడి శరీరం మీద కప్పి, “విరూపా! నీ కితడు చెప్పిన నది మలుపు తెలుసునా?” అని అడిగాడు.

“తెలుసుదొరా! అది ఎంతో దూరం కూడా లేదు, బయలుదేరండి,” అన్నాడు విరూపుడు.

గుర్రాలను జాగ్రత్తగా చూస్తూండమని భిల్లులకు చెప్పి ముగ్గురూ నది మలుపు కేసి బయలుదేరారు. నాలుగైదు నిమిషాలు

గడిచేసరికి వాళ్ళకు కొండను చుట్టిపోతున్న నదీ, ఆక్కడ రేవులా వున్న ఒక ప్రదేశంలో పెద్ద పడవా కనిపించింది. వాళ్ళు చెట్ల చాటున దాక్కుంటూ ముందుకు పోయి, రేవును సమీపించగానే, దాని ఒడ్డు నున్న చెట్లు ఎక్కి పడవా కేసి పరీక్షగా చూశారు. పడవా మీద ఎవరూ లేరు. కాని, పడవా చుట్టూ ఎన్నో మొసళ్ళు యీదుతూ కని పించినై. “సోమూ! బాణం గురిపెట్టి ఒక దాని శిరస్సు బద్దలయ్యేలా కొట్టు,” అన్నాడు ధూమకుడు.

సోమకుడు బాణం గురిపెట్టి వదల బోయేంతలో, విరూపుడు, “దొరా!” అంటూ ఏదో చెప్పబోయాడు. కాని, యీ లోపలే సోమకుడు వదిలిన బాణం రివ్వమంటూ పోయి, ఒక మొసలి తలను తపీమంటూ తాకింది. మొసలి నీళ్ళల్లో అంత ఎత్తున ఎగిరి పడి మనిషిలా కీచు మంటూ ఆరిచింది. —(ఇంకావుంది)