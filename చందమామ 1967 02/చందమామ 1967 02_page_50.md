“ని పని ఆయిపోయింది. ద్వారంమూసి
ఇవాళకు నువు వెళ్ళిపో,” అన్నాడు రాజు.

గుడ్డలో చుట్టి ఉన్నది శేషాద్రి తలే నని
రాజు అనుకున్నాడు. కాని మరి కొంచెం
సేపటికల్లా శేషాద్రి తిరిగి వచ్చి, “మహా
ప్రభూ, దక్షిణద్వారం మూసి ఉన్నది.
అక్కడ ఎవరూ లేరే!” అన్నాడు.

రాజు అతన్ని చూసి నిర్ఘాంతపోయి,
“నిన్ను దక్షిణద్వారం వద్దకు వెళ్ళమని
చెప్పి ఎంత సేపయింది? ఇప్పుడు వెళ్ళి
వస్తున్నావా? ఇంత సేపు ఏం చేస్తున్నావు?”
అని అడిగాడు.

“ఒక స్నేహితు డింట సత్యనారాయణ
పూజ చేయించవలసి వచ్చింది. అందుచేత
అలస్యమయింది,” అన్నాడు శేషాద్రి.

“నా అజ్ఞ కన్న ఆ పూజ నీకు ముఖ్య
మయిందా?” అన్నాడు రాజు.

“అవును. నా తండ్రి ప్రాణం విడుస్తూ
నాకు కొన్ని బోధలు చేశాడు. నేను వాటిని
అతిక్రమించకుండా నడుచుకుంటున్నాను,”
అన్నాడు శేషాద్రి.

“ఏమిటా బోధలు?” అని రాజు అడిగాడు.

“‘దంపతుల పడకటింట ప్రవేశించకు;
అంతఃపుర రహస్యాలు వెల్లడించకు; రాజ
కార్యం కన్న దేవ కార్యం ప్రధానంగా

భావించు,’ అని నా తండ్రి నాకు బోధించి
ప్రాణాలు వదిలాడు. రాజకార్యం కన్న దేవ
కార్యం ముఖ్యమని, నా స్నేహితు డింట
దేవపూజ పూర్తి చేసి మీ పని మీద
వెళ్ళాను,” అన్నాడు శేషాద్రి.

“నిన్న ఉదయం శాలుప ఎలా తెచ్చావో
చెప్పలేదే? దంపతుల పడకగది ప్రవేశించవు
గద?” అన్నాడు రాజు.

“ఆందులో అంతఃపుర రహస్యం
ఉన్నది గనక తమతో ఆ విషయం చెప్ప
లేదు,” అన్నాడు శేషాద్రి.

“నేనే అడుగుతున్నాను గనక చెప్ప
వచ్చు, చెప్పు,” అన్నాడు రాజు.