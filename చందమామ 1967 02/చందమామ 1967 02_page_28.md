కలూ—ఆ మనిషి మాట్లాడే శచంలా వున్నాడు. అతడి శరీరం మీద బలంగా తగిలిన గాయాల గుర్తులు కనబడుతున్నవి.

“ఆ పావుకోడెవరిది? ఆ మంత్రదండం ఎవరిది? ఆ రెండూ కాలశంబర మాంత్రి కుడివేనా?” అని ప్రశ్నించాడు, ఆ వికారా కారుడు ఆయాసపడుతూ.

“అవును, కాలశంబరుడివే! నువ్వేలా గుర్తిరచగలిగావు? నువ్వేవరివి?” అని అడిగాడు ధూమకుడు.

“ఇప్పుడో యింకా సేపటికో చావనున్న నే నెవరినైతే మాత్రం మీకేం? ఒకప్పుడు నేనీ ప్రాంతాలవాణ్ణే. కాలకలిరాకునుడి బంట్లకు దొరికి పాతికేళ్ళుగా వాడి చెర అనుభవించాను. వాళ్ళు నాకు ప్రాణభయం పెట్టి, యీ ప్రాంతాలవాణ్ణి గనక—యిక్కడ మనుషుల్ని ఎత్తుకు పోవటానికి వచ్చినప్పుడల్లా, దారిమార్గం చూపేందుకు నన్ను వెంటబెట్టుకు వచ్చేవాళ్ళు. ఇప్పుడూ ఆ పని మీదే నన్ను వెంట తెచ్చారు. పారి పోవాలని ప్రయత్నించాను, ఫలితం యీ గాయాలు!” అంటూ వికారాకారుడు కళ్ళు మూసుకుని ఆయాసపడసాగాడు.

అతడు మరెంతో సేపు బతకడన్న అను మానం కలిగిన ధూమకుడు, అతణ్ణి సమీ

పించి, “మేం ఆ కాలకలి మీద పగ తీర్చు కునేందుకు వెళుతున్నాం. అతణ్ణి హత మార్చి నీ ఆత్మకు శాంతి కలిగిస్తాం. ఈ ఒక్క మాటకు జవాబు చెప్పు; కాల శంబరుణ్ణి ఆ రాకునుడి బంట్లు పట్టుకుని చంపారా?” అని అడిగాడు.

“ఆ సంగతి నేను నమ్మకంగా చెప్ప లేను. అతడూ, అతడి వెంట వున్న ఒక యువకుడూ, ఆ దుర్మార్గుల్ని ఎదిరించి పోరాటం సాగించారు. ఆ గందరగోళంలో నేను పారిపోయేందుకు ప్రయత్నించాను. నన్ను కత్తులతో పాడిచి యిక్కడ పార వేశారు,” అన్నాడా వికారాకారుడు.