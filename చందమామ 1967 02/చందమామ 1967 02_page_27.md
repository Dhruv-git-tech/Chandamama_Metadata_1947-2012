మానం క లు గు తున్నది,” అన్నాడు విరూపుడు భీతి చెందినవాడిలా.

“కాలశంబర మాంత్రికుడు అంత తేలిగిగా చచ్చేరకం కాదు. రాకునుడైనా, కుంభీరుడు అంత దుర్మార్గుడేం కాదు. వాడి మాటల ధోరణి, ప్రవర్తనా నేను చూశాను. కాని... మొత్తం మీద మాంత్రికుడి కేదో ప్రమాదం జరిగింది. అందులో స్థందేహానికి తావు లేదు,” అన్నాడు ధూమకుడు.

విరూపుడు ఏమో చెప్పబో యేంతలో సోమకుడు, “ధూమూ, త్వరగా యిటురా!” అంటూ కత్తిదూసి దగ్గిరలో వున్న పాదల కేసి బయలు దేరాడు. గుర్రాల్లో ఒకటి

ముక్కులు పెద్దవి చేసి, వెనక కాళ్ళ మీద నిలబడి, సోమకుడి కళ్ళెం తాడు పట్టు నుంచి పారిపోవాలని చూస్తున్నది.

ధూమకుడూ, విరూపుడూ గబగబా సోమకుడున్న చోటుకు పరిగెత్తారు. సోమకుడు పాదల కేసి చూవిస్తూ, “వాటి వెనక నుంచి మూలుగులో, మాటలో వినబడుతున్నవి. మొదట్లో నేను గుర్తించలేదు. గుర్రం భయపడి పారిపోవాలని చూస్తూంటే నాకు అనుమానం కలిగింది,” అన్నాడు.

ధూమకుడు కత్తిదూసి, “జై కాళే రమ్మా!” అంటూ పాదల్లోకి జొరబడ్డాడు. అతడి వెనకనే, “శాంభవీ!” అని కేక పెడుతూ విరూపుడు వెళ్ళాడు.

“ఆయ్యా, చస్తున్న వాడి మీద కత్తి కఠారు లెత్తుతారెందుకు? నేను రాకునుణ్ణి కాదు... ఆట్లని మనిషినీ కాదు. పాతికేళ్ళ, కాలకలిరాకునుడి చెర నాకు యీ రెండూ కాని మరేదో వికారరూపాన్నిచ్చింది,” అన్న మాటలు వినిపించినై.

ఆ మాట్లాడిన వాడి ఆకారవిశేషాలు చూసి ముగ్గురూ దడుచుకున్న వాళ్ళలా ఆగి పోయి, ఒక్కొక అడుగే వెనక్కు వేయ సాగారు. మిడిగుడ్లూ, బట్టతలా, అక్కడక్కడా సూదుల్లా నిలబడి వున్న వెంట్రు