రాణి తనను గదిలోకి రమ్మనటమూ,
తాను ఆమెనే శాలువ ఇవ్వమనటమూ,
తాను శాలువ తీసుకునే సమయంలో
ఎవడో మగవాడి చెయ్యి తనను లోపలికి
లాగ యత్నించటమూ, తాను తప్పించుకు
రావటమూ మొదలైన వివరాలన్నిటినీ
శేషాద్రి రాజుకు చెప్పాడు.

రాజు అంతా విని, “నువు కాలజ్ఞానం
కలవాడివిగద. ఈ రహస్యం వెనక ఉన్న
కుట్ర ఏమిటో నాకు వివరంగా చెప్పు,”
అన్నాడు రాజు.

“మహారాజా, నేను శాలువ తెచ్చే
దారిలోనే అదంతా అంచనా వేశాను.
మీ సన్నిహితు డొకడు మిమ్మల్ని హత
మార్చటానికి పన్నాగం పన్నాడు. మీకు
భార్యను నిశ్చయించినది కూడా అతనే.
వివాహ మయాక ఆ ఇద్దరూ మిమ్మల్ని
హత్య చేసే మార్గాలు ఆలోచిస్తున్నారు.
కాని వారికి పక్కలోబల్లెం లాగా నేను దాప

రించాను. అందుచేత ముందు నన్ను హత
మార్చటానికి ఎత్తు వేశారు. ఈ ఎత్తు పారదని
తెలిసి నేను నిశ్చింతగానే ఉన్నాను. మీకు
కూడా ఈ పూట నుంచి శత్రుభయం తీరి
పోయిందనే నా విశ్వాసం. అందుకే మీకేమీ
హెచ్చరిక చెయ్యలేదు,” అన్నాడు శేషాద్రి.

శేషాద్రి ఆ మాట అన్నాక రాజు గుడ్డ
మూట విప్పి, విశ్వజితుడి తల చూసి,
“వీడే నా సన్నిహిత శత్రువై ఉండాలి.
మీ తండ్రి మంచంలో పడి ఉండగా
ఈ దుర్మార్గుడే నా వివాహ బాధ్యత అంతా
తన పైన వేసుకున్నాడు,” అన్నాడు.

రాజు తన మంత్రితలను తీసుకుపోయి
తన భార్యకు చూపించాడు. ఆమె కెవ్వున
ఆరిచి మూర్ఛపోయింది. ఆమె దుర్మార్గం
రుజువయింది. రాజు ఆమెను చెరలో
పెట్టించి, శేషాద్రి నిర్ణయించిన మరొక
కన్యను పెళ్ళాడి, అతడిచ్చే సలహాల
ప్రకారం నడుస్తూ నుఖంగా ఉన్నాడు.