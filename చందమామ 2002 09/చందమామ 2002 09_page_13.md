కాలిభటులూ కేకలువేస్తూ బళ్ళాలు ఎత్తి
పట్టుకుని కొండగుట్ట మీదికి పరిగెత్తసాగారు.

మరుగుజ్జు సేనాని తన అనుచరులతో
కొండగుట్ట మీదికి రావడం చూస్తూనే, వాళ్ళను
ఎదిరించేందుకు కృపాణజిత్తూ, గడెకొండా
తమవాళ్ళను ఉసికొల్పారు. జయశీలుడు,
వాళ్ళనుచూసి, సిద్ధసాధకుడితో, “సాధకా,
ఇప్పుడు మనం రాణీసైనికులకు సాయపడక
తప్పదు. కృపాణజిత్తును చూశావా? వాడు
ఆటవికుడిలా వేషం ధరించాడు. అయినా,
నేను వాణ్ణి గుర్తించాను; వాడూ నన్ను గుర్తించి
వుండవచ్చు,” అన్నాడు.

ఇది విని సిద్ధసాధకుడు, మరుగుజ్జు
రాణీతో, “నువ్వు ఇక్కడే వుండడం క్షేమం.
మేము, నీ సైనికులవెంట పోయి, నీ శత్రువైన
గడెకొండడితోపాటు, మా శత్రువైన కృపాణ
జిత్తును కూడా హతమార్చి మస్తాం,” అన్నాడు.

ఆ వెంటనే జయశీలుడూ, సిద్ధసాధ
కుడూ వేగంగా గుట్టమీదికి పోయి, మరు
గుజ్జు సేనానితో, “సేనానీ, నీ భటుల్ని కొంచెం
ఆగమను. వానరం తిరిగి మీమీదికి రాళ్ళు
విసిరే ప్రమాదం వున్నది,” అన్నాడు.

అందుకు మరుగుజ్జుసేనాని, “మీరు ఆ
భయంకర జంతువు నుంచీ, వెంటవున్న
మహాకాయుణ్ణుంచీ మాకు హాని కలక్కుండా
చూడండి. మేము గడెకొండ దుర్మార్గణ్ణీ,
వాడి అనుచరులనూ బళ్ళాలకు గుచ్చి, గుట్ట
కిందికి విసిరివేస్తాం,” అన్నాడు.

“ఆహా, నీ మాటపలుకు, నీ చేతి బళ్ళెం
మొన అంత వాడిగానే వున్నది. కాని నువ్వు
తలచినదంతా తలచినట్టు చేయడానికి
దేవతవో, రాక్షసుడివో కాదు; మరుగుజ్జు
మనిషివి, తెలిసిందా!” అన్నాడు సిద్ధసాధ
కుడు కోపంగా.

అంతలో నరవానరం ఒక బండరాయిని
ఎత్తి పట్టుకున్నది. అది చూసి సిద్ధసాధకుడు
విసుక్కుంటూ, “ఛీ,ఛీ! ఈ వానరానికి రాళ్ళు
విసరడం తప్ప, మరే విద్యా చాతైనట్టులేదు.
నా శూలంతో ఒక్కపోటు పొడిచి, పీడ విరగడ
చేస్తాను,” అంటూ శూలం పైకెత్తి, వేగంగా
వానరంకేసి బయలుదేరాడు.

సాధకుడు దుస్సాహసం చేయబోయి,
ప్రాణం మీదికి తెచ్చుకుంటాడని గ్రహించిన
జయశీలుడు, అతణ్ణి ఆగమని, బాణం
ఎక్కుపెట్టి వానరంకేసి వదిలాడు. బాణం
గురితప్పి, కృపాణజిత్తు చేతిలో వున్న ఇనుప
గొలుసుకు తగిలింది. ఆ మరుక్షణం కృపాణ
జిత్తు తలఎత్తి చూసి, ఆ బాణం వదిలిన
వాడు తన శత్రువైన జయశీలుడని గుర్తిం