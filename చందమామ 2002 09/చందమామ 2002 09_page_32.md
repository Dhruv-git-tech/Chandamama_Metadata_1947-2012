తోనే గడిచిపోయేది. ఏ పనీ చేయకుండా, ఆహారం మాత్రం తీసుకుంటూండడంవల్ల నేమో, వాడికి భారీ కాయం వచ్చింది.

అయిదు సంవత్సరాల వయసులో కుంభన్న బడికి వెళ్ళడం మొదలుపెట్టాడు. వాడు బడిదాకా నడవలేకపోతే, తండ్రి వాడిని ఒంటెద్దు బండిలో పంపేవాడు. కుంభన్న బండిలో నిద్రపోయేవాడు. బడిలో నిద్రపోయేవాడు. ఈడుకు మించిన శరీరంతో వాడు బడిపిల్లల మధ్య రాక్షసుడిలా వుండే వాడు. తీరికవేళల్లో పిల్లలు వాడి శరీరంతో అడుకునేవాళ్ళు.

అలా కుంభన్నకు పదహారేళ్ళు వచ్చాయి. వాడికి మరింత మహాకాయం వచ్చింది కానీ అక్షరంముక్క అబ్బలేదు. కోపగించుకుంటే నిద్రాభంగం అవుతుందని కుంభన్న, తననెవ రేంచేసినా ఏమీ అనేవాడు కాదు. అందువల్ల, వాడంటే అందరికీ ఇష్టంగా వుండేది.

గురవయ్యకూ, గురవమ్మకూ కొడుకు భవిష్యత్తు గురించి బెంగపట్టుకున్నది. వాడిని మామూలు మనిషిని చేయాలని వాళ్ళు ఎన్ని ప్రయత్నాలు చేసినా ఫలించలేదు. అలాంటి సమయంలో, కుంభన్న జన్మరహస్యం చెప్పిన సాధువు మళ్ళీ వాళ్ళింటికి వచ్చి విషయం తెలుసుకున్నాడు.

ఆయన ఒక రోజంతా వాడిని శ్రద్ధగా గునించి, “నిద్రఎక్కువతప్పితే, మీ కుంభన్న చాలా తెలిమైనువాడు. నిద్రకోసం వాడు ఎంతటి కష్టమైన పనిసైనా చురుగ్గా చెయ్యగలడు. కాబట్టి వాడికి ఏ విద్యయినా తొందరగా వస్తుంది. గత జన్మలోని నిద్రాభంగ ఫలితం కూడా ఇక పూర్తయింది కాబట్టి, ఒక నెల రోజులపాటు నేను వాడికి విద్యాబుద్ధులు నేర్పుతాను,” అన్నాడు.

సాధువు ఉపాయం ఫలించింది. నిద్రపోవడం కోసం ఎంత కష్టమైన పాఠాన్నయినా