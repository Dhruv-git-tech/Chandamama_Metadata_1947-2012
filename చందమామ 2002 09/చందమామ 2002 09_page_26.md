కొన్ని రోజులు గడిచాయి. ఆ రాజ్యపు రాజకుమారి కమలకుమారికి వింత వ్యాధి సంక్రమించింది. అన్నపానీయాలు ముట్టడం లేదు. మూసిన కళ్ళు తెరవకుండా, మంచం పట్టి, “నేను తిలోత్తమను. ఇంద్రసభకు వెళ్ళాలి... నాట్యం చేయాలి. ఎక్కడ నా చెలి కత్తెలు?” అంటూ అప్పుడప్పుడు ఏవేవో పలవ రించసాగింది.

రాజవైద్యులు ఆమె వ్యాధిని నయం చేయ లేకపోయారు. రోజురోజుకు కుమార్తె పరిస్థితి దిగజారడంతో, పరిస్థితి విషమిస్తున్నదని ఆందోళన చెందిన రాజు, “రాజకుమారి వ్యాధిని నయం చేసిన వారికి కోరినది ఇస్తా” నని చాటింపు వేయించాడు.

ఆ చాటింపు విని, తిలోత్తమ చెప్పిన మాట ప్రకారం రాకుమారిని ఆవహించిందని గ్రహించిన సోమదత్తుడు, రాజును దర్శించి, తాను రాకుమారి వ్యాధిని నయం చేస్తానని చెప్పాడు.

కుమార్తె ప్రాణంమీద అప్పటికే ఆశలు వదులుకున్న రాజదంపతులు, కన్నీరు మున్నీరుగా, “ప్రయత్నించు, నాయనా! భగవదను గ్రహంతో నువ్వేగనక మా బిడ్డ వ్యాధి నయం చేయగలిగితే, ఆమెను నీకే ఇచ్చి వివాహం జరిపిస్తాము,” అన్నారు.

సరే అని సోమదత్తుడు యువరాణి పానుపు దగ్గరికి వెళ్ళి, ఆమె చెవిలో, “తిలోత్తమా! నీ దయకు చాలా కృతజ్ఞుణ్ణీ! ఇకనువ్వు రాకుమా రినివదిలి వెళ్ళిపో,” అన్నాడు మెల్లగా.

మరుక్షణమే రాకుమారి కళ్ళు తెరిచి, “ఆహా, ఏమిటీ చిత్రం! నా కలలో కనిపించిన నువ్వు నా ఎదుటే ఉన్నావు,” అన్నది.

“నన్ను గురించి కలగన్నావా? ఏమిటా కల రాకుమారీ?” అని అడిగాడు సోమదత్తుడు.

రాకుమారి సిగ్గుతో నవ్వుతూ తల వంచుకున్నది. రాజదంపతుల ఆనందానికి అవధులు లేకపోయాయి. “కలలో ఒక అప్పరస, ‘నువ్వు కళ్ళు తెర మానే నీ ఎదుట నీకు కాబోయే భర్త కని పిస్తాడు,’ అన్నది. ఆయన రూపం కూడా కనిపించింది,” అని చెప్పింది రాకుమారి తల్లిదండ్రులతో.

రాకుమారికీ, సోమదత్తుడికీ ఘనంగా వివాహం జరిగింది. సోమదత్తుడికి రాజ్యపట్టా భిషేకం చేసి, రాజు వానప్రస్థానికి వెళ్ళాడు. సింహాసనాన్ని అధిష్ఠించగానే, సోమదత్తుడు శివుడి చిన్నగుడి ఉన్నచోట బ్రహ్మాండమైన శివాలయాన్ని నిర్మించాడు. అంతేకాక, రాజ్యంలో జూదాన్ని నిషేధిస్తూ, జూదరులకు పనిపాటలూ, జీవనోపాధీ కల్పించాడు.