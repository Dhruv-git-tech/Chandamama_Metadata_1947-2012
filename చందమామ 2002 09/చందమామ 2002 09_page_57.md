ప్రారంభించారు. కమల కూడా కంగారు నటిస్తూ, కాసేపు వెతుకులాట సాగించి, చివరకు, “ఇలా దిక్కుతోచని సమస్య ఏది వచ్చినా, దేవుడి మీద పూర్తి భారం వెయ్యడం నాకు మొదటినుంచీ అలవాటు!” అంటూ దేవుడి మందిరం దగ్గరకు వెళ్ళి, కళ్ళు మూసు కుని చేతులు జోడించి ఏదో ప్రార్థించింది.

ఇది జరిగిన పదవనాటి ఉదయాన్నే ఎవరో ఇంటి తలుపు తట్టారు. తలుపు తీసిన కమల భర్త మాధవుడికి గుమ్మంలో ఒక వృద్ధ సాధువు కనిపించి, “నన్ను లోపలికి రానిస్తావా, లేక చెప్పదలచుకున్నదేదో ఇక్కడి నుంచే చెప్పేసి పామ్మంటావా? ఏం, మాధవా?” అంటూ ప్రశ్నించాడు.

సాధువుకు, ఏం జవాబివ్వడమా అని ఆలోచిస్తున్నంతలో, అక్కడే వున్న విశ్వం

చప్పున ముందుకు వచ్చి సాధువుకు నమస్కరిస్తూ లోపలికి ఆహ్వానించాడు.

సాధువు, విశ్వాన్ని ఒక్కక్షణం తీక్షణంగా తేరిపారజూసి లోపలికి వచ్చి, ఆసరికి అక్కడికి వచ్చిన కమలను చిరునవ్వుతో పలకరిస్తూ ఆశీర్వదించి, “అమ్మా కమలా! భగవత్రేరణే నన్నీరోజున నీ వాకిటికి లాక్కొచ్చింది. నీకు నీ పుట్టింటివారు పెట్టిన ఖరీదైన నగ మాయమైందిగదూ?” అని ప్రశ్నించాడు.

కమల అవునంటూ తలాడించగానే, “పోయిన నీ నగ, ఒకటి రెండు రోజుల్లో తిరిగి నీ పెట్టెలో చేరుతుంది. నేను మళ్ళీ ఎల్లుండి ఉదయానే వస్తాను. నేనిక్కడ నిర్వర్తించ వలసిన ముఖ్యకార్యం మరొకటున్నది!” అని చెప్పి, విశ్వం వైపు తిరిగి, “నువ్వు నాతో కలిసి నాలుగడుగులు నడవగలవా?” అన్నాడు.

ఆసరికే సాధువు మాటలతో ముడు చుకుపోయి వున్న విశ్వం, మరింత కుంచించుకుపోతూ సాధువును అనుసరించాడు. వెళ్ళిన అరగంటకు తిరిగి వచ్చిన విశ్వం ముఖంలో గత రెండు రోజులుగా కనిపిస్తున్న బాధ, ఆందోళన లేకపోగా, ఒక విధమైన ప్రశాంతత, వుండటం గమనించింది కమల.

ఆనాటి సాయంత్రమే చీరకోసం పెట్టె తెరిచిన కమల ఆనందంగా, “నా నగ దొరి కింది,” అంటూ కేకపెట్టింది.

ఆమె కేకకు నలుగురూ చేరి, హారాన్ని చూసి చాలా సంతోషించారు. మూడోనాటి ఉదయం వచ్చిన సాధువుకు, ఆ ఇంట ఘన స్వాగతం లభించింది. ఆయన తీరిగా చాప మీద పద్మాసనం వేసుకు కూర్చుని, అక్కడ చేరినవారందరినీ ఉద్దేశించి, “కుటుంబం