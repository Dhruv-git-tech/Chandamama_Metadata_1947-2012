భట్టు వారిని చూసి చిరునవ్వుతో కూర్చో
వలసిందిగా సైగచేస్తూ, శివుడితో, “ఏం శివా!
మీ తాత ముఖం ఈరోజు కాస్తచిటపటలాడు
తున్నట్టున్నది! ఏమిటి సంగతి?” అంటూ
ప్రశ్నించాడు.

ఆ ప్రశ్నకు శివుడు చిన్నగా నవ్వుతూ,
“తాతకు నా మీద బాగా కోపంగా వున్నది,
స్వామీ!” అంటూ జవాబిచ్చాడు.

“ఏమిటీ, మీ తాతకు నీమీద కోపమా!”
అని భట్టు ఆశ్చర్యపోతూంటే, కొమరయ్య
కల్పించకుని, “కోపమో, బాధో మీరే విని
చెప్పండి, బాబూ! పెళ్ళిచేసుకోరా నాయనా
అంటే వీడు వినడు. ఆఖరికి ఇవాళ గట్టిగా
నిలదీస్తే, ఏదేదో చెబుతున్నాడు. అదంతా
వాడినోటిమెంట మీరే విని న్యాయం చెప్పండి,”
అన్నాడు.

భట్టు, శివుడికేసి చూశాడు. శివుడు కాస్త
తలదించుకుని, “మరేమీ లేదు స్వామీ!
ఉన్నఫళంగా ఎవతెనో చూపించి పెళ్ళాడెయ్య
మనటం ఏంబాగు! పిల్ల కాస్తకనుముక్కుతీరు
బాగున్నదైతే, పనిపాట్లు రానిదై వుంటుంది.
అందమూ, తెలివీ, పనితనమూ ఉన్నపొగరు
బోతుపిల్ల దొరికిందంటే, తాతా నానమ్మా ఈ
వయసులో ఏం సుఖపడతారు. నేనిలా అనే
సరికి తాతకు కోపం వచ్చింది,” అన్నాడు.

శివుడి మాటలకు భట్టు ముచ్చటపడి
నవ్వుతూ, “కొమరయ్యా, మీవాడు చాలా
పెద్ద ఎత్తునే వున్నాడయ్యా,” అన్నాడు.

ఇందుకు కొమరయ్య ఏదో చెప్పబో
తూండగా, అతడి సాటిరైతు చంద్రయ్య
అక్కడికి వచ్చాడు. చంద్రయ్య వెనకే ఒక
చక్కని పెళ్ళీడుపిల్ల వున్నది. చంద్రయ్య,
భట్టుకు నమస్కరించి, తాను తెచ్చిన పనస
పండు ఆయన దగ్గరపెట్టాడు.

భట్టుసాదరంగాచంద్రయ్యనుపలకరించి,
“పండు బాగున్నదయ్యా! ఇంతకూ నీ వెనక
ఆ పిల్ల ఎవరు?” అంటూ ప్రశ్నించాడు.

“మా తోడల్లుడి కూతురు గౌరి బాబూ!
కృష్ణపట్నం నుంచి వచ్చింది. పేరుకు పట్నం
పిల్లేగాని దీనికి రాని పనంటూ లేదనుకోండి.
మా ఆవిడ గంటలో చేసే పని ఇది తెలివిగా
చిటికెలో చేసేస్తుంది,” అన్నాడు చంద్రయ్య.

అంతలో గౌరి రెండడుగులు ముందుకు
వేసి, వంగి భట్టుకు నమస్కరించింది.

“శిఘ్రమేవ కళ్యాణమస్తు,” అంటూ
గౌరిని ఆశిర్వదించిన భట్టు, శివుడి ముఖంలో
గౌరిపట్ల వ్యక్తమవుతున్న ప్రశంసను గమ
నించి, ఒక నిశ్చయానికి వచ్చాడు.