క్రమక్రమంగా హుండీ ఆదాయం పెరిగింది. హుండీ ఆదాయం తీసి లెక్కపెట్టి, గుడి అభివృద్ధికీ, భక్తులకు సౌక్యూలు కల్పించడానికీ, ఆ డబ్బును సోమనాధం ఖర్చు పెట్టేవాడు. పదిమందిలో ధర్మవర్తనుడనే పేరు సంపాయించాడు.

ఒక పక్క వినాయకుడి గుడి అభివృద్ధి చెందుతూంటే, సోమనాధం సంసారమూ పెరిగింది. చూస్తూండగానే అమ్మాయి పెళ్ళీడు కొచ్చింది; అబ్బాయి పెద్దచదువులకొచ్చాడు. అతడి ఆదాయం మాత్రం ఖర్చులకనుగుణంగా లేదు. అదే సుబ్బలక్ష్మిబాధ! అందు వల్లే ఆమె దానిని గురించి రాత్రింబవళ్ళు తెగ ఆలోచిస్తోంది.

అసలు ఆమె ఉద్దేశం ఏమంటే - హుండీ ఆదాయంలో తాము కొంతవాడుకోవాలన్నది. సోమనాధం ఇది ఎప్పుడో గమనించాడు. ఆ పని అతడికిష్టం లేదు గనక, దానిని గురించి

అంతగా పట్టించుకోలేదు. కానీ సుబ్బలక్ష్మి గట్టిపిండం. తన ప్రయత్నం మానుకోలేదు. అరగదీయటం ప్రారంభించాలేగాని రాయి అయినా ఒకనాటికి అరుగుతుందిగదా! సోమ నాధం ఒక రోజు ఏ కళనున్నాడోగాని, “సరేలేవే! ఆలోచించి చూస్తాను. మరీ అంత తొందర పడితే ఎలా? నాలుగు రోజులాగు,” అన్నాడు.

ఇది జరిగిన రెండో రోజు, గుడి ఆవరణలో తన గదిలో కూర్చుని, సోమనాధం పనిచూసు కుంటున్నాడు. ఇంతలో ఒకరైతు బస్తాబియ్యం, తన కుటుంబంతోసహా బండి దిగాడు.

అతడు, సోమనాధం దగ్గరికి వచ్చి, “అయ్యా, గుడిలో నిత్యం జరిగే అన్నదాన కార్యక్రమానికి, ఏదో ఉడతాభక్తిగా, నా వంతు ఒక బస్తాబియ్యం తెచ్చాను. తీసుకోగలరు,” అన్నాడు.

“ఏదైనా మొక్కుబడా?” అని అడిగాడు సోమనాధం.