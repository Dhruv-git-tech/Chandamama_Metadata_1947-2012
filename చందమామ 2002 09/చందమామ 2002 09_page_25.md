ఎత్తుకున్నాడు.

“ఆగు! ఇంట్లోదేవతావిగ్రహాలను ప్రతిష్ఠించడం అంత సులభం కాదు. క్రమం తప్పకుండా పూజాపురస్కారాలు జరపాలి. పూజలు జరపడానికి పూజారి కావాలి. పైగా గుళ్ళోని విగ్రహం దొంగిలించావన్న నేరం నీ మీదికి వచ్చి, శిక్షపడవచ్చు,” అన్న మాటలు వినిపించినట్టవడంతో, సోమదత్తుడు, “నిజం! నిజం!” అంటూ విగ్రహాన్ని యథాస్థానంలో ఉంచి, “మరి నేను జూదంలో గెలుపాంది కూడా, వట్టిచేతులతో వెళ్ళవలసిందేనా?” అన్నాడు.

“ఇప్పుడు నీకు కావలసింది తల్లికాదు; భార్య! కొంతసేపు నావెనక దాగి ఉన్నావంటే ఒక అప్పరస నీ ఎదుటికి వస్తుంది!” అన్న మాటలు వినిపించినట్టయింది. వెంటనే వెళ్ళి శివుడి విగ్రహం వెనకగా వున్నాడు.

అది ఒక శుభప్రదమైన పున్నమిరేయి. యేటా ఆ పున్నమిరాత్రి తిలోత్తమ అనే అప్ప

రస దివినుంచి భువికి దిగివచ్చి, ఆలయ విగ్రహం ముందు నాట్యం చేసి వెళ్ళడం అలవాటు. అదేవిధంగా, ఆ రాత్రికూడా తిలోత్తమ దిగివచ్చి నాట్యం ప్రారంభించింది. ప్రదర్శన పూర్తికాగానే విగ్రహం వెనక నుంచి వెలుపలికి వచ్చిన సోమదత్తుడు, “నుప్పెవరో నాకు తెలియదు. అయినా నువ్వు నన్ను పెళ్ళాడగలవని దేవుడు చెప్పాడు!” అన్నాడు అమాయకంగా.

ఆ మాటలకు ఆశ్చర్యం చెందిన అప్పరస అతడికేసీ, విగ్రహంకేసీ వింతగాచూసింది. ఆ తరవాత ఏదో గ్రహించినదానిలా, “అలాగా! సరే, రావెళదాం!” అంటూ ముందుకు దారి తీసింది. పండువెన్నెలలు కురుస్తున్న నిండు పున్నమికాంతిలో ఆమె ముగ్ధమనోహర సౌంద ర్యాన్నిచూసిన సోమదత్తుడి నోట మాటరాలేదు.

అప్పరస మందహాసం చేసి, “నేను నిన్ను వివాహమాడితే నేను నివసించడానికి మంచి భవనంఉన్నదా? నాకు సేవలందించడానికి పరిచారికలు ఉన్నారా? అనుభవించడానికి కావలసిన సంపదలు నీద్గురు ఉన్నాయా?” అని అడిగింది.

“లేదు!” అన్నట్టు సిగ్గుతో తల దించు కున్నాడు సోమదత్తుడు.

“అంటే, నీకు కావలసింది భార్యమాత్రమే కాదు; గృహమూ, సంపదలూ కూడా. అవునా?” అని అడిగింది అప్పరస.

“అవును,” అన్నాడు సోమదత్తుడు.

“విచారించకు. మానవుడిసైనికి నిన్ను అప్ప రసనైన నేను వివాహమాడలేను. అయితే, నీకు వివాహమయ్యే మార్గం చెబుతాను,” అంటూ ఒక్క క్షణం కళ్ళు మూసుకుని, ఆ తరవాత అతడి చెవిలో ఏదో చెప్పి అదృశ్యమై పోయింది.