క్షణాల మీదే నేర్చుకుంటూ, నెల రోజుల్లో అన్ని సంవత్సరాల్లో మిగతావాళ్ళు చదివిన చదువంతా ఒంటపట్టించుకున్నాడుకుంభన్న. సాధువు వాడినెంతగానో మెచ్చుకొని, “ఎంతో చురుకైనవాడివి. నీవిప్పుడు ఏ గురుకులాని కైనావెళ్ళి గొప్ప గొప్ప శాస్త్రాలు అభ్యసించు. లోకానికింతో ఉపయోగపడతావు,” అన్నాడు.

“స్వామీ! ఎక్కువసేపు మెలుకువగా వుండడం, నావల్లకాదు. తమరు మహాశక్తి మంతులు కదా! నాకు కలలోకి వచ్చి పాఠాలు చెప్పండి,” అని సాధువును కోరాడు కుంభన్న.

“అలాగే నీ కలలోకి వస్తాను. కానీ నువ్వు భోజనుకూడా కలలోనేచెయ్యాలి, తెలిసిందా?” అన్నాడు సాధువు.

కుంభన్న సరేనన్నాడు. సాధువు, కుంభన్నకు కలలో కనిపించి పాఠాలు చెప్పాడు. కుంభన్న కలలోనే భోజనం చేశాడు. కానీ అందువల్ల వాడికి పాఠం అబ్బలేదు. కడుపు నిండలేదు. అలా నాలుగురోజులు గడిచాక, నీరసంతో కుంభన్నకు నిద్రపట్టలేదు. కాలక్షేపం కోసం వాడు ఊరంతా తిరిగాడు. అప్పుడు వాడికి ఊరెంతో అందంగా కనిపించింది. ఇక ఆగలేక బయట పూటకూళ్ళ

ఇంట్లో భోజనం చేస్తే, ఆ తిండీ ఎంతో రుచిగా అనిపించింది.

“నా చుట్టూ ఇంత గొప్ప ప్రపంచముంటే, నేను దాన్ని చూడకుండా నిద్రపోతున్నాను. కళ్ళు మూసుకుంటే వచ్చే కలకంటే, కళ్ళు తెరిచినప్పుడు కనబడే నిజమే చాలా గొప్పది!” అన్న విషయాన్ని తెలుసుకున్నట్టు వాడు, సాధువుకు చెప్పాడు.

“మనిషిపుట్టుక పుట్టినవాడు కలలు కనడానికి తక్కువ సమయాన్నీ, కలలు నిజం చేసుకోడానికి ఎక్కువ సమయాన్నీ వచ్చించాలి. నిద్రలో కన్న కలలు మెలుకువ లోనే నిజమవుతాయి కాబట్టి, మనిషి ఎక్కువ సేపు మెలుకువగా వుండాలి. అయితే కృషి లేని మెలుకువ కూడా నిద్రవంటిదేకాబట్టి, ప్రతిమనిషీ అపారమైన కృషిచేసి పదిమందికీ మేలే చేయాలి!” అని సాధువు, కుంభన్నకు హితబోధ చేశాడు.

కుంభన్న ఆలోచనాధోరణి పూర్తిగా మారింది. వాడు క్రమంగా సకల శాస్త్రాలూ అభ్యసించి చాలా గొప్పవాడయ్యాడు. ఇప్పుడు తక్కువసేపు నిద్రపోతున్నా వాడికీనిద్రపూర్వం కంటే ఎక్కువ సంతోషాన్నిస్తున్నది.