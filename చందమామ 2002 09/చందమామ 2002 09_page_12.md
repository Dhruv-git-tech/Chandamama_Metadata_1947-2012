ఇప్పుడు నాకు తెలిసిపోయింది. వాడు మీ హిరణ్యపురంవాడు కాదు, మా అమరావతి నగరంవాడు. నేను పుట్టి పెరిగిన నగరం వదిలి, దేశాలు పట్టుకుని మీ హిరణ్యపురం చేరడానికీ, అక్కడినుంచి ఇలా అరణ్యాల వెంట తిరగడానికీ - వాడే కారకుడు. వాడొక ప్పుడు మా రాజు రుద్రసేనుడి దగ్గర అశ్వదళ నాయకుడు; పేరు కృషాణజిత్తు!” అన్నాడు.

అంతలో మరుగుజ్జు సేనాని విల్లంబులు తెచ్చి, వాటిని జయశీలుడి పాదాల ముందు పెట్టాడు. జయశీలుడు విల్లును పరీక్షించి చూశాడు. అది చాలా దృఢంగా వున్నది. దానితోపాటు ఆరు వాడిగల బాణాలు!

సిద్ధసాధకుడు విల్లంబులకేసి ఒకసారి తృప్తిగా చూసి, “జయశీలా! ఆ కృషాణ జిత్తునూ, నరవానరాన్నీ అస్త్రం దెబ్బలతో పర లోకానికి పంపబోతున్నావా?” అని అడిగాడు.

ఆ ప్రశ్నకు జయశీలుడు నవ్వి, “సాధకా! ఇంత దూరాన్నుంచి ఆ ఇద్దర్శి బాణంతో గురిగా కొట్టడం అంత తేలిక అనుకుంటు న్నావా? ఇవి మామూలు బాణాలు. బ్రహ్మా స్త్రాలో, నాగాస్తాలో కాదు!” అన్నాడు.

ఇది విన్న మరుగుజ్జురాణి, నీ అభి ప్రాయం ఏమిటన్నట్టు తన సేనానికేసి చూసింది. సేనాని తనపాటేలు వాహనం మీద ధీమాగా బళ్ళెం ఎత్తి పట్టుకుని జయశీలు డితో, “అయ్యా, మీరు ఆ దుర్మార్గులకేసి బాణం కొట్టండి, చాలు! ఇంతవరకూ మా శత్రువులు బళ్ళెంపోటు ఎలాంటిదో తప్ప, బాణం దెబ్బ ఎరగరు. మీ బాణం పోయి తగల గానే వాళ్ళు భయకంపితులైపోతారు. ఆ సమ యంలో మేము వాళ్ళపై దాడిచేసి, వాళ్ళను

ఆ కొండగుట్టదిగువకు తరిమికొడతాం. సాధ్య మైతేవాళ్ళుండే గుడెంమీద పడి, దానికి నిప్పు పెడతాం,” అన్నాడు.

ఆ వెంటనే సిద్ధసాధకుడు శూలం ఎత్తి, “జయశీలా! ఇదే మంచి సమయం. గురి చూసి బాణం వడులు. నరవానరం కట్టు గొలు సులు తెంచుకుని, ఒక మరుగుజ్జువాణ్ణి పట్టుకోవాలని చూస్తున్నది,” అన్నాడు.

జయశీలుడు బాణం ఎక్కుపెట్టి నరవాన రంకేసి వదిలాడు. బాణం రివ్వమంటూ పోయి వానరం నడుముకు తగిలింది. మరు క్షణం అది భీకరంగా అరిచి, తనచేతికి దొరికిన మరుగుజ్జువాణ్ణి కొండగుట్ట కిందికి విసిరి వేసింది. మరుగుజ్జువాడు చావు భయంతో కీచుమంటూ గాలిలో కొట్టుకుని ష్టూండగా, మరుగుజ్జు సేనానాయకుడు, అనుచరులను హెచ్చరించాడు. గొర్రెపాటేలు రౌతులూ,