# మీరే చేసుకోవచ్చు

## కలలు కంటూన్న కొంగ!

తగిన అవకాశం కోసం ఎదురు చూస్తూన్నవాళ్ళను కొంగ జపం చేస్తూన్నట్టు చెప్పడం అలవాటు. పాడవాటి ముక్కు, వంకరమెడ, పుల్లల్లాంటి కాళ్ళు, తెల్లటి రంగు కారణంగా కొంగలు పిల్లల్ని బాగా ఆకర్షిస్తాయి. మనుషుల్లో లాగే, కొంగల మంచితనం, స్నేహం, మోసం, మొదలైనవాటిని తెలియజేసే కథలు కోకొల్లలుగా ఉన్నాయి.

ఒంటికాలి మీద కాదుగాని, రెండు కాళ్ళ మీద నిలబడి కలలు కంటూన్న కొంగబొమ్మను మీరే తయారుచేసుకో

వచ్చు. ఇది మీ సృజనాత్మక శక్తికి పని కల్పించి, మనచేతుల తోనే చేసుకున్న బొమ్మ అనే తృప్తినిస్తుంది.

పక్క పేజీలో ఉన్న రేఖాచిత్రాన్ని అనుసరించి, అదనపు భాగాలను తొలగించి, కొంగరెక్కలు, తలతో కలిసిన ముక్కు, కళ్ళు, కుచ్చు, కాళ్ళు, పాదాలు విడివిడిగా కత్తిరించుకోవాలి.

మొదట పాదాలను వేరొక దళసరి కార్డుబోర్డు మీద అతికించి రంధ్రంతోసహా అలాగే కత్తిరించుకోవాలి. తరవాత రెండు దృఢమైన సన్నటి పుల్లలను తీసుకుని కాళ్ళకు సంబంధించిన భాగాలను వాటికి చుట్టి అతికించుకోవాలి. ఆరిన తరవాత కిందివైపున పాదాల రంధ్రాలలో దూర్చి, గట్టిగా అమర్చుకోవాలి.