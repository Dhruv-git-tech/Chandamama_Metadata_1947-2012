ధర్మమేదైవం

సోమనాథం, చింతపల్లి ఊరుకు దగ్గర్లో వున్న
కొండమీది వరసిద్ధి వినాయకుడి గుడిలో
ప్రధానోద్యోగి. అతడు ఉదయానే గుడికి
బయల్దేరుతూండగా, అతడి భార్య సుబ్బ
లక్ష్మి “మీకు ఆ మధ్య ఒకటికి రెండుసార్లు
చెప్పాను, అమ్మాయికి పెళ్ళీడు వచ్చిందన్నది
మీకు తెలియంది కాదు. పై ఏడు అబ్బాయి
పైచదువులు చదవడానికి పట్నం వెళ్ళాలం
టున్నాడు. మీ ఆదాయం ఏమో, ఎక్కడ
వేసిన గొంగలి అక్కడే అన్నట్టు వున్నది. మన
ఈసమస్యలు ఎలా తీరుతాయో తెలియడం
లేదు. నాకేమో రాత్రుల్లో నిద్రపట్టడం కూడా
లేదు. నేను ఎంత చెపుతున్నా మీకు చీమ
కుట్టి నట్టుగా కూడా లేదు!” అన్నది.

సోమనాథం భార్యకు సమాధానం చెప్ప
కుండా మౌనంగా బయటికి వెళ్ళిపోయాడు.
అతడికి ఏమీ పాలుపోవడం లేదు. తను

చేస్తూన్న ఉద్యోగానికి మించి అదనంగా ఆదా
యంవచ్చే మార్గమేదీ అతడికి తెలియదు.

సోమనాథం చదువు పూర్తిచేసి, ఉద్యోగం
కోసం వెతుకుతున్న సమయంలో - ఆ ఊరి
రైతులు చెరువులో పూడిక తీస్తూంటే, వినా
యకుడి విగ్రహం ఒకటి బయటపడింది.
ఊళ్ళోవున్న ధనికుడొకాయన అప్పటికప్పుడు
గుడి కట్టించడానికి ముందుకొచ్చాడు. గుడి
కట్టడం పూర్తయ్యాక, ఆ ధనికుడు ఊళ్ళో
చదువుకుని నిరుద్యోగిగా ప్రస్తుతిస్తా
గుడిలో ఉద్యోగిగా నియమించి, గుడి నిర్వ
హణ బాధ్యతలు అప్పగించి, జీతభత్యాలు
ఏర్పాటు చేశాడు.

క్రమంగా గుడికి వచ్చే భక్తుల సంఖ్య
పెరిగింది. వినాయకుడికి కోరిన కోరికలు తీర్చే
దేవుడుగా ప్రసిద్ధి వచ్చింది. చుట్టుపక్కల
గ్రామాల నుంచి కూడా భక్తులు రాసాగారు.