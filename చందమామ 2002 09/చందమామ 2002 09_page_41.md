జైలుపాలయ్యాడు. ఓడ రాజు వశమయింది.

వెళ్ళినఇద్దరు కొడుకుల కోసం వర్తకుడికి బెంగ పట్టుకున్నది. వాళ్ళను వెతుక్కుంటూ తనే వెళ్ళాలనే నిర్ణయంతో ప్రయాణ సన్నాహాలు చేయ సాగాడు. ఆ సంగతి తెలిసిన ఆయన మూడవ కొడుకు మంగేశుడు తండ్రిని వారించి, “నాన్నామీకు వయోభారం పైబడుతున్నది. సుదూర ప్రయాణం తట్టుకునే శక్తి మీకు సన్నగిల్లింది. నేనే వెళ్ళి అన్నలను మెంటబెట్టుకు వస్తాను,” అన్నాడు.

తండ్రి అందుకు అంగీకరించాడు.

మంగేశుడు ఓడలో ప్రయాణమై అన్నలు వెళ్ళిన మార్గంలోనే వెళ్ళి, వాళ్ళు చేరుకున్న ద్వీపాన్ని సమీపించి, రేవు సమీపంలో ఉన్న ప్రకటనాఫలకాన్ని చూశాడు. అన్నలిద్దరూ ఆ ప్రకటనను చూసి, యువరాణిని కనుగొనే ప్రయత్నంలో జైలుపాలై ఉంటారని గ్రహించాడు.

అతడు నగరంలోకి వెళ్ళి, తన అన్నల గురించి వర్తకుల వద్ద విచారించాడు. ఎవరూ చూడలేదన్నారు. ఆఖరికి అతనఁ రాజుగారి ఉద్యానవనంలో చెట్లకు నీళ్ళు పడుతూన్న ఒక మధ్యవయస్కురాలి దగ్గరికి వెళ్ళాడు. ఆమె అతన్ని కొంతసేపు పరిశీలనగా చూసి, “నిన్ను పోలిన ఇద్దరు యువకులు యువరాణిని వెతికి తెస్తామని చెప్పి వెళ్ళారు. అయితే, వాళ్ళు ఆ పనిని సాధించలేక జైలుపాలయ్యారు. వాళ్ళ ఓడలను రాజుగారు వశురచుకున్నారు,” అన్నది.

“వాళ్ళిద్దరూ నా అన్నలే. వాళ్ళనెలా గైనా జైలు నుంచి విడిపించాలి. యువ రాణి ఎక్కడున్నదో తెలుసుకుని, ఆమెను వివాహమాడాలని కూడా ఉంది. ఈవిషయంలో నీసాయంకావాలి. చేయగలవా?” అని అడిగాడు మంగేశుడు.

“యువరాణి ఎక్కడుందో నాకు

తెలిసివుంటే, ఆసంగతి నా కొడుక్కు చెప్పి, ఆమెను నా కోడలిని చేసుకునేదాన్ని కదా నాయనా? అయితే, ఒకటి మాత్రం రూఢిగా చెప్పగలను. రాజభవనంలో ప్రవేశించి యువరాణిని వెతకడం ఒక్కటే ఆమెను కనుగొనడానికి సరైన మార్గం. అంయితే, రాజభవ నంలో ప్రవేశించడం చాలాకష్టం. పిట్టకూడా లోప లికి వెళ్ళజాలదు,” అన్నది ఆమె.

“అమ్మా! నువ్వు చాలా తెలిమైనదానివి. దయ చేసి నువ్వే ఎలాగైనా ఈ విషయంలో సాయపడాలి!” అన్నాడు మంగేశుడు.

ఆమె కొంతసేపు ఆలోచించింది. ఆ తరవాత తన యోచనను మెల్లగా మంగేశుడికి చెప్పింది. దాన్ని వినగానే మంగేశుడి ముఖం ఆనందంతో వెలిగిపోయింది. “అలాగే చేద్దాం. చాలా కృతజ్ఞతలు!” అన్నాడు. ఆమె మంగేశుణ్ణి స్వర్ణకారుడి దగ్గరికి వెళ్ళి, బంగారంతో బోలుగా ఉన్న పెద్ద