శివుడి తెలివి!

పూర్వం సిరిపల్లెలో కొమరయ్య అనే రైతు వుండేవాడు. అతడికి ఒకే ఒకమగబిడ్డమాత్రమే కలిగాడు. వాడు ఈడువాడయ్యాకదగ్గరబంధు పుల అమ్మాయితో వివాహం జరిపించారు. ఒకటి న్నర సంవత్సరాలకాలం జరిగేసరికి, కోడలు చక్కటి మగబిడ్డను కన్నది. కొమరయ్య దంపతులు మనవణ్ణి చూసి పరమానందం చెందారు.

అయితే, మనవడు నెల రోజుల బిడ్డగా వుండగా, కొమరయ్య కొడుకూ, కోడలూ పల్లెకు దాపులనున్న ఏటికాలువను బల్ల కట్టుపైన దాటుతుండగా జరిగిన ప్రమాదంలో ఇద్దరూ కాలం చేయడం జరిగింది.

తమకు దాపురించిన దౌర్భాగ్యానికి నిద్రా హారాలుకూడా మానుకుని అదేపనిగా విలపి స్తున్న కొమరయ్య దంపతులు, ఇరుగూ పారుగూ నూరిపోసిన ధైర్యవచనాలతో నెమ్మదిగా కోలుకున్నారు. వాళ్ళు మనవణ్ణి

పల్లెలో వున్న నీలకంఠ దేవాలయానికి తీసుకుపోయి, అక్కడి పూజారి గంగాధర భట్టు మాట ప్రకారం, బిడ్డకు శివుడు అని పేరుపెట్టి, వాడు మృత్యుంజయుడిగా కల కాలం వర్ధిల్లాలని కోరుకుంటూ ఈశ్వరుడికి మొక్కులు మొక్కారు.

ఆ శివుడు ఇప్పుడు పెళ్ళీడు కుర్రవాడు. వాడి చక్కదనాన్ని గురించీ, తెలివితేటల గురించీ పల్లెలో అందరూ గొప్పగా చెప్పుకునే వారు. వృద్ధపూజారి గంగాధరభట్టుకు, వాడంటే ఎంతో మురిపెం. తాతతో కలిసి ఇంచుమించు ప్రతిరోజూ ఆలయానికి వచ్చే శివుడితో కాసేపైనా కబుర్లు చెప్పనిదే ఆయ నకు నిద్రపట్టదు.

ఒకనాటి సంజైవేళ, యధాప్రకారం గుడికి వచ్చిన తాతా మనవలిద్దరూ, ఈశ్వర దర్శనం చేసుకుని, మంటపంలో విశ్రాంతిగా కూర్చుని వున్న గంగాధరభట్టు దగ్గరకు వెళ్ళారు.