సింహంబొమ్మను తయారుచేయించమన్నది.
బొమ్మసిద్ధంకాగానే, ఆమె దానిని రాజభవనానికి
తరలించుకుని వెళ్ళి రాజు ముందుంచి, “మహా
ప్రభూ! ఈ బంగారు సింహం చక్కగా పాడగలదు.
తమకోసం దానిచేత పాడించమన్నారా?” అని
అడిగింది.

“సింహంబొమ్మ పాట పాడుతుందా? ఏదీ పాడించు చూద్దాం!” అన్నాడు రాజు.

ఆమె సింహంకేసి తిరిగి, “మృగరాజా! ఏదీ రాజుగారికి ఒక పాట పాడి వినిపించు!” అన్నది.

మరుక్షణమే సింహం బొమ్మనుంచి మధుర గంభీరస్వరంతో ఒక పాట వినిపించింది.

దానిని విన్న రాజు పరుమానందుంచెంది, “ఆహా! అద్భుతం!” అని ఆ స్త్రీకేసి తిరిగి, “దీనికి ఎంత ధనం కావాలో చెప్పు,” అన్నాడు.

“క్షమించాలి ప్రభూ! ఈ సింహం అమ్మకా నికికాదు. ఇది ఒక పరదేశీయుడిది. ఆయన మా ఇంట్లో బచేసి ఉన్నాడు. రేపే వాళ్ళ రాజ్యా నికి బయలుదేరుతున్నాడు. వింతగా ఉందికదా అని తమకు చూపుదామని తీసుకువచ్చాను, అంతే!” అన్నది ఆమె.

“అలాగా! అయితే ఈపూటకు దీన్ని ఇక్కడే ఉంచి వెళ్ళు. దానిని రాణికి చూపించి రేపు నీకు ఇస్తాను,” అన్నాడు రాజు.

“చిత్తం, ప్రభూ!” అంటూ ఆమె అక్కడి నుంచి వెళ్ళింది.

రాజు దానిని నౌకర్ల సాయంతో రాణి దగ్గరికి తీసుకెళ్ళి చూపాడు. “ఆహా! అద్భుతం ఈ పాట పాడే సింహాన్ని మాయాకు చూపుదాం.” అన్నది రాణి ఉత్సాహంతో.

“అవును. దీనిని చూసిందంటే ఆమె ఎంత గానోసంతోషిస్తుంది,” అని రాజు తలపంకించాడు.

ఆ తరవాత ఆయన సింహం బొమ్మను తన గదిలోకి తీసుకుపోయి నిలబెట్టి, నేలమీద పరచి ఉన్న తివాసీని తొలగించి, అడుగున ఉన్నపలకను

పైకెత్తాడు. అక్కడ ఉన్నమెట్లగుండా కిందికి దిగి వెళ్ళి విశాలమైన నేలమాళిగను చేరాడు. అక్కడి చివరి గదిలో ఒకే రూపంతో ఉన్న పదిమంది యువతులు కనిపించారు. రాజు వారిలో ఒకరిని మాయా అంటూ ఆప్యాయంగా పలకరించాడు.

“నాన్నా, ఇంకా ఎన్నాళ్ళీ నేలమాళిగవాసం? మహాకష్టంగా ఉంది,” అన్నది యువరాణి మాయదేవి.

“ఇంకా కొంతకాలం ఓపికపట్టు తల్లీ! అసలు నేను నిన్నిక్కడ ఎందుకు దాచానో తెలుసా? మన ఖజానా ఖాళీ అయిపోయింది. విదేశాల నుంచి వర్తకుల ఓడలను స్వాధీనపరచుకోవడం తప్ప, దాన్ని నింపడానికి నాకు మరొకమార్గం కనిపించ లేదు. అందుకే ఈ ఉపాయం పన్నాను. మరి కొన్నాళ్ళు ఓర్పు వహించు,” అన్నాడు రాజు కుమార్తెను బుజ్జగిస్తూ.

యువరాణి సరేనన్నట్టు మౌనం వహించింది. అప్పుడు రాజు, “చూడు, నీకు ఎలాంటి కానుక తెచ్చానో,” అన్నాడు సింహాన్ని చూపుతూ.