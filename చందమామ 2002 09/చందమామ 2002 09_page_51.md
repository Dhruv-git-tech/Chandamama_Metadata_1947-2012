నదులు లేక సౌభాగ్యశూన్యంగా భూములు వెలవెలపోతున్నవి, ప్రజలు ఆకాశాన్ని మబ్బుల్ని నమ్ముకొని ఏదో ఒకలాగజీవయాత్ర సాగిస్తున్నారు.

“గంగమ్మలాంటి నది కలిగిన ఉత్తరదేశ ప్రజలు ఎంత పుణ్యం చేసి పుట్టారో! అంత గంగమనకు లేకూయినా అందులో ఒకపాయ మనకు ఏ దేవుడైనా కనికరించి ఇవ్వకూడదా? ముక్కోటి దేవుళ్ళున్నారంటారు. ఎందుకూ? ఒక్కరికీ జాలిలేదు,” అంటూ సామాన్య ప్రజలు తమలో తాము అక్కడక్కడ అనుకుంటున్న మాటలు వినిపిస్తూనే ఉన్నాయి విఘ్నైశ్వరుడి పెద్ద చెవులకు.

అటుపడమటి దిక్కున ఎత్తయిన పర్వత శ్రేణులు, ఇటు తూర్పున చిన్నచిన్న కొండల బారుతో నిండి ఉన్న భూభాగాలు విశాలంగా తూర్పు సముద్రం వరకూ ఊరికే వున్నాయి. ఎక్కువమంది జనులు జంతువుల్నీ, పక్షుల్నీ వేటాడితింటూ ఆటవికజీవనం సాగిస్తున్నారు. సేద్యం మీద ఆధారపడ్డవారు శాపగ్రస్తుల్లా పడరాని అగచాట్లు పడుతూనే ఉన్నారు. సము ద్రంమీద ప్రాణభీతి విడిచి చేపలుపట్టే జాల రులు విశేషంగా కనిపించారు. చాలీచాలని

మేతతో పశుగణాలు బక్కచిక్కి దీనంగా కని పించాయి. తూర్పుతీరం పొడవునా ఎక్కడ జూసినా జాలరిపల్లెలే కనిపించాయిగాని మంచి ఊళ్ళు లేవు.

ఉత్తరభూమితో పోల్చి చూస్తే విఘ్నైశ్వ రుడికి చాలావిచారం కలిగింది. హిమాచల సీమలో ఎటు చూసినా సుందర జలపాతాలతో, రమణీయ సరోవరాలతో, నదీ నదాలతో మనోహరంగా కనిపించే పచ్చని ప్రకృతి కళ కోలాడుతూ ఆనందదాయకుంగా ఉంటుంది. ఇక్కడ పడమటి పర్వతాలు దిష్టిబొమ్మల్లాగ బోడిగా ఉన్నాయి.

ఆపర్వతశ్రేణినడుమసహ్యాద్రి చేరువనున్న లోయలో గౌతముడి ఆశ్రమం మసిబొగ్గుల్లో మరకతంలాగ ఆకుపచ్చగా మిలమిలా మెరుస్తున్నది.

విఘ్నైశ్వరుడికి ఏదో ఆలోచన వచ్చినట్లుగా తల పంకించాడు. ఎలుకను వేగం పెంచమని హెచ్చరికగా తట్టిదక్షిణాదిని, వింధ్యను దాటి ఉత్తరాదిని చేరుకున్నాడు. ఉత్తరభూమి దూరానికి అంతా ఏదో కొత్తగా ఉన్నట్టు కని పించింది. సమీపించేసరికి అక్కడ అంతా అయోమయంగా ఉంది.