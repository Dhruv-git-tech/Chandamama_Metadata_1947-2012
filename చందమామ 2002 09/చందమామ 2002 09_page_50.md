బోదెను, లేత ఆకును అనేకవిధాలుగా ఉపయోగించి స్వామికి మంటపాలనూ, పందిళ్ళనూ అలంకరణ చేసి, బలులు మొదలైనవి మాని సాత్వికారాధనతో స్వామిని భయంలేని భక్తితో అర్థిస్తూ, నాగరికులై విద్యావంతులై ఉన్నత మానవత్వాన్ని సాధించారు. స్వామి నివసించిన కొండపై గొప్ప ఆలయాన్ని శిల్పకళా నిలయంగా నిర్మించి సంగీత నృత్య కవితలతో అలరించి గర్వించ దగ్గ మానవజాతిగా రూపొందారు.

కుర్రవాని రూపంలో వచ్చినదెవరో శబరు లకు తెలియదు, వారి దేవరస్వామియే ఆ రూపంలో వచ్చి తమ అజ్ఞానాన్ని తొలిగించి అనుగ్రహించాడని అనుకున్నారేగాని విఘ్నీ శ్వరుని లీల అని ఎరగరు. విఘ్నీశ్వరుడు అలాగ ఎరుకపడి ఉంటే, విఘ్నీశ్వరుడే

దేవుడని ఆరాధనమొదలపెట్టి, తమ స్వామినే విస్మరించుతారని విఘ్నీశ్వరుడు అజ్ఞాత బాలకుడిగానే ఉండిపోయాడన్న సంగతి స్వామి పదేపదే తలంచుకుని మనసారా విఘ్నీశ్వరుణ్ణి స్మరిస్తూండేవాడు. కైలాసానికి వెళ్ళి విఘ్నీశ్వరునితో, కుమారస్వామితో ఆనందం పంచుకోవాలని తరచూ ఉవ్వి శ్యూరేవాడు.

విఘ్నీశ్వరుడు శబరులను సంస్కరించి మూషిక వాహనుడై ఆకాశమార్గంలో క్రిందకు చూస్తూ ఉత్తరదిశగా తిరుగుప్రయాణం చేస్తున్నాడు. కొండచరియలన్నీ కీకారణ్యాలతో నిండి ఉన్నాయేగాని భూమి అంతా బీడుపడిన మైదానంలాగ కనిపించింది. జలసమృద్ధి ఉంటే కనులపండుగగా పైరు పచ్చగా ఉండవలసింది కాని, నీటి కొరత తీర్చే