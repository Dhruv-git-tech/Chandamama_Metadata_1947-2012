తర్వాత ఆయన చంద్రయ్యతో,
“చంద్రయ్యా, నువ్వు చెబుతున్నదాన్ని బట్టి
ఈ పిల్ల మంచి చురుకైనదీ, తెలివైనదీ అని
తెలుస్తున్నది. ఇదుగో, ఈ శివుడి తెలివీ, బుద్ధీ
మనం ఎరిగినవే. ఇప్పుడు వీళ్ళద్దరిలో ఎవరు
ఎక్కువ గడుగొయో చూద్దామని, నాకు మహా
కుతూహలంగా వున్నది. ఆ పిల్లకేమీ అభ్యం
తరం లేదుకదా, కాస్త కనుక్కో!” అన్నాడు
చిన్నగా నవ్వుతూ.

చంద్రయ్య ఏమంటావన్నట్టు తనవైపు
చూడగానే గౌరి, అభ్యంతరం ఏమీ లేదన్నట్టు
తలాడించింది.

అది చూడగానే భట్టు, శివుడితో, “ఏది
రాబాబూ, మా పిల్లను నీకు తోచినదేదైనా
అడుగు చూద్దాం!” అన్నాడు.

వెంటనే శివుడు ఉత్సాహంగా ముందుకొక
అడుగువేసి, సన్నగా నాజూకుగా వున్న గౌరి
వైపు చూస్తూ, “మీ ఇంటి ద్వారాలన్నీ చిన్న
వేనా లేక పెద్దవీ వున్నాయా?” అంటూ
ప్రశ్నించాడు.

ఆ ప్రశ్నకు గంగాధరభట్టు ముఖంలో
నవ్వు కదలాడగా, కొమరయ్య, చంద్రయ్య
ఇదేం ప్రశ్న అన్నట్టు చూశారు.

గౌరిమాత్రం తల కాస్త పైకెత్తి, పుష్టిగా
కండతేలిన శివుడి శరీరాన్ని ఓరకంట చూస్తూ,
“మాది వ్యవసాయ కుటుంబం. క్షోంచి పని
చేసే రైతుకుటుంబాల ఇళ్ళ ద్వారాలన్నీ
సామాన్యంగా చిన్నవిగానే వుంటాయిగదా!
మావి మీ ఇళ్ళకంటే కూడా కాస్తచిన్నవే,”
అని జవాబిచ్చింది.

చిన్నప్పటి నుంచి తాత గారాబంవల్ల,
భోజనప్రియుడుగా, తిండిపుష్టితో పెరిగిన

శివుడు, గౌరి జవాబు విని కాస్త మొహం
ముడుచుకుని, అయినా తన శరీరం మరీ
ద్వారం పట్టనంతగా లేదుగదా అని తృప్తి
పడుతూ, “సరే లేగానీ, నిండు నీటికడవ
ఉదయానే నీకిస్తే, సాయంత్రానికి అది ఖాళీ
అయిపోతుందా లేక నిండుగానే ఉంటుందా?”
అంటూ రెండవ ప్రశ్న వేశాడు.

దానికి గౌరి, “నీరు వృధా చెయ్యకుండా
అవసరం అయిన మేరకే వాడతాను గనక,
సాయంత్రానికి సగం కడవ మాత్రమే ఖాళీ
అవుతుంది!” అన్నది.

ఆమె పిసినారిగానీ, దుబారాఖర్చు చేసే
మనిషిగానీ కాదని, పాదుపు విలువ తెలిసినదే
నని గ్రహించిన శివుడు అనందిస్తూ, “సరే,
ఎందుకూ పనికిరాని ముసలి ఎద్దుల్ని ఏం
చేయాలంటావు?” అని అడిగాడు.