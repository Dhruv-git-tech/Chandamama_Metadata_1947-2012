సుఖసౌఖ్యాలకూ, మంచి చెడ్డలకూ మూల కారణం, ఆ ఇంటి ఇల్లాలి ప్రవర్తనే అన్న విషయంబాగా గుర్తుంచుకోదగింది. ఇల్లాలి తృప్తి లక్ష్మీదేవినీ, అసంతృప్తి ఇనపగజ్జెల తల్లినీ నట్టింట కొలువుదీరుస్తాయి. కనుక, ప్రతి ఒక్కరూ వివేకంగా బతకటం నేర్చు కోవాలి!” అని, ఎవరికీ ఒక్క మాట మాట్లాడేందుక్కూడా అవకాశం ఇవ్వకుండా లేచి వెళ్ళిపోయాడు.

ఆనాటి రాత్రి మాధవుడు, కమలతో మాట్లాడుతూ, “ఆ సాధువులో ఏదో దైవాంశ వున్నదని, నా నమ్మకం!” అంటూ సాధువును తలచుకుని చేతులు జోడించాడు.

కమల చిన్నగా నవ్వి, “పెళ్ళయిన దగ్గర్నించీ వదిన అసంతృప్తి గమనిస్తూనే వున్నాను. ఆ అసంతృప్తే విశ్వమన్నయ్య మంచితనాన్ని మాయంచేసి, అతడిచేత దొంగతనం చేయించే హీనస్థితికి దిగజార్చింది. ఆ సాధువు మరెవరో కాదు, మామేనమామ కాశీవిశ్వనాధం. ఆయన సహాయంతో ఈ పథకం వేశాను,” అంటూ ఇంకా చెప్పబోతూండగా మాధవుడు ఆశ్చర్యంగా, “జౌరా! మీ మేనమామను వాళ్ళగ్గామం వెళ్ళినప్పుడు ఎన్నోసార్లు చూశాను.

అయినా, సాధువేషంలో ఏమాత్రం అనుమా నించలేకపోయాను,” అన్నాడు.

“ఆయనపురాణ నాటకాల్లో, ఈ వయసు లోనూ ఏదో ఒక వేషం వేస్తూనే వుంటాడు, సరే! మామయ్య, విశ్వమన్నయ్యను బైటికి తీసుకుపోయి ఏం చేశాడో తెలుసా? ‘నువ్వే దొంగవని నాకు తెలుసు, నాయనా! ఇటు వంటి అమర్యాదకరమైన పని ఎందుకు చేశావు?’ అని అడిగాడు. దానికి విశ్వమన్నయ్య ఏడ్చినంతపనిచేసి, వదిన సాధింపులు వేధించులూ భరించలేక, ఆమె ప్రోత్సాహంతో ఈ దొంగతనం చేశానని చెప్పి, ఇకనుంచి ఆమెను తగిన కట్టడిలో వుంచుతానని, ఒట్టుపెట్టుకున్నాడట. ఆతర్వాత అన్నయ్యద్వారా హార్మం తిరిగి, నా పెట్టెలో చేరింది,” అని చెప్పింది.

అంతా విన్న మాధవుడు, “పదిమందిలో బావకు దొంగ అన్న అపవాదు పడకుండా, ఇంటి దొంగను పట్టి, పోయిన హారాన్ని తిరిగి సంపాయించేందుకు చాలా తెలివైన పథకం వేశావు. మెట్టినింటి పరువు మర్యాదలకు అత్యంత విలువనిచ్చే ఇల్లాలే నిజమైన బంగారు హారమని, ఆ సాధుపుంగవుడు ఖచ్చితంగా చెబుతాడు!” అన్నాడు నవ్వుతూ.