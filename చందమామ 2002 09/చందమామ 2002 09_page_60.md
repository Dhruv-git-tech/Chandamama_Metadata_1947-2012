చాలా అరుదు. అందుకే నా వృత్తిఇంతకాలం చక్కగాసాగింది, 'అన్నాడు. వాడి లెక్కన ఇల్లు తాళంపెట్టి ఉండటం చూసికూడా లోపల అలికిడిని పట్టించుకోని వారంతా కళ్ళుండి గుడ్డివాళ్ళే అనుకోవాలి.'

వాడి మాటలకు సంతోషించి తలాడించి, 'అలా అయితే నాలుక ఉండి కూడా మూగ వాళ్ళు ఎవరంటావు?' అని మంత్రి మళ్ళీ అడిగాడు.

దానికి గణపతి, 'నేను ఒకసారి మా వూళ్ళే ఒక ధనికుడివద్ద చిన్న మొత్తం అప్పు చెయ్యవలసి వచ్చింది. వడ్డీ ప్రస్తావన వచ్చి ఆయన నాతో, 'నాలుక ఉండి కూడా మూగ వాళ్ళయినవారికి రూపాయికి నెలకు పావలా వడ్డీ. అలా కానివారికి వడ్డీలేదు, అంటే ఏమి టని అడిగాను. అప్పు తీసుకుని ఇస్తామన్న గడువుకు ఇయ్యక, అదుకుగాను ఏవో అబద్ధాలు చెప్పేవాళ్ళూ, అబద్ధాలు కారణంగా చెప్పి అప్పు అడిగేవాళ్ళూ నాలుక ఉండి కూడా మూగ వాళ్ళేనని ఆయన అన్నాడు,' అన్నాడు.

'చెప్పకుండా పోయేది, చెప్పకుండా వచ్చేది చావుగాక మరేదైనా ఉన్నదా?' అని

మంత్రి అందరినీ అడిగాడు. దానికి ఎవరూ సమాధానం చెప్పకపోయేసరికి గణపతే ఇలా అన్నాడు:

'యౌవనం చెప్పకుండా వెళ్ళిపోతుంది గనక జాగ్రత్తగా ఉండాలనీ, చెప్పకుండా వచ్చే అదృష్టాన్ని నమ్ముకుని భ్రష్టుకారాదనీ మాతాత తరుచూ అనేవాడు.'

'అనేకసార్లు చచ్చేవాళ్ళు ఉంటారా?' అని మంత్రి అడిగాడు. దానికి కూడా గణపతే సమాధానం చెప్పాడు:

'నేను ఈ నగరంలో ప్రవేశించి, ఒక ఇంటి అరుగు మీద ఏడుస్తూ కూర్చుని ఉన్న ఒక మనిషిని చూసి, 'ఎందుకమ్మా, ఏడుస్తు న్నావు?' అని అడిగాను. దానికామె, 'ఏడవక ఏం చేసేది, నాయనా? నా భర్త రోజూ చస్తు న్నాడు. నా జీవితమంతా ఏడుపుగానే ఉంది. వీరుడైన నా కొడుకు రెండేళ్ళ క్రితం ఒకేసారి చచ్చాడు. నా భర్త పిరికివాడు, రోజుకు పది సార్లు చస్తాడు,' అన్నది.

గణపతిని కొలువులో చేర్చుకోవచ్చునని ప్రధానమంత్రి రాజుకు సలహా ఇచ్చాడు. గణపతికి ఉద్యోగం దొరికింది.