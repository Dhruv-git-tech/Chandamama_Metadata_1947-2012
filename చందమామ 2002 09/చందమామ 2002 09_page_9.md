సుప్రసిద్ధంకాని సుందరప్రదేశాలు

టైడాలో 'అడవిగంటలు'

విశాఖపట్నానికి 75 కి.మీ. దూరంలో తూర్పుకనుమల మధ్య ఉన్నచిన్నగ్రామం టైడా. ఈ సుందర ప్రాంతంలో అడవిగంటలు (జంగిల్ బెల్స్) అనే ప్రకృతి శిబిరాన్ని ఏర్పరచి అభివృద్ధిచేయడానికి ఆంధ్రప్రదేశ్ పర్యాటకాభివృద్ధి సంస్థ, రాష్ట్ర అటవీశాఖ సంయుక్తంగా కృషిచేస్తున్నాయి. రాష్ట్రంలోని జీవాహనఁ- పర్యాటక-పర్యావరణ-విద్యావికాస పథకాలలో ఇదే మొదటిది!

ఈ జంగిల్ బెల్స్ ప్రకృతిశిబిరం 25 ఎకరాల అటవీ ప్రాంతంలో విస్తరించి ఉంది. మనం ఇక్కడ గుడారాలు, గుడిసెలు, కుటీరాలు, పడకటిండ్లు మొదలైనవాటిని ఏర్పాటుచేసుకోవచ్చు. ఇక్కడరెస్టారెంట్లు, కాఫీ కొట్లు, ప్రకృతి గ్రంథాలయం, వాచ్ టవర్లు, నార ఉయ్యాల ల్లాంటి ఆధునిక సౌకర్యాలు కూడా ఉన్నాయి!

దాపులనున్న అడవులు, పల్లెలు మొదలైనవాటి దగ్గరికి వెళ్ళడానికీ, వివిధజాతుల పక్షులను గుర్తించడానికీ ఇక్కడ శిక్షణ పొందిన 'గైడ్'ల సాయం పొందవచ్చు. పక్షుల అభిమానులకు టైడా ప్రకృతి ప్రసాదించిన ఒకవరంలాంటిది. ఈ చుట్టుపక్కల దాదాపు 350 జాతుల పక్షులు ఉన్నాయి. మీరు అడవిలోని వింతలనూ, వీశేషాలనూ, జంతువుల పక్షుల తీరు తెన్నులనూ తెలుసుకోవాలంటే వాటిని వివరించి చెప్పడానికి తగిన ఉపాధ్యాయులు ఉన్నారు. జంతువుల అడుగు జాడలు ఎలా కనిపెట్టాలి? వివిధ జంతువుల, పక్షుల అరుపులూ, కూతలూ ఫలానా అని ఎలా పోల్చు కోవాలి? ఏ ఏ జంతువులు ఎక్కడెక్కడ దాగి ఉంటాయో గ్రహించడం ఎలాగా? హఠాత్తుగా పులి ఎదురు పడితే ఏం చేయాలి? మొదలైన విషయాలను ఈ ఉపాధ్యాయులు విశదీకరిస్తారు. ఈ సుందర ప్రాంతానికి మరింత శోభను సమకూర్చేవిధంగా ఇక్కడ మచ్చల జింకలు, అరిచే లేళ్ళు, ఎలుగుబంట్లు, చిరుతపులులు, అడవిపంచులు ఉన్నాయి.

అలా అడవిలో వెళుతూ ఉంటే అతి సమీపంలో కొండలూ, గుట్టలూ రా రమ్మని పిలుస్తున్నట్టు కనిపిస్తాయి. ఉత్సాహం గనక ఉంటే, హాయిగా కొండలెక్కి అనందానుభూతిని తనివి తీర పొందవచ్చు!

ఇక్కడికి చేరుకోవడం ఎలాగా? విశాఖపట్నం నుంచి కారు ఏర్పాటుచేసుకోవచ్చు. ఆయనా, రైలులో వెళ్ళడమే ఉత్తమం. ఎందుకంటే దారిపాడవునా మనోహరమైన పచ్చటి ప్రదేశాలు, కొండలు, కోసలు, లోయలు, జలపాతాలు, సౌరంగాలు అంటూ కన్నుల పండువ చేస్తాయి. ఆంధ్రప్రదేశ్ పర్యాటకాభివృద్ధి సంస్థ ప్యాకేజ్ ట్యూర్ ప్లైటిక్ కోచ్‌లో కూడా వెళ్ళవచ్చు!