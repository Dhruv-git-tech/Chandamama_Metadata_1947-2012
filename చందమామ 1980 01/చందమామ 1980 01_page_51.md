పర్తకంతో తృప్తిలేక ఆయనగారు సముద్ర వ్యాపారంలోకి దిగాడు. ఆయన సరు కులు సముద్రంలో ముణిగాయి. వాటితో పాటు ఆయనా ముణిగాడు! బాకీలు మాత్రం మిగిలాయి!'' అన్నాడు యువ కుడు కటువుగా.

'' అయ్యో, పాపం! ఎంత అన్యాయం జరిగిపోయింది! మునిస్వామిగారు నగల వ్యాపారం చేసే రోజుల్లో మా నాన్న ఆయనకు పదివేలు బాకీ పడ్డాడు. ముని స్వామిగారి లాగే మా నాన్నకూ కాలం కలిసి రాక, ఉన్నదంతా పోయింది. ఆఖరు కణంలో ఆయన నాకు ఈ బాకీ తీర్చె భారం అప్పగించి కన్నుమూశాడు. నేమ పదివేలు మిగిల్చి, నా తండ్రి బుణం తీర్చటానికి ఇంతకాలం పట్టింది. మునిస్వామిగారు లేకపోతే మానె, ఆయన కొడుకు కూడా లేడే? ఈ డబ్బు ఎవరికియ్యను? మునిస్వామిగారి పేర సత్రం కట్టించి, మా తండ్రి ఆత్మకు శాంతి కలిగిస్తాను,'' అన్నాడు మురళి.

వెంటనే ఆ యువకుడు, ''అయ్యా. మునిస్వామి కొడుకు ఎక్కడికీ పోలేదు. నేనే మునిస్వామి కొడుకును. మీరు కూడా మా తండ్రి బాకీ వసూలు చెయ్య టానికి వచ్చారని భయపడి మీతో అలా అబద్దమాడాను,'' అన్నాడు.

మురళి ఈ మాటకు నొచ్చుకుని, ''అయ్యా, తండ్రి చేసిన అప్పులకు అలా భయపడాలా? కష్టపడి అయినా తండ్రి బాకీలు తీర్చి, ఆయన పరువు నిలపటం కొడుకు ధర్మం కాదా? మా తండ్రి బాకీ తీర్చటానికి నేను ఎంత శ్రమపడ్డాను! ఈ డబ్బు పెట్టుబడిగా పెట్టుకుని, డబ్బు సంపాదించి, మీ తండ్రి గారి బాకీలు తీర్చు. అంతేగాని అఅప్పులు భారంగా ఎంచకు!'' అంటూ అతనికి పదివేలూ ఇచ్చేశాడు.

మునిస్వామి కొడుకు ఆ డబ్బుతో వ్యాపారం చేసి, లాభాలు గడించి, కొంతకాలానికి తన తండ్రి చేసిన అప్పులన్నీ తీర్చేశాడు.