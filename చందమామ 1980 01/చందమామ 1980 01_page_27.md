# నిజమైన కలలు

సుబ్బిశెట్టి పరమలోభి. ప్రాణం పోతున్నదన్నా పైసా దానం చేసేవాడుకాడు. అలాటి వాడికి ఒకసారి కలలో, “వంద రూపాయలు దానం చెయ్యి; వెయ్యి రూపాయలు లభిస్తాయి!” అని వినపడింది.

శెట్టి అ కలను నమ్మి, వంద రూపాయలతో పేదలకు నంతర్పణ చేశాడు. అతని దూరపు బంధువు ఎవరో చచ్చిపోతూ, శెట్టికి వెయ్యి రూపాయలు ముట్టజెప్పాడు. కల నిజమయింది!

మరికొన్నాళ్ళకు శెట్టికి కలలో, “వెయ్యి రూపాయలు దానం చెయ్యి, పదివేలు లభిస్తాయి!” అని వినపడింది. శెట్టి ఈసారి వెయ్యి రూపాయలతో ఇంకా పెద్ద ఎత్తున దానథర్మాలు చేశాడు. ఆ రోజే శెట్టి దగ్గిర బంధువు చచ్చిపోయాడు. అతని పదివేల రూపాయల ఆ స్త్రేషెట్టికి సంక్రమించింది. మళ్ళీ కల నిజమయింది.

మరి కొంతకాలానికి శెట్టి భార్యకు కలలో, “పదివేలు దానం చెయ్యి, లక్ష రూపాయలు దొరుకుతాయి!” అని వినపడింది.

అమె శెట్టికి ఈ మాట చెప్పింది. కలలో మంచి గురి కుదిరిన శెట్టి పదివేలు పెట్టి ఊరందరికీ విందులు చేశాడు.

ఆ మర్మాడే శెట్టి అకస్మికంగా చచ్చి, తన ఆ స్త్రెషే లక్ష రూపాయలూ తన భార్య పరం చేసి పొయాడు.

ఈసారి కూడా కల నిజమయింది!

—ఇంద్రగంటి నరసింహమూర్తి