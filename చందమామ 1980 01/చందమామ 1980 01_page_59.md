ముని చెప్పిన ఈ మాటకు ఆ ఇద్దరూ సంతోషించి, '‘మహాత్మా. తమ దయవల్ల మాకు మనోవ్యధ పోయింది. మాకు ఆ మంత్రం ఉపదేశించండి,' ' అన్నారు.

ముని వారికి నవాక్షర మంత్రం బీజ సహితంగా ఉపదేశించాడు. వారు ముని వద్ద శలవు తీసుకుని, ఒక నదీతిరాన నిర్ణనప్రదేశంలో ఆకులే ఆహారంగా రెండు సంవత్సరాలు మంత్రం జపించారు. ఒక నాడు కలలో వారిక దేవి ఎర్రని బట్టలు ధరించి కనిపించింది. అయినా వారు తపస్సు మానక, మూడో సంవత్సరమంతా జలమే ఆహారంగా గడిపారు. కాని దేవి సాకాత్కరించలేదు.

వాళ్ళు అత్మాహుతి కావటానికి నిశ్చయించుకుని, ఒక కుండం తవ్వి. అందులో అగ్నిరగిల్చి. తమ మాంసంకోసి అగ్నిలో వేల్చనారంభించే సరికి, దేవి వారికి ప్రత్యక్షమయింది.

‘‘మీ సాహసానికి మెచ్చాను, వరం కోరండి,'' అన్న దామె.

సురథుడు, '‘తల్లీ, శత్రువులకు ఓడి, రాజ్యభ్రష్టణ్ణి అయి పోయి, ఇంత కాలానికి నా పుణ్యం పండి నీదర్శనం సంపాదించాను. నాకు నా రాజ్యం తిరిగి ఇప్పించి, నాకష్టాలు కడతేర్చు, '‘అన్నాడు.

‘‘నువు నీ శత్రువులను ఓడిస్తావు. నీ మంత్రులు నిన్ను కొలుస్తామని వస్తారు. నువు వెయ్యేళ్లు సుఖంగా రాజ్యం చేస్తావు. నీకు మంచికాలం సమీపించింది,'' అని దేవి చెప్పింది.

సురథుడు అలాగే తన గురం మీద తిరిగి వెళ్ళి, శత్రువులను జయించి, తిరిగి రాజ్యం ఏలుతూ, చివరకు దేవి సాయుజ్యం పొందాడు.

వైశ్యుడు మాత్రం, '‘తల్లీ, నాకు సిరి సంపదలు వద్దు, నాకు శాశ్వతమైన సుఖం కావాలి,' ' అన్నాడు.

దేవి అతనికి దివ్యజ్ఞానం ఇచ్చింది. అతను జీవితాంతమూ నిస్సంగుడై తీర్థయాత్రలు చేసి, దేవి సాయుజ్యం పొందాడు.