మహాప్రభూ ! మీరు విచారించకండి ! ' ' అన్నది పెద్దమ్మ.

ఆ రాత్రి పెద్దమ్మ వర్తకుడి కుమారు లకు భోజనం పెడుతూ ఒక చిన్నకథ చెప్పింది. ఆ కథ యిదీ :

“అనగనగా సింహకేతుడని ఒక రాజు. ఆయనకు గుణవతి అని ఒకతే కుమార్తె. ఆమెకు యుక్తపయను వచ్చేదాకా ఒక పండితుడి వద్ద విద్య నేర్పించారు. ఆమె కొరకు వివాహ ప్రయత్నాలు ఆరంభం కాగానే చదువు మాన్పించారు. ఒకనా డామె తన గురువు వద్దకు అనేక వస్త్రాలూ, ఆభరణాలూ, కొంత డబ్బూ తీసుకుని వెళ్ళి గురుదక్షిణ సమర్పించింది. కాని ఆ పండితుడు వాటిని ముట్టక, 'గురు

దక్షిణ ఇవ్వదలచినట్టయితే, నీవు పెళ్ళాడి పరాధినవయేలోపుగా ఒకరాత్రి నా వద్దకు సర్వాభరణాలు ధరించి ఒంటరిగా రావాలి !' అన్నాడు. గుణవతి సరేనని, వెళ్ళిపోయింది.

“తరవాత కొద్ది కాలానికే ఆమెకు వివాహమయింది. వివాహం జరిగిన రాత్రే భర్తతో తన గురుదక్షిణ గురించి చెప్పింది. భర్త, 'సరే, వెళ్లిరా !' అన్నాడు.

గుణవతి నగలన్నీ ధరించి గురువు గారింటికి పొతూండగా దారిలో ఆమెను ఒక దొంగవాడు అటకాయించి, నగలన్నీ ఇవ్వమన్నాడు. లేకపోతే చంపుతా నని బెదిరించాడు. గుణవతి దొంగవాడితో తన గురుదక్షిణ గురించి చెప్పి,