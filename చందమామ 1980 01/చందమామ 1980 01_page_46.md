శిష్యులు వాడి మీద తమకు గల అసూయను గురువుగారి దగ్గిర వెళ్ళబోసు కున్నారు.

‘‘నేనేం చేసేది? వాడు సరస్వతీదేవి అవతారంలా ఉన్నాడు. వాడు నన్నే మించి పోయే టట్టు గా వున్నాడు!’’ అన్నాడు పండితుడు.

విద్యాభ్యాసం చేస్తూండగానే గోవిందు డికి కవిత్వం అబ్బింది. వాడి కవిత్వానికి ఎంతో ఖ్యాతి వచ్చింది. గొప్పగొప్పవాళ్ళు వాణ్ణి తమ ఇళ్ళకు ఆహ్వానించి, కవితా గోష్ఠి జరిపించి, గొప్పగా సత్కరించ సాగారు.

ఇదంతా చూసి పండితుడి శిష్యులకు కన్నెర్రగా ఉండేది.

ఇది చాలనట్టు గోవిందుడు ఒక నాట్య శాల వారికి నాటకం ఒకటి రాసి పెట్టాడు. దాన్ని ప్రదర్శించగా చూసినవారందరూ అద్భుతం అన్నారు. అప్పటినుంచి గోవిందుడు సంస్కృత నాటకాలు అనేకం రాశాడు. వాటికి పుష్కలంగా డబ్బు కూడా వచ్చింది.

క్రియకు పండితుడి పేరు నిలబెట్టిన శిష్యుడు గోవిందుడు ఒక్కడే అయినాడు. మిగిలిన శిష్యులలో ఒక్కడూ ప్రయోజకుడు అనిపించుకోలేదు.

వారందరూ ఏకమై, ‘‘పనిచేసుకుని రెక్కల కష్టం మీద బతకవలసినవాడు మన గురువుగారి చలవ వల్ల మహాకవి అయి కూర్చున్నాడు. మనకేమో కవిత్వం