పూర్వం కృతయుగంలో శ్వేతద్వీపంలో
నారాయణుడు తపస్సు చేస్తూండగా,
బ్రహ్మ మోహనివృత్తికోసం ఆక్కడే
తపస్సు చేయసాగాడు. కొంతకాలానికి
ఇద్దరూ తమ స్థానాలు విడిచి వస్తూ, ఒక
చోట కలుసుకుని, నువ్వెవరు అంటే
నువ్వెవరు అని ఒకరి నొకరు ప్రశ్నించు
కున్నారు.

“నేను చరాచర ప్రపంచాన్నంతటికీ
సృష్టి చేసినవాణ్ణి,” అన్నాడు బ్రహ్మ.

ఆ మాట విని విష్ణువు. “జగత్తునంతా
నేనే సృష్టించానని నా దగ్గిరా చెబుతావు?
నువ్వనగా ఎంత? నేను విష్ణువును.
ఈ సృష్టి అంతా నేను చేసినది. ఆనాడు
నేను మధుకైటభులను చంపి నిన్ను
కాపాడిన మాటకేం చెబుతావు? నువు
వట్టి రాజనుడివి. ఎందుకు నీకింత
గర్వం? నేను నిన్ను పెంచి పెద్ద చేసిన
సంగతీ, దానవులు నీ మీదికి వస్తే నువు
బెదిరిపోయిన సంగతీ కూడా మరచి
ఇలా మాట్లాడతావా? ” అన్నాడు.

“నువు రాక్షసులతో యుద్ధం చేసే
టప్పుడు నీకు జగదంబ్రసహాయం వచ్చిన
మాట మరిచావా? ఎందుకీ బింకాలు?”
అన్నాడు బ్రహ్మ.

ఇలా బ్రహ్మా, విష్ణువూ కీచులాడు
కుంటూండగా వారికొక లింగం కాన

వచ్చింది. వారికి ఇలా మాటలు విని
పించాయి:

“ఓ నారాయణా! ఓ బ్రహ్మా!
మీ వాగ్వాదం కట్టిపెట్టి, నేను చెప్పేది
వినండి. ఈ శ్వేతదీపం మీద ఇప్పుడు
పుట్టుకొచ్చిన లింగానికి ఒకరు చివరా,
ఇంకొకరు మొదలూ చూసి, మీలో ఎవరు
ముందు తిరిగి వస్తారో వారు మీ ఇద్దరిలోకి
గొప్పవాడు.”

ఇద్దరూ ఇందుకు ఒప్పుకు న్నారు.
లింగంయొక్క మొదలు తెలుసుకునే
టందుకు విష్ణువు పాతాళానికీ, దాని చివర
చూసి రావటానికి బ్రహ్మ ఆకాశంలోకి
బయలుదేరారు.