విష్ణువు పాతాళంలోకి ఎంత లోతు
వెళ్ళినా లింగానికి మొదలు కనిపించనే
లేదు. దాని మొదలు తనకు కనిపించ
దేమోనన్న విచారం విష్ణువును బాధించ
సాగింది.

అలాగే బ్రహ్మ ఆకాశంలోకి ఎంత
ఎత్తు వెళ్ళినా లింగంయొక్క చివర కాన
రాలేదు. బ్రహ్మకు ఎంతో సిగ్గూ,
దుఃఖిమూ కలిగాయి. అతను ఏం చెయ్య
టానికి పాలుబోక ఒకచోట నిలిచిఉండగా,
పైనుంచి భూమి కేసి పడుతున్న ఒక
మొగలిపువ్వు కనబడింది. బ్రహ్మ దాన్ని
పట్టుకుని, పరమానందంతో విష్ణువు ఉన్న
చోటికి వెళ్లి, ''నేను లింగం చివర చూసి

వచ్చాను. అక్కడ ఉన్న ఈ మొగలి
పువ్వును తెచ్చాను,'' అన్నాడు.

అప్పుడు విష్ణువు ఆ మొగలి పువ్వుతో,
''ఈ బ్రహ్మ నిజంగా లింగం తలను
చూశాడా? నిన్ను దేవతలు నిజంగా
లింగం మీదదించారా?'' అని అడిగాడు.

''అవును! నిజమే!'' అని మొగలి
పువ్వు విష్ణువుతో అబద్ద మాడింది.

విష్ణువు దాని మాట నమ్మలేక,
''లోకంలో ఆనేకమంది డబ్బుకోసం
దొంగసాక్ష్యాలు చెబుతారు. ఈ విషయంలో
శివుడి మాట తప్ప మరెవరిమాటా నేను
నమ్మను!'' అన్నాడు.

అప్పుడు లింగ రూపం అంతర్ధాన
మయింది. శివుడు విష్ణువుతో, ''మొగలి
అబద్ద మాడింది. అది నాతల మీదినుంచి
కిందపడుతూంటే, దారిలో బ్రహ్మ దాన్ని
చూసి పట్టుకుని తీసుకువచ్చాడే గాని,
అతను నా శిరస్సు చూసినవాడు కాడు,''
అన్నాడు.

అప్పుడే శివుడు మొగలిని తన పూజకు
పనికిరానిదిగా శాపం పెట్టాడు. తరవాత
బ్రహ్మ, విష్ణులు తమ దారిన తాము
వెళ్ళారు.

ముని సురభుడికీ, సమాధి అనే పేరు
గల వైశ్యుడికీ ఈ సంఘటన గురించి
చెప్పి, ఇలా అన్నాడు: