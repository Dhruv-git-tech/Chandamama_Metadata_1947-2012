“పళ్ళులేని ముసలివాళ్ళకైతే అన్నం మెత్తగా ఉండాలి. రాళ్ళు తిని హరా యించుకునే మన కెందుకు ?” అని బండడు తేలిగ్గా అనేసరికి, గండడికి కొంచెం సిగ్గయింది. కాని మెత్త మెత్తని మాంసం తినటానికి అలవాటు పడ్డ గండడికి, ఈ ఉడికి ఉడకని అన్నం మింగుడు పడటంలేదు. మాటిమాటికి అతను గొంతు తడిచేసుకుంటున్నాడు. తినటం మానేస్తే చిన్నతనం!

గండడి అవస్థను గమనిస్తున్న బండడు తనలోతాను నవ్వుకుని, “అమ్మా, నువ్వుల నూనె తీసుకురా!” అని కేకపెట్టాడు.

“బతికానురా, బాబూ! ” అను కున్నాడు గండడు.

కాని బండడి తల్లి తెచ్చినది నువ్వుల నూనె కాదు, ముడినువ్వులు.

“చూస్తారేం ? నూనె పోసుకోండి!” అంటూ, బండడు, తన ఎడమచేతిలోకి కొన్ని నువ్వులు తీసుకుని పిండుకుని, నూనె తెప్పించి, అన్నంలో పోసుకున్నాడు.

ఇలాటిది సాధ్యమని గండడు ఎరగడు, కాని వాడు చేసిన పని తాను మరింత తేలికగా చెయ్యగలనని, తాను కూడా ఇన్ని నువ్వులు చేతిలోకి తీసుకుని, పిండ సాగాడు. అతని చేతులు నొప్పిపెట్టాయి. తప్ప, ఒక్క చుక్క నూనె రాలేదు.

“ఏం, నూనె పడలేదా?” అంటూ బండడు తన ఎడమచేతితో గండడి నువ్వుల చేతిని గట్టిగా పట్టుకుని పిండాడు. గండడి చేతి. నుంచి నూనెతో బాటు వెచ్చగా, నెత్తురుబొట్లు కూడా కారాయి.

గండడి ప్రాణాలు పోతున్నాయి. చచ్చే బాథ! నొప్పి అనటానికి అభిమానం! చివరకు ఎలాగో గొంతు పెగల్చుకుని, “చాలు!” అన్నాడు గండడు.

బండడు గండడి చెయ్యి వదిలి, భోజనం చెయ్యసాగాడు.

“ఇప్పుడే వస్తాను!” అంటూ గండడు లేచి, మండుతున్న చేతిని ఊదుకుంటూ, చీకటిలోపడి తునిది వాడానికి తిరిగి వెళ్ళిపోయాడు.