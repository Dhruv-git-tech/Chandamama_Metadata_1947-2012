తిరిగి వచ్చేట ప్పుడు తన నగలన్నీ ఇస్తానన్నది.

దొంగ ఒప్పుకున్నాడు.

గుణవతి గురువుగారింటికి చేరుకున్నది. గురువుగారు తన శిమ్యురాలి సత్యసంధతకు సంతోషించి, “తల్లీ! నేను చెప్పిన చదువు సార్థకం చేశావు. ఏమి ప్రమాదం రాబోయేదీ కూడా తెలియ కుండానే అన్నమాట నిలబెట్టుకున్నావు. అదే నాకు సరి అయిన దక్షిణ. నీవు వెంటనే తిరిగివెళ్ళి నీ భర్తతో కలకాలం సుఖంగా కాపరం చెయ్యి.” అని ఆమెను హృదయపూర్వకంగా ఆశీర్వదించాడు.

గుణవతి గురువుగారికి నమస్కారం చేసి తిరిగి వస్తూ, దారిలో తన కోసం వేచి వున్న దొంగను చూసి, “ఇవిగో, బాబూ! నా నగలిక నీవుపుచ్చుకోవచ్చు!” అన్నది.

ఈ మాటతో దొంగ హృదయం మారి పోయింది. వాడు గుణవతి కాళ్లపైబడి, “తల్లీ, క్షమించు. నీ వంటి వాళ్ళుండే ఈ ప్రపంచంలో నేను దొంగతనం చేసి బ్రతకలేను,” అంటూ చీకటిలో ఎటో వెళ్ళిపోయాడు.

గుణవతి తిరిగి భర్త వద్దకు వచ్చి జరిగినదంతా చెప్పింది. భర్త చాలా సంతోషించాడు. వారిద్దరూ చాలా కాలం సుఖంగా కాపరం చేశారు.

పెద్దమ్మ చెప్పిన ఈ కథ విని వర్తకుడి ముగ్గురు కొడుకులూ చాలా ఆనందించారు.

“నా కొక్కటే సందేహం. ఈ కథలో చాలామంది ఉదారులున్నారు, కాని ఆందరికన్న ఎవరి ఔదార్యం గొప్పది? ఈ సందేహం నన్ను చాలా కాలంగా పట్టి పీడిస్తోంది. నాయనలారా! మీరేమైనా నా అనుమానం తీర్చగలరా?” అని అడిగింది పెద్దమ్మ.

పెద్దవాడు కొంచెం ఆలోచించి, “వివాహమైన రాత్రే తన భార్యను గురువు