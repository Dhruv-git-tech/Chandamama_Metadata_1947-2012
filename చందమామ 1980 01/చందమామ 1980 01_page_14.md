చిన్న బైరాగి సరే అన్నట్టు తల వూపాడు. పెద్దవాడు మంత్రదండాన్ని పైకెత్తి పట్టుకుని, ''అహాం, ఇహాం, ఉహూం! నిధి ద్వారాలు తెరు!'' అంటూ బలంగా నేల కేసి కొట్టాడు.

అప్పుడైన పెద్ద ధ్వనికి గురు బైరాగి కళ్ళు తెరవకుండానే, ''ఒరే, భైరవ బైరాగి ఎద టే మంత్రాన్ని తప్పుగా ఉచ్చరిస్తున్న పాపి ఎవడు? ఇదే, వాణ్ణి భస్మం చెయ్యబోతున్నాను!'' అంటూ ఇత్తడి, వెండిపువ్వులు తాపడం చేసిన పొట్టి దండాన్నోకదాన్ని పైకెత్తాడు.

తమ గురువు అన్నమాటలకు భయ కంపితులైపోయిన బైరాగి శిష్యులిద్దరూ, అంతలోనే మంత్రదండం దెబ్బ తగిలిన

చోట భూమిలో చిన్న పగులు ఏర్పడి, అందులోనుంచి చివ్వుమంటూ నీరు పైకి ఎగరటం చూసి, సంభ్రమా శ్చర్యాలు చెందారు. గురుబైరాగి కోపంగా పళ్ళు కొరుకుతూ, కళ్ళు తెరవబోయేంతలో, అతడి మీద నీరు జడివానలా పడింది.

భైరవ భైరాగి, ''గురు ప్రభో!'' అంటూ ఎగిరిలేచినిలబడి, ''ఉరుములూ, మెరుపులూ లేని యో వాన ఏమిటి?'' అంటూ దూరంగా కనబడిన శిష్యులకేసి చూసి, ''ఒరే, భూమిలోంచి ఆకాశంకేసి నీటిధార ఎగురుతున్నది, ఏమిటా వింత? ''అన్నాడు.

ఆ మాటతో బైరాగి శిష్యులిద్దరూ కొంచెం ధైర్యం తెచ్చుకుని, ''భైరవ