అయినా తండ్రి చేసిన బాకీ తీర్చటానికి డబ్బు వెనకవేస్తూ వచ్చాడు.

చివరకు ఎలాగైతేనేం, అతని దీక్షిపటించి, పదివేల రూపాయలు పోగయాయి. మురళి దాన్ని తీసుకుని ముని స్వామి ఇల్లు వెదుకుక్కంటూ వెళ్ళాడు. ఆ ఇంట్లో ఎవరో యువకుడు ఉండి, ‘‘ఎవరు మీరు? ఏం కావాలి?’’ అని అడిగాడు.

‘‘మునిస్వామిగారున్నారా? ’’ అని మురళి ఆ యువకుణ్ణి అడిగాడు.

‘‘మునిస్వామిగారు చనిపోయి చాలా కాలమయింది. పోతూ, పోతూ ఆయన తన కొడుక్కు తన బాకీలు అప్పజెప్పి పోయాడు,’’ అన్నాడు యువకుడు.

‘‘ఇప్పుడు మునిస్వామిగారి కొడుకు ఎక్కడ ఉన్నాడు?’’ అని మురళి మళ్లీ అడిగాడు.

‘‘తండ్రి చేసిన బాకీలు తీర్చలేక, ఆ అబ్బాయి ఇల్లు వదిలి పరారీ అయి కూడా చాలాకాలం అయింది,’’ అన్నాడు యువకుడు.

ఈ మాటలు విని మురళి ఆశ్చర్యపోయాడు.

‘‘మునిస్వామిగారు పేరు మోసిన నగల వర్తకుడని చెప్పారే, అలాటివాడు అప్పలపాలు కావటం ఎలా జరిగింది?’’ అని మురళి అడిగాడు.

దానికా యువకుడు, ‘‘ఎలా జరిగిందంటే, ఏం చెప్పాలి? నిష్ణపంలాటి నగల