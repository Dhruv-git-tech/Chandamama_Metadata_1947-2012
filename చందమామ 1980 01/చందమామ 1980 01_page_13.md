ఈ రాజు కోట తలుపుల్ని ఇనుముతో చేయించాడు. దుర్ముఖరాజు కోటతలు పులు కొయ్యవి కావటం వల్ల, మనం వాటికి నిప్పుపెట్టి కాల్చి.. కోటలో ప్రవేశించగలిగాం,'' అన్నాడు.

భల్లూక మాంత్రికుడు ఒరలోంచి కత్తి దూసి, ''ఈ రాత్రికి మనం కోటవెలపలే డేరాలు నిర్మించి, వాటిల్లో వుండబో తున్నాం. కోట తలుపులు ఎలా బద్దలు చేయాలన్న సంగతి, రేపు తీరిగిగా ఆలోచించవలసిందే.'' అన్నాడు.

ఆ మాటలు విని రాక్షసుడు ఉగ్రదండుడు కోపంగా పళ్ళుకొరికి, ''నా రాతి గద కోట ద్వారాలను బద్దలు చేయలేక

పోయింది; గోడలనేమైనా పగలకొట్ట గలదేమో చూస్తాను,'' అంటూ వేగంగా పోయి, గదతో గోడను బలంగా కొట్టాడు. ఆ దెబ్బకు కోట రాళ్ళలో ఒకటి పగిలి, ఒకటి, రెండు ముక్కలు కిందపడినై. ఆ మరుక్షణం గోడలపైన వున్న సైనికులు, ఉగ్రదండుడి కేసి బాణాలు వదిలారు.

భల్లూక మాంత్రికుడు, ఉగ్రదండుణ్ణియిపతికి రమ్మని హెచ్చరించి, కాళీ వర్మతో, ''పర్మా, మర్కటుణ్ణించి, నా మంత్రదండాన్ని, మరెపరైనా మాంత్రికుడు దొంగిలించాడేమో అన్న అనుమానం కలుగుతున్నది,'' అన్నాడు.

భల్లూక మాంత్రికుడు యిలా మాట్లాడు తున్న సమయంలోనే, రాజభవనం ముందు ఎలుగుబంటు పట్టినప్పుడు, మర్కటుడి చేతినుంచి జారిపడిన మంత్రదండాన్ని తీసుకుని, తమ జోలెలో పెట్టుకున్న బైరాగియువకులు; నగరం వెలపల చెరువుగట్టు మీద వున్న మర్రిచెట్టు కింద మంత్రం జపిస్తున్న తమ గురువును సమీపిస్తున్నారు.

ఆ బైరాగి యువకుల్లో పెద్దవాడు చిన్న వాడి నుంచి మంత్రదండాన్ని తన చేతికి తీసుకుని, ''ఒరే, తమ్ముడూ, గురువుగారికి చ్చేముందు ఈ మంత్రదండం మహిమేపాటిదో చూద్దామా? ''అన్నాడు.