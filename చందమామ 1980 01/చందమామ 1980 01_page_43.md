తెమ్మన్నాడు. దొంగ దాన్ని తిని త్వర లోనే చస్తాడు. మనం వెళ్ళి మన డబ్బు తెచ్చుకోవచ్చు.'' అన్నాడు.

ఈ మాట విని బండివాడు తెల్లబోయి, గజగజ వణుకుతూ, ''రంగా, పొంగలి తినకురా!'' అని గట్టిగా ఆరుస్తూ, బండి మీది నుంచి కిందికి దూకాడు.

శ్రీకంతుడు చప్పున వాడి పీక పట్టుకుని, ''దొంగ పీనుగా, దారిదోపిడీలో నీకూడా భాగం ఉన్నదా?'' అన్నాడు.

''బుద్ది గడ్డి తిని ఇలా మొదలు పెట్టాం. నన్ను పదలండి. నా కొడుకు పొంగలి తిని చస్తాడో ఏమో!'' అన్నాడు బండివాడు ఆందోళనతో.

ఇద్దరూ సమీపంలో ఉన్న పాకను చేరుకున్నారు. బండివాడు తొందరగా తలుపు తోసుకుని లోపల ప్రవేశించాడు. వాడి వెనకనే శ్రీకంతుడు కూడా లోపలికి వెళ్ళాడు.

లోపల బండివాడి కొడుకు ఆవురావురు మని సగం పొంగలి అప్పటికే తినేశాడు.

''అందులో ఎలకలమందు ఉన్నదిరా, నాయనా! తినేశావా?'' అన్నాడు బండి వాడు ఏడుపు గొంతుతో.

''ఏడిస్తే విషం విరగదు. నా మిత్రుడింటికి పద. వైద్యుడి చేత విరుగుడు చేయిస్తాం!'' అన్నాడు శ్రీకంతుడు.

సంగతి తెలియగానే రంగడికి నీరసమూ, చెమటలూ ప్రారంభమయాయి. కడుపులో తిప్పడం ఆరంభమయింది.

ముగ్గురూ బండిలో రఘుపతి ఇంటికి చేరారు. శ్రీకంతుడు తండ్రి కొడుకులను వీధిగదిలో కూర్చోబెట్టి, ''ఇక్కడే ఉండండి. వైద్యుడికి కబుదు పెట్టుతున్నాం,'' అని లోపలికి వెళ్ళి. రఘుపతికి జరిగినదంతా చెప్పాడు.

వైద్యుడికోసం ఎదురుచూస్తున్న తండ్రి కొడుకుల కోసం రక్తకభటులు వచ్చి, వాళ్ళను పట్టుకుపోయారు. వెళ్ళేటప్పుడు శ్రీకంతుడు వాళ్ళతో, ''పొంగలిలో ఏ విషమూ లేదు. కాని మీ రోగానికి చికిత్స చేసే వైద్యులు వీళ్ళే!'' అన్నాడు.