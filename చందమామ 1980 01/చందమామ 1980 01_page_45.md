# పండితుడి శిష్యులు

గోవిందుడు ఒక పండితుడి ఇంట పని చేసేవాడు. తాను కూడా చదువుకోవాలనే కోరిక వాడిలో తీవ్రంగా ఉండేది. అందు చేత వాడు తరచుగా తన పని మరిచి పోయి, పండితుడు శిష్యులకు చెప్పే పాఠాలు ఆలకించేవాడు.

ఒకసారి వాడు ఇలాగే పండితుడు శిష్యులకు చెప్పే పాఠం వింటూ చెయ్య వలసిన పనులు మరిచిపోయేసరికి, అది గమనించి పండితుడి భార్య వాణ్ణి నానా మాటలూ అన్నది.

“పనిమాని ఏమి వింటున్నావురా ?” అని పండితుడు వాణ్ణి అడిగాడు.

“నాకూడా చదువుకోవాలని కోరిక,” అన్నాడు గోవిందుడు.

“నీ కోరిక మంచిదే. కాని నీకు అందుకు తగిన అర్హత ఉన్నదా? ఇప్పుడు నేను ఏం పాఠం చెబుతున్నానో చెప్పు.

అలా చెప్పగలిగితే నిన్ను నా శిష్యులలో చేర్చుకుంటాను,” అన్నాడు పండితుడు వాడితో.

ఆయన అలా అనటానికి కారణం ఉన్నది. ఆ రోజు ఆయన బోధిస్తున్న విషయం చాలా కష్టమైనది. వింటున్న శిష్యులలో ఒక్కడికి అది ఇంకా పూర్తిగా అర్థం కాలేదు. గోవిందుడికి అది కొంచె మైనా అర్థం అవుతుందని ఆయన ఊహించ లేదు.

కాని గోవిందుడు దాన్ని అర్థంచేసుకుని, తాను విన్నది ఒక్క ముక్కల్లో పోకుండా చెప్పాడు.

పండితుడు వాడి గ్రహణశక్తిని మెచ్చు కుని, ఆ రోజు నుంచీ వాణ్ణి తన శిష్యులలో చేర్చుకున్నాడు. త్వరలోనే గోవిందుడు పండితుడి శిష్యులందరినీ మించి పొయాడు.