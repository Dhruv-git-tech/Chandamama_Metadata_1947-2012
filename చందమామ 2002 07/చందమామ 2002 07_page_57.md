ఈసారి పరంధామయ్యకు చాలా ఆశ్చర్యం వేసింది. ఆయన భార్యశాంతమ్మకు, ఇదంతా నమ్మశక్యంగా కనబడకపోవడంతో, “ఈ పోలయ్య అక్కడ ఏం నిర్వాకం చేస్తున్నాడో ఏమో! డబ్బుమాత్రం మంచినీళ్ళలా ఖర్చవు తున్నది. భావిలో మాత్రం నీటిచుక్క పడలే దన్నవార్తే మిగిలింది. నా మాట విని, కాస్త తీరిక చేసుకుని పల్లెకు వెళ్ళి రండి,” అని భర్తకు సలహా ఇచ్చింది.

పరంధామయ్య కచ్చేరీకి ఒక రోజు సెలవు పెట్టి, పోలయ్యతోపాటు పల్లెకు బయలు దేరాడు. తీరా పాలంలోకి వెళ్ళిచూశాక తనకు మతిపోయినంత పనయింది. పాలంలో ముప్పై అడుగులదొకటి, నలభై అడుగుల దొకటి, ఏబై అడుగులదొకటి-మూడు బావులు తవ్వించి వున్నాయి!

సట్టే ముప్పై అడుగుల లోతు తవ్వించాను. కొద్దిపాటి ఊట తప్ప, చిన్న జల అంటూ కూడా పడలేదు!” అన్నాడు.

జరిగినదానికి పరంధామయ్య కొద్దిగా నిరుత్సాహ పడ్డా, పోలయ్యతో, “మరేం ఫర్వా లేదు! ఈసారి నలభై అడుగులు తవ్వించు, తప్పక నీళ్ళు పడతాయి,” అంటూ మళ్ళీ డబ్బిచ్చి పంపాడు.

ఈసారికూడా పోలయ్య నీళ్ళు పడలేదనే కబురే పట్టుకొచ్చాడు. పరంధామయ్యలో పట్టుదల పెరిగింది. “సరే, పోలయ్యా! ఏమి యితే అదవుతుంది. ఈసారి ఏబై అడుగులకు తవ్వించు. డబ్బుకు వెనకాడేది లేదు,” అని మరికొంత డబ్బిచ్చి పోలయ్యను పంపాడు.

నాలుగు వారాలు గడిచాకపోలయ్య తిరిగి వచ్చి, యాబై అడుగులు తవ్వించినా నీరు పడలేదని పరంధామయ్యకు చెప్పాడు.

పరంధామయ్య, అతణ్ణి గట్టిగా చీవాట్లు పెట్టి ప్రయోజను లేదని భావించి, “పోలయ్యా, నువ్వు పెద్ద పారబాటు చేశావు. మొదట తవ్వించిన ముప్పై అడుగుల బావినే, మరొక ఇరవై అడుగులు తవ్వించి వున్నా, నిక్షేపంలా నీళ్ళుపడి వుండేవికదా! డబ్బుకు డబ్బు వృధా అవడమేకాక, ఇవతల పాలమంతా గుంటల మయమైపోయింది,” అన్నాడు.

ఇంత జరిగాక పోలయ్యకు తను చేసిన తప్పేమిటో అర్థమైకళ్ళనీళ్ళ పర్యంతమైపోతూ పరంధామయ్య పాదాలు తాకబోయాడు. పరంధామయ్య, అతణ్ణి వారించి, “జరిగిపో యిందాన్ని గురించి బాధపడకు, పోలయ్యా! తక్కినబావులు పూడ్చించి, ఒకబావిని మాత్రం మరికొంత లోతుగా తవ్వించు, తప్పక నీళ్ళు పడతాయి. నాకు ఒకరోజు సెలవే దొరికింది.