ఆ దారిగుండా వెళ్ళే పశుల కాపరులు కొందరు, మిరపకాయలు కోసుకోవడానికి ప్రయత్నించారు. అయితే, “కరుణించి నన్ను ముట్టకండి. నేను మిరపను కాను; తేజిమా లను,” అన్న మాటలు వినిపించడంతో, అవి తేజిమాలదయ్యం మాటలని భావించి పశుల కాపరులు జడుసుకుని పారిపోయారు.

తేజిమాల సవతి తల్లి ఆ మొక్కను పీకి, చిన్నాభిన్నం చేసి బ్రహ్మపుత్ర నదిలోకి విసిరి వేసింది. అది పడినచోట ఒక అందమైన తామర తీగమొలకెత్తింది. కొన్నాళ్ళకు తామరపువ్వు పూచింది. ఆ సమయంలో తమ ప్రయాణాన్ని పూర్తిచేసుకుని ఇంటికి తిరుగు ప్రయాణమైన బ్రిఘు, ఆయన కాబోయే అల్లుడు ఒక చిన్న పడవలో అటు కేసి వచ్చారు. యువకుడు ఆ అందమైన తామరుపువ్వను చూసి, అందుకోవడానికి చేయి సాచాడు.

“దయచేసి నన్ను ముట్టుకోకండి. నేను తామరును కాను; తేజిమాలను,” అంటూ పువ్వు

## సుప్రసిద్ధ దేవీ ఆలయం

అస్సాంలోని నీలాచల్ కొండల మీద దాదాపు 160 మీ. ఎత్తులో కామాఖ్యదేవీ ఆలయం నెలకొని ఉన్నది. భారతదేశం లోని శక్తిపీఠాలలో ముఖ్యమైనదిగా దీనిని పరిగణిస్తారు. దీనికి సంబంధించిన పురాణ గాథలు ఉన్నాయి. మనదేశంలోని సుప్ర సిద్ధమైన దేవీ ఆలయాలలో కామాఖ్యదేవీ ఆలయం కూడా ఒకటి.

విలపించింది. యువకుడు చేయి వెనక్కు తీసుకున్నాడు. ఆ మాటలకు తేజిమాల తండ్రిదిగ్గ్రాంతి చెందాడు. తన కుమార్తె మరణించిన సంగతికూడా ఆయన ఎరుగడు. అయితే, వినిపించిన కంఠస్వరం తన కుమార్తెదే అని ఆయన గ్రహించాడు.

“అమ్మా తేజిమాలా! నువ్వెక్కడున్నావు తల్లి? మీ నాన్న దగ్గరికి రా!” అంటూ కన్నీళ్ళతో పిలిచాడు.

ప్రియమైన తండ్రి కంఠస్వరాన్ని వినగానే, అందమైన తామరపుష్పం తేజిమాలగా మారి పోయింది. తండ్రిని సమీపించి జరిగినదంతా వివరించింది. తన బిడ్డను నానా హింసలు పెట్టి, చంపిన భార్యమీద బ్రిఘుకు పట్టరాని ఆగ్రహం కలిగింది.

ఇంటి గుమ్మంలో తన భర్తా, ఆయన పక్కనే తేజిమాలా, యువకుడూ కనబడగానే కాంచన్‌కు తలపై పిడుగు పడ్డట్టయింది. తన గుట్టు బయటపడిందని గ్రహించింది. బ్రిఘు ఆ దుష్టురాలిని ఇంటినుంచి వెళ్ళగొట్టాడు. అనుకున్న యువకుడితో తేజిమాల వివాహం అత్యంత వైభవంగా జరిగింది.