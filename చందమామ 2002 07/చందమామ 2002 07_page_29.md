హాస్యచతురులు: తెనాలి రామలింగడు

శ్రీకృష్ణదేమాయలు ఒకనాడు విచారంగా ఉండడం గమనించిన మంత్రులు కారణం అడిగారు. “మా తల్లి తన అంతిమ ఘడియల్లో మామిడి పళ్ళు అడిగారు. అది మామిడిపళ్ళ కాలం కాదు గనక, ఇవ్వలేకపోయాను. మామిడిపళ్ళు తినాలన్న కోరిక తీరకుండానే ఆమె మరణించారు. గొప్ప రాజునై ఉండీ కన్నతల్లి చివరి కోరిక తీర్చలేక పోయాను,” అన్నాడు రాజు గాఢంగా నిట్టూరుస్తూ.

“విచారించకుండి ప్రభూ! ఇప్పటికీ మించిపోయిందేమీ లేదు. రాజమాత మనోభీష్టాన్ని ఇప్పుడు కూడా నెరవేర్చవచ్చు. తమరు ఐదు బంగారు మామిడి ఫలాలను పండితులకు దానం చేసినట్టయితే, స్వర్గంలో ఉన్న రాజమాత కోరిక తీరుతుంది. ఆమెకు ఆత్మశాంతి సిద్ధిస్తుంది!” అన్నారు పండితులు.

రాజు పరమానందం చెందాడు. దానం ఇవ్వడానికి పండితులు నిర్ణయించిన ఒక శుభదినాన రాజు ఐదుగురు పండితులకు అయిదేసి బంగారు మామిడి పళ్ళను దానం చేశాడు. పండితులు వాటిని సంతోషంగా పుచ్చుకుని, రాజును మన సారా దీవించారు.

దీన్నంతా దాపులనే ఉండి గమనించిన తెనాలి రామలింగడు పండితులతో, “మా తల్లికూడా ఒక తీరని కోరికతో చనిపోయింది. వచ్చే అమావాస్యనాడు వచ్చారంటే, నేనూ మీకు దానం చేసి, మాతృబుణం తీర్చుకుంటాను,” అన్నాడు.