ఒక అరగంట కాలం గడిచే లోపలే అందరూ కొండ చెరువుగట్టున వున్న మంత్రి గారి గుడారాన్ని సమీపించారు. మంత్రి ధర్మమిత్రుడు అందరికేసీ ఓమారు చూసి, జయశీలుడితో సాదరంగా, “రాజుగారి పిల్లలను అపహరించినవాణ్ణి పట్టినందుకు నిన్ను అభినందిస్తున్నాను. ఆ దుర్మార్గుడు వాళ్ళను ఎక్కడ దాచాడు?” అని అడిగాడు.

జయశీలుడు, మంత్రికి జరిగినదంతా వివరంగా చెప్పి, “మంత్రివర్యా, ఈ మకర కేతుకు ముందు శస్త్రం చేసి, శరీరం నుంచి కత్తినీ, బాణాన్నీ బయటికి లాగి, గాయాలు మానిన తర్వాత ప్రశ్నించడం బావుంటుంది,” అన్నాడు.

“అలాగే చేద్దాం. అప్పుడు నిజం చెప్పక పోతే ఈ మొసలి ముచ్చును ఏనుగులచేత తొక్కించి మరీ చంపిస్తాను,” అన్నాడు మంత్రి ధర్మమిత్రుడు.

ఈ సంభాషణ అంతా వింటున్న మకరకేతు, “జయశీలా, జలగ్రహం నీరు తాగి చాలా రోజులైంది,” అని విశాలంగా వున్న చెరువును అన్నివైపులా తల తిప్పి

పరీక్షగా చూసి, “దీనిలోకి ఏ కొండ కోసల నుంచో లేక ఏ నదీ పాయనుంచో నీరు ప్రవహిస్తున్నట్టున్నది! సరే, జలగ్రహాన్ని చెరువులో దింపి, దాని దాహం తీర్చుతాను,” అన్నాడు.

“అలాగేచెయ్యి. కాని, నేనూ, సాధకుడూ కూడా నీ పక్కనే జలగ్రహం మీద వుంటాం. అలాకాకపోతే, నువ్వు ఏదైనా మోసం చేసే అవకాశం వున్నది,” అంటూ జయశీలుడు పోయి జలగ్రహం మీద నిలబడ్డాడు. సిద్ధ సాధకుడు కూడా చప్పున వెళ్ళి అతడి పక్కన నిలబడ్డాడు.

మకరకేతు, జలగ్రహాన్ని అదిలించి చెరు వులోదిపి, దాన్ని బాగా లోపలికి తీసుకుపోయి, “జయశీలా, నాకు చావు ఎలానూ తప్పనట్టు స్నది. అది గాయాలు మానినతర్వాత అయితే నేం, ముందుగా అయితేసేం!” అని ఒకక్షణం ఆగి పెద్ద గొంతుతో, “హా, మాయాసరోవరే శ్వరా!” అంటూ కేక పెట్టి, “జలగ్రహా! నీట మునిగి దారి తియ్యి,” అన్నాడు.

మరుక్షణమే జలగ్రహం, జయశీలుడూ, సిద్ధసాధకులతో పాటు చప్పున నీళ్ళలోకి మునిగింది.
- (ఇంకావుంది)