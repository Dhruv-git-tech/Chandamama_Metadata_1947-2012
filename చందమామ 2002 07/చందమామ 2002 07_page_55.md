పట్నంలో వజ్రాల వ్యాపారి తన వజ్రాల మీద ఆశవదులుకున్నాడు. కీలుడి తండ్రి వాటిని తెచ్చి ఇచ్చేసరికి, ఆయన ఆశ్చర్యా నందాలలో మునిగిపోయి, “ఈ కాలంలో మీవంటివారు చాలా అరుదు! నావల్ల మీకే సాయం కావాలన్నానిస్సంకోచుంగా అడగండి,” అన్నాడు.

కీలుడి తండ్రి తానున్న చిక్కుపరిస్థితులగురించి చెప్పుకున్నాడు. వజ్రాల వ్యాపారి పెంటనే, “అయ్యో! ఆ న్యాయాధికారి నాకు మంచి మిత్రుడు. మీకు క్షణాలమీద న్యాయం జరిగే ఏర్పాటు చేస్తాను,” అంటూ, కీలుడి తండ్రిని న్యాయాధికారి ఇంటికి తీసుకు పెశ్చాడు. తన ఇంటి కాపలా భటులు లంచ గొండులుగా మారారన్న విషయం ధృవపడ గానే, న్యాయాధికారి వాళ్ళను పనినుంచి తొలగించి, కీలుడి తండ్రికి, అతడి దాయ దుల నుంచి తిరిగి ఆస్తిని ఇప్పించేందుకు గట్టి ఏర్పాట్లు చేశాడు.

పట్టరాని సంతోషంతో ఇంటికి తిరిగి చెచ్చిన తండ్రినుంచి జరిగినుది విన్నకీలుడు, “నాన్నా! మనకీ కోతివల్లనే ఆస్తిపాస్తులు తిరిగి లభిం చాయి. దీన్నిమను పెంచుకుందాం,” అన్నాడు.

“తుప్పు, బాబు! మనకెంతో మేలు చేసిన ఈ కోతి స్వేచ్ఛను మనం హరించాలనుకో కూడదు,” అన్నాడు కీలుడి తండ్రి.

కీలుడు నిస్సహాయంగా కోతివంక చూశాడు. అది సైగలతో కీలుడి తండ్రినే మెచ్చుకున్నది. అదీ మరి అనుభూతద్వారా బ్రతుకును గురించిన పాఠాలు నేర్చుకుంది కదా!

వారుతర్వాత, కీలుడికుటుంబం కోతిని కొండమీది రాముడి గుడికి తీసుకు వెళ్ళి, అక్కడ విడిచిపెట్టారు. తమను కష్టాల నుంచి గట్టెక్కించినందుకు, శ్రీరాముడికి పూజలు చేసి తమ భక్తిని వెల్లడించుకున్నారు. అప్పటి నుంచీ కీలుడి కుటుంబం ప్రతి ఏటా రాముడి గుడికి వెళుతూండేవారు. తలిదం డ్రులు రాముడి దర్శనం కోసమే అయినా, కీలుడు మాత్రం రాముడికంటే మిన్నగా, తన రామబంటును చూడాలనే వెళుతూండే వాడు. అంతేకాదు, ఎవరైనా చిన్న పిల్లలు కోతులపై రాళ్ళు విసురుతూంటే చూసి, “ఒరే, అలా కోతులపై రాళ్ళు విసరకండిరా! ఆదరిస్తే అవి మనకు వజ్రాలు తెచ్చివ్వగలవు,” అని తన కథను చెబుతూండేవాడు.