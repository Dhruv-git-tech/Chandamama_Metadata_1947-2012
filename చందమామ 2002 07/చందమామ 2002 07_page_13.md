తమను చుట్టుముట్టిన ఆశ్వికులు,
రాజుగారి సైన్యంలోని వాళ్ళని జయశీలుడు
గుర్తించాడు. అతడు వాళ్ళతో, “అదుగో, ఆ
వింత ఏనుగుమీద మొసలి ఆకారంలో
కనిపిస్తున్నవాడు, రాజుగారి బందీ. పారిపో
కుండా చూడండి,” అన్నాడు.

ఆశ్వికుల నాయకుడు, మకరకేతునూ,
జలగ్రహాన్నీ పరీక్షగా చూసి, ఆశ్చర్యంతో ఒక
క్షణకాలం స్తుంభించిపోయి, “వీడెవడు;
రాక్షసుడా, ఏదైనా దుష్టపిశాచమా?” అని
అడిగాడు.

“అయ్యా, వాడు ఆరెండూ కాదు. అట్లని
వాడు ఫలానా జాతివాడని తేల్చి చెప్పడం
కూడా సాధ్యపడదు,” అన్నాడు జయశీలుడు.

ఇంతలో సిద్ధసాధకుడు, బోయగణా
చారిని పట్టుకుని కొంతదూరం తీసుకు
పోయి, విల్లంబులు ఎత్తిన బోయవాళ్ళతో,
“వీడు నిజమైన కాళీభక్తుడు కాదు; ఒట్టి
కపటి! మీరు బాణాలను వీడి గుండెల్లో
దూసుకుపోయేలా కొట్టండి!” అని చెప్పాడు.

అది వింటూనే బోయగణాచారి చావు
భయంతో గడగడలాడిపోతూ, సమీపానికి
వచ్చిన జయశీలుడితో, ”మహాప్రభో! నన్ను
మా బోయ అమాయక వెధవల నుంచి రక్షిం
చండి. బాణం దెబ్బలు, కత్తి దెబ్బలకన్న
మహాబాధ కలిగిస్తవి,” అన్నాడు.

“చచ్చేందుకు బాణం దెబ్బలయితేనేం,
కత్తిపోటు అయితేనేం! ఇక ఆట్టే వాగక కదలా
మెదలకనిలబడు,” అన్నాడు సిద్ధసాధకుడు
కోపంగా.

బోయవాళ్ళు బాణాలు గురి చెయ్యబో
యేంతలో, జయశీలుడు ఆగమని వాళ్ళను

“నా కాళ్ళ పారాణిమాటేవిటి? వాడి రక్తం
పారాణిగా పెట్టుకోందే, నేను శాంతించను.
నేను కాళిని, బోయమహంకాళిని!” అంటూ
బోయగణాచారి, జలగ్రహం కేసి రెండడు
గులు వేశాడు.

జయశీలుడు, జలగ్రహం మీది నుంచి
కిందికి దూకి, గణాచారి జుట్టు పట్టుకుని,
“ఒరే, అబద్దాల మారిముచ్చూ, ఇప్పుడు
నిజం చెప్పు! నిన్నావేశించింది మహంకాళా?
విప్ప- ఈతచెట్ల కల్లో?” అని అడిగాడు.

“నమ్మితినమ్మా బోయమహంకాళమ్మా
రక్షించు! రక్షించు!” అంటూ గణాచారి
పెద్దగా అరిచాడు.

ఆ మరుక్షణం, “హేయ్, ఆగండి!
ఏమిటీ గందరగోళమంతా?” అంటూ పది
మంది ఆశ్వికులు ఈటెలు ఝుళిపిస్తూ
వేగంగా వచ్చి, అందరినీ చుట్టుముట్టారు.