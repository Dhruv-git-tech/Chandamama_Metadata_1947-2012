# ఏమిటి దాని గొప్ప?

హోడ్డా, అల్సెహిర్ అంగడి వీధిలో వెళుతూండగా, ఒక మనిషి, “కేవలం యాబై అక్సీన్ నాణాలే. అద్భుతమైన పక్షి. రండి బాబూ, రండి. విలక్షణ మైన ఈపక్షిని యాబై అక్సీనాణాలకే కొను క్కోండి,” అని పిలవడం గమనించాడు.

ఆ అద్భుతమైన పక్షి ఏమిటా అని చూడ డానికి అతడి చుట్టూ జనం మూగి ఉన్నారు.

నజీరుద్దీన్ హోడ్డా కూడా ఆ మనిషి అమ్మ జూపుతూన్న పక్షి ఏమిటో చూద్దామని దగ్గరికి వెళ్ళాడు. అతడి చేతిలో ఒక మామూలు చిలుక ఉంది. సాధారణంగా ఒక కోడి ఐదు నాణాలకే వస్తుంది కదా! మరి, ఈ చిలుక ప్రత్యేకత ఏమిటా అని హోడ్డా ఆశ్చర్యపోయాడు.

“మిత్రమా! యాబైనాణాలకు అమ్మజూపుతూన్న ఆ పక్షి ప్రత్యేకత ఏమిటో చెబుతావా?” అని అడిగాడు అతన్ని.

“బాబూ, ఇది అల్సెహిర్ లో ఎక్కడ పడితే అక్కడ కనిపించే మామూలు పక్షి కాదు. ఇది చిలుక. చాలా ప్రత్యేకమైనది,” అన్నాడు అతడు చిలుక రెక్కలను నిమురుతూ.

“మామూలు పక్షిలాగే కనిపిస్తోంది. అయినా దాని ప్రత్యేకత ఏమిటి?” అని అడిగాడు హోడ్డా.

“క్షమించాలి! ఈ పక్షి పేరు చిలుక. ఇది మాట్లాడగలదు!” అన్నాడు అతడు.

హోడ్డా మనసులో ఒక ఆలోచన తళుక్కు మన్నది. ఇంటికి తిరిగివెళ్ళి, కోళ్ళ గుట్లో ఉన్న ఒక సీమకోడిని చంకెత్తుకుని అంగడి వీధికి వచ్చాడు. చిలుకను అమ్మజూపుతూన్న మనిషికి దాపులనే నిలబడి, “రండి బాబూ, రండి. ఈ

అద్భుతమైన సీమకోడిని మందనాణాలకే ఇస్తాను,” అని గట్టిగా పిలవసాగాడు.

పక్కనున్న చిలుక వ్యాపారి ఉలిక్కిపడ్డాడు. హోడ్డాకేసి తిరిగి, “ఏమిటి నీ కోడికి ఉన్న గొప్పదనం? అది మామూలు సీమకోడే కదా. వంద నాణాలు ఎందుకు అడుగుతున్నావు?” అని అడిగాడు.

“అయితే, నువ్వు నీ చిలుకను యాబై నాణాలకు అమ్మజూపుతున్నావా, లేదా?” అని ఎదురు ప్రశ్న వేశాడు హోడ్డా.

“అవును. నా చిలుక మాట్లాడ

గలదని ముందే చెప్పాను కదా? నీ కోడి కూయ డంతప్ప మరేం చేయగలదు? ఏమిటి దాని గొప్ప?” అన్నాడు అతడు వెటకారంగా.

“ఆహా! నా కోడి ఒక్క కూతవేయడమేనా? ఆలోచించ గలదు కూడా!” అన్నాడు హోడ్డా.

ఇది వింటూనే అక్కడ చేరినవాళ్ళు విరగ బడినవ్వుతూ ఎవరిదారినూళ్ళు వెళ్ళిపోయారు.