అమావాస్యనాడు పండితులు రామలింగడి ఇంటికి వచ్చారు. తెనాలి రామలింగడు భక్తితో తల్లికి తర్వణం వదిలాక, ఒక్కొక్క పండితుణ్ణీ విడివిడిగా లోపలికి రమ్మన్నాడు. అలాగే ఒక్కొక్కరుగా వెళ్ళారుగాని, పండితులు తిరిగి వచ్చేప్పుడు చేతిని వస్త్రంతో క్షుకుని గంభీరంగా కనిపించారు.

వాళ్ళు తీన్నగా వెళ్ళి, రాజును దర్శించి, వాతలతో కాలిన తమ చేతులను చూపి జరిగింది చెప్పి, తెనాలి రామలింగణ్ణి తగిన విధంగా శిక్షించమని మొరపెట్టుకున్నారు.

రాజు భటులను పంపి రామలింగణ్ణి పిలిపించాడు. ఆయన రాగానే, “దానం ఇస్తానని ఆశచూపి, పండితుల చేతులపై వాతలు పెట్టావట! ఎందుకలా చేశావు?” అని అడిగాడు కోపంగా.

ప్రభువులు మన్నించాలి. మాతల్లి కళ్ళవాతంతో బాధపడుతూ, “వాతలు! వాతలు!” అంటూ ప్రాణాలు విడిచింది. ఆమె తీరని కోరికను, ఇవాళపండితుల ద్వారా తీర్చుకున్నాను. ప్రభువులు చేసిన బంగారు మామిడిపళ్ళ దానంతో స్వర్గంలో ఉన్న రాజమాత అభీష్టం నెరవేరినప్పుడు, నేను చేసిన వాతల దానంతో చనిపోయిన మాతల్లి కోరిక కూడా తీరి, ఆమె ఆత్మశాంతిస్తుంది కదా!” అన్నాడు రామలింగడు అమాయకంగా. రాజు నవ్వు ఆపుకోలేకపోయాడు.