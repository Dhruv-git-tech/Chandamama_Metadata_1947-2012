అంట్లు తోమేది. బట్టలుతికేది. నదికి వెళ్ళి నీళ్ళు తెచ్చేది. ఇన్ని పనులు చేసినా సవతి తల్లి మాత్రం తేజిమాల మీద చీటికీ మాటికీ విరుచుకుపడేది. నానా మాటలనేది. తరచూ చేయి చేసుకునేది.

బ్రిఘు వ్యాపారి గనక, ఇంటిపట్టున అంతగా ఉండేవాడు కాదు. వ్యాపార నిమిత్తం ఊళ్ళు తిరుగుతూ ఉండేవాడు. ఆయన లేనప్పుడు తేజిమాల పరిస్థితి మరీ దుర్భరంగా తయారయ్యేది. సవతి తల్లి పెట్టే బాధలకు అంతు ఉండేది కాదు. మామూలు రోజుల కన్నా ఎక్కువ పనులు పురమాయించేది. తేజిమాల వంటపనులు కూడా పూర్తిచేసి, అంగడికి వెళ్ళి సరుకులు కొని మోసుకు వచ్చేది. అంతేకాదు; పాలానికి వెళ్ళి వరి చేలలో కూలీలకూ సాయమందించేది.

ఇంతగా కష్టపడే బిడ్డకు కడుపు నిండా తిండికూడా పెట్టేది కాదు ఆ మహాతల్లి. రోజుకు ఒకపూట గంజే. అదికూడా ఉప్పు

వేసిన గిన్నెడు పలుచటి బియ్యం గంజి; రెండు మిరపకాయలు - అంతే!

తండ్రి ఊళ్ళో లేనప్పుడు తేజిమాలకు

## తేయాకు తోటలు

అస్సాం అనగానే మన మనసుల్లో మొట్ట మొదటగా కదలాడేవి విస్తారమైన తేయాకు తోటలు. ప్రపంచంలో తేయాకు పండే ప్రాంతాలలో ముఖ్యమైనది అస్సాం. మన

దేశంలో పండే మొత్తం తేయాకులో యాభై శాతం ఇక్కడే పండుతున్నది.

ప్రపంచంలోనే మొట్టమొదటి తేయాకు కంపెనీ - ది అస్సాం కంపెనీ ఇక్కడే ప్రారంభించారని చెబుతారు. 1839 ఫిబ్రవరి 12 వ తేదీ దానిని స్థాపించారు. విశ్వకవి రవీంద్ర నాథటాగూర్ తాతగారు ద్వారకానాధటాగూర్ ఈ కంపెనీ డైరక్టర్లలో ఒకరు. వాసనకూ, రంగుకూ ప్రసిద్ధిగాంచింది అస్సాం టీ.

ఈనాడు బ్రహ్మాప్రత్రలోయలో 2,30,000 హెక్టార్లకు పైగా తేయాకు తోటలు ఉన్నాయి. గౌహతిలో ప్రపంచంలో కెల్లా అతి పెద్దతేయాకు వేలం కేంద్రం (టీఆక్షన్ సెంటర్) ఉంటున్నది.