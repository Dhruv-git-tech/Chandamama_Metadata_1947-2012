భారత ఈశాన్య రాష్ట్రాలకు సింహద్వా రంగా ఉంటూన్న అస్సాం ఎర్రనది - నీలి కొండల భూమిగా పేరుగాంచింది. ఈ ప్రాంతంలో ప్రవహించే బ్రహ్మపుత్ర నదిని ఎర్రనది అంటారు. ఎటువైపు చూసినా కనిపించే కొండలను నీలికొండలు అంటారు.

అస్సాం ఉత్తర్దిశలో అరుణాచల్ ప్రదేశ్, భూటాన్ లు; తూర్పుదిశలో నాగాలాండ్, మణిపూర్, బర్మాలు; దక్షిణంగా త్రిపుర, మిజ్ రాం, బంగ్లాదేశూ, పశ్చిమంగా పశ్చిమ బెంగాల్ సరిహద్దులుగా కలిగి ఉన్నది.

అస్సాం అనే పేరు సంస్కృత పదం 'అసోమ్' (అంటే 'అసమం') నుంచి వచ్చిందంటారు. ఇక్కడి భూమి కొండలతో, నదులతో, మైదానాలతో హెచ్చుతగ్గులుగా, మిట్ట పల్లాలతో నిండి ఉండడంవల్ల ఈ పేరు వచ్చి ఉండవచ్చు. ఇక్కడి భూభాగాన్ని 'అహోం' తెగ నాయకులు ఆరు శతాబ్దాలకు పైగా పరిపాలించారు. వారి పేరు మీదుగానే ఈ ప్రాంతానికి ఈ పేరు వచ్చింది. 'అహోం' అనే పేరే అసోం - అస్సాంగా రూపాంతరం చెంది ఉంటుందని మరికొందరి అభిప్రాయం.

78,523 కి.మీ. వైశాల్యం కలిగిన ఈ రాష్ట్ర జనాభా 2,66,38,407. దిస్పూర్ రాష్ట్ర రాజధాని. అస్సామీ, బెంగాలీ రాష్ట్ర అధికార భాషలు.

తేజిమాల

బ్రహ్మపుత్రానదీ తీరంలో, బ్రహ్మాండమైన జైంతియా కొండలకు ఎదురుగా ఉన్న ఒక అందమైన గ్రామంలో బ్రిఘు అనే ధనిక వ్యాపారి ఉండోటాడు. ఆయనకు ఒక అందమైన కూతురు పుట్టింది. ఆమె పేరే తేజిమాల. ఆమె బిడ్డగా ఉన్నప్పుడే ఆమె తల్లి మరణించింది. ఆమె తండ్రి కాంచన్ అనే యువతిని రెండో పెళ్ళి చేసుకున్నాడు. ఆమె మహాక్రూరురాలు. ఇంట్లో అడుగు పెట్టినప్పటి నుంచి తేజిమాలను రకరకాలుగా బాధపెట్టసాగింది.

తేజిమాల చాల మంచి అమ్మాయి. సవతి తల్లిమాట జవదాటకుండా ఆమె చెప్పిన పనులన్నీ చేసేది. ఇల్లంతా శుభ్రంగా చిమ్మేది.