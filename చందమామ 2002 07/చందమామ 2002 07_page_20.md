దత్తుడికి, తను ఈ పోటీలో గెలుపాందగల నన్న నమ్మకం బలంగా ఏర్పడింది. అందుకు తగినట్టుగానే, ఆ సాయంత్రమే అతడి షసతి, మామూలు పోటీదారుల సామాన్య వసతి నుంచి అత్యంత భద్రతతో వైభవంగా వున్న పెద్ద భవనానికి మారింది.

ఆ మరుసటిరోజే కేయూరదేశపు మహా మంత్రి త్రినాథుడు స్వయంగా వచ్చి వీర దత్తుణ్ణి కలిశాడు. ఆయన ముందుగా అన్ని విద్యలలోనూ వీరదత్తుడి నైపుణ్యాన్ని ప్రశం సించి, “సైన్యాధ్యక్షపదవికి కావలసిన అన్ని అర్హతలూ నీకున్నాయని భావిస్తున్నాము. అయితే, దేశరక్షణలో అతి కీలకమైన ఈ పదవి నిర్వహించే వ్యక్తికి కేవలం పరాక్రమం, యుద్ధతంత్ర నైపుణ్యం మాత్రం వుంటే చాలదు. అంతకు మించి రాజభక్తి, దేశభక్తి కూడా వుండాలి. దేహదారుఢ్యం, నేర్చిన విద్యలలో ప్రావీణ్యం లాంటి పరీక్షలలో అవి నిరూపితం కావు. కనుక, కాలానుగుణమైన సహజపరీక్ష కోసం నువ్వు కొంతకాలం పాటు వేచివుండక తప్పదు. ఒక ఆరునెలల పాటు రాచకొలువులో ఏ హోదాలేని ఉన్నతోద్యోగిగా, నీకు అప్పగించిన బాధ్యతలను నిర్వర్తించు. త్వరితంగానే నువ్వు సైన్యాధ్యక్ష పదవిని స్వీకరించగలవని ఆశిస్తాను,” అని చెప్పి వెళ్ళిపోయాడు.

ఆ తర్వాత రెండు నెలలపాటు వీరదత్తు డికి ఎలాంటి పనీ అప్పగించబడలేదు. ఒక నాడు అకస్మాత్తుగా త్రినాథుడి నుంచి పిలుపు రావడంతో, వీరదత్తుడు ఆయనను చూడ బోయాడు.

త్రినాథుడు, వీరదత్తుణ్ణి సాదరంగా

ఆహ్వానించి, “వీరదత్తా, మన గూఢచారుల నాయకుడి నుంచి అతిముఖ్యమైన సమా చారం ఒకటి అందింది. మన మహారాజు కేయూరసింహులకు క్రమం తప్పని అల వాటు ఒకటి వుంది. ఆయన ప్రతిరోజూ సాయంత్రం మహారాణితో కలిసి ఉద్యాన వనానికి వెళతారు. ఆ సమయం రాజదంప తులకు ఏకాంతం అన్నమాట! వ్యక్తిగత భద్రతా సిబ్బందిని కూడా ఉద్యానంలోకి అనుమతించరు. ఈ సంగతి తెలుసుకున్న శత్రువులు, ఆ సమయంలో మహారాజును హత్య చేయడానికి పథకం వేశారు. ఈరోజు నుంచి సాయంత్రపువేళ నువ్వు, రాజదంప తులకు రక్షణగా ఉద్యానంలో వుండాలి. అయితే, ఆ సంగతి ఎవరికీ తెలియకూడదు. నీ కదలికలు రాజదంపతుల ఏకాంతానికి ఏవిధంగానూ భంగం కలిగించ కూడదు.