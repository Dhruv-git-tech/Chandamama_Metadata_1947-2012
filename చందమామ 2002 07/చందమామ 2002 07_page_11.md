మీది నుంచి గరుడపక్షి కిందికి వాలినట్టు వాలాను. ఈ సారి నా బాణం, ఆ విశాచి ఏనుగుమీద వున్నవాడి గుండెల్లో దిగబోతున్నది!” అంటూ ఉత్సాహంతో బాణం ఎక్కుబెట్టబోయాడు.

ఆ మరుక్షణం జయశీలుడు, జలగ్రహం మీది నుంచి కిందికి దూకి, బోయభీమన్న మెడపట్టుకుని, “ఒరే, నీ బాణం గురిత్పీ, నాకు తగలవచ్చున్న అనుమానం కూడా నీక్కలగలేదా?” అని అడిగాడు కోపంగా.

“దొరా, నా బాణం గురి తిరుగులేనిది. క్రావాలంటే ఆ మొసలివేషంగాడి రెండు కను బొమల మధ్య దిగేలా బాణం కొట్టగలను,” అంటూ భీమన్న విల్లంబు ఎత్తాడు.

జయశీలుడు వెంటనే వాడిచేతిలో వున్న విల్లంబులను గుంజుకుని దూరంగా పారవేశాడు. అప్పుడు అక్కడికి చరకాచారీ, వీర

నారాయుడూ వచ్చారు. చరకాచారి, మకరకేతు కేసు చూసి ఆశ్చర్యపోయి, “ఇదేమిటి? డొక్కలో దిగిన కత్తితోపాటు భుజంలో గుచ్చుకున్న బాణం కూడానా! ఈ మొసలిమేషాడి రోజులు బాపున్నట్టులేదు,” అన్నాడు.

“భీ, ఇంతమంది మానవమాత్రుల వల్ల అవమానం పాలై, చావుదెబ్బలు తిని ఇంకా బతికి వుండడం కన్న చావు మేలు! ఏదీ, నా వాడి శూలం ఎక్కడ?” అంటూ మకరకేతు, జలగ్రహం మీద వెతకబోయాడు.

సిద్ధసాధకుడు తన చేతిలో వున్న శూలాన్ని పైకెత్తి, “ఈ శూలాన్ని నా సొంతం చేసుకుని ఎంతసేపాయె!” అన్నాడు.

తర్వాత, జయశీలుడూ, సిద్ధసాధకుడూ జలగ్రహం మీదికి పోయి, మకరకేతుతో, “కేతూ! నీకొచ్చిన ప్రాణభయం ఏమీలేదు. నిన్ను దాపులనే వున్న గ్రామానికి తీసుకు పోయి, అక్కడ చికిత్స చేయించి గాయాలు మానినతర్వాతే, నిన్ను హిరణ్యపుర రాజుగారి దగ్గరకు తీసుకుపోతాం,” అన్నాడు.

మకరకేతు చేతులు రెండూ ఎత్తి, “అంతా, మాయాసరోవరేశ్వరుడి దయ! దారిలో మరొక బోయవెధవ, ఈసారి కుడిభుజంలో బాణం కొట్టకుండా మాత్రం నన్ను కాపాడండి, అంతే చాలు!” అన్నాడు.

“నీకలాంటి భయం ఏమీ వద్దు. నీకు అభయం ఇస్తున్నాం. ఊ, జలగ్రహాన్ని అది లించు,” అన్నాడు జయశీలుడు.

జలగ్రహం కదిలి కొంతదూరం పోయే సరికి, హఠాత్తుగా ఎదురుగా వున్న చెట్ల గుంపుల్లో నుంచి డ్యులమోతలూ, ఈలలూ వినిపించినై. ఆ మరుక్షణం బోయవాళ్ళ