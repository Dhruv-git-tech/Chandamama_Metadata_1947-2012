హెచ్చరించి, “సాధకా, నువ్వు చెయ్యబోయే ఈ మతిమాలిన పనేమిటి? నువ్వేమైనా రాజువా మరణశిక్షలు విధించడానికి?” అన్నాడు కోపంగా.

అప్పటివరకూ జరుగుతున్నదంతా ఆశ్చ ర్యపోతూ చూస్తున్న ఆశ్వికభటుల నాయ కుడు, జయశీలుడితో, “అయ్యా, మీరేనా జయశీలుడు? మంత్రిగారు ఈ దాపులనే వున్న కొండచెరువు పల్లెగామంలో విడిది చేశారు. మీ కోసం వెతుకుతూ అరణ్యానికి వచ్చాం,” అన్నాడు.

“ఆహా, ఆశ్వికభటనాయకా, చాలా భేషైన పనిచేశావు. నేనూ-అంటే సిద్ధసాధకుణ్ణి-ఈ జయశీలుడూ కలిసి యువరాజునూ, యువరాణినీ అపహరించుకుపోయిన ఈ వింత ఆకారంవాణ్ణి, అరణ్యమంతా గాలించి పట్టుకున్నాం. వాడే వీడు!” అంటూ మొసలి ఆకారంవాణ్ణిచేయెత్తి చూపించాడు.

ఆశ్వికభటుల నాయకుడు, మకరకేతు కేసి పరీక్షగా చూస్తూ, “వీడు వింతకాదు, భయోత్పాతం కలిగించేలా పున్నాడు. డౌక్కలో, భుజంమీదా కత్తినీ, బాణాన్నీ ఆభరణంలా ధరించడం మాత్రం, నాకు చాలా ఆశ్చర్యం కలిగిస్తున్నది!” అన్నాడు.

“అవి ఆభరణాలు కావు, వాడి ప్రాణం తీయనున్న యములాళ్ళు!” అన్నాడు వీరనారాయుడు, జలగ్రహం చాటునుంచి ముందుకు వస్తూ.

జయశీలుడికి ఇకఅక్కడ కాలయాపన చేయటం మంచిది కాదనిపించింది. అతడు మకరకేతుతో, “కేతూ, ఇక నీకొచ్చిన ప్రాణ భయం ఏమీ లేదు. కనకాక్షరాజుగారే

స్వయంగా, తన మంత్రిని పంపారు. ఇక బయల్దేరుదాం,” అన్నాడు.

మకరకేతు పెద్దగా ఒకసారి మూలిగి, “భుజంలో గుచ్చుకున్న బాణం చాలా బాధ పెడుతున్నది. దాన్ని కొట్టిన బోయ దుర్మా ర్గుడు జలగ్రహం తొండం మీదే ప్రాణాలు వదిలినట్టున్నది!” అన్నాడు.

చరకాచారి, బోయభీమన్న నాడి పరీక్షించి చూసి, “వీడింకా బతికే పున్నాడు,” అన్నాడు.

చరకాచారి మాట ముగించే లోపలే సిద్ధ సాధకుడు, బోయభీమన్న చెవిలో పెద్ద గొంతుతో, “ఒరే, భీమన్నా ఇకనిద్రలే! నువ్వు కొట్టిన అడవికోడిని, మీ గణాచారి దొంగి లించి పారిపోతున్నాడు,” అన్నాడు.

ఆ వెంటనే భీమన్న కళ్ళు తెరిచి, జల గ్రహం తొండం మీదినుంచి కిందపడి లేచి, అంతదూరంలో నిలబడి వున్న తన జాతి