తండ్రీ కొడుకుల కథ

పూర్వం ఒకానొక పెద్దపట్నంలో సజ్జనుడూ, గొప్ప సంపన్నుడూ అయిన సోమనాథుడనే పెద్దమనిషి ఒకాయన ఉండేవాడు. ఆయనకు లేకలేక ఒకే ఒక మగబిడ్డ కలిగాడు. చాలా కాలానికి కలిగిన బిడ్డగదా అని, దంపతులి ద్దరూ పిల్లవాణ్ణి అతి గారాబంగా పెంచు కొచ్చారు. అయితే, వాడు మాత్రం వాళ్ళ గారా బానికి తగినట్టుగా బుద్ధిగా పెరగక పెంకెగా, దుందుడుకుగా ప్రవర్తిస్తూ, రానురాను పెద్ద అహంకారిగా తయారయ్యాడు.

ఇదంతా గమనిస్తూన్న సోమనాథుడు, కొడుకు పెళ్ళీడుకొచ్చినవాడుగనక, వాడిని నేర్పుగా మంచి మార్గాన పెట్టడం ఎలా అని బాగా ఆలోచించి ఒక నిర్ణయానికి వచ్చాడు.

ఒకనాడు, సోమనాథుడు, కొడుకును చేరబిలిచి, “ఒరే, బాబూ! నువ్వు పెద్దవాడి

వయ్యావు. నీకు తగిన పిల్లను చూసి పెళ్ళి చేయాల్సిన సమయం వచ్చింది. ఈ సందర్భంగా నీకొక కొత్త విషయం చెప్పదలిచాను, విను! నాకు కోదండపాణి, బలరాముడు అని ఇద్దరు స్నేహితులున్నారు. చాలాకాలం నుంచీ రాకపోకలు లేకపోయినా, ఒకరి విషయాలు మరొకరికి తెలుస్తూనే వున్నాయి. వాళ్ళిద్దరివీ కూడా ఒక్కుడు సంపన్న కుటుం బాలే! ఐతే కాలం ఖర్మం కలిసిరాక ఇప్పుడు ఇద్దరూ దీనస్థితిలోనే ఉన్నట్లు తెలిసింది. వాళ్ళిద్దరికీ చెరొక కూతురూ, నీకు ఈడుకా గల వయసు వాళ్ళున్నారు. వాళ్ళిద్దరిలో ఎవరు నచ్చితే వాళ్ళను మా కోడలిగా చేసుకోవల సిందని, స్నేహితులిద్దరూ నా దగ్గర వాగ్దానం తీసుకున్నారు. అంచేత, మనిద్దరం పెళ్ళి, పిల్లలిద్దర్నీ చూసి వద్దాం,” అని చెప్పాడు.