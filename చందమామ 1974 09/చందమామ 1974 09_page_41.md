డంబంఖిరీదు

ఒక గ్రామంలో శంకరుడు అని ఒక యువకుడు ఉండేవాడు. వాడికి కొత్తగా వివాహం అయింది. తరవాత కొద్ది రోజు లకే పండగ వచ్చింది. పండగకు వాడు అత్త వారింటికి పోవాలను కున్నాడు. అత్తవారి గ్రామం చాలా దూరం. ప్రయాణానికి వీలుగా ఉంటుందనీ, చూసే వాళ్ళకు గొప్పగా ఉంటుందనీ అనుకుని శంకరుడు ప్రయాణానికి ఒక గుర్రాన్ని బాడుగకు తీసుకు న్నాడు. ఎలాసూ గుర్రం ఎక్కి పోతున్నాను గదా, మామూలు దుస్తులతో పోవటం దేనికని వాడు చాకలి దగ్గిర మంచి ఖరీదైన బట్టలు అద్దెకు తీసుకుని, అవి తొడు క్కుని, కుచ్చుతలపాగా చుట్టి, గుర్రం ఎక్కి బయలుదేరాడు.

అయితే అది రౌతు చెప్పినట్టు వినే గుర్రం కాదు. గుర్రపుస్వారి అలవాటు

లేని శంకరుడు ఆ గుర్రంతో నా నా ఆగచాట్లూ పడి, అత్తవారి ఊరు చేరే సరికి చీకటి పడి చాలాసేపు అయింది. ఆ చీకట్లో వాడు అత్త వారింటికి పొతే వాడి గుర్రాన్నీ, దుస్తులనూ ఎవరు చూస్తారు? ఆందుచేత వాడు తెల్లవారిన చాకా ఊరి పొలిమేరలో ఎక్కడైనా గడిపి, బాగా తెల్లవారినాక అత్తవారింటికి పోదా మనుకున్నాడు.

ఊరి బయట వాడికి ఒక సత్రం లాటిది కనబడింది. దాని వసారాలో ఒకడు చింపిగుడ్డలు కట్టుకుని కూర్చుని ఉన్నాడు. వాడు దిక్కూ, మొక్కూ లేని బిచ్చగాడు.

శంకరుడు వాడిని, “ఈ సత్రం యజమాని ఎవరు?” అని అడిగాడు.

“ఇంకెవరు? నేనే!” అన్నాడు బిచ్చగాడు.