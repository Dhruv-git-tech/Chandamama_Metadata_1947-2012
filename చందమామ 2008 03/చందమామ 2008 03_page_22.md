బోతూండగా, ‘నేను మహా మాంత్రికుణ్ణి!’’
అంటూ కపర్ది దాన్ని సర్పంగా మార్చడంతో, హడలిపోయిన మహాదంభుడు దండాన్ని జారవిడిచాడు. ఒక్కగెంతున వెళ్ళి కపర్ది దాన్ని చేజిక్కించుకున్నాడు. మంత్రదండాన్ని కోల్పోయిన మహాదంభుడు అవాక్కయి దిక్కులు చూడసాగాడు.

అప్పుడే అక్కడికి వచ్చిన మహారాణి బ్రహ్మానందిని మాంత్రికుణ్ణి బంధించమని భటులను ఆజ్ఞాపించింది. మాంత్రికుడి పీడవ విరగడ చేసిన మిత్రులిద్దరికీ కృతజ్ఞతలు తెలియజేసి, వాళ్ళు కోరిన దశమూలం ఓషధీ మొక్కలనిచ్చింది. ఇక మంత్రదండాన్ని ధ్వసం చేస్తే దిరసవంచపుర ప్రజలు తమ యధారూపాలు పొందగలరు. అయితే, అది ఆత్మరక్షణకు అవసరం అనీ, ఊరి పాలిమేర దాటాక ధ్వసం చేస్తాననీ కపర్ది చెప్పాడు.

ఆ తరవాత ఇద్దరూ వాయుశకటం దాచిన స్థలానికి బయలుదేరారు. ఊరి పాలిమేర దాటాక హేమానందుడు చెప్పినప్పటికీ, “ఎప్పుడో సరదాగా నేర్చుకున్న ఇంద్రజాల విద్య మహాదంభుడి పొగరు అణచడానికి ఉపయోగుడింది. అలాగే ఇప్పుడు లభించిన ఈ మంత్రదండం మునుముందు ఉపయోగ పడగలదు,” అంటూ దాన్ని విరచి వేయడానికి కపర్ది నిరాకరించాడు. అయినా, వారు ఊరి పాలిమేర దాటగానే నగర ప్రజలు మామూలు రూపాలు పొందారు. వాయుశకటం నుంచి దానిని గమనించిన హేమానం దుడు సంతోషించాడు. ఆ తరవాత పర్వత

శ్రేణులను దాటి సంజీవరాయుడికి నివాళు లర్పించడానికి హేమానందుడు వాయుశకటాన్ని కిందికి దించాడు. అక్కడ సంజీవ రాయుడూ, శివనాదం ఉండడం చూసి పట్ట రాని ఆనందంతో వారిని కౌగిలించుకున్నాడు.

“ఆ వృద్ధుడు దయగలవాడు. మనసు మార్చుకుని నా యౌవనం నాకు తిరిగి ఇచ్చి వెళ్ళాడు,” అన్నాడు సంజీవరాయుడు.

“సముద్రం నుంచి వేరే తీరం చేరడంవల్ల ఇక్కడికి రావడం ఆలస్యమయింది,” అన్నాడు శివనాదం.

తరవాత నలుగురూ వాయుశకటంలో మాణిక్యపురి చేరుకున్నారు. కృషాళువు దశ మూలారిష్టం తయారు చేసి ఇవ్వడంతో ప్రత్యూష త్వరలో కోలుకున్నది. ప్రత్యూష, హేమానందుల వివాహం ఘనంగా జరిగింది.