కుని పాలాలనుంచి ఇళ్ళకు తిరుగు ప్రయాణ మవుతున్నారు. వాళ్ళవెంట కొందరు చిన్న పిల్లలు కూడా ఉన్నారు. కొందరు పిల్లలు సంతోషంగా తల్లులకు హత్తుకుని ఉన్నారు. మరికొందరు తల్లుల వేంట నడుస్తున్నారు.

అయితే, ఒక పిల్లవాడు మాత్రం సీతాకోక చిలుకలను తరమడంలో నిమగ్నమైపోయాడు. వాటిని చూస్తే ఎవరికి మాత్రం సంతోషం కల గదు? కొన్ని సీతాకోక చిలుకలకు తెల్లటి చుక్క లతో పొడవాటి నల్లటి రెక్కలున్నాయి. మరి కొన్ని నారింజ తెలుపువి. ఇంకా కొన్నయితే తెల్లటి చుక్కలతో ఎర్రగా ఉన్నాయి. ఎంతటి అద్భుతమైన ప్రాణి సీతాకోకచిలుక! అది రెపరెపలాడే అందమైన పద్యం! ఎగిరే పువ్వు! అలాగే పువ్వును ఎగరలేని సీతాకోకచిలుక అని చెప్పవచ్చు!

పాలాలకు కొన్ని మైళ్ళ దూరంలో ఉన్న తమ గుడిసెలకు రైతులు తిరిగివెళుతున్నారు. ఎంత దూరమైనా సరే పేదరైతులు నడిచే వెళ తారు. వాళ్ళ పాదాల స్పర్శ లేకుండా బాటలు సుఖంగా, సంతోషంగా ఉండలేవు!

సీతాకోకచిలుకలను తరుముతూన్న పసి వాడు ఉన్నట్టుండి తన తల్లికి దూరమైపోయి నట్టు గ్రహించి ఉలిక్కిపడ్డాడు. “అమ్మా! అమ్మా!” అంటూ గట్టిగా పిలవసాగాడు. కాని అప్పటికే చాలా దూరం ముందుకు వెళ్ళి పోవ

డంతో ఆమెకు కొడుకు పిలుపు వినిపించ లేదు. పైగా సూర్యుడు పూర్తిగా అస్తమించడంతో చీకటి అలముకోసాగింది.

పిల్లవాడి, “అమ్మా, అమ్మా!” అనే అరుపు లతో గాలి ప్రతిధ్వనించసాగింది. బాట ఒంట రిగా ఉంటోంది. పాలాలు ఒంటరిగా ఉన్నాయి. పరిసరాలన్నీ ఒంటరిగానూ, నిశ్శబ్దంగానూ ఉన్నాయి:

అదృష్టవశాత్తు ఎదుటి వైపునుంచి చామన ఛాయతో దృఢకాయుడైన ఒక రైతు వచ్చాడు. “ఎందుకు ఏడుస్తున్నావు, నాయనా!” అని అడిగాడు ఆ రైతు. తప్పక సాయపడతాను అన్న ఆదరం ఆయన కంఠస్వరంలో వినిపిం చింది.

“నాకు మా అమ్మకావాలి!” అంటూ ఏడ్వ సాగాడు పిల్లవాడు.