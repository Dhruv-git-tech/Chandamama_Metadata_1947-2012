అందరూ పట్టరాని ఆనందంతో నాట్యం చేయసాగారు.

“నువ్వు రావడం వల్లనే ఈ నిప్పులవాన కురుస్తోంది. మేము నీకెంతో రుణపడి ఉన్నాం. ఏం కావాలో కోరుకో. తప్పక తీరుస్తాం,” అన్నాడు మర్రయ్య.

“నన్ను వెంటనే మా ఊరు చేర్చండి. అది చాలు. లేకుంటే ఏదో ఒకచెట్టుకు ఉరిపోసు కుంటాను,” అన్నాడు సింహాచలం.

“అంతపని చెయ్యకు. నువ్వు కోరినట్టే మీ ఊరు పంపుతాం,” అంటూ నలుగురు పాడగరులు సింహాచలాన్ని ఎత్తిపట్టుకుని గిరగిరా తిప్పి విసిరివేశారు.

సింహాచలం గాలిలో పల్టీలు కొడుతూ, “కాపాడండి, కాపాడండి,” అని బిగ్గరగా అరవసాగాడు.

పక్కనే పడుకున్న పాలేరు మారన్న సింహాచలాన్ని తట్టి లేపుతూ, “ఏమిటి బాబూ, ఏదైనా కలగన్నావా?” అని అడిగాడు.

కళ్ళు తెరిచిన సింహాచలం, “అవును, కలే!” అన్నాడు గాఢంగా నిట్టూరుస్తూ.

ఆ తరవాత అతనికి నిద్రుపట్టలేదు. గుడిసె నుంచి వెలుపలికి వచ్చాడు. వణికించే చలిలో శరీరం మీద ఎలాంటి ఆచ్చాదనా లేకుండా ఒంటి కాలిపై నిలబడి ధ్యానం చేస్తున్న బైరాగిని చూసి, విస్తుపోయాడు. తెల్లవారు తూండగా కళ్ళు తెరిచిన బైరాగి కాళ్ళపై బడి మొక్కాడు సింహాచలం.

బైరాగి అతణ్ణి మందహాసంతో లేవనె త్తుతూ, “నీ సందేహాలకు సమాధానాలు లభించాయా నాయనా?” అని అడిగాడు.

సింహాచలం అవునన్నట్టు తలూపాడు.

“కాలం దైష్యరూపం. బద్ధకం పరమ నీచ స్వభావం. అనమసర్మైన వాచాలతతో కాలాన్ని వృథా చేయకుండా సద్వినియోగం చేసుకో,” అని దీవించాడు బైరాగి.

పాలేరుతో కలిసి ఇంటికి తిరిగి వచ్చిన సింహాచలం, ఆరోజు నుంచి కనిపించినవారిని అడ్డమైన ప్రశ్నలతో వేధించడం మానేశాడు. బద్ధకం వదిలి కష్టపడి పని చేస్తూ, తండ్రి చెప్పినట్టు నడుచుకుంటూ అందరిచేతా ప్రయోజకుడనిపించుకున్నాడు.