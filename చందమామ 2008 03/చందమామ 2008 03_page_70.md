## మన వారుత్వ స్థలాలు
## అజంతా గుహలు

ప్రపంచ ప్రసిద్ధి గాంచిన అజంతా గుహలు మహారాష్ట్ర ఔరంగబాదుకు వంద కి.మీ. దూరంలో ఉన్నాయి. ఏసుక్రీస్తు జన్మించడానికి రెండు వందల సం.లకు పూర్వం నిర్మించబడ్డ ఈ గుహలను మొదట బౌద్ధ భిక్షువులు తమ నివాసస్థానాలుగా చేసుకున్నారు. ప్రార్థనలు పూర్తయ్యాక భిక్షువులు విరామ సమయాన్ని గుహలోని లోపలి కుడ్యాలను చిత్రాలతో అలంకరించడానికి వినియోగించేవారు. గౌతమ బుద్ధుడి జీవిత విశేషాలను, ఆయన పూర్వ జన్మల వృత్తాంతాలను అందమైన చిత్రాలుగా చిత్రించారు. వాటిని చిత్రించి వందలాది సంవత్సరాలు గడిచి పోయినప్పటికీ రంగులు అలాగే ఉండడం విశేషం. కొన్ని చిత్రాల రంగులు వెలిసిపోతున్నట్టు తెలియగానే వాటిని నిలుపుకోవడానికి తగిన చర్యలు చేపట్టారు.

1819వ సం.లో కొందరు బ్రిటిష్ వేటగాళ్ళు ఈ గుహలను కనుగొన్నారు. ఈస్ట్ ఇండియా కంపెనీ ఈ చిత్రాల కాపీలు తీయడానికి ఏర్పాట్లు చేసింది.

ఇక్కడ ముప్పై గుహలు ఉన్నాయి. ఐదు గుహలు చైత్య గృహాలుగానూ, తక్కినవి విహారాలుగానూ పిలువబడుతున్నాయి. ఈ గుహలను పెద్ద పెద్ద బండలలో తొలిచారు. ద్వారాలను శిల్పాలతో అలంకరించారు.

1983వసం.లో యున్సో అజంతా గుహలను, “బౌద్ధ మతానికి సంబంధించిన కళా ఖండాలుగా,” అభివర్ణిస్తూ ప్రపంచవారుత్వస్థలాల జాబితా లోకి తీసుకున్నది.