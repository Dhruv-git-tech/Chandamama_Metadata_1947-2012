బీభత్సం సృష్టించేవారు.

చంద్రధ్వజుడికి షాంధారాజా (వృషభరాజు) అనే మరో వింత బిరుదనామం కూడా ఉండేది. ఆయనకా బిరుదు రావడానికి ఒక ఉదంతాన్ని చెబుతారు. ఒకప్పుడు కుజాంగ్ రాజు పవిత్ర పూరీ నగరానికి వెళ్ళాడట. నగర వీధిలో నడిచి వెళుతూండగా, ఆయన ధరించిన రంగుల దుస్తులను చూసి ఒక ఆబోతు ఆయన మీదికి ఉరక బోయింది. రాజు చుట్టూవున్న పరివారంలోని ప్రముఖలూ, భటులూ బెదిరిపోయి పక్కకు పారిపోయారట. అయితే, వారిలో రాజవంశానికి చెందిన ఒక యువకుడు మాత్రం రాజును తుతండ్రిలా భావించి-ఉరుకుతూన్న ఆబోతు ఖడ్గంలాంటి కొమ్ములను ఒడిసి పట్టుకుని, దానితో భీకరంగా పోరాడి దాపులనున్న పల్లంలోకి దాన్ని తోశాడట.

శివుడిబసమ్న కామడంతో ఆ ఆబోతును చూసి ప్రతి ఒక్కరూ జడుసుకునే వారు. చేతులెతి మొక్కేవారు.

రాజుగారికి ఆతిథ్యం ఇచ్చిన పూరీ మహా రాజా తన భవన ఉపరితలం నుంచి ఈ సంచల నాత్మకమైన సంఘటనను కళ్ళారా చూశాడు. అద్భుతమైన బలపరాక్రమాలు కనబరచిన ఆ యువకుణ్ణి షాంధా (ఆబోతు కన్నా బలవంతుడు) బిరుదంతో సత్కరించాడు.

కుజాంగ్ రాజుకు సంతానం లేదు. ఆపద సమయంలో తన ప్రాణాలు కాపాడిన సాహస యువకుణ్ణి పుత్రుడిగా స్వీకరించి, సింహాస నానికి వారసుణ్ణి చేశాడు. ఆ యువకుడితోనే వృషభరాజుల వంశం ప్రారంభమయింది.

వృషభవంశానికి చెందిన చంద్రధ్వజుణ్ణి ఎవరూ అణచలేకపోయారు గనక, ఆయనకు ‘అడవి ఆబోతు’ అనే బిరుదు ఉండేది. పట్టు బడని చంద్రధ్వజుడి ఆచూకీ తెలుసు కోవడానికి బ్రిటిష్ వాళ్ళు గూఢచారులను నియమించారు. చంద్రధ్వజుడికి అద్భుతమైన భుజబలంతో పాటు, అపారమైన ఆధ్యాత్మిక చింతన, ధ్యానం పట్ల ఆసక్తి ఉండేవి. సూర్యోదయానికి ముందూ, అస్తమయానంతరం ఎక్కడ ఉన్నప్పటికీ ధ్యానంలో కూర్చునేవాడు. అరణ్య మధ్యంలో అతడున్న చోటు విశ్వాస పాత్రులైన అతి సన్నిహితులకు మాత్రమే తెలుసు. ఒకనాటి వేకువజామున ఆయన ధ్యాననిమగ్నుడై వున్నప్పుడు గుట్టు చప్పుడు కాకుండా వచ్చిన బ్రిటిష్ సైనికులు ఆయన్ను పట్టుకుని బందీచేశారు. ఆయన ఉన్న రహస్య ప్రదేశం శత్రువులకు ఎలా తెలిసింది? వాళ్ళు చూపిన ధనాశవలలో పడ్డ రాజుకు సన్నిహితుడైన ఒక నమ్మకద్రోహికుట్ర ఫలితమే అది!

సాహసవీరుడైన ఈ కుజాంగ్ రాజును గురించి “ఎ స్కెచ్ ఆఫ్ హిస్టరీ ఆఫ్ ఒరిస్సా” అనే గ్రంథంలో బ్రిటిష్ చరిత్రకారుడు జి.