చిరస్మరణీయ చారిత్రక ఘట్టాలు-6
తప్పించకున్న వృషభరాజు!

చాలా కాలం క్రితం ఒక వర్తకపు ఓడ సరుకు లతో స్వదేశానికి తిరిగి వెళుతున్నది. మితంగా వీచే సముద్రుగాలులతో వాతావరణం ఎంతో ప్రశాంతంగా ఉన్నది. హఠాత్తుగా వందలాది చిన్న పడవలు ఓడను చుట్టుముట్టాయి. నావి కులు విస్మయం చెందారు. వాళ్ళు ఏం జరుగుతున్నదీ గ్రహించేలోపలే పడవలలోని వాళ్ళు బిలబిలా ఓడలోకి ఎక్కివచ్చి అందిన వాటిని అందినట్టు దోచుకుని పడవలలోకి దూకి రెప్ప పాటులో కనుమరుగై పోయారు. “ఏం జరిగింది!” అంటూ దిక్కు తోచక చూస్తూ వ్యాపారులు విస్తుపోయారు!

ప్రాచీన కాలంలో కళింగరాజ్యంగా ప్రసిద్ధిగాంచిన ఈనాటి ఒరిస్సా ప్రాంతంలో బ్రిటిష్ వాళ్ళు 17వ శతాబ్దంలో వ్యాపార కేంద్రాన్ని నెలకొల్పారు. అయితే, తీరప్రాంతంలోని ఒక చిన్న రాజ్యాన్ని పాలించే రాజుకు పరాయి వ్యాపారులు వచ్చి తమ రాజ్యంలోని విలువైన

వస్తు వులను, నిధులను పట్టుకు పోవడం ఏమాత్రం నచ్చలేదు. ఒక మారు కాదు; రెండు మార్లుకాదు; అనేకపర్యాయాలు బ్రిటిష్ ఈస్ట్ ఇండియా కంపెనీ వర్తక ఓడలను ఆయన అనుచరులు పడవల్లో వచ్చి దోచుకువెళ్ళారు.

ఇది ఇంగ్లీషు వర్తకులకు కంటక ప్రాయమయింది. సంపన్నమైన భారతదేశంలోని ఈ భూభాగంలో వర్తక వ్యాపారాలు నెలకొల్పాలన్న తమ ప్రయత్నాలకు తరచూ అవరోధాలు ఏర్పడడం భరించలేకపోయారు. ఈ అవరోధాలను అధిగమించాలంటే వాటిని కల్పిస్తూన్న ఆ పాలకుణ్ణి ఎలాగైనా పట్టుకోవాలని నిర్ణయించారు. అయితే ఆ పాలకుడు ఎవరు? ఎక్కడ ఉంటాడు? ఎవరికీ ఇదమిత్తంగా తెలియదు!

సముద్ర తీరంలో రకరకాల జంతువులతో నిండిన దట్టమైన అడవులతో పరివేషించబడిన అందమైన పారాదీప్ అనే చిన్న ద్వీపం ఉండేది. కుజాంగ్ అనే చిన్న రాజ్యానికి రాజధాని అది. ఒక వైపున బంగాళాఖాతం, మిగిలినవైపుల మహానది, దాని ఉపనది దానికి హద్దులుగా ఉండేవి. ప్రకృతి సౌందర్యం నిండిన ఈ ప్రశాంత ప్రదేశంలో చంద్రధ్వజ రాజుగారి భుషం ఉండేది. ఆ రాజే సాహసవంతులైన పడవవీరులకు యుద్ధ విద్యలలో శిక్షణనిచ్చే వాడు. వాళ్ళే ఆ ద్వీపం సమీ పంలో వెళ్ళే బ్రిటిష్ వర్తక ఓడలను దోచుకుని నానా