శత్రువులను చూశామని చెప్పినా నేను నమ్మను. ఇంతసేపూ ఏ చెట్టుకొమ్మల్లోనో దాక్కుని వుంటారు!” అన్నాడు.

స్థాలకాయుడి మీదికి జిత శక్తివర్మలు తమ మొండికత్తుల్ని ఎత్తేంతలో, పులుగు రాయుడు, “ఛీ, ఇకవూరుకోండి. మీ నుంచే నా రాజ్యానికి ఇంత ప్రమాదం వచ్చింది. మీ కాపలాలో వున్న ఆ దుర్మార్గులు ఎలా తప్పించుకుపోగలిగారు? ఆ సంగతేదో ఇక్కడే తేలాలి. మిమ్మల్ని రాకాసిపక్షిమాతకు బలి చేస్తాను,” అంటూ ఈటెను వాళ్ళ మీదికి ఎత్తాడు.

అంతలో గుహావాసులు అటుకేసి వస్తున్న సూచనగా కేకలు వినబడినై. బ్రహ్మదండి మాంత్రికుడు, పులుగురాయుడి చేయి పట్టుకుని, “పులుగుదేవా! మీరు శాంతించండి. ఆ అడవిమనుషుల దండు ఇటే వస్తున్నది. ముందు మనం ఇక్కణ్ణించి పారి పోకపోతే ప్రమాదం,” అన్నాడు.

బ్రహ్మదండి మాట ముగించే లోపలే పులుగురాయుడు అడవి కేసి పరుగులం కించుకున్నాడు. స్థాలకాయుడూ, బ్రహ్మ దండి మాంత్రికుడూ, జిత, శక్తివర్మలు కూడా అతడి వెనక పరిగెత్తారు. జితవర్మ శక్తివర్మతో, “శక్తీ, చూశావా? మనం శత్రువులను చీల్చి చెండాడేందుగ్గాను కనబరిచిన శూరవీరత్వం, అద్భుత సాహసధైర్యాలూ ఎందుక్కొరగా కుండా పోయినై. ఆ పిట్టతల వెధవా, బ్రహ్మ దండీకూడా మనదర్పబల శౌర్యాలను శంకుస్తు న్నారు,” అన్నాడు.

“వాళ్ళిద్దరే శంకించటమేం! ఈ మాంసం పోగు కూడా మనను అపహాస్యం పట్టిస్తు న్నాడు,” అన్నాడు శక్తివర్మ.

అంతలో వాళ్ళకు “బిడాలికీ జై!” అన్న కేకలూ, రివ్వరివ్వు మంటూ మీదికి వచ్చిపడే ఈటెలూ ప్రత్యక్షమయినై. “మరి కొంచెం వేగంగా పరిగెత్తండి. శత్రువులు మనను చూసి నట్టుంది. జితా, శక్తీ! మీ నోళ్ళు మూయండి!” అంటూ బ్రహ్మదండి మాంత్రికుడు లేడిలా ఛెంగున ముందు కురికాడు.

కేశవుడు తన అనుచరులనూ, బిడాలీ, శ్వానకర్ణి ముఠా వాళ్ళనూ వెంటపెట్టుకుని వచ్చి, పులుగురాయుడు నివసించే గుడా రాల ప్రాంతాన్ని చుట్టుముట్టే సరికి, అక్కడ వారికి రెక్కల మనుషులెవరూ కనిపించ లేదు. ఆ దుర్మార్గులు ప్రమాదం శంకించి