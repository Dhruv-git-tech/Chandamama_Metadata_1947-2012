దిరసవంచపురం చేరాడు. నగరవీధులలో జంతువుల తలలతో, మానవశరీరాలతో వింత ప్రాణులు తిరుగాడడం కనిపించింది. వాయు శకటాన్ని పొదల చాటున దాచి, ఇద్దరూ ఒక గుడిసెలోకిదూరారు. అక్కడ ఒక ముసలమ్మ వారిని ఎవరన్నట్టు ఆశ్చర్యంతో చూసింది.

“అవ్వా, మేము పరదేశస్థులం. దశ మూలం అనే మూలిక కోసం వచ్చాం. ఇక్కడున్న వాళ్ళు మనుషులా? జంతువులా?” అని అడిగాడు హేమానందుడు.

“నువ్వు చెప్పే మూలిక కోట ఉద్యాన వనంలో ఉన్నది. మీరు చూసిన వాళ్ళందరూ మనుషులే. అయినా చెప్పుకుంటే మాత్రం మా బాధలు మీరు తీర్చగలరా?” అన్నది ముసలమ్మ బాధగా. “అవ్వా ఈ దుస్థితి వారికెలా వచ్చిందో చెప్పు. మాకు చాలా

విద్యలు వచ్చు. మా చేతనైతే సాయపడ గలం,” అన్నాడు కపర్టి.

“మాదేశపు రాణి బ్రహ్మానందిని అద్భుత సొందర్యరాశి. మహాదంభుడనే మాంత్రికుడు ఆమెను చూసి మోహపరవశుడై, రాకుమా రుడి రూపంలో వచ్చి తనను పెళ్ళాడున్నాడు. మాదేశ సంప్రదాయం ప్రకారం మహారాణి జీవితాంతం కన్యగానే ఉండాలి. చరమ దశలో ఆమె మరో కన్యను రాణిగా నియమిస్తుంది. ఈ సంప్రదాయాన్ని ఉల్లంఘిస్తే ప్రజలకు అరిష్టమని, వాడి కోరికను తిరస్కరించింది రాణి. మాంత్రికుడు అగ్రహం చెంది నిజరూ పంతో ప్రత్యక్షమై, కొందరు భటులను, వృద్ధులను తప్ప తక్కిన ప్రజలందరినీ ఇలా వింత రూపాలకు మార్చి చిత్రహింసలు పెడుతూ, ఎప్పటికైనా రాణి తన కోరిక తీర్చకపోతుందా అని ఎదురుచూస్తున్నాడు,” అన్నది ముసలమ్మ.

“మాంత్రికుణ్ణి నిర్వీర్యం చేసే మార్గమేదైనా ఉన్నదా?” అని అడిగాడు కపర్టి.

“అద్భుతశక్తిగల మంత్రదండం వాడి చేతిలో ఉంది. అదే వాడి బలం అని కొందరు చెప్పగావిన్నాను,” అని ముసలమ్మఅంటూండగా, మాంత్రికుడు వాళ్ళముందు ప్రత్యక్షమై, “ఎవరు మీరు? ఇక్కడికి ఎలా వచ్చారు?” అని అడిగాడు.

“నీ దుర్మార్గం అంతంచేయడానికి వచ్చిన వీరులం!” అన్నాడు కపర్టి.

“నేను మాంత్రికుణ్ణితెలుసా?” అంటూ మహాదంభుడు మంత్రధండాన్ని పైకెత్త