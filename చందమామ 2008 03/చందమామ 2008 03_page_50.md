“అవును ప్రభూ!” అన్నాడు దావూద్.

“నా ఆస్థానంలోని ప్రముఖుడే ఆ నేరం చేశాడని చెప్పావని విన్నాను, నిజమేనా?” అన్నాడు చక్రవర్తి.

“అవును ప్రభూ! అదే నాకూ దిగ్గ్రాంతి కలిగించింది,” అన్నాడు వినయుడు.

“ఎవరా నేరస్థుడు. చెప్పు,” అంటూ చక్రవర్తి సింహాసనం పైనుంచి లేచాడు ఆగ్రహంతో.

“ఆ సంగతి మరిచి పోదాం ప్రభూ! నా సహోద్యోగిని గురించి చెడుగా మాట్లాడడం నాకిష్టం లేదు ప్రభూ,” అన్నాడు దావూద్ బాధ నటిస్తూ.

“చట్టానికి ఎవరూ అతీతులుకారు. ఎవడా నిందితుడు చెప్పు,” అని గద్దించి అడిగాడు చక్రవర్తి.

“మరెవరో కాదు ప్రభూ. బీర్బల్!” అన్నాడు దావూద్.

సభలోని అందరికళ్ళూ బీర్బల్ వైపు తిరిగాయి. నిందారోపణ చేసిన దావూద్ దానిని ఎలా నిరూపిస్తాడో అని అందరూ అత్రుతగా ఎదురు చూడసాగారు.

“బీర్బలా?” అని ఆశ్చర్యపోయాడు చక్రవర్తి నమ్మలేనట్టు.

“అవును ప్రభూ! నిన్న సాయంకాలం నేను ఇంటికి తిరిగి వెళుతూ, దారి పక్కన పడివున్న ఒక బంగారు హారాన్ని బీర్బల్ తీసుకోవడం చూశాను. కింద పడిపోయిన తన హారాన్ని తను తీసుకుంటున్నాడని అనుకున్నాను. అయితే, ఆయన దాన్ని మెడలో వేసుకోవడానికి బదులు తన దుస్తుల్లో దాచుకుని వేగంగా వెళ్ళిపోవడం గమనించాను. కొంత సేపటికి ఒక యువకుడు, ‘నా హారం ఎవరైనా చూశారా?’ అని అడుగుతూ ఏడుస్తూ అటుకేసి వచ్చాడు. ‘హారం పోగొట్టు కున్నావా?’ అని అడిగాను. ‘అవును, బంగారు

హారం! ఈ దారిలోనే ఎక్కడో పడిపోయింది,’ అన్నడా యువకుడు కన్నీళ్ళతో. ఆ యువకుణ్ణి గురించి మరిన్ని వివరాలు అడుగుదామనుకు నేలోగా అతడు వెళ్ళిపోయాడు,” అన్నాడు దావూద్.

“బీర్బల్!” అని పిలిచాడు చక్రవర్తి కరిన స్వరంతో.

“ప్రభూ!” అంటూ లేచి నిలబడ్డాడు బీర్బల్.

“ఇది నిజమా?” అని అడిగాడు చక్రవర్తి.

“కాదు, ప్రభూ!” అన్నాడు బీర్బల్.

“ప్రభూ! ఒకవేళ నేనే పొరబడ్డానేమో!” అన్నాడు దావూద్ జాలినటిస్తూ.

“మరి, బీర్బల్ నిరపరాధి అని ఎలా నిరుపించగలవు?” అని అడిగాడు చక్రవర్తి.

“ప్రభూ! ప్రభువులు మన్నిస్తారంటే బీర్బల్ నియరాధి అని నిరూపించడానికి ఒకపరీక్షఉన్నది ప్రభూ!” అన్నాడు దావూద్.