# వార్తలలో బాలలు

## అంతర్జాతీయ గుర్తింపు

జయ్‌పూర్‌లో బచ్‌పన్ బచావో ఆందోళన్ (బిబిఎ) సంస్థ నడుపుతూన్న బాలల అనాధ శరణాలయంలో కొన్నేళ్ళక్రితం బుండీ, ఓం ప్రకాష్, అమర్‌లాల్ అనే ముగ్గురు కుర్రాళ్ళు ఉండేవారు. బాలకార్మికులుగా పని చేస్తున్న ఆ వముగ్గరినీ విడిపించి తెచ్చి అనాధ శరణాలయంలో చేర్చారు. ఆ ముగ్గురికి కూడా ఇటీవల అంతర్జాతీయ గుర్తింపు లభించడం చెప్పుకోతగ్గ విశేషం.

పధ్నాలుగేళ్ళ బుండీకి పోగో కిడ్స్ అవార్డ్ లభించింది. అతడు అనాధశరణాలయం

నుంచి ఇల్లు చేరాక, అరవై మంది పిల్లలను బడిలో చేర్పించడమే కాకుండా వాళ్ళ చదువుకు అర్థికసాయం లభించడానికి కృషిచేశాడు. పదిహేనేళ్ళ ఓంప్రకాష్ 2007సం. ఇంటర్నేషనల్ చిల్డ్రెస్స్ పీస్ అవార్డు అందుకున్నాడు. రాజస్థాన్‌లో ఉచిత విద్యావిధానం అమలులో ఉన్నప్పటికీ ఒక పాఠశాలలో విద్యార్థుల నుంచి డబ్బులు వసూలు చేయడాన్ని వ్యతిరేకిస్తూ ఓంప్రకాష్ ఉద్యమం లేవదీశాడు. ఆ తరవాత ఈ సమస్యను రాష్ట్ర మానవ హక్కుల కమిషన్ చేపట్టింది.

యునెస్కో అధ్వర్యంలో జరుగుతూన్న ఒక విద్యాసదస్సులో పాల్గొనడానికి అమర్‌లాల్‌కు ఆహ్వానం అందింది. బాలకార్మిక వ్యవస్థ, బాలల విద్యా హక్కులు వంటి విషయాల మీద అతడు ఉపన్యసించనున్నాడు.

## చెస్ ఛాంపియన్

గత డిసెంబర్‌లో ఢిల్లీలో జరిగిన కామన్వెల్త్ చెస్ ఛాంపియన్ షిప్ పోటీల్లో ఎనిమిదేళ్ళలోపు బాలికల కేటగిరీలో కాలికట్‌కు చెందిన సి. హెచ్. మేఘన బంగారు పతకం సాధించింది. ఎక్కువ మంది పోటీదారులు లేకపోవడంతో మేఘన ఓపెన్ కేటగిరీలో చేర్చుకోబడింది. నాలగవ తరగతి చదువుతూన్న ఈ అమ్మాయి తన నాలగవ యేట నుంచే చెస్ ఆడుతోంది. ఆమె ఛాంపియన్‌షిప్‌ను సాధించడానికి 10 ఆటలలో 4 పాయింట్లు స్కోర్ చేసి మూడు ఆటలలో డ్రూఇన్ అయింది.