రోజులు గడిపి ప్రయాణాన్ని కొనసాగించే
వారు. రాజధానీ నగరాలగుండా వెళ్ళేప్పుడు
రాజులను సందర్శించి, గురువు వారితో రాజ్యం
లోని పరిస్థితుల గురించి చర్చించే వాడు.
సామాన్య ప్రజల మనోభావాలను కూడా తెలుసు
కుంటూ ముందుకు వెళ్ళేవారు.

ఆ విధంగా వెళుతూన్న గురుశిష్యులు
బోధ్‌పురి అనే రాజ్యంలో ప్రవేశించారు. రాజ
ధానీ నగరం చేరి రాజభవనాన్ని చేరేలోగా
వారికి ఆ రాజ్యాన్ని ఏలుతూన్న రాజు పరమ
మూర్ఖుడనీ, విచిత్రమైన ప్రవర్తన కలవాడనీ
తెలియవచ్చింది. ఆయన తనలాంటి మూర్ఖు
లకే మంత్రి పదవులిచ్చి ఘనంగా సత్కరించే
వాడు. గొప్పగా జీతబత్తాలిచ్చేవాడు. రాజా
స్థానంలోని మేధావంతులకు చాలీచాలని జీతా
లిచ్చి వారినీ, వారి కుటుంబాలనూ వేధించే
వాడు. అందువల్ల వారు అవినీతికి పాల్పడే
వారు. అయినా వారిని రాజు కనిపెట్టలేకపోయే
వాడు. దీనికి తోడు తనకు తోచిన వింత వింత
ఆలోచనలను వెంటనే అమలు పరచేవాడు.
ధాన్యాలకు, కాయగూరలకు, బట్టలకు,
చెప్పులకు అన్నిటికీ ఒకే ధర నిర్ణయించేవాడు.
ఇదేమిటని అడిగిన వారినీ, అనారోగ్యం
కారణంగా పనిపాటులకు వెళ్ళలేని వారినీ
కరినంగా శిక్షించేవాడు.

ఇలాంటి విడ్డూరాలను వింటూ గురువు
వెంట నడుస్తూన్న ప్రతాపుడికి అనుమానం
తలెత్తి, “అలాంటి మూర్ఖశిఖామణి అయిన
రాజును చూస్తే మనకూ ఏదైనా ప్రమాదం
ఏర్పడవచ్చు. ఆయన్ను చూడకుండా మనం

దారి మళ్ళీంచండం క్షేమం అనుకుంటాను,
గురువర్యా!” అన్నాడు.

“మనం విన్నవన్నీ నిజమే అని మనకు
ఎలా తెలుసు? స్వయంగా వెళ్ళి చూసి నిజా
నిజాలు తెలుసుకుందాం,” అన్నాడు గురువు.

ఇద్దరూ రాజభవన ద్వారం వద్దకు చేరి
రాజును దర్శించాలని చెప్పారు. సభలో న్యాయ
విచారణ జరుగుతున్నదని చెప్పి, కాపలా
భటులు వారిని లోపలికి అనుమతించారు.
ఇద్దరూ లోపలికి వెళ్ళారు.

నిండుసభలో ఇద్దరు స్త్రీలు రాజు ఎదుట
నిలబడి ఉన్నారు. ఆ ఇద్దరిలో ఒకస్త్రీ, “ప్రభూ,
మా భర్తలు ఇద్దరూ తోడుదొంగలు. ఒక ధనిక
వర్తకుడి ఇంటికి దొంగతనానికి వెళ్ళారు.
అతడు ఇంటి వద్ద లేనప్పుడు అతడి ఇంటికి
కన్నం వేస్తూండగా గోడ విరిగి పడింది,”
అంటూ భోరున ఏడ్వసాగింది.