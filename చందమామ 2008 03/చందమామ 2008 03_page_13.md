గోమాంగ్ చేత ఈటెదెబ్బలు తిన్నరెక్కల మనుషులు కీచుమని అరుస్తూ మొసళ్ళ మడుగులో పడసాగారు. అది చూస్తూనే మిగిలిన వాళ్ళు అక్కడి నుంచి కాలిబలం కొద్దీపరిగెత్తుతూ, “పులుగురాయా! ప్రమాదం. గుహావాసులు వందల వేల సంఖ్యలో మన మీదికొస్తున్నారు,” అని కేకలు పెట్టారు. ఆ హెచ్చరిక వింటూనే ఎక్కడెక్కడ వున్నరెక్కల మనుషులూ ఆ ప్రాంతం వదిలి అడవి కేసి బయలుదేరారు. తన అనుచరులను ప్రోత్సహించి, అడవి మనుషులతో యుద్ధానికి పూనుకోమటం సాధ్యంకాదని పులుగురాయుడు గ్రహించాడు. కాని, ఒకసారి అడవి మనుషులకు వెన్నుచూపితే, ఆ తరవాత వాళ్ళు తనను, పిరికిపంద కింద జమకట్టే ప్రమాదం వున్నది. ఇప్పుడేమి చేయటం?

పులుగురాయుడితటపటాయింపు గ్రహించిన బ్రహ్మదండి మాంత్రికుడు మంత్రదం డాన్ని పైకెత్తి, “జై కాలభైరవా!” అంటూ పెద్దగా ఒకకేక పెట్టి, “పులుగు ప్రభో! ఇది మనకు కష్టకాలం. కాలభైరవుడు ఎందుకనో ఆగ్రహించాడు. ఆ గుహావాసులూ, జయ మల్లు ముఠా వచ్చి మన మీద పడకముందే, అడవిలోకి తిరోగమిద్దాం,” అన్నాడు.

“మాంత్రికా, అదే నేనూ అనుకుంటున్నాను. మా గరుడజాతి వాళ్ళకు రాత్రిళ్ళు కళ్ళు కనిపించవు. సూర్యోదయం కానివ్వండి, మా ధాటి చూపెడతాం,” అంటూ పులుగు రాయుడు బయలుదేరాడు. అంతలో జిత, శక్తి వర్మలు అక్కడికి పరిగెత్తుకుంటూ వచ్చారు. వాళ్ళ చేతుల్లో వున్న కత్తులు సగం విరిగి వున్నాయి. వాళ్ళదేహాలు ర్థుతో తడిసి వున్నాయి.

జిత, శక్తివర్మలను చూస్తూనే బ్రహ్మదండికి ప్రాణం లేచి వచ్చినట్టయింది. అతడు వాళ్ళను సమీపించి, “జితా, శక్తీ! మీరు ఇంకా బతికే వున్నారా? ఆ దుర్మార్గులు మీ ఇద్దర్నీ హత్య చేశారనుకున్నాను,” అన్నాడు.

“వాళ్ళా... మమ్మల్నా... హత్యా!” అంటూ జితవర్మపెద్దగా నవ్వి, “మా మొండికత్తులు చూడు, నెత్తురులో స్నానమాడిన మా శరీరాలు చూడు! ఎంత మంది శత్రువుల్ని చంపామో మాకే తెలీదు. కత్తులు విరిగిపోవ టంతో వెనుదిరిగి ఇటు పురోగమించి రావలసి వచ్చింది,” అన్నాడు.

జితవర్మ మాటలకు స్థూలకాయుడు విరగబడి నవ్వుతూ, “మీ ఇద్దర్లో ఏ ఒకడూ