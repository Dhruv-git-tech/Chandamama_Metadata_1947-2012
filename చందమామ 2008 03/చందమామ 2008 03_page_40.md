చంద్రమామ ఇండియా క్విజ్-12 (జనవరి 2008) సమాధానాలు

1. 1928; 2. జైపూర్ రెండవ జైసింగ్; 3. 14; 4. బాదామి; 5. ఏడవ స్థానంలో;
6. ఖిలా రాయ్ పిధోరా; 7. ఉత్తరప్రదేశ్.

అలాంటి మొక్కలు చాలా పవిత్రమైనవనీ, వాటిని గురించి కొత్తవారితో అసలు మాట్లాడ కూడదనీ చెప్పాడు. ఇలాంటి విషయాలను చిన్న పిల్లలుగా ఉన్నప్పుడే పెద్దలు వారికి చెబుతారు. అందువల్ల తాను ఈ విషయాన్ని తమ గూడెంలోని పెద్దలకు చెబుతాననీ, వాళ్ళే తగిన నిర్ణయం తీసుకుంటారనీ మల్లన్ కణి చెప్పాడు. ఆ తరవాత విజ్ఞానవేత్తలిద్దరినీ గూడెం పెద్దల వద్దకు వెంటబెట్టుకుని వెళ్ళాడు.

సంగతి తెలియగానే గూడెం పెద్దలందరూ ఒక చోట సమావేశమయ్యారు. విషయాన్ని చర్చించారు. ఆ మొక్కపేరు చెబితే తమ తెగకు అరిష్టమని పలువురు పెద్దలు అభిప్రాయపడ్డారు. ఆ సమాచారాన్ని తమకు చెప్పడం వల్ల కణి లకు ఎలాంటి హానీ కలగదని పెద్దలను నమ్మించడానికి విజ్ఞానవేత్తలు ఎంతగానో ప్రయత్నించారు. పైగా ఆ మొక్కలకే గనక ఔషధగుణాలు ఉన్నట్టయితే, దానిని మందుల తయారీకి ఉపయోగిస్తామనీ, ఆ విధంగా వారికి డబ్బు వచ్చే అవకాశం ఉందనీ వివరించారు.

చాలాసేపు చర్చలు, తర్జన భర్జనలు జరిగాక ఆ మొక్క పేరునూ, అవి ఉన్న చోటునూ చెప్పడానికి గూడెం పెద్దలు నిర్ణయించారు. ఆ మొక్కలుండే చోటికి విజ్ఞానవేత్తలను వెంట బెట్టుకుని వెళ్ళి చూపమని మల్లన్ కణిని అదే

శించారు. వాళ్ళను అడవిలోకి తీసుకువెళ్ళిన మల్లన్ కణి ఆ మొక్కలను చూపాడు. వాటిని తాము 'ఆరోగ్యప్పచ్చ' అని పిలుస్తామని చెప్పాడు.

ఆరోజే, విజ్ఞానవేత్తలు ఆ మొక్కలు కొన్నింటిని తమతో తీసుకువెళ్ళి ప్రయోగశాలలో వాటి రసాయనిక గుణాలను అధ్యయనం చేశారు. అలసటను పోగొట్టే కొన్ని రసాయనిక పదార్థాలు ఆ మొక్కలో ఉన్నట్టు అధ్యయనాల ద్వారా తెలియవచ్చింది. ఆ మొక్కను ఫలానా అని గుర్తించారు. దాని వృక్షశాస్త్ర నామం ట్రైకోపస్ జీలానికస్ ట్రావాన్ కోరికస్. ఈ రకం మొక్కలు కేరళలోని ఆ ప్రాంతంలోనూ, తమిళ నాడులోని కొన్ని ప్రాంతాలలో మాత్రుే ఉన్నట్టూ, ప్రపంచంలో మరెక్కడా లేవనీ పరిశోధనల ద్వారా తెలియవచ్చింది.

ఆ తరవాత కొన్ని సంవత్సరాలపాటు జరిగిన విస్తృత పరిశోధనల ఫలితంగా, ఆ మొక్క నుంచి ఒక ఔషధం తయారుచేయబడింది. విజ్ఞాన వేత్తలు కన్న కల నిజమయింది. అలసటను పోగొట్టే మందుగా దాన్ని అమ్మడం ప్రారంభించారు.