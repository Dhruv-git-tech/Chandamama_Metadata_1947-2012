బిడాలి కూడా, “అవును, అవును,”
అంటూ అదే అభిప్రాయం వెలిబుచ్చాడు.

జయమల్లు చిరునవ్వు నవ్వి, “అయితే,
ఒక పని చెయ్యండి. ఒకేసారి అందరూ
గుహలు వదిలి రాకుండా, మీలో కనీసం
యువతరం వాళ్ళనైనా ఇక్కడ నివసించేలా
చేయండి. గుహల్లో వుండటం కన్నా, ఇక్కడ
వెలుగూ, గాలీ వున్న ప్రాంతాల నివసించటం
ఆరోగ్యకరం అని తేలితే, మిగతా వాళ్ళు
కూడా ఆ తరవాత ఇక్కడికి రావచ్చు. ఏది
ఏమైనా, ఆరెక్కల మనుషుల్ని మాత్రం తిరిగి
ఇక్కడికి వచ్చి గుడారాలు కట్టకుండా చూడుండి.
ఈ ప్రాంతం మంచినీటి సమృద్ధీ, ఆహార
సమృద్ధీ కలది,” అన్నాడు.

“ఆరెక్కల మనుషుల్ని గురించిన భయం మాకేమీ లేదు. మీ సహాయం వల్లనేను మా మూలపురుషుడి మహత్తర శక్తులు గల గద సంపాయించుకున్నాను. బిడాలికీ నాకూ మధ్య ఇప్పుడు శత్రుత్వమేమీ లేదు, మేము మిత్రులం. మా రెండు ముఠాలకూ మీరు చేసిన మేలు మరువరానిది. మా నుంచి మీ కెలాంటి సహాయం కావాలో అడగండి. ఎంత కష్టసాధ్యమైనదైనా చేయగలం,” అన్నాడు శ్వానకర్ణి. అతడి మాటలకు అంగీకారసూచ కంగా బిడాలి తల వూపాడు.

జయమల్లు, “మీరు, కోరితే మాకెలాంటి
సహాయమైనా చేస్తారని మాకు తెలుసు.
మేము రాకాసిలోయకు వెళ్ళాలి. అక్కడికి
వెళ్ళి తిరిగివచ్చిన వారెవరైనా మీలో వుంటే
చెప్పండి,” అన్నాడు.

జయమల్లు ఇలా అనగానే బిడాలీ, శ్వాన
కర్ణులు ముఖముఖాలు చూసుకున్నారు.
ఇద్దరి ముఖాల్లో ఆశ్చర్యం, భయం తాండ
వించాయి. శ్వానకర్ణి గొంతు సవరించుకుని
వూరుకున్నాడు. బిడాలి చిన్నగొంతుతో, “ఆ
రాకాసిలోయకు వెళ్ళివచ్చిన వాళ్ళెవరూ, మా
తరం వాళ్ళలో బతికి లేరు. కాని, దాన్ని
గురించి విన్నాం. అది ఈ అరణ్యాల కవతల
గల కొండల్లో ఒక గొప్పలోయ. అక్కడికి
చేరటం చాలా కష్టం; తిరిగి రాగలగటం అంత
కన్న కష్టం. ఇంతకూ అక్కడికెళ్ళవలసిన పని
మీకేం కలిగింది?” అని ప్రశ్నించాడు.

"బిడాలీ! నీ మాటలనుబట్టి చూస్తూంటే,
నీకు ఆ ప్రాంతాలకు వెళ్ళే దారి తెలుసు
నన్నట్టు కనబడుతున్నది. ఆ మార్గం ఏదో
చూపించు, చాలు. ఆ లోయలో పెరిగే ఒక