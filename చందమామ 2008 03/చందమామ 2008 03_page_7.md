ఒక రాక్షసుడు తన భార్యతో బండల పక్క నుంచి వస్తున్నాడు. వాళ్ళ భయంకర ఆకారాలను చూసి ఒక్క క్షణం భయపడిన విజయ చంద్రుడు వెంటనే తేరుకుని, భయపడి ప్రయోజనం లేదని గ్రహించి ధైర్యంగా లేచి నిలబడ్డాడు.

“ఇంకా నా ప్రశ్నకు సమాధానం చెప్పనే లేదు. ఎంత పొగరు? నన్ను చూస్తూంటే భయం లేదా?” అంటూ రాక్షసుడు రెండు అడుగులు ముందుకు వేశాడు.

అంతలో రాక్షసి అడ్డుపడి, “నీ మొహం చూసి ఎవడు భయపడతాడు? ఆ కుర్రకుంక నోటి నుంచి క్షణంలో సమాధానం నేను కక్కి స్తాను చూడు,” అంటూ ముందుకు ఉరికింది.

“మగాడినైన నావల్ల కానిది, ఆడదానివి నీవల్ల ఏమవుతుంది?” అంటూ రాక్షసుడు

గుడ్లురుముతూ విజయచంద్రుడి కేసి తిరిగి, “చెప్పు, నన్ను చూస్తే నీకు భయం లేదా?” అని గద్దించాడు.

రక్కస ఆలుమగల మధ్య అంతగా పడడం లేదని వెంటనే గ్రహించిన విజయచంద్రుడు, “మిమ్మల్ని చూసి భయపడడమెందుకు? ఈ మధ్య మీకన్నా భయంకరమైన ఒక రాక్ష సుణ్ణి చూశాను. అతడు నాకు కావలసినంత ధనం కూడా ఇచ్చాడు,” అన్నాడు విజయ చంద్రుడు.

రాక్షసుడు హహహాని నవ్వి, “కోతలు బాగా కోస్తాపురా బాలకా! నాలాంటి రాక్షసుడు నిన్ను చూడడమేమిటి? మింగకుండా వదిలి పెట్టడమేమిటి?” అన్నాడు.

“అతడికి నా సలహా కావలసివచ్చింది. అందుకే నాతో స్నేహం చేశాడు,” అన్నాడు విజయచంద్రుడు.

“రాక్షసుడికి నీ సలహా కావలసివచ్చిందా? ఆశ్చర్యంగా ఉందే! ఏమిటా సలహా?” అని అడిగాడు రాక్షసుడు.

“అలా అడుగు, చెబుతాను. ఆ రాక్షసుడు... ‘మీ మనుషులు చాలా తెలివైన వాళ్ళట కదా! పెళ్ళాలను తమ చెప్పు చేతల్లో ఎలా పెట్టుకుంటారో, నీకేమైనా చిట్కాలు తెలిస్తే చెప్పు’ అని అడిగాడు,” అన్నాడు విజయచంద్రుడు.

“నువ్వు చెప్పావా?” అని అడిగాడు రాక్షసుడు కాస్త కంఠస్వరం తగ్గించి.

“చెప్పాను. అందుకే కదా ఆ రాక్షసుడు ఎంతగానో సంతోషించి నాకు ధనం, బంగారు