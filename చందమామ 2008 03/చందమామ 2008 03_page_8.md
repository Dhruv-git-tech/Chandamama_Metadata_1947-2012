కానుకలు కూడా ఇచ్చాడు,” అన్నాడు విజయ చంద్రుడు ఏమాత్రం తొణక్కుండా.

ఆ మాట వినగానే రాక్షసుడు ఆలోచనలో పడ్డాడు. వాడి భార్యపరమగయ్యాళి. చీటికి మాటికి మాటలతో, చేతలతో వాణ్ణి సాధిస్తూ, వేధిస్తూ ఉంటుంది. పెళ్ళాన్ని అదుపులో ఉంచుకునే చిట్కాలు తెలుసుకుంటే మంచి దుని అనుకుని వాడు, “ఒరేబాలకా! ఇలారా,” అంటూ విజయ చంద్రుణ్ణి బండ చాటుకు తీసుకు వెళ్ళి, “ఆ చిట్కాలేవో నాకూ చెప్పు. నీకు కానుకలిస్తాను,” అన్నాడు.

విజయచంద్రుడు, “చెబుతాను, చెబుతాను,” అంటూండగా వాళ్ళను వెంబడించి వచ్చిన రాక్షసుడి భార్య, “ఏరా, నన్ను లొంగ దీసుకునే చిట్కాలు నా మొగుడికి చెబుతావా? నిన్నేం చేస్తానో చూడు!” అంటూ హుంకరించింది.

“వాడేం చెబితే నీకేం? నా కాళ్ళ దగ్గరపడి ఉండాల్సిన అధమ రక్కసివి! నువ్వు వాణ్ణి మింగడానికి నేను వదులుతాననుకున్నావా?” అంటూ అడ్డు పడ్డాడు రాక్షసుడు.

“నీ కాళ్ళ దగ్గరపడి ఉండడూ? అందుకు వేరెవతినైనా చూడు. నేను ప్రాణంతో ఉండగా అది అసాధ్యం,” అంటూ రెచ్చిపోయింది రాక్షసి.

దాంతో వాళ్ళిద్దరి మధ్యా మాటామాటా పెరిగింది. రక్కుతూ, గిచ్చుతూ బాహా బాహీ పోట్లాటకు దిగారు. వాళ్ళిద్దరూ ఒకరినొకరు కొట్టుకుంటూ, తిట్టుకుంటూ ఉంటే, విజయ చంద్రుడు గుట్టుచ్ప్పుడు కాకుండా మూలిక లతో అక్కడి నుంచి తప్పించుకున్నాడు.

సాయంకాలానికి నేత్రసంజీవని మూలిక లతో తిరిగివచ్చిన శిష్యుణ్ణి చూసి చింతామణి ఎంతగానో సంతోషించాడు.

“దైర్యం ఉంటేనే తెలివితేటలు ఉపయోగ పడగలవని చక్కగా నిరూపించావు నాయనా. నీ సమయస్ఫూర్తి బహుధా ప్రశంస నీయం. నీ పాటి దైర్యం లేకే ఇన్నాళ్ళు ఆ మూలికను సంపాదించలేకపోయాను. నీ ఉపకారబుద్ధి మల్లఇక్కడి ప్రజల కళ్ళ జబ్బులు తప్పక తొలగిపోగలవు. ఆయుష్మాన్ భవ!” అంటూ ఆయన శిష్యుణ్ణి దీవించాడు.