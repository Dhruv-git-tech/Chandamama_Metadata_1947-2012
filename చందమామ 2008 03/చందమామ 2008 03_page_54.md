కాని పెళ్ళాం చాలా రోజులు పోరిన మీదట, ఆమె మాటలు వినీవినీ అందులో ఏమంత తప్పు లేదనిపించింది.

చివరకు రైతు తన తండ్రిని ఎవరికీ తెలియకుండా చంపి మాయం చెయ్యటా నికి ఒక ఉపాయం ఆలోచించాడు. ఆయన తన తండ్రి దగ్గిరికి వెళ్ళి, “నాన్నా, పారు గూళ్ళో అప్పు మాట్లాడాను. వాళ్ళు నువ్వు రాకపోతే ఇవ్వమన్నారు. ఓపిక చేసుకుని బండి మీద బయలుదేరు,” అన్నాడు.

ముసలివాడు నిజమేననుకుని బయలుదే రాడు. తాతను విడిచి ఒక్క క్షణం ఉండని కమలుడు కూడా ఎవరు ఎన్ని చెప్పినా వినక తాతతోపాటే బండి ఎక్కి కూచున్నాడు.

తప్పేది లేక రైతు తన తండ్రినీ, కొడు కునూ వెంటపెట్టుకుని బండి తోలుతూ

బయలుదేరాడు. వాళ్ళు వెళ్ళే దారిలో ఒక చిన్న అడవి ఉంది. రైతు అడవి మధ్య బండి ఆపి, “ఇప్పుడే వస్తా!” అంటూ బండిలో ఉన్న పార ఒకటి తీసుకుని చెట్ల మధ్యకు వెళ్ళాడు.

కమలుడు తాతతో, “ఇప్పుడే వస్తా!” అని చెప్పి మరొక పార తీసుకుని తండ్రి వెనకే చప్పుడు కాకుండా వెళ్ళాడు. కొంత దూరం వెళ్ళాకతండ్రి ఒకపాదపక్క గొయ్యి తవ్వుతూ కమలుడికి కనిపించాడు. కమలుడు అదే పాద అవతలివైపు చేరి అక్కడ తాను కూడా ఒక గొయ్యి తవ్వనారంభించాడు.

ఆ చప్పుడు విని రైతు తన పని ఆపి, పాద అవతలికి వెళ్ళి, కొడుకును చూసి ఆశ్చర్య పోతూ, “ఎందుకక్కడ గొయ్యి తవ్వుతు న్నావు?” అని అడిగాడు.