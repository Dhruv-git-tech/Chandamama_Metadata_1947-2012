# విజ్ఞానం .... వినోదం .... వికాసం ....

## విజ్ఞాన వీచికలు :

### నక్షత్రాల కేటలాగ్

రాత్రుల్లో ఆకాశం కేసీ చూసే అలవాటు మీకు ఉందా? మెరిసే కోటాను కోట్ల నక్షత్రాలు. మెల్లగా సాగేచందమామ. అదో అద్భుత దృశ్యం. మనం ఇవాళ టీవీలు చూస్తున్నట్టు ఒకప్పుడు మన పూర్వులు నక్షత్రాల ఆకాశాన్ని ఆసక్తితో చూసేవారు. నక్షత్రాల గురించి శాస్త్రబద్ధంగా కేటలాగ్ రూపొందించిన వారెమో మీకు తెలుసా? చైనా దేశస్థులు! క్రీ.పూ. 4వ శతాబ్దంలో షిప్ షేన్, కాన్ టే, వూ హెస్సేన్ అనే ముగ్గురు ఖగోళ శాస్త్ర వేత్తలు ఉత్తరోత్తరా వేలాది సంవత్సరాలకు ఉపయోగపడేలా వివరాలతో అద్భుతమైన నక్షత్రాల కేటలాగ్ ను తయారు చేశారు. క్రీ.శ. 4వ శతాబ్దంలో ఈ క్యాటలాగ్ ఆధారంతోనే చెన్ చో నక్షత్ర పటాన్ని రూపొందించాడు. నక్షత్రాల అట్లాస్ లలో ఈనాటికీ ఉపయోగంలో ఉన్న నక్షత్రాల సమూహాన్ని సూచించే 'బాల్ అండ్ లింక్' పద్ధతిని చైనాదేశస్థులే మొదట ప్రారంభించారు.

చందమామ

మన పరిసరాలు

### మిడతల 'దండం'

చిన్న చిన్న మొక్కల మీద ఎగిరే మిడతను మీరెప్పుడైనా పరిశీలనగా చూశారా? సన్నటి పుల్లల్లాంటి కాళ్ళతో పచ్చగా కనిపించే ఈ కీటకం మొక్క మీద వాలినప్పుడు ముందు కాళ్ళను పైకెత్తుకుని దండం పెడుతున్నట్టు కనిపిస్తుంది. చాలా తెలివైన ప్రమాదకరమైన కీటకం ఇది. చిన్న చిన్న పురుగులను పట్టి తినడంలో మహాదిట్ట.

మిడత ముందు కాళ్ళకు పదునైన సూదు ల్లాంటి భాగాలుంటాయి. పురుగులను పట్టు కోవడానికి ఇవి బాగా ఉపయోగపడతాయి. చిన్న చిన్న కీటకాలను పట్టుకోవడంలో మిడత మహా నేర్పరి. అది శరీరాన్ని ఏమాత్రం కది లించకుండా తలను పైకీ, కిందికీ, పక్కలకూ తిప్పి చూడగలదు. మిడత చిన్న కీటకాన్ని చూడగానే, మెల్లగా జాగ్రత్తగా అడుగు మీద అడుగు వేసుకుంటూ దాన్ని సమీపిస్తుంది. అది కాళ్ళకు అందే దూరంలో ఉందనగా ముందు కాళ్ళనుసాచి లబుక్కున పట్టేస్తుంది. అది కాళ్ళకున్న పదువైన సూదులలో చిక్కుకు పోతుంది. మిడత హాయిగా దాన్ని తినేస్తుంది.