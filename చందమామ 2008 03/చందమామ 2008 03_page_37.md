టాయిన్బీ ఇలా రాశాడు: “ఈ పరగణాలోని మూడు ప్రధాన పట్టణాలు తమ హస్తగతం కాగానే, మొదటి పథకం ప్రకారం కొంత సైన్యం మేజర్ ఫోర్ట్స్ నాయకత్వంలో బార్ముల్ కనుమకు పంపబడింది. కల్పల్ హార్ కోర్ట్ నాయకత్వంలో మరికొంత సైన్యం కుజాంగ్ మీదదాడికి బయలుదేరింది. ఆ ప్రాంతం రాజు బ్రిటిష్ అధికారానికి వ్యతిరేకంగా-తమను రక్షించుకోవడానికి దానిని దెబ్బతీయడానికి ఖుర్దా, కనికా రాజులతో లేఖలద్వారా చర్చలు జరుపుతున్నట్టు కనుగొనబడింది.

“కుజాంగ్ రాజు పారిపోయాడు... త్వర లోనే ఆయన్ను పట్టుకుని కటక్ కోటలో బంధించారు. అతని కోట ధ్వంసం చేయ బడింది. అక్కడొక ఫిరంగి కనిపించడంతో, దాన్ని కటక్కు తరలించారు. అందులో ఈస్టిం డియా కంపెనీ ముద్రలు గల రెండు కొత్తఇత్తడి తుపాకులు కనిపించాయి. అవి రాజాకు ఎలా

లభించాయో తెలియలేదు. బహుశా ఏదైనా ఓడ మునిగిపోయినప్పుడో లేదా సముద్రపు దొంగల ద్వారానో అవి లభించి ఉండ వచ్చు..."

రాజును మహానది తీరంలోని చారిత్రాత్మక మైన కటక్‌లోని బరాబతి కోటలో బంధించారు. ఆ తొమ్మిది అంతస్థుల భవనం 14వ శతాబ్దంలో నిర్మించబడింది. దానికి బ్రహ్మాండ మైన ముఖద్వారం, చుట్టూ ఇరవై గజాల అగడ్త ఉన్నాయి. అందులో చాలా వరకు నాశ పరచిన ఈస్టిండియా కంపెనీ, దానిని ఆ ప్రాంతా నికి రాజధానిగా చేసుకున్నది.

శత్రువుల నుంచి తుప్పించుకోవడం అసాధ్యం అని తెలిసినప్పటికీ బందీ అయిన చంద్ర ధ్వజరాజు చాలా ప్రశాంతంగా కనిపించాడు. యువకుడైన ఆ రాజు ఉత్సాహం, స్నేహ స్వభావం బ్రిటిష్ అధికారుల హృదయాలను దోచుకున్నాయి. మన దేశానికి చెందిన మల్ల యుద్ధం, ఇతర యుద్ధ కళలను ఆయన్నుంచి వాళ్ళు నేర్చుకోసాగారు. క్రమక్రమంగా ఆయన్ను ఒక శత్రువుగా కాకుండా తమ శిబిరంలోని ఒక గౌరవనీయుడైన మిత్రుడిగా భావించ సాగారు. అయినా, సదా సర్వవేళలా ఆయన మీద నిఘా ఉంచడం మాత్రం మానలేదు. అలాగే ఒకసంవత్సరం గడిచిపోయింది. బ్రిటిష్ ఓడల మీద దాడి కూడా తగ్గిపోయింది.

ఒకనాటి సాయంకాలం బ్రిటిష్ అధికారులు ఒక అద్భుత దృశ్యం చూశారు. నెమలి అకారం లోని ఒక పెద్ద పడవ మెల్లగా నదీ తీరం కేసి రాసాగింది. రంగు