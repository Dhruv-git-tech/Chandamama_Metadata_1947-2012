తారుమారైన పరీక్ష

అక్టర్ ఆస్టానంలోని పలువురు ఉద్యోగులకు బీర్బల్ అంటే తగని అసూయ. అలా అసూయ పడే వాళ్ళందరూ ఒకనాడు రహస్యంగా సమావేశమై బీర్బల్ను చక్రవర్తి అభిమానానికి దూరం చేయడం ఎలాగా అని తీవ్రంగా చర్చించారు. పలు సూచనలను పరిశీలించారు. ఆఖరికి దావూద్ అనే ఒక ఉన్నతోద్యోగి తనవద్ద చక్కని పథకం ఉన్నదని చెప్పాడు. తక్కినవారు ఆ పథకం వివరాలు అడిగారు. బీర్బల్ నిజాయితీ పట్ల చక్రవర్తి మనసులో అనుమానం కలిగించగలనని చెప్పాడు దావూద్.

“చక్రవర్తి నీ మాటలు నమ్మగలడా?” అని అడిగాడు ఒకడు.

“నమ్మగలడు. వేచి చూడండి,” అన్నాడు దావూద్.

“అదే. ఎలా నమ్మించదలిచావో మాతో చెప్పుచెచ్చు కదా?” అన్నాడు.

“చెప్పను. దాన్ని రహస్యంగా ఉంచాలి. అయితే, నా పథకం తప్పదు. అది మాత్రం నిజం,” అంటూ విశ్వాసంతో నవ్వాడు దావూద్.

ఆ మాట విన్నవారికి ఆనందం పొంగి పొరిలింది, “నువ్వు తెలివితేటల్లో బీర్బల్ కు ఏమాత్రం తీసిపోవు. బీర్బల్ కు దీటైన వాడివి నువ్వే. నీ పథకాన్నే గనక విజయవంతంగా నెరవేర్చావంటే నీకు ఆపై తిరుగుండదు. మా గౌరవానికీ, చక్రవర్తి అభిమానానికీ, పాత్రుడివి కాగలవు,” అన్నాడు ఒకడు.

తక్కినవారు అతడి మాటలకు, “అవును, అవును,” అంటూ వంతపాడారు.

“నా పట్ల మీరు కనబరుస్తూన్న నమ్మకానికి కృతజ్ఞతలు!” అన్నాడు దావూద్.

“బీర్బల్ ను అందరి ముందూ మోకరిల్లేలా చేయగలిగితే, నిన్ను మేము సంతోషంగా మా నాయకుడిగా స్వీకరిస్తాం,” అన్నాడు ఒక ఉద్యోగి.

తల పంకిస్తూ కొంతసేపు తీవ్రంగా ఆలోచించిన దావూద్, “అయితే, మీరొక పనిచేయాలి,” అన్నాడు.

“ఏమిటి?” అని అడిగారు ఉద్యోగులు.

“రేపు మీరు యథా ప్రకారం మామూలు సమయానికి సభకు వెళ్ళి కూర్చోండి. చక్రవర్తి