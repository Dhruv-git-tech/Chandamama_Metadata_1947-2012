కలవాడని కూడా ఈ ఉదంతం తెలియజేస్తుంది.
‘అంకుల్ టామ్స్ క్యాబిన్’ రచించిన సుప్రసిద్ధ రచయిత్రి మిస్సర్స్ హారియట్ బీచర్ స్టోవ్ను చూడ్డానికి ఆయన ఒకసారి వెళ్ళాడు. ఇంటికి తిరిగి వచ్చాక ఆయన్ను పరిశీలనగా చూసిన ఆయన భార్య మనస్తాపంతో ముభావంగా ఉండడం గమనించి, “ఏమిటి సంగతి?” అని అడిగాడు మార్క్ట్వైన్.

“అంత అమర్యాదకరంగా దుస్తులు ధరించి వెళతారా?” అని అడిగింది భార్య.

మార్క్ట్వైన్ అద్దం ఎదుట నిలబడి, తన దుస్తులను పరిశీలనగా చూసుకున్నాడు. అయితే, తన దుస్తులలో ఏం లోపం ఉందో, అమర్యాద కరమైనదేదో ఆయనకు ఏమాత్రం అర్థంకా లేదు. తన దుస్తుల్లో వాటిల్లిన లోపం ఏమిటో కాస్త దాపరికం లేకుండా చెప్పమని భార్యను చూపులతోనే అడిగాడు.

“నెక్టై లేకుండా ఆ విదుషీమణిని చూడ డానికి వెళ్ళవచ్చా? మిమ్మల్ని గురించి ఆమె ఏమనుకుంటుంది?” అన్నది భార్య.

మార్క్ట్వైన్ అ తరవాత మాట్లాడలేదుగాని, దేన్నో ప్యాక్ చెయ్యడంలో నిమగ్నుడైపోయాడు. అ తరవాత మనిషి కోసం ఎదురు చూడసాగాడు. అ తరవాతే, భార్యకు ఆయన చేసిన పనేమిటో తెలియవచ్చింది. ఆయన తన నెక్టైని ఒక

కవర్లో పెట్టి ఈ సందేశంతో మిస్సర్స్ స్టోవ్కు పంపాడు: “నెక్టై లేకుండా నేను మిమ్మల్ని కలుసుకోవడం నా భార్యకు మనస్తాపం కలిగించింది. ఆ అమూల్యమైన వస్తువు ఇందులో ఉన్నది. నేను మీతో అరగంటసేపు ఉన్నానను కుంటాను. అంతసేపు దీనిని మీరు చూసి దయచేసి నాకు వెనక్కు తిప్పి పంపండి. ఎందు కంటే నాకున్నది ఇదొక్కటే. అంతవరకు దీనిని తీసుకువచ్చిన మనిషి అక్కడే ఉంటాడు. నన్ను మర్యాదస్థుణ్ణి చేయడంలో మీరు అందిస్తూన్న సహకారానికి కృతజ్ఞతలు.”

-(ఎం.డి)

చందమామ ఇండియా క్విజ్ - 12 (జనవరి '08)

అన్నీసరైన సమాధానాలు రాసిన ఎంట్రీలు పాఠకుల నుంచి ఒక్కటీ రాలేదు.

అందువల్ల బహుమతి ఇవ్వలేక పోతున్నాం.