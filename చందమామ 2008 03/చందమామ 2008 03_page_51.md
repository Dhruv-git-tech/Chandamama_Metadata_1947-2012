“ఏమిటా పరీక్ష?” అని అడిగాడు చక్రవర్తి.

“నేను ఎర్రగా కాలిన ఇనుప కడ్డీని తీసుకుని సభకు వస్తాను. దాన్ని బీర్బల్ వట్టిచేతులతో పట్టుకోవాలి. ఆయన చేతులు కాలలేదంటే ఆయన నిరపరాధి,” అన్నాడు దావూద్.

“బీర్బల్ ఇంత నీచకృత్యానికి పాల్పడి ఉంటాడని నేను భావించడంలేదు. అయినా, పరీక్షలో నెగ్గితే నిరపరాధి అని తేలిపోతుంది కదా!” అన్నాడు సభలోని ఒక వృద్ధుడు. అందుకు మిగిలిన సభికులు ఆమోదం తెలిపారు.

“నిజమే!” అంటూ బీర్బల్ కేసి తిరిగి, “నిందారోపణ జరిగింది గనక, నిరపరాధి అని రుజువు కావడం అవసరం. చట్టం ముందు అందరూ సమానం కదా!” అన్నాడు అక్బర్.

“చిత్తం, ప్రభూ!” అన్న బీర్బల్ తను పెద్ద చిక్కులో పడ్డట్టు గ్రహించాడు. ఎర్రగా కాగిన ఇనుప కడ్డీని ఎవరు పట్టుకున్నా తప్పక కాలి తీరుతుంది. వెంటనే, “గౌరవనీయుడైన నా సహోద్యోగి పెట్టే పరీక్షకు నేను సిద్ధం. అయితే...” అని ఆగాడు బీర్బల్.

“ఏమిటి చెప్పు,” అన్నాడు అక్బర్.

“దావూద్ నిజం చెప్పానంటున్నాడు. నేను అతన్ని నమ్ముతున్నాను. అయితే, అతడు నిజమే చెబుతున్నాడని అతడే రుజువు చేయవచ్చని నేను అనుకుంటు న్నాను. ఆయన చేయవలసిందల్లా కాలిన ఎర్రటి ఇనుప కడ్డీని వట్టి చేతులతో పట్టుకుని తెచ్చి నాకు ఇవ్వడం మాత్రమే. ఆయన నుంచి నేను ఆయన చెప్పినట్టే పుచ్చుకుంటాను...” అని ఆగాడు.

దావూద్ రాయిదెబ్బతిన్న కుక్కలా కుయ్మంటూ, “వీలు కాదు... కాదు!” అని అరిచాడు.

తను రూపొందించిన కుతంత్రాన్ని బీర్బల్

తనమీదికే తిప్పి కొట్టాడని దావూద్ గ్రహించి భయకంపితుడయ్యాడు. “ప్రభూ, నన్ను క్షమించండి. నేను చూసింది బీర్బల్ని కాదు. ఆ వ్యక్తి ఇతనికన్నా కాస్త ఎత్తుగా ఉన్నాడు. నేను పార బడ్డాను. బీర్బల్ అంత నీచ కృత్యానికి పాల్పడడు కదా,” అంటూ చక్రవర్తి ముందు మోకరిల్లాడు.

“ఈ నీచుణ్ణి తీసుకెళ్ళి చీకటికొట్లో బంధించండి. ఎలాంటి శిక్ష విధించాలో తరవాత ఆలోచిద్దాం,” అని ఆజ్ఞాపించిన అక్బర్, బీర్బల్ కేసి తిరిగి, “క్షణం బుద్ధి మందగించి నిన్ను పరీక్షకు గురిచేయాలనుకున్నాను, నన్ను క్షమించు బీర్బల్,” అన్నాడు.

“సదా సర్వ వేళలా నిజాయితీగా, తమకు విశ్వాసపాత్రుడిగా ఉండడం నా భాగ్యంగా భావిస్తాను ప్రభూ!” అన్నాడు బీర్బల్ వంగి నమస్కరిస్తూ.

మార్చ్ 2008

52

చందమామ