వచ్చినేను లేకపోవడం గమనించి, నస్నుగురించి మిమ్మల్ని అడుగుతాడు. అప్పుడు 'దావూద్ ఏదో అక్రమమైన నేరం జరగడం చూసి మానసి కంగా కుంగిపోయాడట. అందులో నుంచి కోలుకుని కొంతసేపు ఆలస్యంగా రావడానికి ప్రభువుల అనుమతి కోరాడు,' అని మీలో ఒకరు చెప్పండి. ఆ తరవాత నేను వచ్చి, నేను చూసిన ఘోరమైన నేరం ఏమిటో చక్రవర్తికి విన్నవిస్తాను. ఆ తరవాత ఏం జరుగుతుందో మీరే చూద్దురుగాని," అన్నాడు దావూద్.

“అలాగే! అలాగే!” అంటూ తలలూపారు తక్కినవారు. కాస్సేపు అదీ ఇదీ మాట్లాడు కుంటూ గడిపి, బాగా పాద్దు పోవడంతో ఇళ్ళకు వెళ్ళిపోయారు.

మరునాడు బీర్బల్‌తో సహా అందరూ సభకు హాజరయ్యారు. చక్రవర్తికి బీర్బల్ మీద ఉన్న నమ్మకాన్ని పోగొట్టాలన్న ప్రయత్నంలో ఉన్న దావూద్ ఒక్కడు మాత్రమే అక్కడ లేడు.

భటులు దండంతో నేలను తాటిస్తూ, “చక్ర

వర్తి విచ్చేస్తున్నారు!” అని మూడు సార్లు ప్రకటించారు. చక్రవర్తి రాకతో గౌరవ సూచకంగా సభికులు లేచి నిలబడ్డారు. చక్రవర్తి మందహాసం చేస్తూ సింహాసనంపై ఆసీనుడయ్యాడు. ఇద్దరు యువతులు సింహాసనానికి ఇరువైపులా నిలబడి వింజామరలు వీచసాగారు.

చక్రవర్తి చేయి ఊపగానే సభికులు తమ తమ ఆసనాలలో కూర్చున్నారు. చక్రవర్తి సభకేసి పరిశీలనగా చూశాడు. సభలో కూర్చున్న ఒక మధ్యవయస్కుడు లేచి నిలబడ్డాడు. దానిని గమనించిన చక్రవర్తి, “నువ్వేమైనా చెప్పదలు చుకున్నావా?” అని అడిగాడు.

ఆ సభికుడు వంగి సలాం చేసి, “ఆలస్యంగా మస్తున్నానని దావూద్ చెప్పి పంపాడు, ప్రభూ!” అన్నాడు.

“ఆలస్యానికి కారణం?” అని అడిగాడు చక్రవర్తి కంఠస్వరాన్ని పెంచి.

“ఆయన ఏదో ఘోరమైన నేరం జరగడం కళ్ళారా చూశాడట. చక్రవర్తి ఆస్థానంలోని ఒక ప్రముఖుడే ఆ నేరం చేశాడట. దానిని ప్రత్యక్షంగా చూసిన దావూద్ దిగ్గ్భాంతి చెందాడట. ఆ దిగ్గ్భాంతి నుంచి కోలుకోగానే సభకు రాగల నని వర్తమానం పంపాడు ప్రభూ!” అన్నాడు ఆ వ్యక్తి.

ఆస్థానంలోని ప్రముఖుడే ఏదో నేరాన్ని చేశాడని వినడంతో చక్రవర్తి మనసు కలతకులో నయింది. ఆయన మరేమీ మాట్లాడలేక మౌనంగా ఉండిపోయాడు. సభలో నిశ్శబ్దం అలముకు న్నది. కొంత సేపటికి దావూద్ వచ్చే అడుగుల చప్పుడు వినిపించింది. చక్రవర్తి అతడికేసి చూశాడు. దావూద్ వంగి, గౌరవంతో చేయి పైకెత్తి, “సలాం అలేకుం. సహేన్ షా,” అన్నాడు.

“నువ్వేదో నేరం జరగడం చూశావట?” అని అడిగాడు చక్రవర్తి.