భారత దర్శిని

విజేతకు ఉక్కు ఖడ్గం

గ్రీకు విజేత అలెగ్జాండర్, రాజు పురుషోత్తముడి మధ్య జరిగిన సంభాషణ సుప్రసిద్ధమైనది. అలెగ్జాండర్, “నిన్ను ఎలా చూడాలి?” అని అడిగితే, “సాటి రాజులా చూడాలి,” అని పురుషోత్తముడు జవాబిచ్చాడు అన్న సంగతి మన కందరికీ తెలిసినదే. అలెగ్జాండర్ స్వదేశానికి తిరిగి వెళ్ళడానికి ముందు పురుషోత్తముడు ఆయనకు ఉక్కుతో తయారైన ఖడ్గాన్ని కానుకగా అందజేశాడు. ఎందుకంటే ఆ కాలంలో ఉక్కు గురించి పాశ్చాత్య దేశాలకు తెలియదు. మన దేశంలో చాలా కాలం నుంచే గ్రామాలలో ఉక్కు తయారు చేసేవారని చెబుతారు!

భారతదేశానికి తొలి అచ్చుయంత్రం

భారతదేశంలో అచ్చయిన తొలిపుస్తకం 4500 సం.లకు పూర్వం నవంబర్ 6వ తేదీ ఆవిష్కరించబడింది. ఈ చారిత్రక సంఘటన ఆధారంగా 2006లో జరిగిన 'ఫాంక్షఫర్ట్ వరల్డ్ బుక్ ఫెయిర్'లో ఇండియాను 'గెస్ట్ ఆఫ్ ఆనర్'గా సత్కరించారు. భారతదేశంలోని క్రిస్టియన్ మిషనరీలు ఇక్కడ మాట్లాడే పలుభాషలలో పవిత్ర బైబిల్ ను తీసుకురావాలని ఆశించారు. 1952లో స్పెయిన్ నుంచి వచ్చిన ఫ్రాన్సిస్ జేవియర్ అనే ఒక మిషనరీ తమిళనాడులోని తరంగం బాడిలో బైబిల్ ను బోధించేవాడు. ఆయన భారతదేశానికి ఒక అచ్చుయంత్రాన్ని పంపమని స్పెయిన్ రాజును అభ్యర్థించాడు. అప్పటికే కొందరు జేస్యూట్ మిషనరీలు తీసుకువచ్చిన యంత్రాలు గోవాలో ఉన్నాయి. మన పశ్చిమతీరంలో మాట్లాడే కొంకణి భాషలో బైబిల్ 1556వ సం.లో అచ్చయింది. ప్రపంచంలో అచ్చుయంత్రాన్ని ప్రవేశపెట్టిన రెండవ దేశం మనది.