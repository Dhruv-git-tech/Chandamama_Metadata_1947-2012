ర్కొని అలా సంహరించటం తాను వినలేదు,
చూడలేదు.

సోమదేవుడి అజ్ఞ ప్రకారం ఖిల్గవర్మ,
జీవదత్తులకు రాజుగారి అతిథి గృహంలో
విడిది ఏర్పాటు చేయబడింది. రాజు తన
కుమార్తెను పిలిచి, పారిద్దరూ అరణ్యంలో
చేసిన సాహస కృత్యాల సంగతి చెప్పి,
“అమ్మా, ఏనుగును చంపగానే వాళ్ళ
మీద నువ్వూ, నీ చెలిక తెలూ పూలు జల్లటం
నేను చూశాను. వాళ్ళల్లో ఎవరినైనా నీవు
వరించావా?” అని అడిగాడు.

ఆ ప్రశ్నకు పద్మావతి చిరునవ్వు నవ్వి,
“నాన్నా, నీ మాటలు నాకు వింతగా వున్నవి.

పట్టపు టేనుగును చూసి రాజవీధిలో వున్న
జను లందరూ బెదిరి పారిపోయిన మాట
నిజమే. నీ వెంట వచ్చిన ఆ యువకు
లిద్దరూ దాన్ని ధైర్యంగా ఎదుర్కొని చంపి,
నగర ప్రజల ప్రాణాలు కాపోడిన మాటా
నిజమే. అయినా, అంతమాత్రానికే వాళ్ళు
మహావీరు లవుతారా? నక్కను కొట్టిన
వాడల్లా వేటగాడవుతాడా!” అన్నది.

“నీ వన్నది బావున్నది. కాని, ఏ ఘన
కార్యం చేసినవాడు మహావీరుడవుతాడు?
ఆ సంగతి స్పష్టంగా నువే తేల్చి చెప్పాలి.
నాకు మాత్రం ఆ ఖర్గ, జీవదత్తు లిద్దరూ
మహావీరుల్లానే కనబడుతున్నారు,” అన్నాడు
మహారాజు.

“అయితే వాళ్ళను పిలిపించండి. వాళ్ళె
లాంటివాళ్ళో యిప్పుడే తేల్చి చెప్పుతాను.
మీరు మాత్రం యీ ప్రశ్నలు వారి
నడగండి,” అని పద్మావతి తండ్రికి అడగ
వలసిన ప్రశ్నలు చెప్పింది.

రాజు సేవకుణ్ణొకణ్ణి మంత్రిని పిలుచుకు
రమ్మని చెప్పి, మరొకణ్ణి ఖర్గ, జీవదత్తుల్ని
తీసుకు వచ్చేందుకు అతిథి గృహానికి
పంపాడు. కొద్దిసేపటికల్లా, మంత్రి సోమ
దేవుడూ, ఖర్గవర్మా, జీవదత్తులూ రాజుగారి
దగ్గిరకు వచ్చారు.