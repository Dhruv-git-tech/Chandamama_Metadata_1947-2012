రాముడు ఇంటి పనీ, పై పనీ చేసేవాడు.
వాడి పెళ్లాం పాచిపని అంతా చేసేది.
ఇద్దరి చేతా వెట్టిచాకిరి చేయుంచుకుంటూ,
చలమయ్య వాళ్ళకు చాలా తక్కువ జీతం
ఇచ్చేవాడు. ఆ జీతం రాముడికీ, వాడి
పెళ్ళానికీ తిండి తినటానికి కూడా చాలేది
కాదు. అందుచేత వాళ్ళు రోజూ నూకల
గంజి వండుకుని, అందులో ఇంత ఉప్పు
వేసుకుని, అందులో రెండు పచ్చిమిరప
కాయలు నంజుకుని, కడుపు నించు
కునేవారు.

చలమయ్యగారింట ఏ నాడూ వంటకాలు
మిగిలేవి కావు. చలమయ్య భార్య ఒక్క

నలుసు మిగలకుండా బొటాబొటిగా వంట
తయారుచేసేది.

“ఈ వెట్టిచాకిరి ఇంకెక్కడ చేసినా కడుపుకు ఇంత తిండి అయినా దొరుకు తుంది. ఇక్కడినుంచి వెళ్ళిపోదాం,” అనేది రాముడి పెళ్ళాం.

రాముడికి కూడా చలమయ్య ఇల్లు
విడిచి పెట్టాలనే ఉంది, కాని ఏదోవిధంగా
చలమయ్యకు తగిన విధంగా బుద్ది చెప్పి
మరీ యిక్కణ్ణించి వెళ్ళిపోవాలని వాడి
ఉద్దేశం.

ప్రస్తుతానికి వాడు చలమయ్య మీది
కోపాన్ని వెటకారం రూపంలో బయట
పెడుతున్నాడు. వాడు తిండితినటానికి కూర్చు
న్నప్పుడల్లా, “ఏమేవ్, పాయసం వండటం
పూర్తి అయిందా? వేగిరం తీసుకురా!
చక్కెర కాస్త జాస్తి వెయ్యి. వచ్చేటప్పుడు
రెండు పచ్చ అరటిపళ్ళు పట్టుకురా!”
ఆని భార్యను కేకవేసేవాడు. వాడి భార్య
గంజిలో మరో చిటికెడు ఉప్పువేసి, రెండు
పచ్చిమిరపకాయలతో సహా తెచ్చి వాడి
ముందు పెట్టేది.

రోజూ రాముడు తన పెళ్ళాన్ని పాయ
సమూ, పచ్చఅరటిపళ్ళూ తీసుకురమ్మని
గట్టిగా కేకవెయ్యటం చలమయ్య భార్య