మంగళుడు పెద్దమ్మను వెంటబెట్టుకుని రాజుగారి వద్దకు వెళ్ళి, “మహారాజా, ఈ రాత్రి నేను రాజకుమారుడి సమాధికి కాపలా కాస్తాను, అనుమతి ఇవ్వండి,” అన్నాడు.

“కాపలా వాళ్ళేమీ చెయ్యలేకపోయారు. కావలిస్తే నువు కూడా కాపలా కాసి చూడు,” అన్నాడు రాజు.

మంగళుడు విల్లంబులు తీసుకుని అ రాత్రి రాజకుమారుడి సమాధి వద్దకు వెళ్లి, సమాధికి కొద్ది దూరంలో ఒక చీకటి ప్రచేశంలో దాక్కున్నాడు.

సరిగ్గా అర్దరాత్రి అయేసరికి మూడు తెల్లపావురాలు ఆకాశం నుంచి సమాధి ముందుకు దిగి ముగ్గురు స్త్రీలుగా మారాయి. ఒక స్త్రీ చేతిలో ఎర్రని బెత్తం ఉన్నది. అమె ఒక చిన్న గుడ్డను నేల మీద పరిచి, దాని మీద ఎర్రబెత్తంతో కొట్టి, “వడ్డించు!” అన్నది. వెంటనే ఆ గుడ్డ మీద నాలుగు కంచాలలో భోజనం వచ్చింది.

తరవాత అమె సమాధిలోకి వెళ్లి, దాని అడుగున ఉండే రాత్రి మీద కొట్టి, “తెరు చుకో!” అన్నది.

రాయి పైకి లేచింది. అమె దాని అడు గున ఉన్న శవాన్ని బెత్తంతో తాకి, “లేచి రా!” అన్నది.

వెంటనే రాజకుమారుడు ప్రాణాలతో లేచి పైకి వచ్చాడు. తరవాత నలుగురూ కూర్చుని భోజనానికి ఉపక్రమించారు.

అదే సమయమనుకుని మంగళుడు ఒక బాణం ఎక్కుపెట్టి, రాజకుమారుడికి తగల కుండా స్త్రీల మధ్యకు వదిలాడు. వెంటనే ముగ్గురు స్త్రీలూ పావురాలుగా మారి ఎగిరి పోయారు. వాళ్ళు తమ వెంట తెచ్చిన తుండుగుడ్డా, బెత్తమూ ఆక్కడే ఉండి పోయాయి. మంగళుడు వాటిని తీసుకుని, రాజకుమారుడితో, “ఇంక నీకు ఈ సమాధితో ఏం పని? మీ ఇంటికి పోదాం పద!” అన్నాడు.
—( ఇంకావుంది)