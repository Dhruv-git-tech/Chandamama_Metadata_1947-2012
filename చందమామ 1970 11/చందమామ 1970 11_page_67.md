మంగళుడు కడవను వదలకుండా పెనుగు లాడాడు. ఇంతలో వాడితల మీద బలంగా దెబ్బ పడింది. చెయ్యి మాయమయింది. కాని తన తల మీద దెబ్బ కొట్టిన పాత్ర వాడికి నీటి ఒడ్డున దొరికింది. మంగళుడు దాన్ని దొంగల వద్దకు తీసుకుపోయాడు.

ఆ పాత్రను చూసి దొంగలు నిర్వాంత పోయి, అది ఎక్కడిదని అడిగారు. మంగళుడు వాళ్ళకు జరిగినదంతా చెప్పి, ఎవరిదో ఒక ఆడదాని చెయ్యి తన నెత్తి మీద ఆ పాత్రతో కొట్టిందన్నాడు.

దొంగల నాయకుడు మంగళుణ్ణి కొగ లించుకుని, “ఒరే, నాయనా! ఈ పాత్ర

విలువ ఎంతైనా కావచ్చు. న్యాయంగా ఇది నీది. దీన్ని ఆమ్మామంటే మనం మరి దొంగతనాలు చేసే పని ఉండదు. నీవంతు వచ్చిన డబ్బు తీసుకుని మీ ఇంటికి వెళ్ళి పోయి, బతికున్నన్నాళ్ళూ హాయిగా ఉండ వచ్చు,” అన్నాడు.

అతను వెంటనే ఆ పాత్రను తీసుకుని తన గుర్రం మీద నగరానికి వెళ్ళి, ఒక బంగారు వర్తకుడికి దాన్ని చూపి, “దీన్ని ఎంతకు కొంటారు?” అని అడిగాడు.

“దీని వెల నేను ఇచ్చుకోలేను. పెద్ద రత్నవర్తకుడు ఉన్నాడు, ఆయనకు చూపించు,” అన్నాడు బంగారు వర్తకుడు.

రత్నవర్తకుడు ఆ పాత్రను చాలాసేపు పరీక్షించి, “దీన్ని నేను కొంటాను. అయితే దీని ధర రాజుగారు ఎంత అని నిర్ణయిస్తే అంత ఇస్తాను,” అన్నాడు.

ఇద్దరూ కలిసి రాజుగారి దగ్గిరికి వెళ్ళారు.

రత్నవర్తకుడు రాజుతో, “మహారాజా, కిందలేడు మా దుకాణంలో పడి, ఈ పాత్రనూ, ఇంకా ఇతర వస్తువులనూ దొంగి లించిన దొంగ దొరికాడు,” అంటూ దొంగల నాయకుణ్ణి చూపాడు.

“ఈ పాత్ర నీ కెక్కడిది? నిజం చెప్పు,” అని రాజు దొంగలనాయకుణ్ణి అడిగాడు.