లింగేశ్వరస్వామికి ఇస్తామన్నారు. సహజంగా వారికి వ్యాపారంలో లాభాలు వచ్చాయి. అది గజపాదలింగేశ్వరస్వామి చలవేనని నమ్మి రామయ్యకు దండిగా డబ్బు ఇచ్చారు.

క్రమంగా గజపాదలింగేశ్వరస్వామి మహిమ మణిపు రానికి కూడా పాకింది. తండోపతండాలుగా యాత్రికులు రాసాగారు. ఎడారి మధ్య గుడి వెలిసింది. యాత్రికుల సంఖ్య నానాటికీ పెరుగుతున్నది. దానితో బాటు రామయ్య రాబడీ పెరుగుతున్నది.

ఇలా ఉండగా రాజుగారికి జబ్బుచేసింది. జబ్బు నయమైతే గజపాదలింగేశ్వరుడికి నిలువుదోపిడి ఇస్తానని రాణీగారు మొక్కుకున్నది. రాజుగారికి తిరిగి ఆరోగ్యం చేకూ రగానే ఆమె ఈ సంగతి చెప్పి, రాజుగారిని వెంటబెట్టుకుని సపరి వారంగా ఎడారికి బయలుదేరింది.

రాజుగారు వస్తున్నారని తెలియగానే రామయ్య వేషం మార్చి, రాణీగారి చేత

పూజలు చేయించి, నిలువుదోపిడి పుచ్చు కున్నాడు.

ఇది జరిగిన కొద్ది కాలానికే రామయ్య ఇల్లు ఏడంతస్తులూ పూర్తి అయాయి.

రాజు ఆశ్చర్యానికి అంతులేదు. ఎడారిలో ఉన్న రామయ్య ఇంత కొద్ది కాలంలో మూడంతస్తులు ఒక్కసారిగా ఎలా కట్టించాడో ఆయనకు అర్థం కాలేదు. ఆయన ఎడారికి తన భటులను పంపి, రామయ్యను పిలిపించి, “నా దగ్గిర ఉద్యోగాలు చేస్తూ ఏడంతస్తుల భవంతి ఎలా కట్టావు?” అని అడిగాడు.

“మహారాజుగారు నన్ను దండించనని మాట ఇస్తే అంతా మనవి చేస్తాను,” అని రామయ్య రాజుగారి అభయం పాంది, అంతా చెప్పేశాడు.

రాజు రామయ్య తెలివితేటలకు సంతోషించి అతన్ని తన సలహాదార్లలో ఒకడుగా వేసుకున్నాడు.