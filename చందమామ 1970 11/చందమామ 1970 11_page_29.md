ఆర్థం కాలేదని గ్రహించిన మంత్రి సోమ దేవుడు, “యువరాణికి తగిన వరుణ్ణి తెచ్చేందుకు మహారాజుగారు చాలా శ్రమ పడుతున్నారు. ఆమె మహావీరుణ్ణి తప్ప వివాహమాడనని పట్టుపట్టి కూర్చున్నది,” ఆంటూ, పద్మావతి తనను పెళ్ళాడ వచ్చిన ఎందరెందరు రాజకుమారుల్ని తిరస్కరించి పంపిందీ ఖండ, జీవదత్తులతో చెప్పాడు.

“మహావీరుల సంగతి కొస్తే, నన్ను కత్తి యుద్ధంలో జయించగలిగినవాడు లేదు,” అన్నాడు ఖండవర్మ.

“నేను యుద్ధవిద్యలే కాకుండా మంత్ర శాస్త్రం కూడా నేర్చినవాణ్ణి. ఆ రెంటిలో

నాకు సమఉజ్జీ అయినవాడు ఇంకొకడు లోకంలో వుంటాడని అనుకోను,” అన్నాడు జీవదత్తుడు.

ఆ మాటలు వింటూనే రాజకుమార్తి పద్మావతి గిరుక్కున వెనుదిరిగి చెలికత్తె చేతిలో వున్న వస్తు వొకదానిని తీసుకుని, దాన్ని ఖండ, జీవదత్తులు స్పష్టంగా చూసేందుకు వీలుగా పై కెత్తి పట్టుకుని, “ఇది, రాతిరథం! వింధ్యపర్వతాల్లో ఎక్కడో వున్న ఒక రాతిరథానికి ప్రతికృతి. నేను విన్న దాన్ని బట్టి, ఆ పర్వత పంక్తుల్లో వున్న ఆ రాతిరథాన్ని కదిలించినవాడు ప్రపంచంలో సాటిలేని మహావీరుడు. అతణ్ణే నేను వరిస్తాను,” అన్నది.

పద్మావతి మాటలు రాజునూ, మంత్రినీ కూడా అమితంగా ఆశ్చర్య పరిచినై. ఇంత వరకూ ఆ రాతిరథం మాట వాళ్ళు విని వుండలేదు. రాజు ఆసనం మీదినుంచి లేచి కుమార్తె చేతిలో వున్న చిన్న రాతిరథాన్ని తీసుకుని అటూ యిటూ తిప్పి పరీక్షంచ సాగాడు. మంత్రి సోమదేవుడు పక్కన నిలబడి దాని కేసి వింతగా చూడసాగాడు.

జీవదత్తుడు, ఖండవర్మతో చిన్నగా ఏదో మాట్లాడి, తరవాత మహారాజు కేసి తిరిగి, “మహారాజా, ఈ బొమ్మరాతిరథం పోలికలే