ఒకటి ఆకాశంలో కదుల్తూ, నేనున్నచోటుకు పైన ఒక్క క్షణకాలం ఆగింది. నేను భయంతో చెలికత్తెల్ని పిలపబోయేంతలో, ఆ ఆకారం కిందికి చేయి చాచింది. వెంటనే దభీమంటూ ఈ రాతిరథం నా పక్కన పడింది. ఆ పాటుకు చెలికత్తెలంతా లేచారు. ఆ నల్లని ఆకారం ఆకాశంలో అంతర్ధాన మయింది. ఆ రథాన్ని పోలిన పెద్ద రాతి రథం వింధ్యపర్వతాల్లో వున్నదన్న సమా చారం గల చీటీ, దానికి కట్టబడి వున్నది. ఆ చీటీ తెప్పించమన్నారా?'' అన్నది.

రాజూ, మంత్రీ ఏదో అనబోయేంతలో జీవదత్తుడు, ''రాజకుమార్తె మాటలు

సత్యం ఆనే మేం భావిస్తున్నాం. ఆకాశంలో అలా మేఘంలా ఎగిరినవాడు రాక్షసుడో, కన్నెరుడో, విద్యాధరుడో.... అయివుంటాడు. ఏదో స్వప్రయోజనాన్ని ఆశించే వాడు, యీ బొమ్మరాతిరథాన్ని రాకుమారి పక్కన జార్చిపోయాడు. సరే, యిక మాకు సెల విప్పించండి. ఉదయాన్నే మేం బయలు దేరి వింధ్యపర్వతాల్లో వున్న ఆ మూల రాతిరథాన్ని కనుక్కుని, దాన్ని కదిలించే ప్రయత్నం చేస్తాం,'' అన్నాడు.

''మీ యిద్దరి ధైర్యసాహసాలూ, తెలివి తేటలూ నేను కళ్ళారా చూసినవాణ్ణి. విజయులై శీఘ్రంగా రండి,'' అన్నాడు పద్మసేనమహారాజు.

''నేనూ, మిమల్ని విజయులై రండని, దీవిస్తున్నాను. మీ యిద్దరిలో ఎవరు గొప్ప వీరుడో అతణ్ణే రాకుమారి వివాహం అడు తుంది,'' అన్నాడు మంత్రి సోమదేవుడు.

జీవదత్తుడు ముందుకొక అడుగు వేసి, ''ఆ బొమ్మరాతిరథాన్ని ఒకసారి చూడ నివ్వండి. ఆ వింధ్యపర్వత ప్రాంతాల్లో పూర్వం అనేక మహానగరాలు పుట్టి, కాల క్రమాన మట్టిలో కలిసిపోయినై. అక్కడ వుండే శిథిలాల్లో అనేకమైన రాతిరథాలు వుండవచ్చు. మేం కదిలించవలసింది—