చూడగానే పెళ్లికొడుకు తండ్రి పరంధా మయ్యు ముఖం కందగడ్డలా ఆయిపోయింది.

వడ్డన ఇంకా తన దాకా రాకమునుపే అతిథుల వాలకంలో మార్పు గమనించి చలమయ్య, “ఏమిటి, బావగారూ, ఆలోచిస్తు న్నారు? ఆది పాయసంలెండి. మీ కోసం ఇవాళ ప్రత్యేకంగా చేయించాను. చల్లారక ముందే భోంచెయ్యండి. చల్లారితే బాగుండదు,” అన్నాడు.

పరంధామయ్య ఆగ్రహం తో విస్తరి ముందు నుంచి లేచి, “భలేవాడివేనయ్యా! మమ్మల్ని ఇంతగా అపమానిస్తావా? నీతో సంబంధం చేసుకుంటే మా పరువు గంగ పాలే! నూకలగంజి పోసి పాయస మంటావా? మాకు పాయసం ముఖమే తెలియదా?” అంటూ తనవారి సంచరినీ లేవగొట్టి, తన వెంట తీసుకుపోయాడు.

ఈ సంగతి క్షణాల మీద ఊరంతా పాకిపోయింది.

చలమయ్యకు రాముడి మీదా, వాడి పెళ్ళాం మీదా భరించరాని ఆగ్రహం వచ్చింది. అతడు రాముడి మీద విరుచుకు పడి, “త్రాష్టుడా! నీ పెళ్ళాం చేత పాయసం చేయిస్తానని చెప్పి, నూకలగంజి పోయించి నలుగురిలోనూ నా పరువు తీశావుగదరా!” అంటూ అరవసాగాడు.

వాకిట పోగైన నలుగురూ సంగతి వివరంగా గ్రహించారు.

రాముడు మాత్రం తాపీగా, “గతిలేని వాడికి గంజే పాయసమని మీకు తెలియదా? మీ రిచ్చే జీతం డబ్బులతో మాకు నూకల గంజికి మించిన పాయసం ఎలా వస్తుంది? మేం రోజూ తాగే పాయసమే గదా మీరు చెయ్య మన్నది? మధ్య మా తప్పే మున్నది?” అన్నాడు.

చలమయ్యకు తల తీసిసినట్టయింది. అతనికి తగిన శాస్త్రి చేసిసందుకు రాముణ్ణి ఊళ్ళోవాళ్ళు మెచ్చుకున్నారు.