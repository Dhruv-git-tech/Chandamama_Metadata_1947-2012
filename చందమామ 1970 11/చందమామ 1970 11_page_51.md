జురేక్ భార్య దీపం తీసుకుని పంటింట్లోకి వెళ్ళి, కిటికీలో నుంచి ఎవరో బయటికి దూకి పారిపోతూండటం చూసింది. ఆ పారిపోయే మనిషి చేతిలో దీనారాల సంచీ ఉన్నది.

ఆ దొంగ “పాదరసం” అలీయే. జురేక్ దుకాణం నుంచి సంచీని దించినాక, “పాదరసం” అక్కడే తచ్చాడి, దాన్ని జురేక్ వంట ఇంట పాతెయ్యటం గమనించి, ఆ రాత్రి వచ్చి దాన్ని కాస్తా తవ్వి తీసుకు పోయాడు.

“నీ నోరుబడ! డబ్బు పిల్లవాడి పుట్టిన రోజుకు ఖర్చు చేద్దామంటే పల్లకాదన్నావు. ఇప్పుడు దాన్ని దొంగ దోచుకుపోయాడు,”

ఆని భర్తను తిట్టుతూ జురేక్ భార్య శోకాలు పెట్టింది.

“ఆ డబ్బు పోదులే. ఇప్పుడు తీసుకు రానూ?” అంటూ జురేక్ ఇంటి నుంచి బయలుదేరాడు.

“డబ్బు లేకుండా తిరిగి వచ్చావో, నీకు తలుపు తెరవను,” ఆని జురేక్ భార్య వెనక నుంచి కేక పెట్టింది.

దీనారాల సంచీ కోసం మూడుసార్లు ప్రయత్నించిన దెవరో జురేక్కు స్పష్టంగా తెలుసు. ఆ కురాడు అహ్మద్ ఇంట ఉంటున్న మాట కూడా ఆయన ఎరుగును. అందుచేత ఆయన అడ్డదార్ల వెంబడి త్వరగా అహ్మద్ ఇల్లు చేరి, మారుతాళం చెవితో బయటి తలుపు తెరిచి, లోపలికి వెళ్ళి మళ్ళీ తలుపు మూసి, పాదరసం రాక కోసం ఎదురు చూడసాగాడు.

కొద్దిసేపట్లో పాదరసం వచ్చి తలుపు తట్టాడు.

జురేక్ అహ్మద్ కంతస్వరాన్ని అనుకరిస్తూ, “పాదరసం, నువేనా? … సంచీ తెచ్చావా?....ఏదీ? తలుపు కిందుగా లోపలిక తొయ్యి! నేనూ, హసనూ పందెం వేసు కున్నాంలే! గమ్మత్తయున పందెం! తలుపు తెరిచి అంతా చెబుతా!” అన్నాడు.