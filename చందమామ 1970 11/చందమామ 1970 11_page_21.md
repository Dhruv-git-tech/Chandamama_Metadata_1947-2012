పరిమళ సహాయంతో మాధవశర్మ నుంచి ధనసహాయం పొందవచ్చు నన్న ఆలోచన కలిగింది.

అందుచేత అతను పరిమళతో, “నేను నిన్ను మరొక ప్రశ్న వేస్తాను. దానికి నువు సమాధానం చెప్పలేని పక్షంలో, మీ నాన్న గారి చేత నాకు కొంత ధనసహాయం చేయించాలి,” అన్నాడు.

పరిమళ సరే నన్నది.

“ఈ లోకంలో సుఖపడి, పై లోకంలో కష్టపడే వాడెవడు? ఈ లోకంలో కష్టపడి, పై లోకంలో సుఖపడే వాడెవడు?” అని రాధాకాంతుడు పరిమళను అడిగాడు.

పరిమళ కొంచెం ఆలోచించి, “ఈ లోకంలో సుఖమూ, పై లోకంలో కష్టమూ పొందేవాడు దుర్పుద్ది గల ధనికుడు. అతను డబ్బు సంపాదించటం కోసం ఏ పాతకానికైనా ఒడిగట్టుతాడు, ఎంతమంది సుఖాన్నయినా బలి పుచ్చు కుంటాడు.

ఇలా బతికినవాడు పై లోకంలో సుఖపడడు. ఈ లోకంలో కష్టపడి, పై లోకంలో సుఖపడేవాడు యోగి. అతను ఈ లోకంలో సమస్త సుఖాన్నీ విసర్జించి, శరీరాన్ని తపింపజేసి, చచ్చిపోయి ఉత్తమ లోకాలను చేరు కుంటాడు,” అన్నది.

తన ఆశయం నెరవేరనందుకు రాధా కాంతుడు చిన్నబుచ్చుకున్నాడు. ఇంతలో మాధవశర్మ వచ్చి, “నాయనా, మా అమ్మాయి అడిగిన దానికి సరి అయిన సమాధానం చెప్పావుట. ఆమె నిన్ను పెళ్ళాడటానికి ఒప్పుకున్నది. నీకు కూడా సమ్మతమైతే మీ కిద్దరికి పెళ్ళి చేసేస్తాను,” అన్నాడు.

రాధాకాంతుడు మొదట నిర్ఘాంతపోయి నాడు. తనకు అనుకోని విధంగా కార్యం సిద్ధించినందుకు సంతోషించి, అతను పరిమళను పెళ్ళాడటానికి తన సమ్మతి తెలిపాడు.