ఆలోచించను కూడా లేదే, ఆమెకు అతని మీద ప్రేమ ఎప్పుడు పుట్టినట్టు ? ఎందుకని పుట్టినట్టు ? ఈ అనుమానాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “జయసింహుడు పరాక్రమ గర్వి. కాని అతను శరావతిని నిజంగా ప్రేమించాడు. అంతేకాదు, ఆమె తనసు ప్రేమించాలని కూడా కోరాడు. ఆమె తనను ప్రేమిస్తున్నట్టు నిర్ధారణ చేసుకునే టందుకే అతను కొండ కాళీ ఆలయానికి బయలుదేరాడు. కాని, రాజ్యాలు జయించి నట్టు హృదయాలను జయించటం సాధ్యం కాదని అతనికి తెలియదు. ఆమె తనను ప్రేమించలేదన్న విచారమూ, పులి వచ్చినప్పుడు తాను ఆమెను కాపాడలేకపోవటమూ, ఆ పని ఒక బోయ కుర్రవాడు చేయటమూ అతన్ని నిరుత్సాహ పరిచి, అతను పెళ్ళి మానుకోవటానికి కారణమయాయి. పోతే, శరావతి జయసింహుణ్ణి ప్రేమించటం అతను వెళ్ళి పోతాడని వినటంతో ఆరంభమయిందని చెప్పాలి. అతను తనను ప్రేమిస్తున్నాడనీ, తన ప్రేమ వాంఛిస్తున్నాడనీ పులి రాక ముందే ఆమె గ్రహించింది, కాని అతను బలాత్కారంగా తనను వివాహం చేసుకోగలిగి ఉండి కూడా ఆ పని చెయ్యటం మానుకున్నాడంటే అందుకు కారణం ప్రేమ తప్ప మరేమీ కాదని ఆమెకు తెలిసి వచ్చింది. బోయ యువకుణ్ణి తెచ్చేటప్పుడు ఆమె జయ సింహండి విషయం పట్టించుకోలేదు. అతను తన క్షేమం చూసుకోగలడని అదివరకే రూజు వయింది. తన రక్షణకోసం గాయపడిన బోయ యువకుడి క్షేమం ఆమె తక్షణ కర్తవ్యం,” అన్నాడు.

రాజుకు ఈ విధంగా షౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)