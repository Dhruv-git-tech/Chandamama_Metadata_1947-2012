చెక్క ఎలా దొరుకుతున్నది?” అని దుకాణందారును ఆడిగాడు.

“ఎంత కావాలి, నాయనా?” అని దుకాణందారు ఆడిగాడు.

“నాలుగైదు మణుగులు,” అన్నాడు జయదేవుడు.

“నాలుగైదు మణుగులే! ఊరంతా గాలించినా నీకు కట్టెడు దొరకదు, బాబూ!” అన్నాడు దుకాణదారుడు.

జయదేవుడు నిర్ఘాంతపోయాడు. అతను దుకాణదారుతో, “నాకు పెద్ద కష్టం వచ్చి పడింది, బాబుగారూ!” అంటూ తాను దిగిన సత్రంలో జరిగినదంతా చెప్పాడు.

ఆంతా విని ఆదుకాణదారు, “నాయనా, ఊరిబయట ఉన్న ఆ సత్రంలో ఇద్దరు దొంగ వెధవలున్నారు. వాళ్ళు అందరినీ మోసం చేస్తారు. వాళ్ళలో ఒకడు కుంటి వాడు, రెండోవారు ఒంటి కంటివాడు. వాళ్ళ మోసాలకు విరుగుడు చెప్పగలవాడు ఒకడే ఉన్నాడు. వాడు సత్రం వంటవాడు. వాణ్ణి మంచి చేసుకో,” అని సలహా ఇచ్చాడు.

జయదేవుడు సత్రానికి తిరిగి వెళ్ళి, అక్కడి వంటవాడి సహాయం కోరుతూ, డబ్బు ఇస్తానన్నాడు.

“నాకు డడ్పేమీ అవసరం లేదు. ఇవాళ రాత్రి మోసగాళ్ళు ఒక జోస్యుణ్ణి కలుసు కుని, మాట్లాడుతారు. ఆ సమావేశం నీగది పక్కన ఉండే గదిలోనే జరుగుతుంది. వాళ్ళ సంభాషణ శ్రద్ధగా ఆలకించి, నీకు, చాతనైనది చెయ్యి,” అని వంటవాడు సలహా ఇచ్చాడు.

జయదేవుడు ఆ రాత్రి పక్కగదిలో జరిగే సంభాషణ అంతా విన్నాడు.

“కొత్తగా ఒక వర్తకుడు వచ్చాడు. అతని దగ్గిర ఉన్న చందనం చెక్కను ఏడు మొహరీలకు కొంటున్నాం. దాని మీద మాకు ఏపాటి లాభం వస్తుంది?” అని మోసగాళ్ళు జోస్యుణ్ణి ఆడిగారు.