CHITRA

గజపాదలింగేశ్వరుడు

మణిపురరాజ్యాన్ని మణిదత్తు డనే రాజు పాలించేవాడు. మారు వేషంలో రాజ్య మంతటా సంచారం చేసి ప్రజల కష్టసుఖాలు స్వయంగా తెలుసుకునే అలవాటు ఆయనకు ఉండేది.

ఒకనాడు ఆయన ఒక గుడిసెలో జరిగే సంభాషణ విన్నాడు. ఒక మగవాడు తన భార్యతో, “రాజుగారి దివాణంలో ఏ చిన్న ఉద్యోగం దొరికినా ఏడంతస్తుల మేడ కట్టనా?” అన్నాడు.

ఈ మాట విని రాజుకు ఆశ్చర్యం కలిగింది. ఆ గుడిసెలో ఉండే మనిషి ఎవరో తెలుసుకుని రాజు మర్నాడు తన భటుల చేత అతన్ని తన దివాణానికి పిలిపించి, అతన్ని తన కాసావాళ్ళ పై అధికారిగా నియమించాడు. ఆ మనిషి పేరు రామయ్య.

రామయ్య ఉద్యోగం ప్రారంభిస్తూనే కాసావాళ్ళను బెదిరించి, వాళ్ళు గుర్రాల దానాలోనూ, గడ్డిలోనూ మిగుల్చుకుంటున్న డబ్బులో వాటా తీసుకున్నాడు.

ఏడాది గడిచేసరి కల్లా రామయ్య ఇల్లు కట్టటం ప్రారంభించి, ఒక అంతస్తు పూర్తి చేశాడు. రాజుగారికి ఇది తెలిసింది. వెంటనే ఆయన రామయ్యను కాసావాళ్ల మీది నుంచి తొలగించి మావటివాళ్ళ మీద అధికారిగా వేశాడు.

ఈ సారి రామయ్య ఆదాయం మరింత పెరిగింది. అతను ఆరుమాసాలలోనే తన ఇంటి రెండో అంతస్తు పూర్తిచేశాడు.

ఈ సంగతి తెలియగానే రాజుగారు రామయ్యను నది ఒడ్డున ఒంటరిగా ఉండేటట్టు ఏర్పాటు చేశాడు. అక్కడ అతని కోసం ఒక పాకా వేసి, అక్కడికి అతనికి అవసర మైన వస్తువులు పంపనిశ్చయించాడు.

రామయ్య రాజుగారిని, తాను నదీతీరాన ఉండటానికి అనుమతి పత్రాన్ని దయచే