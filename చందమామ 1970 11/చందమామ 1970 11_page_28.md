పద్మసేనుడు, ఖడ్గ, జీవదత్తుల్ని, “మీరు దేశాటనకు బయలుదేరటానికి కారణం ఏమిటి?” అని అడిగాడు.

ఆ ప్రశ్నకు జీవదత్తుడు, “మేం పుట్టి పెరిగిన గ్రామంలో మా శక్తి సామర్ధాలూ, నేర్చిన విద్యలూ ప్రదర్శించేందుకు అవ కాశం లేదు. ఆ కారణంవల్ల తమ నగ రానికి వచ్చి, మీ ఎదట మా విద్యలను చూపదలిచాం,” అన్నాడు.

“ఈ విద్యా ప్రదర్శన అంతా ఎందు కోసం?” అన్నాడు రాజు.

ఆ మాటకు ఖడ్గవర్మ ముఖం ఎర్ర బడింది. జీవదత్తుడు తన మిత్రుడి కేసి

శాంత పడవలసిందన్న సూచనగా చిరునవ్వు నవ్వి, “మహారాజా! ఈ లోకంలో, అరణ్యాలకు పోయి తపస్సు చేసుకోవటం ఒక్కటి తప్ప, మనిషి చేసే తక్కిన పనులన్నీ పాట్ట పోసుకునేందుకే. మేం కీర్తి గౌరవాల ద్వారా యీ పని సాధించాలనుకున్నాం,” అన్నాడు.

ఆ జవాబు విని రాజు, కూతురి కేసి చూశాడు. పద్మావతి మంత్రి సోమదేవుడి కేసి తల తిప్పి, “ఈ సమయంలో నేనిక్కడున్న కారణం ఏమిటో వారిద్దరికీ అర్థమయ్యే వుంటుంది,” అన్నది.

ఖడ్గవర్మా, జీవదత్తుడూ ముఖముఖాలు చూసుకున్నారు. వారికి సంగతి సరిగా