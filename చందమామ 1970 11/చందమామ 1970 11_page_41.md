వంచకులు

ఒక వర్తకుడు చనిపోతూ తన కొడుకైన జయదేవుణ్ణి దగ్గిరికి పిలిచి, “నాయనా, నువు ఏ వూళ్ళోనైనా వర్తకం చెయ్యిగాని కపిలనగరానికి మాత్రం వెళ్ళి వర్తకం చెయ్యకు,” అని హెచ్చరించాడు.

తండ్రి పోయాక జయదేవుడు వర్తకం కొససాగించాడు. ఒక నా డతను తన తల్లితో, “అమ్మా నేను కపిలనగరానికి వెళ్ళు తున్నాను,” అన్నాడు.

“ఆ నగరానికి వెళ్ళవద్దని మీ నాన్నగారు చెప్పారు గదరా!” అన్నది తల్లి.

“వెళ్ళాలమ్మా. వర్తకం పని!” అన్నాడు జయదేవుడు.

అతనికి బోలెడంత చందనంచెక్క చవకగా లభించింది. దానికి కపిలనగరంలో మంచిగిరాకీ ఉన్నదని తెలిసి, అతను కపిలకు ప్రయాణమయాడు. నాలుగు మణుగులు తూగే చందనంచెక్క కట్టలను

కంచరగాడిదల మీద వేసుకుని ప్రయా ణమై జయదేవుడు ఒక రోజు సాయంకా లానికి కపిలనగరం చేరాడు. అప్పటిక చీకటి పడింది.

నగరం వెలపల ఒక సత్రం ఉస్సది. ఆ సత్రం వద్ద ఉన్న మనుషులు జయదేవుణ్ణి ఆపి, “ఈ రాత్రికి మీరు ఈ సత్రంలోనే ఉండటం మంచిది. ఈ పాటికి నగరంలో సత్రాలు మూసేస్తారు,” అన్నారు.

వాళ్ళు ఇద్దరు మనుషులు. ఒకడు కుంటివాడు. రెండోవాడికి ఒకటే కన్ను. జయదేవుడు తెచ్చిన సరుకును వాళ్ళు దించి, సత్రం లోపల పెట్టారు. వారిలో కుంటివాడు, ఆ సరుకు చందనంచెక్క అని తెలుసుకుని, ఒక కట్ట తస్కరించి, అందులో సగం సత్రంలోని వంటగదిలో మూలపెట్టి, మిగతా సగం ఎత్తుకుపోయి పాయిలో పెట్టాడు.