# మాయదారి ముసలిది

## 6

జూరేక్ చేపలదుకాణంలో ఉన్న దీనారాల మూట కాజెయ్యటానికి “పాదరసం” చేసిన రెండు ప్రయత్నాలూ వృధా అయాయి. అయినా అతను తన ప్రయత్నం మానక, పాములవాడి వేషం వేసుకుని, బుట్టలో మూడు తాచులను పెట్టుకుని వచ్చి, వాటిని జూరేక్ దుకాణం ముందు ఆడించసాగాడు.

“పాదరసం” పాములను ఆడిస్తూనే, ఒక పామును జూరేక్ పాదాల ముందు పడేటట్టు దుకాణంలోకి విసిరివేశాడు. జూరేక్ బెదిరి లోపలికి పారిపోయాడు.

ఆ గలభాలో “పాదరసం” దీనారాల సంచిని పట్టుకున్నాడు. అయితే అంతలోనే జూరేక్ సీసంగుండ్లు తెచ్చి, ఒక దానితో పాము తల చితకగొట్టి, రెండో దాన్ని “పాద రసం” కేసి బలంగా విసిరాడు. “పాదరసం” తప్పుకున్నాడు. గుండు వీధిలోకి వెళ్ళి,

వీధినపోయే ఒక ముసలిదానికి తగిలింది. ముసలిది అక్కడే ప్రాణాలు విడిచింది.

అక్కడ చేరిన జనం జూరేక్ ను చంపటానికి వచ్చారు. జూరేక్ భయపడి, తన దుకాణం వాకిలి నుంచి దీనారాల సంచీ తీసెయ్యటానికి ఒప్పుకుని, దాన్ని తీసుకు పోయి తన వంటింట పూడ్చిపెట్టాడు.

సంచీతో పని అయిపోయింది గనక అందులో ఉన్న డబ్బు తమ కొడుకు పుట్టిన రోజు పండగకు ఖర్చు చేద్దామన్నది జూరేక్ భార్య. అందుకు జూరేక్ ఒప్పుకోలేదు.

ఆ రాత్రి జూరేక్ కు ఒక కల వచ్చింది. కలలో ఏదో పక్కి, వంటింట్లో ముక్కుతో తవ్వి, దీనారాల సంచీని పైకి లాగుతున్నది.

“ఏదో పక్కి వంటింట్లో ముక్కుతో తవ్వుతున్నది, చూడవే!” అన్నాడు జూరేక్ తన భార్యతో.