“ఈ లోకంలోనూ, పై లోకంలోనూ కూడా సుఖపడేవాడు సన్యాసి. అతనికి సంసారతాపత్రయా లేవీ ఉండవు. ఏ చెట్టు కిందనైనా పడుకుంటాడు. దొరికినది తింటాడు. ఆశలు లేనివాడు గనక నిరాశకు గురికాడు. ఆ విధంగా ఈ లోకంలో సుఖంగా జీవించి, బంధవిముక్తుడై పై లోకా నికి పోయి, అక్కడా సుఖపడతాడు. ఈ లోకంలోనూ, పై లోకంలోనూ కూడా కష్టపడేవాడు బిచ్చగాడు. వాడి ఇహలోక జీవిత మంతా కష్టాలతోనే గడుస్తుంది. ఎండకు ఎండుతాడు, వానకు తడుస్తాడు, చలికి పణుకుతాడు. వాడి కాల మంతా కడుపు

నింపుకునే ప్రయత్నంలోనే గడుస్తుంది. ఆ కడుపు ఏనాడూ నిండదు. బతికి ఉన్నంత కాలమూ మరొకడికి చిన్న మెత్తు ఉపకారం చెయ్యలేనందున పై లోకంలో కూడా వాడికి ఏ విధమైన సుఖమూ ఉండదు,” అన్నాడు రాధాకాంతుడు.

అతను చెప్పిన సమాధానుతో తృప్తిపడి పరిమళ అతన్ని పెళ్ళాడదామని మనసులో తీర్మానించుకున్నది.

అయితే రాధాకాంతుడి మనసులో పెళ్ళి ధ్యాస ఏమీ లేదు. అతను మాధవశర్మను ధనసహాయం కోరుదామని వచ్చాడు. ఇంత సేపు పరిమళతో మాట్లాడిన మీదట అతనికి