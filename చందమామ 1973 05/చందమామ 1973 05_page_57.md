పాండవులతో యుద్ధానికి సిద్ధపడ్డాడు, అర్జునుడితో ద్వయంద్వ యుద్ధం చెయ్యమని అతను నన్ను కోరాడు. భయంచేత గాని, తోభంచేత గాని నేను దుర్యోధనుడికి అన్యాయం చెయ్యను. నేను అర్జునుడితో యుద్ధం చెయ్యకపోతే మా ఇద్దరికి అపకిర్తి తప్పదు. నీ సహాయంతో పాండవులు తప్పక జయిస్తారు. నేను తన అన్ననని తెలిస్తే ధర్మరాజు రాజ్యం కోరదు. నేనేమో ప్రపంచమంతా జయించినా అ రాజ్యాన్ని దుర్యోధనుడికే ఇస్తాను. భూమినంతా ధర్మ రాజునే ఏలుకోనియ్య. దుర్యోధనుణ్ణి సంతోష పెట్టటానికి పాండవులను గురించి చాలా హనంగా మాట్లాడాను. నేను

చెప్పినట్టు ఎవరికి చెప్పక, అర్జునుణ్ణి యుద్ధానికి సిద్ధుణ్ణి చెయ్యి," అన్నాడు.

కృష్ణుడు నవ్వి, "నీకు రాజ్యకాంక్ష లేదన్నమాట. సరే, ఈ మాసం యుద్ధానికి బాగున్నది. ఇంకా వారం రోజులకు అమా వాస్య వస్తుంది. అ రోజున యుద్ధం ప్రారంభ మయేటట్టు చూడమని భీష్మ. ద్రోణ, కృష్ణులతో చెప్పు. నువు కూడా యుద్ధానికి సిద్ధంకా," అన్నాడు.

కర్ణుడు కృష్ణుణ్ణి కౌగలించుకుని, సెలవు పుచ్చుకుని, తన రధం మీద ఇంటికి వెళ్ళాడు. కృష్ణుడు సాత్యకితో సహా తన రధంలో ఉపస్థావ్యానికి బయలుదేరాడు.

కృష్ణుడు తాసు చేసిన కృషి ఫలించక తిరిగి వెళ్ళగానే విదురుడు కుంతిదేవి వద్దకు వచ్చి, "నేను ఏది వద్దు అను కున్నానే అదే జరగబోతున్నది. పాండవ కౌరవులు మహాయుద్ధంలో అనేక లక్షల ప్రాణాలను బలిపెట్ట బోతున్నారు. కృష్ణుడు సంధి కుదర్చలేక తిరిగి వెళ్ళాడు," అని దుఃఖించాడు.

కుంతిదేవికి కూడా, యుద్ధంలో భీష్మ ద్రోణుల వంటి మహాపురుషులు చావటం భయంకరంగా తోచింది; తన కొడుకులు యుద్ధంలో జ్ఞాతులను చంపి విజయం పాండటం కన్న దారిద్ర్యంతో మాడి చావటమే మేలేమో ననిపించింది.