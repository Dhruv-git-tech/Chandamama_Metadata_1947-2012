పొటూ ఉంది. కాస్త పుల్లలు ఏరిపెట్టు, తర వాత చెబుతాను," అన్నది.

అనందంతో పాపయ్య గబ గబా పుల్లలు ఏరాడు.

"బాబూ, ముసలిదాన్ని. మోయలేను, ఈ పుల్లల మోపు కాస్త ఇంటిదాకా తెచ్చి పెట్టు," అన్నది ముసలమ్మ పాపయ్యతో.

సరే అని పాపయ్య పుల్లల మోపు ఎత్తు కుని, ముసలమ్మ వెనకాలే బయలుదేరాడు. కొంతసేపటికి ఇద్దరూ ముసలమ్మ ఉండే గుడిసె చేరుకున్నారు.

"బాబూ, ఈ పుల్లలు తీసుకుని ఊళ్లోకి వెళ్ళి, అమ్మి డబ్బులు తీసుకురా," అన్నది ముసలమ్మ.

పాపయ్య దీక్షగా ఆ పుల్లల మోపు తీసు కుని ఊళ్ళోకి వెళ్ళి, దాన్ని అమ్మి డబ్బులు తెచ్చి, ముసలమ్మకు ఇచ్చాడు. ముసలమ్మ చాలా సంతోషించింది.

"అవ్వా, ఇప్పుడు చెప్పు, డబ్బుల చెట్టు విత్తనం ఎక్కడ దొరుకుతుంది?" అని పాపయ్య ముసలమ్మను అడిగాడు.

"సమయం వచ్చినప్పుడు నేనే చెబు తాను. అంత వరకూ ఓపికపట్టు," అన్నది ముసలమ్మ.

ఆది మొడలు పాపయ్య ముసలమ్మ ఇంట్లోనే ఉంటూ, ఆమె చెప్పిన ప్రకారం అడవికి వెళ్ళి, కట్టెలు కొట్టితెచ్చి, వోటిని అమ్మి ముసలమ్మకు ఇస్తూ వచ్చాడు.

రోజులూ, వారాలూ, నెలలూ గడిచాయి. పాపయ్య కట్టెలు అమ్మగా వచ్చిన డబ్బులు ముసలమ్మకు ఇస్తూనే ఉన్నాడు.

ఒక నాడు ముసలమ్మ బరువైన డబ్బులమూట తెచ్చి పాపయ్య చేతికి ఇచ్చింది. పాపయ్య ఆశ్చర్యపొయాడు.

ముసలమ్మ వాడితో, "చూశావా, బాబూ? కష్టపడితే డబ్బు సంపాదించవచ్చు. కష్టమే డబ్బుకు విత్తనం. ఇక నువు వెళ్ళి. కష్టపడి పనిచేసి, నీ తల్లిని సుఖపెట్టు," అన్నది.

పాపయ్య ముసలమ్మ దగ్గిర సెలవు తీసుకుని ఇంటికి తిరిగి వెళ్ళాడు. వాడు కష్టార్టితంతో ఇంటికి తిరిగి వచ్చినందుకు వాడి తల్లి సంతోషించింది.