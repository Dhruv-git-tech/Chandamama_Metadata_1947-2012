ఇంతలో మిగిలిన శబరులు తిన్నట్టి వెతుకుక్కంటూ వచ్చి, “చిన్నా, నువు తరి మిన అడవిపంది ఏమయింది?” అని అడిగారు. శివ ధ్యానంలో వున్న తిన్నడు మాట్లాడలేదు. వాళ్ళు అతన్ని ఇంటికి పోదాం పదమన్నారు.

“ఈ శివుడు నా వెంట వస్తేగాని నేను ఇక్కడి నుంచి కదలను. మీరు వెళ్ళండి,” అన్నాడు తిన్నడు. అతను తిరిగి శివధ్యానంలో పడిపోవటం చూసి శబరులు వెళ్ళి పోయారు.

“పాపం, శివుడు ఎంతకాలంగా పన్తులుంటున్నాడో!” అనుకుని తిన్నడు విల్లు భుజాన పెట్టుకుని వెళ్ళి, అడవి పందిని చంపి, మాంసం ముక్కలు కాల్చి, నువర్ణ ముఖిలో నీరు తెచ్చి, అంతా శివుడి ముందు పెట్టి, “అరగించు!” అన్నాడు.

దానికి శివుడు జవాబియ్య లేదు. “నువు తినకపోతే నీ పాదాల దగ్గిరే ప్రాణాలు విడుస్తాను,” అంటూ తిన్నడు ఏడవటం మొదలు పెట్టాడు.

శివుడు అతని భక్తికి మెచ్చి, “లే, బాబూ! అలాగే తింటాను,” అని, తిన్నడు పెట్టిన దంతా తినేశాడు.

ఇలా కొంతకాలం గడిచింది. ఒకనాడు శైవుడైన బ్రాహ్మణు డొకడు శివగోచరు డనే వాడు ఆ గుడికి వచ్చి, “ఈ ఎంగిలి పుల్ల లేమిటి? స్వామీ, నీ అలయాన్ని ఇలా ఎవరు మైల పరిచారు? చెప్పకపోయావో, తిండిమాని ప్రాణాలు విడుస్తాను,” అన్నాడు.