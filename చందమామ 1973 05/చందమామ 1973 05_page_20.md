ఎలాంటి చలనం లేకపోవటంతో, మరణం చాడని గ్రహించి, తానూ జీవదత్తుడితో పాటు పొదల్లో నుంచి తిరిగి కొలను ఒడ్డుకు వచ్చాడు.

ఆ తరవాత ఇద్దరూ కొలనులో స్నానం చేసి, ఆ పక్కలనే వున్న వృణాల నుంచి పళ్ళుకోసుకు తిని, ఒక చెట్టు నీడన సూర్యాస్తమయకాలం వరకూ విశ్రాంతి తీసుకున్నారు. ఖడ్గ జీవదత్తు లిద్దరికి బిలంలో వున్న వాళ్ళు తమను ఆ ప్రాంతాల పున్నట్టు తెలుసుకున్నారన్న అనుమానం కలిగింది. అయినా, సమరబాహుణ్ణి బంధ విముక్తుణ్ణి చేయకుండా వెనక్కు తిరిగి పోవటం న్యాయం కాదని యిద్దరూ నిర్ణయించుకున్నారు.

సూర్యాస్తమయమై కొంత సేపటికి అరణ్యం అంతా చీకట్లు కమ్మినై. ఖడ్గ జీవదత్తులు బిలంకేసి బయలుదేరారు. ఎవరైనా తమను అనుసరించి వస్తున్నారేమో అన్న సంశయంతో వాళ్లు చుట్టూ బాగ్రత్తగా కలయ చూస్తూ, కొద్ది సేపటికి బిలాన్ని సమీపించారు. బిలం పైన గాని, దిగువకున్న మెట్ల వద్దకాని కాపలా వాళ్ళెవరూ లేరు.

"ఖాగ్గా, పరిస్థితి అర్థమైంది గదా! ఈ బిలంలోపున్న ఎలుగొడ్డు మనుషులు మనను చాలా తెలివిగా బంధించ బోతున్నా మని అనుకుంటున్నారు. మనఁ కావాలనే వాళ్ళకు బందీలుగా చిక్కుతున్నామనీ... ఆ తరవాత తమ ముఠా అంతా సర్వనాశనం కాబోతున్నదనీ, పాపం, వాళ్ళెరగరు!"