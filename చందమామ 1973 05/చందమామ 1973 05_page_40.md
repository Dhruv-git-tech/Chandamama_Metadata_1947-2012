సరికి, అందరూ చూస్తూండగానే గుర్రం ఆకాశంలోకి లేచి, అదృశ్యమైపోయింది.

జరిగినదేమిటో గ్రహించక సుల్తాను, అ గుర్రం మీద వైద్యుడూ, అ పిల్లా తిరిగి వస్తారని, ఒక పూట అంతా సపరివారంగా అక్కడే ఉండిపోయాడు. తరవాత ఆయన రాజభవనానికి తిరిగి వెళ్ళి చాలాసేపు అక్కడ ఎడురు చూశాడు. కాని గుర్రం మీద వెళ్ళిన వారి బాడలేదు.

ఇంతలో ఆయనకు తాను బందిఖానాలో ఉంచిన ముసలివాడు జ్ఞాపకం వచ్చాడు. ఆయన ఆ ముసలివాణ్ణి పలిపించి, "ఓరీ, ద్రోహ! అ గుర్రం బొమ్మలో పిశాచం ఉన్న సంగతి నాడగ్గర ఏమని దాచావు? ఇప్పుడా దయ్యం వైద్యుణ్ణీ, ఆ పిల్లనూ కూడా ఎగ రేసుకుని ఎటో పోయింది. పాపం, వాళ్ళు ఏమవుతారో? ఈ నేరానికి నీ తల ఇప్పుడే తీయిస్తాను." అన్నాడు.

నుల్తాను ఆ జ్ఞాపించట మే తడవుగా సుల్తాను బానిసలు ముసలివాడి తలనూ, మొండాన్నీ వేరు చేసేశారు.

కీలుగుర్రం మీద కమర్, షమ్స్ రాజ కుమారితో సహా కేమంగా తన ఇంటికి తిరిగి వచ్చి, తిన్నగా తమ రాజభవనం పైభాగాన దిగాడు. శోకసముద్రంలో ముణిగి ఉన్న రాజకుటుంబం ఆనందసముద్రంలో ఓల లాడింది. తన కుమారుడి వివాహ సంద ర్ఫంలో సాబూర్ రాజు చాలా రోజులపాటు ఉత్సవాలు జరిపాడు. ఎందుకైనా మంచి దని ఆయన కీలుగుర్రాన్ని, దాసి యంత్రాలనూ తన చేత్తోనే ధ్వంసం చేసి, పీడ విరగడి అయిందని సంతోషించాడు.

కమర్ సానాలోని తన మామగారికి జరిగినదంత్రా తెలుపుతూ ఉత్తరం రాసి, ఆయనకు బహుమానాలతోసహా ఆ ఉత్తరాన్ని దూతల ద్వారా పంపాడు.

కొంతకాలానికి సాబూర్ రాజు మరణించి, కమర్ రాజు అయ్యాడు. అతను రాజ్యానికి వస్తూనే, తన చిన్న చెల్లెలిని తన బాపమరిదికి ఇచ్చి పెళ్ళి చేశాడు. తరవాత కమర్, షమ్స్లు చాలాకాలం సుఖంగా జీవించారు.

— (అయిపోయింది)