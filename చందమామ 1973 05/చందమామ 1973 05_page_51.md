కవి రాజుగారి ఇంట భోజనం చేసి,
అయన పెట్టిన బట్టలు తీసుకుని తాను
పొందిననిరాశ పైకి తెలియనివ్వక,
ఆ సాయంకాలం రాజువెంట ఉద్యానవనా
నికి వెళ్ళి, చీకటి పడేవేళకు సత్యం
చేరుకున్నాడు.

“రాజుగారిని చూశారా? కవిత్వం విని పించారా? రాజుగారు ఏ మిచ్చారు?” అని భార్య అడిగింది.

“అసలే లేనివాడాయి! ఏ మిస్తాడు, పాపం?” అన్నాడు కవి.

“అదేమిటి? రాజుగారు ఏమీ లేనివాడా?” అన్నది భార్య ఆశ్చర్యంతో.

“పొరపాటు నాది! చదువు సంధ్యలు రానివాణి రసిక చక్రవర్తి అన్నాను; అరణ్యాన్ని పాలించవలసిన వాణ్ణి మహా నగరాధిశుడన్నాను; పిల్లిని తరమటం చేత గాని వాణ్ణి మహావీరుడన్నాను. అంతా విని ఆ పుణ్యాత్ముడు ఏమీ ఇవ్వలేనని నేటితో చెప్పక, భోజనం పెట్టి, బట్టలిచ్చి పంపే శాడు,” అన్నాడు కవి.

“ఆ భోజనమైనా ప్రజల సొత్తే కద!” అన్నది కవిభార్య.

ఆ సత్యంలో పనిచేసే వారిలో దాదాపు అందరూ రాజుగారి చారులే. కవికీ, అయన భార్యకూ జరిగిన సంభాషణ ఆ రాత్రే రాజుగారి చెవిన పడింది.

మర్మాడు ఉదయం కవి భార్యాసమే తుడై దేవగిరికి బయలుదేరిన కొద్ది సేపటికి ఒక బండి ఖాళీగాపోతూ వారికి తటస్థ పడింది. బండివాడు తానుకూడా దేవగిరికి పోతున్నానని చెప్పి వారిద్దరిని బండిలో ఎక్కించుకున్నాడు.

కవి ఇంటికి చేరిన కొద్ది సేపటికి అమరా వతి రాజుగారి దూతలు వచ్చి, ఒక మూటను కవి ముందు పెట్టి, “మహారాజుగారు తమకు యాభైవేల వరహాలు కానుక పంపారు. ఇంత మూట తమకు బరువ వుతుందని మా ద్వారా పంపారు,” అని చెప్పి శలవు పుచ్చుకుని వెళ్ళిపోయారు.

ఆ యేడే కవి దేవగిరి నుంచి అమరావతికి తన నివాసం మార్పుకున్నాడు.