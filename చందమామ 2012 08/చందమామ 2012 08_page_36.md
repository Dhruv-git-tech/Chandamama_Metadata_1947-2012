పలక తీసి, ‘ఇదుగో ఇది మా ఇల్లు. ఈ ఇల్లు భూస్వామిది. ఇది కంచె. ఇక్కడ కంత ఉన్నది. ఈ కంతలోనుంచి మా ఆవు దూరి వారి ఆవరణలో ప్రవేశించింది. ఇక్కడ భూస్వామిగారి మనిషి మా ఆవును దుడ్డు కర్రతో కొట్టిచంపాడు. ఇంత అన్యాయమా అని నేను పోయి భూస్వామితో మొరపె ట్టుకుంటే, ఇదుగో, ఈ గుంజకే నన్ను కట్టేసి పది దెబ్బలు కొట్టి, దిక్కున్న చోట చెప్పుకోమన్నారు,’ అంటూ అంతా వివరిం చాడు.

‘ఇంకేం? దీన్ని నాకు చూపించినట్టే రాజుగారికీ చూపించు. నీకు న్యాయం జరుగుతుందిలే. ఇకవస్తా!’ అంటూ రాజు సెలవు పుచ్చుకుని వెళ్లిపోయాడు.

రైతు మర్నాడు తన అర్జీపలకపట్టుకుని దర్భారు వెళ్ళాడు. దర్భారులో రాజుగారు కిరీటమూ, ఇతర రాజలాంఛనాలూ ధరించి ఎత్తుగా బంగారు సింహాసనంపై కూర్చుని ఉన్నాడు. ఆయన పక్కనే వరు సగా పన్నెండుమంది మంత్రులు కూచుని ఉన్నారు.

రాజును గుర్తించక రైతు అర్జీపలకను చివర కూర్చున్న మంత్రికిచ్చి, ‘అయ్యా, ఈ అర్జీ చిత్తగించండి. భూస్వామి గారి మనిషి నా ఆవును చంపటమూ, నన్ను గుంజకు కట్టేసి కొట్టటమూ, అంతా ఇందులో ఉంది. చిత్తగించండి!’ అన్నాడు.

మంత్రి ఆ పలకను ఎగాదిగా చూసి, ‘ఇదేమిటో నాకు కొంచెం కూడా బోధపడటం లేదు. ఇదేమి అర్జీ?’ అంటూ దాన్ని తన పక్కన ఉన్న మంత్రికి ఇచ్చాడు.

ఆ మంత్రి కూడా పలకను ఎగాదిగా చూసి, ‘ఇది అర్జీకాదు. ఈ వెర్రివాణ్ణి బయటకు గెంటండి!’ అన్నాడు.

అంతలో రాజుగారు కలగజేసుకుని, ‘దాన్ని నాకు పంపండి,’ అన్నాడు. రైతు తెచ్చిన అర్జీపలక ఒక్కొక్క మంత్రే అందుకుని చూసి, తల అడ్డంగా తిప్పి, తన పక్క వాడికి ఇచ్చాడు. చివరకు ఆ అర్జీపలక రాజుగారికి చేరింది.

ఆయన దానికేసి ఎగాదిగా చూసి, ‘ఇది అర్థమవుతూనే ఉన్నది. ఏమోయ్,