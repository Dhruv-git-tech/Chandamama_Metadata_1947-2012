జ్యోతిషం

తాతయ్య నిండు వెన్నెలలో పడకకుర్చీ
వాల్చి కూచుని, పాడుంకాయలో నుంచి
ఎడమచేతిలోకి పాడుం వేసుకుంటూ ఒక
శ్లోకం చదివాడు:

మంత్రః కార్యానుగో యేషాం,
కార్యం స్వామి హితానుగం;
త ఏవ మంత్రిణో రాజ్ఞాం
నతు యే గతపల్లవాః.

తాతయ్య చుట్టూ కూచున్న పిల్లలు,
‘అదేం శ్లోకం తాతయ్య? దాని అర్థమే
మిటి?’ అని అడిగారు.

తాతయ్య తాపీగా కుడిచేతి వేళ్లతో
పాడుం పట్టు పట్టి పీల్చి, చెయ్యి విది
లిస్తూ, ‘ఆశ్లోకానికి అర్థం ఏమిటంటారా?
చెబుతా వినండి. మంత్రి అయినటువం
టివాడు రాజుకు అనుకూలంగా ఉండి
కార్యసాధన చెయ్యాలి గాని, అలా చేయ

లేనివాడు మంత్రేకాదు,’ అని దాని అర్థం
అన్నాడు.

‘ఏ రాజు తాతయ్య?.. మంత్రి ఎవరు
తాతయ్య చెప్పవూ? ఆ కథ చెప్పు
తాతయ్య!’ అని పిల్లలు తలా ఒక మాటా
అడిగారు.

‘కథ చెప్పమనా మీరనేది? దానికేం?
చెబుతా వినండి,’ అంటూ తాతయ్య ఈ
కథ చెప్పాడు.

పూర్వం చక్రపురాన్ని సుదర్శన మహా
రాజు అనే ఆయన పాలించేవాడు. ఆయ
నకు బుద్ధి సింధుడనే జ్ఞానమంతుడు
మంత్రిగా ఉండేవాడు. ఈ మంత్రి
ఉన్నాడే... అతడు బహుగొప్ప బుద్ధిశాలి.
అందుకే ఆయనను రాజుతో పాటు రాజ్యం
లోని ప్రజలందరూ కూడా ఎంతగానో
మెచ్చుకునేవారు.