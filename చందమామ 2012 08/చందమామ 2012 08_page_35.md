ఆగుతుందా ఏమిటి? నువు వెళ్లి ఏకంగా రాజుగారికే ఫిర్యాదు చేయి. రాజుగారు అన్యాయం జరగనివ్వడు. మనకు న్యాయం చేస్తాడు,’ అన్నది రైతు భార్య.

అయితే రాజుగారికి జరిగినదంతా స్పష్టంగా నివేదించడమెలాగ? అర్జీలు రాసుకునేటందుకు ఆ భార్యాభర్తలు చదువుకున్నవాళ్లు కారు. అందుచేత వాళ్లు ఒక కొయ్యపలకతెచ్చి దానిమీద ఒక బొమ్మ గీశారు.

అందులో రైతు ఇల్లూ, భూస్వామి ఇల్లూ, మధ్య ఉన్న కంచే, ఆ కంచెలో కంతా, భూస్వామి నౌకరు ఆవును చంపిన చోటూ, ఆ నౌకరే రైతును కొట్టటానికి కట్టే సిన గుంజా, అన్నీ గుర్తులు పెట్టారు.

‘భేష్, ఇది చూస్తే రాజుగారికి జరిగిన దంతా అరటిపండు వొలిచిపెట్టినట్లు అర్థ మవుతుంది. నీకు దారిలో తినటానికి రొట్టెలు మూటగట్టి ఇస్తాను. నువు రాజు గారి నగరానికి తిన్నగా బయలుదేరు,’ అన్నది రైతు భార్య.

రైతు బయలుదేరి మధ్యాహ్నానికల్లా ఒక వనంలో ప్రవేశించాడు. అది రాజుగారి వనం. ఆ వనంలో రైతుకు ఒక మనిషి కని పించాడు. ఆ మనిషి రాజుగారే. అయితే అయన మామూలు దుస్తులతో ఉండటం చేతరైతు అయనను చూసి రాజనుకోలేదు.

‘దణ్ణాలు, బాబూ!’ అన్నాడు రైతు.

‘శుభం కలగాలి. ఎవరు నువు? ఎక్కడికి నీ ప్రయాణం?’ అని రాజు అడిగాడు.

‘ఏముందీ? రాజుగారి దగ్గిరఫిర్యాదు చేసుకుందామని వెళుతున్నా. ఇదుగో, అర్జీ నా వీపున కట్టుకున్నా. నా ఆవును అన్యాయంగా చంపారులే! ఆకలి మండి పోతున్నది. కాస్త ఈ రొట్టెముక్క తిన్నాక అంతా చెబుతా,’ అన్నాడు రైతు.

ఒక వాగు పక్కన రాజూ, రైతూ చతికిల బడి కూచున్నారు. రైతు తాను తెచ్చుకున్న రొట్టెలోనూ, వెన్నలోనూ సగం రాజుకు ఇచ్చాడు. ఇద్దరూ తినటం ముగించి, వాగులో ఇంత చల్లని నీరు తాగారు.

‘ఏదీ నీ అర్జీ!’ అన్నాడు రాజు.

రైతు తాను తయారు చేసుకువచ్చిన