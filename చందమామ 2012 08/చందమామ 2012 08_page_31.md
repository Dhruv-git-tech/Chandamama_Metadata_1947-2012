బింబ ప్రతిబింబాలు

విశాల నగరంలో వివేకవంతుడనే రాజు ఉండేవాడు. ఆయన ప్రతి ఉదయమూ, సాయంకాలమూ తన భవనం పై భాగానికి వెళ్లి, అక్కడ చల్లగాలిలో పచారు చేస్తూ సూర్యోదయ శోభా, సూర్యాస్తమయ శోభా తిలకిస్తూ ఉండేవాడు.

ప్రతిరోజూ ఒక కట్టెలు కొట్టేవాడు ఉదయం పూట రాజప్రాసాదం పక్కగా కట్టెలు కొట్టడానికి అడవికి వెళ్లి, తిరిగి సాయంకాలం పూట కట్టెల మోపుతో తిరిగి వచ్చేవాడు.

ప్రతి ఉదయమూ, సాయంకాలమూ వాడు రాజుకు కనిపిస్తూనే ఉండేవాడు. అయితే వాడు ఉదయం పూట అడవికి పోతూ కనిపించినప్పుడు మహారాజుకు, ‘పాపం! చూడబోతే అసలే ఎముకల గూడులా ఉన్నాడు. ఇంత శ్రమపడితే కాని వాడికి రోజు గడవదు కాబోలు!’ అనుకుని జాలి పుట్టుకొచ్చేది.

సాయంకాలంపూట వాడు మోపు నెత్తిన పెట్టుకు వస్తూ కనిపించినప్పుడు మట్టుకు రాజుకు వాణ్ణిచూడగానే ఎందుకోపట్టరాని ఆగ్రహం వచ్చేంది. ‘పాపాత్ముడు, వీడిని నిట్ట నిలువునా చీల్చినా దోషం లేదు!’ అనిపించేది.

ఒకే మనిషిని చూస్తే తనలో ఉదయం ఒక భావమూ, సాయంకాలం పూట దానికి విరుద్ధంగా ఇంకొక భావమూ, ఎందుకు కలుగుతున్నదీ రాజుకేమాత్రం అర్థం కాక ఆశ్చర్యం వేసింది.

చివరకాయన తన మంత్రిని పిలిచి అతనితో తన అనుభవం చెప్పి, తనలో

చామర్తి కూర్మాచార్యులు