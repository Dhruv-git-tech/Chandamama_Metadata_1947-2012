చావు తరువాత విషయం.. సరిగ్గా ఉండక పోతే ముందుగా నా చేతిలోనే చావగలవు,’ అన్నాడు.

విజయుడు చెట్టుపైకి చేరి పులికోసం ఎదురు చూడసాగాడు. సింహబలుడు మాత్రం అరవడం, రాళ్లు విసరటం, పాటలు పాడటం మానలేదు.

అర్థరాత్రి సమయంలో ఇద్దరూ నిద్రలోకి జారుకున్నారు. పులి నెమ్మదిగా సింహబలుడిని సమీపించింది. సింహబలుడు మేల్కొని చిన్నగా శబ్దం చేయసాగాడు. కాని దురదృష్టం కొద్ది విజయుడికి మూడు రోజులుగా నిద్రలేకపోవడం చేత మంచి నిద్రలో ఉన్నాడు.

పులి సింహబలుడి మీదకు ఉరికింది. వాడు పెడబొబ్బలు పెడుతూ పరిగెత్తాడు.

కాని నడుంకి చుట్టిన తాడు విప్పేసమయం లేకపోవడంతో వాడు పులినుండి తప్పించు కోవడానికి తాడును కట్టిన దుంగ చుట్టూ పరిగెత్తసాగాడు. పులి వాడిని వెంబడించింది. ఇంతలో విజయుడు నిద్రలేచి, 'మిత్రమా నువ్వు పరుగెత్తడం ఆపితే నేను బాణాల్ని వెయ్యగలను,' అన్నాడు.

'నేను ఆగితే పులికి ఆహారంగా మారడం ఖాయం,' అంటూ సింహబలుడు మరింత వేగంగా దుంగ చుట్టూ పరిగెత్తసాగాడు. పులి, సింహబలుడు దుంగ చుట్టూ వేగంగా తిరగడం వలన విజయుడు బాణాల్ని వెయ్యలేకపోయాడు. కాని సింహబలుడికి కట్టిన తాడు పులి కాళ్ల మధ్యలో పడటంతో దాని వెనుక రెండు కాళ్లు తాళ్ల మధ్యలో చిక్కుకున్నాయి.