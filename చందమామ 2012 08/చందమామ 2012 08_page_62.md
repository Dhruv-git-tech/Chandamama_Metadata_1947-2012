# అమాయకురాలు!

కొత్తగా కాపరానికి వచ్చిన ఒక అమ్మాయికి జీడిపప్పు అంటే చాలా ఇష్టం. అత్తగారు చూడకుండా అటు వచ్చీ, ఇటు వచ్చీ ఒక్కొక్క పలుకు నోట్లో వేసుకుంటూ ఉండేది.

కొన్నాళ్లయ్యాక అత్తగారికి అనుమానం కలిగింది. ముంతలో జీడిపప్పు తరిగిపోయిందని, అనుమానించడానికి కోడలు తప్ప ఇంకెవరున్నారూ?

అత్త తన దొంగతనం పసిగట్టిందని కోడలు పిల్ల కనిపెట్టింది. ఒకనాడామె ఇల్లు ఊడుస్తూ నేలమీద పడి ఉన్న జీడిబద్ద ఎత్తి, దానికేసి వింతగా చూసి, 'ఇదేం పప్పు, అత్తయ్య?' అని అడిగింది.

'అయ్యో, పాపం. ఆ పిచ్చిపిల్లకు జీడిపప్పు మొహమే తెలీదు. నేను దాన్ని అను మానించాను!' అని అత్తగారు పశ్చాత్తాపపడింది.