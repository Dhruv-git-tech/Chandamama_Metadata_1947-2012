## స్వాతంత్ర్య దినోత్సవం

అగస్ట్ నెల సంపాదకీయం పూర్తి చేయడానికి సిద్ధమైనప్పుడు గత సంవత్సరం చందమామ సంపాదకీయాన్ని మళ్ళీ చదివాను. దాంట్లోని సారాంశాన్నే మళ్లీ ఇక్కడ పొందుపరుస్తు న్నాను. ఈ సంవత్సరం కూడా ఆ విషయం సందర్భోచితంగా ఉంటోంది.

బ్రిటిష్ వారి నుండి మనం 65 సంవత్సరాల క్రితం స్వాతంత్ర్యాన్ని పొందినప్పటికీ స్వాతంత్ర్యం యొక్క నిజమైన అర్థాన్ని పొందడంలో మనం ఇప్పటికీ ఘర్షణ పడుతూనే ఉన్నాము. వానదేవుడు శీతకన్ను వేస్తే వచ్చే సంవత్సరం పంటలకు నీటి సరఫరా ఎక్కడి నుంచి తీసుకురావాలని మనసులో భయపడుతూ మనం నేటికీ వర్షాల రాక కోసం ఆకాశం కేసి చూస్తూనే ఉన్నాము. మన ప్రాథమిక అవసరాలు నేటికీ నెరవేరడం లేదు. ఒత్తిడికి లోనవుతూ మన మౌలిక వసతుల కల్పనా వ్యవస్థ కుప్పగూలుతోంది. మన పురోగతి మొత్తంగా నిప్పయోజనకరంగా కనిపిస్తోంది. మన దేశవాసులు ప్రాణాలు ధారపోసి స్థాపించిన విలువలను మనం ఎత్తిపట్టడానికి వెనుకాడుతున్నట్లుంది.

అలా అని మనం ఆశను వదిలిపెట్టినట్లు అర్థం కాదు. యువతరంపై మనకు విశ్వాసం ఉంది. కొంత కాలం క్రితం ప్రారంభించిన మార్పులు మనం కోరుకుంటున్న ఉజ్వల భవిష్యత్తును సాధిస్తాయని మేము నమ్ముతున్నాము.

భారమైన హృదయంతో, చందమామ సంథాలీ సంచిక ప్రచురణను ఈ నెల నుంచి నిలిపివేస్తున్నామని మా పాఠకులకు చెబుతున్నందుకు మేం ఎంతగానో చింతిస్తున్నాము. సంథాలీ పాఠకుల నుంచి తగినంత స్పందన రాకపోవడం, సంథాలీ భాషలో ఏకైకపిల్లల పత్రిక అయిన చందమామకు ప్రభుత్వం నుంచి ఎలాంటి మద్దతు లేకపోవడమే ఇందుకు కారణం. అదే సమయంలో ప్రపంచ వ్యాప్తంగా పాఠకుల వద్దకు చందమామను తీసుకుపోవడం అనే లక్ష్యాన్ని కొనసాగిస్తాము కూడా.

చందమామ పాఠకులందరికీ స్వాతంత్ర్య దినోత్సవ శుభాకాంక్షలు.

- సంపాదకులు