మంత్రి మహాదేవుడు, సైన్యాధ్యక్షుడు వీరభద్రుడిని పిలిపించి, ‘యుద్ధుమేఘాలు కమ్ముకున్న ఈ తరుణంలో అన్నింటికన్నా ముఖ్యం క్షేత్రస్థాయిలో యుద్ధం చేసే సైని కులే. వాళ్లలో దేశభక్తినీ, శత్రువుని చీల్చి చెండాడి దేశాన్ని రక్తించుకోవాలనుకునే కోసినీ, తపననీ, విజయమో, వీరస్వర్గమో తేల్చుకోవాలన్న తెగువని నింపాలి. ఆ ప్రయత్నాల్లో ఉండండి,’ అన్నాడు.

‘దేశభక్తి విషయంలో మన సైనికులకె వరూ సాటి రారు మంత్రి వర్యా, కాకపోతే ఎందుకో మన సైనికులు భీరువులయ్యా రని అనిపిస్తోంది....’

సైన్యాధ్యక్షుడు చెప్పిన మాటలకి మంత్రి ఉలిక్కిపడ్డాడు. ఇలాంటి సమయంలో అలాంటి స్థితి ఎంత ప్రమాదం...

‘అదేమిటి వీరభద్రా! సైన్యమంటే

యుద్ధం వచ్చినప్పుడు బయటికి తీసి వాడుకునే వస్తువు కాదు. ఎప్పటికప్పుడు రేపే యుద్ధం అన్నంతగా సర్వసన్నద్ధమై ఉండాలి. అలాంటిది నిజంగా యుద్ధం ముంచుకొస్తున్న ఈ సమయంలో ఇలాంటి మాటలేమిటి?’ అన్నాడు మంత్రి.

‘క్షమించాలి... దానికి ఎలాంటి మాట వాడాలో తెలియని స్థితిలో ఆపదం వాడాను తప్ప నిజంగా మన వాళ్లు భీరువులయ్యా రని కాదు. విజయవర్ధనుడి విజయాలూ, పెద్ద పెద్ద రాజ్యాల అపజయాల వార్తలూ వాళ్లలో భయం పెంచాయనుకుంటాను. అలా అని వాళ్లు యుద్ధానికి వెళ్లకుండా పారిపోయే పిరికివాళ్లో, యుద్ధంలో తేలిగ్గా లొంగిపోయే బలహీనులో కాదు...’

‘నిజమే, కానీ శత్రువుని గెలవాలంటే వాడి మీద ముందు మనసులో గెలవాలి.