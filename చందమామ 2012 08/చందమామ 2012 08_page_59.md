'నీకొచ్చిన భయం ఏమీ లేదు. రక్తపుటే రును, సెలయేటి జాలుగా మార్చాను. నువ్వు దాని వెంట బయలుదేరి భూగ ర్భంలో శిథిలాలయం ఉన్న చోటు చేరు,' అన్నాడు.

'గురుసిద్ధా, తమ ఆజ్ఞ!' అంటూ నాంగ్ సోమ్ అక్కణ్ణుంచి కదిలి వేగంగా నడవసా గాడు.

శిథిలాలయ పూజారి తన బంట్లతో, 'బల్లి తోక పట్టుకుని బ్రహ్మాపుత్రానది ఈదజూసినట్లుంది మన పని! అయితే ఏ పుట్టలో ఏ పాముందో చెప్పలేం. వీడి వెర్రి మనను శిథిలాలయం చేర్చినా చేర్చవచ్చు. వీడు పారిపోకుండా జాగ్రత్తపడాలి,' అని చెప్పి నాంగ్‌సోమ్ వెంట నడవసాగాడు.

నాంగ్‌సోమ్ వాళ్లను ఆ చుట్టుపక్కల గల గుట్టల్లో, చెట్లల్లో నానా గిరికీలూ కొట్టించాడు. వెర్రి వెలగపండు విషం అతడి మస్తిష్కాన్ని బాగా వశపరుచుకున్నది. అతడికి ప్రతి చిన్న ప్రాణీ ఏనుగంత ఆకారంలో భయంకరంగా కనబడసా గింది. అలాంటి సమయాల్లో అతడు పెద్దగా 'గురుసిద్ధా, నీవే రక్ష!' అంటూ కేకలు పెట్టసాగాడు.

మిట్టమధ్యాహ్నం వేళకు నాంగ్‌సోమ్ అందర్నీ ఒక ఎత్తయిన పర్వతం మీదికి చేర్చాడు. దిగువను ఒక చిన్న లోయ ఉన్నది. ఆ లోయలో చాలా ఎత్తుగా గుబురుగా పెరిగి వటవృక్షాలు అసంఖ్యా కంగా ఉన్నవి.

నాంగ్‌లోయకేసి ఓ మారు చూసి జుట్టు గట్టిగా షీక్కుని, 'గురుసిద్ధా! శిథిలాలయం ఆ అగాథంలో ఉన్నది. ఎంత బగారం! ఎన్ని మణిమాణిక్యాలు! ఆలయం మీది కలశం.. అదుగోమెరుస్తున్నది!' అన్నాడు. శిథిలాలయ పూజారి లోయలోకి తొంగి చూశాడు. నాంగ్‌సోమ్ చెప్పిన వేమీ అతడికి కనిపించలేదు. పెద్ద పెద్ద ఊడలు దించు కున్న వటవృక్షాలు మాత్రం అతడి కంట బడినై.

'ఇది వెర్రివాగుడు! వెధవ మనల్ని గుట్టలూ పుట్టలూ తిప్పి నానా హైరానా పెట్టాడు. లోయలోకి తోసేస్తే సుఖపడి పోతాం,' అన్నాడు శిథిలాలయ పూజారి.