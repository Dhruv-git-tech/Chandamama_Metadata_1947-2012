ఎంత ధర అయినా ఇస్తారు. అందుకని దాన్ని చిల్లరగా వాళ్లకూ వీళ్లకూ అమ్మక నిలవేసి ఉంచాము!’ అన్నది కట్టెలు కొట్టే వాడి భార్య.

రాజుకు కట్టెలు కొట్టేవాడిపైన అగ్రహం ఎందుకు కలుగుతున్నదో మంత్రికి తెలిసి పోయింది. కట్టెలు కొట్టేవాడు అడవికి వెళ్లే టప్పుడు తన దారిద్ర్యం గురించి అనుకుంటాడు. తన ఇంటి ఖర్చుకు సరిపడా కట్టెలు దొరకాలని కోరుకుంటాడు. ఆ సమయంలో రాజు వాడిస్థితి చూసి జాలి పడతాడు.

కట్టెలు కొట్టేవాడు తన పని పూర్తిచేసు కుని ఇంటికి తిరిగి వచ్చేటప్పుడు తాను దాచి ఉంచిన గంధపు కట్టె గురించి అనుకుని, రాజు త్వరగా చనిపోతే అదంతా సామ్ము అవుతుంది గదా అనుకుంటాడు. ఆ సమయంలో రాజుగారికి వాడిమీద పట్టరాని కోపం వస్తుంది.

కట్టెలు కొట్టేవాడి భావాలూ, రాజుగారి భావాలూ బింబ ప్రతిబింబాలు.

మంత్రి కట్టెలు కొట్టేవాడి భార్య వద్ద సెలవు తీసుకుని తన ఇంటికి వెళ్లిపోయి, మర్నాడు ఉదయం మామూలుగానే సభకు హాజరయ్యాడు.

‘ఏం మంత్రీ? ఆ రహస్యం అంతు చిక్కిందా?’ అని అడిగాడు రాజు.

‘నిజం తెలుసుకున్నాను మహారాజా, ఆ కట్టెలు కొట్టేవాడిని శిక్షించనని మాట ఇస్తే తమకు యధార్థం విన్నవించుకుంటాను,’ అంటూ జరిగిన సంగతి అంతా చెప్పేశాడు మంత్రి.

కట్టెలు కొట్టేవాడు దరిద్రుడై ఉండటం చేతనే గదా రోజూ తన మరణం కోరుతు న్నాడని గ్రహించి రాజు అతడిని పిలిపించి, తగిన విధంగా మందలించి, కొంత డబ్బు కూడా ఇప్పించి వాడు అట్టే శ్రమ లేకుండా జీవితం గడిపే ఏర్పాట్లు చేయించాడు.