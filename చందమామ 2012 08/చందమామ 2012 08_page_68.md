చదువు చదివిస్తున్నాను. నాకు ఏ విషయంలోనూ అసంతృప్తి లేదు. ఆనందంగా ఉన్నాను,’ అని జవాబిచ్చాడు.

అప్పుడు సూరయ్య పకపకా నవ్వి, ‘చాలా తెలివిగా సమాధానం చెప్పావు కదూ!’ అన్నాడు.

వీరయ్య తడబడుతూ, ‘ఇందులో తెలివేం ఉంది. ఉన్నది ఉన్నట్లుగా చెప్పాను,’ అన్నాడు.

దానికి సూరయ్య ‘మిత్రమా, నీవెంత తెలివైనవాడవో, చురుకైనవాడవో నాకు తెలుసు. నీవు మొదటినుండి ఉన్నదాంతో తృప్తిపడటం అలవాటు చేసుకున్నావు. అదే నీవు చేసిన పారపాటు. నీవు నాతోనే జీవితం ప్రారంభించావు. జీవితంలో ఎదు గుదల సాధించాల్సిన వయసులో తృప్తిపడటం తప్పగానీ, గొప్పవారు కావాలను కోవడం, సంపద పెంచుకోవాలనుకోవడం తప్పు కాదు. ఒకప్పటి నీ ఆస్తి మీ భార్యా భర్తలకు సరిపోతుంది. పిల్లలు కలిగాక వారి ఖర్చులు తట్టుకోగలిగేలా సంపాదన

పెంచుకోవాలి. కాని నీవు అప్పుడు కూడ తృప్తి పడటం అలవాటు చేసుకున్నావు. అందుకే ఎక్కడవేసిన గొంగళి అక్కడే అన్న సామెతలాగా ఎదుగూ బొదుగూ లేని సంసారం నడుపుతున్నావు. రైతు పదిమంది కోసం వ్యవసాయం చేసి పంట పండించి కడుపు నింపేవాడు. అతడు ఆశపడ కూడదని, ఆశయాలు ఉండకూడదని ఎక్కడా ఎవ్వరూ చెప్పలేదు. ఎప్పుడైతే మనిషి తృప్తిపడటం అలవాటు చేసుకుంటాడో అప్పుడే అతడి జీవితంలో అభివృద్ధి ఆగిపోతుంది. అందుకని తప్పుడు మార్గాలను వెతకకుండా, మంచి దారిలోనే వెళుతూ నిరంతరం కృషిచేయాలి. అప్పుడే ఉన్నత స్థితికి చేరగలుగుతాము,’ అని సుద్యీర్ఘంగా జవాబిచ్చాడు.

వీరయ్యకి తాను ఎక్కడ పారపాటు చేశాడో బోధపడింది. ఆ తర్వాత మిత్రుడి సాయంతో ఎక్కువ భూమి సేద్యం చేస్తూ ఎక్కువ ఆదాయం సంపాదిస్తూ తర్వాత కాలంలో మెరుగైన జీవితం గడిపాడు.