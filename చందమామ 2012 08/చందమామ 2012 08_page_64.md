రాజుగారికి మటుకు ఒకపెర్రి ఉండేది.
ఆయన అడ్డమైన జ్యోతిష్కులనూ పిలిచి
భవిష్యత్తు తెలుసుకుంటూ ఉండేవాడు.
ఇలా ఉండగా రాజుగారి కొలువుకు ఒక
జ్యోతిష్కుడు వచ్చి తన శక్తి గురించి రాజు
గారికి గొప్పగా చెప్పుకున్నాడు. రాజుగారికి
అతగాడిలో గురి కుదిరింది. ఆయన ఆ
జ్యోతిష్కుడికి తన చక్రం చూపించి,
‘అయ్యా, నా ఆయుర్దాయం ఇంకా ఎంత
ఉంది?’ అని అడిగాడు.

దానికా జ్యోతిష్కుడు, ‘మహారాజా,
ఈనాటినుంచి మరి ఆరుమాసాలతో మీ
ఆయువు తీరిపోతుంది. నా దగ్గిర దాప
రికం లేదు,’ అనేశాడు.

దాంతో రాజుగారికి మనోవ్యాధి పట్టు
కుంది. ఆయన నిద్రాహరాలు మానేసి,
మంచాన పడి అయ్యో, మరో ఆరుమా
సాలతో నాకు కాలం తీరిపోతుందే! అని
బెంగతో కృశించసాగాడు.

ఇదంతా చూస్తున్న మంత్రికి జ్యోతి
ష్కుడి పైన కోపం వచ్చింది. ఆయన రాజు

గారితో, 'మహారాజా, మీరీ జ్యోతిష్కులను
నమ్మకండి. వసిష్ఠుడంతటివాడు శ్రీరాముడి
పట్టాభిషేకానికి ముహూర్తం పెడితే ఏమ
యింది? అదే ముహూర్తానికి రాముడు
వనవాసం బయలుదేరటమే గాక తన
భార్యను పోగొట్టుకున్నాడు గద!' అన్నాడు.

కాని రాజు మనోవ్యాధి నిమ్మళించలేదు.
అప్పుడు మంత్రి ఏం చేశాడనుకున్నారు?
జ్యోతిష్కుణ్ణి పిలిపించి, ‘ఏమయ్యా,
రాజుగారి ఆయుఃప్రమాణం చెప్పావు
గదా, మరి నీ ఆయుఃప్రమాణం మాట
ఏమిటి?’ అని అడిగాడు.

'చిత్తం, నేనింకా నలభై ఏళ్లు బతుకు
తాను!' అన్నాడు జ్యోతిష్కుడు.

'అలాగ?' అంటూ మంత్రి ఆ జ్యోతి
ష్కుడికి అప్పటికప్పుడే మరణదండన
విధించి శిరచ్ఛేదం చేయించాడు.

ఆ దెబ్బతో రాజుగారికి మనోవ్యాధి
పోయింది. దాంతోపాటు జ్యోతిషం పిచ్చి
కూడా పోయింది. ఆయన చాలాకాలం
సుఖంగా రాజ్యం చేశాడు.