వంటొచ్చిన మొగుడు

కొత్తగా కాపురానికొచ్చిన నర్మదకు భర్త శరవయ్య ప్రవర్తన తలనొప్పిగా తయా రైంది. ఏ పనికీ వెళ్లకుండా వంటగదిలో చేరి, భార్యకు సలహాలివ్వసాగాడు. నేను చెప్పినట్లు చేయలేదు. అందుకే కూర రుచిగా లేదు.’ అంటూ తినేటప్పుడు వంకలు పెట్టసాగాడు. మొగుడి చాదస్తం భరించలేక, ఓ రోజు ఇంటి పక్కనున్న వంటమేస్త్రి నాగమణితో చెప్పిందోసారి మాటవరుసకు.

‘నువ్వు చేసే వంటలన్నీ వంకలు పెడు తున్నాడు అంతే గదా?’ అంది వంటమేస్త్రి.

‘అంతే కాదు, ఏ పనీ చేయకుండా ఇంటిపట్టునే ఉంటున్నాడు. కూర్చుని తింటే ఆస్తులు ఎంత కాలం ఉంటాయి చెప్పు?’ అంది ఆవేదనగా.

‘మీ వారి రోగాన్ని నేను పూర్తిగా సరిచే

స్తాగా! భాధపడకు’ అంది వంటమేస్త్రి నాగమణికి అభయమిస్తూ.

‘ఆ సాయంత్రమే వంటమేస్త్రీ శరవయ్య ఇంటికి వెళ్లి ‘మరిదీ, నీకు వంటల రుచి బాగా తెలుసని, మాచెల్లి చెప్పింది. మాకు రేపు బంగారం వ్యాపారి సత్యం గారింట్లో పెద్ద వంట పని ఉంది. ఏ మాత్రం తేడా వచ్చినా ఒప్పుకునే రకం కాదు. నువ్వు మాతో పాటు వచ్చి, కాస్త ఉప్పు, కారం చూశావంటే మా వంట చక్కగా పూర్తవు తుంది. ఊరికే ఏమొద్దు. రెండు వందలు డబ్బు కూడా నీకు ఇస్తాను,’ అంది.

‘దానికేం తప్పకుండా వస్తాను. నాకు తెలిసినంతగా, వంటల రుచి, మీక్కూడా తెలీదు,’ అన్నాడు శరవయ్య గొప్పగా.

మరుసటి రోజు నాగమణి వెంట వెళ్లిన శరవయ్య వంటవాళ్లకు సలహాలివ్వసా