దను దాటగలుగుతాడు. బోయవాడు వచ్చేలోపున మనమందరమూ ఒకేసారి గాలిలోకి ఎగిరి, వలతోసహా ఆదుర్మార్గు డికి కనబడకుండా వెళ్లిపోదాం. అలా అయి తేనే మనం బతికిపోతాం. అలాకాక మనం నిరాశ చెంది, కుంగిపోయి, తలా ఒక దిక్కుకూ ఎగిరినట్లయితే మన అందరికీ, రెండు తలల పక్షి కథలోలాగ ప్రమాదం తప్పదు.

## రెండు తలల పక్షికథ

(ఒకప్పుడు రెండు తలల పక్షి ఒకటి ఉండేది. ఆ తలలు విరుద్ధ దిక్కులుగా ఉండేవి. ఒకనాడు దాని ఒక నోటికి అమృతమందింది. రెండో నోరు తనకు కూడా అమృతంలో భాగం ఇయ్యమన్నది. దానికి మొదటి నోరు ఒప్పుకోలేదు. అందుకని రెండో నోరు విషం కోసం వెతికి తిన్నది. ఆ విషం పక్షినీ, దాని రెండు తలలనూ కూడా చంపేసింది.)

పావురాల రాజైనచిత్రగ్రీవం ఈ విధంగా హెచ్చరించిన మీదట పక్షులన్నీ ఒక్కసారిగా, వలతోసహా ఎగిరాయి.

బోయవాడు వాటి వెంబడి నేలమీద పరిగెత్తుతూ 'ఆపక్షులు త్వరలోనే తమలో తాము కీచులాడుకోక మానవు. అప్పుడు అవి తప్పక నా వలతో సహా కింద పడ తాయి,' అనుకున్నాడు.

లఘుపతనకం (కాకి) ఆహారం కోసం వెతకటం కూడా మాని, వలవెనుకగా తాను కూడా ఎగురుతూ వెళ్లింది.

త్వరలోనే పావురాలు వలతోసహా బోయ వాడికి కనబడనంతదూరం వెళ్ళిపోయాయి. వాడు నిరాశ చేసుకుని, 'రాసి పెట్టలేనిది జరగదు. రాసిపెట్టి ఉన్నది ప్రయత్నం అవ సరం లేకుండా దానంతట అదే జరుగుతుంది. నా కుటుంబానికి జీవనాధారంగా ఉండిన వల కూడా పోయింది,' అనుకుని వెనక్కు మళ్లాడు. (ఇంకా వుంది)