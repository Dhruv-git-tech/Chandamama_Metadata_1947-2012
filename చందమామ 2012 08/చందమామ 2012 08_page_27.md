తుడు నిలబడి, 'చింతించకండి మహా రాజా! మీరు తప్పక స్వర్గానికే వెళతారు. ఎందుకంటే ప్రజారంజకంగా పరిపాలించే రాజు భగవంతుడితో సమానం!' అన్నాడు ఊరడింపుగా.

ఆ మాటలతో రవివర్మ మండిపడ్డాడు. 'అదే నిజమని ఎలా చెప్పగలరు? మంచి పనులు చేసేవారు సైతం కొన్ని బలహీన క్షణాలలో కాని పనులు చేయవచ్చు. అలాగే నేను కూడా ఏమైనా కాని పనులు చేశానేమో. నాకు నరకప్రాప్తి అని రాసి ఉంటే దానిని తప్పించడానికి చేయవలసిన కార్యాలు వివరించండి. వెంటనే అమలు చేస్తాము. మీ పండితులంతా చర్చించి నా సమస్యకు పరిష్కారం చూపండి.' అని చెప్పి సభ చాలిం చాడు మహారాజు రవివర్మ.

మూడు రోజుల తర్వాత సభ జరుగు తుండగా ఒక బ్రాహ్మణ బాలకుడు ఒక పింగాణి జాడితో సభాప్రవేశం చేశాడు. ఆ బాలకుడు సరాసరి రవివర్మ ఎదుటికొచ్చి, భుజం మీదున్న జాడీని కిందికి దించి, 'మహారాజా! నాపేరు శేషేంద్రుడు. రాజ ధానిలో ఒక పూరింట్లో నా తల్లిదండ్రులతో కలిసి ఉంటున్నాను. నా కన్నవాళ్లకు మామిడి ఆవకాయ చాలా ఇష్టం. అందుకే రెండు డజనుల కాయలు ఊరవేశాను. పుణ్యక్షేత్రాల సందర్శనకు వెళ్లిన నా వృద్ధ తలిదండ్రులు నాలుగైదు రోజుల్లో తిరిగొస్తారు. నేను రేపు ఉదయానే పొరుగు పట్టణంలో ఒక శుభకార్యం జరపడానికి పోతున్నాను. తిరిగి నేను రెండు దినముల తర్వాతే ఇంటికి చేరగలను. తడికెలతో నిర్మించబడ్డ నా ఇంట్లోకి ఎవరైనా చొరబడి దీనిని దొంగి లించకుండా మీ దగ్గర భద్రగా ఉంచండి మహారాజా!' అని ఎంతో దీనంగా విన్నవించుకున్నాడు.

శేషేంద్రుడి మాటలు ముందుగా రవి వర్మకు చికాకు కలిగించాయి. ఆగ్రహం తెప్పించాయి. అయినా తల్లితండ్రుల మీద అతనికున్న అపార భక్తి ప్రపత్తులకు మహారాజు ముగ్ధుడైపోయాడు. ఆ ఊరగాయ జాడీని తన శయనమందిరంలో భద్రపరచ మని భటులను ఆజ్ఞాపించాడు. శేషేంద్రుడు సంతోషంగా వెళ్లిపోయాడు.

నాలుగు రోజుల తర్వాత శేషేంద్రుడు సభాప్రాంగణంలోనికి వచ్చాడు. రవివర్మ ఆ బాలకుడిని ఆహ్వానించి ఒక ఉచితా