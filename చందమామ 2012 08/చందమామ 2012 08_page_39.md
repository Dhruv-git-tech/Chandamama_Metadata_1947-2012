పెడితే చిల్లు కాణీ దొరికింది. దాన్ని బిక్ష గాడికి దానం ఇచ్చాడు. అప్పుడా బిక్షగాడు, ‘నాయనా! తూర్పు దిక్కుగా వెళ్లు! నీకు శుభం జరుగుతుంది’, అని దీవించాడు.

శివుడు తూర్పు దిశగా ప్రయాణం సాగించాడు. కొద్ది రోజుల ప్రయాణానం తరం శివుడు ఒక చిట్టడవి చేరాడు.

ఆ అడవిలో దుక్రూరుడు అనే రాక్షసుడు ఉన్నాడు. వాడు నరవాసన తగిలి నంతనే హుటాహుటీన వచ్చి శివుడికి ఎదురు నిలిచాడు. తాటిచెట్టు ప్రమాణంలో ఉన్న రాక్షసుడిని చూసిన వెంటనే శివుడికి భయం వేసింది. నీకు అంతా మంచే జరు గుతుంది అన్న తల్లి దీవెన గుర్తుకొచ్చి ధైర్యం తెచ్చుకున్నాడు.

అంతలో దుక్రూరుడు, శివుడితో,

‘ఒరేయ్ మానవా! చాలా కాలానికి నర మాంసం కంటబడింది. అయితే నాకో అచ్చిరాని సంఖ్య ఉంది. నీవు ఒకటి నుంచి తొమ్మిది వరకు గల ఒక సంఖ్య చెప్పు. నీవు చెప్పింది నాకు అచ్చిరాని సంఖ్య అయితే నిన్నోదిలేస్తాను. కాకుంటే నిన్ను కబళిస్తాను’, అన్నాడు.

శివుడు జేబులో చెయ్యి పెట్టి తడిమితే తల్లి ఇచ్చిన చిల్లర నాణేలలోని అర్ధణా తగిలింది. శివుడు సందేహించక ‘మూడు’ అని రాక్షసుడితో చెప్పాడు.

అది విన్నంతనే రాక్షసుడు ముఖం చిట్లించి ‘నాకు అచ్చిరాని సంఖ్య అదే? ఆ సంఖ్య చెప్పిన నిన్ను తింటే నాకు తంటానే, తక్షణం నా ముందునుంచి తప్పుకో!’ అని కసురుకున్నాడు.

శివుడు పెనుప్రమాదం నుంచి తప్పించుకున్నందుకు సంతోషిస్తూ త్వరత్వరగా ఆ ప్రాంతం వీడి ముందుకు సాగాడు. మరి కొద్ది రోజులు అటూ ఇటూ తిరు గుతూ, ఒక కోయగూడెం చేరాడు. శివుడిని చూసినంతనే అక్కడి కోయలు, అతడ్ని బంధించి, తమ నాయకుడు శరాబంది వద్దకు తీసుకుపోయారు.

శరాబంది, శివుడిని చూసినంతనే ఆగ్రహించి, ‘మా గూడెంలో అడుగుపెట్టిన వారిని మేము ప్రాణాలతో వదిలేది లేదు. అయితే మాకో నియమం ఉంది’, అని శివుడిని అమ్మవారి నిలువెత్తు విగ్రహం ముందుకు తీసుకుపోయాడు.

అక్కడ అమ్మవారి పాదాల చెంతన