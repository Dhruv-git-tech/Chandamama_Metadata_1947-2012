టించలేదు కాని ప్రపంచం ఎంత వర్ణమయంగా ఉంటోందో చందమామ నాకు చూపించింది. చందమామ కథలు నా జీవితమంతా ప్రేరణ కలిగిస్తూనే ఉన్నాయి. వ్యక్తిగానేను చందమామ ద్వారానే విచక్షణా శక్తిని, స్వయం నియంత్రణను, మనోధైర్యాన్ని పొందాను. ఈ 2012 జనవరి సంచిక కూడా నన్ను నిజంగా ఆకర్షించింది.

ముప్పై ఏళ్లతర్వాత కూడా, చందమామను నేను చదువుతూనే ఉన్నాను, నా పిల్లలకు చందమామ అంటే చాలా ఇష్టం. వాళ్లు ఇంగ్లీష్ మీడియం పాఠశాలలకు వెళుతున్నారు కాని కన్నడ చందమామను ఇప్పటికీ చదువుతున్నారు. దీనివల్ల వారు ఇంగ్లీషునుంచి కన్నడ లోకి, కన్నడ నుంచి ఇంగ్లీషు లోకి, హిందీ నుంచి ఇంగ్లీషులోకి కూడా అనువదించే కళను నేర్చుకున్నారు.

## చందమామతో నా జ్ఞాపకాలు - మరాఠి

మా నాన్నేమాకు చందమామ చదివే అలవాటును నేర్పించారు. మా నాన్న మరో నగరంలో పని చేసేవాడు. ప్రతి శనివారం ప్రత్యేకించి ప్రతి నెలలో మొదటి శనివారం మా నాన్న రాకకోసం మేం వేచి ఉండే వాళ్లం. ఆ రోజే చందమామ మరాఠీ సంచిక మా ఇంటికి వచ్చేది. చందమామను ఎవరు ముందు చదవాలి అనే విషయంలో మేం ప్రతిసారీ గొడవపడేవాళ్లం. ఒక్కోసారి నాన్న వెళ్లి తీసుకోకముందే చందమామ సంచికలన్నీ అమ్ము డయిపోయేవి. ఆ నెలంతా మాకు పిచ్చిపట్టినట్లుండేది.

చందమామ ప్రతులను సంవత్సరం వారీగా మా నాన్న బౌండ్ చేయించేవాడు. గత ముప్పై సంవత్సరాలుగా ఈ బౌండ్ పుస్తకాలను మేము మళ్లీ మళ్లీ చదువుతూనే వచ్చాము. కొన్నాళ్లకు చందమామ పేజీలు కొన్ని చిరిగిపోయేవి. ఒకరోజు వాటిని మేము పారవేయవలసి వచ్చింది.

మా బాల్యాన్ని అలా మేం పోగొట్టుకున్నాము కూడా.

మా తదనంతర తరాలు కూడా చందమామను అదే ఆసక్తితో చదువుతూ వస్తున్నారు. మా సోదరిలలో ఒకరు మేనేజ్‌మెంట్ ప్రాఫెసర్. ఆమె బేతాళ కథలను కేస్ స్టడీస్‌గా ఉపయోగించేది. తన తార్కిక చింతనను, విశ్లేషణా పటిమను ఈ కథలు మెరుగుపర్చాయని ఆమె చెబుతుంది.

చందమామ నైతిక విలువలను బోధిస్తుందని మా స్నేహితురాలు చెప్పింది.

చందోబా(చందమామా) నీకు ధన్యవాదాలు.