భారత దర్శిని

మన జాతీయ గీతం

జనగణమణ బెంగాలీ మూలగీతాన్ని రవీంద్రనాథ్ టాగూర్ కవీం ద్రులు 1911లో రచించి తత్వబోధ ప్రకాశికలో ప్రచురించారు. ఐరిష్ కవి, బీసెంట్ థియసాఫికల్ కాలేజ్ ప్రిన్సిపాల్ అయిన జేమ్స్ హెచ్ కజిన్స్, ఆహ్వానంపై 1919లో రవీంద్రుడు ఆంధ్రప్రదేశ్ రాష్ట్రం చిత్తూరు జిల్లాలోని మదనపల్లెను సందర్శించారు. ఫిబ్రవరి సాయంత్రాన, డాక్టర్ కజిన్స్, అతడి భార్య మార్గరెట్, మరికొందరు విద్యార్థులు రవీంద్రులు రచించిన బెంగాలీ గీతాన్ని పాడమని కోరారు.

పాట చివరలో జయహే జయహే వద్దకు రాగానే అక్కడ చేరివున్న జనమంతా టాగూర్తో వంతపలికారట. మదనపల్లెలో ఉండగానే టాగూర్ ఈ పాటను ఇంగ్లీషులో రాశారు.

ప్రధాని జవహర్లాల్నెహ్రూ 1948 ఆగస్టు 15న ఢిల్లీలోని ఎర్రకోటపై తొలిసారిగా జాతీయ జెండా ఎగురవేసినప్పుడు, సిక్ రెజిమెంట్ డాక్టర్ కజిన్స్ స్వరకల్పన చేసిన జాతీయ గీతాన్ని ఆలపించింది. నాటి నుండి దాన్ని ఆ వరుసలోనే పాడుతున్నాము.

తొలి స్వాతంత్ర్య వీరులు

భారతీయ పితూరీ 1857 మార్చి 29న ప్రారంభమైంది. బరక్పూర్లో విడిది చేసి ఉన్న బ్రిటిష్ రెజ్ మెంట్ కి చెందిన సిపాయి మంగళపాండే తన బ్యారక్ నుండి ఆరోజే బయటకు వచ్చి ఒక బ్రిటిష్ అధికారిని కాల్చి చంపాడు. విదేశీ పాలన నుండి స్వాతంత్ర్యం కోరినందుకు ఉరితీయబడిన తొలి అమరుడు ఇతడే.

అయితే సిపాయి తిరుగుబాటు వెల్లూరు (1806)లో, విశాఖపట్నం (1780)లో, మదురై (1763)లోనే ప్రారంభమయిన విషయం చాలా కొద్ది మందికే తెలుసు. భారతీయ సిపాయిలు బ్రిటిష్ సైనికులను, పౌరులను కాల్చిచంపడంతో విశాఖలో తిరుగు బాటు ప్రారంభమైంది. వారి నాయకుడు మేజర్ షేక్ మహమూద్. మద్రాసు (ఇప్పుడు చెన్నయ్)కు నౌకను తరలించవలసిందిగా సైనికులకు ఆదేశాలు జారీ చేసినప్పుడు వారు తిరగబడ్డారు. వాళ్లు పలువురు అధికారులను బందీలుగా పట్టుకుని విశాఖకు పారి పోయారు. కొద్ది కాలంలోనే వారు పట్టుబడ్డారు. కొద్దిమంది అధికారులు, సిపాయిలు ఈ చర్యలో చంపబడ్డారు. షేక్ మహమూద్ను విచారించి తర్వాత ఉరితీశారు కూడా.