విరుద్ధ భావాలు కలగడానికి కారణం ఏమై
ఉంటుందో తెలుసుకోమన్నాడు.

మంత్రి సరేనని మూడు రోజుల వ్యవధి
కావాలని అడిగాడు.

మర్నాడు మంత్రి పేదవాడి వేషం వేసు
కుని కట్టెలు కొట్టేవాడిని అనుసరించి అడ
వికి పోయి వాడు రోజల్లా పడే శ్రమ చూసి
సాయంకాలం వాడి వెనకనే తాను కూడా
వచ్చేశాడు.

రాజుగారు ఆ కట్టెలు కొట్టేవాణ్ణి చూసి
ఎందుకు జాలిపడుతున్నదీ మంత్రికి అర్థ
మయింది. కాని రాజుకు వాడంటే ఆగ్రహం
ఎందుకు వస్తున్నదీ తెలియరాలేదు.

రెండోనాడు మంత్రి ఒక సాధువు వేషం
వేసుకుని కట్టెలు కొట్టేవాడి ఇంటికేసి
వెళ్లాడు. ఆయన గుమ్మంలో అడుగు

పెట్టడం చూసి కట్టెలు కొట్టేవాడి భార్య
లోపలికి ఆహ్వానించి కూచోబెట్టి ఎంతో
మర్యాద చేసింది. మంత్రికి గంధపు చెక్కల
వాసన ఘాటుగా తగిలింది.

'గంధపు చెక్క ఇంట్లో పుష్కలంగా
ఉన్నట్లున్నదే. అది అమ్ముకుని వచ్చిన
దానితో సుఖంగా బతక్క ఇంత అగచాట్లు
పడుతున్నారేం తల్లీ?' అన్నాడు మంత్రి
సానుభూతిగా.

'బాబూ, గట్టిగా అనకండి! నా
మొగుడు కట్టెలు కొట్టేటప్పుడు ఎప్పుడన్నా
గంధపు కర్ర కూడా దొరుకుతుంది. దూరా
లోచనతో ధాన్ని ఒక గది నిండా పేర్చి
పెట్టాము. ఎప్పుడో ఒకప్పుడు రాజుగారు
చావడం జరగవచ్చు. ఆయనను దహనం
చేయడానికి గంధం చెక్క కొనేటప్పుడు

Chandamama

August 2012 T