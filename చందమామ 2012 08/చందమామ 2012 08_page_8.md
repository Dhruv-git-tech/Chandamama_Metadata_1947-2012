నేను 1979లో ఎస్ఎస్ఎల్సి పూర్తి చేశాను. మా కుటుంబంలో నేనే పెద్దకొడుకుని. ఆర్థిక కారణాలతో చదువు కొనసాగించలేకపోయాను. నాకు 6 గురు సోదరీ సోదరులు న్నారు. ఆ సమయంలో నాకు మార్గ దర్శకత్వం వహించిన ఉపాధ్యాయుడు, కాలేజీ విద్య కంటే ఎక్కువగా జీవితానుభవాన్ని ఇచ్చినదీ, నా మనస్సును పదునెక్కించినదీ ఒక్క చందమామే అని చెప్పడానికి గర్వపడుతున్నాను.

గ్రంథాలయానికి వెళ్లి చందమామను క్రమం తప్పకుండా చదివేవాడిని. మా నాన్న పదవీవిరమణ చేశాక, పిడబ్ల్యుడి విభాగంలో కూలీగా చేరాను. అప్పట్లో నాకు రూ. 150లు మాత్రమే నెలజీతంగా వచ్చేది. ఆ జీతంతోనే నేను చందమామను ప్రతి నెలా కొంటూ, క్రమం తప్పకుండా చదువుతూ వచ్చాను.

చందమామ నా పదజాలాన్ని పెంచింది, నాకు జ్ఞానాన్ని ఇచ్చింది. చందమామను వరుసగా చదవడం ద్వారా వ్రాయడం నేర్చుకున్నాను. నా రచనలు పలు పత్రికలలో ప్రచురించబడ్డాయి. చందమామలోని నీతికథలు నేను మంచి చెడులను నిర్ణయించు కోవడంలో సహాయం చేశాయి. అలా చందమామ నా అభిమాన పత్రిక అయిపోయింది.

నేను 1991లో రెన్యూశాఖలో చేరాను. అక్కడ కూడా గ్రామీణ ప్రజల మనస్సులను అర్థం చేసుకోవడంలో, అమాయకపల్లె ప్రజలతో వ్యవహరించడంలో చందమామ కథలు, కథనాలే నాకు సహాయపడ్డాయి. దారిద్ర్యంలో ఉన్నప్పుడు నాకు స్వాంతననిచ్చిన చందమామే ఆర్థికంగా నేను ఎదిగిన తర్వాత కూడా నా ప్రియమైన పత్రికగా వెంట నడిచింది. టెలివిజన్, మొబైల్ వంటి ఆధునికతా రూపాలలో సంపద ఎన్ని వికర్షణలను కొని తెచ్చినా నా మనస్సులో మాత్రం చందమామ ప్రత్యేకంగా నిలిచిపోయింది.

నిరాడంబర జీవితాన్ని గడపటంలో చందమామ నాకెంతో సహాయపడింది. స్వామి వివేకానంద, శారదా దేవి, రామకృష్ణ పరమహింస జీవిత చరిత్రలు నన్నెంతగానో ప్రభావితం చేశాయి. కామ, క్రోధ, లోభ, మోహ, మద, మాత్సర్యాలనే ఆరు శత్రువులతో వ్యవహరించడంలో చందమామ నాకు సహాయపడింది. వీటిని ఎలా అదుపు చేసుకోవాలి అని చందమామ నాకు నేర్పింది. నా మనస్సును ఆరోగ్యంగా ఉంచుకోవడంలో కూడా చందమామ నాకు తోడ్పడింది.

ఆకలికి ఆహారం ఎలాగో, విజ్ఞానానికి చందమామా అలాగే మరి. పర్యటన, అధ్యయనం అనేవి ప్రపంచాన్ని తెలుసుకోవడానికి రెండే రెండు మార్గాలు. నేను డబ్బుకోసం పర్య