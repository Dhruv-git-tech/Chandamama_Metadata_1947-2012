వంతంగా నిర్వహించగలమన్న నమ్మకం మాకుంది. అందుకే మేము రాజాస్థానంలో ప్రయత్నించలేదు,’ అని చెప్పేశారు.

సూరయ్య, వీరయ్య ఎప్పటికప్పుడు కలుసుకుంటూ క్షేమసమాచారాలు విచారిస్తూ ఉండేవారు. వీరయ్య తరచూ తనకు ఏ లోటూ లేదనీ, ఉన్నదానితోనే తృప్తిగా ఉన్నానని చెప్పేవాడు.

అప్పుడు సూరయ్య ‘మిత్రమా, మీ భూములు రెండు మూడెకరాలు మాత్రమే కదా! వేరేవారివి కౌలు తీసుకుని వ్యవసాయం చేయవచ్చు కదా! పెట్టుబడి అవసరమయితే అప్పుగా ఇస్తాను. ఏదైనా సాయం కావాలంటే అడుగు,’ అని సలహా ఇచ్చేవాడు.

దానికి వీరయ్య ‘నాకు ఉన్న భూమితో

వ్యవసాయం చేసుకుంటూ సుఖంగా జీవిస్తున్నాను. అత్యాశతో వేరే భూములు కౌలుకి తీసుకుని వ్యవసాయం చేసే ఆలోచన లేదు,’ అనేవాడు.

కాలచక్రంలో పదేళ్లు గడిచిపోయాయి. వీరయ్యకి ఇద్దరు అమ్మాయిలు కలిగారు, వారి చదువులు, తిండికి, బట్టలకు బోలెడు డబ్బు అవసరమయ్యేది. అలాంటి సమయంలో కూడా ఉన్నదాంట్లోనే సర్దుకు పోతూ గడిపేవాడు.

మరోపక్క సూరయ్య వ్యాపారంలో పోటీలేని స్థాయికి ఎదిగాడు. చాలా వ్యాపారాలు నిర్వహిస్తూ సమాజంలో గొప్పవాడిగా పేరు గడించాడు.

ఒకసారి సూరయ్య చిన్ననాటి మిత్రుడి ఇంట్లో శుభకార్యం ఉండి మాధవపురం వచ్చాడు. అనంతరం వీరయ్య ఇంటికి వెళ్లి మిత్రుడి కుటుంబ సభ్యులను కలిసి క్షేమసమాచారాలు విచారించాడు.

సూరయ్య ముఖ్యంగా గమనించినది ఏమిటంటే వీరయ్య ఆర్థికంగా ఎదగలేదని. తనచిన్ననాడు వారి ఇల్లు, పాలాలు, పశుసంపద ఎలా ఉండేదో ఇప్పుడూ అలాగే ఉంది. ఏమాత్రం ఎదుగుదల లేదు. అందుకు కొంత కలత చెందాడు.

సూరయ్య మిత్రుడిని పిలిచి ‘నీ పిల్లలు, నీవూ తృప్తిగా భోజనం చేస్తున్నారా? మంచి చదువులు చదివిస్తున్నావ?’ అని అడిగాడు.

దానికి వీరయ్య ‘నాకున్నంతలో తృప్తిగా బతుకుతున్నాము. నా స్తోమతుకు తగ్గ