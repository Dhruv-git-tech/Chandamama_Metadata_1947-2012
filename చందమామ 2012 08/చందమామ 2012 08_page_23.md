పంచతంత్ర కథలు

దక్షిణ దేశంలో మహిళారూప్య నగరం
సమీపంలో ఉండిన మహారణ్యంలో ఒక
విశాలమైన వటవృక్షం ఉండేది. దాని మీద
ఉండిన అసంఖ్యాకమైన పళ్లను వేలాది
పక్షులు తినేవి. దాని నీడకింద ఎంతమంది
బాటసారులైనా విశ్రమించటానికి చోటు
ఉండేది. దాని ఊడలు ఎంతో మేర
దిగాయి. దాని ఆకుల మధ్య ఎన్నో రకాల
పక్షులు గూళ్ళు కట్టుకున్నాయి. దాని
కొమ్మల మీద అనేక కోతుల సమూహాలు
నివసించేవి. దాని పూల తేనెలను అంతు
లేని తేనెటీగలు పట్టుకుపోయేవి.

ఆ మహావృక్షం మీద లఘుపతనకం
అనే కాకి నివసిస్తూ ఉండేది. ఒకనాడు అది
ఆహారం కోసం మహిళారూప్య నగరం కేసి
పోతూ ఒక బోయవాణ్ణి చూసింది. వాడు

నల్లగానూ, క్రూరంగానూ ఉన్నాడు. వాడి
చేతిలో వల ఉన్నది. వాణ్ణి చూసి కాకి, 'ఈ
దుర్మార్గుడు నేనుండే వటవృక్షం వైపే పోతు
న్నాడు. అక్కడ వాడు తప్పక పక్షులను
పట్టుతాడు. పాపం, వాటిగతి ఏమి కాను
న్నదీ తెలియదు. ఏమైనా నేను వాటిని
కాపాడాలి,' అనుకున్నది.

ఇలా అనుకుని ఆ కాకి వెనక్కు తిరిగి
వెళ్లి, పక్షులన్నిటితోనూ ఇలా చెప్పింది:

‘వలా, బియ్యపు గింజలూ తీసుకుని
ఒక బోయవాడు ఇటుగా వస్తున్నాడు.
మీరు ఆ దుర్మార్గుణ్ణి గాని, వాడు వేసే
బియ్యాన్ని గాని నమ్మకండి. వాడు వల వేసి
బియ్యం చల్లుతాడు. ఆ బియ్యాన్ని మీరం
దరూ విషం కింద భావించి వర్ణించండి.’

బోయవాడు వటవృక్షం వద్దకు వచ్చి,