చెప్పి, శిఖిముఖీ వాళ్లతో, 'పదండి, పండు తిని మీ వాడు తన ప్రాణం మీదికి తెచ్చు కోకముందేవెళ్ళిపట్టుకుందాం,' అన్నాడు గాభరాగా.

అందరూ వృశ్చిక నాయకుడి వెంట వెర్రివెలగపండు చెట్లున్న కొలను కేసి బయలుదేరారు. కాని, ఈ లోపలే నాంగ్ సోమ్ వెలగచెట్టెక్కి ఒకపండు కోసుకుని తిన్నాడు. అది తిన్న కొద్ది క్షణాలకల్లా అతడికి ఏదో మైకం కమ్మినట్లయిపోయింది. తాను నిలబడ్డ భూమీ, చెట్టు చేమలూ, కొండలూ అన్నీ గిర్రున తిరిగి పోతున్నట్లు తోచింది.

'నేను తిన్నది వెర్రివెలగపండు! నాకేదో వెర్రెత్తుతున్నట్లున్నది. ఈ వెర్రితోగాని భూగర్భంలో ఉన్న శిథిలాలయం కనుక్కోలేనేమో! అసలు శిథిలాలయం, వృశ్చిక మాత మందిరం ఒకటేనా? ఒకటే! అదుగో శిథిలాలయం! అదుగో వృశ్చికమాత మందిరం!' అంటూ నాంగ్ సోమ్ తల పీక్కుని, అరుస్తూ కొండదార్లవెంట పరిగెత్తి సాగాడు.

అతణ్ణి పట్టుకునేందుకు బయలు దేరిన శిఖిముఖీ వాళ్లకు అతడు చెట్లలో నుంచీ అరిచే అరుపులు తప్ప మనిషి మాత్రం ఏక్కడా కనిపించలేదు. ధ్వని వచ్చినదిక్కుగా వాళ్లుసూర్యోదయం అయే వరకు అతడి కోసం తీవ్రంగా గాలించి, బాగా అలిసిపోయి, చివరకు ఒక కొండ

అంచున ఉన్న చెట్లకింద కూలబడ్డారు.

వెర్రివెలగపండు చెట్లున్న కొలనుకు ఆవల ఉన్న అరణ్యంలో వృశ్చికజాతి వాళ్ల కాపుదలలో ఉన్న శిథిలాలయ పూజారికి, నాంగ్‌సోమ్ పిచ్చిగా వేసే కేకలు, ఆ రాత్రి వేళే వినిపించినై. అతడు తన అనుచరులైన సవర భేరుండాన్నీ, తతిమ్మావాళ్లనూ హెచ్చరించి, వృశ్చికజాతి కాపలా వాళ్లతో, ఆ కేకలు పెట్టేవాడు వృశ్చికమాత మహా భక్తుడనీ, అతణ్ణి అనుసరించి పోతే మాతమం దిరం కనబడుతుందనీ నమ్మబలికాడు.

మాయమర్మాలు అంతగా ఎరగని వృశ్చిక జాతివాళ్లు, శిథిలాలయ పూజారి వెంట నాంగ్‌సోమ్ కోసం బయలుదేరారు. తూర్పు తెలతెలవారుతుండగా వాళ్లకు ఒక