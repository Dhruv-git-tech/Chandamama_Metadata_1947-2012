కెరీర్ అంటే?

ఈ నెల మనం ఒక విశిష్ట వృత్తిని గురించి తెలుసుకుంటున్నాము. దానిపేరు ఫారెన్సిక్ సైంటిస్టు. 'ఫారెన్సిక్ సైన్స్ లేదా ఫారెన్సిక్స్ అనేది న్యాయ వ్యవస్థ నేర, సివిల్ దావాలను పరిశోధించే వివిధ శాస్త్రీయ పద్ధతులు, సూత్రాల అన్వయంతో ముడిపడి ఉంటుంది.'

నేరం జరిగిన స్థలం నుండి సేకరించబడిన అన్ని క్లూలను ఫారెన్సిక్ శాస్త్రవేత్తలు నేర ప్రయోగశాలలో నుంచి విశ్లేషిస్తారు. వీటిని న్యాయస్థానాల్లో సమర్పించేందుకు అనువైన

సాక్ష్యాలుగా మారుస్తారు. భౌతిక సాక్ష్యం అనేది రక్తం మరియు లవణాలు, వెంట్రు కలు, చక్రం మరియు షూల గుర్తులు, వేలిముద్రలు, పాదముద్రలు వంటి శరీర ద్రవ్యాలతో ముడిపడి ఉంటుంది. ఫారెన్సిక్ శాస్త్రజ్ఞుడిగా మారడానికి కావలసిన ప్రధాన లక్షణాలు ఏవంటే విశ్లేషణాత్మక ఆలోచన, బృందంలో ఒకరుగా కలిసి పనిచేసే సామర్థ్యం, ఊహాశక్తి, సమాంతర ఆలోచన వగైరాలు.

ఫారెన్సిక్ సైన్స్ లో పలు విభాగాలు న్నాయి. ఫారెన్సిక్ ఆర్కియాలజీ, ఫారెన్సిక్ బయాలజీ, ఫారెన్సిక్ ఎకనమిక్స్, ఫారెన్సిక్ ఇంజినీరింగ్, ఫారెన్సిక్ జ్ఞానమీమాంస, ఫారెన్సిక్ భాషాశాస్త్రం, ఫారెన్సిక్ సైకాలజీ, ఫారెన్సిక్ సెరోలజీ, ఫారెన్సిక్ ఆంత్రోపాలజీ, ఫారెన్సిక్ కంప్యూటింగ్ లేదా డిజిటల్ ఫారెన్సిక్.

ఫారెన్సిక్ సైన్స్ లో పి.జి డిగ్రీ చదవాలంటే బి.ఎ లేదా బిఎస్సి డిగ్రీ కోర్సులో ప్రధమ శ్రేణిని సాధించాలి. సైన్స్ నేపధ్యం కలిగిన విద్యార్థులకు ప్రాధాన్యత ఉంటుంది. ఎంబిబిఎస్ డిగ్రీతోపాటు ఫారెన్సిక్ సైన్స్ లో స్పెషలైజేషన్ చేసిన వారు మాత్రమే శవాలపై శమరీక్షచేయగలరు. ఫారెన్సిక్ సైన్స్ లో 60 శాతం మార్కులను సాధించిన పిజి విద్యార్థులు పరిశోధనకు అర్హులవుతారు.

ఈ కోర్సు పూర్తి చేసిన విద్యార్థులు పోలీసు బలగాలు, న్యాయ వ్యవస్థలు, కార్య నిర్వాహక లీగల్ సంస్థలు, ప్రభుత్వ, ప్రయివేట్ దర్యాప్తు కార్యాలయాలు వంటి రంగాలలో ఉద్యోగాలు సాధించగలరు. ఫారెన్సిక్ ఆంత్రోపాలజీ, ఫారెన్సిక్ ఆర్కియాలజీ, ఫారెన్సిక్ సెరోలజీ వంటి పలు ఫారెన్సిక్ సైన్స్ శాఖలు తమ తమ ప్రత్యేక విభాగాలలో అభ్యర్థులకు ఉపాధి కల్పించగలవు.

- సాయి