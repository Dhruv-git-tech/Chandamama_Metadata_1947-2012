# నేమూ కథ

## 10

జవాహర్ 1921లో మొదటిసారిగా జైలుకు వెళ్ళాడు. అప్పటిక అయిదేళ్ళ క్రితమే, 1916 మార్చిలో వసంత పంచమి దినాన, ఢిల్లీలో అతని వివాహం జరిగింది. పథువు కమలా కౌల్. కౌల్ కుటుంబం కాశ్మీరీలు, ఢిల్లీలో స్థిరపడ్డారు. కమల సన్నగా, ఎత్తుగా, సుకుమారంగా ఉండేది.

ఆమె మనస్తత్వమూ, ప్రపృత్తీ కొంత పరకు భర్తను పోలి ఉండేవి. ఆమె భావ సౌకుమార్యమూ, అభిమానమూ, తొందర పాటూ గలది. అపరిచితుల ముందూ, తన కష్టం లేనివారి ఎదటా బిగుసుకుపోయేది; కాని మిత్రుల తోనూ, ఆత్మీయుల తోనూ చాలా సరదాగా ఉండేది. ఆమె చురుకైనదే గాని, పెద్ద చదువు చదివినది కాదు. ఆమె అభిప్రాయాలు విస్పష్టంగా ఉండేవి; వాటి నామె సూటిగా ప్రకటించేది.

వారిది ప్రేమ వివాహం కాదు, పెద్దలు కుదిర్చిన పెళ్ళీ. జవాహర్ తల్లి ఏ విందు సందర్భంలోనో కమల ఆందచందాలు చూసి, ఆ పిల్లను తన కోడలుగా చేసుకోవాలని నిశ్చయించిందట.

కమల కాపరానికి వచ్చేనాటి కింకా మోతీలాల్ గృహ వాతావరణంలోకి రాజ కీయ మారుతాలు ప్రవేశించి, అల్లకల్లోలం జరగలేదు. మరి నాలుగేళ్ళపాటు మోతీలాల్ సార్వభాముడు లాగా జీవించాడు—రాజభవనం లాంటి ఇల్లూ, అసం ఖ్యాకులైన నౌకర్లు, చాకర్లు, మోటారుకార్లు, కుక్కలు, వాహనాలు, ఇంటి నిండా మేలైన తివాసీలూ, ఆమూల్యమైన పింగాటీ, గాజు పాత్ర సామగ్రి, ఆశ్వశాలల నిండా గురాలూ, పిల్లలెక్కటానికి పాట్టగురాలూ, ఆనంద భవనానికి వచ్చే అతిథులూ, పాయ్యే అతిథులూనూ.