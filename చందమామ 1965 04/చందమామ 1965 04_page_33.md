మార్గసింహణ్ణి చూసి రాజు, “మనం కలుసుకుని చాలా కాలమయింది. నిన్ను నేను మరిచాననుకోకు. కాని రాజరికం ఒక పంజరం లాంటిది. వెనక ఉండిన స్వేచ్ఛ నా కిప్పుడు లేదు. ఇంతకూ నీవు చెప్పు వచ్చిన రహస్యం ఏమిటి?” అన్నాడు.

“అరణ్యంలో ఒక గుహలో ఒక అపూర్వ సుందరిని చూశాను. ఆమె దేవ కాంత అనుకోవలిసిందే గాని మానవ కాంత కాదు. ఆమె వెంట ఒక మునీశ్వరుడున్నాడు. ఆ స్త్రీ ఇలాటి అంతఃపురంలో ఉండదగినది గాని, ముని వద్ద గుహలో ఉండదగినది కాదు. మునీశ్వరుడు నిద్రలో ఉన్నాడు.

ఆమెను ఎత్తుకు రావాలస్న కోరిక ఉంటే అందుకు ఇదే మంచి సమయం,” అని చెప్పాడు మార్గసింహుడు.

చిత్రసేనుడి కా స్త్రీని కాజెయ్యాలని బుద్ధి పుట్టింది. అతను వెంటనే మంచి దుస్తులు ధరించి, రెండు గుర్రాలను తెప్పించి, ఒక దాని మీద తానెక్కి, రెండో దానిపైన మార్గసింహణ్ణి ఎక్కమని, మార్గసింహుడి వెనకగా, అడవిలో గుహ ఉన్న ప్రాంతానికి వెళ్ళాడు.

గుహకు కొంత దూరంలో ఇద్దరూ గుర్రాలు దిగారు.

చిత్రసేనుడు తన స్నేహితుడితో, “నీవు గుహ లోకి తొంగిచూసి, మునీశ్వరు డింకా నిద్రపోతూనే ఉన్నాడేమో చూడు. నిద్రపోతుంటే ఆ ముని తల నీ తొడ పైకి మార్చుకుని ఆ స్త్రీని నా వద్దకు పంపు. తరవాత నేను వచ్చి మునిని చంపి నిన్ను విడి పిస్తాను,” అన్నాడు.

మార్గసింహుడు గుహలోకి పిల్లి లాగా ప్రవేసించాడు. ముని ఇంకా ఆ స్త్రీ తొడ పైన తల పెట్టుకుని అలాగే నిద్రపోతున్నాడు. మార్గసింహుడు ఆ స్త్రీని సమీ పించి చెవిలో రహస్యంగా, “నిన్ను ఈ ముని బారి నుంచి తప్పించటానికి