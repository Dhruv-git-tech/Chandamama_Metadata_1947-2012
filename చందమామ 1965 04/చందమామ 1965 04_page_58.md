రాజ్యార్హుడు

పూర్వం మణిశిల రాజ్యాన్ని ఏలిన జగన్మిత్ర మహారాజుకు ఇద్దరు భార్యలు, కాని సంతానం లేదు. ముసలితనం పైన పడుతూండటం చూసి మహారాజు ఒక కుమారుణ్ణ దత్తత చేసుకుని వాడికి రాజ్యాభి షేకం చేద్దామని నిశ్చయించాడు.

ఈ సంగతి తెలియగానే రాజు భార్యలు తమ వైపు బంధువులలో నుంచి చెరొక యువకుణ్ణీ పిలిపించి, తన బంధువునే దత్తత చేసుకోవాలని పట్టుబట్టారు. ఏ భార్య మాటా తీసెయ్యలేక రాజు తన మంత్రిని సలహా ఆడిగాడు. ఇద్దరు కురవాళ్ళనూ కొంత కాలం దగ్గిర ఉంచుకుని చూస్తే వారిలో ఎవరు యోగ్యుడో తెలిసిపోతుంది అన్నాడు మంత్రి.

తరవాత మంత్రి, పెద్ద రాణి బంధువైన పద్మమిత్రు డనే యువకుడితో, “బాబూ, రాజుగారు ఏనాడైనా మిమ్మల్ని దత్తత చేసు

కుని రాజ్యాభిషేకం చెయ్యవచ్చు. రెండు వారాలపాటు రాజ్యమంతా చుట్టి రండి,” అని అతని కొక రథమూ, చాలినంత డబ్బూ ఇచ్చి పంపాడు.

పద్మమిత్రుడు పడమటి దిక్కుగా బయలుదేరి కొంత దూరం ప్రయాణంచేసి “నల్లబండ” అన్న స్థలానికి వచ్చేసరికి బందిపోటు దొంగ లతన్ని చుట్టుముట్టి పట్టుకున్నారు.

వాళ్ళు అతని దగ్గిర ఉన్న ధనమూ, అతని ఒంటి మీద ఉన్న నగలూ కాజేసి, “ఎవరు నువు? ఎక్కణ్ణించి వస్తున్నావు? ఎక్కడికి పోతున్నావు? నిజం చెప్ప, లేక పోతే చంపేస్తాం,” అని బెదిరించారు.

పద్మమిత్రుడు భయపడి, వాళ్ళను మంచి చేసుకుందామనే ఉద్దేశంతో, “నేను మణిశిల రాజ్యానికి కాబోయే రాజును. నన్నిప్పడు వదిలి పెట్టారంటే రాజు