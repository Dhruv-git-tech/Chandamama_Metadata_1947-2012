“నాన్నా, నిన్నెవ రైనా చంపేస్తారేమో నని భయంగా ఉంది,” అన్నది అంగారవతి.

“భయం లేదు, తల్లీ. నాది వజ్రశరీరం. ఏ ఆయుధమూ దాన్ని భేదించలేదు. అదీ గాక నా ప్రాణం నా ఎడమ అరిచేతిలో ఉన్నది. అందులో ఎప్పుడూ విల్లు ఉంటుంది గనక నన్నెవరూ చంపలేరు,” అన్నాడు అంగారకుడు. చాటున పాంచి ఉండిన చండమహాసేనుడు అంగారకు డన్న ఈ మాటలు విన్నాడు.

తరవాత అంగారకానురుడు స్నానం చేసి శివార్చన చెయ్యటానికి కూర్చున్నాడు. ఆ సమయంలో చండమహాసేనుడు విల్లూ, బాణాలూ ధరించి అంగారకుడి కెదురుగా వెళ్ళి నిలబడి, “నాతో యుద్ధానికి రా!” అని అహ్వానించాడు.

అర్చన చేసే వేళ అంగారకుడు మౌనం అవలంబిస్తాడు. అతని కుడి చెయ్యి విడిగా లేని కారణం చేత ఎడమ చెయ్యి ఎత్తి,

“కొంచెం ఆగు!” అన్నట్టు సంజ్ఞ చేశాడు. వెంటనే చండమహాసేనుడు బాణం ఎక్కు పెట్టి అంగారకుడి ఎడమ చేతిలో గల ప్రాణ స్థానాన్ని కొట్టాడు.

అంగారకానురుడు పడిపోయి ప్రాణాలు విడుస్తూ, “నోరు ఎండి ఉన్న సమయంలో నన్ను చంపిన వాడు ఏటా నాకు జల తర్పణాలు విడవని పకంలో అతని మంత్రులు అయిదుగురు చస్తారు,” అన్నాడు.

అంగారకుడు ప్రాణాలు పదిలాక చండమహాసేనుడు అంగారవతిని వెంట బెట్టుకుని ఉజ్జయినికి తిరిగి వచ్చి, అక్కడ ఆమెను యథా విధిగా పెళ్ళాడాడు. అంగారకుడి తుది కోరిక ప్రకారం చండమహాసేనుడూ, ఉజ్జయినీ పౌరులూ ప్రతి ఏడూ ఉదక దాన మహోత్సవం చేస్తూ పచ్చారు. చండమహాసేనుడి అసంతరం ఆయన కొడుకైన గోపాలుడు కూడా ఈ ఉత్సవాన్ని కొనసాగించాడు.