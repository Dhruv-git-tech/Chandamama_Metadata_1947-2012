“ఈ కత్తి ఎక్కడ నుంచి వచ్చింది?”

“నిన్న ఆస్మానీ వచ్చింది చూశావుగా?

అభిరామస్వామి దాని ద్వారా ఈ కత్తి పంపారు.”

“ఈ ఉంగరం?”

“నేను తప్పించుకు పోగలందులకు ఉస్మాన్ ఈ ఉంగరా న్నిచ్చాడు.”

తిలోత్తమ స్థలించి పోయింది. ఆమె గుండె దడదడలాడుతున్నది.

“ఈ మాసిన గుడ్డలు విడిచి, మంచి బట్టలు వేసుకుని, నృత్య గానాలు జరిగే చోటికి బయలుదేరు,” అన్నది విమల.

“ఊఁహు!” అన్నది తిలోత్తమ.

“అయితే నువు బయటపడలేవు.”

తిలోత్తమ ఏడవసాగింది.

“అలా దుఃఖించకు! మనసు నిబ్బరం చేసుకుని నేను చెప్పినట్టు చెయ్యి. నిన్ను కాపాడడానికి నే నొక ఉపాయం చేశాను,” అన్నది విమల.

ఆ మాట వింటూనే తిలోత్తమ విమల కేసి కోపంగా చూసింది.

“ఈ ఉంగరాన్ని తీసుకుని నీ వద్ద ఉంచుకో. నువు వినోద స్థలానికి వెళ్ళ నపసరం లేదు. అర్థరాత్రి దాకా సంబరం సాగుతూనే ఉంటుంది. అర్థరాత్రి సమయాన ఉంగరంతో అంతఃపుర ద్వారానికి వెళ్ళుంది. అక్కడ నీ కొక సిపాయి కని పిస్తాడు. వాడు నీ కిలాటి ఉంగరమే చూపించినట్టయితే దీన్ని వాడికి చూపించు.

అప్పుడు వాడు నిన్ను అభిరామస్వామి దగ్గిరికి తీసుకుపోతాడు, లేదా నువ్వెక్కడికి పోతానంటే అక్కడికి తీసుకుపోతాడు. నువు నిర్భయంగా వాడి వెంట వెళ్ళవచ్చు. మధ్య దారిలో అతర పహరావాళ్ళు నిన్ను నిలిపినా, ఈ ఉంగరం చూపిస్తే నిన్ను అడ్డగించరు. తెలిసిందా?” అన్నది విమల.

ఈ మాట చెప్పి విమల వెళ్ళిపోయింది.

—(ఇంకా వుంది)