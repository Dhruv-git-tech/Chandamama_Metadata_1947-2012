వృత్తుడు తండ్రివద్ద సెలవు పుచ్చుకుని,
క్రోధావేశంతో గంధమాదన పర్వతం మీదికి
వెళ్ళి, గంగలో స్నానాలు చేస్తూ, దర్భచాప మీద
ఉండి, అన్నిరకాల ఆహారమూ త్యజించి,
యోగం అవలంబించి, మునులకు అద్భుత
మనిపించేలాగా బ్రహ్మాను గురించి తపస్సు
చేశాడు. వృత్తుడి తపస్సుకు బ్రహ్మ సంతో
షించి, ప్రత్యక్షమై, “ఇంకనీ తుస్సు చాలించి,
నీకు ఏం కావాలో అడుగు,” అన్నాడు.

వృత్తుడు బ్రహ్మకు చేతులు జోడించి,
“దేవా, ఇదివరకే ఇంద్రపదవి సంపాదించి
ఎంతో సంతోషించాను. ఇవాళనీ దర్శనభాగ్యం
లభించటం అంతకంటె ఎంతో ఎక్కువకదా!
ధన్యుణ్ణి! నేను కోరిన వరం ఇయ్యదలిస్తే,
లోహాలవల్లగాని, కర్రలవల్ల గాని, ఎండిన,
ఎండని వెదురు వస్తువులతోగాని, ఇతర
ఆయుధాలచేతగాని నాకు చావులేకుండా
వరం ఇయ్యి. యుద్ధం సాగినకొద్దీ నా శక్తిపెరిగే
టట్టు వరం ఇయ్యి,” అన్నాడు.

బ్రహ్మ అతను కోరినవరం ఇచ్చి వెళ్ళి
పోయాడు.

వృత్తుడు పరమానందంతో తన తండ్రి
వద్దకు తిరిగివెళ్ళి, జరిగినదంతా ఆయనకు
చెప్పాడు.

“నాయనా, నీకు శుభం! నీ అన్న విశ్వ
రూపుణ్ణి, అకారణంగా చంపి, బ్రహ్మ హత్యా
పాతకం మెడకు చుట్టుకున్న ఆ ఇంద్రుణ్ణి
ఇప్పుడు నిర్భయంగా చంపెయ్యి,” అన్నాడు
త్వష్ట.

ఇంద్రుణ్ణి నిర్మూలించుని త్వష్ట చెప్పిన
మీదట వృత్తుడు రథం ఎక్కి, గొప్ప సేనను
మెంటబెట్టుకుని, యుద్ధానికి బయలుదేరాడు.

ఇంద్రుడు మరొకసారి వృత్తుడితో యుద్ధం
చెయ్యటానికి సిద్ధపడ్డాడు.

ఇంద్రుడికీ, వృత్తుడికీ గొప్ప యుద్ధం
జరిగింది. యుద్ధం చాలా దీర్ఘకాలం సాగిన
మీదట ఇంద్రుడు పూర్తిగా ఓడి, దిక్కులేని
వాడయ్యాడు. వృత్తుడు అమరావతికి వచ్చి,
అక్కడి సకల సంపదలనూ స్వాధీనం చేసు
కున్నాడు.

తన కొడుకు స్వర్గానికి రాజు కావటం
చూసి త్వష్ట ఎంతో సంతోషించాడు. దేవతలు
యజ్ఞభాగాలు పోగొట్టుకుని, చెట్టులూ,
పుట్టలూ పట్టి పోయారు. దేవనగరం రాక్షస
నగరమయింది.

దేవతలు శివుడికి తమగోడు చెప్పుకున్నారు.

“తమ శరణుజొచ్చాం, మమ్మల్ని కాపా
డాలి,” అన్నారు వాళ్ళు.

శివుడు మామూలు ధోరణిలో దేవతలతో,
“మనం బ్రహ్మాను వెంటబెట్టుకుని విష్ణువు