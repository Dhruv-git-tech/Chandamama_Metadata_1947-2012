దారుగా నియమించాడు? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “రాజు మార్తాండ వర్మ పరమ వివేకి. ముని తగిన వరుణ్ణి సూచించిన విధానంలోనూ, ముగ్గురు యువ కుల యుక్తియుక్తమైన సమాధానాలవల్లా మొదట రాజు సందిగ్ధంలో పడియూట వాస్తవుమే. అయితే, తాను సలహాదారుగా నియమించాలనుకున్న వ్యక్తులను, ఆ సమస్యను పరిష్కరించుమని చెప్పడంలో రాజు చాలా సమయ స్ఫూర్తిని ప్రదర్శించాడు. అయితే, వారిద్దరిలో ఎవరిది సరైన సమాధానం అని నిర్ణయించ లేని స్థితిలో ముని సాయం అర్థించాడు.

వ్యాపారి కుమార్తెకు తగిన వరుణ్ణి సూచించిన ముని, తన సలహాదారుగానూ తగిన వ్యక్తిసే సూచించగలడని రాజు విశ్వసించాడు. ముని తన సహజ ప్రవృత్తి కారణంగా మళ్ళీ నిగూఢంగానే మాట్లాడాడు. అయితే, ఈసారి రాజు ముని ఆంతర్యాన్ని అర్థం చేసుకున్నాడే తప్ప, తొందరపాటుతో నిర్ణయానికి రాలేదు. ముని అసలైన మణుల ప్రస్తావన తెచ్చినప్పుడే

అది మణిభద్రుణ్ణి గురించేనని రాజు స్పష్టంగా గ్రహించాడు.

మిగిలినవారందరూ ముగ్గురు యువ కులనూ, వాళ్ళు తెచ్చిన శంఖాలనూ చూశారే తప్ప, మణిభద్రుడిలా శంఖాలలోని వాటిని జాగ్రత్తగా పరిశీలించలేదు. ముగ్గురు యువ కులూ, తగిన వరులులాగా కనిపించినట్టే-మట్టీ, నీరూ, ధాన్యపుగింజలు కూడా పైపైకి సమానమైన ప్రాధాన్యత కలవిగా కనిపించాయి. అయితే వాటిని పరీక్షించి చూసిన్పుడే వాటిలోని గుణదోషాలు తెలిసి ఉండవచ్చు. నీళ్ళు ఉప్పగా, ధాన్యంలో ఊక ఎక్కువగా ఉండి ఉండవచ్చు. మట్టి స్వచ్ఛంగా కమ్మని వాసనతో కనిపించి ఉండవచ్చు. అందువల్లే మణిభద్రుడు అంతటి ఆత్మవిశ్వాసంతో ముని మనోగతభావాన్ని వెల్లడించగలిగాడు. అందుకే రాజు అతన్ని తన సలహాదారుగా నియమించాడు. ఇందులో రాజు తొందర పాటు అంటూ ఏమీ లేదు,” అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టిక్కాడు. — (కల్పితం)