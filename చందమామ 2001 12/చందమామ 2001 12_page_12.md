నిలువెల్లా వణికి పోతూ, “ఏమిటిది, మంత్ర దండమా? నీలో అంత గొప్ప మంత్ర శక్తులున్నవా?” అన్నాడు.

జీవదత్తుడు మౌనంగా మంత్రాన్ని జపించి, ఈసారి యక్షుడి భుజాన్ని తన చూపుడు వేలితో తాకాడు. యక్షుడు ఒక చావుకేక పెట్టి దభీమంటూ కిందపడిపోయి, కొద్ది సేపటి తర్వాత ఆయాసపడుతూ లేచి, “నువ్వు నా స్నేహితుడికి సరైన ఉజ్జీవి. మీ ఇద్దరికీ శత్రుత్వమెందుకు?” అన్నాడు.

ఖడ్గవర్మ కోపంగా కత్తి పైకెత్తి, “ఒరే, యక్షుడా! అట్టే చచ్చుపుచ్చు మాటలు మాట్లాడక, పడవను నీ మిత్రుడుండే యక్షపర్వతం కేసి నడుపు. వాణ్ణి ముక్కలుగా నరికి కాకు లకూ, గద్దలకూ ఆహారంగా వేస్తాం,” అన్నాడు.

ఇద్దరు మానవమాత్రులు తనను ఇంతగా హడలగొట్టటం చూసి, మణిభూషణుడు అవమానంతో విలవిలలాడిపోతూ, “క్షణత్రియ యోధుల్లారా! మిమ్మల్ని మణిరంజితుడు తనవద్దకు తీసుకురమ్మన్నాడు. రాజకుమా రైల అపహరణా, రాతిరథం గొడవల్లో నాకు ఎలాంటి ప్రమేయం లేదు,” అన్నాడు.

తర్వాత జీవదత్తుడు ఆజ్ఞాపించగానే యక్షుడు పడవ చుక్కాని పట్టి, దాన్ని నది మధ్యకు నడపబోతున్నంతలో వీరపురం మంత్రి చేయెత్తి ఖడ్గజీవదత్తులను దీవిస్తూ, “శీఘ్రమే కార్యసిద్ధి కలుగుగాక!” అన్నాడు.

పడవ నది మధ్యకు రాగానే జీవదత్తుడు, ఇది యక్షమణిరంజితుడు ఆకాశంలో కూడా ఎగిరేందుకు ఉపయోగించే పడవేమో అని అనుమానించి, యక్షుణ్ణి ఆసంగతి అడిగాడు.

దానికి మణిభూషణుడు, “మణిరంజి తుడు ఆకాశగమనానికి ఉపయోగించే పడవ ఇదికాదు. అదివేరు. ఆయనకు రథాకృతిలో వున్న మస్తువులంటే తగని మక్కువ, అంతే!” అన్నాడు.

“అలాగా పాపం!” అంటూ జీవదత్తుడు న్వి, నదికి రెండుమైలా వున్న పర్వతాలనూ, వాటిమీద ఒత్తుగా పెరిగివున్న మహావృక్షాలనూ చూస్తూ, యక్షుణ్ణి, “ఇదంతా వింధ్య పర్వత ప్రాంత మేనా?” అని ప్రశ్నించాడు.

యక్షుడు అవునన్నట్టు తల ఊపాడు. జీవదత్తుడు అస్తమించబోతున్న సూర్యుడి కేసి ఒకమారు చూసి, ఖడ్గవర్మతో, “మనం ఈ రాత్రికి నది ఒడ్డునే భోజనం ఏర్పాటు చేసుకుని, సూర్యోదయంతోనే ప్రయాణం సాగించడం బావుంటుంది,” అన్నాడు.