వ్యాపారి అతి తెలివి!

రెండేళ్ళుగా వాన చినుకు లేదు. గ్రామ ప్రజలు ఆశగా ఆకాశంకేసి చూసి చూసి కళ్ళు కాయలు కాచాయి. పెట్టిన పైర్లు ఎండిపోయాయి. కొత్తగా పెట్టడానికి అవకాశంలేదు. ఎండలు మండిపోతు న్నాయి. ఏం చేయడానికీ తోచక గ్రామప్రజలు విచారంలో మునిగిపోయారు.

అందరికన్నా ఎక్కువగా దెబ్బతిన్నవాడు ఆ గ్రామంలోని అజీజ్. ఉన్న కుంటడు పాలమూ ఎండ తాకిడికి బీటలు పారడంతో, పొట్ట చేత బట్టుకుని ఊరు వదిలి వెళ్ళడం తప్ప వాడికి మరొక మార్గం కనిపించలేదు. వెళ్ళేముందు గ్రామంలో చిల్లరకొట్టు నడుపుతూన్న మీర్చంద్ దగ్గర పన్నెండు ఉడికించిన గుడ్లు అప్పుగా పుచ్చుకున్నాడు. మరునాడు తెల్లవారక ముందే ఊరు వదిలిపెట్టాడు.

మీర్చంద్ అజీజ్ కిచ్చిన అప్పు తిరిగి రాదనే నిర్ణయించుకున్నాడు. “చేతిలో చిల్లిగవ్వకుడా లేని పేదవాడు పాపం! వాడెలా నా అప్పు తీర్చ గలడు? నేనిచ్చిన పన్నెండు గుడ్లు వాణ్ణి మరో పదిరోజులు చావకుండా ప్రాణాలతో కాపాడ

గలవు. అంతే!” అనుకున్నాడు వ్యాపారి.

అయితే, అతడనుకున్నట్టు అజీజ్ ఆకలితో చనిపోలేదు. బ్రహ్మాండంగా బతికాడు. ఎలా? కాలం కలిసిరావడంతో మరో ఏడేళ్ళ తరవాత దర్జాగా స్వగ్రామానికి తిరిగి మచ్చాడు. వ్యాపారితో సహా గ్రామప్రజలందరూ ఆశ్చర్యంతో కళ్ళప్ప గించి చూస్తూండగా, తెల్లటి గుర్రంపైనుంచి కిందికి దూకాడు. అతని వెంట మరికొన్ని గుర్రపు బళ్ళు!

అజీజ్ తెచ్చుకున్న ధనంతో గ్రామంలోనే పెద్దభవంతి, పాలాలూ, పళ్ళతోటలూ కొన్నాడు. అజీజ్ ఇంతలో అంతగా ఎలా ఎదగగలిగాడా అని గ్రామప్రజలు ముక్కుపై వేలేసుకున్నారు. ఎక్కడ చూసినా అతణ్ణి గురించే చర్చలు!

మీర్చంద్ తను ఇచ్చిన కోడిగుడ్ల అప్పుసంగతి మరిచిపోలేదు. ఒకనాడు వెళ్ళి అజీజ్ ఉన్న భవంతి తలుపు తట్టాడు. చక్కటి దుస్తులతో ఉన్న సేవకుడు వచ్చి తలుపు తెరిచాడు.

“మీ యజమానిని చూడాలి!” అన్నాడు మీర్చంద్.

సేవకుడు అతన్ని లోపలికి తీసుకు వెళ్ళాడు. అజీజ్ అతన్ని ఆదరంతో పలకరించాడు. అతిథి మర్యాదలు చేశాడు. అయినా మీర్చంద్ వాటినన్ని టినీ పట్టించుకోకుండా, “అజీజ్! ఏడేళ్ళక్రితం నువ్వు గ్రామం వదిలి వెళ్ళేప్పుడు నీకు పన్నెండు గుడ్లు అప్పుగా ఇచ్చాను జ్ఞాపకం ఉందా? ఇప్పుడు నువ్వునాకు వాటికిగాను వెయ్యి బంగారు నాణాలు చెల్లించాలి!” అన్నాడు.

“పన్నెండు కోడి గుడ్లకు వెయ్యి బంగారు నాణాలా? పెద్దలు మీరు, పరిహాసం ఆడడం లేదు కదా!” అన్నాడు అజీజ్ ఆశ్చర్యంగా. ఆ తరవాత అతడే, “దానికి తగిన మొత్తం నేనే చెల్లించాలనుకుంటున్నాను. అయినా, మీరు