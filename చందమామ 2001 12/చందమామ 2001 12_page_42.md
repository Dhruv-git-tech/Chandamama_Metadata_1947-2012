అడుగుతున్నది మరీ ఎక్కువ!”అన్నాడు.

“నాకు వెయ్యి బంగారు నాణాలే కావాలి. అంతకన్నా తక్కువ పుచ్చుకోను!” అన్నాడు మీర్చంద్ నిష్కర్షగా.

అయితే, అజీజ్ అందుకు ఒప్పుకోలేదు. మీర్చంద్, “నువ్వు, ఇలాదారికి రావు. నిన్ను న్యాయస్థానానికి లాగుతాను,” అని హెచ్చరించి అక్కడి నుంచి కోపంగా వెళ్ళిపోయాడు.

మీర్చంద్ చెప్పినంత పని చేశాడు. అతడు అజీజ్ మీద న్యాయస్థానంలో ఫిర్యాదు చేశాడు. తగాదా విచారణకు వచ్చింది. అయినాసమయా నికి అజీజ్ అక్కడికి రాలేదు. మీర్చంద్ కు పట్టటారినా కోపం వచ్చింది. కొంతసేపు కుదురుగా ఉండలేకపోయాడు. ఆఖరికి అజీజ్ రెండు గంటలు ఆలస్యంగా వచ్చాడు.

అతన్ని చూడగానే మీర్చంద్ ఆవేశం కట్టలు తెంచుకున్నది. “అయ్యా! అదిగో అతడు వచ్చాడు. నాకు న్యాయంగా చెందవలసిన మొత్తాన్ని ఇవ్వ డానికి నిరాకరించిన పెద్దమనిషిని చూడండి. అతడికి అప్పుగా ఇచ్చిన ఆ పన్నెండు గుడ్డేగనక నాదగ్గరో ఉన్నట్టయితే, వాటిని పొదుగులో పెట్టి, పిల్లలు చేసి ఉండేవాణ్ణి. అవి పెద్దవై గుడ్లు పెట్టి ఉండేవి. నేను గుడ్ల వ్యాపారంతో ఎంతో సంపా యించి ఉండేవాణ్ణి. అయినా, కష్టపడుతున్నాడు కదా! మనల్ని వచ్చి అడిగాడే అన్న కనికరంతో అన్నీ అతనికే ఇచ్చి సాయం చేశాను. అయితే ఇప్పుడేమో అతడు వాటికి తగిన మూల్యం చెల్లించ నంటున్నాడు, పైగా అతడి గుండెడైర్యం మీరే చూశారు కదా! న్యాయస్థానానికే ఆలస్యంగా వస్తున్నాడు!” అన్నాడు.

న్యాయాధికారి, అజీజ్ కేసి చూస్తూ, “నువ్వు మోసం చేశావని అతడు ఆరోపిస్తున్నాడు. ఆలస్యంగా వచ్చి న్యాయస్థానం సప్రమంగా పని చేయడానికి అవరోధం కల్పించావు! వీటికి నీ సంజాయిషీ ఏమిటి?” అని అడిగాడు.

“ప్రభూ! ఆలస్యంగా వచ్చినందుకు క్షమించాలని ప్రార్థిస్తున్నాను,” అంటూ అజీజ్ విన యంగా చేతులెత్తి నమస్కరించి, “మా పెరటి తోటలో గుగ్గిళ్ళు విత్తడంలో కొంత ఆలస్యమ యింది!” అన్నాడు.

“గుగ్గిళ్ళను విత్తడమా? ఏమిటి నువ్వం టున్నది?” అన్నాడు న్యాయాధికారి విస్మయంతో.

“ప్రభూ! మా వంటవాడు ఇవాళ శనగలతో గుగ్గిళ్ళు చేశాడు. వాటిని చూడగానే నాకొక ఆలోచన వచ్చింది. వాటిని అలాగే పెరటి తోటలో విత్తినట్టయితే హాయిగా గుగ్గిళ్ళు పండుతాయి కదా అని!” అన్నాడు అజీజ్.

“ఏమిటలా మూర్ఖంగా మాట్లాడుతున్నావు. మతి చెడిందా ఏమిటి అజీజ్! గుగ్గిళ్ళుగా ఉడి కించిన శనగలు మొలకెత్తవని నీకు తెలియదా? అవి పెరిగి నీకు గుగ్గిళ్ళను పండించడమేమిటి?” అని అడిగాడు న్యాయాధికారి.

“ఎందుకు వెయిలకెత్తవు ప్రభూ! బాగా ఉడకబెట్టిన గుడ్లనుంచి కోడిపిల్లలు పుట్టినుపుడు; ఉడికించిన గుగ్గిళ్ళుకూడా మొలకెత్తి పంటనివ్వ గలవు!” అన్నాడు అజీజ్.

మీర్చంద్ నోట మాట రాలేదు. న్యాయాధికారి చిన్నగా నవ్వాడు. అజీజ్ న్యాయం పొందాడు.