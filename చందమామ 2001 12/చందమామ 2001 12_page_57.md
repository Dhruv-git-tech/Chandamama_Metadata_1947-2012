పుండిపోయారు. వాళ్ళది ఎంత భయంకర
మైన నైజం!” అన్నాడు.

దీనికి యోగి కొద్దిసేపు మౌనంగా పూరుకుని,
“నువ్వు మొదటిసారిగా చూశావు గనక,
అంతగా కలవరపడుతున్నావు. ఏదేని ఒక
సందర్భంలో, ఒకసంఘటన ఎదురైనప్పుడు,
ఎలా స్పందించాడు, అన్న దానిని బట్టి, ఆ
మనిషి వ్యక్తిత్వాన్ని అంచనా వేయవచ్చు.
అదేమిటని అడిగితే, ఏ పీడవచ్చి తనను
చుట్టుకుంటుందో అని, ప్రతివాడికీ భయం.
దీనికి మూలకారణం మనుషుల్లో సంఘీ
భామ, ఐకమత్యం లేకపోవడం. ఆ గరట
య్యకు, దృఢకాయుణ్ణి ఎదిరించి కుర్రవాణ్ణి
కాపాడగలిగే కండబలం వున్నది. కానీ ఆ
సంఘటన పట్ల స్పందించే మనసూ, మాన
వత్వమూ లేదు. పుల్లయ్యలో మానవత్వం
వుంది, కుర్రవాణ్ణి కాపాడాలన్న తపనవుంది;
కానీ శక్తి లేదు. అక్కడి పదిమందీ కలిస్తే శక్తి
తయారవుతుంది, కానీ కలవరు!” అన్నాడు.

“ఇందుకు తరుణోపాయం లేదా, గురువు గారూ?” అని అడిగాడు సుహస్యుడు.

యోగి చిన్నగా నవ్వి, “ఎందుకు లేదు నాయనా, వుంది. చెపుతాను విను! వెను

కటికి పదిమంది కాశీయాత్రకు వెళుతు
న్నారు. దారిలో ముగ్గురు దొంగలు వాళ్ళను
అటకాయించి, కత్తులు చూపి బెదిరించి,
తమవెంట వాళ్ళను, స్థావరంలో వున్న తమ
నాయకుడికి దగ్గరకు తీసుకుపోసాగారు.
యాత్రికుల్లో తెలివైనవాడొకడు పరిస్థితి
గమనించి, ఒక పాట పాడడం మొదలు
పెట్టాడు: మూడు మూళ్ళు తొమ్మిది, మిగి
లింది ఒకటి; అని. ఉబుసుపోని పాటే గదా
అని, దొంగలు పాడుకోనిచ్చారు. మిగిలిన
తొమ్మిదిమంది యాత్రికులు పాటలోని
నిగూఢభావాన్ని అర్థం చేసుకుని, ముగ్గు
రేసి ఒక జట్టుగా కూడి, ఒక్కొక్క దొంగను
ఒడిసి పట్టుకున్నారు. పదోవాడు దొంగల
చేతుల్లోని కత్తులు లాక్కుని, అడవి తీగలతో
వాళ్ళ కాళ్ళూ, చేతులూ కట్టేశాడు. ఇదే
విధంగా మానవత్వమూ, మంచితనమూ గల
జ్ఞానులు మనుషుల్లో నిద్రావస్థలో వున్న
చైతన్యాన్ని మేల్కొలిపే ప్రయత్నంచేసి, వారికి
మార్గ దర్శకులు కావాలి!” అన్నాడు.

సుహస్యుడు, తనకు సందేహ నివృత్తి
అయినట్లు మౌనంగా తలవూపి, గురువు
వెంట నడవసాగాడు.