అంటూ అరిచింది.

దాన్ని చూస్తూనే కత్తి దూయబోయిన
ఖఢగవర్మను వారిస్తూ, జీవదత్తుడు, “ఇక్కడ
నరవాసనతోపాటు కాలుతూన్న లేడి మాంసం
వాసన కూడా వస్తున్నదిగదా. నువ్వు రాక్షసివా
లేక రాక్షసిరూపం ధరించిన యక్షుడివా?”
అని అడిగాడు.

“ఎవడ్రా నువ్వు? మనిషివై వుండి నన్ను
చూడగానే బెదిరి గుండెలవిసి చావక, నన్నే
ఎదురు ప్రశ్నిస్తున్నావా?” అన్నది రాక్షసి
ఆశ్చర్యపోతూ.

ఆ వెంటనే జీవదత్తుడు తన మంత్ర
దండాన్ని రాక్షసి తలకు ఆనిస్తూ, “రాక్షసీ
ఇప్పుడు చెప్పు, మేం మామూలు మనుషు
లమా లేక...” అంటూ ఆగాడు.

రాక్షసి నిలువెల్లా కంపించిపోతూ, “మీరు
మనుషులు కారు, యక్షులైవుంటారు! నా
ఇద్దరు కొడుకుల్నీ మీరు లోగడే పట్టుకుని
యక్షపర్వతానికి తీసుకుపోయారుగదా. నేను
మయసుమళ్ళినదాన్ని ఆయక్షపర్వతం పాట్టలో
రాళ్ళూరప్పలూ కొట్టి, మీకోసం బంగారం,
మణులు బయటికి తీయలేను,” అన్నది.

జీవదత్తుడు, రాక్షసికి ధైర్యం చెబుతూ,
“నిన్ను చంపడం, నా ఉద్దేశ్యం కాదు. నీకు
యక్షపర్వతం గురించి చాలా సమాచారం
తెలిసినట్టున్నది. మేమిద్దరం యక్షపర్వ
తానికి పోతున్నాం. అదుగో, ఆ పడవలో
వున్నవాడు యక్షుడు. వాళ్ళను గురించిన
రహస్యాలు ఇక్కడ చెప్పవద్దు. ముందుండి
నీ గుహకు దారితియ్యి,” అన్నాడు.

“అయ్యా, నరుడా! మా గుహ దాపులనే
వున్నది. నా భర్త గుహలోనే వున్నాడు. అతడు

మీకు యక్షపర్వతాన్ని గురించిన భయంకర
రహస్యాలు చెప్పగలడు,” అన్నది రాక్షసి.

రాక్షసి ఇంకా కంపించిపోతూనే, జీవద
త్తుణ్ణి వెంటబెట్టుకుని నాలుగైదు నిమిషాల్లో
ఒక గుహ ముందుకు తీసుకుపోయింది.
గుహ ముందు మహాకాయుడైన రాక్షసు
డొకడు పెద్ద కాగడా వెలుగులో ఒక బండ
రాయికి చేరగిలబడి కూర్చుని వున్నాడు.

వాడు జీవదత్తుణ్ణి చూస్తూనే, “ఆశ్చర్యం!
పరమాఆశ్చర్యం! ఈ నరమానవుడెవడు?
నిర్భయంగా నీ వెంట షుస్తున్నాడు,” అన్నాడు
రాక్షసితో.

రాక్షసి ముందుగా తన భర్తను సమీపించి,
“నువ్వు ఆకలికొద్దీ ఈయన్ని నమిలి మింగా
లని జూసేవు, జాగ్రత్త ఈ మనిషి చేతిలో గొప్ప
మంత్రదండం వున్నది. ఈయనా, ఈయన
నేస్తం కలిసి ఒక యక్షుణ్ణే బంధించి పడవలో