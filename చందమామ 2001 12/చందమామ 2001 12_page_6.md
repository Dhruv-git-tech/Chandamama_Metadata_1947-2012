బాధ్యత

రామాపురంలోని పెద్ద చెరువు గట్టు పక్కన
కొందరు పేదవాళ్ళు గుడిసెలు కట్టుకుని
వాటిల్లో నివసిస్తున్నారు. అలాంటి గుడిసెల్లో
ఒకదానిలో కష్టయ్య అనేవాడు, భార్యాఇద్దరు
పిల్లలతో ఉంటున్నాడు.

ఈ కష్టయ్య బద్ధకం మనిషి, అలా గుడిసె
ముందు నులకమంచంలో పడుకుని ఏవేవో
పగటి కలులు కంటూండేవాడు. ఏదో ఒకరోజున
తన అదృష్టం పండి గొప్ప సంపద లభిస్తుం
దనేది వాడి నమ్మకం. ఎక్కడో ఎవరో ఏ శ్రమా,
కాయక్షం చేయకుండా అదృష్టంకొద్దీ లక్షా
ధికారులైపోయారనే నీలివార్తులు వాడు చాలా
విన్నాడు. తనూ అలాంటి అదృష్టవంతుల్లో
ఒకడు ఎందుకు కాకూడదు అన్నది వాడి ఆశ.

కుటుంబాన్ని పోషించవలసిన భర్త,
బాధ్యత మరిచి సోమరిగా కలలుగంటూ పడి
ఉండడం వాడి భార్య కమలమ్మకు పట్టరాని

కోపం తెప్పించేది. ఏదో ఒక పని చేయకపోతే
పూట గడిచేదెలా అంటూ, ఆమె ఎన్నోసార్లు
భర్తకు నచ్చజెప్పాలని ప్రయత్నించినా, వాడు
ఆమె మాటల్ని ఏమాత్రం లెక్కచేసేవాడు
కాదు. చేసేదిలేక కమలమ్మే నాలుగిళ్ళల్లో
పాచిపనిచేస్తూ, ఏదో ఒకవిధంగా కుటుంబ
పోషణ జరుపుతూ వస్తున్నది.

ఒకరోజు కిష్టయ్య గుడిసె ముందు
మంచంలో పడుకుని వుండగా, ఒక బక్క
చిక్కిన కుక్క అటుగా వచ్చింది. దాని వెనకే
దాని మూడు పిల్లలూ వచ్చాయి. అవి పాలు
తాగడానికి తల్లిపై ఎగబడుతున్నాయి.
కానీ కుక్క తన పిల్లలకు తగినన్ని పాలు
ఇవ్వలేకపోతున్నది. ఆకలితో అలసి
సొలసి వున్న కుక్క పిల్లలు, గుడిసెకు కాస్త
దూరంగా మూలుగుతూ ముడుచుకుని
పడిపోయాయి.