ఇంతలో కమల, సుందరమ్మ దగ్గరకు వస్తూ, “తిరణాల ఈసారి ఘనంగా ఇక్కడే జరుపుకోమని పిల్చావటగా, వదినా! అన్నయ్య సరుకులూ అవీ తేమానికిబజారుకు వెళుతూ, సంగతినాకుచెప్పాడు,” అన్నదిఎంతో ఆనుదుగా.

కుమల మాటలతో సుందయ్యుకు, రామయ్య ఎత్తుగడతెలిసిపోయింది. ఆమెకు బాగా కోపం వచ్చినా కమలతో నవ్వుతూ, “ఆహా, మంచి సమయాని కొచ్చావు, మరదలా! ఇంటితో బాటు నీకూ ఇంతసున్నం పూసిపంపుతాను. నల్లగా వున్నావంటూ మీ అత్త అదేపనిగా దెప్పుతుంటుందిగదా. ఈ దెబ్బతో ఆమె నోరు మూతపడుతుంది,” అన్నది.

వదినెమాటలు వింటూనే కుమలకు కోపం వచ్చి, “బావుంది వరు! ముందుగా రావడం, నాదే బుద్ధితక్కువ,” అంటూ రయ్యమని వెనుదిరిగి గబగబా ఇంటిదారి పట్టింది.

సుందరమ్మ ఆమె మాటలు పట్టించు కోకుండా ఓపిగ్గా గోడలకు సున్నం పూయ సాగింది.

అల్లంత దూరం నుంచి, కమల విసవిస తన అతింటివైపు వెళ్ళుతూండడం గమనించిన రామయ్య హడావిడిగా ఇంటికి వచ్చి, సుందరమ్మను, “కమల కోపంగా వెళు తున్నది; ఏమన్నావేమిటి?” అని అడిగాడు.

అందుకు సుందరమ్మలేని కోపం నటిస్తూ, “వదినా మరదళ్ళన్నాక వెయ్యిన్నోక్క సరసాలుంటాయి! అయినా మీ చెల్లెలికి ముక్కు మీదుంటుంది కోపం. అలిగి అత్తవారింటికీ- పుట్టింటికీ మధ్య, ఆసులో కండెలా తిరగడం, ఆమెకలవాటేగదా! తర్వాత వెళ్ళి, ఆమె కోపం తీరుద్దాంగాని, ముందు నిచ్చెనెక్కి సున్నం పని పూర్తి చెయ్యి,” అన్నది గడుసుగా.

సున్నం పూయడం తప్పించుకోవడానికి, తను వేసిన ఎత్తు భార్య ముందు పారనం దుకు ఉసూరుమంటూ చేసేది లేక కుంచే, సున్నం డబ్బా తీసుకుని నిచ్చెన ఎక్కాడు రామయ్య.