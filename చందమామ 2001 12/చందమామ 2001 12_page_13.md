ఆ మాటలు విన్న మణిభూషణుడు కాస్తచిరాకుపడుతూ, “నా మిత్రుడు మణి రంజితుడు మిమ్మల్ని సాధ్యవైపునంత త్వరగా యక్షపర్వతం దగ్గరకు తీసుకు రమ్మన్నాడు. ఈ రాత్రికి మనం ఇక్కడ ఉండిపోతే, చాలా కాలయాపన జరిగి పోతుంది,” అన్నాడు.

అందుకు జీవదత్తుడు కఠిన్మైన స్వరంతో, “ఇక్కడ అజ్ఞులు ఇచ్చేది నేను. కన్యాపహరణలో సిద్ధహస్తుడైన నీ మిత్రుడు మణి రంజితుడు కాదు! చుక్కాని తిప్పి పడవను ఒడ్డుకు నడుపు, విన్నావా?” అన్నాడు.

యక్షుడు కిక్కురుమనకుండా పడవను నది మధ్యనుంచి ఒడ్డుకేసి నడిపాడు.

ఖడ్గజీవదత్తులు పడవలోంచి నేలమీదికి దూకారు. జీవదత్తుడు, ఖడ్గవర్మతో, “ఖడ్గా, నేను, కీకారణ్యంగావున్న ఈ చుట్టుపక్కల అరణ్యంలో, ఏ లేడినో దుప్పినో వేటాడి తెస్తాను. ఈ లోపల నువ్వు ఎండుపుల్లలూ అవీ పోగు

చేసి నిప్పు రాజెయ్యి,” అన్నాడు.

యక్షభూషణుడు ఆ మాటలు వింటూనే భయపడినవాడిలా ముఖం పెట్టి, “జీవదత్తా! ఇక్కడి అరణ్యం, భయంకరులైన రాక్షసులకు ఆవాసం. చాలా ప్రమాదకరం!” అన్నాడు.

జీవదత్తుడు నవ్వి, “రాక్షసులకన్నాకూడా భయంకరులూ, మంత్ర తంత్రవేత్తలూ అయిన మీ యక్షుల మధ్యకు పోనున్న నేను, ఇక్కడి రాక్షసులకెందుకు భయపడాలి?” అంటూ చెట్లలోకి నడిచాడు.

తరవాత, ఒక్క పావుగంట గడిచీగడవక ముందే లేడినొకదాన్ని వేటాడి భుజాన వేసు కుని తిరిగి వచ్చాడు. క్షణాలమీద ఖడ్గజీవ దత్తులు లేడిని కోసి, దాని మాంసాన్ని నిప్పుల మీద కాల్చసాగారు. మాంసం కాలుతున్న వాసన, ఆ చుట్టుపక్కల వ్యాపించింది.

ఆ సమయంలో భయంకరాకారంలో వున్న ఒక రాక్షసి, గుబురు చెట్లలోంచి చేతులు చాచి ముందుకొస్తూ, “నరూసన! నరూసన!”