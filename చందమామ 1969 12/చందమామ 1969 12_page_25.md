“అలాగే కొన్నర, బాబూ, ఇరవై తులాల వెండికి అమ్మేస్తాను,” అన్నాడు పెత్తండ్రి. బేరం ఆడటానికి కూడా లేదు.

“నాతోపాటు మా ఇంటికి వచ్చి సామ్ము తీసుకో,” అన్నాడు మన్నూరు.

ఇద్దరూ నగరానికి వచ్చారు. మన్నూరు తన దగ్గిర ఉన్న ముప్పైతులాల వెండిలో ఇరవై తులాలు పెత్తండ్రికి ఇచ్చి, తాను మరింత పేదవాడైపోయాడు.

అతని పెత్తండ్రి ఆ సామ్ము రొండిన పెట్టు కుని తన గ్రామానికి పోతూండగా దొంగలు ఆయనను చంపేసి, సామ్ము కాజేశారు.

తనకున్న ఒక్క బంధువూ పోయాడని తెలియగానే, మన్నూర్ తెల్లగాడిద మీద పెత్తండ్రి గ్రామానికి బయలుదేరాడు. ఎందు కంటే ఆ పోయినవాడికి ఉత్తరప్రియలు చేసే బాధ్యత అతనిపైనే ఉన్నది.

ఈ సారి మన్నూర్ తన పెత్తండ్రి ఇల్లు శ్రద్ధగా గాలించాడు. అది నిజంగానే పేద కొంప ఎక్కడా ఎర్రఏగానీ దాచిపెట్టిన లక్షణాలు కానరాలేదు.

మన్నూర్ బయలుదేరబోతూండగా, గాడిద ఇంటి గోడను సమీపించి, ఒకచోట ముందుకాలితో మట్టిని గోరసాగింది.

“డబ్బు!” అన్న ఆలోచన మన్నూర్ తలలో మెరిసింది. అతను పారుగువాళ్ళ దగ్గిర ఒక పార అడిగి తెచ్చి, గాడిద గోరిన చోట తవ్వ నారంభించాడు. ఒక అడుగు లోతున ఒక పెట్టె దొరికింది. దానిలో కనీసం ఆయిదువేల తులాల వెండి ఉన్నది.

మన్నూర్ సమస్యలన్నీ ఒక్క దెబ్బతో తీరిపోయాయి. అతనా పెట్టెను గాడిద మీద పెట్టుకుని నగరం చేరి, ఆయిదువందల తులాల వెండి తూయించి ఆమీనా తండ్రి వద్దకు వెళ్ళాడు.

“అల్లా కటాక్షం!” అంటూ ఆ వర్తకుడు వెండి స్వీకరించి, ఆమీనాను మన్నూరు కిచ్చి పెళ్ళి చేసేశాడు.