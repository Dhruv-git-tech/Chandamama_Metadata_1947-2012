గుంట తవ్వి, ఆ గుంట మీద టోపీని వెల్లి కిలా పెట్టాడు. జలరాక్షసుడి కొడుకు వచ్చి, వెంటతెచ్చిన ముంతెడు బంగారం పోసినా టోపీ నిండలేదు.

“ఇంకా పట్టుకురా. టోపీ నిండలేదు,” అన్నాడు చిన్న తమ్ముడు.

జలరాక్షసుడి కొడుకు ఇంకా బంగారం కావాలని వచ్చాడు.

“అంత బంగారం పోసినా నిండని టోపీ అదేం టోపీరా? ఏం చేస్తాం? మరో ముంతెడు పట్టుకుపో,” అన్నాడు తన కొడుకుతో జలరాక్షసుడు.

రెండో ముంతకు కూడా టోపీ నిండలేదు. మూడోసారి మరో ముంతెడు బంగారం తెచ్చి పోశాక, టోపీ కింది గుంటా, టోపీ కూడా నిండాయి.

“ఇక నేను పోతాను. మీరు నిశ్చింతగా ఉండండి,” అని జలరాక్షసుడి కొడుకును పంపేసి, బంగారమంతా తీసుకుని చిన్న

తమ్ముడు తమ ఊరికి తిరిగిపోయి, పెద్ద ఇల్లు కొనుక్కుని, నౌకర్లను ఏర్పాటు చేసు కుని, జమీందారల్లే జీవించసాగాడు.

వాడి అన్నలు వాడి వద్దకు వచ్చి, “నీ కీ డబ్బంతా ఎక్కడిదిరా?” అని అడిగారు.

“మీరు నా వంతు కిచ్చిన తాడులో ఉచ్చులు వేసి, జంతువులను పట్టుకుని డబ్బు సంపాదించాను,” అన్నాడు చిన్న తమ్ముడు.

“మాక్కూడా ఆ తాడు అరువిస్తావా? మళ్ళీదాన్ని నీకు భద్రంగా తెచ్చి ఇస్తాంలే,” అన్నారు అన్నలు.

“దానికేం భాగ్యం. తీసుకుపాండి,” అని చిన్న తమ్ముడు వాళ్ళకు తాటి చుట్ట ఇచ్చేశాడు.

కాని అది అతనికి మళ్ళీ చేరలేదు. అసలు అతని అన్నలు ఆ తాడు తీసుకుని ఎటు పోయారో, ఏ మయారో ఎవరికీ తెలియదు.