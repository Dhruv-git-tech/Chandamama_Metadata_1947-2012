గాడిదచేసినమేలు

మొరాకో దేశంలో ఒక నగరం బయట
ఒక బావి ఉండేది. నగరంలో వాళ్ళు
అక్కడికి వచ్చి నీరుపట్టుకు పోయేవాళ్ళు.
ఒకనాడు ఆ బావి ఉండే ప్రాంతంలో ఒక
ఖర్జూరచెట్టు కింద మన్సూర్ అనే యువకు
డౌకడు కూర్చుని, నీళ్ళకోసం వచ్చే పోయే
వారిని చూస్తున్నాడు. అతను బొత్తిగా ఒంటరి
గాడు. అతని తల్లిదండ్రులు పోయారు.
దూరగ్రామఁలో ఒక పెత్తండ్రి తప్ప అత
నిక ప్రపంచంలో బంధువు లెవరూ లేరు.

ఒక యువతి బావి వద్దకు వచ్చి, తన
కడవ నింపుకుని, ముఖానికి అడ్డం ఉన్న
మేలిమునుగు తొలగించి మంచినీరు తాగింది.

మన్సూర్ ఆ పిల్లను చూస్తూనే గాఢంగా
ప్రేమించాడు. ఈ జన్మకు తాను మరొక
స్త్రీ కేసి చూడలేనని అనిపించింది. అందు
చేత అతను ఆమెను అనుసరించి, నగరంలో
ఉండే ఆమె ఇంటికి వెళ్ళాడు.

ఆ పిల్లపేరు ఆమీనా. ఆమె తండ్రి
వర్తకుడు. మన్సూర్ ఆయనను కలుసు
కుని, “మీ కుమా రైను పెళ్ళాడగోరు
తున్నాను,” అన్నాడు.

అమీనా తండ్రి అతన్ని చూసి చిరాకు
పడలేదు. మన్సూర్ అందగాడూ, బుద్ది
మంతుడూనూ.

“చూడు, నాయనా! మా అమ్మాయిని
ఇంకా చాలామంది పెళ్ళాడ గోరుతున్నారు.
నేను కూడా ఏదో ఒక సంబంధం త్వర
లోనే స్థిరం చెయ్యాలి. అమీనాను నీకు
స్థిరం చెయ్యటానికి నా కేమీ అభ్యంతరం
లేదు. కాని ఒక్క షరతు—నా పిల్లకు
కట్నం ఇచ్చి తీరాలి. అయిదువందల
తులాల వెండి ఇచ్చావంటే, నీకే పిల్ల
నిస్తాను,” అన్నాడు వర్తకుడు.

మన్సూరు దగ్గిర ఉన్న వెండి అంతా
కలిపితే ముప్పైతులాలు మించి లేదు.

ఎల్. వినాయకరావు