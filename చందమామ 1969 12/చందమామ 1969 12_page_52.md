సరిగా అర్ధరాత్రివేళ ఆ హాలులో ఎవరో నడిచిన చప్పడూ, మూలిగిన చప్పడూ అవుతుండటం నిజమని తేలిపోయింది. రాత్రివేళ ఆ హాలు చాయలకు వెళ్ళటానికి దివాణంలో అందరూ భయపడ్డారు.

ఈ చప్పళ్ళకూ, మాయమైన తన కొడుకుకూ ఏమైనా సంబంధం ఉండ వచ్చునని జమీందారుకు ఆశ పుట్టింది. అందుచేత ఆయన, ఆ హాలులో ఒక రాత్రంతా గడిపి, అక్కడ ఏం జరిగేదీ తెలిపినవారికి నూరు బంగారు కాసులు ఇస్తా నని అన్నాడు. మొదట ఎవరూ ముందుకు రాలేదు. తరవాత కొందరు డబ్బుకు ఆశ పడి, రాత్రల్లా హాలులో ఉంటామన్నారు గాని, అర్ధరాత్రి కాకముందే భయంతో మతి చెడి బయటికి వచ్చేశారు.

మాయమైన తన కొడుకును తాను తిరిగి చూసే ఆదృష్టం తనకు లేదని జమీందారు నిరాశ చేసుకున్నాడు.

జమీందారుగారి కోటకు సమీపంలోనే ఒక పేదరా లుండేది. ఆమెకు ఇద్దరు కుమార్తె లుండేవారు. పేదరాలి పెద్దకూతురు ఒకనాడు దివాణానికి పచ్చి, తనకు డబ్బు ఇచ్చే పక్కంలో ఒక రాత్రంతా హాలులో ఉంటానన్నది.

“ఆమ్మాయీ, నీకేదన్నా ప్రమాదం జరగవచ్చు, ముందే ఆలోచించుకో!”

ఆన్నాడు రాజు.

“ఆలోచించే దేమిటిలెండి! పేదవాళ్ళం గదా, మాకు దేని భయమూ ఉండదు,” అన్నదా పిల్ల.

“అలా అయితే నువు ఒక రాత్రి ఆ హాలులో గడిపి, ఏం జరిగేదీ ఉదయం చెప్పు. నీకు డబ్బిస్తాను,” అన్నాడు జమీందారు.

పేదరాలి పెద్ద కూతురు తనకు ఆ రాత్రికి కావలిసిన వంటపదార్థాలూ, పాత్రసామగ్రీ, వంటచెరు కూ, పడుకు నేటందుకు