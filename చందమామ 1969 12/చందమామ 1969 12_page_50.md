# పనికిరాని ప్రఖ్యాతి

కళింగదేశపు రాజు అవర దానకర్షుడు. నిరతాన్న ప్రదాత. రోజు వేలాది బీదజనానికి అన్నదానమూ, బ్రాహ్మణులకు సువర్ణదానమూ చేస్తూండేవాడు. మహాదాతగా ఆయన కీర్తి దేశదేశాలా పాకింది.

కళింగరాజు కొక కుమార్తె ఉన్నది. ఆమెకు యుక్తపయను వచ్చింది. తగిన వరుడి కోసం అన్వేషిస్తూండగా కాంభోజరాజు కొడుకు కళింగరాజ కుమార్తెకు ఆన్ని విధాలా తగినవాడని తెలిసింది.

కళింగరాజు కాంభోజరాజు వద్దకు దూతలను పంపాడు. వాళ్ళు వెళ్ళి కాంభోజ రాజుతో, “మా మహారాజుగారి ఖ్యాతి అందరికీ తెలిసినదే. ఆయన లక్షలాది పేదసాదలకూ, బ్రాహ్మణులకూ నిత్యమూ దానథర్మాలు చేస్తూఉంటారు. వారి కుమార్తెను తమ కుమారుడికి చేసుకుంటే ఎంతెనా బాగుంటుంది,” అన్నారు.

“మీ దేశం నిండా పేదవాళ్ళే ఉన్నట్టు కనబడుతుంది. అలాటి పేదదేశంతో మేము సంబంధం చేసుకోము,” అన్నాడు కాంభోజరాజు.