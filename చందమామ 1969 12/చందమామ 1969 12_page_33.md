ఈ రక్తరేకును ఆ మహానుభావుడికి కృతజ్ఞతా సూచకంగా లో గడ నేనూ, నా జాతి వాళ్ళమూ యిచ్చాము,” అన్నాడు.

శిఖిముఖి ఆ మాటలకు నవ్వి, “మీరు మేం చెప్పేది సాంతం వినకుండానే మమ్మల్ని కాళికాదేవికి బలి యివ్వజూపారు. మిమ్మల్ని ఆపమార్గం పట్టించిన వాడు, ఆ దుర్మార్గుడైన శిథిలాలయ పూజారి. ముందు వాణ్ణి పట్టి బంధించండి. వాడు మాకూ మీకూ కూడా చేసిన ద్రోహం చాలా వుంది,” అన్నాడు.

ఇభ్యు కులపెద్ద పళ్ళు కొరుకుతూ తన కులంవాళ్ళ కేసి తిరిగి, “ఆ నీచు డెక్కడ? లాక్కు రండి! కాళీమాతకు బలి యివ్వండి!” అంటూ అరిచాడు.

మందిరంలో పున్నవాళ్ళంతా చుట్టూ కలయ చూశారు. అక్కడ పూజారిగాని, అతడి అనుచరులుగాని లేరు. ఇభ్యు కుల పెద్దతోపాటు అందరూ, “ఆ నీచుణ్ణి పట్టు కోండి!”

అంటూ మందిరం నుంచి బయిటికి పరిగెత్తుకొచ్చారు.

కాళీదేవి మందిరం పున్న గుట్టకు పక్కనే పున్న ఒక పెద్ద కొండ మీద శిథిలాలయ పూజారీ, అతడి బంట్లూ నిలబడి వున్నారు. ఇభ్యుకులపెద్దను చూసి అతడు, “ఈ మహా శక్తిమంతుడు, మీకు పట్టు బడతాడా! ఇన్నాళ్ళకు నాకు శిథిలాలయం ఎక్కడున్నదో తెలిసిపోయింది. చావ వుంటే ఆక్కడికి రండి, మీరో నేనో తేల్చుకుందాం!” అంటూ కేక పెట్టాడు.

ఇభ్యు కులపెద్ద తనవాళ్ళ కేసి తిరిగి, “ఆ సంకరజాతి వెధవను ప్రాణాలతో పట్టు కొచ్చినవాడికి నా పదో భార్య చిన్న కూతు ర్చిచ్చి పెళ్ళి చేస్తాను,” అన్నాడు పెద్దగా.

ఇభ్యు యువకులూ, నడి వయసు వాళ్ళూ పులుల్లా రంకెలు వేస్తూ, పూజారి నిలబడి పున్న కొండమీదికి వేగంగా పరిగెత్తసాగారు.

—(ఇంకా వుంది)