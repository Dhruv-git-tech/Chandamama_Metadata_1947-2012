ట్రాన్స్‌వాల్ ప్రభుత్వం ఎంతమందిని జైలులో ఉంచగలదు? అది ఖర్చుతో కూడిన పని. అందుచేత భారతీయులను స్వదేశానికి పంపటానికి అది నిశ్చయించింది. ఇది అత్యంత క్రూరమైన పని. అసంఖ్యాకు లైన దక్షిణాఫికా భారతీయులకు భారత దేశంలో ఎవరూ లేరు. వాళ్ళు దక్షిణాఫికాలో వేరుతన్నినవాళ్ళు.

ఈ అభాగ్యులకు గాంధీ తాను చేయ గలిగినదేదో చేశాడు, సుప్రీం కోర్టులో దావా వేయించాడు. దేశ బహిష్కరణ చట్ట విరుద్ధమని సుప్రీం కోర్టు తీర్పు ఇచ్చింది. భారతీయ పర్తకుల మీద తెల్ల బాకీదార్లు ఒత్తిడి తెచ్చి వారిని దివాలా ఎత్తించేశారు. వారు చేసిన నేరం గాంధీ ఉద్యమంలో చేరటం! వీటి ఫలితంగా ఉద్యమం కొంత మందగించింది. కాని అది పూర్తిగా రద్దుకాక ఒక విధమైన ప్రతిష్ఠంభన ఏర్పడింది.

దక్షిణాఫికా ఐక్యతకుగాను ఇంగ్లండులో చర్చలు 1909లో ఆరంభమయాయి. ఆ సమయంలో గాంధీ అక్కడికి వెళ్ళి, చూడవలిసిన వారినందరినీ చూశాడు. కాని దక్షిణాఫికా భారతీయుల పరిస్థితి మెరుగు కావటానికి ఆయన చేసిన ప్రయత్నం వ్యర్థమయింది. భారతీయుల హక్కుల పోరాటం

ఇంతలో ముగిసేదిగా కనబడలేదు. దివాలా తీసిన భారతీయ వర్తకులు రాజకీయాల నుండి విరమించుకున్నారు. సత్యాగ్రహ ఆసోసియేషన్ వద్ద డబ్బు కూడా లేదు. కాని అదృష్టవశాత్తూ 1910లో సర్ రతన్ తాతా 25,000 రూపాయలు పంపాడు. ఆ వెనకనే ఇండియన్ నేషనల్ కాంగ్రెసు నుంచీ, ముస్లిము లీగు నుంచీ, హైదరాబాదు నిజాము నుంచీ డబ్బు అందింది.

అయినా ఖర్చు తగ్గించే ఉద్దేశంతో గాంధీ సత్యాగ్రహులకు ఒక శిబిరం ఏర్పాటు చేశాడు. ఇది “టాల్ స్టాయ్ ఫాం” అనే 1100 ఎకరాల క్షేత్రంలో ఉన్నది. అక్కడ