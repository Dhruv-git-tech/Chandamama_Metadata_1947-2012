స్మట్స్ కు జరిగినదంతా జ్ఞాపకం చేస్తూ విపులంగా రాశాడు. జరిగినదంతా మరో విధంగా ఉండినట్టు స్మట్స్ తెలిపాడు.

గాంధీ రెండవ సత్యాగ్రహోద్యమ పథకం తయారు చేశాడు. ట్రాన్స్ వాల్ భారతీయులు భోగిమంట వేసి తమ రిజిస్ట్రేషన్ కార్డులను అందులో అహుతి చేశారు. స్మట్స్ కు ఇది చెప్పు దెబ్బ. జైలు నుంచి విడుదల అయివచ్చిన మీర్ ఆలం గాంధీకి షీక్ హాండ్ ఇచ్చాడు.

భారతీయులు జైలు యాత్రకు సిద్ధపడ్డారు. కొద్దిమంది భారతీయ ప్రముఖులు నేటాలు సరిహద్దు దాటి ట్రాన్స్ వాల్ ప్రవేశించి, రిజిస్ట్రేషను చట్టాన్ని ఉల్లంఘించిన నేరానికి అరెస్టయారు. లైసెన్సు లేకుండా వీధి వర్తకం చెయ్యటం జైలుకు పోవటానికి సులువైన మార్గం. లైసెన్సులు ఉండి కూడా అధికారులు అడిగితే చూపక కొందరు భారతీయులు అరెస్టయారు.

1908 అక్టోబరులో గాంధీ అరెస్టయాడు. ఆయనను పరమదుర్మార్గు లుండే ఖైదులో ఉంచారు. వారితోబాటు రాయిలాటి నేలను తవ్వించారు. గాంధీ చేతులు బొబ్బ లెక్కాయి. అలిసి, మూర్ఛ వచ్చేటట్టున్న ఖైదీలకు ఆయన ప్రోత్సాహం ఇచ్చాడు.

యిన్ని రోజులుగా గాంధీ ఉన్నచోటికి రాలేక పోవటం జరిగింది.

ఈ విధంగా గాంధీ, స్మట్స్ తో తాను చేసుకున్న ఒప్పందం కోసం, తన ప్రాణాలను ఒడ్డటం జరిగింది. అయినా స్మట్స్ తానిచ్చిన మాటను తృణప్రాయంగా ఎంచి, దాన్ని నిలబెట్టుకోక పోయాడు. ఇది చూసి గాంధీతోబాటు కార్డ్ రైట్ కూడా విస్మయం చెందాడు. ట్రాన్స్ వాల్ ప్రభుత్వం “కుక్కపట్టీ” చట్టాన్ని ఉపసంహరించలేదు. “పచ్చిమోసం” అన్న శీర్షిక కింద “ఇండియన్ ఒపినియన్” పత్రికలో గాంధీ ఘాటుగా రాశాడు. ఆయన జనరల్