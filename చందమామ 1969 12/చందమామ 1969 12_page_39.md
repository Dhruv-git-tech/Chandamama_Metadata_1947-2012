కన్న పిల్ల! నా కోడలయింది,” అనీ, రైతునూ, రైతు భార్యనూ పిలిపించి, “ఇదిగో మీరు పెంచిన వాణి! నా కొడుక్కు చేసుకున్నాను,” అనీ చెప్పి, వారందరికీ తన నగరంలో నివాసాలు ఏర్పాటు చేశాడు. వాళ్ళందరూ, “ఇంతా రాజుగారి చలవే!” అనుకున్నారు.

బేతాళు డీ కథ చెప్పి, “రాజా, విధిలిఖితం ముందే తెలిసి కూడా రాజు దాన్ని తప్పించడానికి అన్ని పాట్లెందుకు పడ్డాడు? నిజంగా తాను విధిలిఖితాన్ని మార్చగల ననేనా? అలాంటివాడు చివరకు విధిలిఖితాన్ని ఎందుకు ఆమోదించాడు? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “మానవుడు చేసే ప్రయత్నమంతా తన ఇచ్చను కొనసాగించటానికే. సమర్థలైన వారెవరూ పరిస్థితులకు తల ఒగ్గరు. రాజుకు విధిలిఖితం

ముందుగా తెలిసిన కారణంచేత అతను దాన్ని తప్పించాలని మరింత పట్టుదల వహించాడు. అది ఆయనలో విశేషమే గాని తప్పు పట్టదగినది కాదు. వేటగాడి కుమారై తన కోడలవుతుందని ముందుగా తెలియ నట్టయితే, వివాహ సమయంలో ఆ సంగతి తెలిసినా రాజు అభ్యంతరం చెప్పి ఉండడు. ఆ సమయానికి వాణి ఆయన కోడలు కావటానికి అర్హురాలుగానే ఉన్నది. కాని వేటగాడి ఇంట ఉండిన పసిగుడ్డు తనకు కోడలు కావటానికి ఎంతమాత్రమూ అర్హురాలుగా లేదు. మరొక విషయ మేమిటంటే విధిలిఖితం ప్రకారం జరగటానికి రాజే రెండు సార్లు సాధనమయాడు. అలా విధి చేతికీలుబొమ్మ కావటానికి ఎంతటి వాడికీ అభ్యంతరం ఉండదు,” అన్నాడు.

రాజు కీ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు. ( కల్పితం )