సర్వనాశనం

శబరవన ప్రాంతంలో ఒక రైతు ఉండే వాడు. అతను వ్యవసాయం చేయ్యటానికి వనమంతా తిరుగుతూ ఉండగా ఒకచోట మొక్కబొన్నా, కందా పండించటానికి అను వైన ప్రదేశం కనబడింది. దగ్గిరలోనే ఏరు ఉన్నది, దాని నానుకుని కొండలున్నాయి. అతను ఎంచుకున్న భూమికి ఉత్తరంగా అరణ్యం ఉన్నది.

మర్నాడు రైతు తాను ఎన్నుకున్న పాలంలో ఉన్న చిన్నచిన్న చెట్లూ, పాదలూ నరకటానికి గొడ్డలీ, కత్తి తీసుకుని వెళ్ళి పని ప్రారంభించాడు.

“ఎవరా చెట్లు కొట్టేది?” అన్న ప్రశ్న అతనికి వినిపించింది.

అతను ఆశ్చర్యపోయి నిటారుగా నిలబడి చుట్టూ కలయజూశాడు. ఎవరూ కనిపించలేదు. తాను భ్రమపడ్డాననుకుని మళ్ళీ పాదలను కొట్టసాగాడు.

“ఎవరా కొట్టేది?” అన్న ప్రశ్న మళ్ళీ వినిపించింది. ఈ సారి అతని కా ధ్వని దక్షిణాన ఉన్న చెట్లనుంచి వచ్చినట్టు తోచింది.

“ఈ పక్కన ఉన్న లోయలో ఉండే రైతును. వ్యవసాయం చేయటానికి భూమి బాగుచేసుకుందా మనుకుంటున్నాను,” అని అతను ఆ కనపడని గొంతులకు సమాధానం చెప్పాడు.

“సరే, మేం కూడా సాయం చేస్తాం!” అన్నాయి, ఆ కంఠాలు.

మరుకుణమే తన భూమిలో ఉన్నచెట్లూ, పాదలూ వేళ్ళతో సహా పైకి లేచి పక్కన పడిపోవటం అతనికి కనబడింది. అంతేగాదు, చూస్తూండగానే అతని పాలం అంతా శుభ్రంగా చదునైపోయింది.

ఎన్నో రోజులు పట్టుతుందనుకున్న పని కొద్ది ఘడియలలో పూర్తి అవటంతో రైతు