లంకె బేరం

ఒక ఊళ్ళో ఒక వడ్డీవ్యాపారి ఉండేవాడు. వాడు పరమ కర్కోటకుడు. వడ్డి విపరీతంగా గుంజి, వాయిదా లోపల బాకీ తీర్చనివారి అస్తులు స్వాధీనం చేసుకుని చాలా ధనం సంపాదించాడు.

ఒకరోజు జయకాంతు డనేవాడు పడ్డీవ్యాపారి దగ్గిరికి వచ్చి, యాబైరూపాయలు అప్పుడాడిగాడు. నూరు రూపాయలకు నేటు రాసి, రెండునెలల లోపల తీర్చిసట్టయితే యాబై రూపాయ లిస్తాననీ, లేకపోతే జయకాంతుడి ఆస్తి వేలం వేస్తాననీ వడ్డీవ్యాపారి అన్నాడు.

“నాకున్న ఆస్తి అంతా కలిసి ఒక చిలుకా, ఒక గుర్రమూనూ. మీ బాకీ రెండు నెల్లలో తీర్చకపోతే వాటిసమ్మి మీ బాకీ తీర్చేస్తాను,” అన్నాడు జయకాంతుడు.

గడువు అయిపోయింది. జయకాంతుడి గుర్రం ఖరీదు మూడువందలకు తక్కువ ఉండదు. బాకీ కింద గుర్రాన్ని తీసుకుంటానన్నాడు పడ్డీవ్యాపారి.

“గుర్రాన్ని విడిగా అమ్మను. చిలకసూ, గుర్రాన్ని కలిపి అమ్ముతాను. రెంటికిందా నాలుగుపంద లివ్వండి,” అన్నాడు జయకాంతుడు.

“నీ వెధవచిలక నా కవసరం లేదు,” అన్నాడు వడ్డీవ్యాపారి.

“రెంటినీ అమ్మి, గుర్రంధర మీ కచ్చేస్తాను,” అని జయకాంతుడు వడ్డీవ్యాపారిని సంతకు తీసుకుపోయి, “చిలుకా, గుర్రమూ నాలుగుపందలు!” అని అరిచాడు.

ఒక పెద్దమనిషి వచ్చి, “చిలుక ఖరీదూ, గుర్రం ఖరీదూ విడివిడిగా ఎంత?” అని అడిగాడు. వాడు జయకాంతుడి మనిషే.

“గుర్రం వెల నాలుగురూపాయలు. చిలుక వెల నాలుగువందలు,” అన్నాడు జయకాంతుడు. ఆ మనిషి గుర్రం తీసుకుని నాలుగురూపాయలు జయకాంతుడి చేతిలో పెట్టాడు. వాడు ఆ నాలుగురూపాయలూ వడ్డీవ్యాపారి కిచ్చి, “బాకీ తీరింది,” అని తన దారిన వెళ్ళిపోయాడు.