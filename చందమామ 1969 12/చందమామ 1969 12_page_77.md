ఒక వెయ్యి ఫలవృక్షాలూ, ఒక ఇల్లూ ఉన్నాయి. 50 నుంచి 75 వరకూ సత్యాగ్రహులు—హిందువులూ, ముస్లిములూ, పార్సీలూ, క్రైస్తవులూ—అక్కడ ఉండి, జైలు జీవితం కన్న కఠినమైన జీవితం గడుపుతూ, పాదుపుగా జీవించేవారు. పిల్లల దగ్గిర నుంచి అందరూ శ్రమించేవారు. ఈ క్షేత్రాన్ని కొన్నవాడు కల్లెన్‌బాఖ్ అనే జర్మనువాడు. అతను గాంధీవాది. అతనికి చెప్పులు కుట్టటం వచ్చును. ఆ విద్యను గాంధీ మొదలు అందరూ నేర్చారు.

సత్యాగ్రహం నాలుగేళ్ళు సాగింది. సత్యాగ్రహులు జైళ్ళకు పోతున్నారు. విడుదల అవుతున్నారు. 1911 జూనులో, అయిదవ జార్జి పట్టాభిషేకం సందర్భంగా, సత్యాగ్రహు లందరూ విడుదల అయి, ఒక విధమైన రాజీ అమలు జరిగింది. ఈ రాజీ 1912 ఆఖరుదాకా కొనసాగింది. 1912 లోనే గోఖలే ప్రభుత్వ అతిథిగా దక్షి

ణాఫికాకు వచ్చి, పర్యటించాడు. ఆయన దక్షిణాఫికా యూనియను మంత్రులతో మాట్లాడి, “ఒక్క సంవత్సరంలో అంతా సర్దుకుంటుంది. మీరు ఇండియాకు వచ్చె య్యండి,” అని గాంధీతో అన్నాడు.

“ఈ మంత్రు లెలాటివాళ్ళో మీ రెరగరు, నే నెరుగుదును,” అన్నాడు గాంధీ.

గాంధీ అన్నమాటే నిజమయింది. గోఖలేతో అన్నట్టుగా ప్రభుత్వం భారతీయులపై విధించిన 3 పొసుల పన్ను ఎత్తి వేయలేదు. అంతే కాదు, క్రైస్తవ మతాను సారం జరగని పెళ్లిళ్ళేవీ చెల్లవని దక్షిణాఫికా ప్రభుత్వం ఒక శాసనం చేసింది. ఈ దెబ్బతో హిందూ, ముస్లిము, పార్సీ మత రీత్యా జరిగిన వివాహాలు అక్రమమైనవి, వారి సంతానం అక్రమ సంతానం! ఈ దిక్కుమాలిన చట్టాన్ని అమలు జరప వద్దని గాంధీ అక్రోశించాడు. అది అరణ్య రోదనమయింది.