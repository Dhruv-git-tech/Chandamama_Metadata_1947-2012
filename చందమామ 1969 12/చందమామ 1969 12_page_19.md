మట్టిపట్టితేబంగారం

ఒక రైతుకు ఒక కొడుకు ఉండేవాడు. ఆ కుర్రవాడు చిన్నవాడుగా ఉండగానే తల్లి పొయింది. కొంత కాలానికి రైతుకూడా జబ్బుపడి, తన అవసాన కాలం సమీపించిందని గ్రహించి, కొడుకును పిలిచి, “నాయనా, నేను పేదవాణ్ణి కాపటాన నీకు ఆస్తిపాస్తు లేమీ ఇవ్వలేను. కాని నువు మట్టి పట్టుకున్నా అది బంగారం కావాలని ఆశిర్వదిస్తున్నాను,” అన్నాడు.

తండ్రి పోయాక కొడుకు తన తల్లిదండ్రులను భక్తితో స్మరించి, కష్టపడి పనిచేయ సాగాడు. అతని కృషి ఫలించి త్వరలోనే అతనికి ఒక సొంత ద్రాక్షతోట ఏర్పడింది. ఆచుట్టుపట్ల వున్న అన్ని తోటలకన్న అతని ద్రాక్షతోట ఎక్కువ ఫలవంతమవుతూ వచ్చింది.

కొంతకాలం గడిచాక అతను పళ్ళతోటలు కొన్నాడు; జాలారి పడవలు కొన్నాడు;

నూనె గానుగలు పెట్టాడు. నూనె మీదా, చేపల వ్యాపారంలోనూ విపరీతంగా లాభాలు వచ్చాయి. త్వరలోనే అతను నగరంలోని పెద్ద ధనికులలో ఒకడయాడు. అతను వీది తలపెట్టినా కలిసిపచ్చింది. అతను భోగభాగ్యాలతో తులతూగుతూ, రాజభవనం లాంటి ఇంట్లో కాపరం చేస్తూ, ఒక సంపన్నుడి కుమార్తెను పెళ్ళాడి, ఏ లోటూ లేకుండా జీవిస్తున్నాడు.

కాని ఒకనాడు అతనికి తన అదృష్టం గురించి జంకు పుట్టింది. అతను తన ఆప్తమిత్రుడితో, “మిత్రమా, నా శక్తి సామర్థ్యాలకు మించిన అదృష్టం నాకు పట్టుకున్నది. అందుచేత నా కేమో భయంగా ఉన్నది. తేలికగా వచ్చిన లక్ష్మి తేలికగానే పోవచ్చు. పెద్దమ్మకు నాపై ఆగ్రహం రావచ్చు. ఆమె సంతృప్తి కోసం కొంత నష్టపోయే పని ఏదన్నా చేద్దామని