కుణ్ణి చూడగానే అతని చుట్టూ మూగాయి;
కొన్ని అతని తల మీదా, భుజాల మీదా,
చేతుల మీదా వారి, అతన్ని బాగా ఎరిగి
నట్టు కనిపించాయి. అతను అన్నిటినీ
పరామర్శించి ముందుకు సాగాడు. ఆ పిల్ల
కూడా అతని వెనకనే పోయింది.

మరొక చిన్న మైదానం దాటి వాళ్ళు
వెండిచెట్లున్న వనం చేరారు. అక్కడ
రకరకాల జంతువులు యువకుడి చుట్టూ
మూగాయి. అతను ఆప్యాయంగా వాటి
నన్నిటినీ నిమిరాడు. ఈ విధంగా అతను
తన మిత్రుల కందరికీ వీడ్కోలు తెలిపి,
వెనక్కు తిరిగాడు. అతనితో బాటు ఆమె
కూడా ఇంటికి తిరిగి వచ్చింది. వాళ్ళిద్దరూ
చిలం ద్వారా హాలులోకి రాగానే చిలం
మూసుకుపోయి, అది ఎక్కడ ఉండినదీ
తెలియరాలేదు.

“ఇక నాకు భోజనం పెడతావా?”
అన్నాడు యువకుడు ఆమెతో.

ఇద్దరూ కలిసి భోజనం చేశారు. తనకు
నిద్ర ముంచుకొస్తున్నదని చెప్పి యువకుడు
వెళ్లి మంచంమీద పడుకున్నాడు. ఆమె
ఎంగిళ్ళు శుభ్రంచేసి వెళ్ళి చూసేసరికి
అతను గాఢనిద్రలో ముణిగి ఉన్నాడు.
ఆమె కింద పడుకుని నిద్రపోయింది.

మర్నాడు సూర్యోదయమైనాక కూడా
వాళ్ళు నిద్ర లేవలేదు. జమీందారు ఏమి
జరిగిందోనని భయపడుతూ తానే స్వయంగా
బయలుదేరి వచ్చి, మంచంమీద నిద్ర
పోతున్న యువకుణ్ణీ చూసి పరమానందం
చెందాడు. బాగా పెరిగిపోయినప్ప
టికీ అతను తన కొడుకే నని ఆయన
గుర్తుపట్టాడు.

కోటలో పెద్ద ఉత్సవం జరిగింది. జమీం
దారు కొడుకు తనను తిరిగి మనుష్య
ప్రపంచంలోకి తెచ్చిన పిల్లనే పెళ్ళాడతా
నన్నాడు. జమీందారు ఏమీ అభ్యంతరం
చెప్పక, వారిద్దరికీ వివాహం చేసేశాడు.