తోడేలయ్య ఆ పిల్లవాడి వీపును తన
దవడలమధ్య బలంగాపట్టి తీసుకొచ్చి తన
పిల్లలమధ్య పెట్టాడు. పిల్లవాడి శరీరానికి
ఇంత చిన్న గాటు కూడా లేదు.

“ఎంత చిన్న ఒళ్ళు! ఎంత నున్నని వాడు! ఎంత ధైర్యం!” అన్నది తోడేలమ్మ మృదువుగా. పిల్లవాడు తోడేలు పిల్లల మధ్య వెచ్చగా చోటుచేసుకుని, వాటి ఆహారమే తానుకూడా తినసాగాడు. అదిచూసి తోడే లమ్మ తెగముచ్చటపడింది.

“ఎప్పుడైనా తోడేళ్ళు తమ పిల్లలతో బాటు మనిషి పిల్లని పెంచటం కద్దా?” అన్నదావిడ.

“ఎప్పుడో జరిగినట్టు వినటమే గాని, మన మందలో, మనకాలంలో ఎరగం. వాణ్ణిచూడు, ఒంటిన ఒక్క వెంట్రుకలేదు, నేను కాలుతో ఇలా అన్నానంటే చస్తాడు, కాని వాడికి భయంలేదు,” అన్నాడు తోడేలయ్య.

గుహద్వారాన వెన్నెల కాస్తా పోయింది. అ ద్వారంలో షేర్ఖాన్ తలా, భుజాలూ ప్రత్యక్షమయాయి. “దొరా, దొరా! అది ఈ లోపలికే వెళ్ళింది,” అని తబకీ కీచు గొంతు పినిపించింది.

“మనిషికూన! నా వేటను నా కిచ్చె య్యండి. దాని తల్లీ తండ్రీ తప్పించుకు పోయారు,” అన్నాడు షేర్ఖాన్. అతను నెగడులోకి దూరి కాళ్ళు కాల్చుకున్నమాట నిజమే. ఆ బాధమూలస చాలా కోపంలో ఉన్నాడు. అయితే అతను అ ద్వారంలో నుంచి దూరి గుహలోకి రాలేడని తోడేలయ్య ఎరుగును. ఇప్పటికే ద్వారంలో అతని తలా భుజాలూ నెక్కుకుంటూ ఉండి ఉండాలి.

“తోడేళ్ళు స్వతంత్రులు. వారిని ఆజ్ఞా పంచగలవాడు మందనాయకుడు మాత్రమే. ప్రతి చారలమెళకుమూ చెప్పినట్టు వాళ్ళు నడుచుకోరు. మనిషికూన మాది!” అన్నాడు తోడేలయ్య. —(ఇంకా వుంది)