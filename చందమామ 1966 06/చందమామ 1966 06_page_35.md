ప్రభను పోలినదే, ఒక గొప్ప ఆననం మీద కూర్చుని ఉన్నది. సోమ ప్రభ వెళ్ళి, ఆ ఆసనం మీదనే, ఆ దేవతాస్త్రీ పక్కన ఆసీనురా లయింది. తరవాత ఆ ఇద్దరు స్త్రీలూ దివ్యమైన ఆహారం తిని, దివ్యమైన పానీయాలు తాగారు.

తరవాత సోమప్రభ రెండవ స్త్రీతో, “అక్కా, ఇవాళ మా యింటికి శక్తిమంతు తైన ఒక బ్రాహ్మణుడు వచ్చాడు. ఆయను గురించి ఆలోచిస్తే నా కేదో భయంగా ఉన్నది. ఎందుకైనా మంచిది, నేను త్వరగా తిరిగి పోతాను,” అంటూ లేచి, తన ఇంటికి బయలుదేరింది.

తుమ్మెద రూపంలో ఉన్న గుహచంద్రుడు డిచంతా కళ్ళారా చూసి, చెవులారా విన్నాడు. సోమప్రభ ఇంటికి బయలు దేర గానే, తుమ్మెదల రూపంలో ఉన్న బ్రాహ్మణుడూ, గుహచంద్రుడూ ఈ ఘంగా ఎగురుతూ ఇంటికి తిరిగివచ్చి, తమ సహజ రూపాలు ధరించి, ఏమీ ఎరగనట్టు పడుకున్నారు. సోమప్రభ కూడా తిరిగివచ్చింది.

బ్రాహ్మణుడు గుహచంద్రుడితో, “చూశావు గదా, నాయనా? నీ భార్య మానవస్త్రీ కాదు, దేవతాస్త్రీ. ఆ సంగతి ఆమెకు తెలుసును. ఏ శాప ఫలితంగానో ఆమె మానవజన్మ ఎత్తినప్పటికీ తనవారితో ఆమెకు సంబంధం తెగలేదు. ఆలాటిస్త్రీ మానవుడితో సంసారం చెయ్యటానికి ఒప్పుకుంటుందా? నీ కొక యుక్తి చెబుతాను. ఆలా చేశాపంటే నీ భార్య నీతో కాపరం చెయ్యటానికి సిద్ధపడుతుంది,” అని చెప్పి, గుహచంద్రుడి కొక తంత్రం తెలిపి, తన దారిన తాను వెళ్ళాడు.

మర్నాడు చీకటి పడ్డాక గుహచంద్రుడి ఇంటికి చక్కగా అలంకరించుకుని ఒక వేశ్య పచ్చింది. గుహచంద్రుడు డామెను తన గదికి తీసుకుపోయి, ఆమెతో సరససల్లాపా లాడసాగాడు.