సింహాసనం మీది నుంచి లేస్తూ, “సరే, యిక మీరు వెళ్ళిపోవచ్చు. ఈ హంతకుల్ని విచారించి తగినశిక్ష మేమే విధిస్తాం,” అన్నాడు.

ఆ మాటలు వింటూనే ఉగ్రసేనుడి దూతలు కలవరపడిపోయి, ఒకళ్ళ ముఖాల కేసి ఒకరు చూసుకున్నారు. ఈసారి దూతల్లో మరొకడు ముందుకు వచ్చి, “మహారాబా! కమించాలి. పితృ భ్రాతృ హంతకులైన వీళ్ళిద్దరిక లోగడే యావజ్జీవ కారాగార శిక్ష విధించబడింది. వీళ్ళు ఖైదు నుంచి పారిపోయి, తిరిగి యీ కొత్త హత్యలకు ఒడిగట్టారు. మా మహారాజుగారి ఆజ్ఞ ఏమిటంటే, యీ హంతకు లిద్దర్నీ, కదంబకుంతలదేశాల సరిహద్దు మీదవున్న మహావృజునికి దేనికైనా వేలాడకట్టి ఉరిదీయ మని. ఆ కార్యం మేము తిరిగివెళ్ళేటప్పుడు పూర్తిచేస్తాం, యిక సెలవు!” అన్నాడు.

ఉగ్రసేనుడి దూతలు నలుగురూ, ఖైదీ లిద్దర్నీ సమీపించి, వాళ్ళము చేతి కర్రలతో పొడిచి వెనక్కు తిప్పబోయారు. ఖైదీల్లో ధూమకుడనేవాడు రోషంగా కళ్ళెర్ర చేసి, “ఛి, దుర్మార్గుల్లారా!” అంటూ యీసడించాడు. సోమకుడు కర్రదెబ్బ తిని ఉలకలేదు, పలకలేదు. అతడి ముఖం మీద ఎలాంటి బాధా ప్రస్ఫుటంకాలేదు.

దూతల్లో ఒకడు వాళ్ళిద్దరికి చేరువగా వెళ్ళి, “జాగ్రత్త! మీ పెళ్ళాంబిడ్డల మాట మరిచి పోకండి!” అన్నాడు పళ్ళు కొరుకుతూ.

దూతలు ఖైదీలతో సభామందిరం నుంచి బయిటికి వెళ్ళిపోయారు. రాజు శతభానుడు వాళ్ళు పోయిన ద్వారం కేసి సాలోచనగా చూస్తూ, “అమాత్యా! హంతకుడు ఉగ్రసేనుడే సన్న అనుమానం నాకు దృఢపడుతున్నది. ఏమిటి, అతడి యీ కపట నాటకమంతా!” అన్నాడు.

“ఈ కపట నాటకం చాటున, మహాభయంకరమైన కుట్ర ఏదో పున్నదన్న అనుమానం నాకు కలుగుతున్నది, మహారాజా!