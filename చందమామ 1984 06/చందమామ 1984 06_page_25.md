వీరభద్రం సరేనని, వెనుదిరిగి గ్రామం చేరి, సరాసరి తన మిత్రుడైన గోవిందయ్య ఇంటికి వెళ్ళి, దారిలో ఏం జరిగిందో చెప్పాడు.

“అయితే, యిక చేసేదేముంది, ఇంటి దారి పట్టు,” అన్నాడు గోవిందయ్య.

“అలా కాదు, గోవిందయ్యా! ఈ రోజుకు రహస్యంగా, నీ ఇంట్లో వుండి, రేపు ఉదయమే బయల్దేరి మా ఇంటికి వెళ తాను. ఈ ఒక్కసారికైనా, నా భార్యతో పట్టిన పంతం నెగ్గించుకు తీరాలి!” అన్నాడు వీరభద్రం.

అందుకు గోవిందయ్య ఒప్పుకున్నాడు. ఆ రోజంతా వీరభద్రం, ఆ ఇంట్లోనే గడిపాడు. గోవిందయ్య భార్య పుట్టింటికి వెళ్ళింది. ఆ కారణంవల్ల, రాత్రికి రమ్ముని గోవిందయ్య యిద్దరు మిత్రులకు కబురు పెట్టాడు. నలుగురూ కలిసి రాత్రి తెల్లవార్లు జూదం ఆడారు. తెల్లవారు తూండగా అందరికీ ఒళ్ళు తెలియని నిద్ర పట్టేసింది. వాళ్ళకు తిరిగి మెలుకువ

వచ్చేసరిక, మిట్టమధ్యాహ్నమై ఫెళ్ళఫెళ ఎండ కాస్తున్నది.

గోవిందయ్య, వీరభద్రం వంక జాలిగా చూసి, “మొత్తం మీద నీ భార్య అన్నట్టే జరుగుతున్నది. నువ్వు మధ్యాహ్నానికే ఇల్లు చేరుతున్నావు,” అన్నాడు.

వీరభద్రానికి ఎక్కడలేని ఉక్రోషం వచ్చింది. అతడు, గోవిందయ్యతో, “ఇంటికి చికటి పడ్డాకే వెళతాను,” అన్నాడు.

రాత్రివేళ ఇంటికి వచ్చిన వీరభద్రాన్ని చూసి భార్య, “చివరికి నేను చెప్పినట్టే జరిగింది!” అన్నది.

“నువ్వు చెప్పినట్టేం జరగలేదు! నువ్వు మధ్యాహ్నమన్నావు; నేను రాత్రికి వచ్చాను. నేను అన్న ప్రకారం తిరిగిరాలే నప్పుడు, నువ్వు అన్న ప్రకారం ఎందుకు రావాలీ? అందుకే, కావాలని మరీ రాత్రికి పచ్చాను,” అన్నాడు వీరభద్రం.

భర్త పంతానికి నవ్వాలో, కోపం తెచ్చుకోవాలో, వీరభద్రం భార్యకు తెలియలేదు.