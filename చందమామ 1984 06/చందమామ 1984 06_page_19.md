జస్వంతరాజ్యాన్ని రాజు కులదీపుడు చాలా ఏళ్ళు ప్రజానురంజకంగా పాలించాడు. అయన వద్ద సుకీర్తి అనే మంత్రి వుండేవాడు. కులదీపుడికి రాచకార్యాల్లో అవసరమైన సలహాలన్నీ సుకీర్తి యిస్తూండేవాడు. తన మంత్రి సలహాల పట్ల కులదీపుడికి చాలా నమ్మకం.

కులదీపుడు బాగా వృద్ధుడైపోయాడు. అ దశలో అయన కొకసారి తీవ్రమైన వ్యాధి కలిగింది. దానితో అయన తాను మరెంతోకాలం బతకనని గ్రహించి, తన కొడుకు మణిదీపుడికి రాజ్యాభిషేకం చేశాడు. తరవాత మరణించేముందు అయన కొడుకుతో, ''నాయనా, మన

మంత్రి సలహాలేకుండా, సువ్వు ఎలాంటి నిర్ణయమూ తీసుకోవద్దు. రాజ్యానిర్వహణలో నా కన్నా కూడా అయన అనుభవజ్ఞుడు. అయన కాదన్న పని ఎన్నడూ చేయకు!'' అని చెప్పి కన్నుమూశాడు.

మణిదీపుడు తండ్రికిచ్చిన మాట ప్రకారం, వృద్ధుడైన సుకీర్తినే తనకూ మంత్రిగా నియమించుకున్నాడు.

ఒకసారి మణిదీపుడు తన పారుగు రాజైన జయపాలుణ్ణి గురించి సుకీర్తికి చెప్పి, ''జయపాలుడు క్రమక్రమంగా బలవంతుడవుతున్నాడని, నా నమ్మకం. నేనతడి మీద యుద్ధం ప్రకటించదలి చాను. మీ సలహా ఏమిటి?'' అన్నాడు.

సుకీర్తి కొంతతడవాలోచించి, ''మహా రాజా, దయచేసి, యీ ప్రయత్నం విరమించుకోండి!'' అన్నాడు.

ఈ జవాబుకు మణిదీపుడు రవంత ఆశ్చర్యపడి, ''ఏం, అలా అన్నారు?'' అని అడిగాడు.

''మీరీ యుద్ధం చేయటోవడం రాజ్య కాంక్షవల్లనే కదా? మీ ప్రయత్నం సఫలం కానిపక్షంలో, మన సేనలు విపరీ తంగా నష్టపొతాయి. అప్పుడు మరొక బలవంతుడైన రాజు, మన మీదకు దండెత్తివస్తే, మన రాజ్యానికే ప్రమాదం.'' అన్నాడు సుకీర్తి.