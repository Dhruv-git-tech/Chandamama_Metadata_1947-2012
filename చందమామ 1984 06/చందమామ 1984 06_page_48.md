అహినేయం

శరభయ్య, శివయ్య స్నేహితులు.
శరభయ్య లఘాధికారి. అయనకు వ్యవసాయంతో పాటు, గ్రామంలో ధాన్యం కొనడం, అమ్మడంలాంటి వ్యాపారం కూడా వుండేది. అయన దగ్గిర రంగప్ప అనేవాడు గుమాస్తాగా వుండేవాడు.

శివయ్య, శరభయ్య యింటికి తరచు వెళుతూండేవాడు. శరభయ్య బాగా స్థితి మంతుడు కావడం వల్ల పని మీద అయన ఇంటికి వచ్చిన వాళ్ళెవరైనా, అయన పట్ల ఎంతో గౌరవం కనబరుస్తూ, వినయంగా మాట్లాడేవాళ్ళు. కాని, రంగప్ప మాత్రం అలాంటివేం లేకుండా, యజ మాని అడిగినదానికి ముక్తసరిగా జవాబులిస్తూ, తన పని చేసుకుపొతూండేవాడు. ఇందుకు శరభయ్య ఏనాడూ, తన గుమాస్తాను మందలించడం శివయ్య కంటబడలేదు.

ఒకసారి శివయ్య తీర్థయాత్రలకు పోయి, రెండు నెలల తరవాత గ్రామం తిరిగి వచ్చాడు. అ సాయంత్రం అయన శరభయ్యను చూడబోయాడు. అ సమయంలో రంగప్ప శరభయ్యతో మాట్లాడు తున్నాడు. అ మాట్లాడడంలో శివయ్యకు చాలా మార్పు కనిపించింది. యజమాని చెప్పే ప్రతి దానికి రంగప్ప ఎక్కడలేని వినయం కనబరుస్తూ, ''చిత్తం, అలాగే, తమ దయ,'' అంటున్నాడు.

శివయ్య, శరభయ్యతో కొంతసేపు తన తీర్థయాత్రా విశేషాల గురించి మాట్లాడి, ''అవును, శరభయ్య! నీ గుమాస్తా రంగప్ప మాట్లాడే ధోరణిలో అంత మార్పు వచ్చిందేం? ఏనాడూ అతడు నీతో, ప్రతి దానికి చిత్తం, చిత్తం అంటూ అంత వినయం, అణకువా కనబరుస్తూ మాట్లాడడం వినలేదు,'' అన్నాడు.