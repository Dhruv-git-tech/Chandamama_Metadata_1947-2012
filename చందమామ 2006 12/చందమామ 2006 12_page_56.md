“ఎవరా మీరు? అర్ధరాత్రి ఇలా వీధుల వెంట తిరగరాదని తెలీదా? ఈవేళప్పుడు ఏం పని మీదబయలుదేరారు? నిజం చెప్పండి,” అని గద్దించాడు.

కొత్వాలు గొంతు వింటుంటేనే శెట్టికి గుండెల్లో అదురుపుట్టింది.

“ఛీ, ఛీ! క్షణక్షణమూ ప్రాణాలు అర చేతిలో పెట్టుకుని బతికే ఈ వృత్తిఏం వృత్తి? ఇందులో ఎంతలాభం ఉంటే మటుకేం? ఇంతకుముందు ఈ కొత్వాలు కాదుగదా, ఇంతకన్న పెద్ద అధికారిని చూసి కూడా ఎన్నడూ భయపడలేదే,” అనుకున్నాడు రంగిశెట్టి.

చిన్నదొంగ కొత్వాలుతో, “మాది పక్క గ్రామం రామాపురం దొరా! బెల్లపు ఉండలు అమ్ముకుందామని కావళ్ళు వేసుకొచ్చాం. ఈ

చీకట్లో సత్రందారి తెలీక వీధులన్నీ తిరుగు తున్నాం. తమరు కాస్తసత్రందారి చూపించి పుణ్యంకట్టుకొండి,” అన్నాడు ఎంతో అమా యకంగా.

“సత్రందారి చెబుతాను. ముందు మీ పేర్లు చెప్పండి. ఈ బొర్రవాడెవడు? కాయ కష్టం చేసేవాడులాగా లేదే!” అన్నాడు కొత్వాలు శెట్టిని చూసి.

శెట్టికి గుండె దడపుట్టింది.

“నా పేరు రాములండి, వీడు మా అన్న కిష్టయ్య. ఈయనమారుబేగాడు మంగయ్య. కాయకష్టం చెయ్యకుండానే కూర్చున్న చోటు నుంచి కదలకుండా లాభాలు తిని బొర్ర పెంచాడు,” అన్నాడు చిన్నదొంగ.

కొత్వాలు నవ్వి, సత్రందారి చెప్పి, “ఓ ఘడియలో సత్రం కేసి వస్తాను. మీరు