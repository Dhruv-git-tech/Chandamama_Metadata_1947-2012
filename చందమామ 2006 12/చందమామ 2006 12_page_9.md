కాలు మార్చేస్తాను,” అన్నది గౌరమ్మ ఎంతో ధీమాగా.

వాళ్ళు పడుతూలేస్తూ, అమ్మవారి గుడిని చేరేసరికి అర్ధరాత్రి అయింది. గౌరమ్మ గుడి ముందు నిలబడి చేతులు జోడించి, “తల్లీ! కనబడని దేవతమ్మా! నాకూ ఒక వరం ఇవ్వు,” అంటూ పెద్దగా గొంతెత్తి వేడుకున్నది.

“నోరు విడిచి అడిగావు కదా, నీకూ వరం ఇస్తాను,” అన్నది అదృశ్యదేవత నవ్వుతూ.

“తల్లీ! నేను మనసులో ఏం అనుకుంటే అది జరిగిపోయే వరం ఇవ్వు,” అన్నది గౌరమ్మ.

“వరం ఇచ్చాను, ఇకవెళ్ళు! నేనూ మరొక గుడిని సందర్శించేందుకు వెళుతున్నాను,” అన్నది అదృశ్యదేవత.

గౌరమ్మ ఆనందంతో పొంగిపోతూ, “ఈ కటిక చీకటిలో బుద్ధివున్నవాళ్ళెవరూ ఇంటి దాకా నడిచి వెళ్ళరు. దేవత ఇచ్చిన వరం వుందికదా!” అని భర్తతో అంటూ, కళ్ళు మూసుకుని మనసులో, “మేం కళ్ళు మూసి తెరిచేలోపల మా ఇంటి ముందువుండాలి!” అనుకున్నది.

ఆ మరుక్షణం భార్యాభర్తలిద్దరూ, వాళ్ళ ఇంటి ముందున్నారు. ఆసరికే రంగయ్య, జమీందారును చూసి తిరిగి వచ్చాడు. ఉల్లా సంగా వున్న గౌరమ్మతో, “నాకు జమీందారు దివాణం ఉద్యోగం దొరికింది. ఇంతకూ, నీ గుండెనొప్పి ఎలావుంది, చెల్లెమ్మా?” అన్నాడు.

“నా గుండెనొప్పి మాటకేంగాని నీకు జమీందారు దగ్గర బండచాకిరీ చేయాలని రాసి పెట్టివున్నది. మాకా ఖర్మపట్టలేదు. నేను అదృశ్యదేవత నుంచి అద్భుత వరం సంపాయించాను,” అన్నది గౌరమ్మ ఎంతో గొప్పగా.

“అవునా! మరి, ఎవరికెంత ప్రాప్తమో అంతే దక్కుతుంది. ఇంతకూ నువ్వు దేవత నుంచి సంపాయించిన వరం ఏమిటీ?” అని అడిగింది, పక్కనే వున్న రంగయ్య భార్య రాజమ్మ.

“నేను మనసులో ఏమనుకుంటే, అది జరిగేవరం! ఇంతకు ముందు అడవిలో వున్న మేం, రెప్పపాటు కాలంలో, మా ఇంటి ముందువుండాలని కోరుకున్నాను. అనుకు న్నది అక్షరాలా జరిగింది,” అన్నది గౌరమ్మ ఆనందంగా.