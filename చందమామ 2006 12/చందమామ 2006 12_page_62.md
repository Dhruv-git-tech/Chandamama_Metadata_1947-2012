మన సాంస్కృతిక ఉత్సవాలు
కురుక్షేత్ర ఉత్సవం

హర్యానాలోని కురుక్షేత్రం అనగానే మనకు రెండు విషయాలు స్ఫురణకు వస్తాయి. మొదటిది మహాభారత గాథలోని కురుపాండవ యుద్ధం! ఆ మహా సంగ్రామం పద్ధెనిమిది రోజులపాటు ఇక్కడే జరిగింది. రెండవది భగవద్గీతోపదేశం. కురుక్షేత్రంలో ఉభయసేనలూ మోహరించాయి. శత్రు పక్షంలో ఉన్న భీష్మ ద్రోణాది గురువులనూ, బంధు మిత్రులనూ చూసి, కేవలం రాజ్యం కోసం వీళ్ళందరినీ హతమార్చాలా? అన్న సంధిగ్గావస్థకు లోనై విషాదగ్రస్తుడయ్యాడు పాండవమధ్యముడైన అర్జునుడు.

అప్పుడు పార్థసారథిగా ఉన్న శ్రీకృష్ణ పరమాత్మ అర్జునుడికి కర్తవ్యబోధ చేసి, అతన్ని కర్యోన్ముఖుణ్ణి చేశాడు. శ్రీకృష్ణుడు కురుక్షేత్రంలో అర్జునుడికి చేసిన బోధనలనే హిందువులు 'భగవద్గీత' అని భక్తితో కీర్తిస్తారు. ఆ విధంగా కురుక్షేత్రం భగవద్గీతకు జన్మస్థానంగా భావించబడుతున్నది. ఇక్కడ యేటా ఒకవారం పాటు 'గీతా జయంతిని' కురుక్షేత్ర ఉత్సవంగా జరుపుకుంటారు. ఈ సంవత్సరం ఈ ఉత్సవం డిసెంబర్ 1-7 తేదీల మధ్య జరుగనున్నది. ఈ ఉత్సవానికి దేశం నలుమూలల నుంచీ వేలాది మంది యాత్రికులు వస్తూంటారు. ఈ ఉత్సవ కాలంలో కురుక్షేత్రం దర్శించడాన్ని మరువరాని ఆధ్యాత్మిక, సాంస్కృతిక అనుభవంగా పరిగణిస్తారు.

హిందువులకు అత్యంత పవిత్రమైన గ్రంథం భగవద్గీత. జీవితంలో ఏమార్గంలో పయనించి నప్పటికీ, ఏ పూజా విధానాన్ని అనుసరించినప్పటికీ ఫరవాలేదు; మనిషి తన పురోగతికి చేసే ప్రతి ప్రయత్నం, ప్రతిఒక్కరి అభ్యుదయానికి దోహదం చేసేలా ఉండాలన్న ఉదాత్త ఆశయంతో ముందుకు సాగినంత కాలం దాన్ని గుర్తించి గౌరవించాలన్న ఆధార సత్యాన్ని చాటి చెబుతుంది భగవద్గీత.

ఉత్సవ సమయంలో యాత్రికులు బ్రహ్మసరోవరంలోనూ, సన్నిహిచ్ సరోవరంలోనూ స్నాన మాచరించడం ఎంతో పుణ్యప్రదంగా భావిస్తారు.
ఏడు రోజులపాటు గీతా పారాయణం, భగవద్గీత ఉపన్యాసాలు, భారతకుల ప్రసంగాలు, నాటకాలు, భక్తిగీతాల ఆలాపన మొదలైనవి జరుగుతాయి.

ఈ పవిత్ర భూమిని గౌతమ బుద్ధుడు, పది మంది శిక్కు గురువులు సందర్శించారు.

న్యూట్రిన్ క్విజ్ - 2

సమాధానాలు:
1. బి. మధ్యప్రదేశ్, 2. ఎ. నర్మద.