తిరగసాగాడు. ఎంతవెతికనా అలాంటి అపు
రూప సౌందర్యవతి కనిపించలేదు. ఒకనాడు
నిరాశా, నిస్పృహలతో ఒక అడవిగుండా
వెళుతూన్న అతనికి ఆకలి దప్పలు కూడా
తోడయ్యాయి. మిట్ట మధ్యాహ్న సమయం
నట్టడవిలో కళ్ళు తిరిగినట్టయి, స్పృహతప్పి
పడిపోయాడు. తిరిగి స్పృహ వచ్చే సరికి
తానొక గుడిసెలో ఉన్నట్టు దిలీపుడికి అర్థ
మయింది. తలెత్తి చూశాడు.

చామన ఛాయతో అతి సామాన్యమైన
రూపు రేఖలు గల ఒక కోయయువతి,
దిలీపుడు కళ్ళు తెరవడంతో, అతనికి మంచి
నీళ్ళందించింది. “తమరు నిన్ననగా అడవిలో
స్పృహతప్పి పడిపోయారు. ఆ కొండదేవర
దయవల్ల తమకు ఇప్పుడే స్పృహవచ్చింది.
అడవి నిమ్మరసం, కీరదోస పసరు, తేనె నీళ్ళు
ప్రభావం చూపినట్లున్నవి. మా అయ్యను

పిలుస్తాను,” అంటూ తండ్రికోసం బయటికి
పరుగెత్తిందా యువతి.

ఆమె పేరు మంగళ. ఆమె తండ్రి ఆ
కోయగూడెంలోని ప్రజలకు మూలికావైద్యం
చేస్తూంటాడు. కూతురు వెంట లోపలికి
వచ్చిన అతడు, దిలీపుడి నాడి పరీక్షించి,
“బాబూ, తమరికింకా నీరసం తగ్గలేదు.
నాలుగు రోజులు ఇక్కడే ఉండి, విశ్రాంతి
తీసుకుని బయలుదేరండి. మా మంగళ
మీకు సపర్యలు చేస్తుంది,” అన్నాడు.

దిలీపుడు సరేనన్నాడు. విశ్రాంతి తీసు
కుంటూన్న ఆ నాలుగు రోజులూ దిలీపుడు
మంగళను గమనించసాగాడు.

ఒకరోజు వేటగాడి వలలో చిక్కి ఎలాగో
తప్పించుకుని వచ్చిన చిరుతపులి కాలికి
బాగా గాయమై రక్తం కారసాగింది. భయంక
రంగా మూలుగుతూన్న ఆ పులి దగ్గరికి వెళ్ళి
పసరు పూసి కట్టుకట్టింది మంగళ.

“ఆ క్రూర మృగం చంపుతుందన్న భయం
లేదా?” అని అడిగాడు దిలీపుడు ఆశ్చర్యంగా.

“ఊహ,” అని తల అడ్డంగా ఊపి, “అది
క్రూర మృగమే అయినా ఆకలివేస్తేనే ఎదుటి
జీవి మీదికి దాడి చేస్తుంది. పైగా మన కళ్ళల్లో
ప్రేమ కనిపిస్తే, ఏ మృగమూ మనకు హాని
చేయదు,” అన్నది మంగళ నవ్వుతూ.

మంగళ ఆకులు నూరి ఇస్తూ, పసర్లు
పిండుతూ, కషాయాలు కాస్తూ తండ్రికి
సాయపడుతుంది. ఇంటి పనులు, వంట
పనులు ఒంటి చేత్తో చక్కదిద్దుకుంటుంది.
కమ్మని కంఠంతో పాటలు పాడుతుంది.
గూడెంలో ఎవరికి ఏ అవసరమైనా నేనున్నా