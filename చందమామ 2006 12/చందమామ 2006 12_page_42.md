షుకో రాజ్య సింహాసనానికి వారసుడయ్యే అవకాశం ఉన్నదని తెలియగానే, తమ్ముడు మురాద్ సాయంతో ఔరంగజేబు సింహాసనాన్ని ఆక్రమించడానికి సేనలతో రాజధానికేసి బయలు దేరాడు. తన తండ్రి మద్దతుతో, దారాషుకో ఎదుర్కొన్నప్పటికీ వరసగా మూడు యుద్ధాలలో పరాజితుడయ్యాడు. ఔరంగజేబు తన తండ్రిని కారాగారంలో పెట్టి తనను చక్రవర్తిగా ప్రకటించుకున్నాడు. సింహాసనాన్ని ఆక్రమించ డానికి ప్రయత్నించిన అతడి రెండవ సోదరుడు సుజా కూడా ఆరకాన్‌లో పలాయతుడుగా మరణించాడు. అర్ధరాజ్యం ఇస్తానన్న ఔరంగ జేబు మాటను అమాయకంగా నమ్మికారాగారు పాలైన మురాద్ శిరశ్చేదానికి గురి అయ్యాడు.

రాజధాని నుంచి భార్యతో సహా తప్పించు కున్న దారాషుకో, ఒక చోటినుంచి మరోచోటికి వెళుతూ మార్గమధ్యంలో భార్యను కూడా పోగొట్టుకున్నాడు. ఆఖరికి ఆఫ్ఘన్ సామంతు జివాన్‌ఖాన్ ఆశ్రయం పొందాడు. అంతకు పూర్వం ఒకసారి, జివాన్‌ఖాన్‌ను ఏనుగు చేత తొక్కించి చంపమని షాజహాన్ ఆజ్ఞాపించాడు. ఆ సమయంలో దారాషుకో తండ్రిని శాంత పరచి జివాన్‌ఖాన్ ప్రాణాలను కాపాడాడు.

అయితే, కృతఘ్నుడైన జివాన్‌ఖాన్, ఆశ్రయం పొందిన ఆయన్ను ఔరంగజేబుకు అప్పగించాడు. దారాషుకో బందీగా ఆగ్రాకు తీసుకు రాబడ్డాడు.

సింహాసనానికి న్యాయసమ్మతమైన వారసు డైన దారాషుకోను, కదలలేని ముసలి ఏనుగుపై కూర్చోబెట్టి ఆగ్రా నగర వీధులలో తిప్పారు. ఆ దృశ్యాన్ని చూసిన ప్రజలు ఆయన దురదృష్టానికి బాధపడ్డారు. “యువరాజా! తమరు నాకెన్ని సార్లు దానధర్మాలు చేశారు? ఇప్పుడు నాకు ఇవ్వడానికి తమ వద్ద ఏదీ లేదు కదా?” అని జనం నుంచి ఒక ఫకీరు దీనంగా విలపించాడు.

దారాషుకో వద్ద చిరిగి పోయిన కట్టుబట్టలు తప్ప మరేమీ లేదు. ఆయన ఫకీరుకు సలాం చేసి, తన ఒంటి మీద ఉన్న శాలువాను తీసి అతడి మీదికి విసిరాడు. దాన్ని చూసిన ప్రజలు యువ రాజు దాతృత్వాన్ని వౌనంగా ప్రశంసిస్తూ, కన్నీళ్ళు కార్చారు. వాళ్ళు తమ ప్రియతమ యువరాజును చూడడం అదే ఆఖరుసారి. ఔరంగజేబు కొందరు ఉన్మాదుల చేత న్యాయ విచారణ జరిపించి ఆయనకు మరణ శిక్షవిధించేలా చేశాడు. 1659 ఆగస్ట్ 30వ తేదీ శిరశ్చేదం జరిగింది.

-(ఎం.డి)

## చందమామ క్విజ్-9 సమాధానాలు

1. సర్వత్రా వ్యాపించేవాడు.

2. హీరా.

3. ‘పపైన్’.

4. చెన్నుడు.

5. కొచ్చిలోని జవహర్‌లాల్‌నెహరూ ఇంటర్నేషనల్‌స్టేడియం.

6. డేరియస్.

7. విదేశపూర్వగాథలు (జపాన్) మేఘాలను తాకిన ముక్కు.