అలంకరించి, బొమ్మనుదుట కాశీ సింధూ రంతో దోసగింజ బొట్టు దిద్దాడు.

సింహాసనాన్నీ, చందనం బొమ్మనూ చూసి గ్రామ ప్రజలు తెగమెచ్చుకున్నారు. ఆ తర వాత, సింహాసనాన్ని శృంగమరానికి తరలించుకు వెళ్ళి జమీందారు కుమార్తెకు బహూకరించారు. ఆ సింహాసనంలోని కళను చూసి జమీందారు కుమార్తె మణిమాల పరమా నందం చెందింది. దాన్ని తయారు చేసిన కళాకారుణ్ణి చూడాలని ఉన్నదని తండ్రిని కోరింది. ఆయన దిలీపుణ్ణి దివాణానికి పిలి పించాడు. దిలీపుడు తనతోపాటు చందనం బొమ్మను కూడా తీసుకువచ్చాడు. మణిమాలకు ఆ చందనం బొమ్మ మరింతగా నచ్చింది. దానిని తయారు చేసిన అందమైన యువకుడైన దిలీపుడు కూడా నచ్చాడు.

“నాన్నా, ఆ అందాల బొమ్మనాకు కావాలి!” అన్నది మణిమాల.

“ప్రభువులు క్షమించాలి. ఈ బొమ్మను నాకోసం సృష్టించుకున్నాను. ఎవరికీ ఇవ్వ లేను,” అన్నాడు దిలీపుడు నిర్మొహమాటంగా.

“అదెంత ఖరీదైనా ఫరవాలేదు. చెప్పు, ఇస్తాను,” అన్నాడు జమీందారు.

“ప్రభూ, ఈ బొమ్మ నా ప్రాణం. దీనిని ఎవరికీ ఇవ్వను,” అన్నాడు దిలీపుడు.

“ప్రాణం లేని ఈ కొయ్య బొమ్మ నీకు ప్రాణమా? కావాలంటే ప్రాణమున్న ఈ మణిమాల నీ సొంతమవుతుంది. ఆ బొమ్మను నాకు ఇవ్వు,” అన్నది మణిమాల. ఆమెకు దిలీపుడి పట్ల, అతడి కళ పట్ల అభిమానం ఏర్పడింది.

“ఇది నా హృదయంలోని ఊహాసుంద రికి ప్రతిరూపం. ఇలాంటి వధువుకోసమే వెదుకుతున్నాను. తమరి కోరికకాదన్నందుకు క్షమించండి,” అన్నాడు దిలీపుడు.

అతడి పట్టుదల చూసి, మొండితనం అని భావించిన మణిమాల అహం దెబ్బతిన్నది. ఆగ్రహాన్ని దిగమింగుకుంటూ తండ్రికేసి బాధగా చూసింది. జమీందారు, కుమార్తె మనోగతాన్ని గ్రహించి, “దిలీపా, నీలోని కళను అభినందిస్తున్నాను. అందుకే ఆరునెలలు గడువిస్తున్నాను. ఈలోపుగా నీ బొమ్మలోని రూపురేఖలున్న వధువు లభిస్తే, సరే! లేకపోతే ఆ బొమ్మను మా కుమార్తెకిచ్చి, ఆమె అభీష్టాను సారం నడుచుకోవాలి. కాదంటే, జమీనుంచి బహిష్కరిస్తాను,” అన్నాడు కోపంగా.

“తమ ఆజ్ఞ,” అని వెనుదిరిగిన దిలీపుడు, తన ఊహాసుందరిని వెతుక్కుంటూ ఊరూరూ