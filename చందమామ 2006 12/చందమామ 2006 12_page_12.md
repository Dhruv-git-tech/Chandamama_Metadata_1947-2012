రాకాసిలోయి

16

[ఇద్దరు కోయయువకులు తోడుగా బయలుదేరిన కేశవుడూ, అతిడి అనుచరలూ, అత్యంత చాక చక్యంతో బ్రహ్మపుర సైనికుల కనుగప్పి, ఒక కొండ సౌరంగం నుంచి ప్రవహిస్తున్న నదీ జలం ద్వారా, అక్కడి నుంచి ఒక జలపాతంలోకి దూకి, సురక్షితంగా నది ఆవలి తీరానికి ఈదసాగారు. కాని, వాళ్లు నదీ తీరాన్ని చేరుతూనే, దాని ఒడ్డున కొందరు ఆటవికుల్ని చూశారు. తరవాత-]

నది ఒడ్డున నిలబడి తమ కేసే చూస్తున్న ఆటవికుల్ని చూస్తూనే, కోయయువకులు కీచుమన్నారు. ఆ ఆటవికులు తమ జాతి వాళ్ళు కాదు. వాళ్ళకూ తమకూ జాతివైరం వున్నది. తాము వాళ్ళ కంటబడటం అంటే పోరు తప్పదు. జలపాతంలో నుంచి నదిలోకి పడినప్పుడు, తమ ఆయుధాలన్నీ-ఒక కత్తి తప్ప-నీటిపాలైనవి.

“జ్యేష్ఠా, కనిష్ఠా! మీ ఆయుధాలన్నీ సుర క్షితంగా వున్నవా? ఈ ఆటవికులు శత్రువులో, మిత్రులో తెలియటం లేదు. వాళ్ళు మొత్తం

ఐదుగురికన్న ఎక్కువ లేరు. పోరు తప్పక పోతే, మన ఆయుధాలే మనకు రక్షణ!”

అన్నాడు కేశవుడి ముసలితండ్రి.

కేశవుడూ, జయమల్లూ కూడా తమ నడుముకు వేలాడుతున్న కత్తులు తప్ప, సర్వం పోగొట్టుకున్నారు. ఒడ్డున నిలబడి తమ కేసి చూస్తున్న ఆటవికుల దగ్గిర బాణాలున్నట్టులేవు. అలాంటి పరిస్థితిలో తమను వాళ్ళు దూరాన్నుంచి ఏమీ చెయ్యలేరు.

జయమల్లూ, కేశవుడూ ఇలా ఆలోచిస్తూ కాళ్ళకు నేల తగలగానే, ఈతమాని, ఒడ్డు

‘చందమామ’