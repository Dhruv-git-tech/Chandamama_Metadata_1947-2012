అదృశ్యదేవత వరం పుణ్యాన క్షేమంగా ఇల్లు చేరాను,” అన్నాడు.

“అలాగ!” అంటూ భర్తగంగయ్యపక్కనే వున్న గౌరమ్మ తలవూపింది. పావు గంట తర్వాత రంగయ్యా, గంగయ్యా జమీందా రును చూసేందుకు కదలబోతున్నంతలో ఆమె, పెద్దగా అరిచి, పక్కనేవున్న నులక మంచం మీద వాలి, విలవిలలాడిపోతూ, భర్తతో, “నన్ను వెంటనే పట్నం వైద్యుడి దగ్గరకు తీసుకు వెళ్ళకపోతే, నీకు దక్కను,” అన్నది.

గంగయ్య కంగారుపడి పరుగున వెళ్ళి బాడుగ బండిని తీసుకువచ్చాడు. ఆయనా, రంగయ్యా కలిసి గౌరమ్మను బండిలో పడుకో బెట్టారు.

“నేను కూడా నీకు సాయంగావస్తాను, గంగయ్యా!” అన్నాడు రంగయ్య.

“వద్దన్నయ్యా! నువ్వు జమీందారుగారిని కలవాలిగదా,” అన్నది గౌరమ్మ ఆయాస పడుతూ.

తర్వాత, బండి అడవిని సమీపించగానే, గౌరమ్మ లేచి కూర్చున్నది. ఆమె బండివాడికి బాడుగయిచ్చి పంపేసింది.

ఇదంతా వింతగా చూస్తున్న గంగయ్య, ఆమెను, “ఇక్కడ దిగడం దేనికి? నీగుండె నొప్పి ఎలావుంది?” అని అడిగాడు.

“గుండెనొప్పీ లేదు, వల్లకాడూ లేదు! ఆ వెర్రిబాగుల రంగయ్య, అదృశ్యదేవతను పనికి మాలినవరం కోరాడు. అతగాడికి అంతే ప్రాప్తం మరి! చూస్తూండు, నేను మన జాతే