ఇప్పుడు పరిగెత్తడం రెండవ దయ్యం వంతయింది. సేవారామ్ లోలోపల నవ్వుకు న్నాడు. అయితే, చేతుల్లోని కత్తెరనూ, అద్దాన్నీ కదిలిస్తూనే ఉన్నాడు. మొదటి దయ్యం దీనంగా నిలబడుకుని, తన మిత్రుడు ఎప్పుడు వస్తాడా, చెట్టు మీదికి ఎప్పుడు వెళ్ళిపోదామా అని భయం భయంగా ఎదురుచూడ సాగింది.

రెండవ దయ్యం తెల్లవారు జామున వచ్చి, తనతో తెచ్చిన బంగారు నాణాల సంచీని సేవారామ్‌కు ఇచ్చింది. అతడు దానిని వెంటనే తన సంచీలో పెట్టుకుని, చేతిలోని కత్తెరను అదే వేగంతో కదిలిస్తూ, ‘‘ఇప్పుడి ప్పుడే తెల్లవారుతున్నది. నేను పట్నం వెళ్ళి

సాయంకాలం తిరిగి వస్తాను. మీరిద్దరూ బుద్ధిగా నడుచుకున్నట్టయితే, ఆ సంచీలోని ప్రాణులను వదిలి పెడతాను,” అన్నాడు. ఆ తరవాత కత్తెరను, అద్దాన్ని సంచీలో పెట్టుకుని బయలుదేరి తిన్నగా తన ఇల్లు చేరాడు. భార్య శివానీకి తన రెండు రోజుల అనుభవాలను వివరించాడు. అంతా విని, అమితాశ్చర్యం చెందిన అతడి భార్య, ‘‘నువ్వు ప్రపంచంలోకెల్లా చాలా ధైర్యవంతుడివి, తెలివైనవాడివి!’’ అని మెచ్చుకున్నది. ‘‘నీ నోటి నుంచి ఇలాంటి మాటలు వినాలనేనేను చాలా కాలంగా ఎదురు చూస్తు న్నాను,’’ అన్నాడు అప్పటికే పేదరికం నుంచి బయటపడిన సేవారామ్ ఎంతో సంతోషంగా.