కుర్రాళ్ళు! నా నౌకర్లు అయిదుగురినీ వట్టి చేతులతోనే చావ చితకకొట్టారు!” అంటూ నవ్వసాగాడు.

“మా కత్తులు మా కిచ్చి, నీ నౌకర్లూ నువ్వూ కూడా రండి, పోరాడదాం!” అంటూ కేశవుడు పులిలాగా గర్జించాడు.

స్థూలకాయుడు ఆ మాటలకు నవ్వుతూ, “కత్తులూ, బాణాలూ ఉపయోగిస్తే ఎవరో ఒకళ్ళు చావక తప్పదు. చాలా ధననష్టం!” అన్నాడు.

కేశవుడూ, జయమల్లూ ముఖముఖాలు చూసుకున్నారు. వాళ్ళకా క్షణంలోనే తాము ఎలాంటి దుర్మార్గుల చేత బందీ చేయబడ్డారో అర్థమైంది. వీళ్ళు మనుషుల్ని పట్టుకుని బానిసలుగా అమ్మే నరరూప రాక్షసులు! అందుకే తమను ఏమాత్రం గాయపరచ కుండా జాగ్రత్తగా పట్టుకున్నారు.

“మా అయ్య ఏమయినట్టు? అక్కడ అంతా నిశ్శబ్దంగా వున్నదే!” అన్నాడు కేశ వుడు ఆదుర్దాగా.

జయమల్లూ నిస్పృహగా తలాడిస్తూ, “మీ అయ్యా, ఆ కోయయువకులూ కూడా మన లాగే ఈ దుర్మార్గులికి దొరికిపోయి వుంటారు,” అన్నాడు.

చెట్ల ప్రాంతం నుంచి హాతాత్తుగా పెద్ద చావుకేక వినిపించింది. అందరూ అటుకేసి తలలు తిప్పారు. చూస్తూండగానే నలుగురు ఆటవికులు తమ అనుచరులిద్దరిని తలా, కాళ్ళూ పట్టుకుని మోసుకుంటూ అక్కడికి వచ్చారు. స్థూలకాయుడు వాళ్ళను చూస్తూనే పళ్ళుకొరికి, “రెండు చావులా? వీళ్ళ తోటి

వాళ్ళు, ఆ ముగ్గురూ ఏమయ్యారు?” అని ప్రశ్నించాడు.

“అయ్యా, వాళ్ళను గాయపరచకుండా పట్టుకుందామని ప్రయత్నిస్తే, ఆ దుర్మా ర్గులు తమ దగ్గిరవున్న కత్తుల్తో, ఈ ఇద్దర్నీ నరికారు, మరిద్దర్ని గాయపరిచారు. వాళ్ళు నది ఒడ్డునే పడి పారిపోతూంటే, మన వాళ్ళు తరుముతూ పరిగెత్తారు,” అని చెప్పాడు ఆటవికుల్లో ఒకడు.

స్థూలకాయుడు పట్టరాని కోపంతో గున్న ఏనుగులా నిలువెల్లా వణుకుతూ, “మన వాళ్ళు నలుగురు చస్తే, ఇద్దర్ని పట్టుకున్నా మన్న మాట! అంటే రెండు జీవాలు నష్టం! ఇలా అయితే వ్యాపారం సాగినట్టే భీ, శుంత ల్లారా!” అంటూ గంతులేశాడు.

అతడి అనుచరులు కాసేపు తలల వంచుకు వూరుకుని, తరవాత మెల్లిగా