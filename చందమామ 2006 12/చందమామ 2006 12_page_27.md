చెప్పాడు. ఆమెను ప్రసన్నం చేసుకోవడానికి ప్రత్యేకపూజలు జరిపిస్తున్నాను,” అన్నాడు శివదాసు.

జయంతుడు మరేం మాట్లాడలేదు.

“ఈ విషయం మన మిత్రులకు చెప్పకు. అసూయ పడగలరు,” అన్నాడు శివదాసు ఏదో రహస్యం చెబుతున్నట్టు.

మూడోరోజు రాత్రి జయంతుడు కులశేఖరిడి ఇంట గడిపాడు. ఆ రోజు రాత్రి గజ్జెల సవ్వడి మరింత దగ్గరగా వినిపించింది. కుల శేఖరుడు మేలుకొని ఉండడం గమనించిన జయంతుడు, “ఏదో గజ్జెల సవ్వడి వినిపిస్తు న్నది కదా?” అన్నాడు.

“అవును, కొద్ది రోజుల నుంచి నేనూ ఆ సవ్వడి వింటున్నాను. మా పెద్దలు చెప్పిన దాన్ని బట్టి, మా పెరట్లో లంకెబిందెలున్నాయి.

అవి బయట పడడానికి ఆరాట పడుతూ చేసే శబ్దమే అది. రహస్యంగా పెరడంతా తవ్విస్తు న్నాను. అయినా నిధి మాత్రం దొరకడం లేదు. ఈ విషయం వేరెవ్వరివద్దా అనకు,” అన్నాడు కులశేఖరుడు.

ఈ ముగ్గురు మిత్రులు చెప్పేకారణాలు కాకుండా గజ్జెలసవ్వడికి అసలు కారణం మరేదో ఉంటుందని జయంతుడు ఆలోచిస్తూ పడుకున్నాడు.

నాలుగోరోజు మనోహరుడి ఇంట్లో గడిపి నప్పుడు, ఆ రాత్రి జయంతుడికి గజ్జెలసవ్వడి మరింత దగ్గరలో వినిపించింది. ఆ సవ్వడి వినగానే, మనోహరుడు లేచి పక్కగదిలోకి వెళ్ళడం జయంతుడు గమనించాడు. కొంత సేపటికి ఆ సవ్వడి ఆగిపోయింది. మనోహరుడు వచ్చి మంచం మీద పడుకున్నాడు.