గంగయ్య, భార్య ఆనందానికి అడ్డు
పడుతూ, “కళ్ళు మూసి తెరిచేలోపల ఇంటి
ముందుండాలి అని పనికిమాలినవరం కోరి,
దేవత ఇచ్చిన వరాన్ని వృథా చేశావేమో అన్న
అనుమానం, నాక్కలుగుతున్నది. ఇకపై నీ
మనసులో అనుకున్నవేవీ జరక్కపోవచ్చు!”
అన్నాడు దిగులుగా.

భర్త చెప్పిన దాంట్లో ఏదో వాస్తవంవున్న
దనుకున్న గౌరమ్మ, 'నిజంగానే ఇకవరం పని
చేయదేమో! అనుకున్నవి జరగవేమో!' అని
మనసులో ఆందోళన పడుతూ, పైకి మాత్రం
బింకంగా, "చూడు, నా వర మహిమ! మన
పెంకుటిల్లు పెద్ద భవంతి అయిపోవాలి,"
అని మనసులో ఒకటికి రెండు సార్లు అనుకు
న్నది. ఐతే, పెంకుటిల్లు, పెంకుటిల్లుగానే
వుండి పోయింది. భవంతిగా మారలేదు!
దాంతో అందరికీ గౌరమ్మ చేసిన పొరబాటు
తెలిసిపోయింది.

మరునాడు రంగయ్య సామానులు సర్దు
కుంటూ మిత్రుడితో, “గంగయ్యా, రేపే మా
ప్రయాణం,” అన్నాడు.

‘వెళ్ళిరండి రంగయ్యా. నిన్న రాత్రి నీతో
వచ్చి జమీందారును కలుసుకుని ఉంటే,
ఇప్పడు నేను కూడా నీతో పాటు బయలుదేరే
వాణ్ణి. అయినా, నేను ఇక్కడే అవస్థలు పడా
లని ఉన్నది. ఎవరికెంత ప్రాప్తమో ఎవరూ
చెప్పలేరు కదా!’’ అన్నాడు గంగయ్య.

“ఎందుకలా బాధపడతావు గంగయ్యా.
నేను వెళ్ళి ఉద్యోగంలో చేరాక, పట్నంలో
నీకొక కిరాణా దుకాణం ఏర్పాటు చేస్తాను.
వ్యాపారం చేసుకోవచ్చు. మన ఆడవాళ్ళిద్దరూ
ఇన్నాళ్ళిక్కడ అక్కాచెల్లెళ్ళలా ఉన్నారు కదా,
మీరూ మాతో రండి,” అన్నాడు రంగయ్య.

ఆ మాట వింటూ అక్కడికి వచ్చిన గౌరమ్మ,
“అత్యాశకు పోయి వచ్చిన అవకాశం జార
విడుచుకున్నాను. అదృష్టంలో మిమ్మల్ని
మించి పోవాలనుకున్న నాకు, అదృశ్యదేవత
మంచి గుణపాఠం నేర్పింది. నీ మేలు ఈ
జన్మకు మరిచిపోము అన్నయ్యా,” అన్నది.

రంగయ్య మిత్రుడి చేతిని ఆప్యాయంగా
పట్టుకున్నాడు. గంగయ్యా, గౌరమ్మలు
రంగయ్య కేసి కృతజ్ఞతగా చూశారు.

చందమామ

11

డిసెంబర్ 2006