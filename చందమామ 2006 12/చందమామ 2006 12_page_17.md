పోయిన ఇద్దరు శుంతలూ ఏమయినట్టు?’’
అంటూ స్థూలకాయుడు తన నౌకర్ల మీద
విరుచుకుపడ్డాడు.

చీకటిపడిన కొద్దిసేపటికి ఏడుపులూ,
మూలుగులతో స్థూలకాయుడి నౌకర్లు పది
మంది గుడారాల దగ్గిరకు వచ్చారు. వాళ్ళు
చావుబతుకుల మధ్యవున్న తమ అనుచరు
లిద్దర్ని మోసుకువచ్చారు.

వాళ్ళు రావటం చూస్తూనేస్థాలకాయుడు
పెద్ద కొరడా ఒకటి తీసుకుని, రొప్పతూ,
కేకలు పెడుతూ వాళ్ళను సమీపించి, “ఆ
ముగ్గురెక్కడ? ఈ ఇద్దరూ ఎందుగ్గాయ
పడ్డారు? వెళ్ళిన వాళ్ళంతా తిరిగి వచ్చినట్టు
లేదే!” అంటూ కొరడాతో వాళ్ళను బాదాడు.

ఆ దెబ్బలకు నౌకర్లు లబోదిబోమని,
“అయ్యా, ఆ ముగ్గురూ మాలో మరొకణ్ణి
చంపి, అరణ్యంలోకి పారిపోయారు. ఆ
ముసలివాడు మనిషి కాదు; మనిషిరూపం
ఎత్తిన రాక్షసుడు. వాడి కత్తి సామూ.... వాడి
ధాటీ...” అంటూ పెద్దగా బావురుమన్నారు.

“మీ చచ్చు వెధవలంతా చేరి నన్ను
ముంచారు! రెండు జమా, ఆరు ఖర్చూ.

ఇలా అయితే ఇక వ్యాపారం సాగినట్టే.
ఇప్పుడా ఇద్దరికీ నూటపాతిక బంగారు కాసు
లొస్తే తప్ప, అసలు గిట్టుబాటు కాదు,”
అంటూ స్థూలకాయుడు కొరడా గాలిలో
తిప్పుతూ కుప్పిగంతులు వేయసాగాడు.

ఆ రాత్రి కేశవుడికీ, జయమల్లుకూ నిద్ర
పట్టలేదు. కొయ్యదుంగలో బిగించి వున్న
కాళ్ళు రెండూ చచ్చు పడిపోయినట్టుగా
వున్నవి. చుట్టూవున్న అడవిలో పులుల
గాండ్రింపులూ, సింహగర్జనలూ వాళ్ళకు
హడలు పుట్టించినై. తను బానిస వ్యాపారి
చేతిలో చిక్కిపోయాననే దిగులులో కూడా,
కేశవుడికి తన తండ్రి అరణ్యంలో ఎక్కడో
సురక్షితంగా వున్నాడనే సంగతి లోపల
ఆనందం కలిగించింది.

తెల్లవారుతూనే స్థూలకాయుడు ఇద్దరు
వ్యక్తుల్ని వెంట పెట్టుకుని కేశవుడూ, జయ
మల్లూ వున్న చోటుకు వచ్చాడు. అతడి
వెంటవున్న వ్యక్తులిద్దరూ విలువయిన మంచి
పట్టువస్తాలు ధరించి, చెవులకు పెద్దపెద్ద
పోగులతో, జరీకండువాలతో, గొప్ప వర్తకుల్లా
వున్నారు.
-(ఇంకావుంది)