“అయ్యా, ఆ గాయపడ్డ ఇద్దర్ని కూడా మోసుకు పోవాలిగదా, వీళ్ళను కాస్త తోడ రమ్మనమనండి,” అంటూ కేశవుణ్ణీ, జయ మల్లునూ పట్టుకున్న వాళ్ళకేసి చూశారు.

ఈ మాటల్లో స్థూలకాయుడు గూటాంలా ఎగిరిపడి, నిప్పులు చెరిగే కళ్ళతే, తమ నౌకర్ల కేసి చూస్తూ, “మీరు చేసిన వెధవ పనికి, మరికొందరు తోడుకూడా కావాలా? ఆ గాయ పడ్డ పిరికికుంకలు, గుడారాం దగ్గిరికి నడిచి రాలేరా?” అని కేకలు పెట్టాడు.

“వాళ్ళు బాగా గాయపడ్డారు. ఒకడి గొంతులో కత్తి దెబ్బ తగిలింది, రెండోవాడికి డొక్కల్లో కత్తిపోటు పడింది. ఇప్పుడో ఇంకా సేపటికో అంటున్నారు...”

నౌకరు మాట పూర్తిచేయక ముందే స్థూల కాయుడు కీచుగొంతుతో పెద్దగా అరిచి, “చచ్చినవాళ్ళనూ, చావు బతుకుల్లో వున్న

వాళ్ళనూ పోషించటానికా నేను వ్యాపారం చేస్తున్నది? ఈ శవాలనూ, ఆ గాయపడ్డ వాళ్ళిద్దర్నీ నదిలోకి విసిరేసి, వేగిరం రండి. ఈ నెత్తురు వాసనకు ఇక్కడికి సింహాల మంద వచ్చినా రావొచ్చు,” అన్నాడు.

“ఛీ, నువ్వు మనిషివి కావు, నరరూప రాక్షసుడివి! ప్రాణాలతో వున్న వాళ్ళను నీటి లోకి తోయించుతావా?” అంటూ కేశవుడు బిగ్గరగా కేకపెట్టి, తన చేతి కట్లను తెంచుకు నేందుకు ప్రయత్నించాడు.

కేశవుడి ఛీత్కారం వింటూనే స్థూలకా యుడు చిరునవ్వు నవ్వి, “కొన ఊపిరితో కొట్టుమిట్టాడుతూండేవాడు, నేల మీద చస్తేనేం, నీటిలో చస్తేనేం? పైగా నెత్తురు చూశానో నా హృదయం తల్లడిల్లిపోతుంది. నాది చాలా మెత్తని మనసు. మీకు ఒక్క దెబ్బ తగలకుండా, చిన్నగాయం కాకుండా ఎంత జాగ్రత్తగా పట్టుకున్నానో చూశారు గదా?” అన్నాడు.

ఆ నరరూపరాక్షసుడి మాటలకు ఏమని జవాబు చెప్పాలో కేశవుడికీ, జయమల్లుకూ అంతుపట్టలేదు. తమకేనాడైనా అవకాశం దొరికితే, వాణ్ణి నిలువునా చంపాలని వాళ్ళు నిశ్చయించుకున్నారు. స్థూలకాయుడు తన నౌకర్లను హెచ్చరించి బయలుదేరాడు. ఒక గంట కాలం అడవిలో నడిచిన తరవాత అందరూ, పెద్దపెద్దగుడారాలున్న ఒకచోటుకు చేరారు.

“వీళ్ళిద్దర్నీ దుంగకు బిగించండి. ఆ తరవాత మీలో ఇద్దరు బయలుదేరి వెళ్ళి, ఆ పారిపోయిన ముగ్గురూ ఏమయ్యారో, వాళ్ళ