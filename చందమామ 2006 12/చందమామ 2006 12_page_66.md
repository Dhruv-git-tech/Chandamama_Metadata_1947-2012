వంట గ్యాస్‌ను
పొదుపుచేయడం ఎలా?

బృంద చిక్కులో పడింది. వాళ్ళింట్లోని సిలిం
డర్‌లో గ్యాస్ అయిపోవచ్చింది. రిఫిల్స్ కొరత వల్ల ఇంకో
వారం వరకు సిలిండర్ సరఫరా ఉండదని ఏజెన్సీవాళ్ళు
చెప్పేశారు. ఇంట్లో పిల్లలకూ, భర్తకూ అత్తమామలకూ
వంటచేయడానికి ఇప్పటికే నానా అవస్థ పడుతున్నది.
ఇప్పుడనగా ఊరి నుంచి మేనమామ, మేనత్తలు దిగారు.
బృంద పడే ఇబ్బందిని చూసి, “దిగులు పడకు బృందా,
వంటపనులు నేను చూసుకుంటాను,” అన్నది మేనత్త.

ఆ క్షణం నుంచి వంటగదిలో వంటపనులన్నీ అత్తయ్యే
చూసుకోసాగింది. ఆరోజు ప్రశాంతంగా గడిచిపోయింది. మరునాడు అత్తయ్య గ్యాస్ అయి
పోయిందని చెప్పగలదని బృంద ఎదురు చూసింది. అయితే, అలాంటిదేమీ జరగలేదు. బృంద
అదెలా సాధ్యమయిందని అత్తయ్యను అడిగింది. “గ్యాస్‌ను పొదుపు చేయడానికి చేయవలసి
నవన్నీ చేశాను బృందా. నువ్వు నిర్లక్ష్యంచేసిన కొన్ని విషయాలను నేను పాటించాను. నీ కుటుంబ
అవసరాలకు అనుగుణంగా నువ్వు రకరకాల వంటకాలకోసం నాలుగయిదు సార్లు వండడం
చూశాను. దాన్ని మళ్ళీ వేడిచేస్తున్నావు. దానికితోడు వంటగదిలో లభించే పాత్రలను నువ్వు
సరిగ్గా ఉపయోగించుకోవడం లేదు. నేను అక్కడున్న పెద్ద కుక్కర్‌ను ఉపయోగించి, అన్నం,
పప్పు, కూరగాయలు అన్నీ ఒకేసారి ఉడికించి, హాట్ బాక్సస్‌లో పెట్టి, అవసరమైనప్పుడు
వడ్డించాను. అందువల్ల మళ్ళీ మళ్ళీ వేడిచేయవలసిన అవసరం లేదు. ఇలా చేయడం వల్ల
వంటగ్యాస్ బాగా ఆదా అవుతుంది,” అన్నది అత్తయ్య.

“అలాగా! ఈ చిన్న విషయాలు కూడా నాకు ఇన్నాళ్ళు తెలియకుండా పోయాయి! ఇకపై వంట ఒక్కసారిగానే చేసేసి, అందరూ కలిసి కూర్చుని తినేలా చూస్తాను,” అన్నది బృంద సంతోషంగా.

If you don't save Gas,
you won't be able to enjoy
anything.

Ask Mumy to cook food in pressure cooker, take wide & shallow
containers for cooking and use small burner to save gas.

Petroleum Conservation Research Association
Sanrakshan Bhawan, 10, Bhikaji Cama Place, New Delhi 110066.

Write a slogan on Gas Conservation and Win Prizes.