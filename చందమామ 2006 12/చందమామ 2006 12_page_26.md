“అదేకాదు. భయం పెరిగింది,” అన్నాడు మహేంద్రుడు విచారంగా. “ఎందుకు?” అని అడిగాడు జయంతుడు.

“అదొక పెద్ద కథ. ఇప్పుడది చెప్పి నీ నిద్ర చెడగొట్టడం నాక్షిం లేదు. పడుకో,” అన్నాడు మహేంద్రుడు.

జయంతుడు ఆపై మరేం మాట్లాడకుండా నిద్రకు ఉపక్రమించాడు.

అర్ధరాత్రి సమయంలో జయంతుడికి మెలకువ వచ్చింది. అప్పుడతనికి లీలగా గజ్జెల సవ్వడి వినిపించింది. పక్కకు తిరిగి చూస్తే, మహేంద్రుడు నిండా దుప్పటి కప్పకుని భయంతో వణుకుతూ కనిపించాడు. కొంతసేపయ్యాక గజ్జెల సవ్వడి వినరాలేదు.

తెల్లవారిన తరవాత జయంతుడు, మహేంద్రుడితో తాను రాత్రి విన్న గజ్జెల సవ్వడి గురించి చెప్పాడు.

“నీకూ వినిపించిందన్న మాట. ఏం చెప్పమంటావు? నెలరోజుల నుంచి ఈ కామినీ పిశాచం ఇటు తిరుగుతున్నది. ఇల్లు ఖాళీ చేద్దామంటే సొంత ఇల్లయి కూర్చుంది. ఆ పిశాచం బారిన పడకుండా ఉండడానికి భూతవైద్యులకూ, తాయెత్తులకూ చాలా ఖర్చు పెట్టాను,” అని వాపోయాడు మహేంద్రుడు.

“ఈ రోజుల్లో దయ్యాలు, పిశాచాలు ఏమిటి?” అన్నాడు జయంతుడు.

“అలా తీసి పారెయ్యకు. ఆ గజ్జెల సవ్వడి వినిపించడం మొదలైనప్పటి నుంచి మా ఇంట్లో అరిష్టాలు మొదలయ్యాయి,” అన్నాడు మహేంద్రుడు.

“మరి, ఈ విషయం మన స్నేహితులతో చర్చించలేకపోయావా?” అని అడిగాడు జయంతుడు.

“పిరికివాడినని గేలిచేస్తారని భయపడి చెప్పలేదు,” అన్నాడు మహేంద్రుడు.

రెండో రోజు జయంతుడు శివదాసు ఇంట్లో బసచేశాడు. ఆ రాత్రి కూడా అతనికి గజ్జెల సవ్వడి వినిపించింది. క్రితం రాత్రి లీలగా వినిపించిన సవ్వడి, ఈ రాత్రి మరింత స్పష్టంగా వినిపించింది.

మరుసటి రోజు జయంతుడు ఆ విషయం శివదాసు వద్ద ప్రస్తావించినప్పుడు, “పెద్దగా మాట్లాడకు. ఆ గజ్జెల సవ్వడి గురించి గుడి పూజారి దగ్గర చెప్పాను. ఆ గజ్జెల సవ్వడి మహాలక్ష్మిదనీ, ఆమె మా ఇంట్లోకి రావాలా, వద్దా అని తటపటాయిస్తున్నదనీ, పూజారి