వెంటబడ్డవాళ్ళేమయ్యారో తెలుసుకురండి,”
అన్నాడు స్థూలకాయుడు. కేశవుణ్ణీ, జయ
మల్లునూ నౌకర్లు ఒక పొడవాటి దుంగకు
వున్న కంతల్లో కాళ్ళు పెట్టించి, దానికి అటూ
ఇటూవున్న రంధ్రాల్లో కొయ్యమేకులు
దిగకొట్టారు. వాళ్ళిద్దరి కంఠాలకూ ఇనప
పట్టెడలు బిగించి, వాటిని కలుపుతూ ఒక
గొలుసుకట్టారు. వాళ్ళిద్దరి పక్కనా మరి
కొందరు ఇలాంటివాళ్ళే వున్నారు.

“మనం ఎంత చిక్కులో పడ్డాం! మన బతుకు పశువుల కంటె హీనం అయి పోయిందే, కేశవా!” అన్నాడు జయమల్లు ఎక్కడలేని దిగులుతో.

“అధైర్యపడకు మల్లూ! మనం పారి పోయేందుకు అవకాశం చిక్కకపోదు. నా

ఆదుర్దా అల్లా, మా అయ్య ఏమయ్యాడ
నేదే!” అన్నాడు కేశవుడు.

ఆ పగలంతా గడిచి చీకటిపడే లోపల
స్థూలకాయుడు; కేశవుడూ, జయమల్లూ
వున్న చోటుకు నాలుగైదుసార్లు వచ్చాడు.
వాళ్ళ యోగక్షేమాలను గురించి కన్న తండ్రి
కన్న ఎక్కువగా విచారించాడు. తన నౌకర్ల
చేత మంచి ఆహారం పెట్టించాడు.

“వీళ్ళిద్దర్నీ మన కన్నబిడ్డల్లాగా చూసుకో వాలి. వీళ్ళు ఆరుగురు మనుషుల పెట్టు. ఆ చచ్చిన నలుగురి ధరా, వీళ్ళధరా... ఎంత లేదన్నా నూరు బంగారుకాసులు ముట్టితే తప్ప నాక్కలిగిన నష్టం పూడదు. ఇంతకీ, ఆ పారిపోయిన ముగ్గురు దుర్మార్గులూ, వాళ్ళ వెంటబడిన చవటలూ, వాళ్ళందర్నీ వెతక