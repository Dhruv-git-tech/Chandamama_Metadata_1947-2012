వ్యవస్థాపకులు
బి. నాగిరెడ్డి - చక్రపాణి

# పరిసరాల పరిశుభ్రతే తక్కణ కర్తవ్యం

మొదట చికున్‌గున్యా, ఇప్పుడేమో డెంగ్యూ మన ప్రజలను గడగడలాడిస్తున్నాయి. గతమే మాసం నుంచి దాదాపు ఆరు నెలలుగా ఎక్కడ చూసినా ఈ వ్యాధులే చర్చలకు కేంద్ర బిందువులుగా మారాయి.

అఫ్రికాలో వంకరగా ఉన్న చెట్టు పేరు మీదుగా చికున్‌గున్యా అనే పేరు వచ్చిందని చెబుతారు. ఈ వ్యాధి బాధితులు కొన్నాళ్ళ పాటు కీళ్ళనొప్పలతో తిన్నగా నడవలేని బాధలకు లోనవుతారు. డెంగ్యూను వైరస్ ద్వారా ప్రబలే వ్యాధిగా నిర్థారించారు. ఈ రెండు వ్యాధులకు కూడా దోమకాటే కారణమని పరిశోధనల ద్వారా తెలియవచ్చింది. అందువల్ల ఈ జ్వరాలు రాకుండా జాగ్రత్త పడాలంటే దోమలను నిర్మూలించడమే ఏకైక మార్గం!

దోమలు ఎక్కువ కావడానికి ప్రధాన కారకులు ఎవరు? మనమే. ఎటు చూసినా చెత్తా చెదారం పేరుకుపోయేలా చేయడం; పరిసరాలలో నీళ్ళు నిలవడాన్ని పట్టించుకోకపోవడం- ఈ రెండే దోమలు పెరగడానికి ముఖ్యమైన కారణాలని అందరికీ తెలిసినదే.

అందువల్ల పరిసరాల పరిశుభ్రతకు ప్రజలూ, ప్రభుత్వమూ కలిసికట్టుగా యుద్ధ ప్రాతిపదికలో పనిచేయాలి. ప్రభుత్వం అంటే ఏమిటి? మనం ఎన్నుకున్న ప్రతినిధులు నడిపేదే కదా? అందువల్ల మన మందరం కూడా మన బాధ్యతలను గురైరిగి నడుచుకోవాలి. పరిసరాలను పరిశుభ్రంగా ఉంచుకోవాలి. శుభ్రత అన్నది మన స్వభావానికి ప్రతిబింబం మాత్రమే కాదు; ప్రజారోగ్యానికి మూలాధారం అన్న సత్యం గుర్తుంచుకుని అప్రమత్తతతో కార్యాచరణకు పూనుకోవాలి.

సంపాదకుడు : విశ్వం

Visit us at : http://www.chandamama.org