# అన్నదానఫలం

భుద్రగిరిలో రాజప్రతినిధిగా ఉలూకభట్టు రాగానే, కుశలుడు అనే చిన్న ఉద్యోగి తన ఇంట్లో ఒక కొత్త నియమం ప్రవేశపెట్టాడు. ప్రతిపూట ఒక అతిథికి సుష్టుగా భోజనం పెట్టి, ఆ అతిథి విశ్రాంతి తీసుకుని, లేచి వెళ్ళిపోయేదాకా ఇంట్లో ఎవరూ పచ్చి మంచినీరయినా ముట్టుకోరాడు.

కుశలుడు ఆకస్మాత్తుగా మంచానపడి, తాను ఇంక బతకనని అనుమానంతో తన కొడుకును పిలిచి, “నేను పోయినా, నువు మాత్రం ఉలూకభట్టు రాజప్రతినిధిగా ఉన్నంత కాలమూ ముందు అతిథికి పెట్టాలన్న నియమాన్ని తప్పవద్దు,” అన్నాడు.

“ఈ నియమం మానేస్తే నేం? శక్తికి మించిన ఈ అన్నదానం వల్ల ఏం ఫలం?” అని కొడుకు అడిగాడు.

“ఈ ఉలూకభట్టు వట్టి చవట! లంచగొండి! స్వార్థపరులతోనూ, అవినీతి పరులతోనూ లాలూచిపడ్డాడు. ప్రతి వస్తువులోనూ కల్తే! అడిగే నాథుడు లేడు. విషాహారం తిని జనం చావటం గురించి అప్పుడప్పుడూ వింటూనే ఉన్నాం గదా! అందుకే ఈ అన్నదానం! మన జాగ్రత్తలో మనం ఉండటం మంచిది,” అన్నాడు కుశలుడు.

—కలువకొలను నదానంద