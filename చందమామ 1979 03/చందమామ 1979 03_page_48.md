“నా జోస్యం తప్పదు!” అన్నాడు మురళి. అతను అంతటితో పోనివ్వక, రోజూ రామణయ్యను కలునుకుని, అతనికి ధనలాభం కలిగినదీ, లేనిదీ విచారించి వస్తూండేవాడు.

ఇలా రెండు నెలలూ గడిచాయిగాని, రమణయ్యకు ధనలాభం కలగలేదు. తన దగ్గిరికి వచ్చిన మురళితో రమణయ్య, “ఏం జోస్యంరా నీదీ? ఒక్క దమ్మిడి కూడా లాభం రాలేదు,” అన్నాడు.

“అలా గనకు, పెదనాన్నా. ఇవేళే గదా రెండు నెలల గడువు పూర్తి అవుతున్నది. నేను రోజులు లెక్కపెడుతూనే ఉన్నాను. ఆరునూరయేదిగాక, నా జోస్యాన్ని తప్పు కానియ్యను. ఇవాళ్

నేనే నీకు వంద రూపాయలిస్తున్నాను,” అన్నాడు మురళి.

రమణయ్య నిర్మోహమాటంగా మురళి ఇచ్చిన డబ్బు తీసుకుని, “జ్యోతిషుక్కడంటే నీలా ఉండాలి రా! పాపం, ఆ కనకయ్య జ్యోతిషుక్కడి కోసం వెతుకు తున్నాడు. నువు వెళ్లి కనపడకూడదూ?” అన్నాడు.

తన జ్యోతిషజ్ఞానం ప్రదర్శించటానికి మంచి అవకాశం మరొకటి వచ్చిందిగదా అని, మురళి ఉత్సాహంగా కనకయ్య ఇంటికి వెళ్ళాడు. కనకయ్య మురళికి తన కూతురి జాతకం చూపించి, “ఈ జాతకురాలికి పెళ్లి ఎప్పుడవుతుందో చెప్పు, బాబూ,” అన్నాడు.