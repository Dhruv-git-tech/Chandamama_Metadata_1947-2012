# విందు

పైడయ్య మహాలోభి. అయితే అతన్ని వేళాకోళం చెయ్యటానికి ఎవరో, అతను విందు చెయ్య బోతున్నాడని పుకారు లేపారు. కాని పైడయ్య సంగతి అందరికీ తెలుసు గనక ఎవరూ నమ్మలేదు.

రంగడు అనేవాడు ఈ విందు నిజమో, అబద్ధమో తెల్చుకుందామని, పైడయ్య ఇంటికి వెళ్ళి, పైడయ్య సౌకరును, “ఏమయ్యా, మీ యజమాని ఊళ్లోవాళ్ళకు విందు చేస్తున్నాడన్నారు, నిజమేనా ?” అని అడిగాడు.

దానికి సౌకరు, “మా యజమాని విందు ఇచ్చేమాట నిజమేగాని, ఇంతలో కాదు. ప్రళయం నాడు తప్పక విందు ఇస్తారు,” అన్నాడు.

అప్పుడే ఇంట్లో నుండి బయటికి వచ్చిన పైడయ్య ఈ మాటలు విని, “ఆ విందు ఎప్పుడిచ్చేదీ నిర్ణయించటానికి ఇప్పుడే ఏం తొందర వచ్చిందిరా?” అని సౌకరు మీద కనురుకున్నాడు.

—ఫఠి