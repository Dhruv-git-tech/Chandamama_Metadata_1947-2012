విచక్షణ

విజయవర్మ అనే సామంతరాజు వద్ద ఒక వజ్రపుఉంగరం ఉండేది. అది ధరించిన వారికి ప్రాణభయం ఉండదని ప్రతీతి. అందుచేత దేశాన్ని ఏలేరాజు విజయవర్మను పలిపించి, అతని వజ్రపుఉంగరాన్ని తనకు ఏ ధరకైనా నరే అమ్మమన్నాడు. విజయవర్మ దాన్ని అమ్మ నిరాకరిస్తూ, “మహారాజా, ప్రాణం కన్న డబ్బుఎక్కువా? నాలో ప్రాణం ఉండగా నేను దీన్ని ఎవరికి ఇయ్యను,” అన్నాడు.

రాజు విజయవర్మను పంపేసి మంత్రితో, విజయవర్మను చంపించి, ఆ వజ్రపుఉంగరాన్ని తెప్పించ మన్నాడు. అది మంచిపని కాదని మంత్రి రాజుకు హితవు చెప్పాడు. మంత్రి చెయ్యని పనిని రాజు సేనాపతికి అప్ప జెప్పాడు. సేనాపతి కొంత సేనతో వెళ్ళి విజయవర్మను చంపి వజ్రపుఉంగరం తెచ్చాడు. రాజు మంత్రిని పలిచి, తన సేనాపతి విజయవర్మను చంపి వజ్రపుఉంగరం తెచ్చినందుకు నన్మానం ఏర్పాటు చెయ్యమని హెచ్చరించాడు.

“మహారాజా, ఆ ఉంగరంలో నిజంగా మహిమ ఉంటే మన సేనాపతి విజయవర్మను ఎలా చంపగలిగాడు? విజయవర్మను హత్యచేసి వచ్చినందుకు సేనాపతికి నన్మానమా?” అని అడిగాడు మంత్రి.

రాజు తెల్లమొహం వేశాడు.

—కోలార్ కృష్ణఅయ్యర్