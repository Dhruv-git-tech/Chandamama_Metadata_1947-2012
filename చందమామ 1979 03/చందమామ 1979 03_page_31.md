# విశ్వామిత్తుడు

గాధి అనే రాజుకు సత్యవతి అనే కూతురు ఉండేది. కొడుకులు లేరు. సత్యవతిని ఋచీకుడు అనే తపశ్శాలి పెళ్ళాడాడు. తనకూ, తనతోబాటు తన తల్లికీ కొడుకు కలగాలని సత్యవతి ఋచీకుణ్ణి కోరింది.

“నువు ముడిచెట్టు మానును కొగలించుకో. నీ తల్లిని రావిచెట్టు మానును కొగలించుకోమను,” అని చెప్పి సత్యవతికీ, ఆమె తల్లికీ వేరు వేరుగా హవ్యాలు ఇచ్చాడు ఋచీకుడు. అయితే వారు ఒకరి హవ్యాన్ని మరొకరు తిన్నారు. ఆ కారణంగా క్షత్రియ స్వభావంతో పుట్టవలసిన గాధి కొడుకు బ్రాహ్మణ స్వభావంతో పుట్టాడు. అతనే విశ్వామిత్తుడు.

విశ్వామిత్తుడు క్షత్రియుడిలాగే పెరిగి, కృశాశ్వుడు అనే అయన, వద్ద అస్త్రవిద్య నేర్చి, గాధి అనంతరం తాను రాజయాడు.

ఒకసారి, విశ్వామిత్తుడు వేటకు వెళ్లి, బడలికతో వసిష్ఠుడి ఆశ్రమం చేరాడు. వసిష్ఠుడు తన హోమధేనువు సహాయంతో విశ్వామిత్తుడికీ, అతని పరివారానీ చక్కని విందు చేశాడు.

అది చూసి విశ్వామిత్తుడు వసిష్ఠుడితో, “కావాలంటే నీకు లక్ష గోవు లిస్తాను. నాకు నీ హోమధేనువును ఇయి్య,” అని అడిగాడు.

అందుకు వసిష్ఠుడు ఒప్పుకోలేదు.

విశ్వామిత్తుడు హోమధేనువును బలాత్కారంగా తీసుకు పోవటానికి యత్నించాడు. అయితే వసిష్ఠుడితప్పశ్శక్తి చేత ఆ ధేనువునుంచి అసంఖ్యాకంగా సైనికులు పుట్టి, విశ్వామిత్తుడి పరివారాన్ని పారదోలారు.

అది లగాయతు విశ్వామిత్తుడికి వసిష్ఠుడిపైన పగా, ఈర్ష్యా కలిగాయి.