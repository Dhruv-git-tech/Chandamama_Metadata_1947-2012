వసిష్ఠుడి శక్తికి తపస్సె మూలకారణమని గ్రహించి, విశ్వామిత్రుడు రాజ్యాన్ని వదిలేసి, తపస్సు ప్రారంభించాడు.

విశ్వామిత్రుడి తపస్సు భంగం చెయ్య టానికి ఇంద్రుడు మేనకను పంపాడు. విశ్వామిత్రుడు మేనక మోహంలోపడి, తపస్సుమాని, ఆమెతో సంసారం ప్రారంభించి, ఆమెకు శకుంతల అనే కుమార్తెను కూడా కన్నాడు. తరవాత ఆయన తన పొరపాటు గ్రహించి తిరిగి తపస్సు చేయ నారంభించాడు. కాని ఎంత తపస్సు చేసినా విశ్వామిత్రుడికి కోపంపోలేదు.

విశ్వామిత్రుడికీ, వసిష్ఠుడికీ పడక పోవటం మూలాన ఒక వింత సంఘటన జరిగింది. సత్యప్రతు డనే పేరు కూడా గల త్రిశంకు డనే సూర్యవంశపురాజు బొందితో స్వర్గానికి వెళ్ళాలన్న కోరిక కలిగి, అందుకు వీలు కలిగించే యజ్ఞం ఏదైనా తన చేత చేయించమని వసిష్ఠుణ్ణి అడిగాడు. అది సాధ్యమయేపనికాదని వసిష్ఠుడు చెప్పాడు. తన కోరిక తీర్చ

నందుకు త్రిశంకుడు వసిష్ఠుణ్ణి, అతని కొడుకులనూ నిందించాడు. వాళ్లు ఇతన్ని చండాలుడు కమ్మని శపించారు.

తరవాత త్రిశంకుడు తనను బొందితో స్వర్గానికి పంపమని విశ్వామిత్రుణ్ణి కోరితే ఆయన ఒప్పుకున్నాడు. ఆయన ఒక యాగం చేసి, తన తపశ్శక్తినంతా ధార పోసి, త్రిశంకుణ్ణి స్వర్గానికి పంపాడు. కాని ఇంద్రుడు త్రిశంకుణ్ణి స్వర్గానికి రానీయక, తిరిగి భూమికేసి తో సేశాడు. కిందపడిపోతున్న త్రిశంకుడి కోసం మధ్య దారిలో విశ్వామిత్రుడు ఒక స్వర్గాన్ని ప్రతిసృష్టి చేశాడు. అదే త్రిశంకు స్వర్గం.

తాను కూడా వసిష్ఠుడిలాగే బ్రహ్మర్షి అని పించు కోవాలని, విశ్వామిత్రుడు ఘోర తపస్సు చేశాడు. దాన్ని భగ్నం చేయాలని ఇంద్రుడు ఈసారి రంభను పంపాడు. ఒకసారి మేనక మూలంగా తపోభంగం పొంది ఉన్న విశ్వామిత్రుడు ఈసారి రంభకు లొంగక, ఆమెను రాయి కమ్మని శపించాడు.