కంటే గ్రామస్థులలో చాలామందికి కాలూ గోహత్య చెయ్యలేదన్న నమ్మకం కుదిరి పోయింది.

అది యదు చేసిన పనే అయి ఉంటుందని గ్రామస్థులు నమ్మటానికి ఎంతోకాలం పట్టలేదు. మర్నాడు అతని కోసం పోలీసులు వచ్చారు. అతను బస్తీలో చేసిన అనేక నేరాలు బయటికి వచ్చాయి. అవి రుజువు కాగానే పోలీసులు ఆచూకీపట్టి, అతన్ని పట్టుకుపోయారు.

ఇదంతా జరిగినప్పుడు జమీందారు తీర్థయాత్రలకు పోయి ఉన్నాడు. అయన తిరిగి వచ్చి సంగతి అంతా విని, తాను హరిజనుల కోసం ఇంకా మంచి ఏర్పాట్లు చేయనందుకు పశ్చాత్తాపపడి, గ్రామ సౌకర్యాలన్నీ వారికి కూడా అందు బాటులో ఉండేటట్టూ, వారికి కూడా ఆలయంలో ప్రవేశం ఉండేటట్టూ ఏర్పాటు చేశాడు.

తరవాత అయన రుద్రదేవుడితో, 'కాలూను రక్తించి ఘనకార్యమే చేశావు

గాని, అందులోకి మహాకాళిని ఎలా ఇరికించగలిగావు?'' అని నవ్వుతూ అడిగాడు.

"అందుకు చిన్న మోసం చేశాను, చెప్పొద్దూ! నేను నల్లటి చొక్కాక్కెతొడు క్కున్నాను. పుల్లకు సన్నని నల్లదారం, తగిన నిడుపు గలది పై భాగాన అతికించి, దాని రెండో చివర నా చొక్కాక్కెగుండీకి ముడివేశాను. ఆదారం ఎవరికీ కనబడే అవకాశం లేదు. నీలం రాయి ఉన్న ఉంగరాన్ని పుల్ల పైభాగం నుంచి వేసి నప్పుడు ఆ పుల్లను చొక్కాక్కు దగ్గిరిగా పట్టుకున్నాను. ఉంగరం పుల్ల వెంబడి దిగి, నా చేతిమీద పడింది. ఎర్ర రాయి ఉంగరం వేసినప్పుడు పుల్లను కొంచెం ఎడంగా పట్టుకున్నాను. ఉంగరం పుల్ల దిగువకు రాకుండా దారం అడ్డింది. తరవాత నేను పుల్లను కొద్దిగా ముందుకూ, వెనక్కూక్కు ఆడిస్తే, ఉంగరం పైకీ, కిందికీ ఆడింది. అంతకన్న విశేషం ఏమీలేదు," అన్నాడు రుద్రదేవుడు.