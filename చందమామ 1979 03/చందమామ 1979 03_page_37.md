అభిమన్యుడు సుభద్రకూ, అర్జునుడికి పుట్టిన కొడుకు. పాండవులు శకునితో జూదమాడి ఓడి వనవాసం వెళ్లినప్పుడు, వారి వెంట అరణ్యవాసం చేసినది ద్రౌపది ఒక్కతే. కుంతి హస్తినాపురంలోనే ఉండిపోయింది. కృష్ణ బలరాములు తమ చెల్లెలైన సుభద్రనూ, ఆమె కొడుకు అభిమన్యుణ్ణీ తమ వెంట ద్వారకకు తీసుకువెళ్ళారు.

బలరాముడికి శశిరేఖ అనే కూతురు ఉండేది. ఆమె అభిమన్యుణ్ణి ప్రేమించింది. అభిమన్యుడు కూడా ఆమెను ప్రేమించాడు. కాని బలరాముడు శశిరేఖను దుర్యోధనుడి కొడుకైన లక్ష్మణుడికి ఇచ్చి చెయ్యాలనే ఉద్దేశంతో ఉన్నాడు. పెళ్ళి ప్రయత్నాలు కూడా పూర్తి అయి, పెళ్లి పీటలమీద ఉండగా, ఘటోతక్కచుడు (హిడింబి అనే రాక్షసికి

భీముడి వల్ల కలిగిన కొడుకు) శశిరేఖను రాక్షసమాయలు ప్రయోగించి ఎత్తుకు పోయి, అభిమన్యుడితో ఆమెకు వివాహం జరిపించాడు.

పన్నెండేళ్లు వనవాసం చేసిన అనంతరం పాండవులు మత్స్యదేశంలోని విరాటనగరంలో మారువేషాలతో ఏడాది పాటు అజ్ఞాతవాసం చేసి, చివరకు బయటపడ్డారు. ఈ సంగతి తెలిసిన సుభద్ర అభిమన్యుడితో సహా విరాట నగరం వెళ్ళి, పాండవులను కలుసు కున్నది.

తన ఇంట బృహన్నలగా ఉంటూ, కౌరవులతో తనకు యుద్ధం వచ్చినప్పుడు తన కొడుకును ఉత్తరుణ్ణి సారధిగా పెట్టుకుని, కౌరవ సేనను ఓడించినవాడు సాక్షాత్తూ అర్జునుడేనని తెలియగా నే విరాటరాజు అతనితో బంధుత్వం చేయి