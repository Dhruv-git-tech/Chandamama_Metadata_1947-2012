ఆనందంతో బాటు అత్త పెట్టే కోరంటికం
మరిచిపోయి, హాయిగా ఉందామని ఆమె
అనుకున్నది.

కేశవుడు తన భార్యసు పుట్టింట దించి
అత్తవారు ఎంత బతిమాలినా ఉండక,
పనిఉన్నదని చెప్పి, ఇంటికి వచ్చేశాడు.

కొన్ని రోజులు గడిచాయి. వెంకా
యమ్మకు, కోడలు లేకపోవటంచేత,
ఇల్లు బోసిపోయినట్టు కనబడసాగింది.
కోడలు ఇంటిపని చాలా చేసేది.
ఇప్పుడు వెంకాయమ్మకు విశ్రాంతి
లేకుండా పోయింది. కోడలు ఉండగా
తాను ఆమెమీద పెత్తనం చెయ్యటంతప్పే,
పట్టుమని గట్టిగా పనిచేసినట్టు ఆమెకు
గుర్తురాలేదు. అలవాటు తప్పటం

మూలాన ఆమెకు ఇప్పుడు ఇంటిపని
అంతా చేయాలంటే ఒళ్ళు హూనమై
పోతున్నది.

ఇంతకన్న చిత్రం ఏమిటంటే, తాను
రోజూ కోడలిని దేనికి తప్ప పట్టిందో,
ఎందుకు ఆమెతో పోట్లాడిందో వెంకా
యమ్మకు ఎంత ప్రయత్నించినా జ్ఞాపకం
రాలేదు. ఆమె కోడలు కోసం బెంగపడ
సాగింది.

చూసి, చూసి ఆమె ఒక రోజు
కొడుకుతో, ‘‘ఒరే, కేశవా! పోయి
కోడల్ని తీసుకురా ! ఎన్నాళ్లుంటుంది
పుట్టింట్లో? ఇదే సుఖింగా ఉన్నట్టుంది
దానికి!’’ అన్నది, కోడల్ని దెప్పుతున్నట్టూ
ధ్వనించేలాగా.