ఉన్నట్టుండి విజయపాలుడికి ఒక ఆలోచన కలిగింది. ఇవాళో, రేపో మల్లిక పెళ్లాడి, భర్త పద్దకు వెళ్లిపోతుంది. అందరిలాగే ఆమెకు కూడా వార్థక్యం వచ్చేస్తుంది. ఇవాళ ఆమెకు గల అద్భుత సౌందర్యం నిజానికి అశాశ్వతం. దాన్ని శాశ్వతం చెయ్యాలంటే ఒకే ఒక మార్గం-ఆమె శిల్పాన్ని తయారు చేయటం. అందుకు అస్థానశిల్పి వైశాఖుడున్నాడు!

విజయపాలుడికి ఇంకొక ఆలోచన కూడా ఉన్నది. అదేమంటే, మల్లికను వివాహమాడతామని వచ్చే రాకుమారు లందరి ఎదటా మల్లికను ప్రదర్శించకుండా ఆమె ప్రతిమను ప్రదర్శించవచ్చు. ఆమెను కళ్ళారా చూసినవారికి చిత్త విభ్రమం కలుగుతుందని విజయపాలుడి అనుమానం.

విజయపాలుడు పృద్దుడైన అస్థాన చిత్రకారుడి చేత మల్లిక చిత్తరువులు రెండు, మూడు తయారు చేయించి, వాటి సహాయంతో వైశాఖణ్ణి రాజభవనం లోని కళామందీరంలో మల్లిక విగ్రహాన్ని తయారు చేయమన్నాడు. శిల్పం తయా రయేదాకా శిల్పి తప్ప మరెవరూ అందులోకి వెళ్ళకుండా కట్టుదిట్టం చేశాడు.

శిల్పానికి తగిన పాలరాతి శిలను ఎన్నికచేసి, దాన్ని ఉంచవలసిన చోట

ఉంచారు. వైశాఖుడు కళామందిరంలోకి వచ్చాడు. కాని శిల్పాన్ని తయారు చేయ వలసినవాడు శ్రీముఖుడే. ఆ శ్రీముఖుడు వైశాఖుడి శిష్య సహకారిగా ఉలులూ, సుత్తెలూలాటివి పట్టుకుని తాను కూడా వచ్చాడు.

ప్రతిమ తయారు కాసాగింది. తన తండ్రి తన ప్రతిమ తయారు చేయిస్తు న్నట్టు మల్లికకు చూచాయగా తెలిసింది. అది ఎంత రహస్యంగా జరుగుతున్నది. ఆమె ఎరగదు. ఒకరోజు ఆమె ఆసక్తి కొద్దీ ప్రతిమను చూడటానికి కళా మందిరం కేసి. వెళ్లింది, శిల ముందు ఉలీ, సుత్తీ చేతబట్టి శ్రీముఖుడు నిలబడి,