''నా చెప్పుచేతల్లో వున్న వాహనం, నా ఆనుమతి లేకుండా యితర్లకు హాని కలిగించట మా?'' అంటూ తలారి భల్లూకుడు, అడవి దొంగలు ఏనుగు కాళ్ళ కట్లు విప్పతూండగానే, ఆ తాళ్లతో దాని మెడకు గట్టిగా ఉచ్చు బిగించి, దాని వీపు మీద ఎక్కి కూర్చున్నాడు.

మొండి తొండపు లేనుగు తన బంధపు తాళ్ళన్నీ ఊడిపోగానే ఘంకరిస్తూ లేచి నిలబడింది. తలారి భల్లూకుడు, ఆటవికుణ్ణి చేఎత్తి పిలుస్తూ, ''ఒరే, ఆటవిక సేవకా, నువ్వీ అరణ్యమార్గాలన్నీ బాగా ఎరిగినవాడివిగదా? వచ్చి, నా వాహనం కుంభస్థలం మీద కూర్చుని, చంద్రశిలా నగరానికి దారి తియి్య.'' అని రాక్షసుడు ఉగ్రదండుడితో, ''ఆ రాజు దుర్ముఖుణ్ణి పారిపోకుండా, నా వెంట తెచ్చే బాధ్యత నీది, అవునా?'' అని అడిగాడు.

రాక్షసుడు ఉగ్రదండుడు తల ఊపుతూ, ''నాకూ. నువ్వనే భల్లూక మాంత్రికుడితో పని వున్నది. మొండి

ఏనుగు మీద ముందుండి దారి తియి్య. ఇక్కడవున్న వాళ్ళం అందరం నీ వెంట వస్తాం. ఇష్టం లేని వాళ్ళు అరణ్యం దాటగానే, ఎవరి దారిన వాళ్ళు వెళ్ళి పోవచ్చు.'' అన్నాడు.

''భేషైన మాట! రాజు దుర్ముఖుడు తప్ప, మిగతా వాళ్ళందరికీ యీ క్షణానే స్వేచ్ఛ యిస్తున్నాను; కావాలం లే యిక్కడి అరణ్యమ్మగాల మధ్యహాయిగా బతకవచ్చు.'' అంటూ తలారి భల్లూకుడు ఏనుగును అదిలించి, ముందుకు పరిగెత్తించాడు.

మొండితొండపు లేనుగు అలా పరుగు పుచ్చుకోవటంతో, ఉగ్రదండుడూ మిగతా వాళ్ళూ కొంచెం వెనక బడిపోయారు. తలారి భల్లూకుణ్ణి, హాతాత్తుగా చెట్ల చాటునుంచి వచ్చిన రెండు ఏనుగులు అడ్డగించినై. వాటి మీద వున్న నలుగురు సైనికులు, ''ఉదయగిరి మహారాజుకూ, జై!'' అంటూ అతడి కేసి బాణాలు వదలసాగారు.

—(ఇంకా వుంది)