“ఎవరు వారు? ఎవరు వారు?” అని కేకలు పెట్టాడు. ఆ కేకలకు ఇంటిల్లి పాతీ పెరట్లోకి పరిగెత్తుకుంటూ వచ్చారు.

అ పాయం శంకించి కాలూ పారి పోయాడు.

కాలూ దొంగచాటుగా రాంభట్టు పెరట్లోకి ప్రవేశించాడనేసరికీ గ్రామం సంచలనం పొందింది. ఆ మీదట రాంభట్టుగారి ఆవు విషప్రయోగం ద్వారా చచ్చిందని తెలిసేసరికి గ్రామం అట్టుడికి పోయింది.

గ్రామం లో మహాకాళి అలయం ఉన్నది. దాని అర్చకుడు రుద్రదేవుడు ప్రపంచం చూసిన విశాల హృదయుడు.

అతను ఉదార భావాలు గ్రామ పెద్దలకు నచ్చేవి కావు, కాని అలయానికి యజమాని అయిన జమీందారుకు అతనంటే చాలా అభిమానం కావటం చేత గ్రామ పెద్దలు ఏమీ చెయ్యలేని స్థితిలో ఉండి పోయారు.

తన మీద కుట్ర సాగిందని తెలియ గానే కాలూ అడవిలోకి పారిపోయి దా క్కున్నాడు. రాంభట్టు ఆవును చంపినది కాలూయేనని యదు ఆరోపణ చేశాడు. దానిపై గ్రామానికి చెందిన యువకులు కాలూపై పగ తీర్చుకోవ టానికి హరిజనవాడకు వెళ్ళారు. రుద్ర దేవుడు తమ వెంట ఉండి నిగ్రహించక పోతే, ఆ యువకులు కాలూ మీది కక్ష ఇతరుల మీద చూపేవాళ్ళే. రుద్ర దేవుడు కాలూను బాగా ఎరుగును. కాలూ అలాటి పని చేశాడంటే అతను నమ్మలేదు.

కాలూ అర్ధరాత్రివేళ రుద్రదేవుడింటికి వచ్చి, తనను రక్తించమనీ, అంతా పెద్దకుట్ర అనీ చెప్పి, జరిగినది పూర్తిగా వివరించాడు. అంతా విన్నమీదట అంతకూ మూలకారణం యదు అని రుద్రదేవుడికి స్పష్టంగా తెలిసిపోయింది. వాణ్ణి ఎలా బయట పెట్టటమా అని అతను తీవ్రంగా ఆలోచించి, చిన్న ఇంద్రజాలం ప్రయో గించ నిశ్చయించాడు.