మనకు ఈ భవంతి అమ్మినవాణ్ణి పట్టు కుందాం. మన సొమ్ము తిరిగి ఇయ్యకేం జేస్తాడు?'' అన్నాడు.

కాని ఆ మనిషి జాడ దొరషలేదు. సుబ్బిశెట్టి తన ఇంటికి తిరిగి వచ్చేశాడు.

ఆ సాయంత్రమే సుబ్బిశెట్టి ఇంటికి అతని బావమరది పరహాలశెట్టి వచ్చాడు. వస్తూనే, ''ఏం, బావా? కొత్త ఇంటి గృహ ప్రవేశం ఎప్పుడు?'' అని అడిగాడతను:

సుబ్బిశెట్టి తన బావమరిదికి జరిగిన దంతా వివరంగా చెప్పాడు.

పరహాలశెట్టి నవ్వు అపుకుంటూ, ''కాకపోయినా, నువు, చేసిన పెట్టుబడికి విశాలమైన స్థలమే రాదుగదా, అలాటి భవంతి వస్తుందని ఎలా అనుకున్నావు?'' అని అడిగాడు.

సుబ్బిశెట్టి దుఃఖం అపుకుంటూ, ''అవును. దురాశకు పోయాను. అయితే నాలాటి దురాశాపరులు ఇంకా నలుగు రున్నారు.'' అన్నాడు.

తెల్లవారుతూనే పరహాలశెట్టి వెళ్ళి పోయాడు. ఆ సాయంత్రమే, సుబ్బిశెట్టికి భవంతిని అమ్మినవాడు వచ్చాడు. అతన్ని చూసి సుబ్బిశెట్టి చిందులు తొక్కాడు. ''నువు పచ్చి మోసగాడివి!'' అని తిట్టాడు.

ఆ మనిషి నవ్వి, ''మోసగాడినైతే నిన్ను వెతుక్కుంటూ మళ్ళీ ఎందుకు వస్తాను? నీ సొమ్ముకు సరిపడే ఇళ్ళు స్థలం కొన్నాను, తీసుకుంటావా?'' అని అడిగాడు.

సుబ్బిశెట్టిలో ఆశిచిగురించింది. ఆ మనిషి, స్థలం తాలూకు పత్రాలు సుబ్బిశెట్టికి ఇచ్చి వెళ్ళిపోయాడు. శెట్టి ఆ స్థలంలో ఇల్లు కట్టుకుని, అందులో గృహప్రవేశం చేశాడు.

తన బావమరిది చేత ఇల్లు కట్టించటానికి పరహాలశెట్టే నాటకం ఆడాడనీ, ఆ భవంతిని కొన్నట్టు నటించిన నలుగురూ అతని మిత్రులేననీ సుబ్బిశెట్టికి చాలా కాలం తెలియదు.