చేసేపని ఎలాటిదైనా సరే, నువు దానికి అభ్యంతరం చెప్ప కూడదు! అదేగాక నాకు అప్రియమైన విధంగా ఎన్నడూ మాట్లాడరాదు. ఇందుకు సమ్మతమైతే నాతో నువు సమస్త సుఖాలూ అనుభవించ వచ్చు. ఈ నియామానికి ఎప్పుడు భంగం కలిగితే అప్పుడే నిన్ను విడిచి వెళ్ళి పొతాను. నన్ను తప్పపట్టి లాభం లేదు, ముందే చెప్పేస్తున్నాను," అన్నది. ఇలా అనేటప్పుడు ఆమె వసువులు తనను కోరిన కోరిక గుర్తుంచుకున్నది.

ఆమె పెట్టిన నియమాలకు శంతనుడు ఒప్పుకు న్నాడు. గంగ కూడా చాలా కాలంగా అతని మీద మనస్సు ఉంచినది కావటంచేత, అతని వెంట అతని ఇంటికి వెళ్లి, అతనితో సుఖాలలో ముణిగి తేల సాగింది.

శంతనుడికి భార్య అయి గంగ ఏడాది కల్లా ఒక కొడుకును కని, వెంటనే వాణ్ణి నీటిలో పారేసింది. ఇలా ఏడాదికొక వసువు చొప్పున ఏడుగురు వసువులు ఆమె గర్భాన పుట్టి, వెంటనే నీటిలోపడి, శాపవిముక్తులయారు.

ఇది చూసి శంతనుడు చాలా బాధ పడ్డాడు. గంగ ఏడు గురు చక్కని కొడుకులను కని, దయాదాక్షణ్యాలు లేకుండా చంపేసింది. ఇక ఆమె ద్వారా

తన వంశం ఎలా వృద్ధి పొందుతుంది?
ఇదేమిటని తాను అన్నాడో, ఆమె తక్షణం
తనను విడిచిపెట్టి పొతుంది! నియమం
లేని మనిషిని కట్టుకుంటే ఇలా కాక
ఏమవుతుంది?

గంగఎనిమిదోసారి గర్భవతిగా ఉన్నది.
ఏమైనా సరే, ఈసారి పుట్టే బిడ్డను
దక్కించుకుని, వంశాంకురంగా నిలపాలని
శంతనుడు అనుకున్నాడు. గంగ ఎనిమి
దవ బిడ్డను ప్రసవించింది. ఇతనే శాపం
తిన్న ప్రభాసుడు. ఈ బిడ్డను కూడా
గంగ నీటిలో పడవేయబోయింది.

కాని శంతనుడు ఆమె తో ఎంతో
వినయంగా, 'నేను నీకు లోబడి ఉంటు