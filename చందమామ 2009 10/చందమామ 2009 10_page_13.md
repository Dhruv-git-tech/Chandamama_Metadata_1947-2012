సమర్థలైన మీ పాలనలో మేము క్షేమంగా ఉండగలం. అజ్ఞానంతో దురాశ కొద్దీ నేను చేసిన ఘోర అపరాధాలను క్షమించండి!” అని వేడుకున్నది. ఇంద్రవల్లి సుధాముల వివాహం వైభవంగా జరిగింది.

బేతాళుడు ఈ కథ చెప్పి, “రాజా, రాణి హోదా పొందాలన్నది ఇంద్రవల్లి జీవితాశయం. దానిని పొందడానికే ఆమె పలు కుతంత్రాలకు పాల్పడింది. అందులో ఒక్కటీ ఫలించ లేదు. రాజు ఆమె అపరాధాలను క్షమించి, ఆమెకు కాబోయే భర్తకు రాజ్యాభిషేకం చేస్తానంటే ఎందుకు వద్దన్నది? ఇన్ని నేరాలకు పాల్పడిన తను ప్రాణాలతో బయటపడ డమే చాలనుకున్నదా? మరేదైనా కారణం ఉన్నదా? ఈ సందేహాలకు సమాధానం తెలిసి కూడా చెప్పకపోయావో నీ తలపగిలిపోతుంది,” అన్నాడు.

దానికి విక్రమార్కుడు, “పదవి చాలా బాధ్యతాయుత్మైనది. దాన్ని కేమంహోదాగా, అలంకారప్రాయంగా భావించే వారికి ఎన్నటి కైనా భంగపాటు తప్పదు. ఉన్నత పదవిలో

ఉన్నవారికి, అదీ రాజ్యాధికారం చేపట్టిన వారికి అడుగడుగునా ఆపదలు పొంచి ఉంటాయి. ద్రోహ చింతనగల లిఖిత విష ప్రయోగం నుంచీ, పగబట్టిన గండడి శరా ఘాతం నుంచీ, ఇంద్రదమనుడి నాయకత్వంలో విప్లవకారుల మెరుపుదాడి నుంచీ తప్పించుకున్న సుమేధుడు అప్రమత్తతతో కూడిన తన దక్షతను నిరూపించుకున్నాడు. సుధాముడయితే, ఈ మూడింటిలో కనీసం ఒక్కదాని నుంచి కూడా తప్పించుకోగలడా అన్నది అనుమానాస్పదమే. దక్షతగల సుమేధుణ్ణిరాజును చేసి, మహారాజుసుచీంద్రుడు సరైన నిర్ణయం తీసుకున్నాడని ఇంద్రవల్లి గ్రహించింది: దుష్టబుద్ధి లేని ఉత్తముడైన సుధాముడే తనకు తగిన భర్త అని అర్థం చేసుకుని అతడితో వివాహానికి అంగీకరించింది,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. -(కల్పితం)

[ఆధారం : గుండ్రాతి సుబ్బాణ్యం గౌడు రఘు]

బేతాళుదిపై మళ్లీ విక్రముదైదే పైచేయి. వివరాలకు telugu.chandamama.com చదవండి