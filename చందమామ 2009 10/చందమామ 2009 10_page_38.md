“తోలుకు వెళ్ళమని నిన్న తమరే చెప్పారు కదయ్యా,” అన్నాడు వెంకన్న.

“నిన్న చెప్పాను. ఇప్పుడు వద్దంటున్నాను. ఈ ఆవుకు కూడా పాడి పశువులకు లాగే మామూలు మేత వేసి కుడితి పెడుతూ ఉండు,” అన్నాడు.

వెంకన్న యజమాని వైపు ఆశ్చర్యంగా చూసి, “అలాగేనయ్యా,” అని పెళ్ళిపోయాడు.

మరి కొంతుపటికి పెద్దకొడుకు ఫణీంద్రుడు అక్కడికి వచ్చి భయం భయంగా నిలబడ్డాడు. “ఏమిటి?” అన్నట్టు చూశాడు సోమేంద్రుడు.

“సంక్రాంతి పండుగ దగ్గర పడుతున్నది కదా? మీ కోడళ్ళు, మనవళ్ళు కొత్త బట్టలు కొనాలంటున్నారు,” అన్నాడు ఫణీంద్రుడు.

“దానిదేముంది? యేపెళ్ళి కొనుక్కుందాం. నేనూ వస్తాను,” అన్నాడు సోమేంద్రుడు.

కొడుకు ఆశ్చర్యంగా తండ్రికేసి చూశాడు. మామూలుగా పండుగలకు బట్టలు కొనాలంటే తండ్రికి ఇష్టం ఉండేది కాదు. బట్టలు అవ సరం ఉంటేనే కొనాలి గాని, పండుగలూ, పబ్బాలూ అంటూ బట్టలకు డబ్బు తగలవే యకూడదని పాఠాలు వల్లించేవాడు. అలాంటి తండ్రిలో ఇప్పుడు వచ్చిన మార్పుకు కారణం తెలియక కొడుకు విస్తుపోయాడు.

మరునాడు సోమేంద్రుడు భార్య, కొడు కులు, కోడళ్ళను తీసుకువెళ్ళి ఎవరికి నచ్చిన దుస్తులు వాళ్ళకు కొని పెట్టాడు. వాళ్ళంతా సంతోషిస్తూంటే దానిని చూసిన సోమేంద్రు డికి సంతోషం, తృప్తి కలిగాయి. ఆ రాత్రి హాయిగా నిద్రపోయాడు.

మూడోరోజు పురోహితుడు జానకీరామ శాస్త్రి వచ్చి, విచారవదనంతో, “అయ్యా, నా ఒక్కగానొక్క కూతురి పెళ్ళికుదిరింది. మంచి సంబంధం. అదేమో, ఎంత ప్రయత్నించినా ఎక్కడా అప్పుపుట్టలేదు. వెయ్యి రూపాయలు అప్పుగా ఇచ్చారంటే, కొద్ది కొద్దిగా తీర్చేస్తాను. మీ మేలు మరవను,” అన్నాడు.

“మా ఇద్దరి పిల్లలకు మీరే పెళ్ళి చేశారు. మీ ఇంట్లో శుభకార్యానికి ఆమాత్రం సాయం చేయలేనా! అయినా వెయ్యి రూపాయలతో పెళ్ళేలా చేస్తారు?” అంటూ లోపలికి పెళ్ళి రెండు వేలు తెచ్చిచ్చాడు.

రామశాస్త్రి నివ్వెరపోయి, “అయ్యా, నేను అంత డబ్బు ఎలా తిరిగి చెల్లించగలను? నాకు వెయ్యి రూపాయలు చాలు,” అంటూ తిప్పి ఇవ్వబోయాడు.