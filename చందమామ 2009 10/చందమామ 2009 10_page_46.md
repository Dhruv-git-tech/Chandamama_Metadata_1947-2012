హెచ్చరించి ఆయత్తపరిచేలోగానే ఎదురు దాడి అంతమైపోయింది.

* * *

రెండు గంటల తరవాత, జిద్వాకు వెళ్ళే మార్గం పూర్తిగా మూసుకుపోయింది.

కొండమార్గమంతా రక్తసిక్తమయింది. తుగ్లక్ సైనికులు బ్రహ్మాండమైన చెట్లకింద పడి నుగ్గునుగ్గయ్యారు. కొందరు గుర్రాల కింద పడిపోయారు. మరికొందరు నెత్తురు గాయాలతో పక్కలకు దొర్లిపోయారు. ఇదంతా క్షణాల్లో జరిగిపోయింది.

“విజయం! విజయం!! అడివి తల్లి మనలందరినీ ఇలా కాపాడగలదని ఎవరికి తెలుసు?” అంటూ ఆనందాతిరేకంతో గంగా గెంతులు వేయసాగాడు.

“ఇది యుద్ధం కాదు–ఊచకోత!” అన్నాడు భోలానాధ్ గంభీర కంఠస్వరంతో.

గంగా మిత్రుడి భుజం మీద చేయి వేసి, “మరో మార్గం ఏదైనా ఉండి ఉన్నట్టయితే, మనం దాన్ని అనుసరించి ఉండేవాళ్ళమే కదా!” అన్నాడు.

“ఇది ఇంకా పూర్తి కాలేదు. వ్యవసాయం చేసుకోవడానికి మనకు కొండ పాదతలంలోని భూములు కావాలి. అందుకు తుగ్లక్ సుత రామూ అంగీకరించడు,” అని హెచ్చరించాడు భోలానాధ్.

“మనం వ్యవసాయం చేసుకోడానికి వీలు కల్పించేలా మీ తండ్రి ఇప్పటికే ఒప్పందం కుదుర్చుకున్నాడు కదా!” అని హుంకరించిన గంగా, “మనం స్వతంత్రానికి విలువనిచ్చి ప్రాణాలొడ్డగలమని తుగ్లక్కు తెలిసిరావాలి.

ఖురాచల్తో పెట్టుకోకూడదని తుగ్లక్కు ఈ చిన్న సాహసం ద్వారా అవగతమై ఉంటుంది,” అని ఆగాడు. ఆ తరవాత, “నువ్వు రూపొందించిన ఈ పథకం మనలో మనపట్ల విశ్వాసం కలిగించింది. నీ పథకాలే మనలనూ, మన కొండలనూ కాపాడాయి,” అన్నాడు.

భోలానాధ్ మందహాసం చేస్తూ, “మనం కొండ మనుషులమే. అయినా మనం మొదట సైనికులం. తుగ్లక్ మనల్ని తక్కువగా అంచనా వేసి ఉండకూడదు,” అన్నాడు.

“అవును. అది సరేగాని, నీకు జ్వరంగా ఉన్నప్పుడే ఆదమ్ఖాన్ స్థావరానికి వెళ్ళి అక్కడి వాళ్ళకందరికీ ఒక్కసారిగా జ్వరం అంటించాలనే ఆలోచన నీకెలా వచ్చింది భోలా? “అని అడిగాడు గంగా.

“మనం చెదపురుగులం కదా! అంతలోనే మరిచిపోతేఎలా?” అంటూ న్యూడు భోలానాధ్.

మళ్ళీ వర్షపు ధారలు భూమిని తడపడం ప్రారంభించాయి.

-పవిత్రాశ్రీనివాసన్

ఎవరెస్ట్‌పై ఎడ్మండ్‌ హిల్లరీ అడుగులు... telugu.chandamama.com లోకజ్ఞానం చదవండి