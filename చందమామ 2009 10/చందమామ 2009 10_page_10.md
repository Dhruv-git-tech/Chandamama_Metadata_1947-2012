రించవచ్చు. అంతఃపురంలో పనిచేసే లిఖిత
అనే పరిచారిక నా చిన్ననాటి స్నేహితురాలు.
ఆమెకు వెయ్యి బంగారు నాణాలు ఇచ్చి,
ఇలా చేయమని చెప్పు," అంటూ ఇంద్రవల్లి
తన పథకాన్ని సుధాముడికి వివరించింది.

దాన్ని వినగానే దిగ్గ్భాంతి చెందిన సుధా
ముడు మౌనంగా ఉండిపోయాడు.

ఏకాదశి ఉపవాసముండే సుమేధవర్మ
రాత్రి పూట ఫలాలు మాత్రమే ఆరగిస్తాడు.
ఆ రాత్రి లిఖిత పండ్లు తీసుకు రాగానే,
“రాజునైన నాపైనే విష ప్రయోగం చేయడా
నికి వస్తున్నప్పటికీ, ఎలాంటి జంకూ కొంకూ
లేకుండా ఉన్నావంటే, నువ్వు సామాన్య
రాలివి కాదు. ఇదే పని నువ్వు శత్రురాజుల
పైన చేసి ఉంటే నిన్ను విలువైన కానుకలతో
సత్కరించి ఉండేవాణ్ణి,” అన్నాడు రాజు.

“మీ ఉప్పుతింటూ, మీ దయాదాక్షి
ణ్యాల మీద బతుకుతున్నదాన్ని. మీపైనే విష
ప్రయోగం చేసేంత క్రూరురాలిని కాను
ప్రభూ. వీటిలో ఎందులో విషం ఉందని
అనుమానిస్తున్నారో సెలవివ్వండి. దానిని నేనే
మొదట తీసుకుంటాను, పాలలోనా? పండ్ల
లోనా?” అన్నది పరిచారిక.

“చాలు నీ నటన. పండుకోసే కత్తికి విషం
పూసి వుందని నాకు తెలుసు. ఆ కత్తితో నీ
మోచేతిని కోసుకో. లేదంటే చిత్రవధ తప్పదు,"
అన్నాడు రాజు.

ఇక తప్పించుకునే మార్గం కనిపించక
పరిచారిక అలాగే చేసి ప్రాణాలు కోల్పో
యింది. విష ప్రభావంతో నీలం తిరిగిపోయిన

ఆమె కాయాన్ని చూసి అందరూ దిగ్గ్భాంతి
చెందారు.

పథకం విఫలం కావడంతో ఇంద్రవల్లి
హతాశురాలయింది. అయినా విరక్తి చెంద
కుండా మరో పథకం ఆలోచించింది.

కొట్టగట్టు గూడెం వాడైన గండడికి రాజు
పట్ల తీరని పగఉన్నది. వాడి కొడుకు గంగడు
భయంకరుడైన గజదొంగ. రాజుకాక ముందే
సుమేధుడు గంగణ్ణి వేటాడి పట్టి చంపాడు.
అందువల్ల గండడు రాజు మీద పగ తీర్చు
కోవడానికి సమయం కోసం ఎదురు చూస్తు
న్నాడు. ఇంద్రవల్లి వాణ్ణి గురించి సుధాముడికి
చెప్పి, “నువ్వు మారువేషంలో వెళ్ళి గండడికి
వెయ్యి బంగారు నాణాలు ఇచ్చి ఇలా చెప్పు,"
అంటూ సుధాముడికి రహస్యపథకం వివరిం
చింది.