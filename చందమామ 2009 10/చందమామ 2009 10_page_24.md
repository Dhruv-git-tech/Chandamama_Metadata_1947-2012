# పసిఫిక్ దీవుల జానపద కథ

## నెమలి నేర్పిన మాట

దక్షిణ సముద్రంలోని ఒక దీవిలో పాంగో అనే యువకుడు ఉండేవాడు. అతడు మంచివాడూ, దయాస్వభావుడే గాని పరమ సోమరి. ఇరుగు పారుగు వారు పెట్టేతిండి తింటూ పొద్దస్తమానం ఇంట్లో ముసుగుదన్ని పడుకునేవాడు. పనీ పాటూ తలుచుకునేవాడు కాడు. ఎవరైనా దాన్ని గురించి ప్రస్తావించినా పెద్దగా పట్టించుకునేవాడు కాదు. ఆవులిస్తూ నిద్రను ఆహ్వానించేవాడు. అయినా, ఎన్నాళ్ళిలాసాగుతుంది? తాము తిండి పెడుతున్నంతకాలం పాంగోలో మార్పురాదని గ్రహించిన ఇరుగుపారుగు, తామిక ఆహారం ఇవ్వమనీ తిండికి ఏదో పని చూసుకుని బతక మనీ పాంగోకు నిష్కర్షగా చెప్పేశారు.

పాంగో మరో మార్గం కనిపించక పనిని వెతు క్కుంటూ ఇంటి నుంచి బయలుదేరాడు. చాలా దూరం నడిచాడు. ఆకలి దహిస్తోంది. ఒక ఇంటి నుంచి వంట చేసేవాసనలు రావడంతో

వెళ్ళి తలుపు తట్టాడు. లోపలనున్న ముసలా విడ అతణ్ణి సాదరంగా ఇంట్లోకి పిలిచి ఆహారం పెట్టింది. భోజనం ముగించి, పాంగో తన గురించి ముసలావిడకు వివరించి, డబ్బుసంపాదించే మార్గం ఏదైనా చెప్పమన్నాడు. ముసలావిడ ఏదో గుర్తుచేసుకుంటూ, “పాంగో, ఒక సంచీ నిండుగా బంగారం, మరో సంచీ నిండుగా అందమైన బట్టలు బహుమతిగా లభిస్తే ఎలా ఉంటుంది?” అని అడిగింది.

“ఆ బహుమతే గనకవస్తే, నేను జీవితాంతం సంతోషంగా గడిపేస్తాను. అందుకు నేనేం చెయ్యాలి?” అని అడిగాడు పాంగో ఉత్సాహంగా.

“రాజకుమారుడికి కొన్నాళ్ళుగా నోట మాట రావడం లేదు. యువరాజు మౌనం రాజుకు తీరని విచారం కలిగిస్తోంది. యువరాజును మాట్లాడేలా చేయగలవారికి సంచీ నిండుగా బంగారం, దుస్తులూ బహూకరిస్తానని రాజుగారు ప్రకటించారు,” అన్నది ముసలావిడ.

“యువరాజుకు మాట తెప్పించడానికి నేనేదైనా మార్గం ఆలోచిస్తాను. ఈ సమాచారం అందించినందుకు చాలా కృతజ్ఞతలు!” అంటూ అక్కడి నుంచి బయలుదేరాడు పాంగో.

బహుమతి అవసరం తనకు చాలా ఉంది గుక, దాన్ని ఎలాగైనా అందుకోవాలి. అందుకు యువరాజుకు మాట తెప్పించాలి. అది ఎలాగా అని తీవ్రంగా ఆలోచిస్తూ పాంగో నడవసాగాడు. దారిలో ఒక