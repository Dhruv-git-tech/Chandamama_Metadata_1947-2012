సకల విద్యలనూ నేర్చి సమ ఉజ్జీలుగా పెరిగి
యుక్తవయస్కులయ్యారు. వయోభారం
పైబడడంతో, వానప్రస్థానికి వెళ్ళదలచిన
మహారాజు, పెద్దకుమారుడు సుమేధవర్మకు
రాజ్యపట్టాభిషేకం చేయాలని నిర్ణయించాడు.
సుమేధవర్మకు అప్పటికే వివాహమయింది.

అ సమయంలో మహారాజు ఒకనాడు
ఉద్యానవనంలో కూర్చుని ఉండగా అక్కడికి
వచ్చిన ప్రధానమంత్రి అంబపతి, “అన్నద
మ్ముల మధ్య కలతలు, అసూయాద్వేషాలు
తలెత్తకుండా ఉండాలంటే రాజ్యాన్ని రెండుగా
విభజించి, ఇద్దరినీ పట్టాభిషిక్తులను చేయడం
మంచిదేమో!” అన్నాడు వినయంగా.

ఆ మాట వినగానే మండిపడ్డ మహారాజు,
“తరతరాలుగా అవిభాజ్యంగా కొనసాగు
తూన్న శ్రీరంగపుర రాజ్యం నా హయాంలో

విభజించడం జరగకూడదు. విశాల రాజ్యమే
అన్ని విధాలా అభిలషనీయం,” అన్నాడు.

మంత్రి మరేమీ మాట్లాడలేక మౌనంగా
ఉండిపోయాడు. మరుసటి శుభముహూర్తం
లోనే సుమేధవర్మ రాజ్య పట్టాభిషేక మహా
త్సవం వైభవంగా జరిగింది.

దాంతో మంత్రి ఊహించినట్టుగా చిన్న
కుమారుడికి కాకపోయినా, అతడు ప్రేమిం
చిన అందాల రాశికి అసంతృప్తి చెలరేగింది.
ఇంద్రవల్లి ఆమె పేరు. అద్భుతమైన నాట్యకళా
కారిణి!

“ధర్మ పరిపాలకుడిగా పేరుగాంచిన
మహారాజు తమ కుమారుల పట్ల పక్షపాతంతో
వ్యమహరించడం ఏం న్యాయం? రాణి కావాల
న్నదే నా జీవితాశయం. నువ్వు రాజువయితేనే
నిన్ను వివాహమాడగలను,” అని నిర్మొహమా
టంగా చెప్పింది ఇంద్రవల్లి.

“ప్రేమ వెన్నెలంత స్వచ్ఛమైనదంటారు!
మరి నీ ప్రేమలో ఈ పేరాశ ఎలా ప్రవేశిం
చింది?” అన్నాడు సుధాముడు బాధగా.

“ఆశయానికి ప్రేమ అడ్డయితే, దాన్ని
వదులుకోవడానికి సైతం వెనుకాడను!” అన్నది
ఇంద్రవల్లి పుల్లవిరుపుగా.

“నువ్వు నాకు కావాలి. ఇప్పుడు నన్నేం
చెయ్యమంటావు?” అని అడిగాడు సుధా
ముడు.

“రాజ్య భాగం ఇవ్వకపోతే, పాండవులు
ఏం చేశారో అదే నువ్వు చేయాలి. అధికారం
కోసం అడ్డు తొలగించుకోవడం అపరాధం
కాదు. అందుకు ఎలాంటి మార్గమైనా అనుస