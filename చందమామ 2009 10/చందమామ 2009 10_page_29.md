## ఈ నెల సమస్య:

ఐస్ క్రీములు అమ్మే వ్యాపారి వద్ద 6 ప్లేవర్ల ఐస్ క్రీములు ఉన్నాయి. అవి 25 వెన్నిలా, 45 చాక్లెట్, 30 స్ట్రాబెర్రీ, 53 బట్టర్ స్కాట్చ్, 28 ఆరంజ్, 32 పిస్తా. అతడు 4 కుటుంబాలకు, 3 ఆఫీసులకు, 2 రెస్టారెంట్లకు సమసంఖ్యలో ఐస్ క్రీములు సరఫరా చేస్తానని మాట ఇచ్చాడు. మిగిలిన ఐస్ క్రీములను ఇంటికి తీసుకెళ్ళి తన ఇద్దరి పిల్లలకు సమానంగా ఇవ్వాలనుకున్నాడు. పిల్లలకు ఎన్నేసి ఐస్ క్రీములు వస్తాయి. ఈ సమస్య పరిష్కారానికి దగ్గరి వేగ సూత్రం ఏది?

మీ వేగసూత్రాన్ని సెప్టెంబర్ 30వ తేదీ లోగా మాకు రాసి పంపండి. అత్యంత వేగవంతమైన సూత్రానికి బహుమతి రూ. 500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.

## మీ ఎంట్రీలను పంపవలసిన చిరునామా:

ఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్-600041.

లేదా contests@chandamama.com కు ఇ-మెయిల్ చేయండి.

## గమనిక: ఈ సమస్యకు వేగవంతమైన వేదగణిత సూత్రం డిసెంబర్ సంచికలో ప్రచురించబడుతుంది.

### ఆగస్ట్ నెల సమస్యకు సరైన సమాధానాలు గల ఎంట్రీలు రాలేదు.

ఇదీ సరైన సమాధానం:

$$ \text{స్టైప్ 1: మామిడికాయలు గల చెట్లు} = 68-6-13=49 $$

$$ \text{స్టైప్ 2: కోసిన మొత్తం మామిడి కాయలు} = 49 \times 49 $$

తెలిసిన వర్గం గల సంఖ్యకు ఒకటితక్కువగా ఉన్న సంఖ్య (అంటే 10, 20, 30, ... సంఖ్యల వర్గాలు లెక్కగట్టడం సులభం) వర్గం కనుగొనే వేగవంతమైన మార్గం ఇది:

1. తెలిసిన వర్గం అంటే 2500 రాసుకోవాలి. (49² కు తెలిసిన దగ్గరి వర్గం 50²)

2. ఇప్పుడు వర్గం లెక్కగట్టవలసిన సంఖ్యను తెలిసిన వర్గం గల సమీప సంఖ్యకు కలపాలి.

$$ 49+50=99 $$

3. 49 వర్గం తెలుసుకోవడానికి 2500 నుంచి 99 తీసివేయాలి!

$$ 2500-99=2401 $$

గమనిక: ఈ లెక్కను వేగంగా వేయడానికి (a-b)² సూత్రాన్ని కూడా ఉపయోగించచ్చు. శ్యామ్‌కు కోసినవాటిలో 1/10 మామిడికాయలు వస్తాయి. అంటే

$$ 1/10 \times 2401 = 240 $$

రామ్‌కు 2401-240=2161 మామిడి కాయలు వస్తాయి.