బలంగా పూరించిన ధ్వని వినబడింది. ఆ ధ్వని వింటూనే సారంగమార్గం కాపలావాళ్ళు నలుగురూ చెట్టుకింది నుంచి బయలుదే రారు. కత్తిసాము చేస్తున్నవాడు సాము ఆపి, సారంగద్వారంకేసి రాసాగాడు.

ధూమకుడు గబగబా తన అనుచరుల దగ్గిరకు వచ్చి సంగతంతా నాలుగు ముక్కల్లో చెప్పి, “ఆ దుర్మార్గులు మధ్యాన్నభోజనానికో, సాయంకాలప్పిండానికో పోతున్నట్టున్నది. ఆ శంఖధ్వని అందుకు పిలుపై వుంటుంది. వాళ్ళల్లో ఒకడిటొస్తున్నాడు,” అన్నాడు.

ఇంతలో రాక్షసబ్బంటు సారంగద్వారం దగ్గిరకొచ్చి అనుమానంగా లోపలికి తొంగి చూస్తూ, “ఏదో గుసగుస వినపడుతున్నదే, ఎవరక్కడ? రాక్షసదొరలా? మానవ కీట కాలా?” అంటూ ప్రశ్నించాడు.

ధూమకుడు తన మిత్రులను ఆ బంటు సారంగంలోకి దిగగానే చుట్టుముట్టమని హెచ్చరించి రాతి చాటునే ఉండి చిన్నగా దగ్గాడు. ఆ ధ్వని వింటూనే బంటు, “ఏయ్, నాతో పరాచకాలా?” అంటూ కత్తి తిప్పుతూ ఒక్క గెంతున సారంగంలోకి దూకాడు. మరు క్షణంలో అక్కడున్న ముగ్గురూ రాళ్ళచాటు నుంచి లేచి అతణ్ణి చుట్టుముట్టి, “కత్తి కింద పడెయ్, నీకొచ్చిన ప్రాణభయం ఏమీ లేదు,” అన్నారు.

“ఎవరూ? జాతి తక్కువ మనుషులు! మీకు నేను లొంగిపోవాలా? మీరసలిక్కడి కెలా రాగలిగారు? ముందు ఆయుధాలు కిందపడేసి, సాగిలపడండి. నేనెవరో తెలుసా?

ఈ దండకారణ్యంలో నన్ను మించిన ఖడ్గవేత్త లేడు,” అన్నాడు రాక్షసబంటు.

వాడు మాట ముగించీ ముగించకముందే, ధూమకుడు కత్తిపిడితో ఆ బంటు నెత్తిన గట్టిగా ఒకదెబ్బ కొట్టాడు. ఆదెబ్బ తింటూనే వాడు చిన్నగా అరిచి కిందపడిపోయాడు. ధూమకుడు తలతిప్పి తన అనుచరులతో, “వీణ్ణి మనవెంట అరణ్యంలోకి తీసుకుపోయం మంచిది. వీడి ద్వారా మహాకలి రాక్షసుడి పాతాళదుర్గ రహస్యాలెన్నో తెలుసుకోవచ్చు,” అన్నాడు.

సోమకుడూ, విరూపుడూ కలిసి రాక్షస బంటును లేవనెత్తి భుజాన వేసుకుని బయలుదేరారు. ధూమకుడు ముందుగా సారంగ ద్వారం దాటి బయటికి వచ్చాడు. అక్కడ శత్రువు లెవరూ లేరు. కాని, గుబురుగా