వానరులు సింహనాదాలు చేశారు. రాక్షసులు భయపడ్డారు.

తరవాత రావణుడు వానరులతో యుద్ధం చెయ్యటానికి ఖరుడి కొడుకైన మకరాక్షుణ్ణి వెళ్ళమన్నాడు. మకరాక్షుడు రాక్షస సేనతో సహా రామ లక్ష్మణులతో యుద్ధం చెయ్యటా నికి బయలుదేరి వెళ్ళాడు. రాక్షసుల బాణ వర్షం ముందు తాళలేక వానరులు పారిపోయి వస్తుంటే వెంట తరుముకుంటూ వచ్చే రాక్షసులను రాముడు తన బాణాలతో నిలవే శాడు. తన తండ్రి అయిన ఖరుణ్ణి చంపినం దుకు రాముణ్ణి చంపి పగ తీర్చుకుంటానని మకరాక్షుడు ప్రగల్భాలాడాడు.

“మాటలతో విజయం కలగదు! యుద్ధం చెయ్యి,” అన్నాడు రాముడు. ఇద్దరూ తల పడి భయంకరమైన యుద్ధం చేశారు. మక రాక్షుడు తన సారథినీ, గుర్రాలనూ, రథాన్నీ పోగొట్టుకుని చివరకు రాముడు ప్రయోగించిన ఆగ్నేయాస్త్రంతో చచ్చి పడిపోయాడు. అతని వెంట ఉన్న రాక్షసులందరూ నగరం లోకి పారిపోయారు.

మకరాక్షుడి మరణ వార్తవిని రావణుడు కోపోదేకంతో పళ్ళు పటపట కొరికి, తన కొడుకైన ఇంద్రజిత్తును పిలిచి, “నాయనా దృశ్యంగానో, అదృశ్యంగానో రామలక్ష్మణులతో యుద్ధం చేసి, వాళ్ళను చంపిరా! ఇంద్రుణ్ణి గెలిచిన నీకీ మానవమాత్రులొక లెక్కా?” అన్నాడు.

ఇంద్రజిత్తు తండ్రి ఆజ్ఞ పొంది యజ్ఞశాలకు వెళ్ళి, హోమం చేసి, ఒక నల్ల మేకను

బలి ఇచ్చాడు. అగ్నిహోత్రం చక్కగా ప్రజ్వ లించి విజయం సూచించింది. ఇంద్రజిత్తు అదృశ్యశక్తి గల తన రథమెక్కి, యుద్ధరంగా నికి వెళ్ళి, వానర సేనలో ఉన్న రామలక్ష్మణులను గుర్తించి, వారిపై బాణాలు వర్షం లాగా కురిపించసాగాడు. ఇంద్రజిత్తు ఆకాశంలో ఎటుగా ఉన్నదీ కానరాక, రామలక్ష్మణులు ఆకాశ మంతా బాణాలతోనూ, దివ్యాస్తాలతోనూ నింపేశారు.

ఇంద్రజిత్తు వేసే బాణాలు ఎటునుంచి వస్తున్నదీ కనిపెట్టి, రామలక్ష్మణులు అటుగా తమ బాణాలను ప్రయోగించారు. అయితే ఇంద్రజిత్తు ఆకాశమంతటా సంచరిస్తూండటం చేత వారి బాణాలతనికి తగల లేదు. ఇంద్రజిత్తు ప్రయోగించిన బాణాలతో రామలక్ష్మణుల శరీరాల రక్తప్రవాహాలు కారాయి.