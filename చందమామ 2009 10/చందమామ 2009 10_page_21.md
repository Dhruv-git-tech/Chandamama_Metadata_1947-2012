వానరులు గుంపులు గుంపులుగా చచ్చారు.
లక్ష్మణుడికి కోపం వచ్చి, “బ్రహ్మాస్త్రం ప్రయో
గించి రాక్షసులనందరినీ చంపేస్తాను,”
అన్నాడు.

“ఒక్కడికోసం, మనతో యుద్ధం చెయ్యని
వారందరినీ చంపటం ఉచితం కాదు. ఇంద్ర
జిత్తు నొక్కణ్ణేచుపుదాం,” అన్నాడు రాముడు.

అంతలో ఇంద్రజిత్తు ఒక మాయ ఆలోచిం
చాడు. అతనొక మాయాసీతను చేసి, ఆమెను
రథం మీద పెట్టుకుని, వానరులు చూస్తుండగా
ఆమెను చంపి, రామలక్ష్మణులకు మనస్తాపం
కలిగించే ఉద్దేశంతో వానరసేన కెదురుగా
వచ్చాడు. ఇంద్రజిత్తు కళ్ళకు కనపడగానే
వానరులు యుద్ధోత్సాహం చెందారు. హను
మంతుడు ఒక పెద్దపర్వత శిఖరం పట్టుకుని
వానరులకు ముందు నిలబడ్డాడు.

అంతలో హనుమంతుడికి ఇంద్రజిత్తు
రథంలో సీత కనిపించింది. ఆమె మాసిన బట్ట
కట్టుకుని, దుమ్ముకొట్టుకుని, దీన వదనంతో,
తాను కొద్ది కాలం క్రితం చూసినట్టుగానే
ఉన్నది. సీత ఇంద్రజిత్తు రథంలో ఉండటం
చూసి హనుమంతుడు చాలా బాధపడి, ఏ
ఉద్దేశంతో ఇంద్రజిత్తు ఆమెను తెస్తూ ఉండి
ఉంటాడా అని ఆలోచించి, పక్క వారిని అడు
గుతుండగా ఇంద్రజిత్తు మాయా సీతను
జుట్టు పట్టుకుని, కత్తితో కొట్టాడు. ఆమె
“రామా! రామా!” అంటూ ఏడ్చింది.

హనుమంతుడు ఇంద్రజిత్తు ముందుకు
వెళ్ళి, అతన్ని నానా తిట్లు తిట్టి, “ఈ సీత
నీకే విధమైన అపకారం చేసింది? ఆమెనెం
దుకు చంప జూస్తున్నావు?” అని అడిగాడు.

“ఈ సీత మూలానే గదా సుగ్రీవుడూ,
రాముడూ ఈ లంకకు వచ్చారు? ఈమెను
ఇప్పుడు నీ ఎదుటే చంపి, ఆ తరవాత
రాముణ్ణీ, లక్ష్మణుణ్ణీ, నిన్నూ, సుగ్రీవుణ్ణీ,
ఆచారం పోగొట్టుకున్న ఆ విభీషణుణ్ణీ
చంపేస్తాను,” అన్నాడు ఇంద్రజిత్తు. వెంటనే
అతను తన చేతి కత్తితో మాయాసీతను
నరికేశాడు.

“నీ కళ్ళ ఎదుటనే సీతను చంపేశాను.
ఇక మీ ప్రయత్నమంతా వృథా!” అంటూ
ఇంద్రజిత్తు పెద్ద పెట్టున సింహనాదం చేశాడు.
వానరులు భయపడి పారిపోసాగారు.

అప్పుడు హనుమంతుడు వారితో, “ఎక్క
డికి పారిపోతారు? మీ పరాక్రమమంతా ఏమ
యింది? నేను ముందు నడుస్తాను, నా వెంట