వెంటనే అప్రమత్తుడై, వీరోచితంగా పోరాడుతూ ఇంద్రదమనుడితో సహా పలువురిని హతమార్చాడు. ఒకే ఒక్కడు మిగలగా వాడుయుక్తిగా రాజును దాపులనున్న మొసళ్ళ కొలనులోకి తోసి పారిపోయాడు.

ఆ క్షణంలో సుమేధుడు చెట్టు చాటు నుంచి పొంచి చూస్తూన్న ఇద్దరు వ్యక్తుల్ని పసిగట్టాడు. వారు ఎవరో కాదు. మంత్రి అంబపతి, అతడి కొడుకు శ్రీపతి!

మొసళ్ళ కొలనులో పడిన రాజు మరింత శక్తిని కూడదీసుకుని, తెలివిగా మొసళ్ళ బారి నుంచి తప్పించుకుని సురక్షితంగా బయట పడ్డాడు.

మరునాడు రాజు మంత్రినీ, అతడి కొడుకునూ నిండుసభలో నిలబెట్టి విచారణ జరిపాడు. వాళ్ళే అసలు దోషులని తెలియడంతో ఇద్దరికీ ఉరిశిక్ష విధించాడు.

అసలు జరిగిందేమంటే - ఇంద్రవల్లిపై ప్రేమతో ఆమె మాటలను కాదనలేని సుధామ వర్మ, సోదరప్రేమతో ఆమె చెప్పినట్టు చేయ లేని అశక్తుడయ్యాడు. అయితే, మంత్రి అంబపతీ, అతడికుమారుడూ అంతఃపురంలో తాము నియమించిన సేవకురాలి ద్వారా ఇంద్రవల్లి చెప్పే పథకాలను ఎప్పటికప్పుడు తెలుసుకుని అమలు జరిపారు. దక్షత కలిగిన సుమేధుణ్ణి మొదట హతమార్చి, ఆ తరవాత మృదు స్వభావుడైన సుధాముణ్ణి కూడా మట్టుపెట్టి రాజ్యాన్ని కబళించాలన్నది వాళ్ళదురాశ. ఒకవేళపథకం గనక విఫలమయితే నేరం ఇంద్రవల్లి, సుధాముల మీదికి పోతుం

దన్న ధీమాతో, ఆమె సుధాముడికి చెప్పిన పథకాలను తెరవెనకనుంచి అమలు పరిచారు.

అయితే, సుమేధుడు రాజుకాగానే పలు వురు ప్రముఖులపైన పరమ రహస్యంగా నిఘా ఏర్పాటు చేశాడు. అందువల్ల తనను తాను రక్షించుకోవడమే కాకుండా వారి కుట్రలను భగ్నపరచి తగిన సమయంలో బయటపెట్టి శిక్షించగలిగాడు.

తనతమ్ముడు ప్రాణానికి ప్రాణంగా ప్రేమించడం వల్ల రాజు ఇంద్రవల్లిని క్షమించి వదిలి పెట్టాడు. ఆ తరవాతసుధాముడితో, “తమ్ముడూ, నీ ప్రేమ గెలవాలి, నేను తప్పకుని నిన్ను రాజును చేస్తాను,” అన్నాడు.

ఆ మాట వినగానే ఇంద్రుల్లి, “మహారాజా, నాకు రాణి కావాలని లేదు. ఉత్తముడైన మీ తమ్ముణ్ణి సంతోషంగా వివాహమాడతాను.