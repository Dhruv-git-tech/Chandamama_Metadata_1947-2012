నుడి మూలంగానే జరిగింది. ప్రభువుల సైనిక బలం అజేయమైనది. ఈ అంతఃశత్రువును రూపుమాపగలనని వ్యక్తిగతంగా భరోసా ఇస్తు న్నాను. జ్వరాన్ని నయం చేయడానికి గిరిజ నుల వద్ద తప్పకుండా ఔషధాలు ఉండి తీరు తాయి.

మహాశక్తి సంపన్నుడైన సుల్తాన్ మహమ్మద్ బీన్ తుగ్లక్ నుంచి జనరల్ ఆదమ్ఖాన్కు అందిన సమాధానం సారాంశం:

“.... అక్కడి గిరిజనుల సహకార నిరాక రణ కారణంగా ఒక నెలగా నువ్వు జ్వరాన్ని అరికట్టలేకపోయావు గనక, వెంటనే ఢిల్లీకి తిరిగి రావాలని ఆజ్ఞాపిస్తున్నాను. ఇందుమూలంగా వాళ్ళల్లో క్రమ పద్ధతి కరువయిందని తెలుస్తోంది. అందువల్ల జిద్వా పరిసర ప్రాంతాలకు తిరిగి వచ్చి, ఖురాచల్ను పట్టుకోవడానికి సరైనపథకం చేపట్టడం మంచిది. సుల్తాన్ సైనికులను

ఓడించడానికి పూనుకునే సాహసం స్థానిక శక్తులకు లేదనుకుంటాను!

***

బుుతుపవనాల సమయం, క్రీ.శ. 1338 జిద్వా నగరానికి వెళ్ళే మార్గం.

వర్షపునీటితో తడుస్తూన్న బండల మధ్యగా వరుసగా సైనికులు కొండపై నుంచి కిందికి దిగసాగారు. దరిదాపుల్లోని గిరిజనులను తుద ముట్టించిన తుగ్లక్ సైనికులు శిబిరాలను ఎత్తి వేసి జిద్వాకేసి తిరిగి వస్తున్నారు.

సేనాధిపతి ఆదమ్ఖాన్ మౌనగంభీరంగా నిలబడి ఉన్నచెట్ల సందుల్లోంచి చూడసాగాడు. సైనికులు కిందికి దిగడం ప్రారంభించినప్పటి నుంచి అతడిలోని యుద్ధ స్పృహ మేల్కొన్నది. ప్రశాంతంగా ఉన్నప్పటికీ సైనికులు ఎంతో అప్రమత్తతతో నడుస్తున్నారు.

నిశ్శబ్దానికి అలవాటుపడని ఒక సైనికుడు పాడడం ప్రారంభించాడు గాని, వెంటనే అడ్డు కోబడ్డాడు. గుర్రాలపై సైనికులు దారిగుండా వెళుతున్నారు. ఆదమ్ఖాన్ ఇరువైపులా పెరిగి ఉన్న బ్రహ్మాండమైన వృక్షాలకేసి చూడసాగాడు. తలకు తగిలేలా ఉన్న వాటి గుబురు కొమ్మలు కొన్ని నేలను తాకుతున్నంతగా కిందికి వాలిపోయి ఉన్నాయి. ఒక్కొక్క కొమ్మపడితే పది మందిని నుగ్గునుగ్గు చేసేంత పెద్దదిగా కనిపించింది. అతడిలో ఆ ఆలోచన మెదులుతున్నప్పుడే ఒక బ్రహ్మాండమైన వృక్షం, వరుసలో ముందుగా ఉన్న సైనికుల మీదికి ఫెళ ఫెళ మంటూ విరు చుకుపడింది.

ఆదమ్ఖాన్ యుద్ధస్పృహ ఏం జరుగుతు న్నదో గ్రహించింది కాని, తన మనుషులను