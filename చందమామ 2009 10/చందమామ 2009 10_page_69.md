చంటిబిడ్డ ఉలిక్కి పడి లేచి కెవ్వుమని ఏడ్చు లంకించుకోవడంతో, “ఒక ప్యాకెట్ తీసుకుం టున్నాను,” అంటూరేణూ ఆంటీదాన్ని తీసుకుని వాళ్ళకు డబ్బిచ్చింది. “అంటీ, అద్భుతమైన రుచి! అద్భుతమైన శక్తి! ఉపయోగించి చూడండి!” అని వల్లించింది ముబీన్ పట్టుబట్టి కంఠతా పట్టిన మాటలను. “తప్పకుండా! ష్యూర్!” అన్నది ఆంటీవ్యంగ్యంగా.

పక్కింట్లోనూ వాళ్ళ అదృష్టం బావుంది. సోనూ అనే అయిదేళ్ళ కుర్రాడికి ‘ఎనర్జీ పౌడర్’ అనే మాట బాగా నచ్చి, “నాకో ప్యాకెట్ కావాలి,” అన్నాడు. “వద్దు, వద్దు!” అంటూ అడ్డుపడింది వాడి తల్లి. “రెండు కొంటే డ్రాగన్ స్టికర్స్ ఫ్రీ,” అన్నాడు రోహిత్. “నాకురెండు ప్యాకెట్లు కావాలి!” అని ఏడుస్తూ సోనూ కిందపడి పార్లసాగాడు. నలుగురు పిల్లలూ అతడికేసి అమితాశ్చర్యంతో చూడసాగారు. సోనూ ఏడుపుకు అనుగుణంగా జీతూ ఫ్లూట్ వాయించడం మొదలెట్టాడు. మరో

మార్గం కనిపించక సోనూ తల్లి రెండు ప్యాకెట్లు కొన్నది! ఆ తరవాత సీమా ఆంటీ ఏమాత్రం వెను కాడకుండా మెగా ప్యాకెట్ ను కొనడం పిల్లలకెంతో ఆనందం కలిగించింది. ఆమె ఇంట్లోకి వెళ్ళి కూతురితో, “నీకు తెలియదా? ఇది చాలా చౌకబేరం. జాడీ ఎనిమిది రూపాయలకే!” అనడం పిల్లలకు వినిపించలేదు.

మధ్యాహ్నం కల్లా వాళ్ళు బాగానే వ్యాపారం చేశారు. సాయంకాలం ప్యాకెట్లు అమ్మకానికి జీతూ మాత్రమే వెళ్ళాడు. తక్కినవాళ్ళు ట్యూషన్ తరగతులకు వెళ్ళవలసి వచ్చింది. రేణూ ఆంటీ ఇంటిపక్కగా వెళుతూ, “ఎనర్జీ పౌడర్! అంటీ!” అని కేకపెట్టాడు. ఆ తరవాత ఫ్లూట్ తీసి ఊదడం ప్రారంభించాడు జీతూ. “ఆ ఫ్లూట్ కావాలను కుంటున్నాను. చాలా బావుంది ఇస్తావా?” అని అడిగింది రేణూ ఆంటీ. జీతూ సంతోషంగా దాన్ని ఇచ్చేశాడు. ఆ తరవాత ఎందుకో మరి, ఒక్కరూ ఎనర్జీ పౌడర్ కొనడానికి ఆసక్తి చూపలేదు. సురేష్ అంకుల్ కూడా కొనలేదు!

ఆ తరవాత జీతూ మిత్రులను కలుసుకుని, “నేను ఎనర్జీ పౌడర్ను అమ్మలేకపోయాను. అయితే, చూడండి. నా ఫ్లూట్ కు పది రూపాయలు వచ్చాయి!” అన్నాడు. ఆ తరవాత వాళ్ళు పౌడర్ అమ్మడానికి ఎంతో ప్రయత్నించారుగాని, ఒక్క ప్యాకెట్ కూడా అమ్మలేకపోయారు. వాళ్ళు మెట్లమీద చతికిలబడ్డారు. అప్పుడు ముబీన్, “జీతూ, నువ్వు మరీ పసివాడివి. నీకు వ్యాపారం లోని మెళకువలు అర్థంకావు. నువ్వా ఫ్లూట్ ను అమ్మి ఉండకూడదు. ఆ ఫ్లూట్ నుంచి వెలువడే సంగీతాన్నే జనం ఇష్టపడ్డారు. అదే మన పెద్ద ఆకర్షణ...?” అన్నది.

-రమారమేష్