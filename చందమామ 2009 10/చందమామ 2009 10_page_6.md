దీపావళి

వెలుగుల పండుగ

దీపావళి వచ్చేస్తోంది. చెడుమీద మంచి సాధించిన విజయానికి సంకేతంగా ఈ పండుగను జరుపుకుంటున్నామని మనకందరికీ తెలుసు. సాటి మానవప్రేమను ప్రబోధించే విధంగానూ కొందరు ఈ పండుగను జరుపుకుంటారు.

పదిహేడవ శతాబ్దంలో మొగలు చక్రవర్తి జహాంగీర్, గురు హర్‌గోవింద్‌సింగ్‌తో సహా మరో యాభైరెండు మంది రాజులను గ్యాలియర్ కోటలో బంధించాడు. కారాగారవాసం దుర్భ రంగా ఉన్నప్పటికీ వాళ్ళు కలిసికట్టుగా భరించసాగారు. కొన్నాళ్ళకు సాయి మియాన్ మీర్ అనే ఒక సూఫీ సన్యాసి జహాంగీరుతో మాట్లాడి, గురు హర్‌గోవింద్‌సింగును విడుదల చేయమని అభ్యర్థించి ఒప్పించాడు. వెంటనే గురు హర్‌గోవింద్‌సింగును విడుదల చేయమని జహాం గీర్ ఆనతి జారీ చేశాడు. అయితే, తనతోపాటు కారాగారంలో ఉన్న మిగిలిన రాజులందరినీ విడుదల చేస్తే తప్ప, తను ఒక్కడే కోట నుంచి బయట అడుగుపెట్టజాలనని గురు హర్‌గోవింద్‌సింగ్ తేల్చి చెప్పాడు. తనకు లాగే తక్కిన వారికి కూడా స్వతంత్రం ముఖ్యమని ఆయన భావించాడు!

జహాంగీర్ యుక్తిగా ఒక పథకం ఆలోచించాడు. యాభైరెండు మంది రాజులూ ఒక్కసారిగా గురువుగారి కండువాను పట్టుకుని వెలుపలికి నడిచేలా ఉంటే వాళ్ళందరినీ నిరభ్యంతరంగా విడుదల చేస్తానని మెలికపెట్టాడు. అదెలా సాధ్యమవుతుంది? ఖైదీలనందరినీ ఎలాగైనా విడుదల చేయించాలని గురు హర్‌గోవింద్‌సింగ్ ఆశించాడు. ఒక మంచి పథకం తట్టింది కూడా!

యాభైరెండు చుంగులు ఉండేలా ఒక కండు వాను కుట్టమన్నాడు. ఆ కండువాను పైన వేసు కుని గురువు చెరసాల నుంచి వెలుపలికి నడిచాడు. కండువాకున్న యాభైరెండు చుంగులను పట్టుకుని యాభైరెండు మంది రాజులూ గురు గోవింద్‌సింగును అనుసరించారు. అదో అద్భుతమైన విజయం. తమ ప్రియతమ నాయకుడికి స్వాగతం పలకడానికి అమృతసర్‌లోని స్వర్ణ దేవాలయంలో వందలాది దీపాలను వెలిగించారు.

ఈసంప్రదాయం ఈనాటికీ కొనసాగుతున్నది. శిక్కులు దీపావళిని ఈ విధంగా ఆనందోత్సాహాలతో జరుపుకుంటారు!

మీరెంతో ఉత్సాహంగా జరుపుకునే వెలుగుల పండుగను ప్రపంచవ్యాప్తంగా కోట్లాది మంది జరుపుకుంటున్నారంటే మీ ఆనందం ఇను మడిస్తుంది! అవునా? సురక్షితంగా దీపావళిని జరుపుకోండి! అందరికీ దీపావళి శుభాకాంక్షలు!!

ఆస్ట్రానవైద్యుడి ఎత్తుకు తెనాలి పైఎత్తు? telugu.chandamama.com ధారావాహికలు చదవండి