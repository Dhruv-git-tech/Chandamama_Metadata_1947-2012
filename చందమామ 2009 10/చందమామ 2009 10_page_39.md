“భలేవారే! ఈ సామ్ము నేను అప్పుగా ఇవ్వడం లేదు. మీ అమ్మాయికి కానుకగా ఇస్తున్నాను. మీరు తిరిగి చెల్లించనవసరం లేదు,” అన్నాడు సోమేంద్రుడు.

“అయ్యా, తమరు సాక్షాత్తు ఆ భగవంతు డిలా కనిపిస్తున్నారు,” అంటూ ఆనందపడి పోయాడు రామశాస్త్రి.

“దయచేసి నన్ను దేవుడితో పోల్చకండి! నేను కేవలం మానవమాత్రుణ్ణి,” అన్నాడు సోమేంద్రుడు.

భర్తలో వచ్చిన మార్పును చూసి మాలతి చాలా సంతోషించింది. అయినా మైత్రేయుడి హెచ్చరిక గుర్తు రావడంతో ఆమె గుండె బరువెక్కసాగింది.

“సాటి వారికి సాయపడడంలో ఇంత తృప్తి ఉందని నాకిన్నాళ్ళు తెలియకపోయింది,” అనుకున్నాడు సోమేంద్రుడు.

ఆ తరవాత కూడా అడిగిన వారికి లేదన కుండా సాయపడుతూ, దానధర్మాలు చేస్తూ వచ్చాడు. నలభైరోజులు గడిచిపోయాయి. మైత్రేయుడు చెప్పిన అమావాస్య రానే

వచ్చింది. ఉదయం నుంచే మౌనంగా భగవ ధ్యానంలో గడపసాగాడు.

రాత్రయింది: అమావాస్య రాత్రి గడిచిపోయింది. తెల్లవారగానే సోమేంద్రుడు, మైత్రే యుడి వద్దకు వెళ్ళాడు. అప్పుడే దాపులనున్న నదిలో స్నానం ముగించి, సంధ్యవార్చి తిరిగి వస్తున్నాడాయన. సోమేంద్రుడు ఆయన పాదాలకు నమస్కరించాడు. “సోమేంద్రా, మరణభయంతో పుణ్యకార్యాలు చేసి, నీ ఆయుష్ణును పొడిగించుకున్నావు. శేష జీవి తాన్ని కూడా ఇలాగే సాగించు. ధనార్జన చేసేప్పుడు మరణమే లేదన్న విధంగా కష్టపడి సంపాదించాలి. పుణ్యకార్యాలు చేసేప్పుడు రేపే మరణం అన్నట్టు చేయాలి. దేవుడు మనకు సంపదలనిచ్చేదే దానిని పదిమందికీ ఉపయోగించాలనే! ఈ సత్యాన్ని గ్రహించి పదిమందికి సాయపడుతూ, చిరకాలం హాయిగా జీవించు,” అని ఆశీర్వదించాడు.

సోమేంద్రుడు కృతజ్ఞతతో మునికి నమస్క రించి, పరమానందంతో ఇంటికేసి బయలు దేరాడు.
-వాణిశ్రీ