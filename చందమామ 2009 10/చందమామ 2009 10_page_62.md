“ఇకకాలం వృథా చేయకూడదు. ముందుకు సాగుదాం!” ఆజ్ఞాపించాడు ఓమెన్. అతడు దాపుల్లో ఉన్న పగడాలను తదేకంగా పరిశీలి స్తున్న చీనా ఏనుగును తట్టి పిలవడంతో అది ఉలిక్కిపడి వెనక్కు తిరిగి మమ్మల్నందరినీ చూసి మరింత విస్మయం చెందింది.

గుండెను చేత్తో పట్టుకుని వంగి గుహలోకి జొరబడ్డాను. మార్గం నేను అనుకున్నంత ఇబ్బందికరంగా లేకపోవడం చూసి ఆశ్చర్యపడ్డాను. దాన్ని గమనించిన గువ్వా, “వాళ్ళ శరీర ఉష్ణోగ్రతలకు అనుగుణంగా గుహలోని ఉష్ణోగ్రత మారుతూ ఉంటుంది. అలా కాకుంటే డైనోజార్ల నుంచి ఓల్మ్స్ వరకు ఒకే చోట చూడగలిగే వాళ్ళం కాదు!” అన్నది.

“నా జాతి ఇప్పుడు అంతరించిపోయిందంటే...! (ఇప్పటికీ దాన్ని అసలు నమ్మలేకపోతున్నాను) నేను వెంటనే చబ్చిపోనన్నమాట!” అనుకుంటూ గువ్వా వివరించిన జనన మరణాలచక్రం గురించి ఆలోచించసాగాను.

“నీ జాతి ఇప్పుడు నరకస్థితిలో ఉంటోంది. స్పేస్ క్రాఫ్ట్స్ పాడవుతాయని మాకు నమ్మకం ఉన్నప్పటికీ, మానవజాతి భూతలానికి క్షేమంగా తిరిగివచ్చే అవకాశం ఉంది. అందువల్ల ప్రస్తుత పరిస్థితుల ప్రకారం నువ్విక్కడే మరణిస్తావు,” అన్నాడు ఓమెన్. విషయం ఏదైన్పుటికీ కుండబద్దలు కొట్టినట్టుగా చెప్పడం ఆయనకు అలవాటు!

మేము ఆ మార్గం గుండా వెళుతూంటే గుహ గోడలకున్న దీపాలు

నర్తిస్తున్నట్టు కనిపించాయి. ఉన్నట్టుండి అవన్నీ మిణుగురు పురుగులని తెలియడంతో ఉలిక్కి పడ్డాను. “అవి కూడా అంతరించి పోనున్నాయా?” అని నాలోనేను గొణుక్కుంటూన్నట్టు అడిగాను. పిల్లాడుగా ఉన్నప్పుడు తరచూ మిణుగురు పురుగులను పట్టి జాడీలో వేసేవాణ్ణి. అలా చేసినందుకు ఇప్పుడు పశ్చాత్తాపపడుతున్నాను. గువ్వా విషాదంగా నవ్వుతూ, “అంతరించిపోని వాళ్ళు ఎవరు నాయనా? ప్రతి ప్రాణి సహజ ఆవాసాన్నీ మీ జాతి జనులు సర్వనాశనం చేశారు. పంటల పరిరక్షణకంటూ క్రిమిసంహారక మందులు చల్లి ఒక్క పురుగూ పుట్రాలేకుండా చేస్తున్నారు. రాత్రింబవళ్ళను మీ నియంత్రణల్లో ఉంచుకోవాలని యావత్ భూమండలాన్ని వెలుగుతో నింపేస్తున్నారు. చీకట్లో బతీకే ప్రాణుల గురించి మీరెందుకు పట్టించు కుంటారు?” అని అడిగింది.

గువ్వా విసిరిన విమర్శనాస్ర్థాలకు నా చెవులు చిల్లులు పడ్డాయి. గువ్వా మామూలుగా సాధు