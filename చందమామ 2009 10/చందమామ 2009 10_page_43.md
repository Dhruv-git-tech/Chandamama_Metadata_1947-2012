మన చరిత్ర పుటల నుంచి

సంప్రదాయేతర విధానాలు

క్రీ.శ. 1338, శిశిర ఋతువు, హిమాలయ
పాదతలంలోని ఖురాచల్ ప్రాంతం. పర్వత
నగరం వరంగల్‌కు వెళ్ళేబాట.

కొండమార్గం చాలా ఇరుగ్గా ఉంది. బరువైన
ఉడుపులు ధరించిన ఒక సైనికుడు గుర్రం
మీద వెళుతూ జాగ్రత్తగా ముందుకు నడు
పుతున్నాడు. అయితే కొండమార్గంలో ఒత్తుగా
పరుచుకున్న చిన్నచిన్న గుండ్రాళ్ళు జారుతూం
డడం వల్ల, పట్టు దొరక్క ముందుకు వెళ్ళడానికి
యమయాతన పడుతున్నాడు. దానికితోడు
చలి, ఈదురుగాలులు, వర్షం అతణ్ణిముందుకు
వెళ్ళనీయకుండా అడ్డుకుంటున్నాయి.

“ముందుకు ఒక్క అడుగు వేయలేక అలాగే నిలబడిపోయాడు చూశావా?” అన్న హేళనా

స్వరం మెల్లగా వినిపించింది. చెట్టు కొమ్మపై
కూర్చున్న భోలానాధ్ గుబురుగా ఆకులున్న
రెమ్మలను పక్కలకు తోసికళ్ళమీద జారుతూన్న
వర్షపునీటి ని తుడుచుకుంటూ, మిత్రుడి
మాటలు వింటూ కిందికి చూశాడు. సైనికుడు
ఒక్కొక్క అడుగు ముందుకు సాగడానికి ఎంతో
శ్రమపడడం కనిపించింది.

భోలానాధ్, అతడి స్నేహితుడు గంగా పర్వత
సౌందర్యానికి ప్రసిద్ధిగాంచిన ఖురాచల్ భూమి
పుత్రులు. అద్భుతమైన ఆ కొండ చరియల
అందచందాలు సుల్తాన్ మహమ్మద్ బీన్ తుగ్లక్
జ్ఞాపకాలను ఏళ్ళ తరబడి వెంటాడాయి. ఆ
ప్రాంతాలను పూర్తిగా ఆక్రమించుకోవడానికి
అతణ్ణి పురికొల్పాయి.

“తిరుగుబాటుదారుల పట్ల తుగ్లక్కు ఉన్నపగ, ద్వేషం గురించి మనతండ్రులు చెప్పిన విషయాలు గుర్తున్నాయి కదా!”
అని చెప్పి కొంతసేపు ఆగిన గంగా,
“సొంతమేనల్లుడైన గుర్షాస్స్‌ను అతడేం
చేశాడో తెలుసా?” అని అడిగాడు.

“తనకు ఎదురు తిరిగాడని అతణ్ణి
ముక్కలు ముక్కలుగా నరికి మాంసాన్ని
వండి, చర్మంలో గడ్డిని కుక్కాడు! అదే
కదా నువ్వడిగేది?” అని సమాధానం
ఇచ్చాడు భోలానాధ్.

తిరుగుబాటుదార్లు అనుభవించిన
భయంకరమైన బాధల గురించి ఖురా