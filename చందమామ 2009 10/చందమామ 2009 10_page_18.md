## యుద్ధ కాండ-10

జాంబవంతుడు ప్రేరేపించగా హనుమంతుడు వాయువేగంతో ఆకాశ మార్గాన హిమాలయ పర్వతాలకు పోయి, అక్కడ ఉన్నమంచు శిఖరాలూ, గుహలూ, గొప్ప క్షేత్రాలైన బ్రహ్మకోశమూ, కైలాసమూ, హయ గ్రీవమూ, బ్రహ్మకష్టాలమూ, కుబేరస్థానమూ, పాతాళరంధ్రమూ, కాంచన శృంగమూ చూస్తూ సర్వోషధి పర్వతం పైన దిగి, ఓషధుల కోసం వెదకసాగాడు. ఆసంగతి తెలిసిదివ్యోషధులు అంతర్ధానమయ్యాయి.

హనుమంతుడికి పట్టరాని కోపం వచ్చింది. అతను పెద్ద పెట్టున అరిచి పర్వతంతో, “రాముడి పైన జాలి తలపరాదని నిశ్చయించు కున్నావా ఏమిటి? నిన్ను నా చేతులతో పెరికి, పిండి చేసేస్తాను,” అన్నాడు. అంటూనే హను

మంతుడు ఆ పర్వత శిఖరాన్ని పెకలించి తిరిగి ఆకాశ మార్గం పట్టాడు.

పర్వత శిఖరంతో సహా తిరిగి వస్తున్న హనుమంతుణ్ణి చూసి వానరులు గట్టిగా అరిచారు. హనుమంతుడు ఓషధి పర్వతంతో సహా త్రికూట పర్వతం మీద వానర సేన మధ్య వాలి, ప్రముఖ వానరులకు నమస్కారాలు చేసి, విభీషణుణ్ణి కౌగిలించుకున్నాడు. రామలక్ష్మణులూ, ఇతర వానర వీరులూ దివ్యోషధుల వాసనకు బాణాల బాధ పోగొట్టుకున్నారు. యుద్ధంలో చచ్చిపోయిన వానరులు సైతం దివ్యోషధుల గాలి సోకగానే నిద్రలేచినట్టు లేచి కూర్చున్నారు. హనుమంతుడు ఓషధి పర్వత శిఖరాన్ని తీసుకుపోయి యథాస్థానంలో ఉంచి తిరిగి వచ్చాడు.