[పొట్టిరాక్షసుడు చేసిన సహాయం వల్ల, ధూమకుడూ అతడి అనుచరులూ కందకంలోని రహస్య సౌరంగమార్గం చేరారు. దారిలో వారికి కొందరు రాక్షసబ్బంట్లు ఎదురయ్యారు. వాళ్ళ నుంచి అతి జాగ్రత్తగా తప్పించకుని ధూమకుడూ వాళ్ళు సౌరంగద్వారాన్ని సమీపించగానే, ఏనుగులు పూన్చిన రథంలో పోతున్న ఒక గొప్ప రాక్షసుడు వాళ్ళ కంటబడ్డాడు. - తరవాత]

ఏనుగులు లాగుతున్న రథం తమ దృష్టి నుంచి పోగానే, ధూమకుడు తన ఇద్దరు అనుచరుల ముఖాల కేసీ చూశాడు. వాళ్ళు భయపడుతున్నారో, ఆశ్చర్యపడుతున్నారో తెలుసుకోవాలన్నదే అతడి ప్రయత్నం. ఎందు కంటే, తాము ఎలాగైతేనేం మహాకలి రాక్షసు డుండే దండకారణ్యం చేరారు. శత్రువుల వల్ల నిజమైన కష్టాలు ప్రారంభమయ్యేదిప్పుడే.

సోమకుడు విల్లంబులు గట్టిగా గుప్పెట బిగించి కన్నార్పకుండా, రాక్షసుడు పోయిన మార్గం కేసి చూస్తున్నాడు. విరూపుడు ఈటె మొనను వేళ్ళతో నిమురుతున్నాడు. వాళ్ళల్లో

భయచిహ్నలేమీ లేవు, ఇద్దరూ పళ్ళు గట్టిగా బిగించి వున్నారు.

“ఆ రథంలో పోయినవాడు మహాకలి- పాతాళదుర్గంరాజు అనేదాంట్లో సందేహం లేదు,” అన్నాడు ధూమకుడు.

“నేనూ అలాగే అనుకుంటున్నాను. నువ్వు ఊ.. అన్నట్టయితే, ఒక్కబాణం దెబ్బతో వాణ్ణి రథం మీది నుంచి కింద పడగొట్టేవాణ్ణి, ” అన్నాడు సోమకుడు.

“అది ప్రమాదం. వాడు చచ్చినా, వాడి రథం వెనక నడిచే ఆయుధంగాళ్ళందరూ మన మీదికి వచ్చి పడేవాళ్ళు. ఆ దుర్మార్గణ్ణి