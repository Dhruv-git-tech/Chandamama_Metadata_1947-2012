సోమేంద్రుడు. “అవును. నిజంగానే!” అన్నాడు మైత్రేయుడు.

“అయ్యో, నా బిడ్డలకు ఇంకా వ్యాపారంలో మెళకువలు అంతగా తెలియరాలేదే. పెద్దదిక్కు లేకపోతే వాళ్ళెలా బతగ్గలరు? ఇంకా కొన్నాళ్ళు బతికితే, వాళ్ళకు మరింత సంపాదించి పెట్టేవాణ్ణి కదా!” అని వాపో యాడు సోమేంద్రుడు.

“పెళ్ళిళ్ళయిన కొడుకులు. ఎలా బతుకు తారో అన్న బెంగ ఇంకా నీకెందుకు? జీవితం అంటే భార్యాపిల్లలు మాత్రమే కాదు. వారికి అవతల పెద్దసమాజం, మంచీ చెడ్డా అంటూ చాలా ఉన్నాయి. వాటిని గురించి కూడా కాస్త ఆలోచించు. అప్పుడే నీకు చివరి నలభై ఐదు రోజులయినా ప్రశాంతి లభిస్తుంది!” అన్నాడు మైత్రేయుడు.

“అందుకు ఏం చేయమన్నారు? యజ్ఞయాగాలు, దేవుడికి ఉత్సవాలు చేయమన్నారా?” అని అడిగాడు సోమేంద్రుడు.

“అవన్నీ అవసరం లేదు. సాయం అని వచ్చిన వారికి చేతనైసాయం చెయ్. చాలు,” అన్నాడు మైత్రేయుడు.

అక్కడి నుంచి ఇంటికి బయలుదేరిన సోమేంద్రుడు అమితమైన ఆందోళనకూ, తీవ్రమైన ఆలోచనకూ లోనయ్యాడు. ఇంటి గుమ్మంలోనే ఎదురుపడ్డ భార్య, “సాధువు ఏం చెప్పారు?” అని అడిగింది.

మౌనంగా ఇంట్లోకి వెళ్ళిన సోమేంద్రుడు, నీళ్ళు తాగాక, సాధువు చెప్పిన మాటలను భార్యకు చెప్పాడు.

“అయ్యో, మీరు లేకుండా నేనెలా జీవించగలను? నేనూ మీతోనే...” అంటూ ఏడవసాగింది భార్య.

“మాలతీ! దుఃఖించకు. పుట్టిన ప్రతి ఒక్కరూ ఏదో ఒక రోజున వెళ్ళిపోవలసిందే కదా? నేను చనిపోయాక, నువ్వూ లేకుండా పోతే, మనకుటుంబం పరిస్థితి ఏమవుతుందో ఆలోచించు. కొడుకులు, కోడళ్ళు ఇంకా చిన్నవాళ్ళు. మనవలను పెంచి పెద్ద చేయ వలసిన బాధ్యతనీదే,” అన్నాడు సోమేంద్రుడు కళ్ళు తుడుచుకుంటూ.

ఇంతలో పాలేరు వెంకన్న వచ్చి, “అయ్యా, వట్టిపోయిన అవును కబేళాకు తోలుకు వెళుతున్నాను,” అన్నాడు.

సోమేంద్రుడు కంగారు పడుతూ, “వద్దు వద్దు,” అన్నాడు.