రండి,” అని అందరినీ యుద్ధోన్నుఖులను చేశాడు. అందరూ కలిసి రాక్షస సేనపై పడి చంప నారంభించారు.

హనుమంతుడు ఒకవైపు దుఃఖంతోనూ, మరొకవైపు కోపంతోనూ తపించిపోతూ ఇంద్ర జిత్తు పైన ఒక పెద్ద శిల విసిరాడు. కాని అది అతనికి తగలలేదు. అయినా వానరులు హనుమంతుడి చర్యతో ఉత్సాహం వచ్చి రాక్షస సైన్యాన్ని మట్టుబెట్టసాగారు.

హనుమంతు డప్పుడు తోటి వానరులతో, “మనం ఏ సీత కోసం వచ్చామో, ఎవరి కోసం ప్రాణాలొడ్డి యుద్ధం చేస్తున్నామో, ఆ సీత కాస్తా చంపబడింది. ఇంద్రజిత్తు సీతను చంపాడన్న వార్తరాముడికీ, సుగ్రీవుడికీ చెప్పి, వారేం చెయ్యమంటే అది చేద్దాం,” అన్నాడు. వానరులు వెనక్కు తిరిగి వెళ్ళిపోయారు. వారలా వెళ్ళిపోవటం చూసి ఇంద్రజిత్తు హామం చెయ్యటం కోసం నికుంభిళ చైత్యా నికి వెళ్ళాడు.

ఈ లోపల రాముడికి పశ్చిమ ద్వారం వైపు నుంచి యుద్ధ కోలాహలం వినిపించింది. అతను జాంబవంతుడితో, “మనహనుమం తుడు రాక్షసులతో పెద్ద ఎత్తున యుద్ధం చేస్తున్నట్టున్నది. అతనికి సహాయం వెళ్ళు,” అన్నాడు. జాంబవంతుడు పశ్చిమ ద్వారం దిక్కుగా వెళుతూంటే దారిలో హనుమం తుడూ, ఇతర వానర వీరులూ ఎదురుగా రావటం చూశాడు.

హనుమంతుడు యుద్ధరంగానికి బయలు దేరిన భల్లూక సేనను వెనక్కు మళ్ళమని

చెప్పి, త్వరగా రాముడున్న చోటికి వెళ్ళి, తన ఎదుటనే ఇంద్రజిత్తు సీతను చంపేసినట్టు చెప్పాడు.

ఈ మాట వింటూనే రాముడు మొదలు నరికిన చెట్టు లాగా పడిపోయాడు. దూర దూరంగా ఉన్న వానరులందరూ పరిగెత్తుకొచ్చారు. రాముడి ముఖాన నీరు చల్లారు. లక్ష్మణుడు రాముణ్ణి ఓదార్చాడు. రాముడు లక్ష్మణుడి తొడపై తల పెట్టుకుని ఎంతో దుఃఖించాడు.

అంతలో అక్కడికి విభీషణుడు తన నలు గురు మంత్రులతోనూ వచ్చి, “అందరూ విచారంగా ఉన్నట్టున్నారే? ఏమిటి కారణం?” అని అడిగాడు.

“ఇంద్రజిత్తు సీతను చంపేసినట్టు హను మంతుడు వచ్చి చెప్పేసరికి రాముడు దుఃఖి