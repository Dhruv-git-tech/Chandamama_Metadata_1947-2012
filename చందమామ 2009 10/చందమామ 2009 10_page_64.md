చందమామ కబుర్లు

## ముక్కుతో చిత్రాలు

ఆంధ్ర రాష్ట్రానికి చెందిన సచివాలు రాంబాబు తన ముక్కుతో చిత్రాలు గీస్తాడు.

అతడు తన ముక్కును రంగుల్లో ముంచి కార్డ్ బోర్డ్ మీద చిత్రాలు గీస్తాడు. ఇది చాలా కష్టమైన పని. ఎందుకంటే కార్డ్ బోర్డ్ పైన ముక్కుతో గీసే గీతలు గీసేప్పుడు సరిగా కనబడవు. అయినా రాంబాబు ముక్కుతో వందకు పైబడ్డ చిత్రాలు గీశాడు. వీటిలో సుప్రసిద్ధులైన ఎపిజె అబ్దుల్ కలాం, చంద్రబాబునాయుడు, మదర్‌థెరీసా, సాయిబాబా, రామకృష్ణ పరమహంస, స్వామి వివేకానంద మొదలైన వారి వర్ణచిత్రాలతో పాటు జగత్ప్రసిద్ధమైన తాజ్‌మహల్ చిత్రం కూడా ఉన్నది.

## ప్రపంచంలోకెల్లా అత్యంత వయసైన కప్ప!

మావూద్ దీవిలోని వెల్లింగ్టన్ అనే కప్పే ప్రపంచంలోకెల్లా అత్యంత వయసయినది అని చెబుతున్నారు. దీని వయసు 37 సంవత్సరాలు. ఇది చాలా గొప్ప విషయమే. అక్కడే మరోరెండు వయసైన కప్పలు కూడా ఉన్నాయి. మగ కప్ప గొల్లుమ్ వయసు 35 సంవత్సరాలు; జీనా అనే ఆడ కప్ప వయసు 34 సంవత్సరాలు.

విక్టోరియా యూనివర్సిటీలో అసోసియేట్ ప్రాఫెసర్‌గా ఉంటూన్న బెన్‌బెల్‌గత 25 సంవత్సరాలుగా మావూద్ దీవిలోని ఈ మూడు కప్పలను జాగ్రత్తగా పరిశీలిస్తూ వస్తున్నాడు. 5 సెం.మీ. పొడవే ఉన్న ఈ బుల్లి కప్పలు కొన్ని చ.మీ.లను మాత్రమే తమ నివాసస్థలంగా కలిగి ఉన్నాయి. వాటి దీర్ఘాయువుకు ఇది కూడా ఒక కారణం కావచ్చు. అవి ఒకచోట తీరిగా కూర్చుని ఏవైనా కీటకాలు వస్తేచటుక్కున పట్టి తినేస్తాయి. అందు వల్ల శక్తి వృథాకాదు. సాలెపురుగులు వాటి అభిమాన ఫలహారం!

మీకు ఇష్టమైన వాల్‌పేపర్లను telugu.chandamama.com కు వెళ్ళి తీసుకోండి