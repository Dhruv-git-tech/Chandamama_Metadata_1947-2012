కొడుకును కన్నావు. పైగా వైద్యం నేర్చుకోమని పట్నం పంపేశావు. నేను ఆడపిల్ల తండ్రిని. నా బిడ్డరమ బంగారుతల్లేగాని దేవుడెందుకో ఆమెను నల్లగా పుట్టించాడు. ఎంత ప్రయత్నించినా పెళ్ళిసంబంధం కుదురడం లేదు,” అన్నాడు బాధగా.

“బాధపడకు రామయ్యా. రమకని ఒకడు పుట్టే ఉంటాడు. నీ మంచి మనసుకు అంతా మంచే జరుగుతుంది,” అని ధైర్యం చెప్పాడు శివయ్య.

మరునాడు గ్రామాధికారి మెట్ల పైనుంచి జారిపడ్డాడని కబురు వస్తే, శివయ్య ఆయనకు వైద్యం చేయడానికి వెళ్ళాడు. సుభద్రమూలికలు సేకరించడానికి ఒంటరిగా అడవికి బయలుదేరింది. అడవిలో కొంతసేప్తు మూలి కలు సేకరించిన ఆమెకు, నిన్నరాత్రి కురిసిన

గాలివానకు కూలిపోయిన ఎండు రావిచెట్టు కనిపించింది. ఆమె దగ్గరికి వెళ్ళి చూస్తే, చెట్టు బోదెలో పూడుకు పోయి కొద్దిగా పైకి కనిపిస్తూన్న అమ్మవారి విగ్రహం కనిపించింది. ఆమె మట్టిని తొలగించి, విగ్రహాన్ని కడిగి, అడవి పూలతో అలంకరించి చేతులెత్తి మొక్కుతూ, “అమ్మా, నువ్వు ఇక్కడున్న సంగతి ఇన్నాళ్ళు తెలియకపోయింది. అడవికి వచ్చినప్పుడల్లా నీకు పూజ చేస్తాను. అందరినీ చల్లగా చూడుతల్లీ,” అని ప్రార్థించి ఇంటి ముఖం పట్టింది.

ఆ రోజంతా సుభద్ర కళ్ళముందు కళ కళలాడుతూన్న అమ్మవారి విగ్రహమే కనిపించసాగింది. రాత్రి అమ్మవారిని తలుచుకునే నిద్రపోయింది. తెల్లవారుజామున ఆమె కలలో అమ్మవారు కనిపించి, “సుభద్రా! ఎన్నో ఏళ్ళుగా పూజాపునస్కారాలు లేని నన్ను, నీ పూజ సంతోషపరిచింది. నీకు రెండు వరాలి స్తాను. కోరుకో,” అన్నది.

“తల్లీ, నీకు తెలియనిదేమున్నది? మా పక్కింటి సరస్వతి కూతురు కారునలుపు. ఆమెకు మంచి రంగు, రూపం ఇచ్చి వివాహం జరగాలని ఆశీర్వదించు,” అన్నది సుభద్ర.

“మరి నీకేం కావాలో కోరుకో,” అన్నది అమ్మవారు. “మాకు నీ అనుగ్రహం చాలు, తల్లీ!” అన్నది సుభద్ర.

“సరే, అడవిలో నా విగ్రహానికి ఉత్తర దిశగా పసుపు పూలు పూసిన మిన్నేటి పొన్న గంటి పాలతీగ కనిపిస్తుంది. ఆ తీగవేరును అరగదీసి పాలలో కలిపి రమకు ఐదు రోజులు