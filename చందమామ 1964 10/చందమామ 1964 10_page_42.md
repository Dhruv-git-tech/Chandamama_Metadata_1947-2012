రాజకుమారుడు బెదిరిపోయి, సపరి వారంగా వెనక్కు తిరిగి వచ్చేశాడు. వచ్చి తండ్రితో పాము అన్న మాటలు చెప్పాడు.

రాజు అంతా విని తన భటులను పిలిచి, “ఒరే మీరందరూ వెళ్ళి ఆ దిక్కుమాలిన పామును చంపిరండి,” అన్నాడు.

రాణి కంగారుపడి, రాజు ప్రయత్నం ఆపి, తనకు టోసినోటి ముసలిది కనబడిన తరవాత జరిగినదంతా చెప్పి, “ఆ పాము మన పెద్ద కొడుకే. వాడికి పెళ్ళి కాకుండా చిన్నవాడి పెళ్ళి ఎలా చేస్తాం?” అన్నది.

“ఎక్కడి ప్రారబ్దం వచ్చిపడిందిరా, భగవంతుడా!” అనుకుని రాజు, ఒక

దూరదేశపు రాజు వద్దకు దూతలను పంపి, “మీ అమ్మాయిని పంపండి, నా కొడుక్కు చేసుకుంటాను,” అని అడిగించాడు.

ఈ రాజుకు ఒకడే కొడుకని లోకమంతా అనుకుంటూండటం చేత వాళ్ళు తమ పిల్లను సంతోషంగా పంపించారు. పాముకూ ఆ రాజు కూతురికీ రహస్యంగా పెళ్ళి చేసి గదిలోకి పంపేశారు. ఆ రాత్రి పాము దుస్తులు తప్ప మరేమీ మిగల్చకుండా రాజుకుమార్తెను మింగేసింది.

జరిగిన ఘోరం సంగతి విని, రాజు నెత్తీ నోరూ బాదుకున్నాడు. పాము తన దారిన తాను ఎటో వెళ్ళిపోయింది.