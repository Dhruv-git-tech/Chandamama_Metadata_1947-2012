కాపు కూతురు ముసలిదానితో అంతా చెప్పేసింది.

"నేను చెప్పినట్టు చేసివా నీకు గండం గడుస్తుంది, సుఖపడిపోతావు. నిన్ను రాజు గారు పెళ్ళికూతుర్ని చేసేటప్పుడు కొన్ని వరాలు కోరు; ఒక దానిపైన ఒకటిగా, నీకు పది తెల్ల పట్టు పావడాలు కట్టాలను. తరవాత నీ పడక గదిలో ఒక తొట్టెలో సున్నపు నీరూ, ఇంకో తొట్టెలో పాలూ ఉంచాలను. వాటితోబాటు ఒక పది పేప బెత్తాలు కూడా కావాలను. ఈ కోరికలు తీర్చకపోతే పీటల మీద కూర్చోనని చెప్పు. పెళ్ళయినాక నిన్నూ, ఆ పామునూ గదిలోకి

పంపుతారు. పాము నిన్ను పావడా విప్పమంటుంది. ఒక కూసం విడిస్తేనే గాని విప్పనను. ఇలా పాము నిన్ను పావడా విప్ప మన్నప్పుడల్లా కూసం విడవమను. పాముకు ఏ డెనిమిది కూసాల కన్నఉండవు. అది ఇంక కూసం విడవలేని దశకు వచ్చాక, పేప బెత్తం ఒకటి తీసుకో. దాన్ని సున్నపు నీటిలో ముంచి పామును ఒళ్ళంతా హూసమయేటట్టు బాదు. ఒక బెత్తం విరిగితే ఇంకో బెత్తం తీసుకో. పాము తల నుంచి తోకదాకా మాంసం ముద్ద అయి పోయి కదలలేని స్థితిలో ఉన్నప్పుడు దాన్ని ఎత్తి పాలతొట్టెలో ముంచి బాగా కడుగు.