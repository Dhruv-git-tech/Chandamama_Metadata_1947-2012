“విమల మీ రనుకున్నట్టు సాక్షిగా ఉండదు.”

“అదీ సంభవమే. ఏమంటే ఇచ్చిన మాట నిలబెట్టుకోని మనిషి నిజమైన సాక్ష్యం ఎలా చెబుతుందీ?” అన్నాడు యువరాజు.

“నేనేం మాట ఇచ్చానో కాస్తాజ్ఞాపకం చెయ్యమని ప్రార్థన,” అన్నది విమల.

“మీ యజమానురాలి పరిచయం.”

విమల ఛలోక్తి ధోరణి విడిచిపెట్టి గంభీ రంగా, “యువరాజా, పరిచయం చెయ్య టానికి జంకుగా ఉన్నది. ఆమెను గురించి తెలుసుకున్నాక మీకు ఏమైనా బాధ కలి గితే?” అన్నది.

జగతసింహుడు కూడా వెటకారపు ధోరణి విసర్జించి, “నిజం తెలుసుకోవటం వల్ల నాకు బాధ కలగటానికి తగిన కారణం ఉన్నదా, విమలా?” అని అడిగాడు.

“ఉన్నది.”

జగతసింహుడు కొంచెంసేపు ఆలోచించి, “ఎమైతే అయింది, చెప్పు. నే నిప్పుడు పొందుతున్న బాధ కన్న హెచ్చు బాధ కలి గించే కారణం ఏదీ ఉండబోదు. విమలా, అవాళ నేను నిన్ను ఇక్కడ కలుసుకున్నది సరదా కోసం కాదు. ఈ పదిహేను రోజులుగా నేను నడుము వాల్చి ఎరగను,” అన్నాడు.

ఆ మాట చెవిని వేసుకు నేటందుకే విమల ఇంతసేపూ నాటక మాడింది. కాని ఆప్పటికీ అసలు సంగతి బయట పెట్టక అతన్ని కబుర్లలో పెట్టింది. చివర కతను, “చెప్పు, విమలా, మీ చెలిని కలుసుకోవాలంటే ఎక్కడికి వెళ్ళాలి?” అని అడిగాడు.

“మందారణ దుర్గానికి వెళ్ళాలి. తిలోత్తమ వీరేంద్రసింహుడి కుమార్తె,” అన్నది విమల.

ఈ మాట వినగానే జగతసింహుడికి కాల సర్పం కాటు వేసినట్టయింది. అతని చేతి కత్తి కింద పడిపోయింది. అతను దీర్ఘంగా నిట్టూర్చి, “నీ మాట నిజం! తిలోత్తమ