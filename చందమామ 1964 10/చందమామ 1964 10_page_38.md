పాయ్యేనాటికి మరొక రాజు పెరిగి సిద్ధంగా ఉంటాడు. అందుచేత రాజుకొడుకు చంటి పిల్లవాడుగా ఉండగానే ఈ పెద్ద రాజును తొలగిస్తే రాజ్యం చాలా ఏళ్ళపాటు తన అధీనంలోనే ఉంటుంది.

మంత్రి రాజుగారి మంగలిని పిలిచి, “ఒరే, నువు రాజుగారికి గడ్డం చేసేటప్పుడు ఒక్క దెబ్బన ఆయన మెడ నరికెయ్యి. నీకు మంచి జాగీరిస్తాను,” అన్నాడు.

మంగలి భయపడి, “బాటోయ్, దొరికా నంటే తల తీసేస్తారు!” అన్నాడు.

“రాజుగారు పోతే అధికారం నాదే గాదుట్రా? నీ తల ఎవరు తీస్తారు? కావలిస్తే నీకు అభయ పత్రం రాసిస్తాను,” అన్నాడు మంత్రి. మంత్రి వద్ద నుంచి అభయ పత్రం పొంది, జాగీరు సంపాదించుకునే దురాశతో మంగలి రాజుగారి తల నరికెయ్యటానికి సిద్ధపడి, మర్నాడు రాజు భవనం పంచలో కూర్చుని కత్తి నూరుతున్నాడు.

సరిగా అదే సమయంలో భీమయ్య జింక మంత్రం ఉచ్చాటను చేస్తూ, “నువు రుద్దేది నా కెరుకే! నువు రుద్దేది నా కెరుకే! నువు రుద్దేది నా కెరుకే!” అంటూ అట్టుగా వచ్చాడు. మంగలి ఈ మాటలు విని అడిలిపోయి భీమయ్య కేసి చూశాడు.

“నువు చూసేది నాకెరుకే! నువు చూసేది నాకెరుకే! నువు చూసేది నా కెరుకే!” అన్నాడు భీమయ్య.

మంగలికి గుండెదడ హెచ్చింది. వాడు చల్లగా కత్తి పొదిలో పెట్టేసి, పొది తీసుకుని వెళ్ళిపోవటానికి ఉపక్రమించాడు.

“నువు పాయ్యేది నాకెరుకే! నువు పాయ్యేది నాకెరుకే! నువు పాయ్యేది నాకెరుకే!” అన్నాడు భీమయ్య.

మంగలి కాలి సత్తువ కొద్దీ అక్కణ్ణించి పరిగెత్త సాగాడు.

గడ్డం చేయించు కోవటాని కని లోపలి నుంచి వచ్చిన రాజుగారు మంగలి పారి