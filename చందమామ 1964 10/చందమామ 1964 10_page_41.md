రాణికి నొప్పులు ఆరంభమయాయి. ఆ దశ లోనే ఆమె గర్భం నుంచి ఒక పాము వెలువడింది. ఆమెకు భయంతో ముచ్చెమ టలు పోశాయి. ఆమె ఎవరినన్నా పిలిచే లోపుగా ఆ పాము పాకుతూ ఎటో వెళ్ళి పోయింది. తరవాత రాణికి నొప్పులు జాస్తి అయి ఆమె ఒక అందమైన కొడుకును కన్నది. అందరూ రాణి కన్నది ఆ ఒక్క కొడుకునే అనుకున్నారు.

ఏళ్ళు గడిచాయి. రాజకుమారుడు దిన దిన ప్రవర్ణమానుడై యుక్త వయస్కు డయాడు. రాజు తన కొడుకుతో, “నాయనా, నీ విప్పుడు వివాహయోగ్యుడివి. నీకు

కావలిసిన భార్యను నీవే వెతుక్కుని పెళ్ళి చేసుకో,” అన్నాడు.

రాజకుమారుడు సపరివారంగా దేశాట నకు బయలుదేరాడు. అతను నగరం విడిచి కొద్దిదూరం వెళ్ళాడో లేదో, ఒక పెద్ద చెట్టు కొమ్మను చుట్టుకుని ఉన్న ఒక మహా సర్పం పెద్దగా బుసకొట్టి అతని దారికి అడ్డో చ్చింది. రాజకుమారు డెక్కిన గుర్రం బెదురుకుని వెనక కాళ్ళపై లేచి నిలబడి, పైనున్న రాజకుమారుణ్ణి కింద పడేసినంత పని చేసింది.

“ఒరే, నా పెళ్ళి తరవాతే నీ పెళ్ళి!” అని ఆ సర్పం మనిషి భాషలో అరిచింది.