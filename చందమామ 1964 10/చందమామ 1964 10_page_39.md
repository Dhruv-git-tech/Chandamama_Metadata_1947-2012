పోతూండటం చూసి, వాణ్ణి పట్టుకు రమ్మని నౌకర్లను తరిమాడు. వాళ్ళు మంగలి వెంట పడి పరిగెత్తి పట్టుకుని రాజుగారి దగ్గిరికి తీసుకువచ్చారు.

జింకమంత్రం జపించటంలో నిమగ్నుడై ఉన్న భీమయ్య ఈ అడావుడంతా చూసి, మంత్రం మాట మరిచిపోయి వింత చూస్తూ అక్కడే నిలబడ్డాడు. ఎవడో పారి పోవ టమూ, వాణ్ణి భట్టులు తరిమి పట్టుకుని తీసుకురావటమూ భీమయ్యకు కనిపించింది గాని, ఆ పారిపోయిన వాడు దొంగ తనమే చేశాడో, మరేమిటి చేశాడో భీమయ్యకు అర్థం కాలేదు.

రాజుగారి ఇంటి ముందు చిన్న గుంపు చేరింది. మంగలి రాజుగారి కాళ్ళు పట్టుకుని వలవలా ఏడుస్తూ, మంత్రి చేసిన కుట్ర అంతా బయటపెట్టాడు. మంత్రి ఇచ్చిన అభయ పత్రం కూడా చూపాడు. అంతా అయినాక వాడు, “మహారాజా, ఇవాళ నేను

లేచిన వేళ మంచిది. ఆ దారే పోయే ఆయన నా రహస్యం కనిపెట్టాడు గనక నేను రాజ్రోహం చెయ్యకుండా తప్పించు కున్నాను!” అన్నాడు.

ఆ మంగలి గుంపులో ఉన్న భీమయ్యను చూసి గుర్తుపట్టి, “ఈ మహాత్ముడే నా ద్రోహం కనిపెట్టాడు,” అన్నాడు.

రాజు భీమయ్యను చాలాసేపు ప్రశ్నించిన మీదట ఆసలు సంగతి బయటపడింది. భీమయ్యకు మంగలి తలపెట్టిన ద్రోహం మాట ఏమీ తెలియదు. అతను జింక మంత్రం పరించాడు—అంతే!

రాజుగారు రాజ్రోహం తలపెట్టిన మంత్రికి ఉరి శిక్ష విధించి, మంగలికి దేశ బహిష్కార శిక్ష విధించి, జింక మంత్రంతో తన ప్రాణం కాపాడిన భీమయ్యకు మంచి జాగీరిచ్చి, అతన్ని తన కొలువులో ఉంచు కున్నాడు. జింక మంత్రం అతని సమస్య లన్నిటిని తీర్చేసింది.