విమల తనకు తానే, “యువరాజా, నేను నా విషయమంతా చెబుతాను, కాని ఇప్పుడు కాదు... ఆదేమిటా చప్పడు? మన వెనక ఎవరో వస్తున్నట్టున్నది,” అన్నది.

వెనక నుంచి అడుగుల చప్పడు విన పడింది. ఎవరో గుస గుస లాడుకున్నట్టు కూడా వినిపించింది. అప్పటిక వారు మందిరం నుంచి ఒక మైలుదూరం వచ్చి ఉంటారు.

“మనని ఎవరో వెంటాడి వస్తున్నారు,” అంటూ జగతసింహుడు ముందుకు సాగాడు. వారు చిన్నగా మాట్లాడుకుంటూ వేగంగా నడవ సాగారు.

వారు మందారణానికి చేరేసరికి నడిరాత్రి అయింది. “ఇంత రాత్రివేళ దుర్గంలోకి ఎలా ప్రవేశిస్తాపు?” అని రాజకుమారుడు విమల నడిగాడు.

“ఆ భయమేమీ లేదు. ఆ ఉపాయాలన్నీ చూసుకునే ఇంటి నుంచి బయలు దేరాను,” అన్నది విమల.

ఇద్దరూ దుర్గం వెనుకతట్టున ఉన్నమామిడి తోటలో ప్రవేశించారు.

“ఈ తోట కూడా నిర్ణాన స్థలం కాదు. మీరు నా వెంట దుర్గంలోకి రండి,” అన్నది విమల.

“మీ కలా అనుమాన మెందుకు కలిగింది?”

“వీరేంద్రసింహుడి కుమార్తె ఆంబర రాజు కోడలు కాజాలదు; అందు కొక నిగూఢ కారణం ఉన్నది. ఆ కారణం పరిచారికకు తెలియటం సాధ్యం కాదు. నీ కెలా తెలిసింది?”

విమల దీర్ఘశ్వాస తీసుకుని విచార స్వరంతో, “మీ అనుమానం నిజమే. నేను పరిచారికను కాను, అభాగ్యవశాస్త్ర పరిచారిక లాగా ఉంటున్నాను,” అన్నది.

ఈ ప్రస్తావన ఆమెకు బాధాకరమని గ్రహించి జగతసింహు డేమీ అనలేదు.