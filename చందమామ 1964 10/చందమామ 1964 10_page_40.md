# పాముపెళ్ళికొడుకు

శరభదేశపు రాజుకు పిల్లలు లేరు. రాజు ఒక కొడుకు కోసమూ, రాణి ఒక కూతురి కోసమూ తపించిపోయారు. ఒక రోజు రాణి తమ ఉద్యానం అవతల ఉన్న చెట్ల మధ్య విచారంగా పచార్లు చేస్తూ ఉండగా, ఒక ఎండు చెట్టు మొదట్లో ఒక పళ్ళు లేని బోసి నోటి ముసలిది కూర్చుని, “ఏం, మహా రాణీ, అంత విచారంగా ఉన్నావు?” అని అడిగింది. రాణి తన గౌడవ ఆ ముసలి దానికి చెప్పుకున్నది.

“నీకు పిల్లలు కావాలంటే నేను చెప్పినట్టు చెయ్యి. ఈ రోజు సూర్యాస్తమయమయిన వెంటనే మీ పూలతోటలో ఈశాన్య దిక్కున నేల మీద ఒక బంగారు గిన్నె బోర్లించు. రేపు ఉదయం నూర్యు డుదయించబోయే సమయంలో గిన్నె ఎత్తి చూడు. దాని కింద ఒక బుల్లి మొక్క కనిపిస్తుంది. దానికి రెండు రెమ్మలుంటాయి. ఒక రెమ్మన తెల్ల పూపూ, రెండో రెమ్మన ఎర్ర పూపూ ఉంటుంది. తెల్లపూపు రెక్కలు తింటివా మగ పిల్లవాడు పుడతాడు. ఎర్ర పూపు రెక్కలు తింటివా ఆడపిల్ల పుడుతుంది. రెండు పూల రెక్కలూ మాత్రం తినకు,” అని చెప్పింది ముసలిది.

రాణి పుత్రకాంకతో ముసలిది చెప్పినట్టే చేసింది. మర్నాడు సూర్యోదయం కాబో తుండగా వెళ్ళి చూస్తే గిన్నె కింద చిన్న మొక్కా, దానికి రెండు పూలూ ఉన్నాయి. తనకు కూతురు కావాలని ఉన్నప్పటికీ తన భర్త ఆనందం కోసం మగ పిల్లవాణ్ణి కన గలందులకు తెల్ల పూపు రెక్కలు తినేసింది. కాని ఎర్ర పూపును విడిచిపెట్ట బుద్దికాక దాని రెక్కలు కూడా తినేసింది.

తరవాత రాణి గర్భవతిగా ఉన్నది. రాజభవనంలో అందరూ సంతోషించారు. తొమ్మిది నెలలు నిండగానే ఒక నాడు