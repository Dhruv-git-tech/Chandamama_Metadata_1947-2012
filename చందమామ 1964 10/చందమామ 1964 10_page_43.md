మరసటేడు రాజకు మారుడు కన్యాన్వేషణకై మళ్ళీ బయలుదేరాడు. ఈసారి కూడా అతన్ని సర్పం అటకాయించి, “తమ్ముడూ, నా పెళ్ళి, అయితేనేరా నీ పెళ్ళి!” అన్నది.

ఈసారి రాజుకు మతి పోయినట్టయింది. పాము ఇలా ఎంతమంది రాజకుమార్తెలను పాట్టన పెట్టుకుంటుందో! ఆయన నగరం వెలపల అరణ్యంలో ఉంటున్న ఒక కాపు వద్దకు వెళ్ళి, “నీ కిద్దరు కూతుళ్ళున్నారట. ఒక కూతుర్ని నా కొడుక్కిచ్చి వివాహం చేశావంటే నిన్ను ఐశ్వర్యంలో ముంచెత్తు తాను,” అన్నాడు.

"కొడుకంటే పామేనా, మహారాజా? నాకు ఐశ్వర్యం వద్దు, ఇలాగే బతక నివ్వండి," అన్నాడు కాపు. పాము సంగతి ఎంత దాచినా దాగలేదు.

కాని రాజు పట్టుబడితే బీదవాడైన కాపు ఏం చెయ్యగలడు? కాపు పెద్ద కూతురికీ పాముకూ పెళ్ళి నిశ్చయ మయింది. మర్నాడే ముహూర్తం.

కాపు కూతురు పుట్టెడు దిగులుతో ఆ సాయంకాలం పచారుచేస్తుండగా ఒక ఎండు చెట్టు మొదట్లో కూర్చుని ఉన్న ముసలిది, “ఎందుకు తల్లీ, అంత విచారంగా ఉన్నాపు?” అన్నది.