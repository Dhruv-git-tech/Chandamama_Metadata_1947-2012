ఎన్నటికీ నాది కాదు. నేను యుద్ధరంగానికి పోయి నా కోరికను శత్రు రక్తంతో కడిగేను కుంటాను,” అన్నాడు.

అతని నిరాశా నిస్పృహలను చూసి విమల, “యువరాజా, ప్రేమ కేమైనా ప్రతి ఫలం ఉండే పక్కంలో దాన్ని తిలోత్తమకు ఇవ్వదగిన వాడవు నీవే!” అన్నది.

ఈ మాటలతో, అతని మనసులో ఆశచిగిర్చింది. అతను విమలతో, “ఏమైనా ఇవాళ నా మనసు వికలంగా ఉన్నది. నిన్నొక్కటి వేడుకుంటాను, చెయ్యగలవా ? నీవు వెళ్ళి మీ సఖికి నా పరిస్థితి చెప్పి, ఒక్కసారి—ఒకే ఒక్కసారి— నా కామె

దర్శన భాగ్యం కలిగించమని చెప్పగలవా?” అన్నాడు.

“దానికి మా సఖి ఏమంటుందో తమకు తెలిసే దెలా?” అని విమల అడిగింది.

“మాటి మాటికీ నిన్ను శ్రమ పెట్టటం నా కేమీ బాగా లేదు. కాని ఇంకొక్క సారి ఈ మందిరానికి వచ్చి నన్ను కలుసు కున్నట్టయితే నేను ఎప్పటికీ ఋణపడి ఉంటాను. జగతసింహుడి నుంచి నీకు ఇందుకు గాను ప్రత్యుపకారం లభించక పోదు!” అన్నా డతను.

విమల ఆ పని మాత్రం తన వల్ల కాదనీ, దారి చాలా భయమనీ, యుద్ధ పరిస్థితి కూడా