“అందరూ కేమమా?” అని యువ రాజు అడిగాడు. అతడికి తిలోత్తమ పై నిజమైన గాఢానురాగం ఉన్నదీ లేనిదీ తెలుసుకో గోరి విమల, “ఆ కేమం కోసమే శైలేశ్వరుణ్ణి దర్శించ వచ్చాను. శైలేశ్వరుడు మీ పూజలకు అనుగ్రహించినట్టు నా కర్ఘ మయింది. నా పూజలు గ్రహించడు. తమ శలవైతే నేను వెళ్ళివస్తాను,” అన్నది.

“వెళ్ళిరా! కాని ఒక్కతెవూ వెళ్ళటం భావ్యంకాదు. నేను వెంట వచ్చి దిగబెడ తాను,” అన్నాడు జగతసింహుడు.

“ఒంటరిగా వెళ్ళటం ఎందుకు భావ్యం కాదు?” అని విమల ఆడిగింది.

“దారిలో ఎన్ని అపాయాలైనా కలగ వచ్చు,” అన్నాడు యువరాజు.

“ఆలా అయితే నేను మాసనింహ మహారాజు వద్దకు వెళ్ళి, ‘తమరు సేనాపతిగా నియమించిన వారి ఆధీనంలో స్త్రీలకు కేమం లేకుండా ఉంటున్నది; శత్రువులను అదు పులో ఉంచే దక్షత ఆయనకు లేదు,’ అని చెబుతాను,” అన్నది విమల గడుసుగా.

యువరాజు విరగబడి నవ్వి, “దేవతలకే తప్పలేదు, మనుష్యులన్న తరవాత శత్రువులుండరా? ఉదాహరణకు శివుణ్ణే తీసుకో. ఆయన తపస్సు చేసుకునేటప్పుడు తన శత్రువైన మన్మధుణ్ణి భస్మం చేసేశాడు. ఆ మన్మధుడే ఒక పక్షం రోజుల క్రితం ఆ శివుడి మందిరంలోనే జొరబడి పెద్ద ఉపద్రవం కలిగించేశాడు,” అన్నాడు.

“అంత ఉపద్రవానికి గురి అయిన వా రెవరు?”

“సేనాపతే.”

“మహారాజా, అలాటి అసంగతమైన విషయాన్ని ఎవరు నమ్ముతారు?”

“నాకు సాక్ష్యం సిద్ధంగా ఉన్నది.”

“ఎవరా సాక్షి?”

“నా ప్రేమకు విమలే సాక్షి!” అన్నాడు యువరాజు జగతసింహుడు.