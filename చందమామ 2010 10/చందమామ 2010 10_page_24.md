పశువూ, దూడా అవసరం కద!” శివుడు సందేహం వెలిబుచ్చాడు.

“మా జనకులు బ్రహ్మదేవులు పాడి ఆవుగా, మీరు దూడగా మారితే సరి! సమస్య తీరుతుంది!” అన్నాడు నారదుడు.

బ్రహ్మా, శివుడూ అందుకు అంగీకరించారు. వేంకటాద్రి సమీపంలో రాజ్యపాలన చేస్తున్న చోళరాజు దివాణంలో పాడి పశు వులు మిక్కుటంగా ఉన్నాయనీ, ఆవుగా మారిన బ్రహ్మను, దూడగా మారిన పరమే శ్వరుడినీ చోళరాజుకు విక్రయిస్తే ఆవూ దూడా అతని ఆలమందలో కలిసి శ్రీహరికి క్షీరం అందిచ్చవచ్చనీ ఉపాయం చెప్పాడు నారదుడు. గోపాలక వేషంలో ఆవునూ, దూడనూ చోళరాజుకు విక్రయించడానికి శ్రీలక్ష్మి సమ్మతించింది.

బ్రహ్మా పాడి ఆవుగా మారిపోయాడు. శివుడు దూడగా ప్రత్యక్షమయ్యాడు. లక్ష్మి గోపాలికగా మారిపోయింది. వాళ్లను చోళ రాజు నగరం వైవు మళ్లించి, నారదుడు వెళ్లి పోయాడు.

లక్ష్మి ఆవునూ, దూడనూ తోలుకుని చోళరాజును కలుసుకుంది. తన ఆవు కామ ధేనువులాంటిదనీ, పూటకు కడివెడు పాలు ఇస్తుందనీ, పొడవడమూ, తన్నడమూ

తెలియని సాధువనీ వర్ణించి చెప్పింది. ఆవునూ, దూడనూ చూసి చోళరాజు భటుల ద్వారా ఆవుదూడలను గోశాలకు తరలించాడు. కామధేనువు లాంటి ఆ ఆవు పాలను నిత్యమూ తన కుమారుడికి త్రాగించాలని ఆజ్ఞాపించాడు.

ఆవూ దూడా కూడా చోళరాజు ఆలమందలో చేరిపోయాయి. అన్ని పశువులతో బాటు గోపాలకుడు ఆరెండింటినీ మేతకు తోలుకు వెళ్లాడు. ఆలమంద వేంకటాద్రి మీదకు చేరుకుంది. ఆవులన్నీ ఏపుగా పెరిగిన పచ్చికను మేస్తూ ఉండిపోయాయి.

ఆవు రూపంలో ఉన్న బ్రహ్మదేవుడు, విష్ణువు దాగి ఉన్న పుట్టకోసం వెదకసాగాడు. వర్యతం మీద, అరణ్యమంతా వెదకిన అనంతరం పుష్కరిణీ తీరంలోని చాలా పెద్దదైన పుట్టలో విష్ణువు ఉన్నట్లు గ్రహించాడు.

వెంటనే బ్రహ్మగోవు తనపాదుగు నిండుగా చేపిన పాలను ధారాపాతంగా రంధ్రం గుండా పుట్టలోకి వర్షించసాగింది.

విష్ణువు కమ్మటి గోక్షీరాన్ని కడుపారా పానం చేశాడు. ఆయన ఆకలి తీరింది. పాదుగులోని పాలను పూర్తిగా కురిపించిన తరవాత ఆవు ఏమీ ఎరుగనట్లు మందలో కలిసిపోయింది.