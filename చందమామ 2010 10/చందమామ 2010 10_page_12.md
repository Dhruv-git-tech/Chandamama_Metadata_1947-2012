పక్కగా ఏదో అలికిడి అయి ఆయన కళ్లు
తెరిచి చూశాడు. ఎదురుగా ఒక భూతం
గాల్లో కదులుతూ ఆయన కంటబడింది.

విశ్వనాథుడు కొంచెం భయపడి,
అంతలోనే ధైర్యం తెచ్చుకుని భూతాన్ని
“ఎవరు నువ్వు? నాతో ఏం పని?” అని
అడిగాడు.

భూతం ఆయన కేసి చూస్తూ, “నే
నెవరో తెలియనంత అమాయకుడివా
నువ్వు? నేను భూతాన్ని! అందునాపరమ
కిరాతక జాతికి చెందిన భూతాన్ని,”
అన్నది.

“సరే, భూతానివైన నీకు మనిషినైన
నాతో ఏం పని?” అని ప్రశ్నించాడు విశ్వ
నాథుడు తొణక్కుండా.

ఈ సారి భూతం వికవికమంటూ
నవ్వి, “నీతో వైద్య శాస్త్రం గురించిన
చర్చకో, వాదులాటకో వచ్చాననుకోకు.
ఇంతకు ముందు నువ్వు ఊరి పాలి
మేరల్లో ఉన్న బీడులో ఒకచోట ఎండు
పుల్ల గుచ్చావు. అవునా?” అని అడిగింది.

“అదేం అంత పెద్ద నేరమా? ఏదో తోచక అలా చేశాను.” అన్నాడు విశ్వ నాథుడు ఎంతో అమాయకంగా ముఖం పెట్టి.

ఆ జవాబుకు భూతం గుడ్లురిమి,
“ఏయ్! నన్నే మోసగించాలని చూస్తు
న్నావా? అక్కడ భూమిలో లంకెల బిందె
లున్నవని, ఎలాగో తెలుసుకున్నావు.
కాని ఒకటి మాత్రం గుర్తుంచుకో! నీకు
కనబడిన నిధి నిక్షేపం, నేను నా వారసుడి

కోసం పాతి పెట్టింది. అది నా మనవడు
మాధవుడికి దక్కాలి. మరెవళ్లయినా
దాన్ని తమదిగా చేసుకోవాలని చూశారో,
వాళ్లను సర్వనాశనం చేస్తాను,” అంటూ
హెచ్చరించి మాయమైంది.

భూతం హెచ్చరికకు విశ్వనాథుడు
పెద్దగా భయపడలేదు. కాని, ఇప్పుడా
యనకొక ధర్మసందేహం కలిగింది.
భూతం చెప్పినట్టు, ఒకప్పుడు ఆ భూమి
మాధవుడి తాత తండ్రులదే. అయితే,
వాడి హయాం వచ్చాక దుబారాతనం వల్ల
ఆస్తులన్నీ అమ్మేసి బికారిగా మారాడు.

ఆవిధంగా ఆ బీడు జమీందారు
స్వాధీనమైంది. భూతం కోరుతున్నట్లుగా
దాని యజమానికి కాక, మాధవుడికి ఆ
నిక్షేపం అందజేయాలనడంలో, అంతగా
న్యాయం లేదు. మరి ఇప్పుడేం చేయాలి?
ఆ రాత్రంతా బాగా ఆలోచించి విశ్వ
నాథుడు ఒక నిర్ణయానికి వచ్చాడు.