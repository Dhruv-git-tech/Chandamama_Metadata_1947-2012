తరవాత, మమ్మల్నందరినీ మీరు ఈటెల్తో పాడిచి చంపరని హామీ ఏమిటి?” అన్నాడు సవరుడు.

“అదంతా మా దయాదాక్షిణ్యాల మీద ఆధారపడి ఉంటుంది. ఇంతకు మీరు చప్పున ఆయుధాలు అవతల పారేస్తారా? లేక...” అంటూ శిఖిముఖి, విక్రమకేసరి వెంట ఉన్న శబరయువకుల కేసి చూశాడు.

శిఖిముఖి మాటల ధోరణిని అలాగే కొనసాగిస్తే, అనవసర రక్తపాతం జరుగు తుందని భయపడి, శివాలుడు తన చేతిలో ఉన్న ఈటెను దూరంగా విసిరివేస్తూ, “మీ సవరల్లో ఏ ఒక్కరికీ హాని జరగదని నేను మాట ఇస్తున్నాను. కావాలంటే ఆయు ధాలు దగ్గరే ఉంచుకోండి, నా అభ్యంతరం లేదు. నాక్కావలసిన వాడు శిథిలాలయ పూజారి. వాడేనాకు ప్రబల విరోధి. ఇంతకూ మీ నాయకుడు గండుపోతెక్కడ?” అని అడిగాడు, సవరల నాయకుడుగా మాట్లాడిన వాణ్ణి. “ఇక్కడ! ఇక్కడ! వడ్లపాతర అడుగున పడున్నాను. గాయం నుంచి నెత్తురు వరదలై పారుతున్నది. కళ్లు బైర్లు తిరుగుతున్నై,” అంటూ అరిచాడు సవర గండుపోతు పాతర్లో నుంచి.

శివాలుడు ఆశ్చర్యంగా ఆ మాటలు వినిపించిన వైపుకు చూసి, గబగబా వడ్ల పాతర దగ్గిరకు పోయి, లోపలకు తొంగి చూశాడు. గండుపోతు పాతర మధ్య కూర్చుని తల ఎత్తిశివాలుడి కేసి చూశాడు.

“గండుపోతూ! ఏమిటిది? గాయ పడ్డావా? త్వరగా పైకి ఎక్కిరా. ఆ శిథిలాలయ పూజారిని పట్టుకునేందుకు నీ సహాయం కావాలి,” అన్నాడు శివాలుడు.

“పైకెక్కి రాగలిగితే ఎప్పుడో వచ్చి ఉండే వాణ్ణి. ఈటె పోటు తిని కుడిచేయి చచ్చు పడి పోయింది. ఎడమకాలి కీళ్లిరిగినట్లు అనుమానం. ఇంత చేసిన వాడెవడో తెలుసా? నీ కొడుకు శిఖిముఖి! వాడు ధైర్యసాహసాల్లో కత్తి, ఈటే సాముల్లో నా అంతటివాడు. వాడికి ఈడొచ్చిన నా కూతురు నాగుమల్లిని ఎందుకు చేసుకోకూడదు? ఏమంటావు, శివాలూ?” అన్నాడు గండుపోతు పకపక నవ్వుతూ.

ఈ అసందర్భపు మాటలు వినగానే, ఎత్తునుంచి పడటం వల్లా, గాయం నుంచి రక్తస్రావం జరగటం వల్లా గండుపోతుకు మతి చలించి ఉంటుందనుకున్నాడు శివాలుడు. ఆవెంటనే అతడు తన అనుచరుల్ని హెచ్చరించి ఒక కొయ్యపలక తెప్పించి, దాని చివర్లకు తాళ్లు కట్టించి ఇద్దర్ని పాతర్లోకి దింపాడు. వాళ్లిద్దరూ గండుపోతును కూర్చున్న చోటు నుంచి ఎత్తి కొయ్యపలక మీద పడుకోబెట్టారు. పాతరపైనున్న వాళ్లు,

చందమామ

45

అక్టోబర్ 2010 T