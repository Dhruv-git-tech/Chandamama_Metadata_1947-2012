గోపవరం గ్రామంలో నరసింహం అనే చిన్న రైతు ఉండేవాడు. ఆయన భార్య పేరు భానుమతి. నరసింహం నోరెతితే తిట్లు వచ్చేవి. పెళ్లయిన కొత్తలో భానుమతి, భర్త తిట్లకు బెదిరిపోయి జ్వరం తెచ్చుకున్నది.

ఒకఏడాది గడిచాక, ఆమె భర్తును అంతగా తిట్టవద్దని బతిమాలింది. నరసింహం కళ్లెర్ర చేసి “నీ నోరుపడ! మళ్లీ మరోసారి ఇలా అడిగావో ఒళ్లు హూనం చేస్తాను,” అన్నాడు. భర్త నోటి దురుసును అరికట్టడం తన వల్ల కాదని అర్థమైన భానుమతి, మరెన్నడూ అతడిని ప్రాథేయపడటానికి ప్రయత్నించ లేదు.

తిట్టినతిట్టు తిట్టకుండా తిట్టడంలో నరసింహం ఘనతను ఊరంతా కథలుగా చెప్పుకునేవాళ్లు.

ఒక సంవత్సరం నవరాత్రి ఉత్సవాలలో, ఊరి మధ్య గల దుర్గగుడి ముందు హరి కథా కాలక్షేపం ఏర్పాటు చేశారు.

ఆ రాత్రి భోజనం వేళప్పుడు నరసింహం భార్యతో, “ఒసే, జిడ్డుమోహం, త్వరగా వడ్డిస్తే, వెళ్లి కథా కాలక్షేపం చేసి వద్దాం,” అన్నాడు.

భానుమతి గబగబా భర్తకు వడ్డించింది. నరసింహం భోజనం చేసి, ముందు గదిలో ఉన్న మంచం మీద కూర్చుని, “త్వరగా తెములు. అవతల కథ మొదలవుతుంది. బద్దకపు పీఁనుగా,” అంటూ కేక పెట్టాడు.

భానుమతి త్వరత్వరగా అన్నం తిని వంటిల్లు సర్దుకోసాగింది. దుర్గగుడి దగ్గర జనం చేసే కోలాహలం అగిపోయి హరిదాసు గారి కంచుకంఠం వినిపించసాగింది.

“మనుషులకు నోరు ఉన్నది కమ్మగా తినడానికి, తియ్యగా మాట్లాడటానికి. అంతే కాని, కరోరంగా తిట్టుకోవడానికి కాదు. తిట్టేముందు మంచి-చెడూ చూసు కోవాలి. తథాస్తు దేవతలు ఉంటారు. వాళ్లు తథాస్తు అంటే, మనం తిట్టిన తిట్లన్నీ