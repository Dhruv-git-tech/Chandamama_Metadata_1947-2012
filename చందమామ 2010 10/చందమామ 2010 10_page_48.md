ఆ గుహపక్కన మరి కొన్ని గుహలు ఉన్నవి
కనుక, ఆ దుర్మార్గుడున్న గుహను గుర్తించ
డానికి ఇదొక్కటే మార్గం,” అన్నాడు.

“ఆ గుహముందు కావలి వాళ్లెవరైనా ఉన్నారా?” అన్నాడు శిఖిముఖి.

“గుహముందు లేరు, తాటి తోపులో
మా వాళ్లు ఇద్దరు ముగ్గురున్నారు. నీకు
సహాయం చేయమని వాళ్లకు ఇప్పుడే కబురు
పంపుతాను,” అన్నాడు గండుపోతు.

శివాలుడి అనుమతి పొంది, శిఖిముఖీ,
విక్రమ కేసరీ నలుగురు అనుచరులను
వెంట బెట్టుకుని నందికొండ కేసి బయలు
దేరారు. అవసరం రావచ్చన్న నమ్మకంతో శిఖి
ముఖి విల్లంబులు వెంట బెట్టుకు పోయాడు.
వాళ్లు నందికొండను చేరేసరికి సూర్యుడు
బాగా పడమటికి వాలాడు. తాటి తోపులో
ఉన్న గండుపోతు అనుచరులు తమ నాయ
కుడి నుంచి ముందే వార్త అంది ఉండ
టంతో, శిఖిముఖినీ, విక్రమకేసరినీ అయి
దుతలల తాటి చెట్టున్న చోటకు తీసుకు
పోయి, “మీరు తాటిచెట్టెక్కి చూడండి.
పూజారి గుహలోనే ఉన్నాడు. రెండు మూడు
గంటల సేపు నుంచీ ఎందుకనో గుహంతా
కలయతిరుగుతున్నాడు. గుహలో అంతగా
వెలుగు లేక పోవడంతో, వాడేం చేస్తున్నదీ

స్పష్టంగా తెలియడం లేదు,” అని చెప్పారు.

శిఖిముఖీ, విక్రమకేసరీ సంప్రతించు
కున్నారు. విక్రమకేసరి కొందరు అనుచరు
లతో గుహ దగ్గిరకు పోయేట్టూ, ఒకవేళ
పూజారి వాళ్లు రావటం చూసి పారిపోయేం
దుకు ప్రయత్నిస్తే, శిఖిముఖి చెట్టుమీది
నుంచీ బాణం వదలి వాణ్ణి చంపటమో,
గాయపరచటమో చేసేట్లూ నిర్ణయించుకు
న్నారు. పావుగంట తరవాత విక్రమ కేసరి
కొండ ఎక్కి గుహను సమీపించేంతలో,
అప్పటి వరకూ గుహలో నీడలో అటూ
ఇటూ తిరుగుతున్న పూజారి ఆకారం,
ఒక్కసారిగా ఎగిరి గంతేసినట్లు, చెట్టుమీ
దున్న శిఖిముఖికి తోచింది. పూజారి పారి
పోయే ప్రయత్నం చేస్తున్నాడని భావించి,
శిఖిముఖి గురి చూసి బాణం వదిలాడు.
బాణం దెబ్బ తగలగానే, గుహలో ఉన్న
ఆకారం బాధతో ఎలుగుబంటిలా ఒక్క
సారి గోండ్రించింది.

ఆ గోండ్రింపు వింటూనే విక్రమకేసరీ,
అతడి వెంట ఉన్నవాళ్లూ, గుహకేసి వేగంగా
పరిగెత్తారు. “పూజారి ఎలుగొడ్డుగా
వూరాడు!” అనుకుంటూ శిఖిముఖి
చెట్టుమీంచి దిగి, గుహకేసి పరుగుతీయ
సాగాడు.

- (ఇంకా ఉంది)

చందమామ

అక్టోబర్ 2010 T