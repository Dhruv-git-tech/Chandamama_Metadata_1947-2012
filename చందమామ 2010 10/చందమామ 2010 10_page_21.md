విష్ణువు వేంకటాచలం మీద విడిది చేయాలనుకున్నాడు.

కలియుగంలో వేంకటాద్రిగా ప్రసిద్ధి చెందిన ఆ పర్వతం ఒక్కొక్క యుగంలో ఒక్కొక్క పేరుతో వ్యమహర్షించబడింది. కృత యుగంలో ఆ పర్వతం పేరు వృషాద్రి. త్రేతా యుగంలో అంజనాద్రి. ద్వాపరయుగంలో శేషాద్రి.. సృష్టి ప్రారంభంలో ఆ పర్వతం పేరు క్రీడాద్రి. వైకుంఠలోకంలో శ్రీమన్నారా యణుడు విహరించే పర్వతం అది. కలి ప్రారంభంలో ఆ వైకుంఠ విహార పర్వతం భూలోకానికి తీసుకురాబడింది. అది ఎందుకు జరిగిందంటే...

బ్రహ్మదేవుడు భూలోకంలో మానవు లను సృష్టించాలనుకున్నాడు. అయితే భూలోకం లేదు. సముద్రగర్భంలో మునిగి పోయి ఉంది. దితీ, కశ్యప ప్రజాపతి దంపతుల పుత్రుడైన హిరణ్యాక్షుడనే దైత్యుడు భూగోళాన్ని సాగరగర్భంలో తొక్కి పట్టుకు

న్నాడు. సముద్రంలోనుంచీ భూగోళాన్ని పైకి లేపి తీసుకువచ్చే శక్తిలేని బ్రహ్మ తన తండ్రి అయిన విష్ణుదేవుని ప్రార్థించాడు.

విష్ణువు శ్వేత వరాహ రూపంలో అవతరించాడు. రెండుకోరలతో తెల్లటి పందిలా ఉన్న తన ఆకారాన్ని పర్వతంలాగా పెంచి, సముద్రంలోకి దూకాడు. భూమండలాన్ని అధీనంలో ఉంచుకున్న హిరణ్యాక్షుడితో భీకరంగా యుద్ధం చేసి, చంపివేశాడు. సమస్త భూ మండలాన్ని తన రెండుకోరల మీద పెట్టుకుని సాగరగర్భంలో నుంచీ పైకి తీసుకువచ్చి, ఒక చోట నిలిపాడు. భూలో కంలో మానవులను సృష్టించమని బ్రహ్మకు చెప్పాడు.

శ్వేత వరాహదేవుడు తాను ఉద్ధరించిన భూమిమీదనే నివసించాలనుకున్నాడు. భూలోకంలో దక్షిణ భారతదేశంలో సువర్ణముఖీ నదికి ఉత్తరాన ఉన్న ఒక సామాన్య ప్రాంతం తన నివాసానికి తగినదిగా గుర్తించాడు. విష్ణురూపంలో ఉన్నప్పుడు తన వాహనమైన గరుడుణ్ణి పిలిచి, వైకుంఠంలో ఉన్న క్రీడా పర్వతాన్ని భూమిమీదకు చేర్చమన్నాడు. గరుత్మంతుడు వైకుంఠ క్రీడా పర్వతాన్ని తన మూపు మీద పెట్టుకుని భూమిమీదకు చేరవేశాడు. భూమికి దిగిన శ్వేతవరాహుడు ఆ క్రీడా పర్వతం మీద నివసించడం ప్రారంభించాడు....

లక్ష్మిని అన్వేషిస్తూ విష్ణువు చేరుకున్నది శ్వేతవరాహమూర్తి రాజ్యమైన క్రీడా పర్వత ప్రాంతాన్నే. ఆ పర్వతం మీద అనేక జాతుల వృక్షాలున్నాయి. పూలమొక్కలున్నాయి. పాదరిండ్లున్నాయి. స్వచ్ఛమైన జలంతో నిండిన పావనమైన పుష్కరిణి కూడా ఉంది.