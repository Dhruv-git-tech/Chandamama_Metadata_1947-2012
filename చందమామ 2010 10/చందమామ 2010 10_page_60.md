ఐస్‌ల్యాండ్ జానపద కథ

అదాన్ - ఇద్దరు రాజులు

సముద్రాలపై పయనించాలని, సుదూర ప్రాంతాలను సందర్శించి రావాలని అదాన్ కలలు కంటూండేవాడు. ఒకరోజు అతడి కోరిక నిజమైంది. డెన్మార్క్ వైపుగా వెళుతున్న ఒక వ్యాపారి తన ఊరికి వచ్చాడు. తనను కూడా ఓడలో ఎక్కించుకోవాలని వ్యాపారిని ప్రాధేయపడిన అదాన్ అందుకు ప్రతిఫలంగా రోజూ ఓడలో, పని చేస్తానని ఒప్పందం కుదుర్చుకున్నాడు. అదే సమయంలో మూడేళ్లలో తిరిగి ఇంటికి వస్తానని తల్లికి వాగ్దానం చేశాడు కూడా.

అనుకోకుండా దొరికిన అవకాశంతో, అదాన్ అనేక ప్రాంతాలు చూడగలిగాడు. ఒకసారి అతడు గ్రీన్‌ల్యాండ్‌లో అడుగు పెట్టాడు. అక్కడ అతడు ఒక అద్భుత ప్రాంతాన్ని చూశాడు. మంచులో వందలాది ధ్రువప్రాంత ఎలుగుబంట్లు ఒకదాన్ని

మరొకటి తోసుకుంటూ సరదాగా ఆడు కోవడం చూశాడు. అదాన్ వాటిలో ఒక దాన్ని తన వెంట తీసుకెళ్లాలని అనుకున్నాడు. డెన్మార్క్ రాజు స్వెన్‌కి దాన్ని బహా కరించాలని నిర్ణయించుకున్నాడు. అయితే ఓడ నేరుగా డెన్మార్క్ వైపు వెళ్లడం లేదు. పదార్థాల కోసం ఆహార ఓడ నార్వే రేవులో ఆగింది. ధ్రువ ప్రాంత ఎలుగుబంటి విషయం తెలుసుకున్న ప్రజలు దాన్ని చూడటానికి వచ్చారు. ఈ వార్తశరవేగంగా వ్యాపించి నార్వే రాజుకు చేరింది. రాజు అతడిని కలవడానికి ఆసక్తి చూపాడు.

అదాన్, నార్వే రాజు హెరాల్డ్‌ని కలుసు కున్నాడు. రాజు అతడిని ఆహ్వానిస్తూ, “నువ్వు నాకోసం బహుమతి తీసుకువచ్చా వని తలుస్తున్నా,” అన్నాడు. అదాన్ నసిగాడు.

“మంచిది, తెల్లు ఎలుగుబంటు రాజుకు సమర్పించడానికి తగిన బహుమతే కదూ?” అంటూ రాజాస్థానంలోని మంత్రి అందుకున్నాడు. అదాన్ ముఖం ఎర్రబడింది. “క్షమించండి మహారాజా. నేను దీన్ని డెన్మార్క్ రాజుకి ఇవ్వాలనుకున్నాను,” అని గొణిగాడు.

రాజు వదనం కోపంతో ఎర్రబడింది. ఆస్థానంలోని వారు కోపంగా మాట్లాడసాగారు. ఇద్దరు సైనికులు తమ కత్తులు దూసి అదాన్ వైపు దూసు