(శిఖిముఖీ, విక్రమకేసరీ తిమ్మగూడెం వెళ్లారని కబురందగానే, శివాలుడు కొందరు అనుచరులతో ఆ గూడేనికి వెళ్లాడు. అతడు చేయేరికి శిఖిముఖి, సవరగండపోతును ఈటెతో పొడిచి వడ్లపాతరలో పడవేశాడు. గండుపోతు అనుచరులు, శిఖిముఖి మీదికి వచ్చేంతలో శివాలుడు వాళ్లను ఆయుధాలు కిందపడవేయమని హెచ్చరించాడు. తరవాత-)

సవరగండపోతు గాయపడి వడ్లపాతరలో పడిపోగానే, అతడి అనుచరులకు నాయ కత్వం వహించిన సవరుడు, శివాలుడి హెచ్చరిక విని తాను పెద్ద చిక్కులో తల దూర్చానని గ్రహించాడు. ఇప్పటి పరిస్థితుల్లో పోరుకు దిగడం అంటే సర్వనాశనం కావటమే; అలా అని శివాలుడికి లొంగి పోతే- ఇక సవరపల్లెల్లో తనకూ, తమ నాయకుడికీ మానమర్యాదలు దక్కవు...

సవరుడు ఇలా ఆలోచించి, శివాలుడి కేసి తిరిగి పెద్దగొంతుతో, “మీరు మమ్మల్ని అన్ని వైపుల నుంచి చుట్టుముట్టారు. మా కన్న మీరు రెండు మూడింతలు అధిక సంఖ్యలో ఉన్నారు. ఇది న్యాయం కాదు.

మీరు చేసేది ధర్మయుద్ధం అనిపించు కోదు.” అన్నాడు. ఆ మాటలు వింటూనే శిఖిముఖి సవరుడి కేసి తీవ్రంగా చూసి, “ప్రతిదానికీ న్యాయం, ధర్మం అంటూ వెకిలిగా మాట్లాడటం, మీరు ఆ శిథిలా లయ పూజారి దగ్గిర్నుంచి నేర్చుకున్న ట్టుంది. డబ్బుకాశపడి పరాయి చోటి నుంచి వచ్చిన మంత్రాల పోతు పూజారికి సహాయపడటం న్యాయం, ధర్మం అవు తుందా? ఈ తిమ్మగూడెం మీదపడి ధాన్యం దోచుకుంటున్నారే, ఇదేరకం ధర్మం? ఇక అట్టే మాట్లాడక ఆయుధాలు కింద పడే యండి,” అన్నాడు.

“ఒకసారి మేం నిరాయుధులం అయిం

దాసరి సుబ్రహ్మణ్యం