మర్శించాడు. అతడికి పండ్లు అందిస్తూ,
“నీ విధి నిర్వహణలో ఎటువంటి లోటు
పాట్లు లేకుండా ప్రవర్తిస్తావు కదా! అటు
వంటిది నీకు ఇంత ఘోరమైన శిక్షఎందుకు
విధించారు?” అని అడిగాడు.

తోటమాలి కుమిలిపోతూ, “మంత్రులందరూ తమ మాటకు ఎదురులేదని నిరూపించుకోవడానికి ఇటువంటి కఠిన శిక్షలు విధిస్తున్నారు” అని అన్నాడు.

కుముదుడు ఆశ్చర్యపోయి, “నీ విషయంలో కక్షరేగడానికి, అంతకుముందు ఎటువంటి సంఘటనలు జరిగాయి?” అని అడిగాడు. తోటమాలి గుర్తు తెచ్చు కుంటూ, “ఒకసారి మహారాణి గారు ఇతర రాజ్యాలనుండి అపురూపమైన పూలమొక్కలు తెప్పించుకున్నారు. వాటిలో కొన్నింటిని తనకు రహస్యంగా అందజేయమని, ఈ నలుగురు మంత్రుల్లో ఒకరు నాకు కబురు పెట్టాడు. రాణిగారు తెప్పించుకున్నమొక్కలలో ఏ ఒక్కటి తగ్గినా ఆమె తేలికగా వదిలిపెట్టదు. అందుకే మంత్రిగారి కోరి కను తిరస్కరించాను. అప్పటికి నవ్వి ఊర కున్నారు గానీ ఇంతటి ఘోరం తలపెడ తాడనుకోలేదు” అన్నాడు తోటమాలి. కుముదుడు అతడిని ఓదార్చి, అతడికి వైద్యం ఖర్చు నిమిత్తం కొంత డబ్బు ఇచ్చి తిరిగి అంతఃపురం చేరుకున్నాడు.

ఆరాత్రి మహారాజు భోజనం చేసిన
తర్వాత కుముదుడికి ప్రత్యేకంగా కబురు
వెళ్లింది. మహారాజు అతడిని తన వద్దకు
పిలిపించుకున్నాడు. కుముదుడు ఏం
జరుగుతుందో ఊహించలేకపోయాడు.

మహారాజు అతడిని పరీక్షగా చూస్తూ,
“ప్రతిరోజూ అద్భుతంగా వంటచేసేవాడివి.
పళ్లెంలో చిట్టచివరి మెతుకువరకూ తిని
పించే శక్తినీకుంది. కాని ఈ రాత్రి నీవు చేసిన
వంటకాలలో తేడా వచ్చింది. ఎందువల్ల”
అని అడిగాడు.

వండేవాడికి మనస్సు బాగుండకపోతే
వంట పాడవుతుందన్న తెలివిడితో మాత్రమే
మహారాజు తనను ప్రశ్నించాడని గ్రహిం
చాడు కుముదుడు.

దానితో కుముదుడు ధైర్యం తెచ్చుకుని,
“మహారాజుగారు క్షమించాలి. తమరు
ఊహించినట్లు సకారణంగానే వంట మారి
పోయింది. నా స్నేహితుడైన తోటమాలి
అన్యాయంగా శిక్షకు గురయ్యాడు. అతడి
కుడిచేతిని మంత్రులు నరికించారు. ఈ
కారణంగా నా మనసు కల్లోలమయింది,”
అన్నాడు.

మహారాజు నివ్వెరపోయి కుముదుడిని
అడిగి మొత్తం వివరాలు తెలుసుకున్నాడు.