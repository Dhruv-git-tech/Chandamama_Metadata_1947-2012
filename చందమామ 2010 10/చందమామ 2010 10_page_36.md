ఒక ఊళ్లో మల్లయ్య అనే గాజుల వర్తకుడు ఉండేవాడు. అతను ఊరి చివర పెద్ద స్థలంలో చిన్న పూరిల్లు కట్టుకుని అందులో తన భార్యా బిడ్డలతో కాపురం ఉండేవాడు. ఈ స్థలమూ, ఇల్లూ కాక గాజుల మల్లయ్యకు గల ఆస్తి మొత్తం మీద ఒక ఆవూ, దూడా, కోళ్లూనూ.

మల్లయ్య రోజూ ఉదయాన్నే లేచి, ఆవుకు పాలు తీసి, గడ్డివేసి, చద్ది అన్నం తిని, మధ్యాన్నానికి అన్నం మూట కట్టుకుని గాజుల బేరం మీద ఊళ్ళమీదకి బయలుదేరేవాడు.

సాయంకాలం దాకా ఆ పల్లే ఈ పల్లే తిరిగి గాజులమ్మి చీకటి పడే వేళకు ఇంటికి చేరుకునేవాడు. గాజుల మన్నిక, మల్లయ్య మాట తీరుతో ప్రతి ఊరిలోనూ జనం విశ్వాసం చూపి బేరాల పేరుతో మల్లయ్యను పీడించేవారు కాదు.

ఒక రోజు గాజుల మల్లయ్య యధా

ప్రకారంగా మలారం మోసుకుంటూ ఒక మర్రి చెట్టు దగ్గరికి చేరేసరికి మధ్యాన్న మయింది. దగ్గరిలోనే బావి కూడా ఉన్నది.

తిరిగి తిరిగి అలిసిపోయిన మల్లయ్య తన మలారం చెట్టు కింద దింపుకుని, చెంబుతో నీళ్లు తెచ్చుకుని, తన అన్నం మూట విప్పి, తిన్నంత తిని, మిగతాది ఏ కుక్కలో తినేస్తాయి గదా అని చెట్టుకిందనే వదిలేసి మలారం భుజానికెత్తుకుని ముందుకు సాగిపోయాడు.

మల్లయ్య కదిలాడో లేదో ఒక బ్రహ్మ రాక్షసి అటుగా వచ్చింది. అది లోగడ ఉంటూ వచ్చిన చెట్టు పడిపోవడం చేత, కొత్త నివాసం ఏర్పాటు చేసుకునేటం దుకు ఈ మర్రి చెట్టును చూసి వచ్చింది.

అక్కడ అనుకోకుండా దానికి గాజుల మల్లయ్య వదిలిపెట్టిన అన్నం కనిపించింది. బాగా ఆకలిగా ఉండటాన అది ఆ అన్నమూ, పచ్చళ్లూ ఆవురావురు