గ్రామ పాతర్లో పోయిస్తాను," అని చెప్పి, గండుపోతు తన అనుచరులతో, "బస్తాలుగా కట్టి ఉన్న ధాన్యమంతా పాతర్లో పోయండి. మన వాళ్లు గూడెం దాటించిన ప్రతి బస్తా తోనూ, మరిరెండు బస్తాల ధాన్యం మన పల్లె నుంచి ఇక్కడికి తీసుకురండి," అన్నాడు. తన నాయకుడు ఇలా ఆజ్ఞాపించగానే, సవరలు కొందరు తమ పల్లెకేసి బయలు దేరబోయారు. గండుపోతు వాళ్లను ఆపి, "పూజారి కుక్క, తన గుహవదిలి అర ణ్యంలో తిరుగుతూండవచ్చు. ఒకవేళమీ కెదురుపడి అడిగితే, ఇక్కడ మన సవరు లందరూ, శబర శివాలుడికి ఖైదీలుగా చికిపోయారని చెప్పండి," అన్నాడు.

తరవాత గండుపోతును శివాలుడు ఇద్దరి చేత గ్రామచావడిలో మోయించుకు పోయాడు. గ్రామచావడిలో శివాలుడూ, శిఖిముఖీ, విక్రమకేసరీ ఒకపక్కగా కూర్చు న్నారు. గండుపోతు తన అనుచరులు పరిచిన జంతుచర్మాల మీద గోడకు చేర

గిలబడి కూర్చున్నాడు. శివాలుడు ప్రశ్నించిన మీదట అతడు, శిథిలాలయ పూజారి వారం రోజుల క్రితం తమ పల్లెకు రావటం, లంచంగా చాలా బంగారం ఇచ్చి, విక్రమ కేసరి నుంచి తాళపత్ర గ్రంథం సంపాయించి తనకివ్వమని అడగటం గురించి చెప్పాడు.

"శివాలూ, కేవలం వాడిచ్చిన వెధవ బంగారం కోసమే, నేనిన్ని పాడుపనులు చేశాననుకోకు. వాడు నాకు మహత్తరమైన మంత్రాలు నేర్పి, నన్ను ఈ అరణ్య రాజ్యానికి మహారాజును చేస్తానన్నాడు. వాడింతకీ కావాలనే ఆ తాళపత్ర గ్రంథం రహస్యం ఏమిటి?" అని ప్రశ్నించాడు గండుపోతు.

"అది నువ్వడగవలసిన ప్రశ్న కాదు గండుపోతూ, ఒక విధంగా నాకు ఆ తాళపత్రాల్లో ఉన్న రహస్య విషయాలేమిటో పూర్తిగా తెలియవు. అదలా ఉంచుదాం. ఈ శిథిలాలయ పూజారి, ఈ ప్రాంతాలనుంచి స్వేచ్ఛగా తిరిగి, బ్రహ్మప్రతానదీ లోయలకు పోవడం, మున్ముందు కొన్ని చిక్కులకు దారితీస్తుంది. వాణ్ణిక్కడే పట్టుకుని హత మార్చాలి. ప్రస్తుతం వాడు దాగి ఉన్న కొండ గుహఎక్కడ?" అని అడిగాడు శివాలుడు.

గండుపోతు, శిఖిముఖి కేసి తల తిప్పి, "మీ శిఖికి ఈ చుట్టుపక్కల ఉన్న అరణ్యం, కొండలూ క్షుణ్ణంగా తెలిసినవే కదా, శిఖీ! నందికొండ దిగువున ఉన్న తాటితోపు నీ వెరిగే ఉంటావు. ఆ తోపుకు దక్షిణపు అంచున ఒక అయిదు తలల తాటిచెట్టు ఉన్నది. ఆ తాటిచెట్టెక్కి అన్నిటికన్న ఎత్తుగా ఉన్న తలమీంచి చూస్తే, ఆ పూజారి గాడు ఉంటున్న గుహ సూటిగా కనబడుతుంది.