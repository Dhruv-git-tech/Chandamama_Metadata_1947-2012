చక్రవర్తి అజయ సింహుడు ఆ రోజు చాలా కుషీగా ఉన్నాడు. రాజ్‌పూర్‌సంస్థానాధీశుడు అతడిని నిలువెత్తు బంగారంతో తూచి దాన్ని అతడికి సమర్పించాడు. రాజ్యంలోని ప్రజలు కూడా అతడిని ఎంతగానో అభిమానించే వారు. కొద్దిరోజుల ముందు వల్లభుడనే కవి, రాజును ప్రశంసిస్తూ ఇరవై నాలుగు గంటల పాటు పద్యాలు చదివి వినిపించాడు. అంతకు ముందుగా, శిల్పి చిత్రసేనుడు పాలరాతితో రాజు విగ్రహాన్ని అతి సుందరంగా మలిచి సమర్పించాడు. రాజు ఎక్కడకి వెళ్లినా ప్రజలు పెద్ద ఎత్తున అతడిని సందర్శించి గౌరవించేవారు.

అజయసింహుడు ఎంతో భాగ్యశాలి. తన తండ్రి విజయ సింహుడు అష్టకష్టాల కోర్చి సామ్రాజ్యాన్ని విస్తరించాడు. ఇంత సువిశాల భూభాగాన్ని పాలించడానికి అతడు పటిష్టమైన పాలనా యంత్రాంగాన్ని ఏర్పర్చాడు. పన్నుల వసూలు, న్యాయ నిర్ణయం, సమస్యల పరిష్కారం క్రమం తప్పకుండా అమలయ్యేవి. సామంత

రాజులు పెద్ద మొత్తాల్లో కప్పం చెల్లించే వారు. దీంతో అజయసింహుడికి చేయదగిన మహత్కార్యాలు ఏవీ లేకుండా పోయాయి. తన తండ్రి రాజ్యపాలనలో ప్రవేశపెట్టిన పద్ధతులను మార్చకుండా కొనసాగించడం తప్పిస్తే అతడు రాజ్యానికి పెద్దగా చేసిందేమీ లేదు. అయితే తన చుట్టూ ఉన్నవారు తనను ఆరాధించే తీరు చూసి అతడు తన్ను తాను దేవుడి ప్రతిరూపంగా భావించుకో సాగాడు. ఈ ఆరాధనలు బాగా తలకెక్కడంతో ప్రజల బాగోగుల గురించి పట్టించుకోమడం, వారితో సంబంధాలలో ఉండటం వంటి విషయాల్లో ఆతడు విఫలమవుతూ వచ్చాడు. తన ప్రజలు నిజంగా సంతోషంగా ఉంటున్నారా అనే విషయం కూడా అతడి దృష్టికి రాకుండాపోయింది.

రాజ్‌పూర్‌నుంచి తిరిగి వచ్చిన తర్వాత, సమీపంలోని సుందరవనం అటవీప్రాంతంలో వేటకు వెళ్లాలని అజయసింహుడు ప్రయత్నాలు సాగించాడు. వేటకు సన్నాహాలు పూర్తిచేసుకుని బయలుదేరుతున్న