రుల బతుకు ఎలా ఉంటుందో ఆలోచించండి మరి?” అని చెప్పింది.

అజయుడు కదిలిపోయాడు. ముసలామె చెప్పింది నిజంగా వాస్తవం.

ఆ రాత్రి రాజుకు నిద్రపట్టలేదు. తన రాజ్యంలోని ప్రజల పరిస్థితులను మెరుగు పర్చడానికి తగిన చర్యలు చేపట్టాలని అతడు నిశ్చయించాడు. ఇదంతా గమని స్తున్న వల్లభుడు రాజును స్వాంతన పరుస్తూ “ముసలామె పరిస్థితి ప్రత్యేకమైనది” అంటూ సమర్థించాడు. అయితే రాజు అతడిని వారించాడు.

ఆ మరుసటి రోజు ఉదయం రాజు ముసలామె పాదాలకు మొక్కి, “అమ్మా రాత్రి నువ్వు చెప్పిన ఆ వ్యర్థ రాజును నేనే. కాని నీ మాటలు నన్ను ఆలోచింపజేశాయి. నేను తప్పు చేశానని నాకు తెలుసు. నాకు సరైన దారి చూపినందుకు కృతజ్ఞతలు,” అని చెప్పాడు. ముసలామె సమాధానంగా నవ్వింది.

రాజు, వల్లభుడు అక్కడినుంచి కాస్తంత దూరం ప్రయాణించగా, తమ బలగాలు కూడా అక్కడే మజిలీ చేసి ఉండటం కని పించింది. వారు రాజుకోసం వెదుకుతు

న్నారు. తనకు వేటకు వెళ్లాలని లేదని రాజు వారికి చెప్పాడు. వేటకు బదులు మార్గ మధ్యంలో ఒకటి, రెండు ఊళ్ళను సందర్శించిన రాజు, ముసలామె తనకు చెప్పిన ప్రతి విషయం సరైనదేనని కనుగొన్నాడు.

తప్పుపనులకు పాల్పడిన వారిని, దళారులను దండించడం ద్వారా తగిన చర్యలు చేపట్టాలని రాజు ఆ క్షణమే నిర్ణయించు కున్నాడు. అప్పటినుంచే పాలనపట్ల శ్రద్ధ చూపటం ప్రారంభించాడు. అయితే కవులు, శిల్పులు, చిత్రకారులకు మునుపటిలా అతడు స్వాగత సత్కారాలు చేస్తూనే ఉన్నాడు. అతడు తన కోట ద్వారం వద్ద పెద్ద గంట వేలాడదీశాడు. రాజ్యంలో ఎవరి కయినా సమస్యలు ఉంటే అలాంటి వారు ఏ సమయంలో అయినా సరే వచ్చి గంట మోగిస్తే చాలు తాను స్వయంగా వచ్చి సమస్యలు పరిష్కరిస్తానని రాజు ప్రకటించాడు.

రాజు తీసుకున్న చర్యలు త్వరలోనే ఫలించాయి. మారువేషంలో అతడు అప్పుడప్పుడు ఊర్లు, పట్టణాలను సందర్శిస్తూ వచ్చాడు. తన రాజ్యంలోని ప్రజలు మళ్లీ సుఖ సంతోషాలతో గడపడం అతడికి స్వయంగా అనుభవంలోకి వచ్చింది.