ఒకరాజు, సభలో ఉన్నవాళ్లను, “సృష్టిలోని ప్రాణులన్నింటిలోకీ వేగమైనదేది?” అని అడిగాడు.

సభికులు రకరకాలుగా సమాధానాలు చెప్పారు కాని, రాజుకవేమీ తృప్తికలిగించలేదు.

అప్పుడు విదూషకుడు లేచి, “నాకు తెలిసినంతవరకూ, నన్ను మించి వేగంగా పరిగెత్త గల ప్రాణిసృష్టిలో లేదు. నేనొకసారి పరుగుపందెంలో, ఒకలేడిని, కుందేలును గుర్రాన్ని ఓడించాను, అన్నాడు.

రాజు కోపంగా విదూషకుడివంక చూసి, “నేనడిగేది ప్రగల్భాలు కాదు. వాస్తవమైన సమాధానం,” అన్నాడు.

“నేచెప్పింది నిజమే ప్రభూ! ఆ సమయంలో నేనంత వేగంగా పరిగెత్తడానికి కారణం లేకపోలేదు-- నన్నోక పిచ్చికుక్క తరుముకున్నది.” అని చెప్పాడు విదూషకుడు.

సభికులూ, రాజు కూడా పెద్దగా నవ్వారు. అప్పుడు విదూషకుడు వినయంగా, “ప్రాణికి సహజంగా ఉండే వేగం వేరు, పిరికితనం ప్రసాదించే వేగం వేరు. ఈవిషయం ప్రభువులు ఒప్పుకోకపోవడానికి కారణం, పిరికితనమంటే ఏమిటో తెలియకపోవడమే!”

సభికులు హర్షధ్వానాలు చేశారు. రాజు చిరునవ్వు నవ్వి, విదూషకుడికి విలువైన బహుమతి ఇచ్చారు.

– కొప్పరపు నాగేశ్వరరావు