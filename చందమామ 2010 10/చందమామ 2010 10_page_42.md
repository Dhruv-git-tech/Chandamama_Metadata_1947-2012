పోసి పెంచింది. అది కూడా నా కూతురితో పాటు పెరిగి పెద్దదైంది. మనుషులతో మచ్చికైంది. గూడెంలో ఎవరి జోలికీ రాదు. కొత్తూరిని చూస్తే భయపెడుతుంది అంతే!” అన్నాడు.

మంత్రికి తన కర్తవ్యం ఏమిటో బోధ పడింది. “సంజీవకా! రాజుతో తలపడి నువ్వు నెగ్గలేవు. జన నష్టం తప్ప ఎదిరించి సుఖం లేదు. గూడెంలో అందరినీ చంపి నీ కూతుర్ని తీసుకెళ్లగలడు రాజు. ఉపాయం తోనే రాజు మనసు మార్చాలి. నేను చెప్పి నట్లు చెయ్యి.” అని ఒక ఉపాయం చెప్పాడు మంత్రి.

సంజీవకుడు మర్నాడు కొమ్ముబూరలు ఊదుకుంటూ, డప్పులు వాయిస్తూ రాజు విడిది చేసిన గుడారానికి చేరుకున్నాడు. అతని వెంట పెద్దపులి కూడా గాంఢ్రిస్తూ వారిని అనుసరించింది.

సంజీవకుడు మహారాజుకి నమస్క రంచి “రాజా! మీరు నా అల్లుడవడం ఎంతో గర్వకారణం. సామాన్య గిరిజన యువతిని పెళ్లాడటం మీ ఉదార బుద్ధికి, గొప్పతనా నికి నిదర్శనం. మా గూడెంలో కొండదేవర సమక్షంలో వివాహానికి అన్ని ఏర్పాట్లు చేశాను.

మీరిక దయచేయండి.” అన్నాడు. రాజు సంతోషించి పల్లకీ సిద్ధం చేయమని మంత్రిని ఆదేశించాడు.

“రాజా! పెళ్లి మా ఆచారం ప్రకారం జరుగుతుంది. అందుకు మీరు సమ్మతించాలి.” అన్నాడు సంజీవకుడు

“అలాగే మాకు అభ్యంతరం లేదు.”

అన్నాడు రాజు సంతోషపడుతూ.

“తమరు ఈ పులిమీద ఎక్కి ఊరేగింపుగా కొండదేవర సమక్షానికి చేరుకోవాలి.” అన్నాడు సంజీవకుడు.

రాజు పులిమీద స్వారీ అనగానే హడలిపోయాడు. తను ఎంత ధైర్యవంతుడయినా, చేతిలో ఏ ఆయుధం లేకుండా పులి మీద ఎక్కడం ప్రమాదం అని తోచింది.

రాజుని చూసి పులి భయంకరంగా గాంఢ్రిస్తోంది. ఈ వయసులో పులిని ఎక్కే సాహసం చెయ్యడంవృధా అని తోచింది రాజుకి.

“ఈ పులిమీద ఊరేగింపు నాకు ఇష్టం లేదు. ఈ పెళ్లి కూడా నాకు వద్దు. మీరు ఇక వెళ్లవచ్చు.” అన్నాడు సంజీవకుడితో.

తమ పథకం పారినందుకు మంత్రి, సంజీవకుడు సంతోషించారు.