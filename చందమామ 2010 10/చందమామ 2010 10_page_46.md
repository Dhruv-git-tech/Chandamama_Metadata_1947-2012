గండుపోతును మాటులో పడ్డ అడివి
జంతువును పైకి లాగినట్లు తాళ్లసాయంతో
పైకి లాగారు.

గండుపోతు తన అనుచరుల కేసీ చూసి,
ఆశ్చర్యపడుతూ, “మన వాళ్లందరి దగ్గిరా
ఆయుధాలున్నయ్యే! ఇంతకీ ఇక్కడ గెలి
చిందెవరు? మన వాళ్లెందరు చచ్చారు?”
అని ప్రశ్నించాడు. సవరలకు నాయకత్వం
వహించిన వాడు గండుపోతు ముందుకు
వచ్చి, “దొరా! శబర శివాలు దొర ఇక్కడ
రక్తప్రాతం జరక్కుండా ఆపారు,” అన్నాడు.

అనుచరుడలా చెప్పగానే గండుపోతు
శివాలుడి కేసి తిరిగి, “నేను మీ జాతివాళ్లకు
చాలా అన్యాయం చేశాను. పూజారి కుక్క
నాకు బంగారం ఆశ చూపి, నా చేత పాడు
పనులు చేయించాడు, నన్ను క్షమించు,”
అన్నాడు వణుకుతున్న గొంతుతో.

“జరిగిందేదో జరిగింది, ఇద్దరం మరిచి
పోదాం. ముందు నీ కాలికీ, చేతికీ కట్టు
కట్టనీ, తరవాత ఆ పూజారి వేట అందరం
కలిసి ప్రారంభిద్దాం,” అని చెప్పి, శివా
లుడు అంత దూరాన నిలబడి చూస్తున్న
వృద్ధుడొకణ్ణిదగ్గిరకు పిలిచి, “ఈసవరజాతి
పెద్దకు వెంటనే చికిత్స చెయ్యి,” అన్నాడు.

ఆ వృద్ధుడు గ్రామవైద్యుడు. అతను
తన వైద్యపరికరాలను ఎప్పుడూ సంచిలో
పెట్టుకుని భుజానికి వేలాడదీసుకుని తిరు
గుతుంటాడు. అతడు గండుపోతు చేతి
గాయం మీద ఏదో ఆకుపసరు పిండి, అవే
ఆకుల్ని కట్టుగా కట్టాడు. తరవాత గండు
పోతు ఎడమకాలిని వేళ్లతో పట్టి చూసి,
ఇద్దరు సవరుల్ని గండుపోతు చేతులు
పక్కలకు పట్టుకోమని చెప్పి, రెండు వెదురు

చందమామ

బద్దల్ని అతడి మోకాలుకు పైనా కిందా
పెట్టి, తాడుతో గట్టిగా బిగించి ముడేశాడు.
వైద్యుడిది చేసేప్పుడు గండుపోతు బాధతో
గిలగిల్లాడిపోతూ, “ఇంత బాధకూ కార
కుడు ఆ పూజారి కుక్క! వాడిచ్చిన బంగారు
ఇటుకల్ని మహానదిలో పారెయ్యండి. వాణ్ణి
ఈటెగ్గుచ్చి, టేకుమాను చితారుకొమ్మన
ఎండగట్టండి!” అంటూ అరిచాడు.

కట్టు కట్టడం కాగానే గ్రామ వైద్యుడు
లేచి నిలబడి, గండుపోతు ముఖంలోకి
తీక్షణంగా చూస్తూ, “గండుపోతూ, వైద్యు
డిగా నా ధర్మమేదో నేను చేశాను. ఇప్పుడు
చెప్పు, మా గ్రామం నుంచి దోచుకుపోయిన
ధాన్యం మాకు తిరిగి ఇవ్వదలిచావా,
లేదా?” అని ప్రశ్నించాడు.

“వాళ్లు ఎత్తుకుపోయింది బహు కొద్ది
ధాన్యమే. అంతా ఎత్తుకుపోకుండా శిఖి
ముఖి పులిగండులా వచ్చి పడ్డాడు. మా
వాళ్లు ఎత్తుకుపోయిన ప్రతి బస్తా ధాన్యానికి
రెండు బస్తాల మా సొంత ధాన్యం చేర్చి, మీ