నిజంగా జరిగిపోతాయి. అందువల్ల, సాధ్యమైనంత వరకు మనిషన్నవాడు మంచే మాట్లాడాలి!”

నరసింహానికి హరిదాసు మాటలు విని పించాయి కాని వాటి సారాంశాన్ని ఏ మాత్రం తలకెక్కించుకోలేదు.

అతడు మంచు మీదనుంచి లేచి “ఇంకా వంటగదిలోనే అఘోరిస్తున్నావా, మొద్దూ” అంటూ భార్యను కసిరాడు. “ఇదుగో, మొహం కడుక్కుని వచ్చేస్తాను,” అంటూ భానుమతి బావి దగ్గిరనుంచి జవాబి చ్చింది.

“నీ మొహం మండ! ఎప్పుడూ ఆల స్యమే,” అన్నాడు నరసింహం.

ఆ మరుక్షణం పెరట్లో నుంచి ఘొల్లు మంటూ శోకాలు ప్రారంభించింది, భాను మతి.

“మొహం మండిపోతున్నది, బాబోయ్! భరించరాని మంటలు దేవుడోయ్!” అంటూ ఆమె మొహం మీద నీళ్లు చల్లు

కుంటూ కేకలు పెట్టసాగింది.

భానుమతి మొహం మంట ఎంతసేప టికీ తగ్గక పోయేసరికి, నరసింహం ఆమెను వెంటబెట్టుకుని దగ్గిరలో ఉన్న వైద్యుడిం టికి వెళ్లాడు.

“ఆయన భోజనం చేస్తున్నారు. ఇప్పుడే వస్తారు, కూర్చోండి!” అన్నది వైద్యుడి భార్య.

భార్యాభర్తలిద్దరూ అరుగుమీద కూర్చు న్నారు. భానుమతి మోహం మంట భరించ లేకపోతున్నది. పదీ పదిహేను నిమిషాలు గడిచినా వైద్యుడు బయటకి రాలేదు.

అది చూసి నరసింహం మండిపడుతూ, భార్యతో, “వీడు వైద్యుడా, బకాసురుడా! ఎంతసేపు తింటాడు? త్వరగా బయటకి వచ్చి కూలబడడేం,” అన్నాడు.

ఆ మరుక్షణం వైద్యుడు గబగబా బయ టికి వచ్చి, అరుగుపక్కన కూలబడి మూల గసాగాడు. వైద్యుడి భార్య శోకాలు ఆరం భించింది.

నరసింహం భార్యను తీసుకుని మరొక వైద్యుడి ఇంటికి వెళ్లాడు. ఆ వైద్యుడు భానుమతి మోహంలోకి చూసి నరసిం హంతో, “ఒక పాతిక రూపాయలివ్వు!” అన్నాడు.

నరసింహం తెల్లబోయి, “ముందు రోగిని పరీక్షించండి,” అన్నాడు.

వైద్యుడు మౌనంగా, అక్కడ గోడకు వేళ్లాడుతున్న ఒక చెక్కబల్ల కేసి వేలు చూపి, అవతల ఏదో ముఖ్యవైన పని ఉన్న వాడిలా తిన్నగా ఇంట్లోకి వెళ్లిపోయాడు.