పూట తను తింటున్న రొట్టె అమృతం కంటే మధురంగా అనిపించింది. భోజనం ముగించిన తర్వాత రాజు, “అమ్మా అడవి మధ్యలో నీవు ఒంటరిగా ఎందుకు ఉంటు న్నావు, నిన్ను చూసుకోవడానికి ఎవరూ లేరా?” అని అడిగాడు.

ఆమె ముఖం ఒక్కసారిగా ముడుచుకు పోయింది. “నాకు ముగ్గురు కొడుకులు. కాని అంతా రాజు సైన్యంలో చేరిపోయారు. నా భర్త కూడా పరాక్రమవంతుడే. తను రాజ్య రక్షణ కోసం పోరాడుతూ చనిపోయాడు. స్వర్గస్తుడైన రాజు విజయసింహుడు నా ఇంటికి వచ్చి నా భర్తవల్లే తాను యుద్ధంలో విజయం సాధించగలిగానని, నా బిడ్డలను తిరిగి పంపుతానని వాగ్దానం చేశాడు. వారు కూడా సామ్రాజ్య పరిరక్షణ పట్ల చాలా మక్కువ చూపారు. కాని, దుర దృష్టవశాత్తూ రాజు విజయసింహుడి మరణానంతరం సైనికుల జీతాలు తగ్గించివే శారు. నా పిల్లలు తమ సంపాదనలో చిన్న

మొత్తం మాత్రమే పంపించగలగుతున్నారు.”
అని చెప్పింది.

అజయుడు ఆశ్చర్యపోయాడు. తనకు తెలిసి తాను జీతాలలో కోత విధించలేదు. సైనికులకు అందుతున్న జీతాల్లో ఎందుకు కోత పెట్టారు? మంత్రులేమయినా తప్పు చేశారా? ఆలోచనలో పడిన రాజు “కాని, నీవెందుకు అడవిలో ఉంటున్నావు? హాయిగా ఊరిలో లేదా నగరిలో ఉండ వచ్చు గదా.” అని అడిగాడు.

ఆమె సమాధానమిస్తూ, “మీకు తెలీదా నాయనా? పన్నులు రెట్టింపయ్యాయి. అన్ని వస్తువుల ధరలూ పెరిగిపోయాయి. అడవిలో అయితే వంటచెరకును ఉచితంగా తెచ్చుకుంటున్నాను. అదే ఊళ్లో గాని, నగరంలో గాని ఉండేటట్లయితే, వంటకట్టెలకు ఎక్కువ ధర చెల్లించవలసి రావడమే కాదు, స్థానిక ప్రభువులకు కూడా పన్నులు చెల్లించాలి.” అన్నది.

అజయుడు దిగ్గ్రాంతి చెందాడు. తాను పన్నులు పెంచలేదు. తనకు తెలియకుండా మంత్రులు ఇలాంటి చర్యలకు పాల్పడుతున్నారు. వృద్ధురాలితో రాజు మాట్లాడుతూ, “అయితే ఈ సమస్యలన్నిటినీ రాజుతో చెప్పలేకపోయావా?” అని అడిగాడు. ఆమె విషాదంగా నవ్వి “రాజుకు చెప్పుకోవడమా, అతడు తనపై ప్రశంసా గీతాలు వినడంలోనే పొద్దు గడుపుతున్నాడు. తనపై గీసిన చిత్రాలను, శిల్పాలను చూస్తూ ఎవరినీ కలవడం లేదు. రాజు మీకు తెలిసి ఉంటే వెళ్లి సామాన్యులు పడుతున్న బాధల గురించి చెప్పండి. సైన్యంలో పని చేస్తున్న ముగ్గురు కొడుకుల తల్లి పరిస్థితే ఇలా ఉంటే ఇత