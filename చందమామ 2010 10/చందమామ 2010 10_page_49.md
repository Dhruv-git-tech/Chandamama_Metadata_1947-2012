# ఆవాజ్ దో
(ఇప్పుడే మాట్లాడండి)

## ప్రియమైన పాఠకులారా,

ఈ నెల మీకోసం ఒక విశిష్టమైన ఆన్‌లైన్ కేంపెయిన్-ఆవాజ్‌దో(ఇప్పుడే మాట్లాడండి) కార్యక్రమాన్ని తీసుకువస్తున్నాము. www.awaazdo.in వెబ్‌సైట్ సందర్శించి విద్యా హక్కుపై సమాచారాన్ని వ్యాప్తి చేసేందుకు ప్రతిజ్ఞ చేయండి.

నాణ్యమైన విద్యను పొందటం అనేది ఈ భూమ్మీది ప్రతి శిశువు యొక్క అత్యంత ప్రాథమిక హక్కులలో ఒకటి. విద్య లేకుండా ఏ శిశువు కూడా వ్యక్తిగా లేదా సమాజంలో సభ్యుడిగా అతడి లేదా ఆమె సమర్థతల స్థాయికి చేరుకోలేదు. ప్రపంచ యవనిక మీద అడుగు పెట్టదలచిన దేశానికి విద్య అనేది ప్రస్తుతం తప్పనిసరి అవసరం.

2009 ప్రారంభంలో భారత ప్రభుత్వం, ఉచిత, నిర్బంధ విద్యా (ఆర్‌టిఇ) చట్టం 2009లో పొందుపర్చిన చారిత్రక హక్కును ఆమోదించింది. ఇది ప్రతి పిల్లవాడి విద్యా హక్కుకు భద్రత కలిగించింది కాబట్టి భారతీయ పిల్లలకు ఇదొక చారిత్రక క్షణం.

ఉచిత, నాణ్యమైన విద్యను పొందడానికి పిల్లలకు గల హక్కు గురించి ప్రతి ఒక్కరూ తెలుసుకోవాలి. దీనిని సఫలీకృతం చేయడానికి మనమంతా కలిసి ప్రయత్నం చేయాలి.

మొదటి దశ ఏదంటే పిల్లల హక్కుల గురించి సాధారణంగాను, విద్యా హక్కు గురించి ప్రత్యేకంగాను ప్రతి ఒక్కరూ తెలుసుకునేలా చేయాలి. విద్యా హక్కు గురించి, ఉచిత, నాణ్యమైన విద్యపై దాని హామీ గురించి మనం తెలుసుకున్నట్లయితే పాఠశాలకు వెలుపల ఉన్న పిల్లలందరికీ విద్య అందించే లక్ష్యానికి మనం మరింత చేరువవుతాం.

ఇప్పుడు సమయం ఆసన్నమైంది. మన స్వరాలను పెంచుదాం పదండి. ఈ మాటను గట్టిగా పలుకుతూ మన చుట్టూ వ్యాపింపచేద్దాం. మీ స్వరం ఉద్యమానికి అవసరమైన కదలికను తీసుకువస్తుంది.

మీ చుట్టూ ఉన్న కుటుంబం, మిత్రులు, వారి మిత్రులు అందరికీ ఈ విషయం తెలియజేయండి. ప్రతి పాపా, బాబూ ఉచిత, నాణ్యమైన విద్యా హక్కును కలిగి ఉన్నాడని మనలో ప్రతి ఒక్కరూ తెలుసుకోవాలి.

మీరు ఈ విషయమై ఎలాంటి సహాయం చేస్తారో తెలుసుకోండి. నేటి పిల్లల తరపున భాంపియన్‌గా మార్డానికి మీరే ముఖ్యంగా నడుం కట్టండి. భారత్‌లో పాఠశాలకు వెలుపలే ఉన్న 80 లక్షల మంది పిల్లలు ఇక ఎంతో కాలం చేచి ఉండ లేరు.

ఇప్పుడే.. మరెన్నడో కాదు.. ఇప్పుడే...! మాట్లాడండి...!