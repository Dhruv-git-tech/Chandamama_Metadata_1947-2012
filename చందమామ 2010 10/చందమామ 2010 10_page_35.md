అరచి పరిగెత్తసాగాడు. రాక్షసి రూపంలో ఉన్న భానుమతి, అతడి వెంటబడి తరమ సాగింది. ఆవిధంగా వాళ్లు ఊరు దాటి ఒక మామిడితోట లోంచి పరుగెత్తుతూండగా, నరసింహం వెనుదిరిగి చూశాడు. అతడికి భార్య కనిపించలేదు. ఇద్దరు దేవతలు అతడి కేసి వస్తూ కంటబడ్డారు.

నరసింహం భయాశ్చర్యాలతో “ఎవరు మీరు?” అని వాళ్లను అడిగాడు.

“మేము తథాస్తు దేవతలం!” అన్నారు వాళ్లు.

ఇంతవరకూ, తను తిట్టిన తిట్లన్నీ ఒక్కటి తప్పకుండా నిజం కావడానికి కారణమే మిటో నరసింహానికి ఇప్పటికి అర్థమైపోయింది.

అతడు దూరంగా తనకేసి పరుగెత్తి వస్తున్న రాక్షసిని వాళ్లకు చూపుతూ, “నా తప్పులను క్షమించండి. ఇక నోటికి వచ్చిన తిట్లన్నీ తిట్టడం మానుకుంటాను. నా మీద దయచూపి నా భార్యకు, ఆ రాక్షసి రూపం నుంచి విముక్తి కలిగించండి!” అంటూ తథాస్తు దేవతల కాళ్లమీద పడ్డాడు.

“తథాస్తు! నీ భార్యకు రాక్షసిరూపం నుంచి విముక్తే కాదు. ఈ క్షణం నుంచి రాక్షసుడి లాంటి భర్తనుంచి కూడా విముక్తి కలిగింది. ఉత్తపుణ్యానికి తిట్టేవాళ్లంటే, ఎదుటివాళ్లకు భయం ఉండొచ్చుకాని, గౌరవం, ప్రేమాలాంటివి ఉండవు. ఆ సంగతి బాగా గుర్తుంచుకో!” అంటూ తథాస్తు దేవతలు మాయం అయారు.

రాక్షసి రూపం పోయిన భానుమతి, భర్త దగ్గిరకు వచ్చి, “మీరెందుకిలా దిక్కులు చూస్తూ వణికిపోతున్నారు? మనం ఊరు విడిచి-ఇంతదూరంలో ఉన్న మామిడీతోటలోకి, ఈ అర్ధరాత్రి వేళ ఎందుకు వచ్చాం?” అని అడిగింది ఆశ్చర్యపోతూ.

“అదంతా తర్వాతచెబుతాలే, ముందు ఇంటికి వెళదాం పద,” అంటూ నరసింహం మౌనంగా ఇంటివైపు బయలు దేరాడు.

తను అడిగిన దానికి, “నోరు మూయవే దరిద్రపుగొట్టుదానా!” అని భర్త తిట్టనం దుకు మురిసిపోతూ, భానుమతి భర్త వెంట నడిచింది.