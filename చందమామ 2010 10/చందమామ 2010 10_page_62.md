అదాన్ కి ఇచ్చాడు.

అదాన్ రాజుకు హృదయపూర్వక కృత జ్ఞతలు తెలిపాడు. రాజు మళ్లీ అందుకుని, “నేనిప్పటికీ సంతోషంగా లేను. ఈ సంచీని కూడా నీవు పోగొట్టుకుంటే, దొంగలు దోచుకుంటే... అందుకే ఈ ఉంగరం కూడా తీసుకో...” అంటూ రాజు తన రాజముద్ర కలిగిన బంగారు ఉంగరాన్ని తీసి అదాన్ కి ఇచ్చాడు. “ఈ ఉంగరం నీది. దీన్ని నీ దృష్టిలో ఎవరయినా మంచి వ్యక్తి ఉంటే వారికి నువ్వు ఇవ్వవచ్చు,” అని చెప్పాడు డెన్మార్క్ రాజు.

“మీరు దయాళువు రాజా, మీకు చెప్పుడానికి తగినన్ని కృతజ్ఞతలు నా వద్ద లేవు,” అన్నాడు అదాన్ వినయంగా.

తర్వాత అదాన్ మళ్లీ ఐస్ ల్యాండ్ దారి పట్టాడు. అయితే దారి మధ్యలో నార్వేకి వెళ్లి హెరాల్డ్ రాజును కలిసే విషయం అతడు మర్చిపోలేదు. రాజు అతడిని ఆహ్వానించాడు. “రా అదాన్, నా శత్రువు నీకు ఇచ్చిన చక్కటి బహుమతులు ఏవో కాస్త చూపవా?” అని అడిగాడు రాజు.

“ఆయన నాకు ఓడ, సరుకుల నౌకను బహుమతిగా ఇచ్చాడు రాజా.” చెప్పాడు అదాన్.

“నేను కూడా వీటిని ఇచ్చేవాడిని కదా,” అన్నాడు రాజు.

“ఓడ, సరుకుల నౌకను నేను కోల్పోయినట్లయితే ఉంచుకోవడా నికి గాను ఈ నాణేల సంచిని కూడా ఇచ్చారు,” అన్నాడు అదాన్.

“చక్కటి యోచనాపరుడు, నన్న డిగితే ఓడ, సరుకుల నౌకరెండేచాలు.” అని అభిప్రాయం వెలిబుచ్చాడు రాజు.

“తన రాజముద్ర కలిగిన బంగారు ఉంగరాన్ని కూడా ప్రసాదించాడు ప్రభూ, దాన్ని నేనే ఉంచుకోవచ్చని లేదా నేను కలిసే గొప్ప వ్యక్తికి ఇవ్వవచ్చని కూడా చెప్పాడు మహారాజా, ఈ ఉంగరాన్ని మీకు ఇవ్వడా నికి నన్ను అనుమతించండి.” అన్నాడు అదాన్.

హెరాల్డ్ రాజు చకితుడయ్యాడు. “కాని, నేనీ బహుమతికి తగుదునని నీవెందుకు అనుకుంటున్నావు?” అన్నాడు నార్వే రాజు.

“మీరు తలుచుకున్నట్లయితే నన్ను ఆరోజే బంధించి ఖైదులో పెట్టేవారు. కాని మీరు దయగలవారు ప్రభూ,” చెప్పాడు అదాన్.

తర్వాత సుందర ఓడ, సరకుల నౌక, సంచీడు వెండినాణేలతో పాటు నార్వే రాజు ఇచ్చిన ఇతర బహుమానాలతో పాటుగా అదాన్ ఐస్ ల్యాండ్ కు బయలుదేరి వెళ్లాడు. ఈ మొత్తం కథను తల్లికి చెప్పడానికి అతడు అట్టే వేచి ఉండలేకపోయాడు.

పునఃకథనం : రమారమేష్