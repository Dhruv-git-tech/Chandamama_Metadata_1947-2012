పుష్కరిణి అనబడే ఆ కోనేరు సమీపంలో విడిది చేయాలనుకున్నాడు విష్ణువు.

నివసించడానికి తగిన స్థలం కోసం వెది కిన శ్రీమహావిష్ణువుకు పుష్కరిణి పడమటి గట్టుమీద చింతచెట్టు కింద ఎత్తైన పుట్ట కనిపించింది. పెద్ద జంతువులు కూడా దూరిపోగలిగినంత పెద్ద పెద్ద రంధ్రాలు న్నాయి ఆ పుట్టకు. ఆ పుట్టనే మందిరంగా భావించి, అందులో నివసించాలనుకు న్నాడు విష్ణువు. అనుకున్నదే తడవుగా ఒక విశాలమైన రంధ్రంగుండా పుట్టలో ప్రవేశించి, లోపల విశ్రాంతిగా కూర్చుండిపోయాడు...

లక్ష్మీ, విష్ణువూ ఇద్దరూ వెళ్లిపోయిన కారణంగా వైకుంఠం బోసిపోయింది. నారదుడు ఆ విషయాన్ని తన జనకుడైన బ్రహ్మకు చెప్పాడు. శ్రీమహాలక్ష్మి భూలో కంలో కరివీరపుర సమీపాన అరణ్యంలో తపస్సు చేస్తూ ఉన్నట్టూ, శ్రీమహావిష్ణువు దక్షిణ భారతంలో వేంకటాచలం మీద పుట్టలో నివాసం చేస్తున్నట్టూ యోగదృష్టితో దర్శించాడు బ్రహ్మదేవుడు. పుట్టలో దాగిన తన తండ్రి విష్ణువు ఆకలితో అలమటిస్తు న్నాడని అన్నాడు బ్రహ్మ నారదుడితో.

“శ్రీహరికి ఆకలిబాధా!” అన్నాడు నారదుడు ఆశ్చర్యంతో.

“భూలోకం ప్రకృతి సంబంధమైనది. పంచభూతాల ప్రభావం అక్కడ పరిపూర్ణంగా ఉంటుంది. భూవాతావరణంలోకి అడుగుపెట్టగానే ఆకలిదప్పులూ, అలసటా, ఆవేదనా సహజ లక్షణాలుగా సంక్రమిస్తాయి కుమారా!” అన్నాడు బ్రహ్మ నారదుడి సందేహాన్ని నివృత్తి చేస్తూ.

“అయితే శ్రీమన్నారాయణుని ఆకలి తీరేది ఎలా?” అన్నాడు నారదుడు.

“పరమశివుడూ, నేనూ, నువ్వూ, శ్రీమహాలక్ష్మీకలిసి తరుణోపాయం ఆలోచించాలి. పరమశివుడితో కలిసి, నేడే కరవీరపుర అరణ్యానికి వెళ్దాం!” అన్నాడు బ్రహ్మదేవుడు...

అనుకున్నట్టే బ్రహ్మదేవుడూ, శివుడూ, నారదుడూ లక్ష్మిని కలుసుకున్నారు. ఆమె కోసం అన్వేషిస్తూ వెళ్ళిన శ్రీమహావిష్ణువు వేంకటాద్రి మీద పుట్టలో చేరి ఆకలితో అలమటిస్తున్న విషయాన్ని ఆమెకు వివరించారు.

“నాథుడి ఆకలి తీరడానికి ఏం చేయాలో చెప్పండి,” అంది లక్ష్మి.

“సృష్టిలో పాలు సంపూర్ణాహారం. పుట్టలో ఉన్నపురుషోత్తముడికి ప్రతిపూటా పుష్కలంగా పాలు అందించాలి,” అన్నాడు బ్రహ్మదేవుడు. “పాలు కావాలంటే పాడి