మంటూ చిలవలూ పలవలూ చేసి, రోగికి చెప్పి భయపెట్టడం కూడా నాకు సమ్మ తంగా కనిపించడం లేదు, ఇది వైద్య ధర్మానికి విరుద్ధం కాదా!” అని అన్నాడు అనంతుడు.

విశ్వపతి చిన్నగా నవ్వి, “నీలకంఠుడు చెప్పిందాంట్లోనూ, చేసిన దాంట్లోనూ ఒక వైద్యుడిగా నాకేమీ తప్పు కనిపించడం లేదు అనంతా,” అని అన్నాడు.

అమాటలకు ఒక్కసారిగా అనంతుడు ఆశ్చర్యపోయాడు.

విశ్వపతి అతడి భుజం తట్టి, “చూడు అనంతా! కొందరు వ్యక్తులకు తమలో ఏమాత్రం అనారోగ్య చిహ్నాలు కనిపించినా, వెంటనే వైద్యుడి దగ్గరకు పోయి నయం చేయించుకోవాలన్న ఆత్రుత ఉంటుంది. దాన్నే నీలకంఠుడు సామ్ము చేసుకుంటూ లౌక్యంగా వ్యమహర్షిస్తున్నాడు.

జలుబుకు వైద్యం కోసం మీ ఇద్దరి వద్దకు వచ్చిన ఇతడు అలాంటి వాడే. అలాంటి వాళ్లతో వైద్యుడు ఊరడింపుగా మాట్లాడడమే కాకుండా, తానివ్వబోయే మందు శక్తివంతమైనదనీ, గుణమిచ్చేదనీ

నమ్మకం కలిగించవలసిన అమసరం కూడా ఉన్నది. రోగి మానసిక పరిస్థితిని బట్టి, చికిత్స నిర్ణయించేటప్పుడు వైద్యుడికి ఉపయోగపడేది లౌక్యం గానీ, శాస్త్రజ్ఞానం మాత్రం కాదు. అందుచేతనే, నీల కంఠుడితో పోలిస్తే, వైద్యశాస్త్రంలో ఎంతో పరిజ్ఞానం ఉన్న నీకు, ఇలాంటి లౌక్యం తెలియక పోవడం వల్లనే, వృత్తిలో అతడి కన్న ఎంతో వెనకబడి ఉన్నావు,” అన్నాడు.

విశ్వపతి ఇంత చెప్పినమీదట, అనంతుడికి తనలో ఉన్న లోపం కొంతవరకు అర్థమయింది.

తర్వాత ఇద్దరూ లోపలికి వెళ్లి, నీల కంఠుణ్ణి కలుసుకుని చాలా విషయాలు మాట్లాడారు. విశ్వపతి తన శిష్యుల ఇళ్లలో ఒక్కొక్క రోజు ఆతిథ్యం స్వీకరించి స్వస్థలా నికి వెళ్లిపోయాడు.

కొన్నాళ్ల తర్వాత విశ్వపతి స్వర్ణపురం నుంచి, సుమేరుపురానికి వచ్చే పోయే వాళ్లను విచారించి, అనంతుడు కూడా నీలకంఠుడిలా మంచి వైద్యుడుగా పేరు తెచ్చుకున్నాడని తెలిసి ఎంతగానో సంతో షించాడు.