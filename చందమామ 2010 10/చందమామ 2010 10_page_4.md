## శాంతి, సామరస్యం, బోధకుడు, చెడుపై మంచి విజయం...

ఈ సంవత్సరం దేశంలోని చాలా ప్రాంతాల్లో రుతువవన వర్షాలు మెండుగా కురిశాయి. ఉత్తరప్రదేశ్, బీహార్, జార్ఖండ్ వంటి కొన్ని రాష్ట్రాల్లో మాత్రం వర్షం పెద్దగా కురవలేదు. దీంతో అక్కడ నీటి నిర్వహణ సమస్య తలెత్తింది. మేం కూడా గత కొద్ది కాలంగా నీటి ప్రాధాన్యతను నొక్కి చెబుతూ వస్తున్నాము.

జాతిపిత జయంతిని జరుపుకుంటున్నాము కాబట్టి ఆయన బోధనలను మన జీవితాలకు వర్తించుకోవలసి ఉంది. వాస్తవానికి, కాలం గడిచే కొద్దీ ఆయన అడుగుజాడల్లో నడుస్తూ ఆయన బోధనల ప్రాధాన్యతను గుర్తించాలని మనం కోరుకుంటున్నాము. గాంధీజీ బోధనలను మనందరం ప్రస్తావిస్తూ ఉన్నప్పుడు, ఆయన బోధనలను మనపిల్లలు అవగాహన చేసుకుని ప్రశంసించడమే కాకుండా వాటిని నేర్చుకునేలా నిర్దిష్ట ప్రణాళికలు రూపొందించవలసి ఉంది.

ఈ నెలలో మనం దసరా పండుగను కూడా జరుపుకుంటున్నాము. చెడుపై మంచి సాధించే విజయానికి ప్రతీక దసరా. మనలోని చెడు అంశాలను మనకు మనమే గుర్తించి వాటిని అధిగమించాలని తీర్మానించుకోవడానికి ఇది చక్కటి అవకాశం. ఈ కోణంలోనే మనం దసరాను జరుపుకోవాలి. మన అంతర్గత బలహీనతలను అధిగమించి మంచి మనుషులుగా మనల్ని మనం తీర్చుకోవాలి.

చందమామ పంపిణీలో జరుగుతున్న జాప్యం కారణంగా మీకు పత్రిక ఆలస్యంగా అందుతున్నందుకు క్షమాపణ చెబుతున్నాము. ముద్రాపకులు గత కొద్ది నెలలుగా సమ్మె చేస్తున్నందువల్లే ఇలా జరుగుతోంది. పత్రికను వివిధ ప్రాంతాల్లో అచ్చువేస్తూ ప్రచురణకు హామీ పడటానికి తీవ్రంగా శ్రమిస్తున్న మా టీమ్‌కి అభినందనలు. ఈ సమస్యను అధిగమించామని, చందమామ సంచికలను ఇకపై సకాలంలో తీసుకువస్తామని ప్రకటించడానికి సంతసిస్తున్నాము.

తమసోమా జ్యోతిర్గమయ!

- సంపాదకులు