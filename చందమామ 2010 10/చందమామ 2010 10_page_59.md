నొక్కి రామయ్యకు స్పృహ లేకుండా చేశాడు.

తర్వాత అతడి నడుం కట్టులో ఉన్న సంచి తీసుకుని వెళ్లిపోయాడు. కొంత సేపటికి రామయ్యకు స్పృహవచ్చింది. లేచి కూర్చున్న వెంటనే నడుం తడుము కుని చూసుకున్నాడు. డబ్బు సంచీ లేదు!

మతి పోయినవాడల్లే అటూ, ఇటూ పరిగెత్తబోయి, దూరంగా ఒకచెట్టుకింద కూర్చుని ఉన్న గురవయ్యను చూసి ఒక్క దూకున పోయి, “దుర్మార్గుడా! ఇంత మోసం చేస్తావా! నా డబ్బు సంచీ ఎక్కడ?” అంటూ అతడి మెడపట్టుకున్నాడు.

“ఆగండి! తొందరపడకండి, ఇదుగో మీ డబ్బు సంచి,” అంటూ గురవయ్య రామయ్యకు డబ్బు సంచి ఇచ్చేశాడు.

రామయ్య సంచీలోని డబ్బు లెక్క పెట్టి చూసుకున్నాడు. ఉండవలసిందంతా ఉన్నది. గురవయ్య తనకు తెలీ కుండా డబ్బు సంచీ ఎందుకు తీసుకు న్నాడో, మళ్ళీ తనే ఎందుకు ఇస్తున్నాడో

రామయ్యకు అర్థం కాలేదు. అతడు ఎక్కడలేని ఆశ్చర్యంతో “ఏమిటిదంతా?” అని ప్రశ్నించాడు గురవయ్యను.

“మరేం లేదు. మీకొక ప్రత్యక్షపాఠం చెప్పదలిచాను. ఇందాకా మీరు మాట్లాడుతూ లోకంలో ఎవరినీ నమ్మనన్నారు. కాని కాస్సేపటిలోనే దాన్ని మర్చిపోయి ముక్కూ మొహం ఎరుగని నన్ను నమ్మే శారు. అవునా?” అన్నాడు గురవయ్య.

రామయ్య అవునంటూ తల ఊపాడు. అప్పుడు గురవయ్య తన మూటను నెత్తి కెత్తుకుని, “ఇక పోదాం పదండి! బుద్ధి మంతుడైన మనిషి లోకంలో అందర్నీ, దొంగలు గానో మోసగాళ్లుగానో అనుమా నించకూడదు. గుమాస్తాలనూ, ఆత్మబం ధువులను కూడా నమ్మనన్న మీరు, ముక్కూ మొహం ఎరగని నన్ను నమ్మి దాదాపు వెంట తెచ్చుకున్న డబ్బంతా పోగొట్టుకున్నంతపని చేశారు,” అన్నాడు.

రామయ్య అవునన్నట్టు తల ఊపి, గురవయ్య వెంట పట్నం కేసి నడవసా గాడు.