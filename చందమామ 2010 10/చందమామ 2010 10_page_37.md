మంటూ తినేసింది. అంతవరకూ బ్రహ్మ రాక్షిసి పచ్చి మాంసమూ, పచ్చినెత్తురూ తప్ప మరొక దాని రుచి చూడలేదు. ఇప్పుడు దానికి మనుషులు తినే ఆహారం ఎంతరుచిగా ఉంటుందో తెలిసి వచ్చింది.

ప్రతి రోజూ ఇలాంటి తిండే తింటూ మనిషిలాగా బతకాలన్న బలమైన కోరిక దానికి కలిగింది. దాంతో గాజులమల్లయ్య కోసం ఎదురు చూస్తూ అది అక్కడే ఉండిపోయింది.

ఆ రోజుకు బేరం ముగించుకుని మల్లయ్య ఆ దారినే తిరిగి వస్తూ, పాద్దు గుంకే వేళకు మర్రి చెట్టు దగ్గిర మలారం దించి, బావి దగ్గిర మంచి నీళ్లు తాగుతూ ఉండగా ఎవరో ఆడకూతురు బోరున ఏడుస్తున్న ధ్వని వినిపించింది.

మల్లయ్య తల తిప్పి వెనక్కు చూసే సరికి మర్రి చెట్టు మొదట ఒక ఆడ మనిషి కూచుని ఏడుస్తూ ఉండటం కని పించింది.

“ఎవరమ్మా నువ్వు? ఇక్కడ ఒంట రిగా ఏడుస్తున్నావెందుకు?” అని మల్లయ్య అడిగాడు.

“మాది చాలా దూరం, బాబూ! సంసారం మోయలేక నా భర్తనన్ను విడిచి పెట్టి ఎటో వెళ్లిపోయాడు. తిండీతిప్పలూ లేకచాలా బాధపడుతున్నాను,” అన్నదా స్త్రీ.

“అయ్యో, పాపం! అలాగైతే మా ఇంటికి వచ్చి మాకు పని సహాయంగా ఉండు. నీకు ప్రత్యేకంగా జీతం ఏమీ ఇవ్వలేను గాని, ప్రతి రోజూ కడుపునిండా తిండి పెడతాను. తరవాత నీ భర్త జాడ తెలిస్తే వెళ్లిపోదువు గాని,” అన్నాడు మల్లయ్య.

బ్రహ్మరాక్షసికి కావలసింది కూడా సరిగ్గా అదే గనక, “బాబూ, నా చేతనైన పని ఏదన్నా చెప్పి చేయించుకోండి. ఒకే ఒక షరతు. చేతకాని పని చెబితే మాత్రం నేను మీ ఇంట ఒక్క క్షణం కూడా ఉండను. ఎందుకైనా మంచిది. ముందే చెబుతున్నాను.” అన్నది.

సరేనని మల్లయ్య, ఆడమనిషి రూపంలో ఉన్న ఆ బ్రహ్మరాక్షసిని తన వెంట తీసుకెళ్లాడు. అతని భార్య ఆ మనిషి వృత్తాంతమంతా భర్త నుంచి వివరంగా విని, “నీ పేరేమిటమ్మా?” అని అడిగింది.

“నా పేరు దయ్యమ్మ,” అన్నది బ్రహ్మ రాక్షిసి ఏ మాత్రం తడుముకోకుండా.

సరే, మర్నాటి నుంచి దయ్యమ్మ