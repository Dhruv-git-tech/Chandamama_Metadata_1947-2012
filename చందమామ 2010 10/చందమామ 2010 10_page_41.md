చిత్రదుర్గం రాజు ఆనంద వర్ధనుడు మృగయా వినోదార్థం దండకారణ్యంలో విడిది చేశాడు. గిరిజన నాయకుడు సంజీవ కుడు, తన కుటుంబం, పరివారంతో రాజు విడిది చేసిన గుడారానికి వచ్చి, అడవిలో దొరికే పుట్టతేనె, వివిధ రకాల తైలాలు, జంతు చర్మాలు, ఏనుగు కొమ్ములు కాను కలుగా సమర్పించుకున్నాడు.

సంజీవకుడి కూతురు బామిని అందగత్తి. రాజుకి ఆమెపై మనసైంది. బామినిని పెళ్లి చేసుకుని రాజధానికి తీసుకెళ్లాలని అనుకున్నాడు. సంజీవకుడి గూడేనికి మంత్రిని రాయబారానికి పంపించాడు.

రాజుగారు అల్లుడవుతాడంటే ఏ తండ్రయినా ఎగిరి గంతేస్తాడు. ఆనందంగా ఒప్పుకుంటాడు. కాని సంజీవకుడు ససేమిరా అన్నాడు. “మంత్రిగారూ, ఇది మహారాజుకు తగని కోరిక. నా కూతురు చిన్నపిల్ల. పదహారేళ్ల కన్య. రాజుగారు వృద్ధుడు. ఎంతో వయసు తారతమ్యం ఉంది. నేను ఈ పెళ్లికి ఒప్పుకోను.” అని నిర్మోహమాటంగా

చెప్పాడు సంజీవకుడు.

మంత్రికి కూడా రాజు కోరిక అనౌచి త్యంగా తోచింది కాని రాజాజ్ఞను అనుసరించి సంజీవకుడి దగ్గరికి వచ్చాడు.

“సంజీవకా! రాజు బలవంతుడు. నీ కుమార్తెను బలవంతంగా ఎత్తుకెళ్లి వివాహం చేసుకుంటే ఏం చేస్తావు,” అన్నాడు మంత్రి. సంజీవకుడు నవ్వి, “నా కంఠంలో ప్రాణం ఉండగా అంతపని జరగనివ్వను. రాజుకి ఎదురు తిరిగి యుద్ధం చేస్తాను.” అన్నాడు.

మంత్రి, సంజీవకుడితో మంతనాలాడు తుండగా బామిని పులిమీద స్వారీ చేసు కుంటూ ఇంటికి వచ్చింది. మంత్రిని చూసి గాండ్రించింది. మంత్రి హడలిపోయాడు. “సంజీవకా! నీ కూతురు సామాన్యురాలిగా కనిపించడం లేదు. అపరదుర్గలా ఉంది. పులిమీద స్వారీ చేయడం మామూలు మనిషికి సాధ్యం కాదు.” అన్నాడు

సంజీవకుడు నవ్వి, “మంత్రిగారూ! ఆ పులి పసిపిల్లగా ఉన్నప్పుడు నా కూతురికి అడవిలో దొరికింది. అప్పటినుంచి పాలు