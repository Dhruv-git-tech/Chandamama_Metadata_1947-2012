"చేసుకున్న పుణ్యం కూడా, పాపం లాగే, ఊరికేపోదు. అసలు ఏం జరిగింది?" అని సన్యాసి అడిగాడు.

"నా భార్య చెయ్యని ప్రతాలు లేవు, దానాలు లేవు. మరి ఆ పుణ్యమంతా ఏమయిందోగాని, నేను చేసిన ప్రతి వ్యాపారంలోనూ నష్టం వచ్చింది. నకిలీ వజ్రాల వ్యాపారం చేస్తూ దేశాంతరంలో పట్టుబడి, ఒక సంవత్సరం కారాగృహంలో ఉండి, ఇంటికి వస్తూనే నా భార్య చేసే దాన ధర్మాలన్నీ అపు చేయించాను. తిరిగి వ్యాపారం సాగించాను. కలిసి వచ్చింది. లక్షలు గడించాను. వజ్రాలు సులభంగా మారుతున్నాయి. కావాలంటే చూడు," అన్నాడు వ్యాపారి.

వ్యాపారి చూపిన నకిలీ వజ్రాలు చూసి సన్యాసి తల ఊపాడేగాని ఏమీ మాట్లాడలేదు.

"ఇప్పుడు చెప్పు, నువు చెప్పింది పుణ్యమా, నేను చేసింది పుణ్యమా? నీలాటి దొంగ సన్యాసులను పాలిమేర లోపల తిరగనియ్యటం రాజుది బుద్ది తక్కువ!" అన్నాడు వ్యాపారి.

"బాగా చెప్పావు," అంటూ రాజు తన గడ్డాలూ, మీసాలు తీసివేసి, అసలు రూపంతో బయటపడ్డాడు.

వ్యాపారికి నోట మాట రాలేదు. రాజు వెంట ఉన్నవాళ్ళు కూడా తమ పెట్టుడు గడ్డాలు తీసివేసి, వ్యాపారిని వజ్రాలతో సహా బంధించారు.