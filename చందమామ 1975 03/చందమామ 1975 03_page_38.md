# పాపపుణ్యాలు

తామరిపైలో ధనగుప్తుడన రత్నాల వ్యాపారి ఉండేవాడు. అతను నకిలీ వజ్రాలను మంచి వజ్రాల కింద అమ్మి అక్రమ వ్యాపారం చేసేవాడు. అసలు వజ్రాలనిపించే నకిలీ వజ్రాలను అతను విదేశాలలో కొనేవాడు. అతను ఇలాటి మోసాలను చాలా యుక్తిగా చేసి, సాధ్యమైనంతవరకు బయట పడేవాడు కాదు.

ఈ వ్యాపారి తన మనుషులనే ఒడలను కొల్లగొట్టటానికి నియమించి, వాళ్ళు దొంగతనం చేసిన మీదట, తన సరుకు దోచుకున్నారని, మిగిలిన వర్తకులతో బాటు తాను కూడా లబోమని ఏడ్చేవాడు. అతను న్యాయమైన వర్తకవ్యాపారి అనే అందరూ అనుకునేవారు.

ఒకసారి నావ దిగి వజ్రాలతో ఇంటికి వస్తున్న వ్యాపారికి దారిలో ఒక సన్యాసి ఎదురుపడి, అతన్ని ఎగాదిగా

చూసి, ''అయ్యా. గాజు పాత్రలోని రంగు నీళ్ళలాగా, మీలో ఉన్న పాపం బయటికి కనిపిస్తోంది. అది అగ్నిపర్వతం లాగా మిమ్మల్ని చీల్చుకుని బయటికి వచ్చే ప్రమాదం ఉన్నది. జాగ్రత్తపడు!'' అన్నాడు.

వ్యాపారికి ఈ ఘాట వినగానే దడపుటింది. ఈ విధంగా అతని అసలు రంగు కనిపెట్టినవాడు అంతవరకూ ఎవడూ లేడు. ఆ సన్యాసి ఎవరో సిద్ధపురుషుడి లాగున్నాడనుకుని, వ్యాపారి, ''స్వామీ, నన్నేం చేయమంటారు?'' అని అడిగాడు.

''నువు చేసిన పాపాలను బట్టి ఉంటుంది. భూదానాలూ, గోదానాలూ చెయ్యి. అన్నదానాలు చెయ్యి. సాధు సన్యాసులకు సంతర్పణలు చెయ్యి. నీ పాపం శాంతిస్తుంది.'' అన్నాడు సన్యాసి.