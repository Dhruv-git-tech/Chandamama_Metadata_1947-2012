అప్పుడు ఉదయనుడు, సుహాసినిని
అడిగాడు: “అయితే, యీ రాకసుడు
తిరిగి ఎక్కడిక వెళ్ళాడు? మళ్ళీ
ఎప్పుడు వస్తాడు?”

“ఎక్కడికే మున్నది. వేటకు వెళ్ళి
వుంటాడు. వేట అంటే జంతువుల వేట
కాదు, కవలలవేట,” అని బదులు
చెప్పింది సుహాసిని.

“కవలల వేట ఏమిటి?” అని మళ్ళీ
ప్రశ్నించాడు ఉదయనుడు.

“అదొక చిత్రమైన రహస్యం. ఈ రాకసుడు ఒక దేవిని ఆరాధిస్తున్నాడు. అదేవి యొక్క మహిమవల్లనే ఈ మాయా భవనం నిర్మించగలిగాడు. ఇందుకుగాను వాడు దేవికి యాభైమంది కవలల్ని బలి యివ్వాలి. ఈ బలి పూర్తి అయిందంటే, దేవి వాడికి అన్ని మహిమలూ ప్రసాదించటమే గాక, మరణం అనేది లేకుండా కూడా వరం యిస్తుంది. ఇప్పటిక నలభై ఏడుగురు కవలలు మాత్రమే వాడికి చికాక్కరు. తక్కినవారు ఎప్పుడు చిక్కుతారా, ఎప్పుడు బలి ఆర్పించి దేవియొక్క వరం పొందుతానా, అని వాడు ఒక్కకణం కూడా స్త్రిమితం లేక, యిలా నిత్యమూగద్దరూపంలో ప్రపంచం అంతా చుట్టి వస్తుంటాడు,” అని రాకసుడిని గురించిన గుట్టు కాస్తా వెల్లడించింది, సుహాసిని.

ఇదంతా కవల సోదరులు ఎంతో శ్రద్ధగా చెవులు రిక్కించివిన్నారు. అంతా విని, “ఆహా! ఎంత అదృష్టవంతులం. మేము ముగ్గురం వాడికి చికిక్కవున్నట్టయితే, ఈ రోజుతో వేటా పూర్తి ఆయేది, బలి సంపూర్ణమయేది సుమా!” అన్నాడు ఉదయనుడు.

“అదెలాగ? బలి ఎలా పూర్తవు తుంది? మీరూ కవలలేనా?” అని ఆశ్చర్యంతో అడిగారు కవలకన్యలు.

“అవును. వాడికి కావలసిన మనుష్యులమూ, మిమ్మల్ని రక్తంచవలసిన వాళ్ళమూ మేమే అయామే అని విచారిస్తున్నాను,” అన్నాడు ఉదయనుడు.