“అలాగైతే మీరు మరీ జాగ్రత్తగా మసలుకోవలసి వుంటుంది,” అని హెచ్చరించింది, సుహాసిని.

“అవును. అసలు రహస్యం యిప్పుడు తెలిసింది కనుక, యిక ముందు వుండ పలసిన జాగ్రత్తలోనే వుంటాం. కాని ఎలాగైనా యిక్కడినుంచి బైటపడేమార్గం ఆలోచించాలి కదా? ఈ చోటు అంతా మాయాజాలంతో నిండి వున్నట్టు తెలుస్తోనే వుంది. అందువల్ల యిక్కడినుంచి బైటపడటంలో మనం ఎదుర్కోవలసిన కష్టాలు ఏముంటయ్యో తెలియజేస్తే, వాటికి తగిన ఉపాయం ఆలోచిస్తాము,” అన్నాడు ఉదయనుడు.

అందుకు సుహాసిని, “అన్నింటికన్నా ముఖ్యమైన విషయం ఒక్కటే వున్నది. అది ఏమిటి అంటే, మీరు ఆ రాకసుడి కంట బడకుండా వాడి భూగృహంలో ప్రవేశించ గలిగితే సరి,” అన్నది.

ఇది విన్న ఉదయనుడు, “ఓస్, ఇవొక ఘనకార్యమా. మా దగ్గర వున్న

భస్మాలవల్ల, మేము ఎలా అదృశ్య రూపం పొందగలుగుతున్నది. మీరే చూస్తారు గదా?” అన్నాడు.

అందుకు సుహాసిని, “మహా గౌప్ప ఉపాయం కనిపెట్టావే! ఇంకా నయం, ముందుగా చెప్పావు గనుక తెలుసుకో గలిగాను. నీ భస్మాలూ, అంజనాలూ, వాడి భూగృహంలో పని చెయ్యవు. వాటి మహిమ అల్లా యిక్కడ వున్నంత వరకే. కనుక వాటి ఆశ పెట్టుకోబోకు,” అన్నది.

ఎప్పుడైతే యీ విషయం విన్నారో అప్పుడు కవలలకు అది వరకున్న ధైర్యం కాస్తా జారిపోయి తెల్లమొగం వేశారు. వాళ్ళ విచారం కనిపెట్టిన సుహాసిని, “అలా అధైర్యపడతా రేం! ఏదైనా ఉపాయం ఆలోచించాలి,” అన్నది.

“అలోచించేందుకైనా వ్యపధి ఉండాలి కదా!” అన్నాడు ఉదయనుడు.

అందుకు సుహాసిని, “నిజమే. నిదా నంగానే ఆలోచించాలి,” అన్నది.

—(ఇంకా పుంది)