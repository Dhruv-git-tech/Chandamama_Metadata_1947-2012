చెప్పిన కథలు నాకూ తెలుసు. కాని వాటిని ఇలా ఉపయోగించ వచ్చునని నాకు తెలియదు. కథలతో ఎదటి వాడిని దెబ్బ కొట్టట మూ, మెదడుకు పదును పెట్టటమూ ఇప్పుడు చూశాను. రోజూ మీరు ఎందరికో కథలతో సంతోషం కలిగిస్తున్నారు. నా కొక సమస్య ఉన్నది. ఆస్థానంలో నా కంద ఎందరో ఉద్యోగులున్నారు. వాళ్ళపట్ల నేనెంతో ప్రేమాభిమానాలు కలిగి ఉంటాను. అది అలుసుగా తీసుకుని, వాళ్ళు నన్ను లోకువ కట్టేసి, గౌరవించటం తగ్గించారు. అందుచేత నే నిప్పుడు వాళ్ళపట్ల కరిణంగా ఉంటున్నాను. ప్రస్తుతం వాళ్ళు నన్ను చూసి హడిలిపోతున్నారు. ఇదీ నాకు తృప్తిగాలేదు. వాళ్ళకు నా మీద గౌరవం ఉండాలి, భయం ఉండరాదు,” అన్నాడు.

కృష్ణశర్మ నవ్వి ఇలా అన్నాడు:

“ఇదే సమస్య ఒకప్పుడు ఒక పాముకు వచ్చింది. 'అది ఒక ముని వద్దకు వెళ్ళి,

‘ప్రజలకు నేనంటే అసహ్యం ఉండకుండానూ, భయం ఉండకుండానూ ఒక మార్గం చెప్పండి,’ అని అడిగింది. ఎవరికీ హాని చెయ్యవద్దు అని ముని చెప్పాడు. అలాగే 'పాము సాధువులా ప్రవర్తించ సాగింది. త్వరలోనే దాని సంగతి అందరికీ తెలిసిపోయింది. చిన్న పిల్లలు కూడా దాన్ని బాధించసాగారు. అది నానా అవస్థలూ పడుతూండగా ముని దాన్ని చూసి, జాలిపడి, 'నా సలహా నువు తప్పగా అర్థం చేసుకున్నావు. నిన్ను కరవ వద్దన్నాను గాని, బుస కొట్టవద్దన్నానా ? నువు ఎవరికీ హాని చెయ్యకు, కాని ఇతరులు నీకు హాని చేసేలా ఉంటే బుస కొట్టు,’ అన్నాడు.”

తండ్రి చెప్పిన ఈ కథ విన్న తరవాత వేదశర్మకు, తన కింది వాళ్ళతో ఎలా ప్రవర్తించాలో అర్థమైపోయింది. అది మొదలు అతను కథలవల్ల లాభంగుర్తించి, తను కూడా కథలు చెప్పడం నేర్చుకున్నాడు.