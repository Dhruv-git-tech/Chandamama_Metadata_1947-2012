నవ్వుతూ, ప్రశాంతంగా ఉంటే నీకు ప్రమాదం లేదన్న మాట. కాని, తోక మెలిదిప్పుతూ, పంజాలు బిగబట్టి నువు దూరాన కనిపించగానే నీ కేసి తీక్ష్ణంగా చూస్తూంటే, నిన్ను చంపబోతున్నట్టు ఖాయం చేసుకోవచ్చు,” అన్నది దమనకం.

తరవాత దమనకం వెళ్ళి కరటకాన్ని కలుసుకున్నది.

“ఏం చేసుకు వచ్చావు?” అని కరటకం అడిగింది.

“ఇద్దరిమధ్యా చిచ్చుపెట్టి వచ్చాను,” అన్నది దమనకం.

“నిజంగానా?” అన్నది కరటకం.

“నా ప్రయత్నాలు ఎలా ఫలించేదీ నువు త్వరలోనే చూస్తావు. ఎద్దుకూ, సింహానికీ మధ్య ఉండే స్నేహబంధాన్ని తెంచి పారేశాను,” అన్నది దమనకం.

“అందులో ఆశ్చర్యమేమున్నదీ? ఆదే పనిగా నీరు ప్రవహిస్తూంటే రాళ్ళు కూడా అరిగి పొతాయి. నువు విడవకుండా కుట్ర

చేస్తే వాళ్ళస్నేహం చెడిపోవచ్చు. కాని ఇంత పెద్ద పన్నాగం పన్ని, ఇందువల్ల నీ కేం ఒరుగుతుందనుకుంటున్నావు?” అని కరటకం అడిగింది.

“అదేం ప్రశ్న! నేను ప్రధాన మంత్రినై, ఎంతో లాభం పాందబోతున్నాను. గ్రంధాలు పడచదివి కూడా, ఆ చదువువల్ల డబ్బూ, అధికారమూ సంపాదించుకో లేనివాడి చదువు వ్యర్థమని పెద్దలు చెబుతారు,” అన్నది దమనకం.

“కాని, స్వార్థం కూడా హినమైనదే గద! ఈతుచ్ఛమైన శరీరం కోసం ఏది బడితే అది చెయ్యరాదు. అదీగాక, నీ మోసం బయటపడి, వంచకుడి కథలో లాగ, నీ ప్రాణానికే అపాయం కలగ వచ్చు.” అన్నది కరటకం.

“ఏమిటా కథ?” అని దమనకం అడిగింది.

కరటకం వంచకుడి కథ ఇలా చెప్ప నారంభించింది: