విశేషం ఏమిటోగాని రోజూ దొరికే దానిలో ఈ పూట సగంకూడా దొరకలేదు," అమిటా వాడు అనంతయ్య గావంచాని పేరికలున్న సంచీలో కుక్కేశాడు. అనంతయ్య మనస్సు చివుకుక్కుమన్నది.

తరవాత బిచ్చగాడు పంటచేసి, తానూ, తన భార్యా తిని, అర్థరాత్రి దాకా ఏవో పదాలు పాడుకుని, పడుకున్నారు. వాళ్లు మంచి నిద్రలో ఉన్నట్టు రూఢిచేసుకుని అనంతయ్య చెట్టు దిగబోతూండగా, ఇద్దరు దొంగలు ఆ చెట్టు సమీపానికి వచ్చి, ఏదో రహస్యంగా మాట్లాడుకున్నారు.

“ఎక్కడదాద్దాం?” అన్నాడు ఒకడు,

“ఆ గుడ్డల సంచీలో దాద్దాం. చలి కాలం వచ్చేదాకా అందులో నుంచి వాళ్లు గుడ్డలు బయిటికి తీయరు,” అన్నాడు రెండోవాడు.

తరవాత దొంగలిద్దరూ చెట్టు కింది చికట్టోకి వచ్చి, బిచ్చగాడి గుడ్డ పేరికల సంచీ తీసి, అందులో ఏదో దాచి, వెళ్ళి పోయారు.

వాళ్ళు పారిపోతున్న అలికిడికి గుడ్డిది లేచి, “ఎవరై వాళ్ళూ?” అని అడిగి, సంచీని తడివి తీసుకుని తల కింద పెట్టుకుని, మళ్ళీ పడుకున్నది.

దొంగలు భయపడినట్టు అట్టుగా ఎవరూ రాలేదు. బిచ్చగాళ్ళ సంచీలో తన గావంచాతో బాటు దొంగలు దాచినది కూడా ఉండటం చేత, అనంతయ్యకు ఆ సంచీని తనది చేసుకోవాలనిపించింది.