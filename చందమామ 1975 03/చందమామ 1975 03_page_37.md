తెల్లవారగానే అతను చెట్టుదిగి, బిచ్చ గాడి దగ్గిరికి వచ్చి, “నీ దగ్గిర ఉన్న పాతబట్టల మూట ఇస్తావా? అలుకు గుడ్డలకు చాలా ఇబ్బందిగా ఉన్నది,” అన్నాడు.

“ఇయ్యను!” అన్నాడు బిచ్చగాడు కచ్చితంగా.

“దానికి బదులుగా ఈ పూసలసంచీ తీసుకో,” అన్నాడు అనంతయ్య.

గుడ్డిది పూసలసంచీని తడిమి చూసి ముచ్చటపడి, “బట్టల మూట ఇచ్చెయియ్య, ఇచ్చెయియ్య!” అన్నది మొగుడితో.

గుడ్డివాడు ఇచ్చిన సంచీని చంకలో పెట్టుకుని అనంతయ్య అనందంగా ఇల్లు చేరుకున్నాడు.

“రాత్రంతా ఎక్కడ ఉన్నావు? నా పూలసంచీ ఏదీ?” అని అలివేలు అనంతయ్యను చూడగానే అడిగింది.

“నీ పూసలసంచి ఇచ్చి ఇది పుచ్చు కున్నాను,” అంటూ అనంతయ్య బిచ్చ గాళ్ళ సంచీ చూపాడు.

“నీ మొహం తగలెయ్యా!” ఎంతపని చేశావు! చంద్రహారం తెగితే నిన్న సాయంత్రం ఆ సంచీలో వేశాను. అది కూడా అతుకు పెట్టించుకు రమ్మందా మనుకున్నాను. ఆ సంచీ ఇచ్చేసి మరిన్ని కుళ్ళు గుడ్డలు తెచ్చావా?” అంటూ అలివేలు మొగుడి చేతినుంచి సంచీని విసురుగా లాగేసి, వీధిలోకి గిరవాటు వేసింది.

ఆ విసురుకు సంచీలో ఉన్న బట్టలన్నీ బయట పడ్డాయి. వాటితోపాటు దొంగలు దాచిన కత్తి కూడా బయటపడింది. ఆ కత్తి మీద రక్తం మరకలున్నాయి. దొంగలు ఆ రాత్రే ఎవరినో హత్యచేసి, కత్తిని ఆ సంచీలో దాచి వెళ్ళిపోయారు.

వీధిలో జనం పోగయారు. త్వరలోనే రక్తకభటులు వచ్చి, ఆ కత్తినీ, అనంతయ్యనూ పట్టుకుపోయి తైదులో పెట్టారు.

అనంతయ్య తాను నిర్దేషినని రుజువు చేసుకోవటానికి బోలెడంత డబ్బు ఖర్చు ఆయి, తలప్రాణం తోకకు వచ్చింది.