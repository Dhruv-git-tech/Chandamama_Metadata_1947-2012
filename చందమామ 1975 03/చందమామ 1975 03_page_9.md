రహస్యాలన్నీ వాళ్ళకు తెలిసిపోతాయి.
ముఖ్యంగా మన భవనం యొక్క
రహస్యం వాళ్ళకు తెలిసిందా, నీకూ,
నాకూ కూడా ఆయువు మూడిందన్న
మాటే. కనుక వెళ్ళు, త్వరగా వెళ్ళు.”
అని గడ్డపువాడు, రాకుణ్ణి తొందర
పెట్టాడు.

గడ్డపువాడి సలహా ప్రకారం రాకుసుడు
తన కోటలోని భవనానికి తిరిగి వచ్చే
సరికి, తను ద్వారం వద్ద కాపలా వుంచి
వెళ్ళిన సంధ్యా, నిశీధులు కనిపించలేదు.
దానితో వాడు, “ఎక్కడరా మీరూ!”
అని పెడబొబ్బలు పెట్టుకుంటూ కొలను
వైపుకి వచ్చాడు.

ఎంత వెతికనా రాకుసుడికి కొలను
దగ్గిరా వాళ్ళ జాడ కనిపించలేదు.

రాకుసుడు మరింత కోపంగా ఆ ప్రాంతా
లను చీమతలకాయంత మేర కూడా విడవ
కుండా గాలించసాగాడు. సాయంత్రం
వరకూ అలా వెతికినా ప్రయోజనం లేక
పోయే సరికి, వాడికి ప్రాణం విసిగి
పొయింది. చివరకు నిరాశతో తన భవనం
చేరుకున్నాడు.

రాకుసుడు యిలా వెతుకుతున్నంత
సేపూ, ఉదయనుడు తన సొదరులతో
సహా హంస రూపంలో కొలనులోనే
వున్నాడు. ఎప్పుడైతే రాకుసుడు తిరిగి
భవనానికి వెళ్ళి పోయాడో, అప్పుడు
ఉదయనుడు నీటిలోంచి బైటికి వచ్చి
మామూలు రూపం పొందాడు. అతని
వెంటనే సరోవరకన్య కూడా బైటికి
వచ్చి చేరుకున్నది. అప్పుడు ఆ కన్య
ఉదయనుడితో యిలా చెప్పింది:

“మీరెవరో పాపం దురదృష్టవంతులు.
దారి తప్పి యీ భవనంలో ప్రవేశించి
నట్టున్నారు. ఈ భవనానికి చుట్టుపక్కల
నాలుగు కోసుల మేర ఎక్కడ ఏ పురుగు
కదిలినా, యిట్టే పసికట్టి, పట్టివేయగల
గడ్డపువాడు ఒకడున్నాడు. వాడిని తప్పిం
చుకు రావటం బ్రహ్మతరం కూడా కాదు.
మరి మీరెలా వచ్చారో నాకు ఆశ్చర్యం