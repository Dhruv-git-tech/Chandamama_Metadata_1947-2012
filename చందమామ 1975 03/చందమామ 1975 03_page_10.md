గానే వున్నది. ఇప్పటికైనా మీరు యీ చోటు వదిలి వెళ్ళిపోవటం మంచిది. అలా చేయకపోతే మీ ప్రాణాలకే మోసం కలగటం నిజం. ఈ భవనం ఒక దుష్ట రాకసుడిది. ఇప్పుడు వాడిక్కడ లేదు. వాడు ఎప్పుడు వచ్చేదీ, ఎప్పుడు పోయేదీ ఎవరికీ తెలియదు. ఈ లోపల మీ సోద రులకు మామూలు రూపాలు వచ్చే మార్గం నేను చెబుతాను. అలా చేసి, త్వరగా తప్పించుకు వెళ్ళిపొండి.”

అంతా విని ఉదయనుడు, “మేము పార బాటును యిక్కడికి రాలేదు. ఈ భవనం యొక్క రహస్యమేమిటో తెలుసుకోవాలనే కుతూహలంతోనే, ప్రాణాలను కూడా లెక్క పెట్టక వచ్చాము. కనుక మమ్మల్ని గురించి సుపు విచారించకు. ఈ రాకసుణ్ణి గురించి నీకు కూడా తెలిసిన వివరాలు చెబితే చాలు. ఇంతకూ నీవు ఎవరివో చెప్పావే కాదు. చెప్పటానికి అభ్యంతరం లేకుంటే, ఆ విషయం విని సంతోషిస్తాను,” అన్నాడు.

ఇందుకు సరోవరకన్య. “చెప్పటా నికి అభ్యంతరం ఏమీ లేదు. కాని, తెలుసుకుని నీవు చేయగలిగింది ఏమీ వుండదనుకుంటాను. ఆయినా అడిగాపు గనక చెబుతాను,” అంటూ కొలనులోకి వెళ్ళి, మరి కొద్దిసేపటిలో, మరి రెండు హంసలతో బైటికి వచ్చింది. సరోవరకన్యతోబాటు ఆ రెండు హంసలు కూడా ఒడ్డుకి రాగానే, రెండు కన్యలుగా మారాయి.

వాళ్ళు ముగ్గురూ ఒక్క అచ్చులో పోసినట్టు వుండటం చూచి ఉదయనుడు, “మీరు కవలల్లా కనిపిస్తున్నారే?” అన్నాడు.

“అవును,” అని ముగ్గురు కన్యలూ ఒకేసారి జవాబిచ్చారు. దానితో ఉదయనుడు ఉత్సాహభరితుడై, “అయితే యిన్నాళ్ళ బట్టీ మేము వెతుకుతున్నది. మీ కోసమే. మీరు దానశిల మహారాజు గారి కుమార్తెలు కదూ?” అని అడిగాడు.