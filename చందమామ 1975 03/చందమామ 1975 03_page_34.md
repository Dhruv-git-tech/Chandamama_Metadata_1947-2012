" ఆ గావంచా ఇంట్లో ఆరవేస్తే ఇల్లంతా కుళ్ళు కంపు!" అన్నది.

అనంతయ్య ఆ గావంచాను మళ్ళీ తడిపి, పిండి, వీధి కటకటాలలో ఆర వేశాడు. అతను భోజనం చేసి కోమటి వద్ద పద్దులు రాయటానికి వెళ్ళిపోయినాక, అరివేలు ఆ గావంచాను తన అక్కడ వచ్చేలోగా ఎలా వదిలించుకోవటమా అని ఆలోచించసాగింది.

ఎండవేళ దారివెంట నడిచిపోతూ ఒక ముసలి బిచ్చగాడు ఆమెకు కనిపించాడు. ఆమె వాణ్ణిపిలిచి, ఆ గావంచా పట్టుకు పొమ్మన్నది. అ బిచ్చగాడు గావంచా కేసి చీదరించుకుంటూ చూసి, "ఈ కుళ్లుబట్టనాకు దేనికి?" అంటూ పోబోయాడు.

" బాబ్బాబు, ఒక రూపాయి ఇస్తాను గాని, దాన్ని పట్టుకుపో," అని అరివేలు వాణ్ణి బతిమాలింది.

బిచ్చగాడు ఒక రూపాయి పుచ్చుకుని ఆ గావంచా పట్టుకుపోయాడు.

అనంతయ్య ఆ సాయంత్రం ఇంటికి వస్తూండగా ఆ బిచ్చగాడు కనిపించాడు. వాడి భుజం మీద తన చిరుగుల గావంచా ఉన్నది. అనంతయ్య ఆవేశంతో బిచ్చగాడి పీకపట్టుకుని, "దొంగపీనుగా! నికేపంలాటి నా గావంచా దొంగిలిస్తావా?" అన్నాడు.

" చాల్చల్లేవయ్యా. ఎవరో ఇల్లాలు వద్దంటుంటే బలవంతంగా నాకు దీనిని అంటగట్టింది," అని బిచ్చగాడు విసు రుగా తన దారినపోయాడు.

అనంతయ్య అంతకన్న విసురుగా తన ఇంటి కేసి నడిచాడు. గుడికి వెళుతూ అరివేలు అతనికి దారిలోనే ఎదురయింది.

" ఏమే, నా గావంచా బిచ్చగాడి కిచ్చావా?" అని అనంతయ్య అరివేలును అడిగాడు.

"అవును! అది విరగడ అయినందుకు దేవుడికి కొబ్బరికాయ కొట్టబోతున్నాసు," అనేసి అరివేలు వెళ్ళిపోయింది. అనంతయ్య కోపంతో పళ్ళు పటపట