ఇద్దరూ కలిసి హసన్ ఇంటికి వెళ్ళారు.
వృద్ధుణ్ణి బయట వసారాలో ఉండమని
హసన్ లోపలికి వెళ్ళి, 'అమ్మా, ఆయన
మన ఇంటికి ఆతిథ్యానికి వచ్చాడు. ఒక
సారి మన ఉప్పు తిన్నాక ఇక మన
కెలాటి ద్రోహమూ చెయ్యుడు," అన్నాడు.

‘నాయనా, ఆలాటి పట్టింపులు మనకే గాని అగ్నిని పూజించే నాస్త్రకులకుండవు. నీ క్షేమం గురించి నా ఆరాటం తీరిందను కోకు. అతిథిని తెచ్చావు గనక వంట చేసి పెడతాను గాని, ఆ మనిషి లోపలికి వస్తే నేనీ చూరుకింద కూడా ఉండను. పారు గింటికి వెళ్ళి ఆ మనిషి వెళ్ళిపోయాకే మళ్ళీ ఇంట అడుగు పెడతాను," అన్నది, హసన్ తల్లి.

అలాగే ఆమె రకరకాల కూరలు కొని తెచ్చి పుష్కలంగా వంటకాలు తయారు చేసి, వాటిని తినటానికి సిద్ధంగా ఉంచి పారుగింటికి వెళ్ళిపోయింది.

తరవాత హసన్ వృద్ధుణ్ణి లోపలికి తీసుకు వచ్చి భోజనానికి కూచోబెట్టి,

"మా యింట మీరు భోజనం చేశాక మన మధ్య బంధం ఏర్పడుతుంది," అన్నాడు.

"అది చాలా పవిత్రమైన బంధం, నాయనా! నీ మీద ఎంతో ప్రేమ లేకపోతే ఈ అపూర్వమైన విద్య నీకు చెబుతానా ?" అంటూ వృద్ధుడు తన తలపాగాలో నుంచి పాట్లం తీసి, "చూడు, ఇందులో ఉన్న పొడితో ఎన్నో మణుగుల బంగారం చేయ వచ్చు. ఇందులో వెయ్యి మూలికలూ, వెయ్యి దినునులూ చేర్చి ఎంతో శ్రమపడి తయారు చేశాను. ఆ పద్ధతంతా నీకు నేను చెబుతాను," అంటూ ఆ పాట్లాన్ని హసన్‌కు అందించాడు,

హసన్ ఆ పొడిని ఆశ్చర్యంతో చూసే సమయంలో హసన్ పళ్ళెంలో కొంత ఆహారం పెట్టి అందులో వృద్ధుడు మత్తు మందు కలిపి, "తిను, నాయనా!" అన్నాడు.

హసన్ ఒక్క ముద్ద నోట పెట్టు కుంటూనే స్పృహతప్పి పడిపోయాడు.
—(ఇంకా వుంది)