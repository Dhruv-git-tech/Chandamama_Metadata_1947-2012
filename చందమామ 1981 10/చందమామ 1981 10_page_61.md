ఇలా నగలు చేసి శ్రమపడి నీ అందమూ,
ఆరోగ్యమూ చెడగొట్టుకోవలిసిన అవసరం
లేదు. నా విద్య ఎంత అపురూపమైనదంటే
దాన్ని సంపాదించటానికి ఎన్ని వేల
మందైనా ప్రాణాలు ఆర్పించి ఉందురు.
నిన్ను ఈ దుకాణంలో చూసేవరకూ
నాకు ఈ విద్యను మరొకరికి నేర్పాలనే
ఆలోచనే రాలేదు,'' అన్నాడు.

అంతా విని హసన్, ''సరే, నన్ను
పెంచుకుని నాకు మీ విద్య నేర్పెయ్యండి.
ఎప్పుడు నేర్పుతారు?'' అని అత్రంగా
అడిగాడు.

''రేపు,'' అని చెప్పి పర్షియను అక్కడి
నుంచి వెళ్ళిపోయాడు.

ఆనందంతో కూడిన ఆరాటంలో హసన్
దు కాణం మూ సేసి, తల్లి దగ్గిరికి
పరిగెత్తుకుపోయి, ఈ సంగతంతా ఆమెతో
చెప్పాడు.

ఆమె హసన్‌తో, ''నాయనా, పర్షియన్
నాస్తికుల మాటలు నమ్మవచ్చా? వాళ్ళు
ఆగ్నిని ఆరాధిస్తారు. వాళ్ళకు తెలిసిన
విద్య బంగారం చెయ్యటం. కాని వాళ్ళ
స్నేహం చేసినవాళ్ళెవరూ, బాగుపడరు,
నాశనమైపోతారు,'' అన్నది,

హసన్ నిర్లక్ష్యంగా నవ్వి, ''అమ్మా.
మనం పేదవాళ్లం. మన నుంచి ఎవరూ
ఏమీ దోచుకోలేరు. ఆ ముసలాడు ఎంతో
యోగ్యుడులాగున్నాడు. ఆయన దయ
మన మీద ప్రసరించటం వల్ల మనకు
లాభమే కలుగుతుంది,'' అన్నాడు.

ఎటూ చెప్పలేక తల్లి ఊరుకున్నది.
ఆత్రంతో తహతహలాడిపోతూ హసన్
ఆ రాత్రి కన్ను మూయలేదు. మర్చాడు
తెల్లవారుతూనే వాడు లేచి తన దుకా
ణానికి వెళ్ళాడు. కొద్దిసేపట్లో పర్షియను
వచ్చాడు. ఆయన హసన్‌ను కౌగలించు
కుని, ''నీకు పెళ్లి అయిందా, బాబూ?''
అని అడిగాడు.

''ఇంకా లేదు. మా అమ్మ నన్ను
పెళ్ళాడమని చాలా రోజులుగా తొందర
చేస్తోంది,'' అన్నాడు హసన్.