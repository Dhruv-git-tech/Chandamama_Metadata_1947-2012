ఆ దయ్యాలకు తగిన శాస్త్రి చేయాలి," అని చెప్పాడు.

ఒక పావుగంట గడిచేలోపల మూడు దయ్యాలూ ఆనందంగా, నవ్వు మొహాలతో జనం దగ్గిరకు వచ్చాయి. వాటిని చూస్తూ నే కొందరు పారిపోయారు. ధైర్యవంతులు నిలబడి వాటి మీద రాళ్ళూ, చెప్పలూ విసరడం ప్రారంభించారు.

మూడు దయ్యాలూ చేతులు జోడించి, "అయ్యలారా! తొందరపడకండి. మేం యిక్కడికి వచ్చింది, మీకు హాని చేసేందుకాక్కదు; స్నేహం కోరి," అన్నవి.

అయినా జనం వాటి మీద చెప్పలూ, రాళ్ళూ విసరడం మానలేదు. దయ్యాలు పూర్తిగా ఆశాభంగం చెంది, అక్కణ్ణించి బయలుదేరాయి. శౌరి వాటిని కొంత దూరం పోయాక కలుసుకుని, "చూశారా, మనుషులు ఎంత స్వార్థపరులో? వాళ్లకు మీ డబ్బు పనికివచ్చిందిగాని, స్నేహం పనికిరాలేదు. న మ్మక ద్రోహులు!" అన్నాడు ఆవేశం నటిస్తూ.

దయ్యాలు ఎంతో శాంతంగా, "నువ్వూ మనిషివే అన్న సంగతి మరిచిపోకు! ఇది మాకు జన్మజన్మాలకూ గుర్తుండే అనుభవం," అంటూ మాయమై పోయాయి.

"పీడా విరగదైంది!" అని పైకే అనేసి, మహదానందంగా శౌరి ఇంటిదారి పట్టాడు.

అతడు ఇల్లు చేరి, అక్కడి పరిస్థితి చూసి గుర్తు తేలవేశాడు. ఊరి జనంతో తనకు ఆస్తి బాగా కలిసిందని చెప్పడం విన్న దొంగలు, అతడి ఇంట జొరబడ్డారు. వాళ్ళు శౌరి భార్యను స్తంభానికి కట్టేసి, దయ్యాలిచ్చిన డబ్బుతోపాటు, అతడు కష్టపడి కూడటెట్టినది కూడా దోచు కున్నారు.

శౌరి, భార్య కట్లు విప్పతూ, పశ్చాత్తాప పడుతున్న వాడిలా, "మనుషుల్ని మోసగించినా, దయ్యాల్ని మోసగించినా, మోసం మోసమే! దానికి ప్రాయశ్చిత్తం తప్పదు," అన్నాడు.