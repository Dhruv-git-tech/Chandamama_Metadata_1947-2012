గండంగడించింది!

పుష్పగిరి, చందనగిరి ఇరుగు పారుగు రాజ్యాలు. రెండు రాజ్యాల మధ్య స్నేహం వున్నది. ఒకసారి పుష్పగిరి రాజైన జయకేతుడు, చందనగిరి రాజైన సింహకేతుణ్ణి తన రాజ్యాన్ని సందర్శించ వలసిందిగా కోరాడు. సింహ కేతుడు ఆ కోరికను మన్నించి, పుష్పగిరికి వచ్చాడు.

సింహకేతుడికి పుష్పగిరిలో ఘనమైన స్వాగతంతోపాటు, చక్కటి అతిధిమర్యాదలు జరిగాయి. మూడు రోజులపాటు సింహకేతుడు పుష్పగిరిలో వున్నాడు.

మూడవ రోజు మధ్యాహ్నం భోజనాలయిన పిమ్మట సరదాగా జయకేతుడూ, సింహ కేతుడూ చదరంగం ఆడటం ప్రారంభించారు.

ఎన్ని ఆటలు ఆడినప్పటికీ ఒక్క ఆట కూడా సింహకేతుడు గెలవలేకపోయాడు.

ఆలా జరగటం అతనికి చాలా చిన్న తనంగా తోచింది. సహజంగానే సింహ కేతుడు అహంభావి. చిన్న ఓటమిని కూడా అతడు సహించలేడు.

సింహకేతుడు తిరిగి తన రాజ్యానికి వెళ్ళిపోయి, వారం తిరకు క్రండానే, సైన్యంతో పెద్ద పెట్టున పుష్పగిరి పై దండయాత్ర చేసి విజయం సాధించాడు, అప్పటికగాని అతడిలో కలిగిన ఆలజడితగ్గలేదు.

పుష్పగిరి, చందనగిరి రాజ్యాలకు పది ఆమడల దూరంలో కనకగిరి అనే రాజ్యం వున్నది. దానికి రాజు విజయవల్లభుడు. అతని ఏక పుత్రిక మణివల్లభి సాటిలేని ఆందగత్తెగా పేరు గాంచింది.

ఆమెకు యుక్తవయసు వచ్చాక విజయవల్లభుడు స్వయంవరానికి ఏర్పాట్లు చేయసాగాడు.