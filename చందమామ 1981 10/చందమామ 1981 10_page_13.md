అక్కడికి ముందుండి దారిచూపు,'' అన్నాడు ఏకాక్షి.

కొంతదూరం వెళ్లగానే, ఏకాక్షి తన వేగుల కేసి చూసి, ''కపాలా! కాల భుజంగా! మీరు ముందు వెళ్లి, ఆ సమర సేనుణ్ణి వెతకండి,'' అని ఆజ్ఞాపించాడు.

వేగులు వెళ్ళిన కొద్దిసేపట్లోనే ఏకాక్షి, వ్యాఖ్యదత్తుడూ అదిరిపడేలా నల్లగూబ కంఠస్వరం వినబడింది. అది ఏకాక్షి తల మీదుగా ఎగురుతూ, ''చతుర్భేష్ఠా! ఏకాక్షి! ఏకాక్షి!'' అని అరవసాగింది.

ఏకాక్షి భయంతో కంపించిపోతూ, ఎడమ చేతితో కన్ను మూసుకుని, కుడి చేతితో కత్తిని గాలిలో తిప్పతూ, ''కపాలా! కాల భుజంగా!'' అని కంపిస్తున్న కంఠంతో కేకలు పెట్టాడు.

కాని, ఏకాక్షి ఎంత అరిచినా అతడి వేగులు అక్కడికి రాలేదు. ఇప్పుడు ఏమి చేయటమా అని అతడు ఆలోచించేంతలో, నల్లగూబ అక్కడినుంచి ఎగిరిపోయింది.

వ్యాఖ్యదత్తుడూ, ఏకాక్షి ఏనుగుల వనం ప్రవేశించారు. అప్పుడు వ్యాఖ్యదత్తుడు, ''ఏకాక్షి మహాశయా, ఇదే ఏనుగులవనం! పడగవిప్పి బున కొడుతున్న పాముల వంటి ఆకులతో వున్నదే విషయ్యకం. ఆ కనబడే సమాధి కిందే శాక్తేయుడి త్రిశూలం వున్నది,'' అన్నాడు.

వనంలో, గురుద్రోహి అస్థిపంజరం కింద వున్నదని చెప్పేశాడు. శివదత్తుడు దాని కోసం ప్రయత్నిస్తున్నాడనీ, సమర సేనుడు కూడా అక్కడికే పోయి వుంటాడనీ వ్యాఖ్యదత్తుడు చెప్పగానే, ఏకాక్షి క్రోధంతో వణికిపోయాడు.

''వ్యాఖ్యదత్తా, యీ కార్యం సాధించ టానికి మన యిద్దరం ఒకళ్ళుకోకళ్ళు సహాయం చేసుకోక తప్పదు. సమర సేనుడికి, చతుర్భేష్ఠుడనే ఒక తుచ్చు మాంత్రికుడు యీ కార్యంలో సహాయపడ వచ్చు. కనక, ముందుగా మనం శిధిల నగరం చేరి, శాక్తేయుడి త్రిశూలం చేజిక్కించుకోవటం ఉత్తమం. వెంటనే,