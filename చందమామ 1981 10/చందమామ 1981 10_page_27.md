మీరడిగిన ప్రశ్నలకు, నా మనమరాలు సమాధానం చెప్పగలదు. తమరు అవ కాశం యిప్పించాలి," అన్నాడు.

ఈసారి సభలో చిన్నగా నవ్వుబూ, గుసగుసలూ బయలుదేరాయి. వృద్ధుడు కోపంగా సభాసదులకేసి చూసి, రాజుతో, "మహారాజా, మన ఆస్థానపండితులు తమ గొప్పతనానికి ఎక్కడ హాని కలుగు తుందో అని, ప్రతిభావంతులైన కొత్త వారికి తమ దర్శనం కలగకుండా అడ్డు కుంటున్నారు. ఆ కారణం వల్లనే ఎంతో విద్వాంసురాలైన, నా మనమరాలికి, యీ నాటిపరకూ తమ దర్శనభాగ్యం కలగలేదు," అన్నాడు.

రాజు ఒక భటుణ్ణి పంపి, వృద్ధుడి మనమరాలిని సభకు పిలిపించాడు. ఆమె పేరు కాత్యాయిని. ఆమె ముఖవర్చస్సూ, హుందాతనం చూసి సథికులంతా అచ్చెరువు చెందారు.

రాజు కాత్యాయినికి, తాను లోగడ సభనుద్దేశించి అడిగిన ప్రశ్నలు విని పించాడు. ఆమె వెంటనే తడువుకోకుండా, "మహారాజా, తిండి యాచించలేనివాడు మూగవాడు. ఈ విషయం కొంచెంతరిక్కించుకుంటే, ఎవరికైనా బోధపడు తుంది. కావాలంటే పొందలేనివి, తెలివితేటలు. అవి చాలావరకూ పుట్టుకతో అబ్బేవి. ప్రతి మనిషి ప్రశాంతంగా వుండగలిగేది ఒక్క నిద్రా సమయంలో మాత్రమే. ఉంచదలచుకున్నావుండనిది, శరీరం. ఇక, ఆగమంటే ఆగనిది కాలం! ఈ వాస్తవాలను వీరభద్రుడు చమత్కారంగా—తాను, మూగవాడైన తండ్రి, తెలివితేటలులేని అన్నతో యాచన చేస్తూ, బతుకు భారంతో కుంగిపోతున్నానని చెప్పాడు," అన్నది.

ఆ సమాధానానికి రాజు సత్యవంతుడితో పాటు, సభలోని వారందరూ హర్షధ్వానాలు చేశారు.

రాజు, వీరభద్రుణ్ణీ, కాత్యాయినినీ ఎంతగానో ప్రశంసించి, వారిని ఘనంగా సత్కరించాడు.