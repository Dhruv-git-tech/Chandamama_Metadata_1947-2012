మంత్రి మాత్రం, మనం చేరవలసిన
ప్రదేశం బహు దాపులనే వున్నదంటూ
ధైర్యం చెబుతున్నాడు. కాని, ఎక్కడా
జన నివాసాలున్న సూచనలే లేవు.
క్రమంగా వడదెబ్బకు సైనికులు
మరణించసాగారు. దళనాయకులు
రాజుతో, యీక యీ ఎడారి ప్రయాణం
ఆందరి చావుకూ కారణం ఆవుతుందని
చెప్పారు.

మంత్రి మాటలకు వినిగిపోయిన శిలా
దిత్యుడు; అతణ్ణి నిగ్గదీసి, “మనం
ఎప్పుడు మీ రాజ్య నరి హద్దులు
చేరతాం?” అని అడిగాడు. మంత్రి
తొణక్కుండా, “మహారాజా, మీరు
నసైన్యంగా త్వరలోనే మృత్యులోకం
చేరబోతున్నారు. కావాలంటే నాకు
మరణదండన విధించండి. కాని, మీరు
యీ భయంకరమైన ఎడారిలో
ముందుకు పోయినా లేక వెనుదిరిగినా,
చావుమాత్రం తప్పదు,” అన్నాడు.

తరవాత అతడు రాజుతో, తాను
కావాలనే సైన్యాన్ని నీరు లభ్యంకాని
ఎడారి మార్గం పట్టించానని ఒప్పు
కున్నాడు. తమ చిన్న రాజ్యాన్ని
కాపాడేందుకు ఆత్మార్పణకు సిద్ధపడ్డా
నన్నాడు. శిలాదిత్యుణ్ణి నమ్మించేం
దుకు, తన మిత్రులచేత కొరడా
దెబ్బలు తిన్నానని చెప్పి, “మహా
రాజా, నా తల నరకండి!” అంటూ
మోకరిల్లి, తలవంచాడు.