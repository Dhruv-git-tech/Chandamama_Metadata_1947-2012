తీసుకుని పెద్దవాళ్ళు చాలా సంతోషించారు. కాని, వాళ్ళల్లో బాగా మూఢ నమ్మకాలున్న ఆడవాళ్ళు అంతగా తృప్తి పడినట్టులేదు. వాళ్లనూ తృప్తిపరచాలి," అంటూ దయ్యాల నుంచి మరి కొంత డబ్బు తీసుకుని, మర్నాటి రాత్రి వాటిని ఊరి రచ్చబండ దగ్గిరకు వచ్చెయ్య మన్నాడు.

ఆ పగలు శౌరి ఊరి వాళ్ళతో, "ఈ రాత్రి మొదటి జామున దయ్యాలు రచ్చబండ దగ్గిరకు వస్తాయి. కళ్ళారా వాటిని చూడాలని కోర్కె పున్నవాళ్ళంతా రండి " అని చెప్పాడు.

జనం కుతూహలం కొద్దీ పెందరాళే భోజనాలు చేసి, జామురాత్రి కాగానే

రచ్చబండ దగ్గిర చేరారు. శౌరి వాళ్ళతో, "అంతా ఒకే ఊరువాళ్ళం గనక నిజం చెప్పేస్తున్నాను. నాకు యీ మధ్య ఒక దూరపు బంధువు ఆస్తి—దా చడం ఎందుకు? చాలా పెద్ద మొత్తం సంక్రమించింది. అందులో కొంత ఖర్చు చేసి మన ఊళ్ళో ఒక ఉచిత వైద్యశాల కట్టిద్దా మనుకున్నాను. కాని, రాత్రి నిద్రలో వుండగా మూడు దయ్యాలు నన్ను తట్టిలేపి, అలా వైద్యశాల కట్టించవద్దని గట్టిగా హెచ్చరించాయి. ఈ మధ్య వాళ్ళ దిక్కు మాలిన లోకానికి వచ్చేవాళ్ళ సంఖ్య బాగా తగ్గిపోయిందట. ఈ రాత్రి మన ఊరు వచ్చి కొందర్ని తమ వెంట తీసుకు పోతాయట. మీరంతా ధైర్యంగా వుండి,