ఈ ప్రచారాన్ని తిరుగుముఖం
పట్టించడం కోసం కువలయ్య తన
భార్యను ప్రోత్సహించి, రామమ్మ దగ్గిరకు
పంపాడు. ఆమె రామమ్మతో, 'ఏమమ్మా,
వదినా! రోజూ దేవుడొచ్చి మీ ఇంట్లో
తిని పోతూంటే, ఆ సంగతి ఊరంతా
డప్పు కొట్టించాడు అన్నయ్య. ఇప్పుడు
చూడు మరి, దేవుడు రావడం మానేశాడు.
ఆటు అన్నయ్యకూ వెర్రిబాగులవాడన్న
పేరు వచ్చింది,' ' అన్నది.

" ఆయనేమీ అంత వెర్రిబాగులవాడు కాదమ్మా, ఆయనది జాలిగుండె, అంతే!" అన్నది రామమ్మ శాంతంగా.

“అంటే?” అన్నది కువలమ్మ ఆశ్చర్యపోతూ.

" వచ్చి తిండి తినిపోయేది దేవుడు కాదనీ, మనిషేననీ ఆయనకు తెలుసు. కాని, అంత రహస్యంగా వచ్చి తిండి ఒక్కటే తినిపోతున్నాడంటే వాడు తిండి కోసం ఎంతగా ముఖం వాచిపోయి వున్నాడో అర్థం చేసుకోవచ్చు. అలాంటి వాడు గర్భదరి ద్రుడై వుంటాడు! అన్నార్తుడికి అన్నం పెడితే, అది దేవుడికి పెట్టినట్టే అని, ఆయన అంటూంటారు. అందుకే మేం విస్తరి కూడా వేసి, వాడు తిండి తిని పోయే ఏర్పాటు చేశాం," అన్నది రామమ్మ.

"మీ ఆయన జాలిగుండె సంగతి బాగానే వున్నది. వంట ఇంటి కొచ్చి తిని పోతున్న వాడు గర్భదరిద్రుడు కాక,