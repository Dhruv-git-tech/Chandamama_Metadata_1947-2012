ఆ మాటలతో ఏకాక్ష పరమానందం చెందాడు. '‘సరే, వ్యాఘ్రదత్తా! అదిగో, యిదే వస్తున్న శివదత్తుణ్ణి నీ భటులతో ఎదుర్కో. ఈ లోపల త్రిశూలం సంపాదించే సంగతి నేను చూస్తాను,' ' అంటూ వ్యాఘ్రదత్తుణ్ణి ప్రోత్సహించాడు.

వ్యాఘ్రదత్తుడు ముందు వెనుకలు చూడకుండా, ఉన్న కొద్దిమంది భటులతో శివదత్తుడి అనుచరుల మీదికిదూకాడు.

శివదత్తుడి అనుచరులు వ్యాఘ్రదత్తుడి భటుల కన్న మూడింతలున్నారు. ఆ కారణం చేత వ్యాఘ్రదత్తుడి భటులు చావు దెబ్బలు తిని కింద పడసాగారు.

ఈ పరిస్థితిలో తనకు రానున్న ప్రమాదాన్ని గుర్తించాడు, ఏకాక్ష. అతడు ఎలు

గెత్తి, '‘ కపాలా! కాలభుజంగా !' ' అంటూ అరవసాగాడు. ఆ మరుక్షణం కపాలం, కాలభుజంగం అక్కడికి వచ్చినై.

శివదత్తుడి అనుచరులు వాటిని చూస్తూనే గుండెలదిరి పారిపోసాగారు.

‘‘ వ్యాఘ్రదత్తా, యిదే మనకు మంచి అదను ! శాక్తేయుడి త్రిశూలం వున్న ఆ సమాధి ప్రాంతాన్ని, నీ భటులతో వెంటనే తవ్వించు,' ' అన్నాడు ఏకాక్ష.

వ్యాఘ్రదత్తుడి కూడా తన విజయం నిస్సందే హం అనిపించింది. సమర సేనుడూ, చతుర్ఫేత్రుడూ అక్కడికి వచ్చే లోపుగా తను ఆ దివ్యశక్తులు గల త్రిశూలం వశపరుచుకోవచ్చు అనుకున్నాడు. అతడు తన భటులను హెచ్చ