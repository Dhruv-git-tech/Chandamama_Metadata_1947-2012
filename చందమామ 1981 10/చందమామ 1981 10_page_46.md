ఆ కోవకు చెందినవాళ్ళం," అన్నదొక దయ్యం.

"ఆ మాటకొస్తే, యీ కాలం మనుషుల దయ్యాల కెందునా తీసిపోరు. అయినా, వాళ్ళకు దయ్యాలంటే చెడ్డవనీ, హాని కలిగిస్తేవనీ ఒక దురభిప్రాయం ఏర్పడిపోయింది. దాన్ని పోగొట్టేందుకు, మనుషులతో స్నేహం చేయాలని మా కోరిక," అన్నది మరొక దయ్యం.

"అందుకే, యీ తొరలో డబ్బు దాస్తున్నాం. మనిషికి డబ్బంటే మహా ఆశగదా ! నువ్వు మంచి సమయంలోనే, మా కంటపడ్డావు. ఈ డబ్బు, మీ ఊరి వాళ్ళందరికీ పంచి, వాళ్ళతో మాకు స్నేహం కుదిరేలా చెయ్యి." అన్నది మూడో దయ్యం.

మూగిలా అంతా వింటూ తలాడిస్తున్న శౌరిని, "బాబ్బాబు, యీ పని చేసి పుణ్యం కట్టుకో!" అంటూ మూడు దయ్యాలూ బ్రతిమలా డడం ప్రారంభించాయి.

"అవును, దయ్యాల పేరు చెబితేనే పిల్లలు దడుచు కుంటారు. వాళ్ళకు యీ డబ్బు, మీ నుంచి బహుమతిగా వచ్చిందని చెప్పి, దయ్యాలంటే వాళ్ళ కున్న భయం పోగొడతాను," అంటూ శౌరి డబ్బంతా మూట గట్టుకున్నాడు.

"బాబూ, ఆ పని చేస్తివా, మేం బతికి పోతాం. రేపు రాత్రికి మళ్ళీ యిక్కడ కిరా," అంటూ దయ్యాలు అదృశ్యమై పోయాయి.

ఆ సరికి తెల్లవారవస్తున్నది. శౌరి పట్ట రాని ఆనందంతో, డబ్బుమూట భుజాన వేసుకుని ఇల్లు చేరాడు.

"పట్నంలో పనయిందా, మళ్ళీ వెళ్ళాలా? అదేమిటి, భుజాన ఆ మోత బరువు?" అని ఆడిగింది శౌరి భార్య భాగ్యం, భర్తను చూస్తూనే.

"భుజాన భాగ్యం వున్నదే, వెర్రిదానా. ఇక మనం పట్నంలో కాపరం పెట్టి, ఒక వెలుగు వెలగడమే తరువాయి!" అంటూ