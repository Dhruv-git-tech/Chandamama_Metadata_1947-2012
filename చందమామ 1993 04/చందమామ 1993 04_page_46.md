తన రథం ఆ విధంగా యుద్ధభూమిని
వదిలి కొంత దూరం పోగానే, రావణుడు
తేరుకుని, రథ సారథిపై ఆగ్రహం చెంది,
“ఓరీ, దుష్టుడా! నా అనుమతి లేకుండా
రథాన్ని యుద్ధరంగం నుంచి ఎందుకు
మళ్ళించావు? నేనేమైనా పిరికివాణ్ణీ,
అసమ ధుణ్ణీ అనుకుంటున్నావా? అస్త్ర ప్రయోగం
చేతకానివాణ్ణీ, యుద్ధంలో శౌర్యప్రతాపాలూ,
అవసరమయితే యుక్తులూ ప్రదర్శించలేని
చేతకాని వాణ్ణనుకుంటున్నావా? ఛీ, నాకు
అవమానంకలిగించే ఈ మతిమాలిన పని
ఎందుకుచేశావు? శత్రువుల నుంచి ఏమైనా
ప్రతిఫలం పుచ్చుకున్నావా? వెంటనే రథాన్ని
యుద్ధరంగం మధ్యకు నడుపు,” అన్నాడు.

ఈ పరుష వాక్కులకు సారధి ముఖం
చిన్నబుచ్చుకుని, రావణుడితో, “మహారాజా!
నీ క్షేమం కోరిన వాణ్ణి గనకనే, రథాన్ని
యుద్ధరంగం నుంచి దూరంగా నడిపాను.
రాముడు చేసే అతి తీవ్రమైన యుద్ధానికి,
నీవు తగిన విధంగా ప్రతియుద్ధం చేయ
టంలేదు. నీవు బాగా అలిసి ఉన్నావు.
అంతేకాదు. రథాశ్వాలు కూడా బాగా డస్సి
పోయి ఉన్నాయి. నీకూ, వాటికీ కొంత
విశ్రాంతి అవసరం అని భావించి రథాన్ని
ఇలా నడుపుకు వచ్చాను. అంతేకాని వేరొక
ఉద్దేశం లేదు. యుద్ధరంగంలో రథాన్ని
ఎప్పుడు ఎలా నడిపించాలో తెలియకపోతే,
నేను సారధి నెలా అవుతాను? సరే జరిగి

పోయిందేదో అయింది. ఇప్పుడేం చెయ్య
మని ఆజ్ఞ?” అన్నాడు.

సారధి ఇలా అనగానే, రావణుడు అతడి
రాజభక్తికీ, సమయస్ఫూర్తికీ మెచ్చి, అతడికి
విలువైన ఒక హస్త కంకణాన్ని బహూక
రించి, “రాముణ్ణి ఈ క్షణంలోనే, నా బాణ
ఘాతానికి బలి చెయ్యబోతున్నాను. నేను
అలిసి వున్నానని ఏ మాత్రం సంశయించక
రథాన్ని వెంటనే అతడి కేసి తీసుకుపో,”
అన్నాడు.

సారధి రథాన్ని రాముడి ముందుకు
తెచ్చి నిలిపాడు.

ఆ సమయంలో రాముడు బాగా అలిసి
పోయి, రావణుడితో యుద్ధం చేసే శక్తిలేని