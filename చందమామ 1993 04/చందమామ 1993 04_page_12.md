లేడు," అంటూ కొడుకును తీసుకుని నాగమణి పుట్టింటికి వెళ్ళిపోయింది.

పక్కన వున్న అరుగుకు వారగా ఆనించి వున్న మంచాన్ని వాల్చే వాళ్ళు లేకపోవడంతో, రాత్రి రెండోజామువరకూ ముక్కాలి పీటమీదే కునికిపాట్లు పడుతున్న పరాంకుశం, ఏదో అలికిడయి కళ్ళు తెరిచాడు. అతడికి అరుగుమీద కూర్చునివున్న పిశాచం ఒకటి కనిపించింది.

పరాంకుశం ఏమాత్రం భయపడకుండా, “ఇంత అర్ధరాత్రివేళ దేవతలా వచ్చావు! సంగతేమిటి? ముందు ఆ మంచం కాస్త ఇటు వాల్చు,” అన్నాడు.

“నేను సోమరిపిశాచాన్ని. నిన్ను చూస్తూనే నువ్వు సోమరివని గ్రహించాను. నాకుచిన్న

సాయం కావాలి. సోమరిపోతును, సోమరిపోతుకాక ఎవరర్థం చేసుకోగలరు? ఎవరు సాయపడగలరు?” అన్నది పిశాచం.

“ఇంతకూ నేనేం చేయాలి?” అని అడిగాడు పరాంకుశం.

“ఒక పలుగూ, పారా తీసుకుని నా వెంటరా!” అన్నది సోమరిపిశాచం.

“అవేవో నువ్వే పట్టుకురా!” అని పిశాచం వెంట బయలుదేరాడు పరాంకుశం.

దారిలో సోమరి పిశాచం, పరాంకుశంతో, “నీకు శ్రమ తెలియకుండా వుండేందుకు, నేను పిశాచం అయిన కారణం గురించి చెబుతాను, విను!” అన్నది.

“సరే, అలాగే చెప్పు!” అంటూ తలూపాడు పరాంకుశం.