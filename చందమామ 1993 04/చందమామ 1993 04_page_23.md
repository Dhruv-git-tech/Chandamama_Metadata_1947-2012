లేదన్నమాట!” అన్నది యువరాణి ఎంతో నిరుత్సాహంగా.

రాజు సైనికులతో, “ఇంత శ్రమపడి ఆ పూలను తెచ్చినందుకు మీకు ధన్య వాదాలు!” అని, సేనాధిపతి వైపు తిరిగి, “వీరిని ఉచిత రీతిలో సత్కరించి పంపు,” అన్నాడు.

“చిత్తం, మహారాజా!” అని అక్కడి నుంచి బయలుదేరాడు సేనాధిపతి. సైనికులు ఆయన వెంట నడిచారు.

సైనికులు శృంగ్మాయ్ కొండలకు వెళ్ళి, అక్కడ శతాబ్దిక గురించి సేకరించుకుని వచ్చిన విషయాలు, క్రమంగా ప్రజల మధ్య వ్యాపించాయి. అది ఆ నోటా ఆ నోటా పడి, వయోవ్పద్దుడైన రాజగురువు గౌరీనాథుడి చెవిలో పడింది. ‘శతాబ్దిక’ అన్నమాట విన గానే అతడు ఉలిక్కి పడ్డాడు. రాజగురువు విద్యాధికుడు. రాజకుటుంబం యోగ క్షేమాల పట్ల ఎంతో శ్రద్ధగలవాడు. వెంటనే అతడు తన వద్ద ఉన్న తాళపత్ర గ్రంథాలన్నిటినీ తిరగ వేశాడు. ఒక నిర్ణయానికి వచ్చి, తాను వస్తున్నట్టు రాజుగారికి ఒక భటుడి ద్వారా కబురు పంపాడు.



రాజగురువు వస్తున్నాడన్న వార్త వినగానే, రాజు ఈ అపరాత్రి వేళ ఆయన రావడానికి కారణం ఏమై ఉంటుందా అని ఆలోచిస్తూ, ఆయన రాకకోసం ఎదురు చూడసాగాడు. రాజగురువు రాజప్రాసాదంలో అడుగు పెట్టగానే, రాజు ఎదురు వెళ్ళి ఆయనకు పాదాభివందనం చేసి, గౌరవంగా లోపలికి తీసుకువెళ్ళాడు. ఆయన ఉచితాసనంలో కూర్చున్న తరవాత రాజు, “గురుదేవా! తమ రాకకు కారణం...” అనగానే, “ముఖ్యమై నదే, మహారాజా!” అన్నాడు రాజగురువు.

ఏమిటి అన్నట్టు చూశాడు రాజు.

“శతాబ్దిక గురించి విన్నాను. ఆ పువ్వు పూయడం రాజకుటుంబానికి, రాజ్యానికి అశుభాన్ని సూచిస్తుంది, మహారాజా!” అన్నాడు రాజగురువు.

“అశుభాన్ని సూచిస్తుందా?” అన్నాడు రాజు విస్మయంతో తన చెవులను తానే నమ్మలేనట్టు.

—(ఇంకావుంది)