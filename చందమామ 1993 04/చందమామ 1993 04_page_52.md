ఇద్దరు మిత్రులు

ఆరుకొలను అనే గ్రామంలో వుండే ఇరవై ఏళ్ళ అప్పన్నకు చాలా విద్యలు తెలుసు. తండ్రి వాడికి కొంత డబ్బిచ్చి, “నువ్వు పట్టం వెళ్ళి నీ ప్రతిభతో బాగా డబ్బు సంపాదించి పేరుతెచ్చుకుని, తిరిగి రా,” అని చెప్పాడు.

ఇందుకు అప్పన్న సరేనని బయల్దేరి, ఒక అడవిదారిలో ఆగి, ఒక చెట్టుకింద విశ్రాంతి తీసుకోసాగాడు.

ఆ సమయంలో అక్కడికి వాడి వయసు వాడే ఇంకొకడు వచ్చాడు. మాటల సందర్భంలో వాడిపేరు అబ్దుల్లా అనీ, తనకులాగే ఎన్నో విద్యలు తెలుసుననీ, తండ్రివాడిని తనకులాగే పట్టం పంపుతున్నాడనీ, అప్పన్నకు తెలిసింది.

పట్టంలో ఇద్దరూ కలిసే వుండాలనీ, ఎన్నడూవిడిపోగూడదనీ వాళ్ళు నిర్ణయించు కున్నారు. ఇద్దరూ ఒకరికొకరు అంతభాగా నచ్చారు!

వాళ్ళింకా ఏవో కబుర్లు చెప్పుకుంటూం డగా, వాళ్ళనొక ఆటవికుల బృందం చుట్టు ముట్టింది. వాళ్ళ నాయకుడు ముందుకు వచ్చి, “మేము నరబలికోసంవెతుకుతున్నాం. మీ ఇద్దరిలో ఒక్కరు చాలు మాకు. కాబట్టి మీ ఇద్దరూ మాట్లాడుకుని, ఎవరు మాతో వస్తారో నిర్ణయించుకోండి. లేదా మేము ఇద్దర్శీ తీసుకుపోతాం,” అన్నాడు.

అప్పన్న, అబ్దుల్లా మాట్లాడుకున్నారు. ఇద్దరికీ దేవుడంటే ఎంతో భక్తి వుంది. ఇద్దరికీ మంచితనం మీద గట్టి నమ్మక ముంది.

“ఇలాంటి ప్రమాద సమయంలో నిన్ను విడిచి వెళ్ళిపోతే, నా దేవుడు నన్ను క్షమించడు. అన్నింటికీ ఆయనపై భారం వేసి, నేను వీళ్ళ వెంట వెళ్ళిపోతాను. లేకుంటే ఇద్దరం ప్రమాదంలో చిక్కు కుంటాం,” అన్నాడు అప్పన్న.