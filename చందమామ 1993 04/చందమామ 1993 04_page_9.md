వంటి ప్రాంతాలలో అధిక సంఖ్యాకులయిన ఫ్రెంచి ప్రజలు తమ భాష, సంస్కృతి రక్షణకోసం ఆందోళన జరవసాగారు. ఆ కారణంగా రెండు వైపుల నుంచి విభజన కోసం ఒత్తిడులు రాసాగాయి.

గత రెండు సంవత్సరాలుగా విభజనవాదాన్ని అరికట్టడానికి తీవ్రమైన ఆలోచనలు, సంప్రతింపులు వాదోపవాదాలు సాగుతున్నాయి. ప్రధానమంత్రి బ్రియాన్ మల్రోనీ- పది రాష్ట్రాల మంత్రులతో కలిసి రాజ్యాంగంలో కొన్ని సంస్కరణలు తీసుకురావాలని ప్రయత్నించాడు. క్యూబెక్ కు ప్రత్యేక స్థానం కల్పించడం, సెనేట్ ను నామినేషన్ ద్వారా కాకుండా ఎన్నుకునే వీలు కల్పించడం, స్థానికులయిన రెడ్ ఇండియన్లకూ, ఎస్కిమోలకూ స్వయం పాలనాధికారం ఇవ్వడం ఆ సంస్కరణలలోని ముఖ్య అంశాలు. ఈ విషయంలో వాళ్లు 1992 ఆగస్టు 28వ తేదీ ఒక ఒప్పందానికి వచ్చారు.

కాబట్టి ఇటీవల జరిగిన రెఫరెండం ఒకే ఒక ప్రశ్నను మాత్రం ఆడిగింది: “ఆగస్టు 28వ తేదీ జరిగిన ఒప్పందం ప్రకారం రాజ్యాంగ సచరణకు మీరు అంగీకరిస్తున్నారా?”

క్యూబెక్ అందుకు అంగీకరించలేదు. ఎందుకంటే, ఆ సంస్కరణల ద్వారా దానికి స్వతంత్ర ప్రతిపత్తి రాదు. కెనడాలో అత్యధిక జనాభాగల ఆంటారియో కూడా ఆ అభిప్రాయాన్ని తిరస్కరించింది. నోవాస్కాషియా, మానిటోబా, సస్కాచ్యువాన్, ఆలెఫ్ట్రా, బ్రిటిష్ కొలంబియా కూడా ఆ అభిప్రాయాన్ని నిరాకరించాయి. న్యూఫౌండ్ లాండ్, న్యూబ్రన్స్ విక్, ఫ్రిన్స్ ఎడ్వర్డ్ ఐలాండ్- ఈ మూడు రాష్ట్రాలలో మాత్రం ఈ అభిప్రాయానికి మద్దతు లభించింది. అయితే, ఫెడరల్ పార్లమెంటు, పది రాష్ట్రాల శాసనసభల అంగీకారం తోనే రాజ్యాంగ చట్టాన్ని సవరించడం సాధ్యమవుతుంది.

రెఫరెండం ద్వారానే కాకుండా ఇతరత్రా కూడా ప్రజల మద్దతు కోల్పోయిన మల్రోనీ ప్రధానమంత్రి పదవిని రాజీనామా చేశాడు.