రాలా? దేనిలో అధికురాలు? అంద చందాలలోనా? సౌశీల్యంలోనా? ఏమిటా అదనపుఅర్వత?” అని అడిగాడు.

విజయవర్మ శాంతంగా, “మన్నించండి నాన్నగారు! ఆగ్రహంలో పున్న మీకు, నా మాటలు కటువుగా ధ్వనిస్తాయి,” అన్నాడు.

ఈ జవాబు వింటూనే విశాలవర్మ అక్కడి నుంచి లేచి పోయాడు. తర్వాత ఆయన కొడుకు దగ్గిర, ఈ ప్రస్తావన ఒకటి, రెండు సార్లు తెచ్చాడు. అయితే, విజయవర్మ, తండ్రికి తను పూర్వం ఇచ్చిన జవాబే ఇచ్చాడు.

దీనితో విసిగిపోయిన రాజు విశాలవర్మ, “నీ మొండి పట్టుదల విడవవన్న మాట? నీ వివాహం ఇంత గడ్డు సమస్యగా పరిణమిస్తుందని నేనేనాడూ ఊహించ లేదు,” అన్నాడు.

తండ్రి మానసికంగా ఎంత ఆందోళన చెందుతున్నదీ గ్రహించిన విజయవర్మ, ఆయనతో, “అయితే, నాన్నగారూ, ఈ గడ్డు సమస్యను పరిష్కరించే మార్గం గురించి నేనాలోచించాను. ఒక పనిచెయ్యండి. నేను మీకొక కథ చెబుతాను. కథ చివరిలో కొన్ని ప్రశ్నలు వేస్తాను. వాటికి మీరు జవాబు చెప్పనవసరం లేదు. వైశాలిని, సౌమిత్రిని దగ్గర కూర్చోబెట్టి, ఆ కథ వారికి చెప్పి, అవే ప్రశ్నలు వారినడగండి. వాళ్ళు వాటికిచ్చే సమాధానాల్లోనే, మీకు కావలసిన జవాబు

వుంటుంది!” అని తను చెప్పదలుచుకున్న కథ విశాలవర్మకు చెప్పాడు.

విశాలవర్మ అయిష్టంగానే కథంతా విని, మర్నాడు అంతఃపురంలో వైశాలీ, సౌమిత్రీ వీణావాదనలో నిమగ్నమైవుండగా, అక్కడికి పోయి ఇద్దరినీ పలకరించి, ఆ మాటా ఈ మాటా మాట్లాడి కొద్దిసేపు గడవ నిచ్చి, తర్వాత, “మీ ఇద్దరికీ నేనాక చక్కని కథ చెబుతాను. శ్రద్ధగా వినండి!” అంటూ ఇలా చెప్పసాగాడు:

పూర్వం అవంతీదేశాన్నిపాలించిన సింహ కేతుడికి ఇద్దరు భార్యలు. వంశాచారం ప్రకారంతల్లిదండ్రులునిర్ణయించిన స్వర్ణలత అతడి పెద్దభార్య కాగా, చిన్నభార్య శ్రీలేఖ