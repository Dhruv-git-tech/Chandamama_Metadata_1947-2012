తిట్లూ-శాపనార్థాలూ

ఒక గ్రామంలో ఒక వడ్డీవ్యాపారి ఉండే వాడు. వాడు పరమ పాపిష్టివాడు. అందు చేత వాడికి ఎప్పుడూ దేవతలు కనిపించక పోయినా పిశాచాలు మాత్రం తప్పక కనిపి స్తూండేవి.

పిశాచాలను చూస్తే మంచివాళ్ళు దడుచు కుంటారు. కాని పాపిష్టివాళ్ళకు పిశాచాల భయం ఉండదు.

ఈ వడ్డీవ్యాపారి ఆ గ్రామంలో ఉన్న ఒక పేదరాలికి అప్పు ఇచ్చాడు. ఆ పేదరాలు ఆరుగురు పిల్లల తల్లి. అకస్మాత్తుగా భర్త పోయాడు. పిల్లలకు ఇంత గంజి కూడా కాచిపోయలేని స్థితిలో ఆవిడ రెండేళ్లక్రితం వడ్డీవ్యాపారి దగ్గిర ముప్పై రూపాయలు అప్పు చేసి తన ఇల్లు తాకట్టు పెట్టింది. మరుసటి ఏడు ఆమె పాతబాకీ చెల్లు వేయ లేకపోగా మరొక పదిహేను రూపాయలు అప్పు చేసింది. వడ్డీవ్యాపారి ఆ బాకీలకు

వడ్డీకట్టి, వడ్డీలకు మళ్లీ వడ్డీలుకట్టి, అంతా కలిపి నూరు రూపాయలకు లెక్కతేల్చాడు. పేదరాలుండే ఇల్లు నూరు రూపాయలకన్న ఎక్కువ ఖరీదే ఉంటుంది. అయినా ఆ ఇల్లు ఖాళీచేయించి స్వాధీనం చేసుకుందా మని వడ్డీ వ్యాపారికి దుర్పుద్ధి పుట్టి, ఒకనాటి ఉదయం పథకంప్రకారం వీధిలోకి అడుగు పెట్టాడు.

సరిగ్గా ఆ సమయానికే ఒక పిశాచం తన ఇంటి ముందుగా పోతూ వడ్డీ వ్యాపారికి కనబడింది.

“ఏమిటి గిరాకీ? ఇలా వస్తున్నావు. ఇవాళ మా ఊళ్ళో ఎవరికన్నా మూడిందా ఏం?” అన్నాడు వడ్డీవ్యాపారి పిశాచంతో.

పిశాచం నవ్వి, “నిజమే, మీ ఊరు వచ్చి చాలాకాలమయింది. ఏమన్నాఆహారందొరు కుతుందేమోనని బయలుదేరి వచ్చాను. నువ్వు ఎంతదాకా?” అని అడిగింది.