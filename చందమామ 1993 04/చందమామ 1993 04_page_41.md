అక్కడ నుంచి ఒక కపాలం తీసుకురా గలదా?” అని అడిగాడు.

“ఒకటేం ఖర్చు! అక్కడ దారికిన కపాలా లన్నీ తెమ్మన్నా తెస్తుంది. ఏం, పందెం కాస్తావా? వంద బంగారుకాసులు!” అన్నాడు అమీర్ నవ్వుతూ.

పందానికి అంగీకరించాడు, అహమ్మద్. తెల్లవారాక అతడు ఖాన్ అనే ముసలివాడికి డబ్బాశ చూపించి, ఆ రాత్రి శృశానంలో ఏం చేయాలో వాడికి చెప్పి, అర్ధరాత్రి అవుతూనే అమీర్ ఇంటికి వచ్చి, సల్మాతో శృశానానికి పోయి కపాలం ఒకటి తెమ్మన్నాడు.

సల్మా, తండ్రి అమీర్ అనుమతి తీసు కుని, శృశానానికి వెళ్ళింది. అక్కడ అహమ్మద్

వేసిన పథకం ప్రకారం, ఒక గోరీ వెనక గొయ్యిలో ముసలి ఖాన్ రహస్యంగా దాక్కున్నాడు.

సల్మా చీకట్లో వెదికి ఒక కపాలం తీసుకున్నది. వెంటనే ఖాన్ కీచుగొంతుతో, “ఏయ్, పిల్లా! ఆ కపాలం, మా అమ్మది. దాన్ని ముట్టుకోకు,” అన్నాడు.

సల్మా దాన్ని వదిలేసి మరొక కపాలాన్ని తీసుకున్నది. ఖాన్ గోరీ వెనక గొయ్యిలోంచి మరింత కీచుగొంతుతో, “ఏయ్, అది మా నాన్న కపాలం! ముట్టకు,” అన్నాడు.

ఇది విని సల్మా కపాలాన్ని కింద పడ వేసి, కోపంగా గోరీ వెనక్కు వెళ్ళింది. ఆ చీకట్లో గొయ్యిలో దాగివున్న ఖాన్ బట్టతల, ఆమెకు కపాలంలా కనిపించింది. అయితే, అది అటూ ఇటూ ఊగుతూండడం, ఆమె గమనించింది.

సల్మా గట్టిగా పళ్ళు కొరుకుతూ, “ఒరే, బట్టతల సైతాన్, ఇక నోర్ముయ్యి! మళ్ళీ నోరెత్తావో బండరాయితో చితక్కొట్టి, నీ కపా లాన్నే తీసుకుపోతాను,” అంటూ ఖాన్ తల మీద నాలుగైదు సార్లు బలంగా తన్నింది.

ఆ దెబ్బలతో ఖాన్ దిమ్మ తిరిగి గోతిలోనే స్పృహ కోల్పోయాడు. సల్మా అక్కడ దారి కిన మరొక కపాలాన్ని తీసుకొని ఇంటికి తిరిగొచ్చింది. ఓడిపోయిన అహమ్మద్, పందెం ప్రకారం అమీర్‌కు వంద బంగారు కాను లిచ్చుకున్నాడు.