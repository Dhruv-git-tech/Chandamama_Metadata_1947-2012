“నేను స్వార్థపరుడినైతే, నా దేవుడు నన్ను క్షమించడు. నేనే వీళ్ళతో వెళతాను. నువ్వు పట్టం వెళ్ళు,” అన్నాడు అబ్దుల్లా.

ఇలా ఎంతకూ వాళ్ళ వాదులాట తెగక పోయేసరికి, “ఏమిటి ఆలస్యం?” అంటూ ఆటవికనాయకుడు విసుక్కున్నాడు.

“నేను మీతో వస్తాను. అందుకు ఇతర్ణి ఒప్పించు,” అన్నాడు అబ్దుల్లా.

“నేనే మీతో వస్తాను. అందుకు ఇతర్ణి ఒప్పించు,” అన్నాడు అప్పున్న.

నాయకుడు ఆశ్చర్యపోయాడు. నరబలి కోసం వాళ్ళు పోటీలు పడతారని వాడను కోలేదు. వాడు సంతోషంగా, “మీ వంటి వాళ్ళు మాకు దారకరు. వచ్చే పున్నమికి

మీలో ఒకణ్ణి బలి ఇస్తాం. ఆ తర్వాత ఆర్హెల్లకు రెండోవాణ్ణి బలి ఇస్తాం. మా దేవత ఎంతో సంతోషించి మాకు మేలు చేస్తుంది,” అంటూ వాళ్ళను తన నివాసానికి తీసుకువెళ్ళాడు.

“మనిషిని మనిషి బలిఇస్తే, దేవత సంతోషిస్తుందా?” అన్నాడు అబ్దుల్లా, ఆటవిక నాయకుడి నివాసానికి చేరుకున్నాక.

“అదివాళ్ళ అజ్ఞానం,” అన్నాడు అప్పున్న.

మర్నాడు ఆటవికుల నాయకుడు తమ దగ్గరకు వచ్చినప్పుడు, వాళ్ళు వాడితో, “పున్నమికి ఇంకా పది రోజుల వ్యవధి వుంది. ఈలోగా మావల్ల మీరుఎన్నో ప్రయోజనాలు పొందవచ్చు. మీకు తెలియని విషయలెన్నో మాకు తెలుసు. అవన్నీ నేర్చు కోండి,” అన్నారు.

నాయకుడు ఒప్పుకున్నాడు.

ముందుగా వాళ్ళు ఆటవికులకు నాగ రికుల పద్ధతిలో వంటలు చేయడం నేర్పారు. రెండు రోజుల్లోనే ఆటవికులు ఆ రుచికిపరమానందంచెంది, “ఇంతకాలంగా తిండి తింటున్నాం కానీ, ఇలాంటి తిండి తినలేదు,” అన్నారు.

అప్పున్న, అబ్దుల్లా వాళ్ళకు పురాణాల లోంచి రకరకాల నీతి కథలు చెప్పారు. అన్ని కథలూ కూడా మనిషిలో మంచిని పెంచి, స్వార్థాన్ని నశింపచేయడానికి ప్రోత్స హించేవే!