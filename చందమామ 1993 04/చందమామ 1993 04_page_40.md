నిర్భయురాలు

పూర్వం టర్కీ దేశంలో, అమీర్ అనే పేదవాడుండే వాడు. కొంతకాలం క్రితం అతడి భార్య చనిపోయింది. అతడికి సల్మా అనే కూతురున్నది. ఎదిగి పెళ్ళిడు కొచ్చిన సల్మాని చూసి, వృద్ధాప్యంలో పడ్డ అమీర్ చాలా విచార పడుతూండే వాడు. జీవిత మంతా కష్టపడి కూడా అతడు ఎర్రని ఏగాణీ వెనకేయలేక పోయాడు. ఈ పరిస్థితిలో కూతురి పెళ్ళి చేయడం ఎలా? ఇదీ అతడి విచారానికి కారణం.

సల్మాకు చిన్నప్పటి నుంచి దయ్యాలు - భూతాలు గురించిన కథలు వినడం మహా సరదా. అలా విని విని ఆమె భయం అంటే ఏమిటో తెలియని దానిలా మారిపోయింది.

ఒకసారి అమీర్ ఇంట్లో చిన్న విందు జరిగింది. ఆ రాత్రి విందుకు అమీర్ బాల్యస్నేహాడు అహమ్మద్ కూడా వచ్చాడు. ఆయన తోళ్ళు వ్యాపారంలో బాగా సంపాదించాడు.

విందు అర్ధరాత్రి వరకూ సాగింది. ఇంతలో దుకాణం నుంచి కొని తెచ్చిన తేనెరొట్టెలు అయిపోయాయి. అహమ్మద్ ఇంకా కావాలని అడగడంతో అమీర్, కూతురు సల్మాను పిలిచి, “అమ్మా! నువ్వు వెళ్ళి దాదా దుకాణం నుంచి నాలుగు తేనెరొట్టెలు తీసుకురా,” అన్నాడు.

అహమ్మద్ ఇదివిని ఆశ్చర్యపోతూ, “దాదా దుకాణం శృశానం ఆవల వుంది. ఈ అర్ధరాత్రి సమయంలో శృశానంలో నుంచి వెళ్ళడానికి సల్మాకు భయం వేయదా?” అని అడిగాడు.

“ఉహ! సల్మా ప్రపంచంలో దేనికి భయ పడదు,” అన్నాడు అమీర్ సగర్వంగా.

సల్మా, దాదా దుకాణం నుంచి తేనెరొట్టెలు తీసుకొచ్చింది. అప్పుడు అహమ్మద్, అమీర్తో, “రేపు అమావాస్య. రేపు అర్ధరాత్రి నీ కూతురు శృశానంలోకి వెళ్ళి,