వార్తలు-విశేషాలు

కెనడాలో ఘర్షణలు

మరెక్కడయినా మంచిమిత్రులుగా ఉండవచ్చు గాని, కెనడాలో మాత్రం ఇంగ్లీషువాళ్ళు, ఫ్రెంచివాళ్ళు గత రెండు వందల సంవత్సరాలుగా ఘర్షణ పడుతున్నారు. ఇంగ్లాండు, ఫ్రాన్స్ దేశాల మధ్య కెనడా గురించి ఉన్న రాజకీయవివాదాన్ని అంతం చేయడానికీ, కెనడాను సమైక్యపరచడానికి వీలుగా ఇటీవల ఒక రెఫరెండం అంటే, ప్రజాభిప్రాయసేకరణ జరిపారు. మొత్తం పది రాష్ట్రాలలో ఏడు రాష్ట్రాలు వారి కోరికకు వ్యతిరేకంగానూ, మిగతా మూడు రాష్ట్రాలు అనుకూలంగానూ తీర్పునిచ్చాయి.

ఈనాటి కెనడాను దాదాపు 500 సంవత్సరాలకు పూర్వం అంటే 1497వ సం॥లో ఇంగ్లీషు నావికుడు జాన్ కాబోట్ కనుగొన్నాడు. అతడు ఆనాడు న్యూఫౌండ్ ల్యాండ్నూ, నోవా స్కాషియానూ చేరుకున్నాడు. ఆనాటి నుంచి ఇంగ్లాండు ఆ ప్రాంతం మీద అధికారం వహిస్తున్నది. మరొక యాభై సంవత్సరాల తర్వాత, ఫ్రెంచి నావికుడు జాకస్ కార్టియర్ ఈనాటి క్యూబెక్కు దక్షిణంగా ఉన్న ఒక గ్రామాన్ని చేరుకున్నాడు. అక్కడి రెడ్ ఇండియన్లు ఆ ప్రాంతాన్ని “కానాథా’ అని పిలవడం విన్నాడు. కెనడా అనేమాట ‘కానాథా’ అనే హ్యూరాన్ భాష మాటనుంచే వచ్చిందని చెబుతారు. ఫ్రెంచి ప్రభుత్వం దానిని ‘న్యూఫ్రాన్స్’ పేరుతో తమ అధీనంలోని ప్రాంతంగా ప్రకటించింది.

17వ శతాబ్దంలో ఇంగ్లాండ్, ఫ్రాన్స్ల మధ్య ప్రత్యక్షంగా ఘర్షణలు ఆరంభమయ్యాయి. 1713వ సం॥లో జరిగిన ‘ట్రెక్ట్ ఒడంబడిక’ ప్రకారం ఇంగ్లాండు కొన్ని ప్రాంతాలను రాబట్టుకున్నది. ఏడేళ్ళు సాగిన యుద్ధం తరవాత 1769వ సం॥లో ఏర్పడిన ‘ప్యారీస్ ఒడంబడిక’ ప్రకారం కెనడా బ్రిటన్ వశమయింది. మరొక వంద సంవత్సరాలలో క్యూబెక్, ఆంటారియో, నోవాస్కాషియా, న్యూబ్రూన్స్ విక్ రాష్ట్రాలు ఒకటిగా ఏర్పడాయి. మరి కొన్నాళ్ళకు వాటితో మానిబోబా, బ్రిటిష్ కొలంబియా, అల్పెరా, సస్కార్చువన్ రాష్ట్రాలు కూడా కలిశాయి.

1931వ సం॥లో ఏర్పాటు చేసిన ‘వెస్ట్ మినిస్టర్ శాసనం’ ప్రకారం, ఆ సువిశాల దేశం బ్రిటిష్ కామన్వెల్త్రకు లోబడిన స్వతంత్ర ప్రాంతంగా నిర్వచింపబడింది. అయితే, క్యూబెక్