స్థితిలో ఉన్నాడు. రామ, రావణ యుద్ధం చూడ వచ్చిన దేవతలతో పాటు ఉన్న అగస్త్యమహర్షి అది గమనించాడు. ఆయన త్రికాలజ్ఞుడు. ఆయన రాముడి వద్దకు వచ్చి, “రామా, నీ అలసట పోయేందుకూ, తిరిగి నీలో యుద్ధోత్సాహం కలిగేందుకూ, నీకు ఆదిత్యహృదయం అనే స్తోత్రం చెబుతాను. అది సర్వ స్తోత్రాలలోనూ ఉత్తమ మైనది. దానిని జపించి, తిరిగి శక్తివంతు దవై రావణునితో యుద్ధం చెయ్యి,” అని రాముడికి ఆదిత్యహృదయం ఉపదేశించి, వెళ్ళిపోయాడు.

రాముడు ఆ స్తోత్రాన్ని మూడుసార్లు భక్తితో జపించి, ఇనుమడించిన బలోత్సా

హాలతో విల్లంబులు చేతబట్టి, రావణుడితో యుద్ధం చేసేందుకు వేగంగా ముందుకు వచ్చాడు.

రాముడు రథసారథి అయిన మాతలితో, “మాతలీ! ఇప్పుడు రావణుణ్ణి నిశ్చయంగా చంపబోతున్నాను. నువ్వు రథాన్ని ఎంతో ఒడుపుగా, చాకచక్యంతో నడపవలసి వుంటుంది. దేవేంద్రుడి రథసారథివయిన నీకు ఇంతగా చెప్పవలసిన అవసరంలేదని నాకు తెలుసు. అయినా, నువ్వేమాత్రం ఏమరుపాటూ, అజాగ్రత్తా లేకుండా రథం నడపటం అవసరం అని, ఇలా హెచ్చరిస్తున్నాను,” అన్నాడు.

మాతలి రథశ్వాలను గట్టిగా అదిలించి, రథం వేగంగా కదిలేటప్పుడు రేగినదుమ్ము, రావణుణ్ణి క్షణంలో చుట్టుముట్టేలా చేశాడు.

రావణుడు ఇది చూసి కోపోద్రిక్తుడై, రాముడి మీద బాణవర్షం కురిపించాడు.

రాముడు తనకు ఇంద్రుడు పంపిన విల్లూ, బాణాలూ తీసుకుని రావణుడితో యుద్ధానికి ఉపక్రమించాడు.

రామ, రావణుల మధ్య యుద్ధం అతి భయంకరంగా సాగింది. రెండు శత్రుపక్షాల వీరులూ యుద్ధం మాని, వాళ్ళ ద్వంద్వ యుద్ధాన్ని భయాశ్చర్యాలతో చూడసాగారు. రాముడూ, రావణుడూ కూడా ఇదే తమ అంతిమ పోరాటం అన్నంత తీవ్రంగా యుద్ధం చేశారు.