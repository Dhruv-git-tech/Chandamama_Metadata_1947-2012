దహనక్రియలు జరిపేందుకు ఏర్పాట్లు చేయ సాగాడు.

రావణుడి మరణవార్త తెలియగానే అతని భార్యలు అంతఃపురం నుంచి బయలుదేరి, ఉత్తర ద్వారంగుండా యుద్ధభూమికి వచ్చి, అక్కడ రావణుడి శవాన్ని చూసి, దానిపైపడి గుండెలు అవిసేలా విలపించారు. విభీషణుడు చెప్పినట్టు సీతను, రాముడికి ఇచ్చి వున్నట్టయితే, ఈ విపత్తు సంభవించేది కాదని ఆక్రోశించారు.

“మూడు లోకాలనూ జయించి, దేవత లంతటి వారిచేత ఊడిగం చేయించుకున్న నీవు, చివరకు ఒక మానవ మాత్రుడి చేతిలో ప్రాణాలు కోల్పోయావా?” అంటూ హృదయవిదారకంగా మండోదరి విలపించింది.

రాముడు, విభీషణుణ్ణి దగ్గిరకు పిలిచి, “విభీషణా, ఇక్కడ శోకించే స్త్రీ లందరినీ వెంటనే అంతఃపురానికి పంపి, త్వరగా నీ అన్నకు ఉత్తరక్రియలు చెయ్యి,” అని చెప్పాడు.

ఆభరి క్షణంలో విభీషణుడికి ఒక ధర్మ సందేహం కలిగింది. తన అన్న ఇతరశ్రా ఎంత ధర్మపరుడూ, మహాజ్ఞానీ అయినా, పరస్త్రిని చెరబట్టి తీసుకు రావటంతో, పరమనీచుడూ, దుష్టుడూ అయిపోయాడు. అలాంటి వాడికి తాను అగ్నిసంస్కారం లాంటి కర్మలు చేయటం ధర్మవిహితమైన కార్యం అవుతుందా?

ఈ సందేహన్ని విభీషణుడు రాముడికి వెల్లడించినప్పుడు రాముడు, రావణుడి ఇతర గుణగణాలను గొప్పగా ప్రశంసించి, “నీ అన్నకు నీ చేతి మీదుగా ఉత్తర క్రియలుజరపటం పూర్తిగా ధర్మసమ్మతం,” అన్నాడు.

బ్రాహ్మణులు చందనపు చెక్కలతో చితి పేర్చి, దానిపైన ఒక గొంగళీ పరిచి, రావణుడి శవాన్ని అలంకరించి, దానిపైన పడుకోబెట్టారు. విభీషణుడు చితికి నిప్పు పెట్టాడు. తరవాత అతడు స్నానం చేసి, నీళ్ళు వదిలి, రావణుడి భార్యలను లంకకు పంపి, రాముడి దగ్గిరకు వచ్చాడు.