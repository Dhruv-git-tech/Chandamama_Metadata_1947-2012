బిచ్చగాడి తెలివి

మేలాపురిలోని ఒక దేవాలయం ముందు, బిచ్చగాడొకడు ముష్టెత్తు కుంటున్నాడు. వాడి
ముందు, “గుడ్డివాడిని! ధర్మం చెయ్యండి, బాబూ,” అని రాసివున్న పలక ఒకటున్నది.

ఆ దారివెంట వచ్చే వాళ్ళు వాడి ముందు పరిచి వున్న గుడ్డమీద చిల్లర నాణాలు వేస్తున్నారు.

ఒక దాత విసిరిన నాణెం గుడ్డమీద పడి దొర్లుకుంటూ నాలుగైదడుగుల దూరం
దొర్లిపోయింది. వెంటనే బిచ్చగాడు లేచి వెళ్ళి, ఆ నాణాన్ని తెచ్చి గుడ్డమీద వేసుకున్నాడు.

ఇది చూసిన దాత కోపంగా, “ఏరా, గుడ్డివాడినని పలకమీద రాయించావు. నీకు కళ్ళు బాగానే కనబడుతూ వున్నాయి కదా! ఇదేం మోసం?” అని అడిగాడు.

దానికా బిచ్చగాడు తొణక్కుండా, “అయ్యా! మన్నించాలి. నేనసలు మూగవాడినండి.
పలకమీద రాసినాయన తప్పుగా రాశాడు,” అని జవాబిచ్చాడు.

“అలాగా, పాపం! ఈసారయినా కాస్త చదువు సంధ్యలు నేర్చినవాడితో రాయించుకో,” అని
నాచ్చుకుంటూ వెళ్ళిపోయాడాదాత.
- కోనే నాగవెంకట ఆంజనేయులు