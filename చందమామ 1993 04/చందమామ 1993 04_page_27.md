గుణగణాలూ, వ్యక్తిత్వమూ విని, అతడు
కోరి ఆమెను వివాహం చేసుకున్నాడు.

పెద్దభార్య స్వర్ణలత, రాను రాను రాజు
తనకంటే శ్రీలేఖనే ఎక్కువ అభిమానిస్తున్నా
డన్న అనుమానంతో కృంగిపోసాగింది.
దానికి తగినట్టే శ్రీలేఖ తరుచు పురుషవేషం
ధరించి, రాచకార్యాల్లోనూ, మృగయా
వినోదంలోనూ కూడా భర్తకు చేదోడు
వాదోడుగా వుండేది.

ఇదంతా చూస్తున్న స్వర్ణలత, తాను
కూడా పురుష వేషం ధరించి, భర్తతోపాటు
తిరగాలని నిర్ణయించుకున్నది.

భార్య నిర్ణయం విన్న సింహకేతుడు,
ఆమెకేసి ఆశ్చర్యంగా చూసి ఏదో చెప్పు

బోయాడు. కాని, స్వర్ణలత, భర్తకు మాట్లాడే
అవకాశం ఇవ్వకుండా, “శ్రీలేఖలాగే నేను
కూడా గుర్రపుస్వారీ, కత్తియుద్ధంలాంటివి
నేర్చుకున్నదాన్నే, ప్రభూ!” అన్నది.

ఆ మాటలు విన్న సింహకేతుడు చిన్నగా
నవ్వుకుని, “సరే, అలాగే కానీ, దేవీ!”
అన్నాడు.

తర్వాత వారం తిరక్కుండానే, స్వర్ణలత
పురుషవేషం ధరించి భర్త వెంట అడవికి
వేటకు వెళ్ళింది. అడవిలో చెల్లాచెదురుగా
గిరిజనుల పర్ణ కుటీరాలున్నవి. వేటలో
డస్సిపోయిన రాజు సింహకేతుడు, రాణిని
వెంటబెట్టుకుని, దగ్గరలో వున్న ఒక కుటీ
రానికి వెళ్ళాడు. ఆ సమయాన ఇంట ఒక
స్త్రీ మాత్రం వున్నది.

ఆమె, రాజదంపతులను సాదరంగా
ఆహ్వానించి, లోపలి నుంచి రెండు మట్టి
పాత్రలనిండా ఏదో పదార్థం తీసుకువచ్చి,
వారికి ఇస్తూ, “మా గిరిజనుల ఇళ్ళల్లో, ఇది
ప్రత్యేకంగా వండుతాము, దొరా!” అంటూ
సంబరంగా చెప్పింది.

సింహకేతుడు చిరునవ్వుతో, ఆమె దగ్గర
నుంచి పాత్ర తీసుకుని తినసాగాడు. స్వర్ణ
లత కూడా పాత్ర తీసుకుని, లోపలవున్న
పదార్థం కొద్దిగా తీసి నోట పెట్టుకున్నది.
వెంటనే ఆమెకు వాంతి అయినంత పని
అయింది. భర్త మాత్రం ఆప్యాయంగా
తింటున్నాడు.