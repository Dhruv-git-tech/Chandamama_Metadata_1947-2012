సరిగా సన్యాసిని కొట్టిన ఆరునెలలకు, సిద్ధయ్య కుడి అరచేతిలో చిన్న పాక్కులేచి క్రమంగా పెద్దదై భరించలేనంత బాధగా తయారైంది. పరీక్షించిన వైద్యులు అది రాచపుండని తేల్చారు.

సిద్ధయ్య ఎన్ని వైద్యాలు చేయించినా పుండు మానలేదు. చివరకు వైద్యులు శస్త్రచికిత్స చేసి, చెయ్యి తీసెయ్యక పోతే, మరెన్నాళ్ళో బతకవని సిద్ధయ్యకు చెప్పారు.

ఇప్పుడు సిద్ధయ్యలో చావు భయం కొద్దీ కాస్త పశ్చిత్తాపం రేకెత్తింది. సన్యాసిని కొట్టి నందువల్లే, తనకీ దుర్గతి ప్రాప్తించిందని వాడు గ్రహించాడు. అయితే, ఇంతకాలంగా ఊరంతనూ హడలెత్తించిన తను, శస్త్ర చికిత్స చేయించుకుని మొండిచేత్తో తిరుగు తుంటే, అందరూ హేళన చేస్తారని, వాడికి బాధ కలిగింది.

ఈ స్థితిలో, సన్యాసి మరొకసారి, ఆ ఊరు వచ్చి సిద్ధయ్యను గురించి వాకబు చేశాడు. వాడి దీనస్థితి తెలుసుకుని, ఒంటరిగా వాణ్ణిచూడబోయి, ఎంతో జాలిగా,

దయగా, “సిద్ధయ్యా, ఎలా వున్నావు?” అని అడిగాడు.

సిద్ధయ్య ఒక్కసారి భోరుమని, “స్వామీ, ఇలా వున్నాను! మీరో, దేవుడో నన్ను కఠినంగా శిక్షించారు,” అంటూ సన్యాసి పాదాల మీద పడ్డాడు.

సన్యాసి వాణ్ణి లేవనెత్తి, “నాయనా, నీలో పశ్చిత్తాపం కలిగినందుకు చాలా సంతో షంగా వుంది. ఎవరో కాదు, నీ పాగరు బోతుతనమే నిన్ను శిక్షించింది! ఏదీ, ఆ చెయ్యి చాచు,” అని వాడి చేతిలో ఇంత విభూతి చల్లాడు.

మరుక్కణం వాడి అరచేతిలో వున్న రాచ పుండు మటుమాయమైంది. సన్యాసి మారు మాట్లాడకుండా అక్కడి నుంచి బయలు దేరి ఎటో వెళ్ళిపోయాడు.

ఆ తర్వాత, సిద్ధయ్య పూర్తిగా మారి పోయాడు. క్రమంగా ఆ ఊరిలోనే కాక, చుట్టుపట్ల కూడా, వాడివంటి సొమ్యుడూ, దయాగుణం కలవాడూ లేదని పేరు తెచ్చు కున్నాడు.