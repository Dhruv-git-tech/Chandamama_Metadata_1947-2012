భవం వున్నవాణ్ణి నాకాపాటి తెలియదా?”
అన్నది.

మరికొంత దూరం వెళ్లాక ఒక చోట
భార్యాభర్తలు ఒకరినొకరు కోపంతో తెగ
తిట్టుకుంటున్నారు. ఒకరినొకరు, “నిన్ను
పిశాచం మింగా!” అని తిట్టుకోవటం విని,
వడ్డీవ్యాపారి పిశాచం కేసి తిరిగి, “ఇది
ఇంకా మంచి అవకాశం! ఒక్క దెబ్బతో
ఇద్దరిని మింగవచ్చు!” అన్నాడు నవ్వుతూ.

పిశాచం తల అడ్డంగా తిప్పి, “అవి
తిట్లేగాని నిజమైన శాపనార్థాలు గావు. ఆ
సంగతి నీకు తెలియదు. మన దారిన
మనం పోదాం పద!” అన్నది.

వారు మరి కొంతదూరం నడిచి పేదరాలి
ఇల్లు చేరుకున్నారు. వడ్డీవ్యాపారి ఇంటి
తలుపు తట్టాడు. పేదరాలు వచ్చి తలుపు
తీసి, వడ్డీవ్యాపారిని చూసి, “ఏం నాయనా?”
అని పలకరించింది.

“మరేం లేదు, పిన్నీ, నీ బాకీ అసలు ఫాయిదాలు చేరి గొలుసు వడ్డీ లెక్కన నూరు రూపాయలయింది. ఈ ఇల్లేమో

నాకు తాకట్టు పెడితివి. ఈ రెండేళ్ల లోనూ
ఒక్క దమ్మిడీ చెల్లువెయ్యక పోతివి. నువ్వు
మాత్రం ఎక్కణ్ణుంచి తెస్తావులే! ఇల్లు
బాకీకి సరిపోతుంది. అందుచేత నువ్వు
ఇవాళే ఇల్లు ఖాళీచేసి నాకు స్వాధీనం చేసి
బాకీచెల్లువేసుకో. ఈ మాటచెప్పి పోదామని
వచ్చాను,” అన్నాడు వడ్డీవ్యాపారి.

పేదరాలికి మండిపోయింది. “నీ కడుపు
కాలా! నిన్ను పిశాచం మింగా! నలభై
అయిదు రూపాయలు చేతిలో పెట్టి ఇల్లు
కాజేస్తాపట్రా? ఉండు నీ సంగతి చెబుతా,”
అంటూ లోపలికి వెళ్ళింది.

ఆవిడ వెనక్కు తిరిగిన మరుక్షణం
పిశాచం వడ్డీవ్యాపారిని గుటుక్కున మింగి
తన దారిన తాను వెళ్ళిపోయింది.

పేదరాలు వడ్డీవ్యాపారికి దేహశుద్ధి
చెయ్యడానికి చీపురుకట్ట తీసుకువచ్చేసరికి
బయట ఎవరూలేరు. వీధి వీధంతా నిర్మా
నుష్యంగా ఉంది. “ఇంతలోనే ఏమైపోయా
డబ్బా?” అనుకుంటూ పేదరాలు తలుపు
వేసుకుంది.