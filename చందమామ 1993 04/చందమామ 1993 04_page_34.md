ఆ వ్యక్తి పక్క గ్రామానికి తిరిగి వెళ్ళి, దొంగలు వస్తున్న సంగతి చెప్పాడు. ప్రజలు భయపడిపోయి దాపులనున్న అడవిలోకి వెళ్ళి దాక్కున్నారు. అయినప్పటికీ దొంగలు మాత్రం రానే లేదు!

దొంగల మనసులలో సైతం మార్పు తీసుకు వచ్చిన ఆ మహనీయుడు గుజరాత్‌కు చెందిన సుప్రసిద్ధ సంఘ సంస్కర్త రవిశంకర్ మహరాజ్!

1927వ సం॥ ప్రాంతంలో రవిశంకర్ మహరాజ్‌ను గురించి ప్రజలు గొప్పగా చెప్పుకునేవాళ్ళు. బాధలలో ఉన్న సామాన్య పేద ప్రజలను ఆయన ఆదుకునేవాడు. ఆయనకు అద్భుతశక్తులు ఉండేవని కూడా సామాన్య ప్రజలు విశ్వసించేవారు. అందుకే దుర్మార్గులయిన మనుషులే కాకుండా దుష్ట జంతువులు కూడా ఆయన చెప్పినట్టు వింటాయని చెప్పుకునేవారు. ఇతరులు

దృష్టిలో దుర్మార్గులయిన వారిని కూడా చేరదీసి, మంచి మార్గానికి మళ్ళించే అద్భుతశక్తి ఆయనకు ఉండేది. కర్కశ హృదయులైన నేరస్థులను కూడా సానుభూతితో అర్థం చేసుకోవడానికీ, వారికి మంచిమార్గం చూపడానికీ మహరాజ్ ప్రయత్నించాడు.

వంద సంవత్సరాలకు పైగా జీవించి, ఇటీవల కీర్తిశేషులైన రవిశంకర్ మహరాజ్ జీవిత చరిత్ర గుజరాతీ భాషలో 'మనీసైనిచివ' (మట్టిదీవం) పేరుతో వెలువడింది. అద్భుత రసప్రధానమైన నవలలాగా సాగే ఈ జీవితచరిత్రను సుప్రసిద్ధ గుజరాతీ రచయిత జావర్ చంద్ మెఘానీ (1897 - 1947) రచించాడు. ఆయన ఇంకా చాలా నవలలూ, నాటకాలూ, కథానికలూ, కవితలూ రచించాడు.