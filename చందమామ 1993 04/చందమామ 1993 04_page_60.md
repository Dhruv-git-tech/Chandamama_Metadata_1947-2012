పేదరాలి ఇల్లు స్వాధీనం చేసుకో బోతు న్నానని వడ్డీవ్యాపారి, తాను పెట్టిన అప్పుగురించీ, దానిమీద పెరిగిన వడ్డీ గురించీ తిరిగి చెల్లించ లేని పేదరాలి పరిస్థితి గురించీ పిశాచానికి చెప్పాడు.

“అబ్బా, రెండేళ్ళు తిరగకుండానే అసలు కన్న వడ్డీ ఎక్కువయిందే! మీ మనుషులు మమ్మల్ని తెలియక ఆడిపోసుకుంటారు గాని, మీలో మమ్మల్ని మించిన వాళ్లు చాలామంది ఉన్నారు!” అన్నది పిశాచం.

వడ్డీవ్యాపారి ఈ మాటలు విని కొంచెం కూడా ఆగ్రహించకపోగా, మనసులో చాలా గర్వించాడు. ఇతరుల నుంచి ధనం పెండ టంలో తానెంత సమర్థదైనదీ ఆయనకు తెలుసు.

వారు మాట్లాడుకుంటూ కొంతదూరం వెళ్లేసరికి ఒక పూరిగుడిసెలోంచి ఎవరో స్త్రీ తన కొడుకు మీద కోప్పడటం వినిపించింది. “నిన్ను పిశాచం మింగా! తలుపు జాగ్రత్తగా మూయమని ఎన్నిసార్లు చెప్పినా నీకు జ్ఞాపకం ఉండదేం! మాయదారిపిల్లి వచ్చి కాస్తా వెన్నంతా మింగి పోయింది!” అంటున్నది.

“అదుగో నీకు ఆహారం! ఆవిడ తన కొడుకును నీకు మింగ బెడుతుందిట. హాయిగావెళ్లి మింగు,” అన్నాడు వడ్డీవ్యాపారి పిశాచంతో.

పిశాచం నవ్వి, “అది మాటవరసకు అన్న మాటే గాని, ఆవిడ మనస్ఫూర్తిగా తన కొడుకును నాకిస్తాననటం లేదు. ఇంత అను