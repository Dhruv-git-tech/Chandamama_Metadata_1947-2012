రాజు పూర్తిగా తినడం అయ్యాక, గిరిజన స్త్రీతో, “చాలా బాగుందమ్మా! అలాగే, మీ అడవి తేనె కూడా వుంటే కాస్త ఇస్తావా?” అని అడిగాడు.

ఆ స్త్రీ ఆనందంగా తలవూపి, రెండు చిన్న పాత్రల నిండుగా తేనె తీసుకువచ్చి, రాజదంపతులకు ఇచ్చింది. వాళ్ళు తేనె తాగి, విశ్రాంతి తీసుకుని, అక్కడి నుంచి బయలుదేరారు. వారిని సాగనంపడం కోసం, గిరిజన స్త్రీ కూడా బైటికి వచ్చింది.

బయలుదేరబోయే క్షణాన స్వర్ణలత భర్తతో, “ప్రభూ! ఒక్క క్షణం,” అని గిరిజన స్త్రీని లోపలికి తీసుకువెళ్ళి, తమకు ఇచ్చిన పదార్థాన్ని తయారుచేసే విధానం అడిగి తెలుసుకున్నది.

ఒక వారం రోజులు గడిచిన తర్వాత, ఒకనాడు స్వర్ణలత అంతఃపురానికి వెళ్ళిన సింహకేతుడికి, స్వర్ణలత స్వయంగా ఒక బంగారుపాత్ర నిండా ఏదో పదార్థం తెచ్చి ఇస్తూ, “ఆనాడు అడవిలో గిరిజనుల ఇంట మీరు ఇష్టంగా తిన్న వంటకం ప్రభూ!” అన్నది.

ఇందుకు సింహకేతుడు చిన్నగా నవ్వి, పాత్రను పక్కనే వున్న బల్లమీద పెట్టి, తన మెడలోని ముత్యాలపతకం తీసి ఆమె మెడలో వేస్తూ, “నీకు నా పట్లవున్న శ్రద్ధకూ, అభిమానానికీ నాకు చాలా ఆనందంగా వుంది దేవీ! ఇటువంటి నువ్వు, కోమల మైన శిరీష పుష్పంలా అంతఃపురంలో వుండడమే తప్ప, ఆరుబయట నాతోబాటు