రావణుడి పైన వేశాడు. అది రావణుడి
రొమ్మును ఛేదించి, అతడి వీపులోంచి
దూసుకుపోయి బయిటికి వచ్చింది.

రావణుడు తన చేతగల ధనుర్భాణా
లను జారవిడిచి, ప్రాణాలు పోగా, రథం
మీది నుంచి నేలమీద పడ్డాడు.

తమ రాజు మరణించటం చూస్తూనే
రాక్షసులుగుండెలవిసి, హాహాకారాలు చేస్తూ
లంకానగరంకేసి పారిపోసాగారు. వానరులు
విజయ ధ్వానాలు చేస్తూ, పెకలించిన
వృక్షాలూ, ఇతర ఆయుధాలూ పట్టుకుని,
వాళ్ళను వెంటదగిలి, అందిన వారిని అంది
నట్టు చంపసాగారు.

రావణుడు చావగానే దేవదుందుభులు
మోగాయి. ఆకాశం నుంచి పుష్పవర్షం
కురిసింది. వానరులతోపాటు ఆకాశంలోని
దేవతలూ, గంధర్వులూ, యక్షులూ, కిన్న
రులూ, కింపురుషులూ చారణులూ రాముణ్ణి
గొప్పగా స్తుతించారు.

సుగ్రీవుడూ, అంగదుడూ చాలా ఆనంద
పడ్డారు. విభీషణుడూ, వానర ముఖ్యులూ
రామలక్ష్మణులను ప్రశంసించారు.

విభీషణుడికి తన అన్న మరణం చాలా
దుఃఖం కలిగించింది. ధర్మవిరుద్ధంగా
సీతను అపహరించి తెచ్చినందుకు
దుర్మరణం పాలయ్యాడే గాని, అతడు
నిజంగా మహా పురుషుడని చెప్పదగిన
వాడు. గొప్ప తపశ్శాలి, పండితుడు, పరమ

నిష్ఠాపరుడు, అసమాన శౌర్యపరాక్రమ
వంతుడు!

అన్న మరణించినందుకు ఇలా దుఃఖి
వివశుడైన విభీషణుణ్ణి, రాముడు ఓదా
ర్చుతూ, “రావణుడు పిరికివాడిలా
మరణించలేదు; వీరుడులాగా పోరాడుతూ
యుద్ధరంగంలోమరణించాడు. ఎంత మహా
వీరుడైనా యుద్ధంలో శత్రువు చేత హతుడు
కావచ్చు. వీరుడిలా మరణించి, వీరస్వర్గం
చేరిన వాడి కోసం శోకించ కూడదు,”
అన్నాడు. రాముడు ఇలా చెప్పిన మీదట
విభీషణుడికి కొంచెం ఓదార్పు కలిగింది.

తరవాత రాముడి అనుమతి తీసుకుని
విభీషణుడు, తన అన్నకు శాస్త్రోక్తంగా