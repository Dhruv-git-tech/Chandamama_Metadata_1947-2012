అర్ధరాత్రి చీకట్లో నువ్వు నా వెంట అక్కడికి రాగలవా?” అని అడిగింది. “అదెంత పెద్ద పని, పెద్దమ్మా!” అన్నది సల్మా తొణక్కుండా.

తల్లిభూతం ముందుండి దారి తీసింది. సల్మా, భూతంనుంచి వచ్చే వెలుగులో దాని వెనకనే నడవసాగింది. భూతం, ఆమెను ఒక గదిలో వున్న మెట్ల మీది నుంచి కిందికి తీసుకుపోయింది. అక్కడ కొన్ని ఇటుక రాళ్ళు చిందరవందరగా పడి ఉన్నవి.

భూతం, సల్మాతో ఆ ఇటుకరాళ్ళను పక్కకులాగమన్నది. సల్మా అలాగే చేసింది. అక్కడ వున్న ఒక గుంటలో రెండు రాగి బిందెలున్నవి. అందులో ఒకటి పెద్దది, రెండవదిచిన్నది. రెండింటినిండా అంచుల వరకూబంగారుకాసులుమెరుస్తూకనిపించినై.

భూతం, ఆ బిందెలను సల్మాకు చూపుతూ, “సల్మా, నువ్వు అన్ని విధాలా నాకు నచ్చావు. ఇక ఈ ఇంట నా కొడుక్కు రక్షణగా నేనుండనవసరంలేదు. ఆ పెద్ద బిందె నా కొడుకుకివ్వు, చిన్న బిందె నువ్వు తీసుకో, సరేనా!” అంటూ మాయమైంది.

తెల్లవారి సులేమాన్ పట్టం నుంచి తిరిగి రాగానే సల్మా, అతడికి రాత్రి జరిగింది చెప్పి, “మీ అమ్మగారు బంగారు కాసులున్న పెద్ద బిందె నన్ను తీసుకుని, చిన్న బిందె మీకివ్వమన్నారు!” అన్నది.

ఆ మాటలు వింటూనే సులేమాన్, సల్మాను ఒకసారి నఖిశిఖపర్యంతం పరీక్షగా చూసి, “ఆహాఁ,” అంటూ పెద్దగా నవ్వి, “సల్మా! వెయ్యియాటలెందుకు? నేను నిన్ను పెళ్ళాడదలిచాను. అప్పుడు పెద్దది, చిన్న బిందెల నిండు బంగారమంతా మనదే అవుతుంది. ఏమంటావు?” అన్నాడు.

సల్మా సిగ్గుతో తలపక్కకు తిప్పుకుని, ఏ జవాబూ చెప్పకుండా తన ఇంటికి వెళ్ళి, తండ్రి అమీర్‌తో జరిగినదంతా చెప్పింది. అతడు కూతురు అదృష్టానికి పరమా నందం చెందాడు.

ఆ తర్వాత వారం తిరక్కుండానే, చుట్టు పక్కల నూరుగ్రామాల్లో అందరి కన్నా సంపన్నుడైన సులేమాన్‌తో, భయమంటే ఎరగని సల్మా వివాహం వైభవంగా జరిగిపోయింది.