చిత్రవర్ణిక ఆ జవాబుకు చాలా సంతోషించి
వెంటనే అంతర్భాసమైంది.

బేతాళుడు ఈ కథ చెప్పి, “రాజా, యువ రాజు వసంతసేనుడు శ్రమకోర్చి, చిత్రవర్ణికకు సాయంచేసి, ఆమె తిరిగి తన గంధర్వ శక్తులు సంపాయించేలా చేశాడుగదా? అంతే కాక అతడికి, తాను పట్టాభిషిక్తుడయ్యాక, గంధర్వ లోకపు పరిపాలనలోని మంచిని, తన రాజ్యంలో అమలు చేయాలన్న బలమైన కోరిక కూడా ఉన్నది. అటువంటి వాడు, చిత్రవర్ణిక తన లోకానికి తీసుకు పోతానంటే, ఎందుకు నిరాకరించాడు? అతడు ఏదో తాత్కాలికమైన భావోద్వేగాలకు గురైవుం టాడా? లేక గంధర్వ రాజంటే భయం కారణమా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “గంధర్వులు ఉన్నతులు అన్న భావనతో వసంతసేనుడు గంధర్వలోకం దర్శించాలనీ, అక్కడి మంచిని భూలోకంలో అమలు చేయాలనీ కలలు కన్నాడు. అయితే స్వర్ణమంజరి అసూయ,

గంధర్వ రాజు అకారణ కోపం, శాపం వంటి వాటి గురించి చిత్రవర్ణిక ద్వారా విని, అక్కడ తను చూసి వచ్చి భూలోకంలో అమలు చేయతగినవి లేవని గ్రహించి, ఆ నిర్ణయం మార్చుకున్నాడు. ఎంతో ఉన్నత స్థాయిలో ఉండవలసిన గంధర్వ రాజూ, ఆయన కుమార్తెల కుయుక్తులూ, ఈర్ష్యాద్వేషాలూ గురించి చిత్రవర్ణిక చెప్పగా విన్న వసంత సేనుడిలో, గంధర్వలోకం పట్ల వున్న గౌరవాభి మానాలు సన్నగిల్లినై. అంతే కాక, తాను కష్టాలపాలైనా ఫర్వాలేదని భావిస్తే, మా లోకా నికి ఏదో విధంగా తీసుకుపోతాను అన్న చిత్రవర్ణిక మాటలు, వసంతసేనుడికి ఆశ్చ ర్యంతో పాటు ఏవగింపు కూడా కలిగించినై. ఈ కారణాలవల్ల తన నిర్ణయాన్ని మార్చుకు న్నాడే తప్ప, అతడు తాత్కాలికమైన భావోద్వేగాలకు గురికావడమంటూ జరగలేదు,” అన్నాడు.

రాజుకు ఈ విధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెక్కాడు.
- (కల్పితం)

[ఆధారం : ఎన్. శివనాగేశ్వరరావు రచన]