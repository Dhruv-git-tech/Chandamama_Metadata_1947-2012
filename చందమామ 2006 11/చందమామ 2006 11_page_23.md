భారత దర్శిని

నూరేళ్ళ పండుగ జరుపుకున్న
మన జాతీయగేయం

బంకించంద్ర చటర్జీ 1875వ సం.లో కలకత్తానుంచి తన స్వగ్రామ మైన కాంతాలపడకు రైలులో ప్రయాణం చేస్తున్నారు. కిటికీ నుంచి చూసినప్పుడు అద్భుత ప్రకృతి సౌందర్యం ఆయనకు ఎంతో ఆనందం కలిగించింది. ప్రకృతి మాతను వర్ణిస్తూ గేయరచనకు ఆయనలో ప్రేరణ కలిగింది. వెంటనే 'వందేమాతరం' గేయం ఆయన కలం నుంచి జాలువారింది. 1882వ సం.లో ఆయన 'ఆనంద మఠం' అనే నవలను రచించారు. ఒకసన్యాసుల బృందం బ్రిటిష్ పాలకులకు వ్యతిరేకంగా రహస్యంగా తిరుగుబాటు జరపడం ఆ సుప్రసిద్ధ నవల ఇతివృత్తం. ఒక సందర్భంలో దేశభక్తులు 'వందేమాతరం' గేయాన్ని ఆలపించే విధంగా రచయిత కథను మలిచారు. వారణాశిలో 1906వ సం.లో జరిగిన భారతీయ జాతీయ కాంగ్రెస్ సమావేశంలో విశ్వకవి రవీంద్రనాథ టాగూర్ ఈ గేయాన్ని స్వరపరచి, స్వయంగా ఆలపించారు. అప్పటి నుంచి ప్రతి కాంగ్రెస్ సమావేశంలోనూ 'వందే మాతరం' గేయాన్ని ప్రార్థనాగీతంగా ఆలపించాలన్న నిర్ణయం జరిగింది. భారత రాజ్యాంగ శాసనం-టాగూర్ రచించిన జనగణమన గీతాన్ని జాతీయగీతంగానూ, 'వందే మాతరం' గేయాన్ని దానికి సమాన ప్రతిపత్తిగల జాతీయ గేయంగానూ ఆమోదించింది. 'వందేమాతరం' గేయాన్ని 1906సం. కాంగ్రెస్ సమావేశంలో ఆలపించడాన్ని పురస్కరించుకుని గత సెప్టెంబర్‌లో దేశవ్యాప్తంగా 'వందేమాతరం' గేయం నూరేళ్ళ పండుగ జరుపుకున్నాం.

బంకించంద్ర చటర్జీ

మీకు తెలుసా?

సాధారణ ప్రజల్లో దాదాపు 55 శాతం మంది ఎదుటివారు ఆవులించడం
చూసిన ఐదు నిమిషాల్లోపల తామూ ఆవులిస్తూ ఉంటారు. ఒకరు ఆవులిస్తున్నారని
చదివినా కొందరికి ఆవులింపులు రావడం కద్దు.

India's largest selling sweets and toffees.

నవంబర్ 2006

24

చందమామ