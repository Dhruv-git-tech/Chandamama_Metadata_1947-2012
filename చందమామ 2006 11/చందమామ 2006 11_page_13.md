వికులే మనకు ప్రమాద కారులు. వాళ్ళు కూడా అన్ని గుప్త మార్గాలూ తెలుసు,” అన్నాడొక కోయయువకుడు. అంతలో వాళ్ళకు ఎదురుగావున్న కొండరాళ్ళ మీద కొందరు సైనికులు కనిపించారు. వాళ్ళ వెంట ఇద్దరు ఆటవికులు కూడా వున్నారు.

“అందరూ చెట్లచాటుకు పదండి. సైని కులు మనకేసే వస్తున్నట్టున్నది,” అంటూ కోయయువకులు చప్పన వెనుదిరిగి, చెట్ల మాటుకు పరిగెత్తారు. కేశవుడూ, జయ మల్లూ, ముసలివాడూ కూడా వాళ్ళవెంట పరిగెత్తారు.

అందరూ చెట్లచాటున దాక్కుని, సైని కుల కేసి చూడసాగారు. జయమల్లు పెద్దగా నిట్టూరుస్తూ, “మేం కోయవేషాలు వేసు కున్నాం గదా, అలాంటప్పుడు సైనికులతో దాగుడుమూత లెందుకు? నిర్భయంగా

వాళ్ళు చూస్తూండగానే రాజ్యసరిహద్దులు దాటవచ్చునే!” అన్నాడు.

“సైనికులకు మీరు కోయవాళ్ళలా కని పించవచ్చునేమోగాని, వాళ్ళ వెంటవున్న ఆటవికులు మీ రెవరైందీ వెంటనే పసిగట్ట గలరు,” అన్నాడొక కోయయువకుడు.

జయమల్లు అతణ్ణి మరేదో అడగబోయేం తలో, వెనకవైపు నుంచి పెద్ద కలకలం విన బడింది. చప్పన అందరూ అటుకేసి తిరిగి చూశారు. దూరంగా చెట్లచాటు నుంచి తమ కేసే వస్తున్న సైనికులు కొందరు వాళ్ళకు కని పించారు.

“వాళ్ళింకా మనను చూడలేదు. మనం ఎటు పారిపోయేందుకూ అవకాశంవున్నట్టు లేదే!” అంటూ కేశవుడు విల్లంబులు చేతికి తీసుకున్నాడు. కోయయువకుడు అతణ్ణి వారిస్తూ, “అంతమందితో మనం యుద్ధం చెయ్యలేం. అదుగో, ఆ కనబడే గుహల్లో ఎక్కడైనా దాక్కుందాం,” అంటూ కొండకేసి బయలుదేరాడు.

అందరూ చెట్ల చాటున నక్కుతూ, ముందుకు కదిలారు. ఎదురుగా కొండ పాదంలో వాళ్ళకు చాలా గుహలు కనిపించినై. సైనికులు తమ కోసం ఆ గుహలు వెతకటం ప్రారంభిస్తే, తాము బోనులో చిక్కిన ఎలుకల్లా దొరికిపోతారు. ముసలివాడు ఈ అనుమానాన్ని కోయయువకులకు చెప్పాడు. వాళ్ళనూ ఇలాంటి అనుమానమే బాధిస్తున్నది. చెట్లచాటున దాక్కునే అవకాశంలేదు. తమను అన్ని వైపుల నుంచీ సైనికులు చుట్టు ముట్టుతున్నట్టున్నది. బహుశా, వాళ్ళు