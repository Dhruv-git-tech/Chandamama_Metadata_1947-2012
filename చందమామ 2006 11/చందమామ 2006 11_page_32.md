వాళ్ళ కుటుంబం వెళ్ళిన చోటు తెలియలేదు.
అదృష్టవశాత్తు నేను మొదటే ఎరిగి ఉన్న
వృద్ధుడు నాకు ఎదురయ్యాడు. సౌమ్య అంటే
ఆ వృద్ధుడికి ఎంతో ఇష్టం. అతడు నన్ను
గుర్తుపట్ట లేదు కాని, సౌమ్య వాళ్ళు పని
వెతుక్కుంటూ ఎక్కడికో వలస వెళ్ళిపోయా
రని చెప్పాడు. “నువ్వు సౌమ్య స్నేహితుడివా?
అయితే, ఒక పని చేసి పెడతావా?” అని
అడిగాడు వృద్ధుడు.

నా సమాధానం కోసం ఎదురు చూడకుం
డానే అతడు ఇంటి లోపలికి వెళ్ళి, ఏదో వెతికి
తీసుకుని, పెరట్లోకి వెళ్ళాడు. కొంత సేపటికి
బాగా నలిగిన కాగితం, బోగన్‌విల్లా మొక్కతో
తిరిగి వచ్చాడు. “వాడు ఈ మొక్కను నాటి
పెంచమని నాకు చెప్పాడు. అయితే, నేను
ముసలివాణ్ణి కదా? నీళ్ళు పోయడం మరిచి
పోయాను. మొక్క ఎండిపోయింది. ఇది
వాడి బిడ్డలాంటిది. దీనిని తీసుకు వెళ్ళు.
వాడొక ఉత్తరం కూడా పోస్ట్ చేయమని
ఇచ్చాడు. నువ్వు పోస్ట్ చేస్తావా?” అని అడి
గాడు.

నేను వెంటనే మాట్లాడలేక పోయాను.
గొంతు పిడచకట్టుకు పోయింది. మొక్కనూ,
ఉత్తరాన్నీ తీసుకున్నాను. ఆ ఉత్తరం నా
చిరునామాకే రాయబడి ఉంది. రాయడం
అలవాటు లేనివారు రాసి నట్టున్నాయి ఆ
అక్షరాలు:

ప్రియమైన మిత్రమా,

ఇది నా తొలి ఉత్తరం నీకు. ఒకవేళ
చివరిది కూడా కావచ్చు. ఎందుకంటే
మేము ఇక్కణ్ణించి బయలుదేరుతున్నాం.
మాకు పనులు ఎక్కడ దొరుకుతాయో

తెలియదు గనక, మా చిరునామా ఇవ్వలేక
పోతున్నాను. నువ్వు ఇచ్చిన బోగన్‌విల్లాను
కూడా తీసుకు వెళ్ళలేని పరిస్థితి. అది పెద్దద
యింది. నేనిచ్చిన మొక్క కూడా పెద్దదయి
ఉంటుందని అనుకుంటాను.

నీకు తీరిక ఉండదు గనక, ఉత్తరం రాయ
లేకపోయావనుకుంటున్నాను. మిగిలిన విష
యాలు తరవాత రాస్తాను.

నీ మిత్రుడు, సౌమ్య.

దిగువ వెలిసిపోయిన చిరునామా కనిపిం
చింది.

ఆ ఉత్తరాన్నీ, ఎండి పోయిన బోగన్‌విల్లా
మొక్కనూ తీసుకుని ఆ గ్రామం నుంచి
బయలుదేరాను.

మూడు వసంతాల తరవాత, మా కిటికీల
వెనక పూచిన బోగన్‌విల్లాను చూస్తూంటే,
సౌమ్య ఎక్కడో చిన్నగా నవ్వు
తూన్నట్టు అనిపించింది.

- సారవ్ దాస్ (14)
బాలాసూర్ జిల్లా స్కూల్
బాలాసూర్ (ఒరిస్సా)

చందమామ

33

నమున 2006