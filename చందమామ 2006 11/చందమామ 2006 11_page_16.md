అందరూ ఇలా ఆలోచిస్తూ, చడీచుప్పుడూ లేకుండా రాళ్ళచాటున నక్కుతూ వెళుతు న్నారు. ఇంతలో కేశవుడు కాపలా సైనికుడి వెనకవున్న బండరాయిని చేరి, దాని వెనక నుంచి, ఒక్క వూపులో పైకెగిరి, సైనికుడిమెడ కేసి కత్తివిసిరాడు. సైనికుడు కిక్కురుమన కుండా దుంగలా ముందుకు పడిపోయాడు.

కేశవుడు లేచి నిలబడ్డాడు. అక్కడికి సుమారు నూరుగజాల దూరంలో నదీ తీరం వున్నది. తీరాన నాలుగైదు దోనె పడవలు నీటిలో తేలియాడుతున్నవి. కేశవుడు చేయి ఊపగానే అందరూ బిలబిల మంటూ నదీ తీరానికి పరిగెత్తారు.

“అందరం కలిసి ఒకే దోనెలో వెళ్ళటం మంచిది. నదిలో కొన్నిచోట్ల సుడిగుండాలు వున్నవి. ఖాళీగా వున్న దోనెనొకదానిని ముందు

కుతోస్తూ, వెనగ్గా మనం వెళ్ళాలి. అంత ప్రమాదం జరిగేటట్టుగావుంటే, అందరం నదిలో దూకి ఈదక తప్పదు,” అన్నాడు కోయయువకుడు.

ఆ విధంగానే, అందరూ ఒక దోనెలో ఎక్కి కూచుని, మరొక దోనెను పెద్ద గడకర్రతో ముందుకుతోస్తూ, జలపాతం వైపుకు కది లారు. నదిలో చాలా సుడిగుండాలు వున్న మాట నిజం. అలాంటి ప్రదేశాల్లో ముందున్న దోనె చిక్కుకునే సమయానికి, దాన్ని పక్కకు నెడుతూ, తమ పడవ వాటిల్లో చిక్కుకోకుండా జాగ్రత్తుడుతూ, కొద్దిసేపటికల్లా జలపాతాన్ని సమీపించి, ఒక్క ఊపులో దాని వెనకవున్న సౌరంగ మార్గాన్ని చేరారు.

సౌరంగ మార్గంలో నదీజలం విపరీతమైన వేగంతో ప్రవహిస్తున్నది. జలపాతంలో నుంచి