# వార్తలలో బాలలు

## రాయల్టీ అందుకున్న విద్యార్థిని

న్యూఢిల్లీలోని ది నేషనల్ కౌన్సిల్ ఆఫ్ ఎడ్యుకేషనల్ రీసెర్చ్ అండ్ ట్రెయినింగ్ (ఎన్‌సిఇఆర్‌టి) సంస్థ యు.బి. మాయా అనే పదవ తరగతి విద్యార్థినికి మొట్టమొదటి సారిగా ‘రాయల్టీ’ చెల్లించింది. యు.బి. మాయా తండ్రిగారు ఒక ప్రధాన ఉపాధ్యాయుడు. ఆయన్ను ఒక ఊరి నుంచి మరో ఊరికి బదిలీచేసినప్పుడు తన తండ్రితో పాటు ప్రయాణం చేసిన మాయా మార్గమధ్యంలో చూసిన దృశ్యాలను, ఎదురైన అనుభవాలను ఒక వ్యాసంలో రాసింది. కేరళ నుంచి మలయాళంలో వెలువడే ‘యురేకా’ అనే ఒక పిల్లల పత్రిక ఈ ‘ప్రయాణ వ్యాసాన్ని’ ప్రచురించింది. ఎన్‌సిఇఆర్‌టి సంస్థ ఈ వ్యాసాన్ని ఒక పాఠ్య గ్రంథంలో పొందుపరచి యువ రచయిత్రికి రాయల్టీగా 3,000రూ.లు చెల్లించింది. మాయా ఆ వ్యాసాన్ని రాసేప్పుడు ఆరవ తరగతి చదువుతూ ఉండేది.

## గిన్నిస్ గుర్తింపు

నిశ్చల్ నారాయణన్ వయసు పదకొండేళ్ళు. అప్పుడే అతడు గిన్నిస్ బుక్ ఆఫ్ వరల్డ్ రికార్డ్స్‌లో స్థానం సంపాయించాడు. 15 మంది ప్రముఖుల సమక్షంలో అతనికి 225 వస్తు వులు చూపబడ్డాయి. మరుక్షణమే అతడు వాటికేసి తిరిగి చూడకుండా తను చూసిన వస్తువులను చూసిన క్రమంలోనే అప్పచెప్పాడు. 2005వ. సం.లో 200 వస్తువులను జ్ఞాపకం పెట్టుకుని అప్పగించి, అతని గురువు జయసింహ రావిరాల సృష్టించిన రికార్డును నిశ్చల్ అధిగమించాడు. హైదరాబాదులోని గీతాంజలి స్కూల్లో 6వ తరగతి చదువుతూన్న నిశ్చల్ ఆగస్టు 20వ తేదీ ఈ సరికొత్త రికార్డును సృష్టించాడు. గణిత సూత్రాలను సరళీకరించడానికి ‘ప్రైమరీ మేథ్ లాబ్‌ను సృష్టించడం, కళ్ళకు గంతలు కట్టుకుని చెస్ ఆడడంలో అందరికన్నా ముందుండడం ఈ విద్యార్థి మరికొన్ని నైపుణ్యాలు.

## న్యూట్రిన్ క్విజ్ - 2

1. ఖనిజాల గట్టితనాన్ని కొలవడానికి ఏ స్కేలును ఉపయోగిస్తారు?

ఎ. రిక్టర్ స్కేల్

బి. మో'స్ స్కేల్

సి. క్రోమోగ్రాఫ్

2. అండమాన్ దీవుల సముదాయంలో మొత్తం ఎన్ని దీవులున్నాయి?

ఎ. 50

బి. 205

సి. 200

డి. 85

(సమాధానాలు 63 పేజీలో)