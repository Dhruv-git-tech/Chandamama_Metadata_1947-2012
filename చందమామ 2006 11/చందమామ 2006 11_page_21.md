ఆ మరుక్షణం చిత్రవర్ణిక దేహం దివ్యకాంతితో మెరిసింది. దానితో, ఆమె తన గంధర్వ శక్తులు తిరిగి తనకు లభించాయని గ్రహించి, వసంత సేనుడికి ఆ సంగతి చెప్పి, “యువరాజా! నీ సాయం మరువరానిది,” అన్నది అమితానం దంతో.

అంతలో గంధర్వ రాజు శక్తితేజుడు హా త్తుగా అక్కడ ప్రత్యక్షమయ్యాడు. అతడు తన కుమార్తె స్వర్ణమంజరి ద్వారా, చిత్రవర్ణిక, వసంత సేనుల గురించి తెలుసుకుంటూనే వున్నాడు. స్వర్ణమంజరి అదృశ్యరూపంలో, చిత్రవర్ణిక భూలోకం చేరినప్పటి నుంచి వెంబ డిస్టూనే వున్నది.

చిత్రవర్ణిక, శక్తితేజుడితో వినయంగా, “ఈయన కీర్తిచంద్రిక రాజ్య యువరాజు వసంత సేనుడు. ఈయన నుంచి నేను చాలా సాయం పొందాను. మన గంధర్వలోకం చూపిస్తానని వాగ్దానంచేశాను. మన అతిథిగా తీసుకుపోదాం,” అన్నది.



అందుకు శక్తితేజుడు కోపంగా, “మానవు లకు మనలోకం నిషిద్ధం అన్న సంగతి మరి చావా?” అంటూ మాయమయ్యాడు.

“మా గంధర్వ రాజు చెప్పింది విన్నావు కదా! నేను కష్టాల పాలైనా ఫర్వాలేదని నువ్వు భావిస్తే, ఏదో విధంగా నిన్ను మా గంధర్వ లోకానికి తీసుకు పోతాను,” అన్నది చిత్ర వర్ణిక.

దానికి వసంత సేనుడు నిర్మోహమాటంగా, “ఇంకా మీ లోకం చూడాలని ఎందుకను కుంటాను! మనసు మార్చుకుని సాక్షాత్తు మీ గంధర్వ రాజే తిరిగి వచ్చి ఆహ్వానించినా, మీలోకానికి రాను,” అన్నాడు.