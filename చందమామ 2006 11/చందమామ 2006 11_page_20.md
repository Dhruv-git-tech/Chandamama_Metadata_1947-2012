“ఓ, భూలోకవాసీ! నువ్వు చాలా సూక్ష్మగ్రాహివి. నా పేరు చిత్రవర్ణిక; గంధర్వ కన్యను. మీలోకం చూడవచ్చి, నా శక్తులు పోగొట్టుకు న్నాను,” అన్నది చిత్రవర్ణిక.

అది విన్న ఆ యువకుడు, “నా పేరు వసంతసేనుడు; కీర్తి చంద్రిక రాజ్యం యువ రాజును. పట్టాభిషేకానికి ముందు దేశసంచారం చేస్తూ ఇటు వచ్చాను. భూలోకం లోని ముఖ్యమైన చూడదగిన స్థలాలు నీకు చూపిస్తాను. అందుకు ప్రతిగా నువ్వు మీ గంధర్వలోకం చూపించాలి. అక్కడి పరిపాలనా పద్ధతులూ అవీ చూసి, ఉత్తమమైన వాటిని, నా పరిపాలనలో అమలు చేస్తాను,” అన్నాడు.

“యువరాజా! నీ ఆలోచనమెచ్చదగింది. కాని, నేను తిరిగి గంధర్వలోకం చేరేందుకు అవసరమైన శక్తులు ముందు సంపాదించాలి,” అని, తాను గంధర్వలోకం నుంచి భూలోకానికి వచ్చే ముందు, అక్కడ జరిగి నదంతా వసంతసేనుడికి చెప్పి, “మా రాజు శక్తితేజుడు, నేను తిరిగి గంధర్వ శక్తులు పొందేందుకు, ఒకే ఒక మార్గం చెప్పాడు. అదేమంటే - పక్షం రోజుల్లో నేను భూలో కంలో అన్నిటి కన్న మహత్తరమైన పుణ్య స్థలాన్ని దర్శించాలి. అదేదో నువ్వు చెప్ప గలవా?” అని అడిగింది.

దానికి వసంతసేనుడు చిరునవ్వు నవ్వి, “ఆ పవిత్ర స్థలమేదో మాలోకంలోని పండితులు, మునులు ఎరిగినదే. అది, మహాశివుడూ, పార్వతీదేవీ విహరించే కైలాసగిరి. మనం దానికి దాపులలో వున్న మానస సరో

వరాన్ని చేరితే, అక్కడి నుంచి కైలాసగిరిని దర్శించవచ్చు,” అన్నాడు.

ఆ మెటనే చిత్రణ్ణిక ఉత్సాహంగా, “కాని, పక్షం రోజుల్లో మనం అక్కడికి చేరగలమా?” అన్నది.

“పక్షం రోజుల లోపలే మనం అక్కడికి వెళ్ళగలం. మార్గ మధ్యంలో నీకు, మా భూలోక విశేషాలు చూపిస్తాను,” అంటూ వసంతసేనుడు, చిత్రవర్ణికకు తాము ప్రయాణించే మార్గంలోవున్న సుందరదేవాలయాలు, ప్రజలు చేసుకునే వేడుకలు, రమణీయమైన ప్రకృతి దృశ్యాలు చూపిస్తూ, పదవ రోజుకల్లా చిత్రవర్ణికతో మాసస సరోవరం చేరాడు.

ఆ రోజు పౌర్ణమి. వెన్నెల వెలుగులో వెండి కొండలా మెరిసిపోతున్న కైలాసగిరిని చూసి ఇద్దరూ భక్తితో శిరస్సులు వంచి మొక్కారు.