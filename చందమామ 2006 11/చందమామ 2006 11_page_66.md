కారులో కలుపుకుని వెళితే....

తుచూ పెట్రోలు ధర పెరగడం వల్ల, రోజురోజుకూ పెట్రోలు ఖర్చు ఎక్కువవడం శేఖర్‌కు విచారం కలిగించింది. ఒకనాటి సాయంకాలం శేఖర్‌పదేళ్ళ కొడుకు అనిరుధ్, “నాన్నా, కొన్ని లెక్కలు ఇస్తావా వేస్తాను,” అంటూ తండ్రి వద్దకు వచ్చాడు.

“నాన్నను ఇబ్బంది పెట్టకు, నేను చెబుతాను ఇలా, రా,” అన్నది వాడి తల్లి విద్య. “రాము, రాజు, రఘు ముగ్గురూ స్నేహితులు. వాళ్ళు రోజూ తాము ఉంటూన్న వికాస్ నగర్ నుంచి ఎం.జి. రోడ్డులోని తమ ఆఫీసులకు కార్లలో వెళ్ళి వస్తూంటారు. పోను రాను దూరం 30 కి.మీ. కార్లు లీటర్‌కు 15 కి.మీ.

దూరం నడుస్తాయి. లీటర్ పెట్రోలు ధర 50 రూ.లు. వారానికి పెట్రోలు ఖర్చు ఎంతవుతుందో చెప్పగలవా?”

“వారానికి 1,800 రూపాయలు,” అన్నాడు అనిరుధ్. “అయితే, వాళ్ళందరూ ఒకే చోటికి వెళ్ళాలనుకున్నప్పుడు ఎందుకు ఒకే కారులో కలిసివెళ్ళరు?” అని అడిగాడు అనిరుధ్ ఆలోచిస్తూ.

“బావుంది! మరి, ఒకరు ఎం.జి. రోడ్డుకూ, మరొకరు జె.ఎన్. రోడ్డుకూ, ఇంకొకరు శాస్త్రి రోడ్డుకూ వెళ్ళవలసివస్తే?” అని అనుమానం వ్యక్తం చేశాడు శేఖర్.

“అయినా ఫరవాలేదు. అక్కడి నుంచి అత్యధిక దూరం శాస్త్రి రోడ్. అప్పుడుకూడా ఒకటిగా కలిసి ప్రయాణం చేయడంవల్ల బోలెడంత డబ్బు ఆదా చేయవచ్చు,” అన్నాడు అనిరుధ్.

“అవును, మీరెందుకు కలిసి వెళ్ళకూడదు శేఖర్? మీ ఆఫీసులు ఒకే చోట లేకపోయినప్పటికీ మోహన్నూ, రవినీ, మీరు పిక్ అప్ చేసుకుని వెళ్ళి, వాళ్ళను దారిలో దిగబెట్టవచ్చుకదా?” అన్నది విద్య.

మరుసటి రోజు నుంచే శేఖర్ అలా చేయడం ప్రారంభించాడు. అలా చేయడంవల్ల బోలెడు డబ్బు ఆదా చేయగలిగాడు. ఇలాంటి ‘కార్పూల్ ఏర్పాట్ల వల్ల, డబ్బు ఆదా చేయడంలో పాటు, ట్రాఫిక్ రద్దీని, వాతావరణ కాలుష్యాన్ని ఎంతగానో తగ్గించవచ్చు. పెట్రోలు వాడకం తగ్గడం వల్ల, పరోక్షంగా దేశానికి కూడా ఎంతో మేలు సమకూరుతుంది.