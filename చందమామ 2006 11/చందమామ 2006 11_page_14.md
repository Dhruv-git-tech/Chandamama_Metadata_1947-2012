గుహల్లో తమ కోసం వెతికేందుకు వస్తు
న్నారు. అదృష్టమల్లా, ఇంతవరకూ తాము
వాళ్ళ కంటబడకపోవటం!

హఠాత్తుగా ముందు నడుస్తున్న కోయ
యువకుడు ఆగిపోయాడు. అతడి మార్గానికి
ఎదురుగా వున్న ఒక రాతి చాటు నుంచి, ఒక
నక్క ఎగిరి దూరంగా దూకింది. ఆ వెంటనే
రెండు చిన్నపిల్లలు దాని కేసి పరిగెత్తినై.
కోయయువకుడు బాణం తీసి, తల్లి నక్కను
దూసుకుపోయేట్టు వదిలాడు. అది వెనక్కు
తిరిగిచూడకుండా, ఎదురుగా వున్న గుహల్లో
ఒకదాని కేసి దౌడుతీసింది.

“అదృష్టం కొందికీ మనకీ నక్క ఎదురైంది.
అది ప్రవేశించిన గుహచూశారు గదా? మనం
కూడా దాంట్లోకే వెళదాం,” అన్నాడు కోయ
యువకుడు.

“సైనికులు ఆ గుహలన్నీ గాలించేందుకే వస్తున్నారు. అందులో ఏమాత్రం సందేహం లేదు,” అన్నాడు జయమల్లు.

“వస్తే ఏం? మనం ఆ గుహలో వుండం
గదా! శత్రువు నుంచి పరిగిత్తే నక్క ఏదీ,
పారిపోయేందుకు మరోమార్గంలేని గుహలో
ప్రవేశించదు. పైగా, ఇది పిల్లలనక్క!”

అన్నాడు కోయయువకుడు.

కేశవుడూ, అతడి ముసలితండ్రీ, జయ
మల్లూ పొందిన ఆశ్చర్యం అంతా ఇంతా
కాదు. వాళ్ళు కోయయువకుల వెంట పరిగెత్తి
గుహలో ప్రవేశించారు. గుహఅంతా చిమ్మ
చీకటిగా వున్నది. ఎక్కడా వెలుగు లేదు.
కోయయువకుడి ఊహ తప్పని ఆ ముగ్గురూ
భావించారు.

“గుహలోనుంచి బయిటికి పోయేం
దుకు మరోమార్గం వున్నట్టులేదే?” అన్నాడు
జయమల్లు నిస్పృహగా. కోయయువకు
లిద్దరూ మెల్లిగా ఏమో మాట్లాడుకోసాగారు.
కేశవుడు, గుహలో నుంచి తల బయిటికి
పెట్టి అన్ని వైపులకూ కలయచూశాడు.
సైనికులూ, వాళ్ళకు దారిచూపుతున్న ఆట
వికులూ గుహల కేసే వస్తున్నారు.

కేశవుడు చప్పన వెనుదిరిగి ఏదో అనబో
యేంతలో, కోయయువకుడి చేతిలో కాగడా
గప్పన వెలిగింది. అతడు, జయమల్లు కేసి
తిరిగి, “నక్క ఇంకా ఈ గుహలోనేవున్నదని
మీ అనుమానమా?” అంటూ నవ్వి, “అది
వెళ్ళినమార్గానే మనం పోవలసివుంటుంది,”
అంటూ ముందుకు కదిలాడు. అందరూ
కలిసి గుహలో ఓ ఇరవై అడుగుల దూరం
నడిచే సరికి, హఠాత్తుగా పెద్దగాలి తాకి,