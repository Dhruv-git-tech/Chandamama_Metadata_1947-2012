మీనా చిత్రపూర్‌లో ఉంటోంది. ఆమె చాలా తెలివిగల అమ్మాయి. తల్లితండ్రులు ఆమె పట్ల ఎంతో ప్రేమ కనబరచేవారు. ఆ రోజు ఆమె చాలా సంతోషంగా ఉంది. అమెరికాలో చదువుకుంటూన్న అన్నయ్య, ఆమె పుట్టిన రోజు కోసం వస్తున్నాడు.

అన్నయ్యకు స్వాగతం పలకడానికి మీనా తల్లిదండ్రులతో కలిసి విమానాశ్రయానికి వెళ్ళింది. అన్నయ్యను చూడగానే మీనా ఆనందంతో ఉప్పొంగిపోయింది. ఇంటికి వస్తూ అన్నయ్య తన కాలేజీ గురించీ, విశ్వ విద్యాలయం గురించీ ఎన్నో ఆసక్తికరమైన విషయాలు చెబుతూ వచ్చాడు. అప్పటికే మీనా ఇంజినీరై, పైచదువుల కోసం అమెరికా వెళ్ళాలని నిర్ణయించింది. ఆమె ఆ రాత్రి తను

చదవబోయే కాలేజీ గురించి కలలుకంటూ నిద్రపోయింది.

మరునాడు ఆమె పుట్టిన రోజు. ఆమెకు ఎన్నో కానుకలు వచ్చాయి. అయితే, అన్నయ్య ఇచ్చిన అమెరికన్ డాల్ అన్నిటికన్నా చాలా అందంగా ఉంది. అందమైన ఆ బొమ్మకు బంగారు జుట్టు, పచ్చటి దుస్తులు ఉన్నాయి. పైకెత్తితే కళ్ళు తెరుస్తుంది. కిందికి దించితే కళ్ళు మూసుకుంటుంది. అది అన్నిటికన్నా చాలా భిన్నమైనది. ఎంతో బావున్నది. దాన్ని తన స్నేహితులకు చూపించాలని మీనా ఎంతో ఉత్సాహపడింది.

అందువల్ల ఆమె బొమ్మను తన స్కూలు బ్యాగ్‌లో దాచుకుని వెళ్ళింది. తరగతిలో ఉపాధ్యాయులు చెప్పే పాఠాల మీద మన సును నిలుపలేక పోయింది. సంచీలో నిదుర పోతూన్న బొమ్మ మీదే ఉంది ఆమె ధ్యాసంతా. మీనా పరధ్యానంతో ఏదో పగటి కలలుకంటున్నదని హిస్టరీ టీచర్ గమనించి, హెచ్చరించింది. ఉలిక్కి పడిన మీనా తన బొమ్మను ఒకసారి తాకి చూసుకున్నది. అప్పుడామె చేతికి ఏదో బటన్ తగలడం గమనించింది.

అప్పుడే గంట మోగడంతో, మరాఠీ టీచర్ తరగతిలోకి వచ్చింది. ఆమె భూకంపాలకు సంబంధించిన చిత్రాలు తీసుకు వచ్చి పిల్లలకు భూకంపాల గురించి బోధించసాగింది. అయితే, మీనా మనసంతా ఆ బొమ్మ మీదే