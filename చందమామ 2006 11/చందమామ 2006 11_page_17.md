వెళ్ళేప్పుడు పడవలో వున్న వాళ్ళందరూ పూర్తిగా తడిసిపోయారు. “ఈ సౌరంగం అంచులకు తగిలి దోనె ముక్కలు చెక్కలు కావటం తథ్యం,” అన్నాడు ముసలివాడు. అంతలో ముందున్న ఖాళీ దోనె, సౌరంగం అంచులకు గుద్దుకుని పెళపెళ మంటూ విచ్చిపోయింది. ఇంతలో కేశవుడూ వాళ్ళున్న దోనె, దానిని వేగంగా తాకి తల్లకిందులైంది. దోనెలో వున్న వాళ్ళందరూ నదీ ప్రవాహంలో పడిపోయారు. “జ్యేష్ఠా, కనిష్ఠా! మీరెలావున్నారు? మనకోయ అనుచరులు క్షేమమా!” అంటూ కేశవుడి ముసలితండ్రి పెద్దగా కేకపెట్టాడు. ఆ కేకకు జవాబుగా ఒకేసారి నాలుగు గొంతులు పెద్దగా పలికినై. “అయ్యా, నువ్వు ఈదగలవా? సహాయం కావాలా?” అంటూ కేశవుడు తన తండ్రికేసి రాబోయాడు.

“కనిష్ఠా! ఇక్కడ అయ్య ఎవరు?” అంటూ ముసలివాడు కస్సుమని, “శిష్యులూ, కోయ గడేజంగ్ అనుచరులూ! అంతా సౌరంగం అంచుననున్న గండశిలలకు తగల కుండా జాగ్రత్తగా ముందుకు పదండి. ఈ మౌనానందుడు గజ ఈతగాడు; ఏం భయం

లేదు,” అన్నాడు. నాలుగైడు నిమిషాలకాలం సౌరంగ జలంలో ఈదిన తరవాత హఠాత్తుగా అందరూ నీటి ఉరవడి వల్ల ముందుకు నెట్టబడ్డారు. “ఈ వైపునా మరో జలపాతం వున్నట్టున్నది. మనం....” అంటూ కేశవుడు కీచుమన్నాడు.

సౌరంగమార్గాన ప్రమీస్తున్న నీరు, ముప్పై నలభై అడుగుల ఎత్తు నుంచి కింద వున్న నదిలోకి హోరుమనే శబ్దంతో పడుతున్నది. కేశవుడూ, అతడి అనుచరులూ అంత ఎత్తు నుంచి దభీ దభీమంటూ నదిలోకి పడి పోయారు.

ఒక క్షణకాలం అందరికీ ప్రాణాలు కడ బట్టినంత పనయింది. ఆ వెంటనే తెప్పరిల్లి ఒకరినొకరు పేరుపేరునా పిలుచుకుని, అందరూ సురక్షితంగా వున్నట్టు తెలుసుకుని నది ఆవలి తీరానికి ఈదసాగారు.

బాగా అలిసిపోయి, ప్రాణాలు సామ్మసిల్లి వున్న ఆ అయిదుగురూ, తీరాన్ని సమీపి స్తూనే, దాని అంచున కత్తి కరార్లు పట్టుకుని తమ కేసే చూస్తున్న కొందరు ఆటవికుల్ని చూశారు.

-(ఇంకావుంది)