సత్వడు ఆ శబ్దం విన్నాడు. “ఎవరో గొప్ప అతిథి వచ్చి వుండాలి. స్వాగతమిద్దాం,” అను కుంటూ అతడు లేచి, రాజు నిలబడ్డచోటికి పోబొయ్యాడు.

లేడి యొక్క వేగానికి రాజు ఆశ్చర్య పోయాడు. విల్లమ్ములు తీసుకొని, లేడికి ఎక్కు పెట్టాడు. అప్పుడు లేడి మృదుమధుర మైన కంఠస్వరంతో ఇలా అన్నది: “రాజా! ఆగు, తొందరపడకు, నా ఉనికిని గురించి నీకు చెప్పినవారెవరు?”

రాజు చెవులకు ఈ మాటలు అమృత తుల్యంగా వినబడినై. ఆయనకు తెలియ కుండానే విల్లమ్ములు కిందపడినై.

నిదానమైన మధుర స్వరంతో బోధిస త్వుడు, “రాజా! నా ఉనికిని నీకు తెలిపిన దెవరు?” అని మళ్ళీ ప్రశ్నించాడు.

రాజు నారాయుడిని వేలు ఎత్తి ఆనవాలు చూపించాడు.

అప్పుడు బోధిసత్వుడు ఇలా ధర్మం చెప్పాడు : “లోకంలో మానవుణ్ణి మించిన కృతఘ్నుడు లేడని శాస్త్రాలు చెప్పిన మాట నిజం. జంతుభాష తెలుసుకోవచ్చు, పక్షిభాష తెలుసుకోవచ్చు.

కాని మనిషి మాట అర్థం చేసుకోవడం బ్రహ్మతరం కాదు,” అంటూ తను నారాయుడిని రక్షించి పరిచర్యలు చేసి, అతని వద్ద నుంచి వాగ్దానం తీసుకుని సాగ నంపిన వృత్తాంతమంతా రాజుకు వివరించాడు.

రాజు ఉగ్రుడై, “ఇదాసమాచారం! ఇటు వంటి కృతఘ్నుడు, మహాపాపి లోకానికి పీడ. ఒక్క బాణంతో వీణ్ణి హతమారుస్తాను,” అని బాణం తీశాడు.

బోధిసత్వుడు ఆయనను వారించి, “రాజా! చంపవద్దు. ప్రాణం తీస్తే ఏముంది? బ్రతికి వుంటే ఏనాటికైనా వాడికే బుద్ధి వచ్చి బాగుపడ తాడు. నీ వాగ్దానం ప్రకారం వాడికీయవలసిన బహుమతులు కూడా ఇచ్చివెయ్యి. ఇదే న్యాయం,” అని హితబోధ చేశాడు. రాజు అలాగే చేశాడు.

బోధిసత్వుడిలోని ఔదార్యమూ, క్షమా మొదలైన మహత్తర గుణాలన్నీ అప్పుడు బోధపడినై రాజుకు. బోధిసత్వుడు మహాను భావుడని గుర్తించి, ఆయనను తన రాజ్యం నడిపించే సారథిగా ఎంచుకొన్నాడు.