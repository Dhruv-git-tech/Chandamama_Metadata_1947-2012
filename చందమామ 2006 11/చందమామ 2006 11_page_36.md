అందమైన చిలుకలను ఒక పంజరంలో బంధించి అమ్మడానికి తీసుకు వెళ్ళడం చూశాడు. అవి చాలా అరుదైన జాతి చిలుక లనీ, సంతలో వాటికి మంచి ధర పలకగల దనీ ఆ మనిషి చెప్పాడు. పంజరం లోపల అవస్థపడుతూన్న ఆ పక్షులకు చూస్తూంటే, ఆదిత్య మనసు విలవిలలాడింది. వాటికి స్వేచ్ఛ కలిగించాలనుకున్నాడు. తన దగ్గర వున్న నగలను ఇచ్చి, పక్షులను కొనాలనుకు న్నాడు. అందుకు ఆ మనిషి సంతోషంగా ఒప్పుకున్నాడు. ఆదిత్య పంజరం తలుపు తెరిచి పక్షులను వదిలిపెట్టాడు. పక్షులు స్వేచ్ఛగా ఎగిరి వెళ్ళడం చూసి అతని మనసు ఆనందంతో ఉప్పాంగిపోయింది.

పక్షులకు స్వేచ్ఛ కలిగించినందుకు ఆనం దించినప్పటికీ, తండ్రి చెప్పిపంపిన పని చేయ లేకపోయాను కదా అని ఆదిత్య బాధపడ్డాడు. వట్టి చేతులతో ఇంటికి వెళ్ళకూడదనుకు న్నాడు. పట్నంలో ఏదైనా ఒకపని చూసుకుని, కొంత కాలం డబ్బు కూడబెట్టి, తండ్రి చెప్పిన విత్తనాలను తీసుకుని వెళ్ళాలని నిర్ణయించాడు. అతనికి ఒక ధనిక వర్తకుడి వద్ద మంచి ఉద్యోగం లభించింది. రెండేళ్ళపాటు కష్టపడి పనిచేసి అనుకున్న మొత్తాన్ని కూడ బెట్టుకుని ఇంటికి తిరిగి వెళ్ళాడు.

ఆ సమయంలో అతని తండ్రి తన స్నేహితుడు రామ్‌తో మాట్లాడుతున్నాడు. తన కొడుకును చూడగానే ఆప్యాయంగా కొగిలించుకుని, “నీ ఉదాత్త చర్యతో మమ్మల్ని గర్వపడేలా చేశావు. నగలు పోయాయని బాధపడకు. మనం మొక్కలు కొనవలసిన అవసరం కూడా లేదు. నువ్వు వెళ్ళిన కొన్ని రోజుల తరవాత అందమైన చిలుకలు గుంపుగా వచ్చి

మన పొలంలో ఫలవృక్షాల విత్తనాలను తెచ్చి పడేశాయి. ఇప్పుడు మనపొలంలో ఫలవృక్షాలు పెరుగుతున్నాయి,” అన్నాడు.

“ఆహా! అద్భుతం. చిలుకలు నేను చేసిన ఉపకారానికి ప్రత్యుపకారం చేశాయన్న మాట,” అన్నాడు ఆదిత్య.

“మరో విషయం శ్యామ్, ఆదిత్య చేసిన ఉదాత్తచర్యను గురించి వినగానే, నా కూతురు అతని పట్ల అభిమానం పెంచుకున్నది. పెళ్ళాడాలనుకుంటున్నది. మీకూ, మీ అబ్బాయికీ అంగీకారమయితే మాకూ ఇష్టమే,” అన్నాడు రామ్. “నీ కూతురును మా ఇంటి కోడలుగా చేసుకోవడం మాకూ సంతోషమే. ఏమంటావు ఆదిత్యా?” అంటూ కొడుకుకేసి చూశాడు శ్యామ్ నవ్వుతూ. ఆదిత్య అంగీకారసూచకంగా తల ఊపాడు.

- సురభి శ్రీవాత్సవ్ (14) నంద్ వికాస్ విద్యాలయ్ గోరఖపూర్ (ఉ.ప్ర)