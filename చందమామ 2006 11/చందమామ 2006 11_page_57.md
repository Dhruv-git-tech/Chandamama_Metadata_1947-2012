రోజూ వస్తూ పోతూ నన్ను చూడటంలేదూ?
ఈ దొంగపీనుగకి బుద్ధి చెప్పండి,” అన్నాడు
కోపంగా.

ఊరి వాళ్ళంతా జనార్దనాన్ని కింద నుంచి
పైదాకా తేరిపార చూసి, “ఎవడవిరా నువ్వు?
చూస్తే దొంగవిలా ఉన్నావు. ఈ ఇల్లు ఈ గడ్డ
పాయనదే! మేం రోజూ ఇతన్నే చూస్తున్నాం.
మేం ఇప్పటిదాకా నిన్ను చూసిన పాపాన
పోలేదు. మర్యాదగా నీ దారిన నువ్వుపో,
లేకపోతే ఎముకలు విరిగేలా తంతాం!” అని
జనార్దనాన్ని దబాయించారు.

జనార్దనం నిర్ఘాంత పోయాడు. ఊరి
వారంతా తన మీద అసూయతో, తన ఆస్తి
కాజేయాలనే దురుద్దేశంతో ఈ నాటకం
ఆడుతున్నారని వాడు గ్రహించాడు. వాడు
రెండు సార్లు గట్టిగా తల విదిలించి, వెర్రి
చూపులు చూస్తూ, “మీరు నా కళ్ళు తెరిపిం
చారు. ఇన్నాళ్ళూ ఈ ఇల్లు నాదనుకున్నాను.
అయితే, నేను పెట్టెలో పెట్టి దాచిన బంగారం
కూడా నాదికాద?’’ అని అమాయకంగా
వాళ్ళను అడిగాడు.

వాళ్ళు జనార్దనం మతి కోల్పోయాడని
రూఢిపరుచుకుని, “నీది కాదు. ఆ బంగారం
అంతా మాది. అది ఎక్కడ దాచావో త్వరగా
చెప్పు!” అంటూ ఆత్రుతగా వాణ్ణి అడిగారు.

జనార్దనం దూరంగా వున్న ఎత్తయిన
ఇసుకదిబ్బను చూపించి, “పెట్టెడు బంగారం
ఆ ఇసుకదిబ్బలోనే ఉంది,” అన్నాడు.

అంతా ఎవరికి వారే కాలిసత్తువ కొద్దీ ఆ
వైపుకు పరిగెత్తారు. ఆ బంగారం ఎవరికి వారే
తమ సొంతం చేసుకోవాలని ఆత్రం. గడ్డం
మనిషితో సహా అందరూ ఆ వైపుకు పరిగెత్తి
పోగానే, జనార్దనం తేలిగ్గా నిట్టూర్చి, సరు
గుడు చెట్టు మొదట్లో పాతిపెట్టిన బంగారం
ఉన్న పెట్టెను తీసుకుని, అప్పటికప్పుడు
నాటు పడవలో బయలుదేరి ఆ దుష్టులకు
దూరంగా వెళ్ళిపోయాడు.

మంచి చోటు అని తండ్రి అనటంలో
అసలు అర్థం మంచి మనుషులున్న చోటని
జనార్దనం తెలుసుకుని, తమ సొంత ఊరు
వెళ్ళిపోయి, తనని ఆదరించే వారి మధ్య
ఆనందప్రదం అయిన జీవితం గడిపాడు.

నవంబర్ 2006

చందమామ