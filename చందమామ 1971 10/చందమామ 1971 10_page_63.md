ఆ మాత్రం గ్రహించలేరా? అతను వజీరు గారి స్నేహితుడు. ఆయనను మనందరి కన్నా ఎక్కువ దూరం సాగనంపి, మిమ్మల్ని తొలగించి తనను పురపాలకుడుగా నియమించేటట్టు ఖలీఫాతో చెప్పుమన్నాడట! జఫర్ సరే నన్నాడట! ఆతను దెబ్బ తీసి లోపల మీరే ముందు దెబ్బ తీయటం మంచిది,” అన్నారు.

“అదీ నిజమే!” అని పురపాలకుడు వెంటనే అత్తఫ్ అంటి మీదికి కొందరు గూండాలను తోలాడు.

వాళ్ళు కత్తులూ, కర్రలూ తీసుకునిపోయి, ఏపాపమూ ఎరగని అత్తఫ్ మీద పడి, నెత్తురు కారేటట్టు అతన్ని కొట్టి, అతని

ఇల్లు కొల్లిగొట్టి, అతన్ని నగరపాలకుడి వద్దకు ఈడ్చుకు వచ్చారు.

“ఏమిటి నేను చేసిన నేరం?” అని అత్తఫ్ అడిగితే, అతని శత్రువులు, “నగర పాలకుడికే ద్రోహం తలపెట్టితే అల్లా చూస్తూ ఊరుకుంటాడా?” అన్నారు.

పురపాలకుడు అత్తఫ్ తల నరకమని ఉత్తరు విచ్చాడు. అత్తఫ్ ఒంటి మీద ఉన్న బట్టలో నుంచి ఒక పీలిక చించి, దానితో అతని కళ్ళకు గంత కట్టారు. తిరా అతని తల తెగబోయే సమయానికి నగరం లోని ఆమీర్లలో ఒకడు అడ్డపడి నగరపాల కుడితో, “ఎందుకు తౌందరపడి అతన్ని శిక్షిస్తారు? అతని పైన ఆరోపణలు చేసిన వారు అబద్దా లాడారేమో! అదీగాక, వజీర్ జఫర్ అతని మిత్రుడైనప్పుడు ఇవాళ అతని తలకు పట్టిన గతే రేపు మీ తలకు పట్టడా?” అన్నాడు.

నగరపాలకుడికి నిద్రమత్తు వదిలి నట్టయింది. ఆయన అత్తఫ్‌కు విధించిన మరణదండనను రద్దు చేసి, అతన్ని ఖైదులో పెట్టించాడు. అత్తఫ్ తాను నిర్దోషినని ఎంతగా మొరపెట్టినా అది అరణ్యరోదన అయింది.

ఖైదులో పడిన అత్తఫ్ ఒకనాటి రాత్రి నిద్రలేచి చూసేసరికి అతని కొట్టు తలుపు సరిగా మూసి లేదు. ఆ సాయంత్రం అతనికి