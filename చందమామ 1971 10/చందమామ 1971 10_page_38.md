అనేకవేల సంవత్సరాల క్రితం ఒక దూర దేశంలో ఒక చక్రవర్తి ఉండేవాడు. ఆయన వద్ద ఒక ప్రసిద్ధుడైన మంత్రవేత్త పురో హితుడుగా ఉండేవాడు. ఆ మంత్రవేత్త భార్య మంచి అందగత్తె.

ఒకనాడు చక్రవర్తి తన సామంతులతో సహా సూర్యదేవాలయానికి వెళ్ళి. తిరిగి వస్తూ దారిలో ఉన్న తన మంత్రవేత్త ఇంటికి వెళ్ళాడు. చక్రవర్తి వెంట ఉన్న వారిలో ఆయనకు పరమ అప్పుడైన సామంతుడు ఒకడున్నాడు. ఆ సామంతుడి కన్ను పురోహితుడి భార్య పైన పడింది. ఆమె అందం చూసి అతనికి అపారమైన మోహం పుట్టుకువచ్చింది.

ఆ కారణంగా ఆ సామంతుడు తన సేవకుడి ద్వారా పురోహితుడి భార్యకు ఒక లేఖ పంపాడు. పురోహితుడు రాజసభలో ఉన్న సమయంలో ఆ సేవకుడు ఆ లేఖను

పట్టుకుపోయి పురోహితుడి భార్యకు ఇచ్చాడు.

పురోహితుడి భార్య ఆ లేఖ చూసి అగ్రహించి, "నేను నీతి గలదాన్ని అనీ, పర పురుషులను సహించననీ మీ యజమానితో చెప్పు," అన్నది.

సేవకుడు సామంతుడికి పురోహితుడి భార్య అన్న మాటలు చెప్పాడు. అతను ఒక రోజు ఆగి చూశాడు. పురోహితుడితో అతని భార్య తన ప్రేమ లేఖ గురించి చెప్పినట్టులేదు. అందుచేత అతనికి ఆశరెట్టింపు అయింది. అతను పురోహితుడి భార్య వద్దకు మరొకసారి తన సేవకుణ్ణి పంపాడు.

ఆ సేవకుడు పురోహితుడి భార్యతో, "మా ఏలిక మీ కోసం చాలా పెద్ద విరహం అనుభవిస్తున్నారు. ఆయన చాలా సమర్థడు. తలుచుకుంటే ఏమైనా చెయ్యి