డాక్టరు వెళ్ళిపోగానే పద్మ రవితో అన్నది:
“నాయనా నా కోసం ఎందుకింత ఖర్చు చేస్తాపు? మన ఆదాయం విషయం నీకు తెలుసు గదా!” రవి వ్యాకుల హృదయుడై అన్నాడు: “అమ్మా! నీ ప్రాణాల కంటే డబ్బు విలువ ఎక్కువ కాదు గదా!”

పద్మ తిరిగి ఆరోగ్యవంతురాలైంది. యింటిల్లపాది సంతోషించారు. కానీ బడ్జెట్ లోటు మరీ పెరిగిపోయింది. ఆ లోటును భర్తీ చేయాలనే సంకల్పంతో రవి పార్ట్ టైమ్ ఉద్యోగం వెతక నారంభించాడు. అతడు ఎన్నో అఫీసుల చుట్టూ తిరిగాడు. కానీ ఎక్కడా ఉద్యోగం దొరికింది కాదు. చివరకు అతను లక్ష్మీదాను అనే ఒక కాంట్రాక్టరు దగ్గర కెళ్ళాడు. మొదట అతడు రవికి ఉద్యోగం యిచ్చేందుకు

తిరస్కరించాడు. కానీ, రవి శంకరనాథ్ కుమారుడని తెలియగానే మరుసటి రోజు తనను కలుసుకోవలసిందిగా చెప్పి పంపాడు.

లక్ష్మీదాను అంతటితో ఆగలేదు, శంకర నాథ్ అఫీసుకు వెళ్ళి యిలా అన్నాడు: “పాపం, మీ రేదో కష్టాల్లో ఉన్నట్లుంది. ఈ డబ్బు మీ వద్ద ఉంచండి,” అంటూ నోట్లకట్టలు అతని చేతికి ఇవ్వజూపాడు.

అసలు విషయం అర్ధం కాగానే శంకర నాథ్ నోట్లకట్టలను లక్ష్మీదాను ముఖంపై వినురుతూ, రౌద్రస్వరంతో అన్నాడు: “లక్ష్మీదాస్! లంచం యిచ్చి నువు నన్ను కొనలేవు సుమా! మళ్ళీ యిలాంటి పార పాటు చేశావా, నిన్ను పోలీసులకు అప్ప గిస్తాను. జాగ్రత్త!”