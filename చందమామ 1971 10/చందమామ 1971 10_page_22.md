అడుగు!” అన్నాడు ఖడ్గవర్మ నవ్వుతూ జీవదత్తుణ్ణి చూపించి.

జీవదత్తుడు కూడా ఆ మాటలకు నవ్వి, “ఇక మనం బయలుదేరుదాం. ఆ చవట వెధవలు పారిపొయింది పడమటి దిక్కు కేసి గనక, మనం నిశ్చింతగా ఉత్తర దిక్కు కేసి పొవచ్చు. మనం చేరవలసిన పర్వతాలు ఆ దిక్కునే వున్నవి కదా!” అన్నాడు.

తరవాత ఖడ్గ జీవదత్తులు చెట్టుతొర్ర నుంచి కిందికి దిగారు. గండ్రగొడ్డలి యువ కుడు కూడా వాళ్ళ వెంట దిగబోయాడు కాని, జీవదత్తుడు అతణ్ణి వారించి, “ఇక ఏ నాడూ పనికట్టుకుని యీ చెట్టు చుట్టూ పహరా తిరక్కు. రహస్యం బయటపడి పొయిందంటే, మీ బావగారి మిట్టకోట మీదికి ఏ రాజో దాడిచేయవచ్చు. అదంతా మీ బావగారికి లేనిపొని శ్రమకూ, అనవసర రక్త పాతానికి కారణం అవుతుంది!” అన్నాడు.

“సలహా బాగానే వుంది, మరి నాకు కాల శ్రేపం జరిగేదెట్లా?” అన్నాడు యువకుడు.

“కాలశేపం కావలసివస్తే, నువ్వు మరో గుట్టకోట కట్టుకుని, నచ్చిన పిల్ల నెవర్మయినా పెళ్ళాడి, హాయిగా కాలశ్రేపం చెయ్యి. మేం వింధ్యపర్వతాల నుంచి తిరిగి పద్మపురం వెళ్ళేప్పుడు నిన్ను కలుసు కుంటాం. ప్రస్తుతానికి శెలవు!” అన్నాడు జీవదత్తుడు.

ఖడ్గ జీవదత్తులు అక్కణ్ణించి బయలు దేరి అరణ్యమార్గాల వెంట ప్రయాణిస్తూ, సూర్యాస్తమయానికి యింకా ఒక గంట కాలం వున్నదనగా, ఒక నీటివాగును చేరారు. ఇద్దరూ ఆ వాగులోని స్వచ్ఛమైన నీరు తాగి, కాళ్ళు చేతులూ కడుక్కుని, ఒక చెట్టు కింద కొద్ది సేపు విశ్రాంతి తీసుకుని, సూర్యాస్తమయం లోపల ఎదురుగా వున్నచిన్న కొండ ప్రాంతాన్ని చేరాలన్న నిశ్చయంతో, వాగు దాటి ముందుకు నడిచారు.

ఖడ్గ జీవదత్తులు వాగు దగ్గిరకు వచ్చినప్పటి నుంచి, వాళ్ళు చేసే ప్రతిపనినీ, అవతల వున్న చెట్ల మీది నుంచి ఇద్దరు సైనికులు జాగ్రత్తగా గమనిస్తున్నారు. వాళ్లు