శాస్త్రగారి కోడళ్ళు

పూర్వం భోజరాజు ఆస్థానంలో సోమశాస్త్రానే పండితుడు ఉండేవాడు. ఆయనకు ముగ్గురు కుమారులు. శాస్త్రిగారు తన కుమారులకు మంచి తెలివి తేటలూ, మాటకారితనమూ, సద్గుణాలూ గల కన్యలను తెచ్చిపెళ్ళి చేశాడు. వాళ్ళు అత్త మామలను సేవిస్తూ, భర్తలను పూజిస్తూ, అక్కడెల్లెళ్ళ కన్న అన్యోన్యంగా ఉంటూ, తమలోతాము చతురంగా మాటాడుకునేవారు.

భోజరాజుకు మారువేషంలో సాయం కాలంవేళ నగరంలో తిరిగే అలవాటు ఉండేది. ఒక రోజు చికటి పడేవేళ అయన సోమశాస్త్రిగారి ఇంటి ప్రాంతానికి వచ్చేసరికి, శాస్త్రిగారి కోడళ్ళు డాబా మీద కూర్చుని మాట్లాడుకుంటూ ఉండటం వినిపించింది. రాజు వారి సంభాషణ అలకించాడు.

ఆ సాయంకాలం శాస్త్రిగారి కోడళ్ళు పనులన్నీ ముగించి, చల్లగాలికి డాబా మీద చేరేసరికి, దూరంగా ఎవరో మద్దెల బహుచక్కగా వాయిస్తూ ఉండటం వాళ్ళకు వినిపించింది.

ఆ వాయింపు కొంతసేపు విన్నాక పెద్ద కోడలు, “చచ్చినది ఎంత కమ్మగా ఉన్నదో!” అన్నది.

“ఆంతే కాదు, వేళావిశేషం కూడా కలిసివచ్చింది లేవే, అక్కయ్యా,” అన్నది రెండో కోడలు.

“వేళావిశేషానికి తగినట్టు హస్తవాసి కూడా మహమంచిది,” అన్నది మూడో కోడలు.

రాజుకు ఈ మాటలు ఆశ్చర్యాన్ని కలిగించాయి. అయన రాజభవనానికి తిరిగి వెళ్ళి, మంత్రిని వలిపించి, ఆయనకు శాస్త్రిగారి కోడళ్ళ సంభాషణ చెప్పి, “ఈ మాటలకు అర్ధం ఏమై ఉంటుంది?” అని అడిగాడు.