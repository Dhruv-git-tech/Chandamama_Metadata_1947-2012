నీకు మంచి తిండి తినాలని ఉంటే పెద్ద వజీరు జఫర్ గారింటికి వెళ్ళు. ఆయనకు డమాస్కెస్ లో ఎపరో అత్తఫ్ అనేవాడు గొప్పగా ఆతిథ్యం ఇచ్చాడట. అందుకని జఫర్ గారు అడ్డమైనవారికి తిండి పెడుతున్నాడు. ఆయన పొద్దున్నే లేస్తూనే అత్తఫ్ పేరు తలుచుకుంటాడట. ఆ పేరు తలుచు కోకుండా రాత్రి నిద్రపోడుట," అన్నాడు.

"అల్లా, నీ మహిమ మళ్ళీ చూపించావా!" అనుకున్నాడు అత్తఫ్.

అతను కాగితాల దుకాణానికి వెళ్లి ఒక తెల్లకాగితం ముష్టి ఎత్తి, కలం అరువు తీను కుని, ఆ కాగితం మీద ఇలా రాశాడు:

"మీ తమ్ముడు అత్తఫ్ వ్రాయునది: ప్రపంచాధిపతి కూడా విర్రవీగరాదు, ఎందుకంటే అతను ఒక్క పూటలో బూడిదలో పార్లవచ్చు. ఇప్పుడు చూస్తే మీరు నన్ను గుర్తించలేరు. దారిద్ర్యమూ, దైన్యమూ, ఆకలీ, దప్పీ, దీర్గ ప్రయాణమూ నన్ను శవప్రాయుణ్ణి చేసినవి. నేను మీ కోసం పచ్చాను. మీకు స్వస్తి కలుగుగాక!"

ఇలా ఉత్తరం రాసి అత్తఫ్, జఫర్ గారి ఇంటికి దారి విచారిస్తూ వచ్చి, బయటి వాకిలికి కొంత దూరంగా నిలబడ్డాడు. ద్వారా పాలకులు అతని కేసి షౌనంగా చూశారు. అతను వారి కేసి చూశాడు. ఇలా నిలబడటానికి సిగ్గువేసి అతను వెళ్ళిపొదా మను కుంటూండగా ఒక కొజ్జావాడు, సడుముకు వెడల్పయిన బంగారు పట్కా తగిలించు కుని అతని పక్కగా వెళ్ళాడు.

అత్తఫ్ సాహసించి అ కొజ్జావాడి చెయ్యి పట్టుకుని, "అయ్యా, ఈ ఉత్తరం ఇంటి యజమాని కిచ్చి. వారి తమ్ముడు అత్తఫ్ బయట ఉన్నట్టు చెబుతారా?" అని వేడు కున్నాడు.

కొజ్జావాడు మండిపడుతూ, "దౌంగ వెధవా, వజీరుగారి తమ్ముణ్ణి అంటావురా?" అంటూ బంగారుకట్టు గల చేతిక ర్రతో అత్తఫ్ను ముఖం మీద కొట్టాడు. ఆ దెబ్బకు అత్తఫ్ కింద పడిపోయాడు. అతని ముఖం నుంచి రక్తం కారసాగింది.

—(ముగింపు వచ్చే సంచికలో)