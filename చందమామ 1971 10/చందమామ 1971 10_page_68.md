ముదిరింది. అక్కడి మఠాధిపతి సోమగిరి వద్ద ఉన్న డబ్బంతా స్వాధీనపరుచుకుని, మనుషులను పెట్టి సోమగిరికి పరిచర్యలు జరిపించాడు.

సోమగిరి రోగం అంత కంతకూ ముదిరింది. అతను ఎంతోకాలం బతకడని తేలి పోయింది.

మఠాధిపతి ఒక రాత్రి తన సన్నిహితులతో, "ఈ సన్యాసి ఇంకొక్క రోజుకన్న బతకడని తోస్తుంది. తెల్లవారగానే ఇతన్ని రాజభవనందగ్గిర ఉన్న మఠానికి పంపేదాం. లేకపొతే మనకు చాలా ఖర్చు ఉంటుంది," అన్నాడు.

కాని సోమగిరి మఠంవాళ్లను మోసగించి, అ రాత్రే ప్రాణాలు విడిచాడు.

మఠాధిపతికి గుండె గుఫేలుమన్నది. ఏ మఠంలో సన్యాసి నిర్యాణం చెందితే, ఆ మఠమే ఉత్తరక్రియల ఖర్చులు భరించాలి. ఈ ఖర్చు తప్పించుకునేటందుకు మఠాధిపతి అ రాత్రంతా బాగా ఆలోచించి ఒక యుక్తిపన్నాడు.

ఆయన తన ప్రధాన శిఘ్యలను వెంట బెట్టుకుని చంద్రసేన మహారాజును చూడ బోయి, "మహారాజా, నిన్నరాత్రి త్రిజగద్గురు సోమగిరిస్వామివారు మా కందరికీ తత్యోప దేశంచేసి, యోగాసనం వేసుకుని, స్వచ్చంద మరఱం పొంది, పరమపదానికి వేంచేశారు. వారు అనేక మఠాలు సందర్శించి, మన మఠాన్ని తమ నిర్యాణానికి తగిసదిగా ఎన్నుకున్నారట. ఈ విధంగా వారి పాద స్పర్శచేత పావనమైన మన మఠానికి తమరు ప్రత్యేకత ఇచ్చి, వారి పేర ధారాళంగా ఉత్సవాలూ, వేదపాఠశాలలూ, తత్వగోష్ఠులూ ఏర్పాటు చెయ్యటం సము చితంగా ఉంటుంది," అని చాలాసేపు ఉపన్యాసం చేశాడు.

మఠాధిపతి ఎత్తుపారింది. రాజు అంతు లేని ధనం మఠాధిపతికి మంజూరు చేసి, సోమగిరిస్వామివారి పేర పాఠశాలలూ, భజనమందిరాలూ, ఏటా ఉత్సవాలూ మొదలైనవి ఏర్పాటు చేశాడు. సోమగిరి చచ్చి దేవుడంత కీర్తి సంపాదించుకున్నాడు.