మంత్రి అంతా విని, " ఆ అమ్మాయిలు చక్కగా వండిన మాంసం తిని, దాన్ని గురించి మాట్లాడు కుంటున్నారు. మహా రాజా!" అన్నాడు.

శాస్త్రిగారి కోడళ్ళు మాంసం తినటమే గాక దాన్నిగురించి కూడా చెప్పుకుంటారా? నిజం తేల్చుకోవాలని రాజు మర్చాడు ఆ ముగ్గురినీ తన భవనానికి పిలిపించి, మంత్రి చేత వారిని అడిగించాడు.

మంత్రి ఆ అమ్మాయిలను, "నిన్న సాయంకాలం మీరు మీ ఇంటి డాబామీద కూర్చుని ఇలా ఇలా మాట్లాడుకున్నారు. ఆ మాటలకు అర్థమేమిటో రాజుగారు తెలుసుకో గోరుతున్నారు. చెబుతారా?" అని అడిగాడు.

తోడికోడళ్ళు ఆశ్చర్యంగా ఒకరి మొహాలు ఒకరు చూసుకోవటం గమనించి, మంత్రి తన ఊహ సరిఅయినదేనని సంతోషించాడు.

ఇంతలో పెద్ద కోడలు మిగిలిన వాళ్ళతో, "దానిలాగా ఉన్నాడేమిటి?" అన్నది.

వెంటనే రెండో కోడలు, "మరి అవి ఏవీ?" అన్నది.

మూడో కోడలు, "అవి ఉన్నవాటికి ఉంటాయి, లేనివాటికి ఉండవు!" అన్నది.

ఈసారి రాజూ, మంత్రి ఒకరి మొహాలు ఒకరు చూసుకున్నారు.

అప్పుడు రాజు పెద్ద కోడలితో, "అమ్మా, మీరు మాట్లాడేధోరణి మాకు బొల్తిగా అయోమయంగా ఉన్నది. నిన్న మీరు మీ డాబామీద కూర్చుని అడుకున్న మాటలు