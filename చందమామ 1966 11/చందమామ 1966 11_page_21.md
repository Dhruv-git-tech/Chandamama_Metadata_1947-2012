గాని, మహారాష్ట్రీదేశం ఐక్యతను కోల్పోయింది. దీనికి కారణం జాగీర్డారీ విధానం తిరిగి అమలులోకి రావటం. అక్కడక్కడా అర్ధస్వతంత్ర మహారాష్ట్ర రాజ్యాలు వెలిశాయి; కేంద్రప్రభుత్వం క్రమంగా దుర్భలమై, చివరకు భగ్నమైపోయింది. పైకి వచ్చిన అర్ధస్వతంత్ర రాజ్యాలలో మొదటిది బిరారు; దానికి రాజా రఘూజీ భోంస్లే. అదేవిధంగా బరోదాలో గాయక్వార్లు అధిపతులయారు. బాజీరావు కింద పని చేసి కీర్తి సంపాదించిన రనోజీసింధియా మాల్వాలో ఒక ప్రాంతానికి అధిపతి అయాడు. మాల్వాలో మరొక ప్రాంతానికి అధిపతి అయిన మల్లార్ రావు హోయిల్కర్ కూడా బాజీరావు కింద దశతతో పనిచేసిన సేనానాయకుడే.

బాజీరావు అనంతరం అతని పెద్దకోడుకు రెండప బాలాజీ పేష్వా అయాడు. (అతనినే నానాసాహెబ్ అనీ, బాలాజీ బాజీ

రావనీ కూడా పిలిచేవారు.) అతను పేష్వా కావటానికి మరాఠానాయకు లనేకులు వ్యతిరేకించారు. కారణమేమంటే, అతను పద్దెనిమిదేళ్ళ బాలుడు; భోగలాలనుడు; తండ్రికి గల సామర్థ్యం అతనిలో లేదు. అయినా అతను బొత్తిగా అసమర్థుడు కౌడు. సేనలను అయత్తం చెయ్యటంలోనూ, యుద్ధతంత్రంలోనూ అతను తన తండ్రిని అనుకరించాడు.

1749లో షాహూ చనిపోతూ రాజ్యాధికారాన్ని పేష్వాలకు దత్తంచేసేశాడు. శివాజీ వంశానికి తారాబాయి మనమడు వారసుడు గానూ, పంశవర్ణకుడుగానూ ప్రకటించబడ్డాడు. అయితే తారాబాయి ఈ ఏర్పాటును వ్యతిరేకించి, పేష్వాతో యుద్ధం చేసి, బాలు డైన రాజును పట్టి, నిర్పంధంలో ఉంచింది. అయితే యుద్ధంలో పేష్వాకే విజయం లభించింది. అదిమొదలు మహారాష్ట్ర సమాఖ్యకు పేష్వాయే నాయకుడయాడు.