రక్తించవలసిన వాళ్ళు ధూమక సోమకులు.
ఏం, ధూమక సోమకుల్లారా! ఆ కార్యం
మీరు నిర్వహించగలరా ?” అని అడిగాడు.

“ ఈ రాజు, మంత్రి ప్రాణాలు కాపాడ
గలమేమో గాని, వాళ్ళ రాజ్యం మాత్రం
తిరిగి వాళ్ళకు యిప్పించలేం,” అన్నాడు
ధూమకుడు.

“ రాజు లేని రాజ్యం అంటూ ఎక్కడా
వుండదు. నీ కేమైనా మతి పోయిందా,
ధూమకా ?” అన్నాడు గంగాధరుడు కనురు
తూన్నట్టు.

“మహామంత్రి! నాకు రాజ్యం అవసరం
లేదు. ఇప్పుడే నా కుమార్తెను వెతుక్కుంటూ

ఆరణ్యాలు పట్టి పోతాను,” అన్నాడు
ఉగ్రసేనుడు.

“ రాజుతోనే గదా మంత్రి బతుకు !”
అన్నాడు కదంబమంత్రి.

“ రాజ్యమే లేనప్పడు, యింక కోశా
గారం ఎక్కడిది! నేనూ మీతోపాటే
వస్తాను,” అన్నాడు కోశాధికారి.

“మీలో ఒక్కరిని కూడా ఆ వచ్చే జనం
ప్రాణాలతో యిక్కణ్ణించి పోనివ్వరు,”
అంటూ సోమకుడు రంకె వేశాడు.

“ ఇక్కడ ఆజ్ఞాపించే వాణ్ణి నేను.
అనవసర ప్రసంగా లెవరూ చేయకూడదు,”
అంటూ గంగాధరుడు కల్ళెరచేసి, “ ఉగ్ర
సేన మహారాజు, అతడి పరివారమూ
కుంతలదేశ రాజుకు శరణాగతులు. వాళ్ళ
ప్రాణాలు కాపాడవలసిన బాధ్యత నాది.
ధూమకా! సోమకా! మీ రిద్దరూ యిప్పుడే
బయలుదేరి పోయి, ప్రజల్ని కదంబ
నగరం కేసి తిరుగుముఖం పట్టించాలి.
వాళ్ళు మొండిగా ముందు కొచ్చారో రక్త
పాతం జరుగుతుంది,” అని చెప్పి, తన
సైనికులను యుద్ధసన్నద్దులు కావలసిందిగా
ఆజ్ఞాపించాడు.

ధూమక సోమకులకు, కుంతలదేశమంత్రి
ఆజ్ఞ ఆశ్చర్యాన్నీ, కోపాన్నీ కూడా తెప్పిం