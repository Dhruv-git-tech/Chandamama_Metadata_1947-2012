# నిశ్చయదత్తుడి కథ

ఉజ్జయినీ నగరంలో నిశ్చయదత్తు డనే వైశ్యయువకు డుండేవాడు. అతను జూదంలో ఆరితేరినవాడు; జూదంలో డబ్బు గలిచి, బ్రాహ్మణులకూ, బీదసాదలకూ, అనాధులకూ దానాలు చేసేవాడు. అతను రోజూ సిప్రానదికి వెళ్ళి, అందులో స్నానం చేసి, మహాకాలుడి ఆలయానికి వెళ్ళి పూజ చేసి, ఆ పక్కనే ఉన్న శ్మశానంలోకి వెళ్ళి, ఒంటికంతకూ గంధపు పూత పూసుకుని, ఆక్కడ వున్న రాతి స్తంభానికి ఇంత గంధం పట్టించి, దానికి తన వీపు రుద్దుకునేవాడు.

ఒకనాడు ఎవరో శిల్పి ఆ శ్మశానం మీదుగా పోతూ, ఆ రాతి స్తంభం మీద కొంత భాగం నునుపెక్కి ఉండటం చూసి, ఆ భాగాన గౌరీ విగ్రహాన్ని చెక్కి తన దారిన తాను వెళ్ళాడు. తరవాత కాస్సేపటికి ఒక విద్యాధరి మహాకాలుణ్ణి అరాధించ టానికి ఆక్కడికి వచ్చి, స్తంభం మీద చెక్కి

ఉన్న గౌరీ విగ్రహాన్ని చూసి, అందులో గౌరీ ఉంటుందనుకుని, తాను కూడా ఆదృశ్యంగా ఆ స్తంభంలో ప్రవేశించి విక్రాంతి తీసుకోసాగింది.

ఇంతలో నిశ్చయదత్తుడు తన దినచర్య అంతా పూర్తి చేసుకుని, వీపుకు గంధం పట్టించుకోవటానికి స్తంభం దగ్గిరికి వచ్చి, తాను రోజూ గంధం అంటించే చోట గౌరీ. బొమ్మ చెక్కి ఉండటం చూసి చాలా ఆశ్చర్యపడి, ఆ స్తంభానికి మరొక పక్కన గంధం పట్టించి, దానికి తన వీపు వేసి రుద్దుకోసాగాడు.

స్తంభంలో విక్రాంతి తీసుకుంటున్న విద్యాధరి ఇది చూసి, "ఇంత అందమైన యువకుడు! ఇతని వీపుకు గంధం పూసి వాళ్ళు కూడా లేరా, పాపం?" అనుకుని, తన చెయ్యి స్తంభంలో నుంచి బయటికి చాచి, అతని వీపున గంధం రాయ నారం