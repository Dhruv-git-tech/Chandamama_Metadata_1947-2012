చంద్రవర్మకూడా సుబాహుడితోపాటు తను నదిలో దూకిన తరవాత, జరిగిన సంఘటనలన్నీ అతడికి వివరంగా చెప్పాడు. ఆంతా చెప్పినతరవాత చంద్రవర్మ తను ప్రస్తుతం బయలుదేరిన పనినిగురించి చెప్పుతూ, కంచుకోట పేరు తేగానే, సుబాహుడు నివ్వెరపొయాడు.

“మహారాజా! మనకు కష్టకాలం పోయి, అదృష్టకాలం సమీపిస్తున్నది. అసలు సంగతి సేనాని ధీరమల్లుడు పట్టణంలో లేడు. ఈ సంగతి మరెపరికీ తెలియకుండా రహస్యంగా వుంచాము. సర్పకేతుడు సైన్యాన్ని వెంటబెట్టుకుని కంచుకోట ప్రాంతానికి వెళుతున్నట్టు మాకు తెలిసింది. అతడి బలాబలా లేమిటో తెలుసుకుని, సాధ్యమైతే అతణ్ణి మార్గమధ్యంలో నాశనం చేసేందుకు సేనాని ధీరమల్లుడు రహస్యంగా కొంత సైన్యాన్ని వెంటపెట్టుకుని రెండు రోజులక్రితం నగరాన్నుంచి బయలుదేరి పోయాడు,” అన్నాడు సుబాహుడు.

సర్పకేతుడి పేరు వింటూనే చంద్రవర్మ ఉద్రేకంతో పూగిపోయాడు. అది గ్రహించిన సుబాహుడు, “మహారాజా! ఈనాడు సర్పకేతుడు మన వీరపురానికే గాక, మొత్తం మాహిష్మతీరాజ్యానికే చక్రవర్తి. యశోవర్ధన

చక్రవర్తి మరణించాడు. ఆయన పెద్దకుమారుడు తపోవర్ధనుడు విరాగియై అడ్డులు పట్టి పోయాడు. తను సహాయం చేస్తానని నమ్మించి, గుణవర్ధనుడితో తన అవసరం తీరిపోగానే, సర్పకేతుడు అతణ్ణి చంపి, మాహిష్మతీ రాజ్యానికి పట్టాభిషేకం చేసుకున్నాడు,” అన్నాడు.

“ఇంత రాజ్యం వుండి ఆ దుష్టుడికి యింకా ధనదాహం తీర లేదన్న మాట. కంచుకోటలో వున్న సంపదలకోసం బయలు దేరాడు!” అన్నాడు చంద్రవర్మ కటువుగా.

“సర్పకేతుడి ఈ జైతయాత్రకు ఒక్క ధనదాహమే కాక, రాజ్యకాంకీ కూడా