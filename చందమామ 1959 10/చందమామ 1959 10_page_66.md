వారికి బియ్యపు రొట్టె పెట్టాలి. మొదటి
ఆటలో అనురద్దుడు ఓడిపోయాడు. వాడు
తన తల్లికి కబురుచేసి బియ్యపు రొట్టె
తెప్పించి గెలిచిన ఇద్దరికీ పెట్టాడు. మళ్లీ
ఆడారు, మళ్లీ అనురద్దుడు ఓడిపోయాడు.
ఈవిధంగా అతను మూడుసార్లు ఓడి తల్లి
వద్దనుంచి మూడు రొట్టెలూ తెప్పించాడు.
తన కొడుకు నాలుగోసారికూడా ఆటలో ఓడి
రొట్టెకోసం కబురు చేసినప్పుడు, తల్లి “ఇక
లేదు,” అని చెప్పమని నౌకరుతో చెప్పి, ఆ
మాట వాడికి అర్థం కాగలందులకు ఒక
ఖాళీగిన్నె ఇచ్చి పంపింది.

ఈ గిన్నెలోకి ఎలా వచ్చిందో ఒక రొట్టె వచ్చింది. దాన్ని అందులో ఎవరు పెట్టారో మనకు తెలియదు. నౌకరు ఆ గిన్నెను అనురుద్దుడికి స్తూ, “ఇక లేదు,” అని చెప్పాడు. అనురుద్దుడు గిన్నె మూత తీసి అందులో ఒక కొత్తరకం రొట్టె ఉండటం గమనించాడు. ప్రపంచజ్ఞానం లేనివాడు కావటంచేత ఆ రొట్టె పేరు “ఇక లేదు” కాబోలు అనుకున్నాడు. తింటే ఆ రొట్టె బియ్యపు రొట్టెలకన్న ఎంతో రుచిగా ఉన్నది.

అనురద్దుడు తల్లివద్దకు పోయి, “‘ఇక
లేదు’ రొట్టెలు నాకిదిపరకెన్నడూ పెట్టావు
కావేమమ్మా!” అని మారాంచేశాడు. తల్లి

ఆశ్చర్యపడి జరిగిన విషయం తెలుసుకుని
నిర్ఘాంతపోయింది. అనురుద్దుడికి ప్రపంచ
జ్ఞానం లేకపోవటానికి ఇది ఒక ఉదాహరణ.
అతను ఇలాగే పెరిగి పెద్దవాడయాడు.

అనురద్దుడితోబాటు అతని అనుచరులు
కూడా దాదాపు ఈవిధంగానే పెరిగినట్టు
కనిపిస్తుంది. అతను పది హేనేళ్ల వాడై
ఉండగా అతనూ, భద్రుడూ, కంబిలుడూ
చర్చలో పడ్డారు : బియ్యం ఎందులోనుంచి
వస్తుంది ?

“గిన్నెలోనుంచి వస్తుంది,” అన్నాడు
కింబిలుడు; వాడి ఉద్దేశం బియ్యాన్ని కడిగే
గిన్నె అని.