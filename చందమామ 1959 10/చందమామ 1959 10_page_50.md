యుద్ధరంగంనుంచి పారిపోయిన తిరుగు బాటుదార్ల జాడలు దారిలో కనిపించినవారి ద్వారా తెలుసుకుంటూ, ఒకనాడు చీకటి పడి మందహాసుడు తన భట్టులతోసహా ఒక గ్రామం చేరి, ఆక్కడి సత్రంలో ఆ రాత్రికి బస ఏర్పాటు చేసుకున్నాడు. ఇంతలో ఆ సత్రంలో చేరిన మనుమల సంభాషణను బట్టి ఆ గ్రామం చివర ఒక పాడుపడిన ఇంట్లో ఎవడో తిరుగుబాటుదారు ఉంటున్నట్టు తెలిసింది.

వెంటనే మందహాసుడు తన భట్టులను దివిటీలతోసహా తన వెంట రమ్మని ఆజ్ఞా పించి ఆ పాడుబడిన ఇంటిని వెతు

క్కుంటూ బయలుదేరాడు. ఇల్లు సులువు గానే దొరికింది. మందహాసుడు ఇంటి తలుపు తట్టి, “ఎవరు లోపల?” అని బిగ్గరగా కేక పెట్టాడు.

ఒక ఆడమనిషి తలుపు తెరిచింది. లోపల ఎక్కడో ఒక్క దీపం మినుకు మినుకు మంటున్నది. దివిటీలు పట్టుకున్న భట్టులు దూరంగా ఉండటంచేత ఆ తలుపు తెరిచిన మనిషి నీలాలక అని మందహాసుడు పోల్చుకోలేదు. ఆమె అవతారం కూడా వికృతంగా ఉన్నది.

“ఎవరు మీరు? ఏంకావాలి?” అన్న దామె మందహాసుడితో.