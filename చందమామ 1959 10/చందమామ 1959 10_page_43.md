పోయాడు! ఈ దొంగ మనిషి కాదనీ, ఏదో భూతమనీకూడా ప్రజలు అనుకునేవారు. అందుచేత పట్టుపడ్డాడనగానే ప్రజలు దొంగను చూడవచ్చారు.

మంటలు దగ్గిరికి వస్తున్నాయి. పల్లె వాడు తనకు ఆయువు చెల్లిపోయిందనే అనుకున్నాడు. ఇంతలో వాడికి నీలం కుళాయి జ్ఞాపకం వచ్చింది. వాడు న్యాయాధికారికేసి తిరిగి, “బాబూ, ఒక్కతుదికోరిక. నా నీలంకుళాయి నా నెత్తిన పెట్టించండి. అది అంటే నాకెంతో ప్రాణం! దాన్నికూడా నాతోపాటు కాలి బూడిద కాని వ్వండి!” అన్నాడు.

ఈ కోరిక న్యాయాధికారికి సబబుగానే కనిపించింది. ఆయన ఆజ్ఞాపించినమీదట ఒక భటుడు చితి ఎక్కివెళ్లి నీలంకుళాయిని పల్లెవాడి నెత్తిన పెట్టాడు. పల్లెవాడు వెంటనే, “బదిరికొండలు! బదిరికొండలు!” అంటూ అదృశ్యమైనాడు. వాడితోబాటు

వాణ్ణి కట్టిన దూలమూ, కట్టుతాళ్లూకూడా మాయమయాయి. ఈ గజదొంగ మనిషి కాదని ప్రజలు రూఢిచేసుకున్నారు.

పల్లెవాడు బదిరికొండలు చేరుకున్నాడు. తన కట్లు విప్పటానికి ఎవరైనా దొరుకుతా రేమో అని తల ఎత్తి చూస్తే ఎదురుగా వస్తూ ఒక మనిషి కనిపించాడు.

“బాబ్బాబు! నీకు పుణ్యం ఉంటుంది, ఈ కట్లు కాస్త విప్పు!” అన్నాడు వాడు ఆ మనిషితో.

“నువు ఈ చేటుగాని చేట ఈ దూలాని కెట్టా కట్టుబడ్డావూ? ఇదేదో మంచి దేవదారు దూలంలాగుందే!” అన్నాడు ఆ మనిషి కట్లు విప్పుతూ.

“అవునవును. నాకు తెప్పకొయ్య కావలిసి దీన్ని తెచ్చుకున్నాలే. కాశ్మీరు మహారాజు గారు స్వయంగా దీన్ని నాకు బహుమతి చేశారు!” అంటూ పల్లెవాడు ఆ దూలాన్ని భుజానికెత్తుకుని ఇంటిదారి పట్టాడు.