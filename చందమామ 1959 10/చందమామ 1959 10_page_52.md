మంచంలో అసహాయస్థితిలో ఉన్న ధృత వర్మను చేతుల్లో ఎత్తి బయటికి తెచ్చాడు; తన గుర్రంమీద పడుకోబెట్టి తాను పక్కన నడుస్తూ ఉత్తరంగా బయలుదేరాడు. నీలా లక తన కొడుకు నెత్తుకుని వెంట నడిచింది.

తెల్లవారేసరికి వారు సరిహద్దు దాటారు. సరిహద్దు ఆవతల ఒక కాపుల ఇంట్లో ధృత వర్మా, అతని భార్యా పుత్రులూ కొద్ది రోజులు ఉండటానికి ఏర్పాటు చేసి మంద హానుడు తన గుర్రంమీద కైలాసవతి నగ రానికి తిరిగి వచ్చాడు. అతను నేరుగా సేనాని వద్దకువెళ్లి, “రాజద్రోహిని కాపాడిన వాడికి శిక్ష ఏమిటి?” అని అడిగాడు.

“శిరచ్ఛేదం!” అన్నాడు సేనాని.

“అయితే నాకు శిరచ్ఛేదం చేయించండి. రాజుగారి పైన తిరుగుబాటు చేసిన ధృతపర్మను నేను కాపాడి, సరిహద్దు దాటించి ఇప్పుడే వస్తున్నాను!” అన్నాడు.

సేనాని ఆశ్చర్యంతో, “చేసిందేదో చేశావు! ఆ సంగతి ఒకరికి చెప్పటం దేనికి? నిన్ను ఎవరు అడగబోయారూ?” అన్నాడు.

మందహానుడు తృప్తిచెందక రాజుగారి వద్దకు వెళ్లి, “మహారాజా, నేను రాజద్రోహి అయిన ధృతపర్మను కాపాడాను. నాకు తగిన శిక్ష విధించండి,” అన్నాడు.

రాజుగారు మండిపడి తన మంత్రితో, “ఈ దుర్మార్గుడి తల తీయించండి!” అన్నాడు. సేనాని అడ్డుపడి, “మహారాజా, తొందరపడకండి. మన సామంతులలో ఎంతోమంది యుద్ధానికి రాకుండా ఏవో సాకులు చెప్పి తప్పించుకున్నారు. ఇతను తిరుగుబాటుదార్లతో వీరోచితంగా పోరాడాడు. యుద్ధం ముగిసినాక ఇరవైమందికి పైగా రాజద్రోహులను పట్టుకున్నాడు. ఒక్కణ్ణి కాపాడినంతమాత్రంచేత రాజద్రోహిగా ఎంచి మరణదండన విధించటం భావ్యం కాదు. తాను చేసిన తప్పు తానే బయట పెట్టుకోవటంలో ఇతని రాజభక్తి మరింత