## అసలు కీలకం

ఒక ధనికుడైన కాపుకు ఒక కూతురుండేది. అ పిల్లకు గొప్ప సంబంధం దొరికింది. పెళ్లి ముహూర్తం నిశ్చయించి భారీ ఎత్తుస పెళ్లి ప్రయత్నాలు సాగించారు.

కాపువద్ద ఉన్న ఎడ్లకు మామూలుకంటె పని జాస్తి అయింది. వాటికి బొత్తిగా తిండీ, విశ్రాంతి లేకుండాపోయాయి. ఒకనాడు అవి తమలో తాము ఇలా అనుకున్నాయి:

“చూశావా, యజమాని కూతురు పెళ్లిగదా అని అందరికీ ఉత్సాహంగా ఉంది. మనమే ఒళ్లు విరుచుకుని చస్తున్నాం. మనకన్న ఆ గెర్రెలూ, మేకలూ ఎంతో నయం! వాటికి ఈమధ్య ఏమి తిండి పెట్టినా పెడుతున్నారు. మన తిండి సంగతి చూసేవారే లేరు.”

ఈ మాటలను విన్న ఇంటికుక్క ఎద్దులతో, “పిచ్చిమొహాల్లారా! గెర్రెలనూ, మేకలనూ పెళ్లివిందుకు కోసుకుతించారు. అందుకే వాటిని మేపుతున్నారు. వాటిని చూసి మీరెందుకు అనూయవడతారు?” అన్నది.