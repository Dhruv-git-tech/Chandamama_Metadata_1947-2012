ఇంకొకసారి కలుసుకుందాంలే!” అన్నాడు భీష్ముడు.

ధర్మరాజు భీష్ముడికి నమస్కారం చేసి
ఆయనవద్ద సెలవు తీసుకుని, తమ్ములతో
సహా ద్రోణుడివద్దకు వెళ్లి ఆయనకు నమస్కా
రించి, “ఆచార్యా, గురువైన నీ అనుమతి
లేకుండా యుద్దం ప్రారంభించటం దోష
మవుతుంది. కనుక నాకు అనుమతి
ఇయ్యి!” అని కోరాడు.

ద్రోణుడు కూడా భీష్ముడిలాగే ధర్మరాజును యుద్ధంచెయ్యమనీ, విజయం పాందమనీ ఆశీర్వదించి, “యుద్ధసహాయం తప్ప ఇంకేది కోరినా చేస్తాను,” అన్నాడు.

ధర్మరాజు విజయమయేలాగు ఆశీర్వదించ
మని కోరాడు. ద్రోణుడు అలాగే ఆశీర్వ
దించాడు. తరవాత ధర్మరాజు ద్రోణుడితో,
“మిమ్మల్ని ఓడించే ఉపాయం ఏదైనా
ఉంటే చెప్పండి!” అన్నాడు.

“నేను అస్త్రశస్త్రాలు ధరించి ఉండగా
నన్నెవడూ ఓడించలేడు. నన్ను చంపా
లంటే వాటిని నేను విసర్జించినప్పుడే
చంపాలి. యుద్దం చేసే సమయంలో నాకు
దుర్వార్త ఏదైనా తెలిస్తే నేను వెంటనే
అస్త్రశస్త్రాలను విడిచిపెడతాను. అంతేగాని
మరొక పరిస్థితిలో నేను యుద్దం మానను,”
అన్నాడు ద్రోణుడు.