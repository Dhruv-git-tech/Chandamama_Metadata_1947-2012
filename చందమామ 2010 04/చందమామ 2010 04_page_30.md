ఘనా జానపదకథ

సారీడు - గొల్లభామ

ఘుాలోని ఒయాంకోపన్ దేవుడు ఎల్లప్పుడూ చాలా సంతోషంగా ఉండేవాడు. ప్రపంచంలోకెల్లా అతి పెద్ద చిలగడదుంపల పాలాలకు అతడు అధినాథుడు. తన పాలంలో సమృద్ధిగా పండే చిలగడదుంపల పంటను చూడటానికి ప్రజలు తండోపతండాలుగా వచ్చేవారు.

పంట కోతల కాలం సమీపిస్తోంది. ప్రపంచంలోని ప్రతిఒక్కరినీ ఉద్దేశించి ఒయాంకోపన్ తన పంట గురించి ప్రకటన చేశాడు. ఆ వార్త విని అందరూ సంతోషంతో ఉప్పొంగిపోయారు. ప్రజలు, జంతువులు సైతం ఈ వార్త గురించి ముచ్చటించుకుని పంట చూసే తరుణంకోసం వేచి ఉండసాగారు.

అయితే, ఒకే ఒక్క ప్రాణికి ఈ విశేషమైన పంట గురించి సంతోషం లేకపోయింది. అది మరెవరో కాదు. సాలెపురుగు అనాన్సీ! అది తన ఇంటిలో కూర్చుని విస్తారమైన పాలంకేసి చూస్తూ ఉంది.

“నాకు మాత్రమే ఈ దుంపలన్ని దక్కేటట్ల యితే ఎంత బావుండు! నా కుటుంబం, నేను జీవిత కాలం పొడవునా దుంపలను తిని బతికేవారం కదా!” అను కుంటూ విచారించింది అనాన్సీ.

మెరుపువేగంతో అది ఒక ఆలోచనకు వచ్చింది. “అవును నేను దుంపలను దొంగిలిస్తాను, పంట కోతకు రావడానికి ఇంకా నెలరోజుల సమయం ఉంది కదా!”

సాయంత్రం పూట ఎవరూ

లేనిది చూసి అనాన్సీ ప్రతిరోజూ కొన్ని దుంపలను తెంపి ఇంటిలోకి చేర్చడం మొదలెట్టింది. ఇంట్లో దుంపల మోపులు పెరిగేకొద్దీ పాలంలో పంట తగ్గనారంభించింది. తన విలువైన పాలంలో ఏం జరుగుతోందో ఒయాంకోపన్ గమనించలేదు. ప్రతిరోజూ అనాన్సీ దుంపలను మోసుకుని ఇంట్లో ఉంచుతోంది.

ఒకరోజు, ఒయాంకోపన్ పంటకోతలకు ముందే తన పాలాన్ని చూసిరావాలని అనుకున్నాడు. పాలంవద్దకు వచ్చిన అతడు దిగ్గ్భాంతితో చూస్తూండిపోయాడు. ఎవరో వందలాది దుంపలను తన పాలంలోంచి తస్కరించారు. దాదాపు సగం పాలం బీడు పోయింది.

ఒయాంకోపన్ ఆగ్రహంతో కంపించిపోయాడు. తన రాజ్యంలోని అన్ని ప్రాణులను, ప్రజలను పిలిపించి దుంపలు ఎవరు తీసుకుపోయారో చెప్పమని నిగ్గదీసి అడిగాడు. అయితే వారందరూ ముక్తకంఠంతో తమకేమీ తెలియదని చెప్పారు.