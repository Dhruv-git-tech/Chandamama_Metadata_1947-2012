వంటి పాపపు పనులు చెయ్యటం లేదు, పూర్వం చేసిన దుష్ట చర్యలు నన్ను ఇప్పుడు బాధిస్తున్నాయి, పశ్చాత్తాపం కలిగింది. కాని, ఈ పాపం నన్ను మెటాడుతుంది అనేభయంతో వణికిపోతున్నాను. మీరు ఏమన్నా తరుణో పాయం చెప్తారని ఆశపడి వచ్చాను” అని మునికి సాష్టాంగ పడ్డాడు.

చరితార్ధుడు అతని మాటలు ఓపికగా విని, ఈ రాక్షసుడిని అరణ్యం నుంచి వెళ్ళ గొట్టి, మళ్ళీ మనుషులు అక్కడ సంచరించేట్టుగా చెయ్యటానికి ఇదే మంచి అవ కాశం అని తనలో అనుకుని, చిరునవ్వుతో “భీకరుడా! పశ్చాత్తాపాన్ని మించిన తరు ణోపాయం లేదు. కాని అడిగావు గాబట్టి చెబుతున్నాను.

హిమాలయ పర్వతాలలో ఉన్న ఓ హిమ సరస్సులో ఒక దివ్య స్వర్ణపుష్పం పూస్తుంది. ఈ స్వర్ణ పుష్పం పరమేశ్వరుడికి ఎంతగానో ప్రీతిపాత్రం. నువ్వు కనుక ఆ స్వర్ణ పుష్పాన్ని సంపాయించి శంకరుడికి పూజ చెయ్యగలి గితే నీకు ముక్తి కలిగే అవకాశం ఉన్నది. ఇంకో విషయం, ఆ పుష్పం పాతిక సంవత్సరాలకు ఒక్కసారి మాత్రమే పూస్తుంది” అని చెప్పాడు.

ఈ విషయం విన్న భీకరుడు, సంతోషంతో చేతులు జోడించి, “మునీశ్వరా! మీరు చెప్పిన విషయం భేషుగా ఉన్నది. కాని, ఆ పుష్పం ఏ సరస్సులో ఉన్నది కనిపెట్టడం ఎలా, హిమాలయాలలో సరస్సులు అనేకం అని, పైగా మంచుతో కప్పబడి ఉంటాయని విన్నాను” అని తన సందేహం వెలిబుచ్చాడు.

“భీకరుడా! పుష్పం అన్నాక పరిమళం ఉండదా, పైగా ఇది దివ్య పుష్పం! కాబట్టి ఆ పరిమళం కొన్ని యోజనాల మేర విస్తరి స్తుంది. ఆ పరిమళం వస్తున్న దిశగా నువ్వు వెళ్ళగలిగావంటే, ఆ పుష్పాన్ని కనిపెట్టవచ్చు, అయితే ఆ స్వర్ణ పుష్పం వికసించడం కోసం సంవత్సరాల తరబడి నిరీక్షించాలి. అదంత సులభం కాదు. ఇక నువ్వు వెళ్ళి ఆ పనిలో ఉండటం మంచిది” అన్నాడు.

మునీశ్వరుడు చెప్పిన మాటలు విని సంతోషంతో భీకరుడు హిమాలయాలకేసి తన ప్రయాణాన్ని మొదలుపెట్టి కొద్దికాలంలో అక్కడకు చేరాడు.

కొన్ని సంవత్సరాలు సాధుజీవనం గడిపిన పిమ్మట, ఒకరోజున భీకరుడి నాశికాపుటాలకు అద్భుతమైన పరిమళం సోకింది. ఆ సువాసన వస్తున్న వైపుగా, దివ్య పుష్పాన్ని అన్వేషిస్తూ, భీకరుడు ఆశగా బయలు