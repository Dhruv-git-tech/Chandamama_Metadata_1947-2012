## నూతన సామ్రాజ్యం

(రజతవర్ణ గోళాకారపు రోదసీ వాహనం ఆశలను మోసుకువస్తున్న చంద్రుడిలా ఆకాశంలోంచి దూసుకొచ్చింది. అప్పుడు మాత్రమే నేను మానవులను ఎంతగా కోల్పోయిందీ నాకు బోధపడింది.)

రోదసీ వాహనం క్రమంగా అనునిర్వలో దిగ నారంభించింది. మేమంతా పైకి చూస్తున్నాం, మైకంలో ఉన్నాం. గాలి దట్టంగా ఉండి భయ పెడుతోంది. నా తల్లిదండ్రులు అక్కడ ఉంటారని ఆశించాను.

మెరుపు మెరిసినట్లు సైబీరియా తెల్లపులి తన నీలి కళ్ళతో నాకేసి ఎగాదిగా చూస్తోంది. 'ఇక్కడికి రా.' అంటూ అది కఠోరంగా గాంఢ్రించింది. నేను ఎన్నడూ అవిధేయత ప్రదర్శించ

లేదు. దానికేసి మెల్లగా అడుగులేశాను.

“ఇక్కడ మరొక మానవుడున్నాడు. నాకు తెలుసు” అని చెప్పింది. భీకరంగా, భారీగా ఉన్న తన తలను అది నావైపు జరిపింది. దాని నూపురంపై మంచువంటి తెల్లని వెంట్రుకలను నేను చూశాను.

న్లుటిపట్టీలు అటూ ఇటూ ఊగుతున్నాయి. నేను తలూపాను. “స్వరూపాలు మారతాయని గుర్తుంచుకో, నీ బంధువులాగా కనబడేదే నీకు హాని కలిగిస్తుంది” అంటూ నిట్టూర్చింది.

“దురదృష్టవశాత్తూ చెడుకు కూడా అనేక రూపాలున్నాయి” అలా చెబుతూ అది రోదసీ వాహక నౌక కేసి చూసి మరేం మాట్లాడలేదు.

మయూరి ఒక అడవి ఎద్దును ఆనుకుని నిలబడింది. ఆమె పెదవులనుంచి వింత చిరు నవ్వు కదలాడుతోంది. రోదసీ వాహక నౌక రాన్రానూ మరింతగా దగ్గరయింది.

చిన్న అద్దపు కిటికీల గుండా పట్టి పట్టి చూస్తున్న రూపాలను నేను చూడగలిగాను. ఒక క్షణం నేను విచారంలో కూరుకుపోయాను. మానవులచే మరొక స్థలం ఆక్రమించబడింది. రోదసీనౌక నెమ్మదిగా నేలమీద వాలి ఒక్క కుదుపుతో ఆగిపోయింది.

క్షణ కాలం గడిచింది. తర్వాత మరో క్షణం. నౌక లోపలి వారు వారి సమయం కోసం కాచు