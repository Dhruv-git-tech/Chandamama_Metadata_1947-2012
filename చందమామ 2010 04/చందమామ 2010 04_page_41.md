పిడుగా! నా దగ్గర నువ్వు డబ్బు దాచావా?
ఎంత అన్యాయం! ఎంత అన్యాయం! అంతా
ఒట్టిదే బాబూ!” అని జరిగిన విషయం పెద్ద
మనుషులకు చెప్పబోయాడు బాపనయ్య.
రామయ్య అతడి మాటను చొరనివ్వలేదు.
“ఇదుగో, బాపనయ్యా! నీ నాటకం ఇక
కట్టిపెట్టు.

ఇందాకటినుంచీ యాభై అని ఇప్పుడు
అసలే లేదంటున్నావా? ఆ పది రూపా
యలు తింటే తిన్నావు గాని నువ్వన్న ఆ
యాభై రూపాయలు నా మొహాన పారెయ్!
జన్మలో ఇంకెవరి దగ్గరా డబ్బు దాచిపెట్ట
కుండా బుద్ధి చెప్పావు.

ఈ పది రూపాయలతోనే బాగుపడిపో
వులే. కానియ్!” అన్నాడు రామయ్య ఎంతో
చాకచక్యంగా.

అక్కడ చేరిన వాళ్లందరూ రామయ్య
మాటలు నమ్మేశారు. కిరాణాకొట్టులో జరిగే
చిల్లర మోసాలబారిన పడిన అనుభవం
వారందరికీ ఎరుకే. వాళ్లు నిజంగా రామయ్య
బాపనయ్య దగ్గర డబ్బు దాచాడనుకు
న్నారు. “బాపనయ్యా! వాడు అరవై రూపా

యలు, దాచుకుంటే యాభయ్యేనంటివి.
నువ్వు అన్నప్రకారం ఆ యాభయ్యే ఇవ్వ
మంటున్నాడు గదా? మొత్తం కైంకర్యం
చెయ్యాలంటే ఎట్లా చెప్ప! దేనికైనా న్యాయం
ఉండొద్దూ! మర్యాదగా యాభైరూపాయలు
ఇచ్చి పంపెయ్!” అని తీర్పు చెప్పారు
అక్కడ చేరిన వాళ్లంతా.

బాపనయ్య చెమటలు గక్కాడు. ఇంకా
స్సేపు ఆగితే అరవై రూపాయలు ఇవ్వమని
తీర్పు చెప్తారేమోనని భయం పట్టుకుంది.
పాపం బాపనయ్య కిక్కురు మనకుండా
యాభై రూపాయలు రామయ్య దోసిట్లో
పోశాడు.

చూశావా! నా తెలివి అన్నట్లు చూస్తూ
రామయ్య చక్కాపోయాడు. చిల్లర వ్యాపా
రంలో ఊరివారందరికీ మస్కా కొడుతూ
వచ్చిన బాపనయ్య మాట విడుపులో తేడా
వల్ల ఊరివారి ముందు దోషిగా తలవంచ
వలసి వచ్చింది.

పాతిక రూపాయలు అప్పు ఇవ్వనందుకు
బూటకం చేసి రెట్టింపు తీసుకు పోయాడని
బావురుమన్నాడు పాపం, బాపనయ్య!