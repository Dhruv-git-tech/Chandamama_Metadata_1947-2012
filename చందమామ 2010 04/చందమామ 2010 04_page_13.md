దేరాడు. అటూ ఇటూ తిరిగిన మీదట
అతనికి దివ్యపుష్పం వికసించిన సరస్సు
కనపడింది. ఆనందంగా సరస్సులోకి దిగి ఆ
దివ్యపుష్పాన్ని కోసుకుని వద్దామని భీకరుడు
అనుకునేంతలో, మరొక ఇద్దరు ఆ సరస్సు
వద్దకు వస్తున్నట్టుగా భీకరుడు కనిపెట్టాడు.
ఆ ఇద్దరిలో ఒకరు మంచి అలంకరణలతో,
రాజోచితమైన దుస్తులతోనూ, మరొకతను
సామాన్య వ్యక్తిలాగాను కనపడ్డాడు. ఆ ఇద్దరు
వ్యక్తులూ సరస్సు దగ్గరగా వచ్చి, అక్కడ ఉన్న
భీకరుణ్ణి చూశారు. అందులో రాజ దుస్తులు
ధరించిన వ్యక్తి, తన కత్తి దూసి రాక్షసుడి
మీదకు రాబోయాడు. రెండవ వాడు భయ
కంపితుడయ్యి చేష్టలుడిగి స్థాణువుగా నిల
బడిపోయాడు.

వాళ్ళను చూసి, భీకరుడు మందహాసం
చేస్తూ, “నరులారా! నన్ను చూసి భయపడ

కండి. నా వల్ల మీకు ఏవిధమైన అపకారమూ
జరుగదు. నేనిప్పటివరకు చేసిన పాపాలను
కడిగేసుకోవటానికిగాను ఈ పుష్పం కోసం
వచ్చాను. మీరెందుకు ఇక్కడికి వచ్చారు”
అని అడిగాడు.

ప్రశ్న విన్న ఇద్దరూ ఒకరి మొహం ఒకరు
చూసుకున్నారు. ముందుగా రాజ దుస్తులు
ధరించినతడు తనను తాను పరిచయం
చేసుకుంటూ తన పేరు బుద్ధిశేఖరుడని
చెప్పాడు. తాను సింహపురి రాజ్యం మంత్రి
కుమారుడినని, తమ రాజ్యాన్ని పరిపాలిస్తున్న
విక్రమాదిత్యుడు అనారోగ్యం పాలయ్యా
డని, వైద్యులందరూ తమ తమ ప్రయత్నాలు
చేశారని, కాని ఫలితం లేకపోయిందని
ఆయన అనారోగ్యం వల్ల రాజ్యపరిపాలన
వ్యవహారాలు సరిగ్గా చూడలేకపోతున్నాడని
వివరించాడు.