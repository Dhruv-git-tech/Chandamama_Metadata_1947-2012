శాలీ లేడు.

శిఖిముఖిని నలుగురూ మెచ్చుకునేప్పుడు శివాలుడు ఎంతో సంతోషపడేవాడు. కాని, అంత సంతోషంలోనూ అతడికి కొడుకును గురించి ఆమింజంతవిచారం కూడా ఉండేది. తనలాగే కొడుకును కూడా చదువడం, రాయడం నేర్చిన వాడినిగా చేయాలని శివాలుడు ఎంతో ప్రయత్నించాడు. కాని, అది ఫలించలేదు.

కుంభారమిట్టకు చుట్టూ, నూరు నూట యాభైకోసుల దూరంలో చదువటం రాయటం చేతనైన శబరజాతి వాడు ఒక్క శివాలుడు తప్ప మరెవరూ లేరు.

శబరులు ఆటవికులు. అరణ్యాలూ, కొండలే వాళ్ళ నివాసస్థానాలు. వేటా, పశు సంపదే వాళ్ల జీవనాధారం. వాళ్లకు నగర జీవితం తెలీదు. నాగరికులతో ఎలాంటి పొత్తూ లేదు.

ఆ పరిస్థితుల్లో చదువు సంధ్యల్లాంటివి వాళ్ళకు కొరగాని విషయాలుగా కనబ డటంలో ఆశ్చర్యం లేదు. కాని, శివాలుడు యువకుడిగా వున్నప్పుడు ఒక క్షత్రియుడి వెంట దేశదేశాలూ తిరిగి రణకౌశలం, చదువా రాయా నేర్చుకున్నాడు.

వాటివల్ల జీవితంలో అతడికి ఎన్నో ప్రయోజనాలు కనిపించాయి. శిఖిముఖి మాత్రం ఈ విషయంలో తండ్రికి చాలా ఆశాభంగం కలిగించాడు.

రోజూ సూర్యోదయంతోనే శిఖిముఖి విల్లంబులూ, ఈటే తీసుకుని, వేటకై అర ణ్యానికి వెళ్ళేటప్పుడు తండ్రికి చెప్పడం మామూలు. తిరిగి అతడు అరణ్యాన్నుంచి పల్లెకు రావటం సూర్యాస్తమయం తర్వాతనే.

ఒకనాటి ఉదయం శిఖిముఖి తండ్రికి చెప్పి వేటకు బయలుదేరాడు. వెంట ఎర్ర గండు అనే అతడి వేటకుక్క వున్నది. దాన్ని చిన్న పిల్లగా అతడే సాకి పెద్ద చేశాడు. అది ధైర్యంలో సింహం, జిత్తుల్లో గుంటనక్క.

అరణ్యంలో వాళ్ళిద్దరూ ఒకళ్ళనొకళ్ళు తోడుగా తిరుగుతూ వేటాడేవాళ్లు. ఎర్ర గండు పసిగట్టి ముందు దారి చూపేది. శిఖిముఖి దాన్ని అనుసరించి పోయి మృగా లను వేటాడేవాడు.

శిఖిముఖీ, ఎర్రగండూ అరణ్యంలో చాలా దూరం పోయారు. ఆ రోజెందుచేతో మిట్ట మధ్యాహ్నం వేళ అయినా వాళ్లకు ఒక్కలేడి గాని, అడవిదున్న గాని, అడవి పంది గాని కనిపించలేదు.

అరణ్యం ఎందువల్లనో నిశ్శబ్దంగా ఉన్నది.