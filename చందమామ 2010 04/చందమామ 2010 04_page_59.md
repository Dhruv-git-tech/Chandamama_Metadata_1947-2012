డింతవరకూ చూసి ఎరగడు. ఒకటి రెండు సార్లు రాజుగారి సైనికుల్ని చూసాడు గాని వాళ్లిలా నిలువెల్లా కవచం ధరించి కనబడ లేదు.

ఆ అశ్వికుడి కేసి వింతగా చూసున్న శిఖిముఖికి మరింత ఆశ్చర్యం, భయం కొలిపే మరొక దృశ్యం కంటబడింది. ఏడె నిమిది మంది మనుషులు- వాళ్లదుస్తుల తీరును బట్టి దారిదోపిడీ గాళ్లలా వున్నారు.

అశ్వికుడొస్తున్న మార్గానికి పైన వున్న చెట్లకొమ్మల్లోంచి, అతడికి వెనకా ముందూ ఒక్కసారిగా కిందికి దూకారు. గుర్రం బెది రింది, అశ్వికుడు దాన్ని కళ్ళెం లాగి ఆపుతూ, పెద్దగా సింహనాదం చేసి, ఒర నుంచి కత్తి దూసి వాళ్లతో తలపడ్డాడు.

శిఖిముఖికి ప్రమాదంలో చిక్కుకున్న ఆ అశ్వికుణ్ని చూసి చాలా జాలి కలిగింది. ఒక

డిమీద పదిమంది కత్తులెత్తడం అధర్మం, సహించరానిది.

శక్రుబలం చూసి లొంగిపోక, అంత మందినీ ఏకాకిగా ఎదిరించి పోరాటానికి ఉపక్రమించిన అశ్వికుడంటే అతడికెంతో గౌరవభావం కలిగింది. అతడు ఎర్రగం డును హెచ్చరించి, చెట్ల ఊడలు పట్టుకుని ఊగుతూ, క్షణాల మీద అశ్వికుడున్న ప్రాంతం చేరాడు.

ఈలోపల అశ్వికుడు వాహనం మీద ఉండే దొంగలను కత్తితో ఎడాపెడా కొడుతూ, “విక్రమకేసరి కత్తి బలి కోరుతున్నది! నీచు ల్లారా పారిపోక నిలబడండి, నా ప్రతాపం తెలుస్తుంది,” అంటూ గావుకేకలు పెడుతున్నాడు.

ఇంతలో ఒక దొంగ, చాటుగా వుండి గుర్రం కాలికి గురిచేసి కత్తి విసిరాడు. గుర్రం గాయపడి వేగంగా పక్కకు తిరిగింది. అశ్వికుడు ఆ కుదుపుకు కిందపడి అంతలోనే లేచి నిలబడి, ఈసారి కత్తి, ఈటే రెంటినీ రెండు చేతుల్లో పట్టుకుని, పెద్దగా హుంకరించి దొంగలను ప్రతిఘటించసా గాడు.

“శబరమాతకూ, జై” అంటూ శిఖిముఖి చెట్టుమీది నుంచి దొంగలమధ్యకు దూకాడు. ఈలోపల ఎర్రగండు ఒక దొంగమీది కురికి, వాడి కంఠం పట్టుకునేందుకు పైకెగిరింది.

అశ్వికుడు ఒక్క క్షణకాలం ఈ వచ్చిన వాడు శత్రువో మిత్రుడో అన్న అనుమా నంతో స్థాణువులా అయిపోయి, శిఖిముఖి ఈటెను దొంగలమీదికి గురిచేయటం