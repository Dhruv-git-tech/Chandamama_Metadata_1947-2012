అవసరం. ఉపదేశం పొందిన అనంతరం నువు బయట ఉన్న పర్ణకుటీరంలో పడుకో గురువాజ్ఞను ఎన్నటికీ మీరకు," అన్నాడు దేవశర్మ.

ఆషాఢభూతి. “స్వామీ, తమ అజ్ఞ శిర సావహిస్తాను,” అన్నాడు.

ఆరాత్రి పడుకోబోయేముందు దేవశర్మ ఆషాఢభూతికి మంత్రోపదేశం చేసి, అతన్ని తన శిష్యుడుగా చేర్చుకున్నాడు.

అతను రోజూ గురువుగారికి కాళ్లూ చేతులూ పట్టి, పూజకు వూలూ, పత్రీ తెచ్చి పెట్టి సంతోష పరిచేవాడు. అయినప్పటికీ దేవశర్మతన చంకలో ఉండే సంచీని ఆషాఢ భూతికి అందనిచ్చే ధోరణి ఏమీ కనబరచ లేదు.

కాలం గడుస్తున్నది. ఈ మనిషి నన్ను పూర్తిగా ఎప్పటికీ నమ్మడా? పట్టపగలే ఇతన్ని హత్య చేయాలా? లేక విషం పెట్టనా? లేక గొడ్డును చంపినట్లు కొట్టి చంపనా? అనుకున్నాడు ఆషాఢభూతి. బంగారం కోసం దేనికైనా తెగించడానికి సిద్ధపడి పోయాడు ఆషాఢభూతి. ఈ లోగా అవ

కాశం లానేవచ్చింది.

ఒకనాడు ఒక భక్తుడి కొడుకు వచ్చి, దేవశర్మను మర్నాడు తమ ఇంట జరిగే యజ్ఞోపవీత ధారణకు దయచెయ్యమని ఆహ్వానించాడు. ఆ ఆహ్వానాన్ని మన్నించాడు దేవశర్మ.

మర్నాడు దేవశర్మ ఆషాఢభూతిని వెంట బెట్టుకుని, ఆహ్వానం వచ్చిన గ్రామానికి బయలు దేరాడు. వాళ్లు కొంత దూరం వెళ్లే సరికి ఒక నది వచ్చింది.

దేవశర్మ నదిని చూడగానే తన బట్టలు విప్పి, చంకలోని సంచీ తీసి బట్టల మధ్య చుట్టిపెట్టాడు.

స్నానం చెయ్యబోతూ, కాలకృత్యాలు నిర్వర్తించవలసిన అవసరం వచ్చి, “ఆషాఢ భూతీ, ఇప్పుడే వస్తాను. అంత దాకా ఈ బట్టలూ, ముఖ్యంగా ఈ సంచీ చూస్తూ ఉండు. అది శివుడి సొత్తు! అన్యులపాలు కానివ్వకు” అని చెప్పి వెళ్లిపోయాడు.

దేవశర్మ కనుమరుగైన దాకా ఉండి, బంగారం ఉన్న సంచీ సంగ్రహించి, కాలి సత్తువ కొద్దీ పారిపోయాడు ఆషాఢభూతి.