“రాజ్యంలో సరైన నాయకత్వం లేక దాదాపు అరాచక పరిస్థితులు ఏర్పడ్డాయి, పారుగు రాజులు ఇదే సమయం అని రాజ్యాన్ని కాజేసే ప్రయత్నాల్లో ఉన్నట్టుగా గూఢచారులవల్ల తెలిసింది. చివరి ప్రయత్నంగా రాజవైద్యులు, హిమాలయాల్లో ఉన్న సువర్ణ పుష్పం ఈ సంవత్సరం వికసిస్తుంది, ఆ పుష్పాన్ని తమ వైద్యంలో వాడిన ట్టయితే, మంచి ఫలితం కనిపిస్తుంది అని చెప్పారు. అందుకని ఆ పుష్పాన్ని తీసుకు వెళ్ళటానికి వచ్చాను.” అని చెప్పాడు.

ఇక రెండో అతను కొంత తడబడుతూ, తన పేరు మాధవుడని, తాను తన తల్లి, సింహ పురి పారుగు రాజ్యమైన గిరిపుర రాజ్య వాస్తవ్యాలమని తమకి జరుగుబాటు కష్టంగా ఉండి, తిండికి కూడ కటకటగా ఉన్నదని, ఎవరో హిమాలయాల్లో ఉన్న దివ్య పుష్పాన్ని సంపాయిస్తే తమ దారిద్ర్యం తొలగిపోతుందని చెప్పారని, తాను తన తల్లిని ఒక ఆశ్రమం సంరక్షణలో ఉంచి ఇక్కడకు పుష్పం కోసం వచ్చానని చెప్పి తలవంచుకున్నాడు.

వారి కథనాలు విన్న భీకరుడు, “నరు లారా! నేను నా పాపాలు పోగొట్టుకొనే మార్గంగా ఈ పుష్పాన్ని తీసుకునే వెడదామని అనుకుంటున్నాను. కాని మనమందరమూ ఒకేసారి ఇక్కడకు వచ్చాం. ఇక్కడేమో ఒక్కటే పుష్పం ఉన్నది, మరొక పుష్పం వికసించటానికి పాతిక సంవత్సరాలు పడుతుంది ఏమి చేద్దామో ఆలోచించండి” అన్నాడు.

ఇది విన్న మంత్రికుమారుడు, “చూడు రాక్షసా, నువ్వు ఇక్కడికి ముందు వచ్చావు,

అందరికంటే పుష్పాన్ని ముందుగా చూశావు. ఆ పుష్పం నీకు చెందటమే సముచితం. కాని ఈ పుష్పం వల్ల మా రాజ్యం మొత్తానికి ఉప కారం జరుగుతుంది.” అన్నాడు. మాధవుడు ఆదుర్దాగా “అయ్యో నాకు ఈ పుష్పం దొరి కితే నా దరిద్రం తీరుతుందనుకున్నాను. జీవితం అంతా సుఖంగా గడిచిపోతుందని కలలు కన్నాను” అన్నాడు.

అన్నీ విన్నాడు భీకరుడు. గబగబా సర్జులోకి దిగి దివ్య పుష్పాన్ని కోసి బయటకు వచ్చాడు. ఆ పుష్పాన్ని మంత్రి కొడుకుకి ఇచ్చాడు.

అతను పుష్పం తీసుకుని రాక్షసుడికి కృతజ్ఞతలు చెప్పి, వెళ్ళబోతూ మాధవుడివంక చూసి, “ఏమయ్యా మా రాజ్యానికి వస్తావా మంచి పని ఇప్పిస్తాను సుఖసంతోషాలతో బతకవచ్చు” అన్నాడు. మాధవుడు సంతోషంగా అతని వెంట వెళ్ళాడు.