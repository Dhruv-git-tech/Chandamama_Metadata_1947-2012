ప్రజలు జాగురూకులై, ఆ అడవిగుండా ప్రయాణించటం మానుకున్నారు. కాకపోతే అప్పుడప్పుడూ ఈ విషయం తెలియని వారు ఆ అడవి మార్గాన రావటం, ఈ రాక్షసుడి పాల పడటం జరిగేది.

ఏది ఏమైనా, భీకరుడికి తనకిష్టమైన ఆహారం దొరకటం కష్టమైపోయి, అడవిలో పందులను, దున్నపోతులను వేటాడుకోవాల్సిన పరిస్థితి ఏర్పడింది. ఈ విధంగా కొన్ని సంవత్సరాలు గడిచాయి.

భీకరుడికి వయసు మళ్ళీ వృద్ధాప్యం వచ్చింది. వయస్సుతో వచ్చిన పరిణితివల్ల కాబోలు, భీకరుడు తాను ఇంతకుముందు మనుషులను వేటాడి తినటం, తాను తింటుండగా వాళ్ళు పడిన బాధ, గుర్తుకు వచ్చి తీవ్రంగా పశ్చాత్తాప పడేవాడు. తాను తిన్న మనుషులు గుర్తుకు వచ్చి ఆవేదన పొందేవాడు.

మరికొంత కాలానికి, భీకరుడు అపరాధ భావం భరించలేక, తాను చేసిన పాపానికి తగిన ప్రాయశ్చిత్తం చేసుకోవాలని మధనపడ సాగాడు.

ఇంతకాలం తాను గడిపిన జీవన విధానం మీద అతనికి పూర్తిగా వెగటు కలిగి, తన పాపం పోగొట్టుకునే ప్రయత్నం మొదలు పెట్టాడు. కాని పాప విముక్తికి అవలంభించ వలసిన మార్గాలు తెలియలేదు, ఎంత ఆలోచించినా ఆ రాక్షస బుర్రకు తట్టలేదు.

మామూలు మనుషులనైతే వేటాడి తినే వాడుకాని, ఆ అడవిలోనే ఎక్కడో దట్టమైన కీకారణ్యంలో తపస్సు చేసుకుంటూ ఉండే మునులు, ఋషుల జోలికి పోయేవాడు కాదు. వాళ్ళంటే తెలియని భయంవల్ల ఆ ప్రాంతానికి వెళ్ళేవాడుకాదు. ఈ విషయం గుర్తుకు వచ్చి భీకరుడు కొంతశాంతపడి, తన పాప విముక్తికి మార్గం చెప్పగల సరైనవారు మునులే అనుకున్నాడు.

అలా యోచించి, వారుండే ప్రదేశంకేసి బయలుదేరాడు. కొంతసేపటికి, ఓ మహావృక్షం కింద ధ్యానంలో ఉన్న ఒక ముని అతని కంటబడ్డాడు. ఆ ముని పేరు చరితార్ధుడు. భీకరుడు, మునీశ్వరుడికి కొద్ది దూరంలో కూచుని ఆయన జపం ఎప్పుడు పూర్తవు తుందా అని అత్రంగా ఎదురు చూడసాగాడు.

కొంతసేపటికి, చరితార్ధుడు కళ్ళు తెరిచి భీకరుణ్ణిచూసి, “ఏం రాక్షసా! ఇలా వచ్చావు, నన్నే తిందామనా!” అన్నాడు. భీకరుడు తడబడుతూ, “కాదయ్యా ఇప్పుడు అటు