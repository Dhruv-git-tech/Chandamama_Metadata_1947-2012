“అవును నా పేరు శిఖిముఖి. మీ.. నీ పేరు?” అన్నాడు శిఖిముకి.

“శిఖివుఖి!” అంటూ అశ్వికుడు కళ్ళింత చేసుకుని తలాడిస్తూ, “అది మీ తాత పేరు. అవునా? నా పేరు విక్రమకేసరి, ఇది మా తాత పేరు. మీ తండ్రి శివాలుడు, ఆ విక్రమకేసరిని గురించి నీకు చెప్పే ఉండాలే. ఆయన క్షేమంగా ఉన్నాడు గదా?” అని ప్రశ్నించాడు విక్రమకేసరి.

విక్రమకేసరి మాటలు వింటూంటే శిఖి ముఖికి ఏదో కల గంటున్నట్లుగా ఉంటున్నది. తను జన్మలో అతణ్ని చూడటం తటస్తపడుతుందని అతడేనాడూ అనుకోలేదు...

“నా తండ్రి క్షేమంగానే ఉన్నాడు. మీ తాతగారిని గురించి నేను చాలా విన్నాను. మీది శూరసేన దేశం కాదా? నీ ప్రయాణం మా పల్లెకే అని తెలిసిపోయింది. కాని, ఇదంతా నాకు నమ్మశక్యం కాకుండా ఉన్నది,” అన్నాడు శిఖిముఖి.

“ఇంకా నమ్మశక్యం కాని సంగతుల నేకం మీ ఇంటికి చేరింతరవాత తీరిగా చెబుతూ తాను. ఇంతకుముందు నన్ను చుట్టు

ముట్టినవాళ్లు కేవలం దొంగలు కాదు. వాళ్ళ క్కావలసింది, ఈ జీనుకు వేలాడుతున్న సంచీయే కొక, నా ప్రాణం కూడా. కనక మనం త్వరగా మీ పల్లె చేరటం క్షేమం,” అన్నాడు విక్రమకేసరి.

ఆసరికి శిఖిముఖికి తామున్న ప్రదేశం ఎంత ప్రమాదకరం అయిందో తెలిసి వచ్చింది. దొంగలు ఏ చెట్లచాటునో పొంచి వుండి తిరిగి మీద పడేందుకు అవకాశం కోసం ఎదురు చూస్తుంటారు..

గాయపడిన గుర్రాన్ని నడిపించుకుంటూ శిఖిముఖీ, విక్రమకేసరీ కుంభారమిట్ట పల్లెకు బయలుదే రారు. దారిలో శిఖిముఖి ఒక అడవిపందిని కొట్టి భుజాన వేసుకు న్నాడు.

దొంగల నుంచి మరే ప్రమాదం ఎదుర వలేదు. కాని, చీకటి పడిన కొంత సేపటికి వాళ్లు పల్లెను సమీపించేసరికి, శివాలుడూ, మరికొందరూ అరణ్యం కేసి వస్తున్నారు.

శిఖిముఖిని ముందుగా చూసిన పల్లె వాసులు కొందరు ఉత్సాహంగా కేకలు వేస్తూ, అతడి దగ్గరికి పరిగెత్తుకు రాసా గారు.

- దాసరి సుబ్రహ్మాణ్యం