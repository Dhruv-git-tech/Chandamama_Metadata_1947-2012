కూతురుకు పెళ్లి సంబంధం కుదుర్చుకునే పనిలో, వైద్యుడు అనంతాచార్లు పారుగూరు వెళ్ళాడు. అక్కడ ఆయనకు వాళ్ళ ఊరువాడొకడు కనిపించి, భూస్వామి భూషయ్య జ్వరంతో మూసిన కన్నెరగకుండా పడివున్నట్లు చెప్పాడు.

దానితో ఆచార్లు ఉన్నఫళంగా బేరమైనా ఆడకుండా రూపాయి ఇచ్చి గుర్రబ్బండీ కట్టించుకుని రేవు దగ్గిరకొచ్చాడు.

నదిలో వరద పారుతూండటం వల్ల, నది దాటించే పడవవాడు బెట్టు చేయబోయాడు. నది పొంగుతున్న సమయంలో పడవ ప్రయాణం ప్రమాదం అని చెప్పాడు. వాడికి పావలో, అర్థో ఎక్కువ ముట్టజెబుతానని ఆచార్లు ఆశ చూపి, మొత్తానికి నది దాటి ఊరు చేరు కున్నాడు.

ఈ సంగతి విన్న, ఆ ఊరివాళ్ళు, “ఆచార్లు గారూ, మీలాగా రోగులపట్ల అంత శ్రద్ధా, వృత్తిపైన అంత గౌరవం వుండేవాళ్ళు చాలా అరుదు! మీ వంటి వారు మా ప్రాంతంలో వైద్యుడిగా ఉండడం మా అదృష్టం” అని పొగడసాగారు.

ఆచార్లు ఆ పొగడ్డలు కాసేపు విని, “ఈ శ్రద్ధా గౌరవాల మాటకేం గాని, నేను తొంద రగా వెళ్లి, ఆ వేసేమందేదో వెయ్యకపోతే, మా భూమయ్య ఏ మందూ అక్కరలేకుండానే, కోలుకుని లేచి తిరిగే ప్రమాదం ఉంది. లోగడ ఇలారెండు సార్లు జరిగింది. ఇప్పుడు మందు ఇచ్చి వచ్చా గనక తరవాత వైద్యం చేసినందుకు ఆయన్ను డబ్బు అడగడానికి యిబ్బందేమీ వుండదు!” అన్నాడు.

- కమలిని