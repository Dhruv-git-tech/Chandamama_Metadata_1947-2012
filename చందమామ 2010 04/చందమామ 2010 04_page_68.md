అస్ట్రేలియా అద్భుత విద్యార్థిని

భారత సంతతికి చెందిన విద్యార్థిని సిడ్నీ నగరంలో
న్యూరో-సైన్స్ రంగంలో జరిగిన పోటీలో అస్ట్రేలియా లోనే
అత్యద్భుత మేధస్సు కలిగిన విద్యార్థిగా నెగ్గింది. పెర్త్ లోని
షెంటన్ కాలేజీకి చెందిన ఉమా ఝా, దేశ వ్యాప్తంగా 4 వేల
పోటీదారులను అధిగమించి ఈ పోటీలో నెగ్గింది.

2010 ఆస్ట్రేలియన్ బ్రెయిన్ బీ ఛాలెంజ్ పోటీలో వివిధ
రంగాలలో హైస్కూలు విద్యార్థుల ప్రతిభను పరీక్షించారు.
రాష్ట్రస్థాయి విజేతలు పాల్గొన్న ఈ జాతీయ పోటీలో ఉమా
ఝా తలపడవలసివచ్చింది. ఈ పోటీలో బ్రెయిన్ టెస్టింగ్
అనాటమీ పరీక్ష, డాక్టర్-పేషెంట్ డయాగ్నసిస్, న్యూరో
సైన్స్ క్విజ్ వంటి అంశాలను కూడా చేర్చారు.

ఉమా ఇలా అంటోంది. “పోటీ చివరి వరకు తీవ్రంగా జరిగింది. గతంలోనేను ఏ జాతీయ పోటీలోనూ నెగ్గలేదు. కాబట్టి గెలుపు అద్భుతంగా ఉంది”

పంజర గృహాల్లో ప్రజలు

మీ స్వంత అన్నదమ్ములతో కలిసి ఒకే రూమ్ పంచుకున్నారా? అయితే హాంకాంగ్ నివాసి
చుంగ్ ఫార్ లావ్ నివాసం గురించి తెలుసుకోవలసిందే మరి.

చుంగ్ కేవలం 625 చదరపుటడుగుల ఫ్లాట్ లో 18 మంది కొత్తవారితో కలిసి నివసిస్తున్నాడు.

వీటికి పంజర గృహాలు అని ప్రసిద్ధి. మామూలు ఇళ్లను
పంజరాలుగా మార్చి రూపొందించారు. దీంట్లో నివసి
స్తున్న వారినుంచి నెలకు 2,500 డాలర్లను అద్దెగా
వసూలు చేస్తున్నారు.

ఘనాకారంలో ఉండే ఈ చిన్నగదుల్లో మొత్తం
19 మంది నివసిస్తుండగా వీరికిరెండు మరుగుదొడ్లులు
మాత్రమే ఉన్నాయట. ఈ దయనీయ స్థితిని వెలుగు
లోకి తేవడానికి హాంకాంగ్‌లోని స్కోయెనీ వస్తుప్రదర్శన
శాల ఓ కొత్తపంధా అవలంబిస్తోంది. ఏటా నిర్వహించే
కళాత్మక చిత్ర ప్రదర్శనలో ఈ కొత్తరకం పంజరాలను
కూడా ప్రజలకు అందుబాటులో ఉంచింది.