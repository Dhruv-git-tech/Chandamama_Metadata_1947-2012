## సెలవులొచ్చేశాయి!

### మిత్రులారా!

సెలవుల కోసం మనమంతా ఎదురుచూస్తున్నాం. ఎండ కాచుకుంటూ, ఎలాంటి ఆందోళనలూ లేకుండా రెండు నెలలు హాయిగా గడపడానికి సెలవుల తలుపులు తడుతున్నాం. నెలల తరబడి సాగించిన కఠిన శ్రమ, సన్నద్ధతల తర్వాత, పరీక్షలు ముగిసిపోవడంతో అందరం ఉపశమనం పొందుతున్నాం కదూ! అదే సమయంలో ఈ పరిమిత కాలంలో గరిష్టంగా ప్రయోజనం పొందడానికి మనం సెలవులను పథకం ప్రకారం గడపాలి. చందమామ చదవడం, కొత్త ప్రాంతాలను సందర్శించడం, బంధువులను, స్నేహితులను కలవడం, ఆటలాడటం వంటి పనులను ముందుగా మనం నిర్ణయించుకుందాం. పాఠశాల టైం టేబుల్ లాగే, సెలవుల టైం టేబుల్ను కూడా రూపొందించుకుందాం! సెలవులు ముగిసినప్పుడు, మనం వెనక్కు చూసుకుని మనం పొందిన సంతోషానుభూతులను అప్పుడు మాత్రమే నెమరు వేసుకోగలం.

మేం ముందే వాగ్దానం చేసినట్లుగా, సెలవుల కాలాన్ని దృష్టిలో ఉంచుకుని, భారతీయ జానపద కథలపై చందమామ వార్షిక సంపుటిని వాటి ఆడియో సీడీని కూడా విడుదల చేశాము. ఈ నెల ఏప్రిల్ ఫూల్స్ డే తో మొదలవుతున్నప్పటికీ, మా ప్రకటన అబద్దం కాదు.. వాస్తవం!! మన మహా చిత్రకారుల మేటి చిత్రాల ఆర్ట్‌బుక్‌ను విడుదల చేస్తున్నట్లు ప్రకటిస్తున్నందుకు మేం గర్వపడుతున్నాం.

జీసస్ క్రీస్తును శిలువ వేసిన ఘటనను గుర్తుచేసే గుడ్ ఫ్రైడే ఏప్రిల్ 2న వస్తుంది. తరవాతి ఈస్టర్ ఆదివారం పునరుత్తాన దినం. మన క్రైస్తువ మిత్రులకు ఈ రెండు దినాలు చాలా ప్రాముఖ్యత కలవి. ఏప్రిల్ 7 ప్రపంచ ఆరోగ్య దినం. ప్రపంచమంతటా పెరుగుతున్న ఆరోగ్య సమస్యలను గుర్తిస్తే, ఆ రోజును మనం తప్పక జరుపుకోవలసిందే. జీవితమంతా ఆరోగ్యంగా బతకడానికి మనకు ఏది అవసరమో మనం తప్పక కనుగొనాలి మరి.

మా కొత్త పుస్తకాలను చదివి, మీ అభిప్రాయం చెబుతారని భావిస్తున్నాం. ఈలోగా ఈనెల చందమామ కథల నిధి మీకోసం సిద్ధంగా ఉంది చూడండి....

- సంపాదకుడు