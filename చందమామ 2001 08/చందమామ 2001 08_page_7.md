న్యాయమనిపిస్తే, అలాగే చేయండి,” అన్నాడు ప్రభాకరుడు.

ఇది విని శ్రీధరుడు తెల్లబోయాడు. ప్రభాకరుడిమీద ఆయనకు కోపంకూడా వచ్చింది. అయితే అతడి పట్టుదలను, కార్యదీక్షను మెచ్చుకోలేకుండా వుండలేక పోయాడు. ఆయన ప్రభాకరుణ్ణివెళ్ళమని, అతడు చెప్పినదాన్ని గురించి మంత్రులతో మంత నాలు జరిపాడు.

ఆ రాజ్యంలో మహావేదుడనే గొప్ప వ్యక్తి వున్నాడు. ఆయన ఊరూరు తిరుగుతూ, ప్రజలకు నీతిబోధలు చేస్తుంటాడు. ఆయన కారణంగా ఎందరో దుర్మార్గులు, మంచివా రయ్యారని చెప్పుకుంటారు. నిజం తప్ప పలకని ఆయనలో దైవాంశ వున్నదని చాలా మంది నమ్ముతారు.

గ్రామాధికారుల విషయం విముగా తెలుసు కునేందుకు, మహావేదుణ్ణి నియమించమని

మంత్రులు, రాజుకు సలహా యిచ్చారు. శ్రీధరుడు మహావేదుణ్ణి ఆహ్వానించి, సమస్యను విన్నవించుకుని, “నాకిష్టులైన వారిని గ్రామాధికారులుగా చేశానని ఓర్చలేక, కిట్టనివారు ఏమేమో కల్పనలు చేస్తున్నారని, నా అనుమానం. అందుకే, ఈ విషయంలో నిజానిజాలు తేల్చడానికి వేరెవ్వరినీ నమ్మలేక, తమవంటి సత్పురుషులను ఆశ్రయిస్తు న్నాను,” అని చెప్పాడు.

మహావేదుడు గంభీరంగా ముఖంపెట్టి, “నీకిష్టులైనవారిగురించిన పొగడ్డలు వింటే అనుమానించు. దుష్ప్రచారం వింటే నమ్ము. అదీ రాజుగా నీ కర్తవ్యం. ప్రభాకరుడు చెప్పినదంతా నిజం. ఆయా గ్రామాలకు వెళ్ళి, నే నీ విషయాన్ని ఎప్పుడో తెలుసు కున్నాను. వారిని మార్చాలని ప్రయత్నించి విఫలుడ నయ్యాను. నీ అండ చూసుకునే వారు చెలరేగుతున్నారు. నువ్వు కఠినచర్య తీసుకుంటేతప్ప వారిలో మార్పురాదు,” అన్నాడు.

ఈ మాటలు శ్రీధరుడికి రుచించలేదు. అందువల్ల ఆయన, “మహాత్మా! ప్రతి మనిషి లోనూ దేవుడున్నాడని నమ్ముతాను. అలాంటి మనుషుల్లో దుష్టులుంటారంటే నమ్మలేను. ఇందులో ఏమైనా నా అజ్ఞానముంటే, సర్వం తెలిసిన మీరే చెప్పగలరు,” అన్నాడు నర్మ గర్భంగా.

“నాయనా! ఈ సృజ్ఞి గురించి నీకు తెలియని విశేషమొకటుంది. దానికి సంబం ధించిన కథవింటే, నీ అనుమానాలన్నీ పటాపంచలుకాగలవు,” అంటూ మహా వేదుడు, శ్రీధరుడికి ఒక కథ చెప్పాడు: