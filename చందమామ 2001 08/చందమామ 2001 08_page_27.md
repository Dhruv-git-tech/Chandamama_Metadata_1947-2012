హోడ్డా కథ

సంతోషం!

ఒకరోజు హోడ్డా నజీరుద్దీన్ పక్కనున్న పట్నానికి బయలుదేరాడు. మార్గమధ్యంలో దారిపక్క చెట్టు కింద ఒక పెద్దునిషి విచారుతో కూర్చుని ఉండడం అతడు గమనించాడు. అతడు ఆ పెద్దమనిషిని సమీపించి విచారానికి కారణం ఏమిటని అడిగాడు. ఆ పెద్దమనిషి పెద్దగా నిట్టూర్చి, “ఆ, ఏంచెప్పను? నాకు కామలిసినుంత డబ్బు ఉంది. పెద్దగా సమస్య లంటూ ఏమీ లేవు. అయినా సంతోషం అన్నది ఎరగును. ఏ విషయంపట్లా ఏమాత్రం ఆసక్తిలేదు. సంతోషం కలిగించే విషయం ఏదైనా ఉందేమో చూద్దామని బయలుదేరానుగానీ, ఇంతవరకు ఒక్కటి కనిపించలేదు!” అంటూ విచారంతో తల పట్టుకున్నాడు.

హోడ్డా హఠాత్తుగా ఆ మనిషి పక్కన ఉన్న సంచీని ఎత్తుకుని పరిగెత్తాడు. “నా సంచీ! నా సంచీ!” అంటూ ఆ పెద్దమనిషి హోడ్డా వెనక పరిగెత్తసాగాడు. లేడిపిల్లలా అమితవేగంతో పరిగెత్తుతూన్న హోడ్డాను పట్టుకోలేకపోయాడా పెద్దమనిషి. అతని వేగాన్ని అందుకోలేక వెనక బడ్డాడు. హోడ్డా అడ్డుదారులలో అట్టు ఇట్టూ తిరిగి మళ్ళీ ప్రధానమార్గానికి వచ్చాడు. పెద్దమనిషి కనుచూపుమేరలో కనిపించకపోయేసరికి, ఆయన నుంచి లాక్కున్న సంచీని దారికిపక్కగా పెట్టి, తాను

వెళ్ళి ఒక ఇంటిచాటున నిల్చుని, ఆయనరాకకోసం ఎదురు చూడసాగాడు.

కొంతసేపటికి ఆయన భరించరాని విషాదంతో కాళ్ళీడ్డుకుంటూ అటువైపు వచ్చాడు. డబ్బు సంచీ పోయింది కదా అని తెగ బాధపడిపోతున్న ఆయనకు, అది దారిపక్కన కనిపించగానే ప్రాణం లేచివచ్చినట్టయింది. ఆత్రంగా వెళ్ళి అందు కున్నాడు. అందులో డబ్బు, మస్తువులూ అలాగే ఉండడంచూసి, “ఆహా! దొరికింది! దొరికింది!” అంటూ పట్టరాని సంతోషంతో గెంతులు వేయ సాగాడు. దానిని చూసిన హోడ్డా, “సంతోషం కలిగించడానికి ఇదీ ఒకపద్దతే!” అన్నాడు చిన్నగా నవ్వుతూ.