కాగల ప్రమాదమున్నది. ఈ గురువులూ, పండితుల్లో చాలామంది స్థిరచిత్తులూ, వ్యవహారదక్షతా వున్నవాళ్ళు కారు. వాళ్ళల్లో స్వాతిశయం, అహంభావం పాలెక్కువ. వాళ్ళు తమ ఆత్మబంధువుల్లో కూడా ఎవరైనా, తమకు సాటిరాగల పాండితీ ప్రతిభలున్న వాళ్ళపట్ల కూడా అసూయా, మత్సరాలకు గురవుతుంటారు. ఇందుకు ఉదాహరణాగి, జగ్నాధుడనే పండితుడి కథ చెబుతాను, శ్రమ తెలియకుండా, విను, ”అంటూ ఇలా చెప్పసాగాడు :

పూర్వం, గోస్తనీ నదీతీరంలో హరితవనం అనే ఒక పల్లెటూరు వుండేది. పల్లెచుట్టూ ఎటు చూసినా పచ్చగా కళకళలాడుతున్న పంట పాలాలూ, తోటలూవుండేవి. అక్కడ నివసించే రైతులకు గోస్తనీ నది కనిపించే దైవం. పంట చేతికొచ్చిన తర్వాత కూలీల

దగ్గరనుంచీ, యజమానులదాకా ఏకమై, గోస్తనీ నదీతీరాన పెద్ద సంబరం చేసేవారు. ఆనాడు వారు నదిలో వేసే పూలతో నది నిండి పోయి ఎక్కడా నీరు కనిపించకుండా, నది పొడవునా ఒక పెద్ద పూలపాన్ను పరిచినట్టుగా ఉండేది.

అటువంటి హరితవనంలో, జగన్నాధ పండితుడనే ఒక గొప్ప పండితుడుండేవాడు. ఆ చుట్టుపక్కల నూరు కోసుల మేరకు, ఆయనను మించిన పండితుడు లేడని చెప్పకునేవారు. ఆయన కేవలం పండితుడే కాదు, చక్కటి కవి కూడా. అయితే, నిరక్ష రాస్యులూ, ఏదో సామాన్యమైన విద్యాపరిజ్ఞానం కలవారూ అధిక సంఖ్యలోగల ఆ చుట్టు పక్కల ప్రాంతాల్లో, జగన్నాధుడి కవిత్వం కేవలం జమీందార్లకూ, అతికొద్ది సంఖ్యలో గల విద్యాంసులకూ మాత్రమే పరిమితమై, మిగిలిన వారికి గగనకుసుమంగా వుండేది. నిరక్షరాస్యుల సంగతి అలా వుంచితే, కాస్తో కూస్తో అక్షరజ్ఞానం, విషయపరిజ్ఞానం కలవారు సైతం, ఆయన కళ్ళకు నిరర్థక ప్రాణులుగా కనిపించేవారు.

ఆయన ఒక్కగానొక్క కొడుకు శ్రీకరుడు, తండ్రికి పూర్తి వ్యతిరేకమైన ప్రవృత్తి కలవాడు. ప్రకృతి సౌందర్యారాధకుడైన అతడు, ఉభయ సంధ్యల్లోనూ పాలాల గట్లమీదా, తోటల్లోనూ తిరుగుతూ ఆశువుగా రసికహృదయరంజక మైన కవిత్వం చెబుతుండేవాడు. ఆ సమ యంలో చుట్టుపక్కగల కూలీనాలీ జనమంతా అతడిచుట్టూ చేరేవారు. శ్రీకరుడి కవిత్వం వారికి సులభంగానే గ్రాహ్యమయ్యేది. ఒకవేళ వారికి అర్థం కాలేదనితోస్తే, శ్రీకరుడు తన