వ్యవస్థాపకులు
బి.నాగిరెడ్డి - చక్రపాణి

## మరో ముందడుగు!

మనదేశానికి స్వాతంత్ర్యం సిద్ధించనున్న శుభతరుణంలో చందమామ వ్యవస్థాపకులు విలక్షణమైన పద్ధతులద్వారా, తమ పరిధిలో, జాతి పునర్వికాసానికి కృషిచేయడానికీ, జాతీయ సమైక్యతను పెంపాందించడానికీ సంకల్పించారు!

అద్భుతమైన గతవైభవాన్నీ, సంస్కృతినీ పిల్లలకు తెలియజేయడం వాటిలో ఒక పద్ధతి. అంటే-మన పూర్వులు వారసత్వంగా మనకు అందించిన ఉత్తమ విలువలను కథలద్వారా పిల్లలవద్దకు తీసుకువెళ్ళడం అన్నమాట. ఉన్నతమైన మానవతా విలువలను ప్రతిబింబించే కథలను, మనోహరమైన చిత్రాలతో అందించినట్టయితే, అందులోని ఉదాత్తభావాలు పాఠకుల లేత పృదయాలకు హత్తుకుంటాయి. వాళ్ళు మునుముందు ఆదర్శపౌరులుగా రూపొందడానికి దోహదం చేస్తాయి.

చక్కని కథలను వివిధ భాషలవారికి ఆయా భాషలలో అందించడం చందమామ ప్రత్యేకత. తాము మాట్లాడే భాషలోనే కథలను చదువుకోవడం మధురానుభూతిని కలిగిస్తుంది; వాటిలోని సున్నిత భావాలను సులభంగా గ్రహించడానికి సాయపడుతుంది. ఆ ఆశయంతోనే వివిధ భాషలలో చందమామ ప్రారంభించబడింది!

ఇలాంటి బృహత్కార్యానికి అవరోధాలూ, ముఖ్యంగా సమయపాలనకు సంబంధించిన నిర్ఘంధాలూ ఎదురుకావడం సహజం. అందువల్ల ఇంతవరకు, మొదట ఒక భాషలో వచ్చిన కథలను ఉత్తరోత్తరా ఇతర భాషలలో ప్రచురిస్తూ వచ్చాము!

అయితే ఇప్పుడు ఒకేరకమైన కథలతో, శీర్షికలతో అన్ని భాషాసంచికలనూ ఒకే సమయంలో తీసుకురావడానికి ప్రయత్నిస్తున్నాము. ఈ లక్ష్య సాధనలో తొలిమెట్టుగా ఈ ఆగస్ట్ సంచిక నుంచి సగం పేజీలు అన్ని భాషలలోనూ ఒకేవిధంగా ఉండేలా తీసుకువస్తున్నాము. ఇతర భాషలు నేర్చుకోవాలనే ఆసక్తి ఉన్నవారికి, ఈ ప్రయోగం ఉపయోగకరంగా ఉండగలదని భావిస్తున్నాము.

చందమామ వేస్తూన్న మరొక ముందడుగుగా భావించి, వ్యయ ప్రయాసల కోర్చి మేము చేస్తూన్న ఈ ప్రయోగం పాఠకులను అలరించగలదని ఆశిస్తున్నాము!

సంపాదకుడు : విశ్వం