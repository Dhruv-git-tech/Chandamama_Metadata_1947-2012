కృష్ణభూపతి కథ

[గత సంచిక తరువాయి]

“ప్రభూ! మీరు అభిప్రాయపడినట్టు, నేను క్షత్రియకన్యసే. అంతేకాదు; మీ మేనమామ కుశద్వీప మహారాజు అయిన చందన వర్మకు, నా తండ్రి గోపాలసేనుడు అత్తవారి వైపు బంధువు. చందనవర్మ వివాహమైన తొలినాళ్ళలోనే, ఆయనకూ, నా తండ్రికీ ప్రగాఢమైన మైత్రి కలిగింది. ఆ మైత్రీబంధంతో మహారాజు, నా తండ్రిని తన వెంట కుశద్వీపానికి తరలి రావలసిందిగా కోరాడు. ఆ విధంగా మాకుటుంబం కుశద్వీపంలోస్థిరపడి, రాజు కుటుంబానికి అంకితమైంది.

నేను జన్మించింది కూడా ఇక్కడే. మీ మేనమామ కూతురు జ్యోత్స్మ కంటే నేను, ఒకమాసం రోజులుమాత్రమే చిన్నదాన్ని. మా

తండ్రులిద్దరూ మిత్రులైనట్టే, మేము కూడా బాల్యం నుంచి కలిసి మెలిసి వుండేవాళ్ళం.

మీ నాన్నగారు మరణించిన వార్తతెలియ గానే, మహారాజు హుటాహుటిన బైలుదేరి మీదేశం వచ్చారు. త్వరలోనే ఆయన తిరిగి వస్తారని భావించిన మాకు, ఆయన అక్కడే వుండిపోయి, మాల్యవంతుణ్ణి ఇక్కడ రాజ ప్రతినిధిగా నియమించడం, మాకు ఆశా భంగాన్ని కలిగించింది. అప్పటికే నాతండ్రి, మహారాజుకు అంతరంగిక సలహాదారు పదవిలో వున్నాడు.

మాల్యవంతుడు మొదట్లో విశ్వాస పాత్రం గానే వ్యవహరించాడు. రానురాను అతడిలో వస్తున్న ప్రమాదకరమైన మార్పును ముందుగా గ్రహించింది నాతండ్రే! మాల్య