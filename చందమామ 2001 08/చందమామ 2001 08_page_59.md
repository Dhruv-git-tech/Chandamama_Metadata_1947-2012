దేవేరి మాత్రమే కాగలవు! నీకిది సమ్మతమైతే,
ఈ క్షణానే మనం దంపతులం కావచ్చు,”
అన్నాడు.

అతడి మాటలకు కళాకౌముది చిరు
నవ్వుతో, “నాకు పట్టమహిషిగా మీ సింహా
సనంలో సగభాగం అక్కర్లేదు, ప్రభూ! మీ
హృదయంలో నాకు చెరగని స్థానం లభిస్తే,
అదే గొప్ప భాగ్యం అనుకుంటాను,” అన్నది.

కళాకౌముది మాటలకు అమితానందు
చెందిన కృష్ణభూపతి, తక్షణం ఆమెను
గాంధర్వ వివాహం చేసుకున్నాడు. అయితే,
వారి ఆ వివాహవార్త రహస్యంగానే వుండి
పోయింది.

మలయద్వీపానికి తిరిగివస్తూ, కళా
కౌముదిని తన వెంట తీసుకువచ్చిన కృష్ణ
భూపతి, ఆమెను గోపాలసేనుడి కుమార్తెగా
తల్లికి పరిచయం చేశాడు. ఆ సమయంలో

రాజమాత సునందాదేవి దగ్గరవున్న జ్యోత్స్వా,
ఆమె తల్లి, కళాకౌముదిని పలకరించి కుశల
ప్రశ్నలు వేశారు.

ఆ తర్వాత రెండు మూడు రోజులు
గడవనిచ్చి, కళాకౌముదిని వివాహమాడాలన్న
తన కోర్కెను తల్లి దగ్గర వెల్లడించాడు కృష్ణ
భూపతి.

కళాకౌముదిని తనకు పరిచయం చేసిన
క్షణానే, ఇటువంటిదేదో జరగగలదని అను
మానించిన సునందాదేవి, కొద్దిసేపు మౌనంగా
వుండిపోయి తర్వాత, “నాయనా! నీ నిర్ణయం
నాకు చాలా సంతోష కారణం. కాని, జ్యోత్స్వా
పరిస్థితే నన్ను కొంత కలవర పరుస్తున్నది.
నువ్వు యుద్ధాల నుంచి తిరిగి వచ్చాక,
జ్యోత్స్వాతో వాళ్ళ కుశద్వీపం గురించి మాట్లా
డావా?” అని అడిగింది.

“మాట్లాడానమ్మా? కాని, ముఖంలో ఏ
మాత్రం ఆనందచ్ఛాయలు కనిపించలేదు.
కారణం ఏమైవుంటుందా అని తీవ్రంగా
ఆలోచించాను, తోచిందికాదు. ఇవ్వాళ, ఆమె
విషయమైనిన్నడుగుదామనుకుంటుండగా,
నువ్వే ఆ ప్రస్తావన తెచ్చావు!” అన్నాడు కృష్ణ
భూపతి.

సునందాదేవి ఒకటి, రెండు క్షణాలు
కొడుకు ముఖంలోకి పరీక్షగా చూసి, “కృష్ణా!
జ్యోత్స్వాను వివాహమాడాలన్న కోర్కె నీదీ
కాదు, జ్యోత్స్వదీ కాదు; నా అన్న చందన
వర్మది! ఆయన కోర్కె విన్నాక, నాకూ అలా
జరగడం అన్నివిధాలా ఉత్తమం అనిపిం
చింది. అయితే, కృష్ణా! ఒక మాట అడుగు
తాను. కాని, నిజం చెప్పమని మాత్రం
అనను. ఎందుకంటే, నువ్వు తల్లినైన నాదగ్గర