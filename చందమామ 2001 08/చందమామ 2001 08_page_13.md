గురుభల్లూకా! నీ భక్తికి మెచ్చాను. దైవ ద్రోహులు ప్రవేశించడంతో, ఈ బిలదుర్గం అపవిత్రమైపోయింది. నేను ఇప్పుడే ఇక్కడ అంతర్ధాసమై, అరణ్యంలోని కొలనుగట్టున వ్రన్న జమ్మిచెట్టుకింద ప్రత్యక్షం కాబోతున్నాను. నువ్వు శిష్యగణంతో, ఆ కొలనులో శుచివై వచ్చి, నన్ను పూజించు!” అన్నాడు.

ఆ మాటలు వింటూనే గురుభల్లూకుడు అదిరిపడి లేచి నిలబడ్డాడు. వాడు చేతులు జోడించి, “వృకేశ్వరిమాతా!” అంటూ ఏమో చెప్పబోయేంతలో, ఖడ్గదర్శమట్టిగా కుమారుతూ, “ఒరే, మాట్టాడకు! తక్షణం అరణ్యంలోని కొలనుగట్టుకు రా,” అన్నాడు.

గురుభల్లూకుడు గదినుంచి బయటికి వచ్చేంతలో, జీమదత్తుడు, మిగిలినూళ్ళూ ఒక గోడచాటున దాక్కున్నారు. గురుభల్లూకుడు పంచశూలాన్ని పైకెత్తి, “ఒరే, వృకేశ్వరీ భక్తుల్లారా! దేవి ఆజ్ఞ అయింది. వెంటనే

అందరూ బయలుదేరి అరణ్యంలోని కొలను దగ్గరకు చేరండి,” అంటూ బిలదుర్గంలో కేకలు పెడుతూ తిరగ సాగాడు. కొద్దిసేపట్లో అందరూ బిలంనుంచి బయటికి వచ్చారు. వాళ్ళు అరణ్యంకేసి కొద్దిదూరం నడిచాక, గురుభల్లూకుడికి, ఇంకా వృకేశ్వరి మంది రంలో వ్రన్నదో మాయమైపోయిందో చూడాలని పించింది. వాడు తిరిగి బిలంకేసి వస్తున్నంతలో, ఖడ్గజీవదత్తులు బిలంలో వున్న తోడేళ్ళను కొట్టి బయటికి తరిమేస్తున్నారు.

గురుభల్లూకుడు తనకు ఎదురుగా వస్తున్న తోడేళ్ళను చూసి నిలువెల్లా కంపించి పోయి, వెనుదిరిగి తు ఝ్యులకేసి పరిగెత్తుతూ, “వృకేశ్వరీమాతా, రక్షించు!” అంటూ చావు కేకలు పెట్టసాగాడు.

ఖడ్గవర్మ ఆ దృశ్యం చూస్తూనే ఆశ్చర్య పోయి, “వెంటపడినవి నాలుగుతోడేళ్ళకన్న ఎక్కువలేవు. వాటిని ఎదుర్కొని చంపలేక, అంతమంది వృకేశ్వరీభక్తులు కాళ్ళ సత్తువ కొద్దీ పరిగెత్తుతూండడం నవ్వుతెప్పిస్తున్నది,” అన్నాడు.

జీవదత్తుడు వేగంగా పోయి తోడేళ్ళను తన చేతి దండంతో అదిలించి వాటిలో అందిన దాన్ని బలంగా కొట్టాడు.

ఆ దెబ్బకు తోడేలు కిందపడి గిలగిల కొట్టుకోసాగింది. మిగతావి బెదిరిపోయి చెల్లాచెదురుగా పారిపోయినై. అదిచూసిన గురుభల్లూకుడు ఆనందపడిపోతూ, జీవ దత్తుడికిరెండుచేతులూ ఎత్తి నమస్కరించాడు.

జీవదత్తుడు, భల్లూకుణ్ణినిలువెల్లా ఒకసారి పరిశీలనగా చూసి, “భల్లూకం బాబూ! ఇంతకూ నువ్వు ఈ అరణ్యంలో ఏ వ్యవసాయమో