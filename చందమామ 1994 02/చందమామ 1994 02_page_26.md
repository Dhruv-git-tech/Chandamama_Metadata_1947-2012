నేను వాడికి వెదురుబుట్టలు, తడికలు అల్ల డంనేర్పిస్తాను. మన గ్రామం వాళ్ళందరూ వెదురు సరుకు వాడి దగ్గిరే కొనుక్కోవాలి. ఇంకా మిగిలి పోయిన సరుకు పట్టంలో అమ్మి పెట్టాలి. సాయమంటే అలావుండాలి!” అన్నాడు రంగనాథుడు.

ధర్మన్నకిది ఎంతో నచ్చి అలాగే ఏర్పాటు చేశాడు. రంగనాథుడి భార్య మాత్రం వీరన్నను ఉచితంగా పోషించాలని గింజుకుంటూంటే ఆయన ఓదార్చి, “వెర్రిదానా! వెదురు సరుకు వ్యాపారం ఎంత లాభసాయికి వుంటుందో నీకు తెలియదు. గ్రామం వాళ్ళంతా సరుకు మనదగ్గిరే కొంటారు. అందువల్ల అమ్మకం కూడా పెద్ద సమస్య కాదు. వీరన్నకు రోజూ మూడు పూటల తిండి ఖర్చు పోగా, వాడికి

కొంత డబ్బిచ్చినా, ఇంకా మనకు లాభం వుంటుంది!” అని చెప్పాడు.

ఇది నిజమని ఋజువు కావడంతో ఆమె సంతోషించింది. రంగనాథుడికి బాగా పేరూ వచ్చింది.

ఆ తర్వాత సుధాముడనే వాడు గ్రామంలో వేంకటేశ్వరస్వామికి గుడి కట్టించాలనుకు న్నాడు. రంగనాథుడు అతడికి సలహా చెబుతూ, “గ్రామంలో ఇప్పటికే రామాలయ ముంది. అది పాడుబడి వుంది. మీకందరికీ అంత భక్తిగా వుంటే, ఆ ఆలయాన్ని నేనే బాగు చేయిస్తాను. శ్రీరాముడైనా, వేంకటేశ్వరుడైనా అందరూ మహావిష్ణువు ప్రతిరూపాలే! అయినా ఆలయం ఆవరణలో శ్రీవేంకటేశ్వరునికీ ఒక మందిరం నిర్మిస్తాను. భక్తులు క్రమం తప్ప