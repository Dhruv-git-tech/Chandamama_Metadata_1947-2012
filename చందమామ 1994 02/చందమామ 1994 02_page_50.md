తాను ఇక గంధమాదనపర్వతానికి వెళతానని
లవకుశులకు చెప్పాడు. వాళ్ళు అందుకు
అంగీకరించారు.

కుశలవులు పెద్ద ఉత్సవంతో హనుమంతు
డిని తీసుకువచ్చి గంధమాదన పర్వతం దగ్గర
దిగబెట్టారు.

హనుమంతుడు చిరకాలం రఘువంశ
ప్రతిష్ఠలను నిలబెట్టుతూ వర్ధిల్లండని కుశ
లవులను ఆశిర్వదించాడు. ప్రజాసమూహాన్ని
ఉద్దేశించి హనుమంతుడు, “రామదండుగా
దేశమంతా కలిసికట్టుగా పనిచేస్తే సాధించ
లేనిది లేదు. రామరాజ్యంలో అందరూ లవ
కుశులే!” అని చెప్పి వారిని అయోధ్యకు
మరలమన్నాడు.

ప్రజలు హనుమంతుడికి నమస్కరించి
చేతులెత్తి, “జై వీరహనుమాన్!” అంటూ
జయజయధ్వానాలు చేస్తూండగా తపస్సు
చేసుకోడానికి హనుమంతుడు గంధమాదన
పర్వతానికి వెళ్ళిపోయాడు.

కుశలవులు, వారి సంతతివారు రామ
రాజ్యం పేరు నిలుపుతూ రఘువంశ కీర్తి

ప్రతిష్ఠలను ఇనుమదింపజేస్తూ చిరకాలం
రాజ్యపాలన చేశారు.

హనుమంతుడు గంధమాదన పర్వతం
మీద తపస్సు చేసుకుంటున్నాడు.

ఆవిధంగా గంధమాదన పర్వతం మీద
తపస్సులో నిమగ్నమైవున్న హనుమంతుడికి
ఒక్కసారి ధ్యానభంగమై కళ్ళు తెరిచాడు.
పర్వతాలు కురచగా కనిపించాయి. మహా
వృక్షాలు మొక్కల్లాగా, ఏనుగులు ఎలుకల్లాగా
తోచాయి; ఆకాశాన్ని పరికించాడు. సప్తర్పి
మండలం ద్రువనక్షత్రానికి దూరంగా జరిగి
వుంది. దాన్నిబట్టి యుగం మారిందని అను
కున్నాడు. అదే సమయంలో త్రికాలజ్ఞుడైన
నారదుడు అటీ వచ్చి, “ఇప్పుడు ద్వాపర
యుగం మొదటి పాదం ప్రారంభంలో
ఉన్నది, హనుమా! ఈ ద్వాపరయుగం
నాలుగో పాదంలో నీకు రామ సందర్భనం
కలుగుతుంది!” అని చెప్పి వెళ్ళాడు.

హనుమంతుడు తిరిగి తపస్సు అందు
కున్నాడు.