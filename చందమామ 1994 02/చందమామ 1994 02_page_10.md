విచిత్రవీణ

సంగీతపురిలో ఒక్క సంగీత విద్వాంసుడు కూడా లేడు. సంగీత వాయిద్యాలను విక్రయించే ఒక దుకాణం ఆ గ్రామంలో వుండడం వల్ల, ఆ ఊరుకు ఆ పేరొచ్చింది. వీణ, పిల్లన గ్రోవి, మృదంగం—ఇలా ఏ వాయిద్యం కావలసివచ్చినా, ఆ దుకాణంలో తప్పక దొరుకు తయా.

ఆ దుకాణం యజమాని పేరు రామావతారం. అతడు వృద్ధుడైపోవడంతో, అతడి కొడుకు మురారి కొన్నాళ్ళుగా దుకాణం వనులు పర్యవేక్షిస్తున్నాడు.

సంగీతపురికి ఆమడ దూరంలో పాల కొండలున్నాయి. సంగీత వాయిద్యాలను తయారుచేసేందుకు కావలసిన శ్రేష్ఠమైన కలప అక్కడ లభిస్తుంది. నెలకొకసారి మురారి ఎడ్లబండిని, కూలీలను తీసుకొని, ఆ కొండలకు వెళతాడు. అక్కడ కావలసిన కలపను కూలీల చేత నరికించి, మురారి

వాయిద్యాలను తయారుచేస్తాడు. ఆ దుకాణంలో తయారయ్యే వాయిద్యాలకు చుట్టు పక్కల పట్టణాల్లో మంచి పేరుంది.

ఒకరోజు, ఆ దేశాన్నేలే మహారాజు కుమార్తె చారులత, శ్రేష్ఠమైన దీకుకొయ్యతో తయారు చేసిన మంచి వీణ కావాలని తన భటుణ్ణి పంపింది.

"ప్రస్తుతం అలాంటి వీణ దుకాణంలో లేదు. వారం, పది రోజుల్లో తయారుచేసి, నేనే కోటకు తీసుకువస్తానని, యువరాణి వారికి చెప్పు!" అని మురారి, ఆ భటుణ్ణి పంపించివేశాడు.

మర్నాటి ఉదయం, వీణ తయారీకి అవసరం అయిన దీకు కొయ్య కోసం, మురారి పాలకొండలకు, ఒక కూలీని మాత్రం వెంటబెట్టుకొని బయలుదేరాడు. ఆ రోజు ఎంత వెతికినా వాళ్ళకు సరైన దీకుచెట్టు కనిపించలేదు.

ఆర్. పట్టాచిరామరాజు