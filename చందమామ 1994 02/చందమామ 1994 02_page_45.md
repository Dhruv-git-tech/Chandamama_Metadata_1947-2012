అయోధ్యా నగరం అంతా దివ్యంగా అలంక
రించబడింది.

రాముడు లవకుళులకు రాజ్య పట్టాభి
షేకం చేసి, హనుమంతుడిని పిలిచి, “హను
మంతా! నేను చాలాకాలం రాజ్యపాలన
చేసి విశ్రాంతి కోరుకుంటున్నాను. నేను
ఉంటాను, లేకపోతాను. నీవు మాత్రం కుశ
లవులకు పెద్ద దిక్కుగా వుండి అన్నీ చూసు
కుంటూ ఉండు! రాజ్యరక్షణ భారం నీమీద
పూర్తిగా ఉంచుతున్నాను. వీరినే నన్నుగా
చూసుకో. అండగా నిలిచి వాళ్ళను ఉత్తమ
పాలకులుగా తీర్చిదిద్దే బాధ్యత నీది!” అని
చెప్పాడు.

హనుమంతుడు మౌనంగా చేతులు
జోడించి, తల దించుకున్నాడు.

రాముడు సరయూనదికి వెళ్ళడానికి
పెద్ద ఊరేగింపు ఏర్పాటు చేయించాడు. ఆ
రోజు మహోదయ పర్వదినం. మంగళ
ధ్వనులు మారుమోగుతున్నాయి. బ్రాహ్మణులు
వేదఘోష చేస్తున్నారు. తూర్యనాదాలు మిన్ను
ముట్టుతున్నాయి. రాముడు సరయూనదికి
పాదచారిగా బయలుదేరాడు. భరతుడు
అతనికి తెల్ల గౌడుగు పట్టాడు. శత్రుఘ్నుడు
వింజామరం వీస్తున్నాడు. మేడల మీది
నుంచి పుణ్యాంగనలు పూలజల్లు కురిపిస్తు
న్నారు. హనుమంతుడు రాముడి వెనక
మందంగా మతిపోయినవాడిలాగ అడుగులు
వేస్తున్నాడు. రాముడు సరయూనదికి ఎందుకు
వెళుతున్నాడో తెలియని ప్రజలు పరిపరివిధా
లుగా చెప్పుకుంటూ అనుసరించసాగారు.