సారా తెప్పించుకుని తాగితే, ఆరోగ్యం పాడవుతుందంటాడు. ఆరోగ్యం పాడైతే త్వరగా చస్తాను. వాడికీ ఖర్చు తగ్గుతుంది. వాడికే లాభం కదా? ఏం చెప్పినా అర్థం కాదు," అన్నాడు.

మాలతి, అవ్వఅక్కణ్ణించి తిరుగుప్రయాణ మయ్యారు. అవ్వ, మాలతితో, “తండ్రి నీ ఎదట తనను మెచ్చుకుంటాడని కుముదు డాశపడ్డాడు. వాడికీ నీకూ పెళ్ళి యోగం వున్నట్టు లేదు,” అన్నది.

మాలతి, అవ్వకేమీ బదులివ్వకుండా తన ఊరు చేరుకుంది. అక్కడెదురైన కుముదు డితో, “మీ నాన్నను చూశాను,” అన్నది.

కుముదుడు నవ్వి, “నేనూ మీ నాన్నను చూసి మాట్లాడాను. ఆయన నా గురించి అంతా విని, నాకు అత్తరు చేయడం నేర్పుతా నన్నాడు. తన డబ్బంతా మనదేనన్నాడు. కొన్నాళ్ళు మనమీ ఊళ్ళోనే వుంటే, తను మా నాన్న దగ్గరకు వెళ్ళి కోడలిని బాగా చూసుకునే పద్ధతులు నేర్పివస్తానన్నాడు. మన పెళ్ళి నిశ్చయమైపోయింది!” అన్నాడు.

“నేను మన పెళ్ళికి ఒప్పుకుంటానని ఎలా అనుకున్నావు?” అన్నది మాలతి. ఆశ్చర్యంగా.

“ఎలా అనుకున్నానో చెప్పమంటావా? అయితే విను. అవ్వ చెప్పేవరకూ, నాకీ ఆలోచన కలగనే లేదు. మా నాన్నను కలుసుకున్న నాశత్రువులు కూడా, నా మీద జాలిపడి నన్న భిమానించారు. నువ్వెందుకు జాలిపడవు? జాలిలోంచి ఇష్టం పుడుతుందని అవ్వ చెప్పనే చెప్పింది!” అన్నాడు కుముదుడు.

కన్న తండ్రి అయివుండీ, ఇతరులతో తనను గురించి ఒక్క మంచిమాట అనక పోగా, తనపట్ల శత్రువులా ప్రవర్తించే తండ్రికి సకల సదుపాయాలూ చేసిన కుముదుడి మంచితనమూ, పెళ్ళయ్యాక కూడా కూతురి సుఖం గురించే ఆలోచించే తన తండ్రి మన స్త్రవ్యమూ గురించి బాగా ఆలోచించిన మాల తికి — కుముదుడిపై జాలితోపాటు ఇంతం తనరాని ప్రేమ కలిగింది.

ఇది జరిగాక, తండ్రుల ఆశీర్వాదంతో మాలతీ, కుముదుల వివాహం అతి నిరాడంబ రంగా జరిగిపోయింది.