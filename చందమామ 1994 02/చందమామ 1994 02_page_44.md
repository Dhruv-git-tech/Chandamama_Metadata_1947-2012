తరవాత ఆ కుక్కను కొట్టిన యువకుడు అంతా తెలుసుకొని, పశ్చిత్తప్తుడై ఉత్తము డిగా మారాడు.

అశ్వమేధయాగం చేసి రాముడు కొద్ది కాలం సక్రమంగా రాజ్యపాలన చేశాక, ఒక నాడు యముడు బ్రాహ్మణరూపంలో అక్కడికి వచ్చి, “రామా! నీతో కొంత సేవు రహస్యంగా మాట్లాడాలి. మనం మాట్లాడుకుంటుండగా ఎవరు వచ్చినా శిరచ్ఛేదం చేయాలి!” అని చెప్పాడు.

రాముడు అందుకు సమ్మతించి లక్ష్మణు డికి ఆ సంగతి చెప్పి, ద్వారం దగ్గిర కాపు ఉంచి, యముడితో రహస్య మందిరంలోకి వెళ్ళాడు.

“రామా! నువ్వు మహావిష్ణువువి. నీవు అవతరించిన పని పూర్తి అయింది. సీత లక్ష్మిగా, పుట్టినిల్లయిన క్షీరసాగరంలో నీకోసం నిరీక్షిస్తున్నది. ఆదిశేషుడు, శంభచర్యాలైన నీ తమ్ములతో నీవు క్షీరసాగరం చేరుకోవాలి!” అని చెప్పాడు.

అదే సమయంలో దుర్వాసుడు హుటా హుటిగా వచ్చి లక్ష్మణుడితో, “నేను ఇప్పుడే రాముణ్ణె చూడాలి! లేకుంటే రఘువంశం నశించేలాగా శపిస్తాను, జాగ్రత్త!” అని హెచ్చరించాడు.

వంశనాశనానికి బదులు తాను శిరచ్ఛేదం పొందటమే మంచిదని లక్ష్మణుడు తలంచి, దుర్వాసుడి రాకను రాముడితో చెప్పడానికి లోపలికి వెళ్లాడు.

వెంటనే యముడు అంతర్ధానమయ్యాడు.

రాముడు తాను మాట ఇచ్చిన ప్రకారం లక్ష్మణుడికి శిరచ్ఛేదం విధించాడు. పెద్దలు ఆలోచించి దేశబహిష్కరణ శిరచ్ఛేదంతో సమానమే గనక, లక్ష్మణుడిని దేశం నుంచి వెళ్ళగొట్టి పంపితే చాలునని రాముడికి సలహా ఇచ్చారు. లక్ష్మణుడు అంతా విని, వెళ్ళిసరయూ నదిలో పడి తన అవతారం చాలించాడు.

లక్ష్మణుడు సరయూనదిలో మునిగిన తర్వాత రాముడు భరతశత్రుఘ్నులకు విషయ మంతా చెప్పి, లవకుశుల పట్టాభిషేకానికి చేయవలసిన ఏర్పాట్లన్నీ చూడమని చెప్పాడు.