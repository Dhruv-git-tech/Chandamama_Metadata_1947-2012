చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

విశ్వమానవ సౌభాతృత్వం

మహాత్మాగాంధీ గుజరాత్ విద్యాపీతాన్ని స్థాపించిన నాలుగేళ్ళ తరవాత, 1924వ సం॥లో అక్కడి విద్యార్థులను ఉద్దేశించి ఉపన్యసిస్తూ — హిందువులు, ముస్లింలు, క్రైస్తవులు, పార్సీలు, యూదులు అందరూ అన్నదమ్ములలాగా మసలుకోవాలని చెప్పాడు. విశ్వమానవ సౌభాతృత్వం అంటే కేవలం నమ్మకం ఉంటే చాలదు; దానిని ఆచరణలో చూపాలి, అని ఆయన ఉద్భోధించాడు. ఆ భావంలో నమ్మకం లేనివారికి విద్యాసంస్థలో స్థానం లేదని కూడా నిర్మొహమాటంగా చెప్పాడాయన.

గాంధీజీ సంపాదకత్వం వహించిన 'యంగ్ ఇండియా' పత్రిక లోనూ, తన ఉపన్యాసాలలోనూ ఈ అభిప్రాయాన్నే ఆయన తరచూ వెలిబుచ్చేవాడు. ప్రాంతీయ, కుల, మత భేదాలు పాటించకుండా మానవులందరూ ఒక్కటేనన్న ఉదాత్త ఆశయంతో యువతీ యువ కులు ముందుకు సాగాలని గాంధీజీ కాంక్షించాడు.

ఇటువంటి విశాల దృక్పథం కలిగించడంలో విద్య కీలకమైన పాత్ర వహిస్తుంది. ప్రతిచోటా, ప్రతివారితోనూ ఐకమత్యాన్ని సమ కూర్చేదే సరైన విద్య అన్నాడు ఆదిశంకరుడు. అయితే, ఆధునిక విద్యావిధానంలో ఈ సందేశం లోపించడం దురదృష్టకరం!

విద్యార్థికి తనను తాను ఉద్దరించుకుని, ఇతరులను కూడా ఉద్దరించడానికి మార్గం చూపేదే ఉత్తమమైన విద్య. అటువంటి విద్యే మానవతకు పరిపూర్ణతను ఇస్తుంది. ఆ పరిపూర్ణతను సాధించడానికి ప్రతిఒక్కరూ కృషి చేయాలి.

సంపుటి: 93

ఫిబ్రవరి '94

సంచిక: 2

విడిప్రతి : 4.00

సంవత్సర చందా : 48.00