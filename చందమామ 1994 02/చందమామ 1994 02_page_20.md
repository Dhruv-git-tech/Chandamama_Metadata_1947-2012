రాజభవనం నుంచి వెలుపలికి వచ్చిన
సేనాధిపతి, నాగసింహుడి కోసం కబురు
పంపాడు.

కొంతసేపటికి అక్కడికి వచ్చిన దళ
నాయకుడు నాగసింహుడు — సేనాధిపతీ,
కాబూయీ, ఉత్తుంగుడూ ఒకేచోట ఉండడం
చూసిఒక్క క్షణం ఉలిక్కిపడ్డాడు. ఆ తరవాత
తేరుకుని సేనాధిపతికి నమస్కరించాడు.

“ఈరోజే ఉత్తుంగుడి ప్రయాణం. నువ్వు
మన సైనికులు కొందరితో అతనికి రక్షణగా
వెళ్ళాలి. ఇది రాజాజ్ఞ!” అన్నాడు సేనాధిపతి.

“ఈ రోజేనా, సేనాధిపతీ! మరి పుష్పాలు
లభించాయా?” అని అడిగాడు నాగసింహుడు,
అమితాళ్ళర్యంతో.

“పుష్పాలా? ఆ సంగతి నీకెందుకు?”
అని అడిగాడు సేనాధిపతి కటువుగా.

“మేము పుష్పాలు తీసుకువెళ్ళాలి కదా!”

అని అడిగాడు నాగసింహుడు.

“అవును. వాటిని రాకాసిమృగం ఉన్న
చోటికి చేర్చడానికే ఈ ప్రయాణం. ఈరోజు
సాయంకాలానికి మీరు సముద్రతీరం చేరండి.
బండల మధ్య దారిగుండా సముద్రంలో
పడవలో బయలుదేరండి. మీకు వెనకగా
రెండు పడవలలో మన సైనికులు వస్తారు.
మిగతా విషయాలు ఉత్తుంగుడు చూసుకుం
టాడు,” అన్నాడు సేనాధిపతి.

“మరి, పుష్పాలు?” అంటూ ఏదో చెప్పు
బోయి ఆగాడు నాగసింహుడు.

“అన్నీ సిద్ధంగా ఉన్నాయని చెప్పాను
కదా? నువ్వు బయలుదేరడమే తరువాయి,”
అన్నాడు సేనాధిపతి.

“చిత్తం, సేనాధిపతీ!” అని నాగసింహుడు
అక్కడినుంచి విసురుగా వెళ్ళిపోయాడు.

ఆ తరవాత సేనాధిపతి, ఉత్తుంగుడితో,
“పుష్పాలు దొంగిలించబడిన సంగతి నాగ
సింహుడికి తెలిసే వుంటుంది. అయినా,
ఇవ్వడు విచారణకు సమయం కాదు.
అతడు ఒంటరిగా రాకాసిమృగాన్ని ఎదుర్కో
లేడు కనక, నీకు హాని తలపెట్టే అవకాశం
లేదు. ఎందుకయినా నువ్వు నాగసింహుడి
పట్ల జాగ్రత్తగా ఉండడం అవసరం!” అని
చెప్పాడు.