చాలా ఏళ్ళ క్రితం పశ్చిమ సముద్రతీరాన
కేరళ రాజ్యానికి చెందిన ఒక దీవి లక్క
దీవులకు కొంచెం దూరంలో ఉండేది. అది
చాలావరకు రాతిమయంగా ఉండటం చేత
అక్కడ వ్యవసాయానికి, ఇతర వృత్తులకూ
అవకాశం వుండేది కాదు. కనుక ఆ దీవిలో
నివసించే వారు ప్రధానంగా చేపలు పట్టి
జీవించేవారు, పశువులను పోషించేవారు
అయి ఉండేవారు. అక్కడి బెస్తలలో కొందరు
నావికులుగా వెళ్ళిపోయేవారు. మరికొందరు
సముద్రం అడుగుకు వెళ్ళి ముత్యవచ్చిప్పలూ,
పగడపు రాళ్ళూ తెచ్చి వాటిని దీవిలోని వర్త
కులకమ్మి పాట్టపోసుకునే వారు.

ఆ దీవిలో ఉండే ఒక ముసలి బెస్తవాడికి
చాలామంది కొడుకులు. వారిలో చాలామంది
చేపలు పట్టడంలో తండ్రికి సహాయం చేసి,
తాము కూడా అదే వృత్తి అవలంబించారు.
ఒకరిద్దరు వర్తక నౌకలలో పనులు సంపా

దించుకున్నారు. వారిలో ఆఖరివాడు చిన్న
తనం నుంచి ఒక విచిత్రమైన ప్రకృతి కల
వాడు. చేపలు తన్నుకుని చావటం వాడు
చూడలేకపోయేవాడు. చిన్నతనంలో వాడు
తీరానికి వెళ్ళి, తన తండ్రి, అన్నలూ పట్టు
కొచ్చిన చేపలను తట్టలతో మోసుకుపోయే
టప్పుడు, ఏ చేపలోనైనా ప్రాణం ఉన్నట్టు
కనిపిస్తే దాన్ని వెంటనే నీటిలోకి విసిరివేసే
వాడు. ఒక్కొక్కసారి వాడు ఇంటికి చేరేసరికి
తట్టలో సగం చేపలు కూడా ఉండేవి కావు.

ఈవిధంగా వాడు భూతదయ కలిగి
పుండటం చేత వాడికి చేపలు పట్టే వృత్తి
అబ్బలేదు. కాని వాడికి సముద్రమన్నా, చేప
లన్నా అంతులేని ప్రేమ. “ఎందుకూ పనికి
రాని మొద్దు!” అని తల్లిదండ్రుల చేత తిట్లు
తిని, వాడు సముద్రతీరానికి వెళ్ళి గంటల
తరబడి కూర్చునేవాడు. సముద్రంలో ఈతలు
కొట్టేవాడు. భూమి మీద కన్నా వాడికి