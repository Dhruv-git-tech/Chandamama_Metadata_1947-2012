సామాన్యుడు- మహానుభావుడు

దేశాటన చేస్తున్న సాధువాకడు లక్ష్మీపుర గ్రామా నికి వచ్చి, చెరువుకట్టపై వున్న మర్రిచెట్టు కింద నివాసం ఏర్పరచుకున్నాడు. ఆయన రోజూ గ్రామస్థులకు వేదాంతబోధ చేస్తుండే వాడు. ప్రతిరోజూ వంతులవారీగా గ్రామస్థులా యనకు భోజనం పెట్టేవారు.

సాధువాకరోజున లక్ష్మయ్య అనే అతని ఇంట భోజనం చేస్తున్నాడు. ఆ సమయంలో లక్ష్మయ్య ఇంటికి గురువులనే వాడు వచ్చి, “అయ్యా! మీ బాకీ అన్న ప్రకారం రేపటికి తీర్చవలసివుంది. కానీ, సమయానికి డబ్బు అందలేదు. మరొక నెలరోజులు గడువు కావాలి,” అన్నాడు.

వెంటనే లక్ష్మయ్య, గురువుల్ని, “నువ్వు మాట నిలకడలేని మనిషివి. నీలాంటి వాడికి అసలు డబ్బు అప్పివ్వకూడదు,” అంటూ కోపావేశంతో నానామాటలూ అని తిట్టి పంపిం చేశాడు.

సాధువు ఇదిచూసి లక్ష్మయ్యతో, “నాయనా! కోపం అనర్థహేతువు. దానిని నిగ్రహించు కోవాలి. ఇంతకూ నువ్వు గురువుల్ని తిట్టి సాధించినదేముంది? నీఅక్కసు కొంత తీరిందే తప్ప, దానివల్ల నీకు చేరవలసిన డబ్బేం ముందుగా రాదు కదా!” అన్నాడు.

లక్ష్మయ్య, సాధువుకు వినయంగా నమస్క రించి, “స్వామీ! నేను తిట్టానని ఎవరూ బాధ పడరు. ఎందుకంటే నా కోపం క్షణికం. ఎవరి నైనా సరే ఇలా తిట్టి అలా మరిచిపోతాను. వాళ్ళ మీద నాకేవిధమైన పగా వుండదు,” అన్నాడు.

అప్పుడు సాధువు, లక్ష్మయ్యను మెచ్చుకుని, “కోపాన్ని నిగ్రహించుకోవడం మంచిది. కానీ, కోపం క్షణికమే అయితే చాలా గొప్ప విశేషం! పైగా, నీ మనసులో ఎదుటి వారి మీద కోప ముండకపోవడం మరింత గొప్ప విశేషం,” అని చెప్పి ఇంకా ఏదో చెప్పబోతూండగా,