మిట్టమధ్యాప్హ సమయంలో మురారీ,
కూలివాడూ వెంట తెచ్చుకున్న అన్నం తిని,
తిరిగి మంచి చెట్టును వెతికేందుకు బయలు
దేరారు. కొంతసేపటికి వాళ్ళ అన్వేషణ ఫలిం
చింది. ఒక కొలను పక్కన వాళ్ళకు ఒక
దృఢమైన టీకుమాను కనబడింది. చెట్టును
పరిశీలించిన మురారి తృప్తిగా తలాడించాడు.
అయితే, టీకుమాను అంతా గుబురు కొమ్మ
లతో వుండడం మాత్రం, అతడికి ఆశ్చర్యం
కలిగించింది. కూలివాడు తన భుజం మీది
పంచెను తలకు చుట్టుకుని, చెట్టు మొదలును
నరికేందుకు గొడ్డలి పైకెత్తాడు.

ఇంతలో, “ఆగు! నా నివాసాన్ని కూల దొయ్యకు,” అని చెట్టు పైనుంచి స్త్రీ కంఠ

స్వరంతో మాటలు వినవచ్చాయి. ఆ మరు క్షణం పైనుంచి ఒక యక్షిణి, వాళ్ళ ముందుకు దూకింది.

మురారీ, కూలివాడూ భయకంపితులై చూస్తూన్నంతలో యక్షిణి, “ఇది, నానివాసం! ఎన్నో సంవత్సరాలుగా, ఎంతో హాయిగా ఈ చెట్టు పైన వుంటున్నాను. అసలు నువ్వీ చెట్టును ఎందుకు నరకజూస్తున్నావు?” అని అడిగింది.

యక్షిణి పెద్దగా కోపగించకుండా, కొంత శాంతంగా మాట్లాడడంతో మురారి తెప్పరిల్లి, కాస్త దైర్యం తెచ్చుకుని, “రాకుమారికి నేను వీణ తయారుచేసి పంపాలి. అందుకవసరం అయిన చెట్టు, ఈ ప్రాంతాన మరెక్కడా లేదు. కాబట్టి, నేనీ చెట్టును నరికించక తప్పదు!” అన్నాడు.

ఈసారి యక్షిణి, మురారి కేసి కోపంగా చూస్తూ, “ముష్టి వీణ తయారీకి నేనున్న చెట్టే దారికిందా?” అని చేతుల్ని ముందుకు చాచింది.

ఆ మరునిమిషం యక్షిణి చేతుల్లో, ఒక అద్భుతమైన వీణ ప్రత్యక్షమైంది. దానికి అక్కడక్కడా అమూల్వమైన వజ్రాలు తాపడం చేసి వున్నాయి.

మురారి ఆశ్చర్యపోతూ చూస్తూన్నంతలో, యక్షిణి, “ఇది మహిమ గల వీణ! సంగీ తంలో సరిగమలు రానివాళ్ళు కూడా, ఈ వీణను అద్భుతంగా వాయించవచ్చు. వీణ