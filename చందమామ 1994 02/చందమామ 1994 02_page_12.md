ముందు కూర్చుని సరస్వతీ దేవిని మనసారా
స్మరించి, కావలసిన రాగం మనసులో అను
కొని తీగలను సవరిస్తే చాలు, ఈ వీణ
మీద ఆ రాగం పలుకుతుంది. అయితే,
దీనిమీద రెండు రాగాలు మాత్రం బాగా
ఆలోచించి వాయించాలి. మోహనరాగం
వాయిస్తే, నువ్వు ఆ క్షణం మనసులో కోరు
కున్న వ్యక్తి నిన్ను ప్రేమిస్తుంది. ఇక వరుణ
రాగం వాయిస్తే, జడివాన కురుస్తుంది.
అన్నిటికంటే ముఖ్యమైన విషయం — ఈ
దీకుచెట్టువున్నంత కాలమే నేనిక్కడుంటాను.
నేనిక్కడున్నంత కాలమే, ఈ వీణలో మహిమ
వుంటుంది. అర్థమైందా? ఇదుగో, వీణ
తీసుకో!” అంటూ వీణను మురారికిచ్చి అంత
ర్థానమైంది.

అనుకోకుండా తనకు మహిమ గల
వీణ లభించినందుకు, మురారి ఉబ్బి తబ్బి
బ్బయ్యాడు. ఆ అద్భుతమైన వీణ సాయంతో,
తాను తలచుకుంటే రాకుమారి చారులతనే
పెళ్ళాడగలడు!

మురారి ఇలాంటి ఊహలతో తేలిపో
తూండగా, పక్కన వున్న కూలివాడు అతణ్ణి
హెచ్చరిస్తూ, “అయ్యా! పాద్దు ఏటవాలింది.
ఇక మనం ఇంటికి బయలుదేరుదామా?”
అన్నాడు.

దానితో మురారి ఊహాలోకం నుంచి
బయటపడి, కూలివాడితో, “సరే, బయలు
దేరుదాం. ఒక సంగతి గుర్తుంచుకో. ఈ
వీణ గురించి ఊళ్ళో ఎవరికీ చెప్పకు,” అని
హెచ్చరించాడు.