రినీ గృహంలోకి ఆహ్వానించాడు. కాసేపటికల్లా వంట సిద్ధంచేసి అందరికీ భోజనం వడ్డించింది సుధర్ముడి భార్య.

కుముదుడు విస్తరిముందు కూర్చున్నాడు. వంటకాలు ఏకారణం చేతనో చాలా చల్లగా వున్నాయి. కుముదుడికి చాలా కోపం వచ్చింది. అతను హేళనగా, “సుధర్మా! వంటకాలన్నీ తగని వేడిమిగా ఉన్నాయి!” అన్నాడు.

సుధర్ముడు, కుముదుడి హేళనను గ్రహించాడు, “స్వామీ, అయితే ఈ విసనకగ్రతో విసురుతాను!” అంటూ చేతనున్న విసనకగ్రతో విసరసాగాడు.

నిమిషంలో కుముదుడి విస్తటిలోని పదా ఠ్ఞాలన్నీ వేడెక్కి పొగలు విడవసాగినై. కుము దుడు ఆశ్చర్యపోయాడు.

భోజనం ముగించి, చేయి కడుగుకునేందుకు బావి దగ్గరకు వెళ్తే అక్కడ మరొక వింత దృశ్యం కుముదుడిని కలవరపెట్టింది. బావి గిలకమీద సగం లాగి వదిలిన చేంతాడూ, బావిలో వేలాడుతూవున్న నిండు బొక్కెనా అతడి కంటబడినై.

“నీళ్ళు చేదుతూ చేదుతూ వుండగా, మావారు పిలిస్తే చేద అక్కడే వదిలి వెళ్ళాను,” అని అక్కడికి వచ్చిన సుధర్ముడి భార్య నవ్వుతూ కుముదుడితో చెప్పింది.

తనకంటే గొప్ప తపశ్శాలి లేడనీ, సంసార కూపంలో పడివున్న వాళ్ళు అల్పులనీ భావించే కుముదుడికి గర్వభంగమయింది.

అతడు చేతులు జోడించి సుధర్ముడికి నమస్కరిస్తూ, “సుధర్మా, మీరు మహనీయులు! సర్వసంగపరిత్యాగులై తపస్సు చేయనివారి క్కూడా మోక్షం వుంటుందా?” అని అడిగాడు.

అందుకు సుధర్ముడు, “నిర్మలమైన మనస్సుతో దేవుడిని ఎక్కడ వుండి ప్రార్థించినా ముక్తి లభ్యమవుతుంది. అడవులలో కంద మూలాలు తింటూ, ముక్కు మూసుకు కూర్చున్నా— నిర్మలమైన మనస్సులేని అహం కారికి మోక్షద్వారం తెరవబడదు!” అని చెప్పాడు.

ఈ విధంగా కుముదుడికి సంశయనివృత్తి కలగటమేగాక, అహంకారం కూడా నశించింది. అనాటి నుంచి నిర్మల చిత్తంతో భగవ ధ్యానం చేసి ముక్తిపొందాడు.