ధరిస్తే నువ్వు రాజమందిరంలో ఎక్కడికైనా
వెళ్ళవచ్చు. ఎలాగోలా సింహపురి యువరాజు
రాజసింహుడిని ఇక్కడికి తీసుకురా!” అన్నది.

శకుంతల కాసేపు అలోచించి, “ఇక్కడ
అయితే ఎవరైనా చూడవచ్చు. మీరు సరు
కులు దాచిన చావడిలోకి వెళ్ళి, ఎక్కడైనా
దాగి వుండండి. నేను యువరాజును అక్కడికి
పంపుతాను,” అని బయలుదేరి, తనను
అడ్డగించిన రాజభటులకు, రాకుమారి ఉంగ
రంచూపిస్తూ, సింహపురి యువరాజు విడిది
చేసిన మందిరం చేరుకున్నది.

అక్కడ యువరాజుకు, అమె రహస్యంగా
రాకుమారి ఉంగరం చూపించి, “రాకుమారి
తక్షణం మీతో ఏదో ఒక ముఖ్య విషయం
గురించి మాట్లాడాలట. నా వెంటరండి!”
అని అతణ్ణి వెంటబెట్టుకుపోయి, సామాను
లున్న చావడి చూపించి, తను దూరంగా
ఒక చెట్టు కింద నిలబడింది.

యువరాజు చావట్లోకి పోయి, కొద్ది సేప
ట్లోనే ముఖం కందగడ్డలా చేసుకుని, శకుం
తలదగ్గరకు వచ్చి, “నీపేరేమిటి?” అని అడి
గాడు.

“శకుంతల!” అన్నది శకుంతల భయం
భయంగా.

“చూడు, శకుంతలా! నువ్వు నాకు మహ
బాగా నచ్చావు. రాజకుమారి అందచందాల
గురించి అడక్కు. ఈ ముహూర్తానికే నన్ను
పెళ్ళాడతావా? నువ్వా పైనుంచి ఇక్కడికి

వచ్చి, తిరిగిపోదారి మరిచిన గంధర్వ కన్యలా
వున్నావు,” అన్నాడు యువరాజు.

యువరాజు రాజసింహుడి మాటలకు
శకుంతల నివ్వెరపోయి, తానెవరైందీ చెప్పి,
“యువరాజా! మీకు నేనేవిధంగానూ తగిన
దానిని కాదు,” అన్నది.

“నువ్వు అభ్యంతరం చెప్పడంలోనే, నీ
గొప్పతనం, సంస్కారం అర్థమవుతున్నది. నా
మాటకు తిరుగులేదు!” అన్నాడు రాజసింహుడు.

ఈ జరిగినదంతా క్షణాల మీద రాజాంతః
పురంలో గుప్పుమన్నది. రాజదంపతులు, తమ
కుమార్తె మనసు విప్పి తమతో శిల్పిని
గురించి చెప్పనందుకు బాధపడి, ముహూర్తం
వేశ మించిపోకుండా, శిల్పితో తమ కుమార్తె