అడగటమే వారి ఉద్దేశం. అయితే ట్రోయ్ పౌరులు భువనసుందరిని వప్పగించగూడదని ఏనాడో నిశ్చయించారు. గ్రీకుల రాయబారం విఫలం కావటమేగాక, రాయబారులను చంపటానికి కూడా యత్నంజరిగింది. కాని, రాయబారులకు ఆతిథ్యం ఇచ్చిన గృహస్థు అడ్డుపడి, రాయబారులను చంపటం కంటే నీచమైన పని ఉండదనీ, అటువంటి పనికి తానెన్నడూ సమ్మతించననీ గట్టిగా చెప్పాడు.

అఖిరు రాయబారం విఫలం కాగానే గ్రీకు నౌకలు టెనెడోస్ దీవి నుంచి కదిలి ట్రోయ్ తీరానికి వచ్చాయి. నౌకలు విడిసిన చోటికి ట్రోయ్ కొటగోడలు కనిపిస్తాయి. గ్రీకు నౌకల రాక కనిపెట్టి ట్రోయ్ పౌరులందరూ నగరం వెలువడి సముద్రతీరానికి వచ్చి, నౌకల మీద రాళ్ళవర్షం కురిపించి, వాటిని తిప్పికొట్టాలని యత్నించారు. కాని నౌకలు తీరాన్ని అంటాయి.

అయితే ఇప్పుడొక పెద్ద సమస్య వచ్చింది. ట్రోయ్ భూమిమీద ముందుగా ఎవరు అడుగు పెట్టేట్టు? ఈ సమస్యకు కారణమేమంటే,

మొట్టమొదటగా ట్రోయ్ గడ్డ మీద అడుగు పెట్టిన యోధుడు యుద్ధంలో మొట్టమొదటగా మరణిస్తాడని జ్యోస్యం చెప్పబడింది. ఈ జ్యోస్యంలో గ్రీకులందరికీ నమ్మకం కుది రింది. అందుచేత వజ్రకాయుడివంటి ధైర్య శాలికూడా మొదటగా నౌకనుంచి దిగటానికి జంకాడు.

అ పనిచేసిన ధీరుడు చంద్రప్రభుడనే వాడు. అతను నౌకలోనుంచి ఒడ్డుకు దూకు తూనే యుద్ధానికి తలబడి, అనేక మంది శత్రువులను సంహరించాడు. అతనిని వీర సింహుడు చంపేశాడు.

చంద్రప్రభుడి వెనకగా వజ్రకాయుడు నౌకనుంచి దూకాడు. అతని వెనకనే అతని వెంటవచ్చిన సైనికులందరూ దూకారు. వజ్రకాయుడు కొందరు ట్రోజన్ వీరులను చంపినాక మిగిలిన వారంతా చెల్లాచెదురుగా నగరంలోకి పారిపోయారు.

ఈలోగాగ్రీకునైనికులందరూ ఉత్సాహంగా కేకలువేస్తూ, పడవలలో నుంచి ఒడ్డుకు దిగారు.
— (ఇంకావుంది)