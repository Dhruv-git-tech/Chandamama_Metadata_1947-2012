## వార్తలు – విశేషాలు:

### శ్రీలంకలో సరికొత్త రికార్డులు!

శ్రీలంక ప్రధానమంత్రిగా శ్రీమతి చంద్రికా కుమారతుంగా ఆగస్టు 19వ తేదీ పదవీ బాధ్యతలు స్వీకరించిన ప్పుడే ఆమె ఇద్దరు మాజీ ప్రధాన మంత్రుల కుమార్తె అన్న చరిత్రను సృష్టించడం జరిగింది. ఆమె వయసు 49 సంవత్సరాలు.

ఆమె తంద్రి ఎస్.డబ్ల్యు.ఆర్.డి. బందారనాయకే 1956వసం|| నుంచి 1959వసం||లో హతుడయ్యేంతవరకు ప్రధానిగా ఉన్నాడు. అయన మరణానంతరం అయన సతీమణి శ్రీమతి సిరిమావో బందారనాయకేను ఆ దేశం, ప్రధానమంత్రిని చేసింది. అప్పుడామె ప్రపంచంలో మొట్టమొదటి మహిళా ప్రధానమంత్రి అన్న కీర్తి నార్జించింది. ఆమె 1960 నుంచి 1965 వరకూ, ఆ తరవాత 1970 నుంచి 1977 వరకూ రెండుసార్లు అధికారంలో ఉన్నది.

ఇప్పుడు శ్రీమతి చంద్రికా కుమారతుంగా ప్రధాని అయిన మూడు నెలలలోగా అంటే నవంబర్ 9వ తేదీ అధ్యక్ష పదవికి ఎన్నికలు జరిగాయి. ఆ ఎన్నికలలో శ్రీమతి కుమారతుంగా పాలక పక్షమైన పీవుల్స్ అలయెన్స్ పార్టీ తరపున అధ్యక్ష పదవికి పోటీ చేసి 62 శాతం ఓట్లకు పైగా ఓట్లు పాంది విజయం సాధించింది. నవంబర్ 12వ తేదీ ఆమె అధ్యక్ష పదవి ప్రమాణస్వీకారం చేసింది. ఇప్పుడు శ్రీలంకలో అధ్యక్ష పదవిని చేపట్టిన మొట్టమొదటి మహిళ శ్రీమతి కుమారతుంగా!

శ్రీమతి కుమారతుంగా అధ్యక్షపదవి చేపట్టాక, ఏ శాఖనూ నిర్వహించని మంత్రిగా తన 22 మంది మంత్రి మండలిలో చోటు చేనుకున్న తనతల్లి సిరిమావో బందారనాయ కేను ప్రధానమంత్రిని చేసింది. దాంతో శ్రీమతి సిరిమావో మూడవసారి దేశ ప్రధానమంత్రి అయింది! నవంబర్ 14వ తేదీ ఆమెతో పాటు, కొద్ది మార్పులతో 21 మంది మంత్రులు