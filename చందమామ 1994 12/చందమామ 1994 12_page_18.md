దుప్పులనూ వేటాడేటప్పుడతను తన పరుగుతో వాటిని అందుకునేవాడు!

వజ్రకాయుణ్ణి యుద్ధంలోకి ఆహ్వానించ టానికి రూపథరుడూ, భూథవుడూ, నవద్యోతుడూ వెళ్ళారు. అయితే, తన కుమారుడు ట్రోయ్ పైకి యుద్ధానికి వెళితే అతను ప్రాణాలతో తిరిగిరాడని వజ్రకాయుడి తల్లి, తటినికి తెలుసును. అందుచేత అమె వజ్రకాయుడికి స్త్రీ వేషంవేసి, ఒకానొక రాజుయొక్క అంతఃపురంలో రహస్యంగా ఉంచింది.

వజ్రకాయుడి కోసం వచ్చినవారు రాజభవ నంలోని పురుషులందరినీ వెతికారు. వారిలో వజ్రకాయుడు వారికి కనిపించలేదు. అతను స్త్రీ రూపంలో అక్కడే దాగి వుంటాడని రూపధరుడికి సందేహం కలిగింది. అతన్ని బయట పెట్టటానికి రూపధరుడాక యుక్తి చేశాడు. అతను అంతఃపుర స్త్రీలకు అనేక బహుమానాలు తెచ్చాడు. వాటిలో స్త్రీల దుస్తులూ, అలంకారాలూ, అభరణాలూ ఉన్నాయి. వాటితోబాటు ఒక బల్లెమూ, దాలాకూడా ఉన్నాయి. ఈ బహుమానాలన్నిటినీ ఒక చోట వేయించి, ఎవరికి కావలిసినది వారు తీసుకోవచ్చునని రూపధరుడు అంతఃపుర స్త్రీలకు కబురు పంపాడు. స్త్రీలు వచ్చి తమకు కావలిసిన వస్తువులు వెతుకుతున్న సమయంలో రాజభవనం వెలుపల, రూపధరుడి అజ్ఞానుసారం భేరీలు మోగాయి. ఆ చప్పుడు వింటూనే స్త్రీ వేషంలో ఉన్న వజ్రకాయుడు తన స్త్రీ దుస్తులు

లాగి పారేసి బల్లెమూ, డాలూ చేబట్టాడు. వెంటనే అతన్ని రూపధరుడు పోల్చి పట్టుకు న్నాడు. వజ్రకాయుడు యుద్ధంలో చేరటానికి సమ్మీతించాడు.

* * *

గ్రీకుల నావలు ఔలిస్ వద్ద అయత్తమై ఉన్నాయి. ఆ సమయంలో క్రీట్ నుంచి దూతలు వచ్చి ఒక వార్త అందజేశారు. రారాజుతో బాటు తనకు కూడా సేనానాయ కత్యం ఇచ్చిన పక్షాన, తాను నూరు ఓడలతో వచ్చి యుద్ధంలో చేరగలనని క్రీట్ రాజయిన ప్రభవుడు కబురు చేశాడు. ప్రభవుడు భువన సుందరి స్వయంవరానికి వెళ్ళిన రాకుమారులతో ఒకడు. అయన గొప్ప అందగాడని