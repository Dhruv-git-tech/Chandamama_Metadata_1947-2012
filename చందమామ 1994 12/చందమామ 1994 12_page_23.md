## కొబ్బరికాయ పీచు వలవడంలో నేర్పు!

మామూలుగా కొబ్బరికాయను వలవాలంటే కత్తి, ఉలి లేదా పదునైన పరికరం ఏదైనాఒకటి కావాలి. ఆ పరికరంతో కొబ్బరికాయ చుట్టూ నిలువునా గీతలు గీతలుగా గాట్లు వేసి వలవడం ఓ పెద్ద తతంగం. అయితే, ఏ పరికరం లేకుందా, తన పళ్ళతోనే కొబ్బరి కాయ పీచును 20 సెకనులలో పలిచేస్తున్నాడు కేరళ లోని కాలికట్‌కు చెందిన జోస్. ఎండుకొబ్బరికాయ అయితే 30 సెకనులవుతుంది. ముప్పై రెండేళ్ళు నిండిన జోస్ 'అడ్వర్టయిజ్‌మెంట్ ఫిల్మ్స్' తీస్తుంటాడు. ఆయన తన సామర్థ్యాన్ని గుర్తించి తన పేరును 'గిన్నిస్‌బుక్ ఆఫ్ రికార్డ్'లో చేర్చమని దానిప్రచురణకర్తలకు రాశాడు!

### ఈనాటి 'కామధేనువు!

హరిద్వారంలోని ఒక ఆశ్రమంలో 'శ్యామ'అనే అవు ఉన్నది. అక్కడివాళ్ళు దానిని 'కామధేనువు' అనే పిలుస్తున్నారు. ఎందుకంటే అది గత ఎనిమిదేళ్ళుగా ఆపకుండా పాలు ఇస్తున్నది. 1980వ సం||లో ఇది మొదట ఈనినప్పుడు రోజుకు 35 - 40 లీటర్ల పాలు ఇచ్చేది. 1982లోనూ, 1984లోనూ రెండు దూడలను ఈని ఆ తరవాత ఈతకు రాలేదు. కాని పాలివ్వడం మాత్రం మానలేదు. దానికిప్పుడు 17 సంవత్సరాలయింది. అయినా, ముసలి లక్షణాలు కని పించలేదు. ఇప్పుడు కూడా రోజుకు 6 నుంచి 15 లీటర్ల వరకు పాలిస్తున్నది. దాని మొదటి దూడకు ఇప్పుడు 13 సంవత్సరాలు, అప్పుడే పళ్ళు రాలిపోయి ముసలిదైపోయింది!

## పాడవైన కారు!

ప్రపంచంలోకెల్లా చాలా పాడవైన కారు లండన్‌లోని 'రాఫ్ మ్యూజియం'లో ఉన్నది. 1982 క్యాడిలాక్ అనే ఈ కారు పాడవు 22 మీటర్లు. ఐదు అంతస్తుల మేడ అంత ఎత్తున్న దీని బరువు 7 టన్నులు. మామూలు రోడ్ల మీద వెళితే, ట్రాఫిక్‌కు అంతరాయం కలుగుతుందన్న అనుమానంతోనేమో ఇటీవలి కాలంలో దానిని ఉపయోగించలేదు. ఇప్పుడేమో స్థలాభావం ఏర్పడి మ్యూజియంను విస్తరించవలసి వచ్చింది. కాబట్టి దానిని ఎవరికైనా విక్రయించాలని అధికారులు నిర్ణయించారు. మరి ఎవరు కొంటారో తెలియదు!