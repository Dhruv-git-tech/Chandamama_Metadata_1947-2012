# ప్రాలసప్థకం

గౌరవురంలో వుండే సూరమ్మకు గయ్యాలి తనమూ, ధనాశా ఒక పాలు ఎక్కువగానూ, పాదుపరితనమూ, సంపాదించగలిగే నేర్పూ ఒక పాలు తక్కువగానూ వుండేవి. ఆమెకు ఇద్దరు పిల్లలు. వాళ్ళు చిన్నవాళ్ళుగా వుండగానేభర్త పోగా, ఉన్న ఆస్తినేదో కర్పూరంలా కరిగిస్తూ వాళ్ళను పెంచుకొచ్చింది. ఈమధ్యనే కూతురి లక్ష్మికి పెళ్ళి చేసింది. ఇక పెళ్ళికి మిగిలినవాడు కొడుకు గోపాలుడు.

గోపాలుడు బాగా చదువుకుని కచ్చేరీలో మంచి ఉద్యోగం చేస్తున్నాడు. ఆ ఉద్యోగాన్ని ఎరగా చూపి, అడపెళ్ళి వారి నుంచి పెద్దగా కట్టు కానుకలు లాగి, తన పూర్వవైభవాన్ని తిరిగి పొందాలని ఆమె వచ్చిన ప్రతి సంబం ధాన్నీ, వారి ఆస్తిపాస్తులు తూకం వేసి తిర గ్గొట్టడం ప్రారంభించింది.

తల్లి సంగతి ఇలా వుండగా, గోపాలుడి ఆశలూ, కోరికలూ అందుకు భిన్నంగా వున్నవి.

తాముంటున్న వీధిలోనే, నాలుగిళ్ళ అవతల వున్నతమ బంధువుల పిల్ల నిర్మలను వివాహ మాడాలన్నది అతడి ఆలోచన. నిర్మల చురుకు దనమూ, సహనమూ గల పిల్ల. అయితే, తనకు నిర్మలతో సవ్య మార్గాన వివాహం జరుగుతుందన్న ఆశమాత్రం అతడికి లేదు. అందుకు, నిర్మల కుటుంబం అర్థికంగా తమ కంటే తక్కువ స్థితిలో వుండడం ఒక కారణమైతే, నిర్మల తండ్రి రామయ్యకూ, తన తల్లికి మధ్య ఏవో కుటుంబాల పాత తగ వుల కారణంగా నివురు కప్పిన నిప్పులాంటి శత్రుత్వం వుండడం మరొక కారణం.

ఈ పరిస్థితుల్లో ఏం చెయ్యాలా అని గోపాలుడు చాలాకాలం మధనపడి, చివరకు ఒకసారి నిర్మలను ఏకాంతంగా కలుసుకుని, తను కోరుకుంటున్నదేమిటో వివరంగా చెప్పి, "మనిషి ఎటువంటిదైనా, ఆమె నా కన్న తల్లి! ఆమెలో మార్పు కోరుకోవడమే గాని