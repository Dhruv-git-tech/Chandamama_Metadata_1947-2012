గణనాథుడు శివపురం చేరుకుని ఇంటికి వెళ్ళి పెరట్లో ఒక చోట విత్తనాన్ని పాతిపెట్టాడు. వాడు పరబ్రహ్మస్వామికి శిష్యరికంచేసి వచ్చాడని తెలిసి, ఊరి పెద్దలు కొందరు చూడ్డానికి వచ్చారు. వాడి చదువు గురించి అడిగి తెలుసుకున్నారు.

అంతా విన్నాక, “ఈ చదువు గురించి మాకేం తెలియదు. కానీ మన ఊళ్ళో ఏ క్షణంలో వాన వస్తుందో తెలియదు. అందు వల్ల పంటలు సరిగా పండించుకోలేక పొతున్నాం. వాన ఎప్పుడు వస్తుందో కాస్తముందుగా చెప్పగలిగావా, ఊరంతా నిన్ను అందలం ఎక్కిస్తుంది. నిన్ను దేవుడిలా కొలుస్తుంది,” అన్నాడాక పెద్దమనిషి.

ఈ మాటలు వినగానే గణనాథుడికి రక్రకాల అలోచనలు వచ్చాయి. అంతవరకూ వాడికి గురు విచ్చిన విత్తనం తృప్తికరంగా లేదు. ఇప్పుడు తన పెరట్లో నీలం పువ్వు పూస్తే తిరిగి అయన వద్దకు వెళ్ళాలని బెంగ పట్టుకున్నది. తను చదివిన చదువు గురు దక్షిణ ఇవ్వకపోయినా, నీలం పువ్వును నమి లిమింగితే కలకాలం గుర్తుండిపోతుంది. గురువు నేర్పిన జ్ఞానం కంటే, వానల గురించి తెలుసుకునే అద్భుత శక్తి వల్ల, తను కీర్తి మంతుడే కాక, గొప్ప సంపన్నుడవుతాడు!

అనాటి నుంచి గణనాథుడు ప్రతి రోజు గుడికి వెళ్ళేవాడు. భక్తి శ్రద్ధలతో దేవుణ్ణి పూజించే వాడు. గురువు ఇచ్చిన విత్తనం

తన పెరట్లో మొలకెత్తి మొక్కగా మారి నీలం పువ్వు పూయాలన్న దొక్కటే వాడికోరిక.

రోజులు గడుస్తున్నాయి. విత్తనం మొలకెత్తింది. మొక్కగా మారింది. మొగ్గ తొడిగింది. ఒక రోజున మొగ్గ పువ్వయింది. అశ్చర్యంగా ఆ పువ్వులో ఎక్కడా తెలుపు రంగు ఛాయలు లేవు. పూర్తి నీలం రంగులో వున్నదా పువ్వు.

గణనాథుడి సంతోషానికి పట్టపగ్గాలు లేవు. వెంటనే వాడాపువ్వును కోశాడు. నోట్లో వేసుకోబోతూ తప్పుచేస్తున్నానేమో అని తట పటాయించాడు. అది గురుదక్షిణగా ఇవ్వవలసిన పువ్వు మరి!

“గురువు పక్షపాత బుద్ధితో కుటుందికి చదువెక్కువ చెప్పాడు. పైన దేవుడున్నాడు!