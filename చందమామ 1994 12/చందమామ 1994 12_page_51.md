పెద్ద మూతిగల చెంబు ఇచ్చి, మిగిలిన శిష్యులందరికీ చిన్న మూతిగల చెంబులిచ్చే వాడు; నీళ్ళతో ముందు వచ్చిన వారికి ప్రత్యేకమైన అనేక అస్త్ర రహస్యాలు చెబుతూండేవాడు.

పెద్ద మూతిగల చెంబు తీసుకున్న అశ్వతామ తన చెంబును శీఘ్రంగా నించుకుని ముందు వచ్చేవాడు. అర్జునుడు ఈ సంగతి గ్రహించి, తన చెంబు మూతి చిన్నదైనా, వారుణాస్త్ర ప్రభావంతో దాన్ని శీఘ్రంగా నించుకుని, అశ్వతామతో పాటే ద్రోణుడి దగ్గరికి తిరిగి వచ్చి, అశ్వతామ నేర్చుకున్న రహస్య అస్త్ర విద్యలన్నీ తాను కూడా నేర్చుకునేవాడు.

ఈ కారణంగా అశ్వతామకు అర్జునుడంటే మనసులో బయటకు చెప్పురానంత అసూయు ఉండేది.

ద్రోణుడి ఇంట ఒక రాత్రి శిష్యులంతా కూర్చుని భోజనం చేస్తూండగా ఉన్నట్టుండి బలంగా గాలికొట్టి దీపం ఆరిపోయింది. అందువల్ల భోజనం చెయ్యటానికేమీ ఇబ్బందు

కలగకపోవటం గ్రహించి, అర్జునుడు, “అభ్యాసంవల్ల గదా చీకటిలో కూడా అన్నం తిన గలుగుతున్నాను. మరి చీకటిలోనే విలువిద్య ఎందుకు అభ్యసించగూడదు?” అనుకుని, ఆ రోజు నుంచి అలా చెయ్యనారంభించాడు.

ఒక రాత్రి ద్రోణుడికి ధనుష్టంకారం విని నిద్రాభంగమయింది. ఆయన లేచి వచ్చి, అర్జునుడు చీకట్లో విలువిద్యాభ్యాసం చేస్తూ ఉండటం గమనించి, పరమానం దంతో కౌగిలించుకుని, “నాయనా, నీతో సమానమైన విలుకాడు మరొకడు లేడని పించేలాగా నిన్ను తయారు చేస్తాను,” అన్నాడు.

అన్న విధంగానే అయన అర్జునుడికి దొమ్మి యుద్ధం ఎలా చేయాలో, రథాల మధ్యా, ఏనుగుల మధ్యా, గుర్రాల మధ్యా, నేలపై నిలబడీ ఎలా యుద్ధం చెయ్యాలో; బాణాలతోనే కాకుండా గదలూ, మొదలైన వాటితో యుద్ధం ఎలా చెయ్యాలో, వాటిలోని రహస్యాలన్నీటితో సహా నేర్పాడు.