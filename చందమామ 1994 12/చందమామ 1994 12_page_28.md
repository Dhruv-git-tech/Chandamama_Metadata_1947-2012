వచ్చింది. శత్రుత్వం వహించి జగ్గరాజు చేసే మంచిని కూడా పాందలేకపోతున్నాడని, అంతా వాణ్ణి గురించి అనుకోసాగారు.

కొందరు మిత్రులు వాణ్ణి హెచ్చరిస్తూ, “నీకు నష్టం కలగాలనే — తెలివిగా పథకం వేసి జగ్గరాజు నీకు లాభం కలిగే చోటుకు వెళ్ళి, తన పేరు చెబుతున్నాడు. నువ్వు శత్రుత్వం మరచిపోయి వివేకంతో వ్యవహా రాలు సరిదిద్దుకో,” అని చెప్పారు.

ఇందుకు వివేకుడు నవ్వి వూరుకున్నాడు.

కొందరు ఎరిగినవాళ్ళు జగ్గరాజు పేరును వివేకుడి వద్ద తెలివిగా ఉపయోగించి తమ పనులు చేసుకోసాగారు.

ఒకసారి సత్తెయ్య, సూరయ్య అనే వ్యాపారులు వివేకుడి వద్ద కొబ్బరికాయలు కొనడానికి తమలో తాము పోటీపడ్డారు. వాళ్ళల్లో సత్తెయ్య ముందుగా వివేకుణ్ణి కలుసుకుని, “ఆ జగ్గరాజు, సూరయ్యకేదో ఉపాయం చెప్పాడట! వాడు మీ దగ్గర కొబ్బరికాయలన్నీ తనే కొనేస్తాననీ, నాకు దారకనివ్వననీ అంటున్నాడు,” అని చెప్పాడు.

ఆ రోజే వివేకుడు, తనదగ్గరున్న కాయలన్నీ సూరయ్యకు మిగల్చకుండా సత్తెయ్యకు అమ్మేశాడు. వాడి భార్య జరిగిందేమిటో గ్రహించి, “ఒక్క జగ్గరాజు పేరు చెప్పి ఎందరో మిమ్మల్ని మోసం చేస్తున్నారు. వాళ్ళందర్శి మీరు మిత్రులంటూ గౌరవిస్తూ ఎంతో నష్టపోతున్నారు. జగ్గరాజును నమ్మితే మీ

నష్టమూ తగ్గుతుంది, మంచి పేరూ వస్తుంది. మీ మిత్రుల కంటే, ఆ జగ్గరాజే నయం కదా!” అని భర్త దగ్గర గోలపెట్టింది.

దానికి వివేకుడు కటువుగా, “అందరి మోసాలూ నాకు తెలుసు. అందువల్లనే నేను నష్టపోవడం లేదని గ్రహించాకనే ముందడుగు వేస్తున్నాను. రోజురోజుకూ మన ఆస్తి పెరుగుతున్నదే తప్ప తరగడం లేదు కదా! ఊరికే ఎందుకు కలవరపడతావు? ఇక జగ్గరాజు సంగతంటావా? వాడు నా మిత్రుల కంటే నయమెలా అవుతాడు? నా తండ్రి ప్రాణాలు తీసినవాడిని, ఈ జన్మకు నేనెలా నమ్మగలను? తెలిసి తండ్రి ప్రాణాలు తీసినవాడిని గౌరవించి తెచ్చుకునే మంచి