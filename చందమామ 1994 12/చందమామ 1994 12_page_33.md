## మనదేశపు మహాకవులు :

# వేదవ్యాసుడు

ప్రపంచంలో అతి ప్రాచీనమైనది వేద వాబ్మయం. ఋగ్వేదం. యజుర్వేదం, సామ వేదం, అధర్వుణ వేదం అనే నాలుగు వేదాలు అతి ప్రాచీన గ్రంథాలు. వీటిని ఎవరు ఎప్పుడు రచించారో ఇతమిళ్ళంగా చెప్పడానికి తగిన అధారాలు లేవు. కాని, అరువేల సంవత్సరాలకు పూర్వం వీటి రచన జరిగివుండవచ్చని పండితులు భావిస్తున్నారు. ఋషులు ధ్యాననిమగ్ములై వున్నప్పుడు భగవంతుడి ద్వారా వారిమనసులలో వేద మంత్రాలు స్ఫురించినట్టు చెప్పుకోవడం సంప్రదాయంగా వస్తున్నది. అంటే, వేదమంత్రాలు మానవ మేధస్సు నుంచి కాకుండా, భగవత్ ప్రేరణ నుంచి అవిర్భవించినట్టు చెబుతారు.

ఒకటిగా కలిసిపోయిన వేదమంత్రాలను నాలుగు భాగాలుగా విభజించి వాటికి నాలుగు

పేర్లు పెట్టిన వాడు వేదవ్యాసుడు. అయినా, అ తరవాత కూడా వేద సూత్రాలను లిఖితబద్ధం చేయలేదు. గురువులు వేదమంత్రాలను చెబుతూంటే శిష్యులు విని అలాగే వల్లిస్తూ మనసులలో నిలుపుకుని తమ శిష్యులకు నేర్పేవారు. చాలా కాలం తరవాతే వాటిని లిఖితబద్ధం చేశారు.

భారత రచన ద్వారా భారతీయ సంస్కృతిని సుసంపన్నం చేసిన మహనీయుడు వ్యాసుడు. మనదేశంలో రామాయణం లాగానే ప్రసిద్ధిగాంచిన మహా ఇతిహాసం మహాభారతం. మరే ప్రపంచ భాషలోనూ ఇంత పెద్ద గ్రంథం లేదు. హోమర్ రచించిన ఇలియడ్, ఒడిస్సీ రెండూ కలుపుకున్నా దానికి ఎనిమిది రెట్లు పెద్దది మహాభారతం. సజీవ పాత్ర చిత్రణతో, అద్భుత ఘట్టాలను మనో హరంగా వర్ణిస్తూ, మానవ జీవితంలోని లోతుపాతు