లను, మంచి చెడ్డలను, ధర్మాధర్మాలను, శాస్త్రసంప్రదాయాలను రసవత్తరంగా విశదీకరించే మహోత్పృష్ట గ్రంథం మహాభారతం. వ్యాసుడు భారత రచన చేయడమే కాకుండా, అందులో ఒక పాత్రగా కూడా కనిపించడం విశేషం!

వ్యాసుడు మహాభారత రచనకు సంకల్పించి, లేఖకుడి కోసం ఆలోచిస్తూండగా, బ్రహ్మదేవుడు కనిపించి, విఘ్నుశ్వరుణ్ణి నియమించుకోమని అదేశించాడట. లేఖకుడుగా వచ్చిన విఘ్నుశ్వరుడు, వ్యాసుడికి తాను ఘంటం అపకుండా నిర్విరామంగా శ్లోకాలు చెప్పాలని నియమం పెట్టాడు. వ్యాసుడు అందుకు అంగీకరించి, తాను చెప్పే ప్రతి శ్లోకాన్నీ అర్థం చేసుకోకుండా రాయ కూడదని విఘ్నుశ్వరుడికి ప్రతినియమంపెట్టాడు. అందుకు విఘ్నుశ్వరుడు కూడా అంగీకరించాడు. ఇరువురూ బదరికాశ్రమ సమీపంలోని 'వ్యాస గుహ'లోకి వెళ్ళి ఏకధాటిగా రచన సాగించి

రెండున్నర సంవత్సరాలలో భారతాన్ని పూర్తిచేశారని చెబుతారు!

వ్యాసుడు అంటే సంకలనకర్త, వివరించు వాడు అని అర్థం. పవిత్ర వేదమంత్రాలను సేకరించి విభజించిన మేధావి వేదవ్యాసుడు. వ్యాసుడికి కృష్ణద్వైపాయనుడు అనే పేరుకూడా ఉన్నది.

వ్యాసుడు భారతాన్నే కాకుండా అష్టాదశ పురాణాలను కూడా రచించినట్టు చెబుతారు. అయితే, కొన్ని పురాణాలను రచించిన వ్యాసుడి శిష్యులు కొందరు, గురువు మీది భక్తితో అయన పేరే పెట్టుకుని వుండవచ్చని పండితులు అభిప్రాయ పడుతున్నారు.

వ్యాసుడి కాలం ఇదీ అని ఇతమిత్థంగా చెప్పలేము, కాని అయన ఐదువేలా ఐదువందల సంవత్సరాలకు పూర్వం వాడని పలువురు పండితులు భావిస్తున్నారు.