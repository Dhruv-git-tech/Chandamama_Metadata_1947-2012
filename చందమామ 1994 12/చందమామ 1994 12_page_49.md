చేసి, “స్వామీ, ఇటువంటి శక్తి మేమెక్కడా చూడలేదు. మీరెవరు? మావల్ల మీకేం ఉప కారం కావాలి?” అని అడిగారు.

“మీరు పిల్లలు. నా గొడవ మీకెందుకు? ఈ సంగతి మీ తాతగారైన భీష్ముడికి చెప్పండి. నా సంగతి అయనే విచారిస్తాడు,” అన్నాడు ద్రోణుడు.

పిల్లల ద్వారాభీష్ముడు సంగతంతా తెలుసు కుని, ద్రోణుణ్ణి సాదరంగా నగరానికి ఆహ్వానించి, “మీరు హస్తినాపురానికి రావటానికి కారణమేమిటి?” అని అడిగాడు.

ద్రోణుడు తన పుట్టుపూర్వోత్తరాలు చెప్పి, “మా తండ్రి నన్ను కృషాచార్యుడి చెల్లేలిని పెళ్ళాడమని ఆదేశించి చనిపోయాడు. నే

నలాగే చేసి అశ్వతామను కన్నాను. తన తోటివాళ్ళు అవుపాలు తాగుతుంటే నా కొడుకు తనకు కూడా అవు పాలు కావాలని ఏడ్చాడు. అవును సంపాదించటం నాకు సాధ్యం కాక, నీటిలో పిండి కలిపి, అవే అవుపాలని ఇస్తే, నా కొడుకు సంతోషంతో తాగుతూ వచ్చాడు. మా అశ్రమంలో వాళ్ళు నా బీద స్థితిని చూసిందించారు. నాకు అప్పుడు నా సహాపాత్రమందిని ద్రుపదుడు గుర్తు వచ్చాడు. చిన్న తనంలో అతను తనకు రాజ్యం వస్తే దాన్ని నాకిస్తాననేవాడు. అతని సహాయం ఆశించి పాంచాలదేశం వెళ్ళి, అతనికి మా పాత స్నేహం గుర్తుచేశాను. అప్పుడు రాజ్యమదాం ధుడై అతను, రాజైన తనకూ, పేద బ్రాహ్మది నైన నాకూ స్నేహమేమిటన్నాడు; నన్ను ఎర గనే ఎరగనన్నాడు; కావలిస్తే ఒక పూట భోజనం పెడతానన్నాడు. నాకు మండిపోయింది. భార్యనూ, కొడుకునూ వెంటబెట్టు కుని ఈ కురు దేశం వచ్చాను. మీరు పిలవ నంపగా ఇటు వచ్చాను. ఏమిటి తమ అజ్ఞ?” అన్నాడు.

“మీరు కురుదేశం రావటం మా పిల్లల సుకృతం. మీకుకావలసిన సుఖాలన్నీ అమర్చుతాను. మిమ్మల్నే రాజుగా భావించి, మీ అజ్ఞాలు శిరసా వహిస్తాము,” అని భీష్ముడు కొద్ది రోజుల అనంతరం ఒకనాడు కౌరవ, పాండవ కుమారులందరినీ ద్రోణుడికి విద్య నేర్పమని శిష్యులుగా సమర్పించాడు.