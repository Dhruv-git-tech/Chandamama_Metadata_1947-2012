భీముడు గంగ మడుగులోపడి పాతాళానికి దిగిపోవడం తెలియని ధర్మరాజు అతడి కోసం అంతటావెతికాడు. భీముడి జాడ లేదు. దుర్యోధనుణ్ణి అడిగితే, “అప్పుడే నగరానికి వెళ్ళిపోయాడు,” అన్నాడు. ధర్మరాజు వెంటనే నగరానీకి తిరిగి వెళ్ళి, కుంతిని కలుసుకుని, భీముడు వచ్చాడా అని అడిగితే ఆమె రాలే దన్నది.

“వాడు గంగా తీరంలో ఒకచోట పడుకుని నిద్రపోవటం చూశాను. మళ్ళీ చూస్తే అక్కడ లేదు. అంతటా వెతికాను. ఎక్కడా కనబడడు. నా ప్రయాస అంతా వృధా. ఏమై పోయాడో?” అన్నాడు ధర్మరాజు విచారంగా.

కుంతికి దుఃఖం వచ్చింది. “నువ్వు, నీ తమ్ములూ నాలుగు దిక్కులా వాడికోసం వెతకండి, నాయనా,” అని ఆమె విదురుణ్ణి పిలిపించి, “మిగిలినవాళ్ళతో ప్రమాణకోటి స్థలానికి వెళ్ళిన భీముడు తిరిగి రాలేదు. ధర్మరాజు గంగా తీరమంతటా ఎంత వెతికినా వాడు కనిపించ లేదుట. దుర్యోధనుడికి వాడంటే అమిత ఈర్వ; వాడి ప్రాణాలు తీశాడో ఏమోనని నాకు భయంగా ఉన్నది,” అన్నది.

“నాతో అంటే అన్నావు, ఈ మాట మరె క్కడా అనకు. దుర్యోధనుడు పరమ దుర్మా గ్గుడు. ఈ మాట వింటే వాడు నీ మిగిలిన కొడుకులను బతకనివ్వడు. ఆ విషయం ఆలోచించు. అయినా భీముడి ప్రాణాలకేమీ భయం ఉండదులే. నీ కొడుకులందరూ దీర్ఘాయువులు,” అని విదురుడు కుంతిని