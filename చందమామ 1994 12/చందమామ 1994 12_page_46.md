అగ్నివేశుడి వద్దనే మరొక శిష్యుడు కూడా వుండేవాడు. అతను పాంచాల రాజైన వృషతుడి కొడుకు, ద్రుపదుడనేవాడు. ఇద్దరూ ఒక గురువు దగ్గిర శిష్యులు కావటంచేత ఇద్దరికీ మంచి స్నేహం కుదిరింది.

కొంత కాలానికి పాంచాల రాజైన వృషతుడు చనిపోగా, ద్రుపదుడు పాంచాల దేశానికి రాజ్యాభిషేకం చేసుకున్నాడు. ద్రోణుడి తండ్రి అయిన భరద్వాజుడు కూడా పోయాడు. తరవాత ద్రోణుడు కృపాచార్యుడి చెల్లెలయిన కృపి అనే అమెను పెళ్ళాడాడు. వారిద్దరికీ అశ్వత్థామ అనే కొడుకు కలిగాడు.

ద్రోణుడు సంసారం ఈదే ప్రయత్నంలో సంపాదన మార్గం చూసుకోవలసి వచ్చింది. పరశురాముడు బ్రాహ్మణులకు అడిగినంతగా దానాలు చేస్తున్నాడని విని ద్రోణుడు ఆశతో అక్కడికి వెళ్ళాడు.

పరశురాముడు ద్రోణుడితో, “నాయనా, నాకున్నదంతా బ్రాహ్మణులకు దానంగా ఇచ్చే శాను. భూమి అంతా కశ్యపుడికిచ్చాను. ఇక నావద్ద అస్త్రాలు తప్ప మరేమీ లేవు,” అన్నాడు.

“ఆ అస్త్రాలనే నాకు దయచేయించండి,” అన్నాడు ద్రోణుడు.

పరశురాముడు ద్రోణుడికి తనవద్ద ఉన్న అస్త్రాలన్నీ ఇచ్చేస్తూ, వాటిని ఎలా ప్రయోగించాలో, ఎలా ఉపసంహరించాలో శాస్త్రా క్తంగా చెప్పాడు.

తరవాత ద్రోణుడు, తన పూర్వ స్నేహితుడైన ద్రుపదుడు తనకు సహాయపడతాడనే