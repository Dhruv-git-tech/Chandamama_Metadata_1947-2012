బయలుదేరాను. అయినా, మునిగిపోయిందే ముందిలే! నేను మళ్ళీ ఇటువచ్చినప్పుడు, నేనివ్వవలసినదెంతోగుర్తుచెయ్యి,”అన్నాడు.

గవర్రాజుది మొండిపద్దన్న సంగతి కామయ్యశెట్టికి బాగా తెలుసు. అతని విన యంమాటల్లోనే, చేతల్లో మాత్రం మహా గడుసరి. ముల్లునుముల్లుతోనే తీయాలని నిర్ణయించుకున్న శెట్టి, “అయ్యా, నాకు మాత్రం జ్ఞాపకశక్తి ఎక్కడేస్చింది! ఈ విషయంలో నేను తమకేమాత్రం తీసిపోను. మీపేరూ, బాకీసామ్ము మొత్తం ఈ గోడ మీద రాసి వుంచుతాను. అది చూసినప్పుడల్లా నాకు, మీ బాకీ సంగతి గుర్తుకు వస్తుంది. ఆపైన మీకు గుర్తుచేయడానికి వీలుంటుంది,” అంటూ గోడ మీద తాటి కాయంత అక్షరాలతో రాయసాగాడు.

అదిచూసి గవర్రాజు కంగారుగా, “అరెరె! అంతలేసి అక్షరాలతో నాపేరూ, బాకీ రాస్తు న్నావు. నీ దుకాణానికి వచ్చిన వాళ్ళందరూ ఇది చూస్తారు. నాకెంత అమర్యాద! పరువు తక్కువ!” అన్నాడు.

కామయ్యశెట్టి చేసిన దానికి బాధపడి పోతున్న వాడిలా ముఖం పెట్టి, “అయ్యా, తమరన్నది అక్షరాలా నిజం! ఆ సంగతి నేనాలోచించనే లేదు, సుమండి. సరే, మీ పట్టు పైపంచ ఇలా ఇప్పించండి. గోడకు తగిలించి వుంచుతాను, అది చూసినప్పుడల్లా నాకూ, అది భుజం మీద లేదని తెలిసి నప్పుడల్లా మీకూ—చప్పున బాకీ సంగతి గుర్తుకొస్తుంది. సంగతి మూడోకంటికి తెలి యదు. మన ఇద్దరి మతిమరుపుకు ఇదే మంచి పరిష్కారం!” అన్నాడు.

ముందు గొయ్యి, వెనక నుయ్యిలా తయారయింది గవర్రాజు పరిస్థితి.

పై పంచ శెట్టికి ఇచ్చినా, గోడమీద తన పేరు అలాగే వుంచినా ఊళ్ళో పరువు పోక తప్పదు.

తన మతిమరుపు మంత్రం, కామయ్య శెట్టిమీద పారదని గ్రహించిన గవర్రాజు, మారుమాట్లాడకుండా శెట్టికి డబ్బుచెల్లించి, దుకాణంలో నుంచి వేగంగా బయటికి నడిచాడు.