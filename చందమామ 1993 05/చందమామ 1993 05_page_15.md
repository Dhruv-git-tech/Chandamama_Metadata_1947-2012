“అయితే, విను. రాత్రి నాగేంద్రసింహుల వారు, సేనాధిపతి వీరవర్మ భోజనంలో ద్వాదశ విషాల లేహ్యం కలిపారు. అది పన్నెండు గంటల తర్వాత, తన శక్తి చూపుతుంది. ఆ విధంగా సేనాధిపతి పరలోక యాత్ర కట్టగానే, నాగేంద్రసింహులవారు, ఈ ద్వీపానికి వచ్చి, రాజును విడిపించి...” అంటూ శౌరి చెబుతూండగానే, తలపాగా వాడు పెద్దగా వాంతి చేసుకుని నేలమీద పడిపోయాడు.

వెంటనే శౌరి, వాడి కత్తి తీసుకుని పడవలో వున్న తాళ్ళతో వాణ్ణి బంధించి, దూరంగా వున్న కాపలావాళ్ళతో, “మహా రాజుగారిని తక్షణం ఇక్కడికి తీసుకు రండి!” అని కత్తి ఝలిపించాడు.

కాపలావాళ్ళు రాజును బంధవిముక్తుణ్ణి చేసి అక్కడికి తీసుకువచ్చారు.

తిరుగుప్రయాణంలో రాజు— స్పృహ వచ్చినా, ఇంకా విష ప్రయోగ భయంతో గజగజవణికి పోతున్న సేనాధిపతి వీర వర్మను, శౌరికి చూపుతూ, “ఈ రాజధ్రోహి

వీరవర్మ అని ఎలా గ్రహించావు?” అని అడిగాడు.

అందుకు శౌరి, “మహారాజా! నేను యువ రాణి భవనం నుంచి తప్పించుకు పోయా నని తెలియగానే, నాకు కొన్ని రహస్యాలు తెలిసివుంటవన్న అనుమానంతో వీడు ద్వీపానికి వస్తాడని ఊహించాను. అంతే కాక, నేను సంకేత పదం చెప్పగానే—ఈ సంకేతం నాకూ, నాగేంద్రంగాడికి తప్ప మరెవరికీ తెలియదే! అన్నాడు. దానితో వీడే రాజధ్రోహి అని గ్రహించి, విషప్రయోగం కట్టుకథ చెప్పాను. వీడు విష ప్రయోగం జరగక పోయినా, జరిగిందన్న భయం కొద్దీ స్పృహ పోగొట్టుకున్నాడు,” అన్నాడు.

రాజు, శౌరిని మెచ్చుకుని, మర్నాడు నిండుసభలో జరిగిందంతా చెప్పి, “ఈ శౌరి సాహసం కారణంగా, ఈ రాజ్యానికి పట్టిన గ్రహణం విడిచింది. ఇతడే యువరాణి భర్త, కాబోయే రాజు!” అన్నాడు.

సభికులు తమ ఆమోదం ప్రకటిస్తూ హర్షధ్వానాలు చేశారు.