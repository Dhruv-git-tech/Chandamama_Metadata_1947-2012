అంతఃపుర భవనం చేరుకుని, రాజకుమారి
అడిగే ప్రశ్నలకు జవాబు చెప్పడానికి వచ్చా
నన్నాడు.

“సరయిన జవాబు చెప్పలేకపోతే జరిగే
దేమిటో తెలుసా?” అన్నది రాకుమారి
పరిచారిక.

“చావు! మొసళ్ళకాహారం,” అన్నాడు శౌరి
నిర్బయంగా.

అప్పుడు ఇద్దరు పరిచారికలు, శౌరి
కళ్ళకు గంతలు కట్టి నడిపించుకుపోయి,
ఒక గదిలో వదిలి, “ఇక గంతలు విప్పే
సుకో!” అన్నారు.

శౌరి అలాగే చేశాడు. అతడికి ఎదురుగా
సింహాసనం మీద కూర్చుని వున్న రాజ
కుమారి అలకనంద కనిపించింది. ఆమె
అద్భుత సౌందర్యవతే కాని, ముఖంలో
విచారం గూడుకట్టుకుని వున్నట్టు కని
పించింది.

“ఆకాశంకన్నా చాలా విశాలమైనది ఏది?
సముద్రంకన్నా లోతైనది ఏది? వెన్నకన్నా
మెత్తనైనది ఏది? ఈ మూడు ప్రశ్నలకూ ఒకే
సమాధానం కావాలి!” అన్నది అలకనంద
నిరాసక్తంగా.

శౌరి ఆశ్చర్యంగా ఆమెకేసి చూస్తూ, “స్త్రీ
హృదయం! అయినా, ఇవేం ప్రశ్నలు
రాకుమారీ? ఇవి ఏనాడో, లోకజ్ఞానంలేని
కేవల భావుకులు, తమకు తామై ప్రశ్నలూ,
జవాబులూ కూడా తయారు చేసుకున్నవి.

పరీక్షించాలంటే కఠినమైన ప్రశ్నలు నీ మన
స్సుకు స్ఫురించలేదా?” అని అడిగాడు.

అలకనంద ఎంతో విచారంగా, “నేను
స్వతంత్రురాలినైతే, ఈ ప్రశ్నలు నిన్నడిగే
దాన్ని కాదు. ఒక దుష్టుడు నా చేత ఈ
ప్రశ్నలు వేయించి, ఎలాంటి జవాబిచ్చిన
వాళ్ళనైనా సరే మొసళ్ళకు ఆహారంగా వేయి
స్తున్నాడు. నువ్వూ మొసళ్ళకు ఆహారం కాక
తప్పదు!” అన్నది.

ఆ వెంటనే శౌరి కుడి చేయి పైకెత్తి
పిడికిలి బిగించి, “రాకుమారీ! ఆ దుష్టు
డెవరో చెప్పండి. వాడెంతటి శక్తిమంతు
దైనా సరే, ఈ క్షణమే సంహరించగలను,”
అన్నాడు.