“నువ్వు ఒప్పుకుంటే, నిన్ను క్రూరంగా చూసిన రాక్షస స్త్రీలనందరినీ చంపెయ్యాలని నాకు కోరికగా ఉన్నది,” అన్నాడు.

తలుచుకున్న కొద్దీ అతనికి ఆ రాక్షస స్త్రీలను అప్పటికప్పుడే చిత్రవధ చెయ్యాలని ఉన్నది.

సీత ఆ సంగతి గ్రహించి హను మంతుడితో, “ఈ రాక్షస స్త్రీలు రావణుడి దాసీలు. రాజును సేవించుకుని బతికే వాళ్ళు. రాజాజ్ఞ పాలించాలి గద! అలా చెయ్యకపోతే వాళ్ళు శిక్ష పొందరా? అందు చేత వారి మీద కోపగించటం అక్రమం. నా గ్రహచారం బాగులేకనూ, నేను పూర్వ జన్మలో చేసుకున్న పాపాలకు ఫలితం

గానూ కష్టాలు అనుభవించానను కోవాలి. అందుచేత నాకు ఈ రాక్షస స్త్రీల మీద ఎలాటి కోపమూ లేదు. రావణుడు చచ్చాడు గనక, వీళ్ళు నన్ను ఇప్పుడేమీ చేయలేరు. ఒకవేళ ఈ రాక్షస స్త్రీలు తమ దుర్పుద్ధి కొద్దీ నన్ను కావాలనే బాధించారే అనుకున్నా వారిని శిక్షించటం యుక్తం కాదు,” అన్నది.

హనుమంతుడు సీత మాటలను ఎంత గానో మెచ్చుకుని, “నువ్వు అన్నివిధాలా రాముడికి తగిన భార్యవు. అతనికి ఏం చెప్పుమంటావో చెప్పి, నన్ను పంపించు,” అన్నాడు.

“నాకు నా భర్త అయిన రాముణ్ణి చూడా లని ఉన్నది,” అన్నది సీత.

ఆ సందేశం తీసుకుని హనుమంతుడు అతివేగంగా రాముడి వద్దకు వచ్చేశాడు. అతను రాముడితో, “ఎవరి కోసం సేతువు కట్టి, ఇంత భయంకర యుద్ధం చేశామో, ఆ సీతను చూశాను. ఆమె నన్ను గుర్తించింది. మనకు విజయం లభించిందంటే చాలా సంతోషించింది. రావణాసురుణ్ణి హతమార్చిన రాముణ్ణీ, లక్ష్మణుణ్ణీ త్వరగా చూడాలని ఉన్నదని చెప్పింది,” అన్నాడు.

ఈ మాట విని రాముడు కంట తడిపెట్టి, కొంతసేపు మౌనంగా ఊరుకుని, “అంత కాలం రావణుడి ఇంట ఉండిన సీతను స్వీకరించానంటే లోకం నన్ను ఆడి