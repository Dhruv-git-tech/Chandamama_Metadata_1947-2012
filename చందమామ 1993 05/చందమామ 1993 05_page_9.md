ఆకర్షించాయి. వాటి ద్వారా యేటా
ఆరు శాతం ఆర్థికాభివృద్ధిని సాధించి
ఇండానేషియా ప్రపంచంలో సత్వర
అభివృద్ధి సాధించిన పది వర్థమాన
దేశాలలో ఒకటి అయింది.

ఒకప్పుడు ఇండానేషియా ఇతర
దేశాల నుంచి బియ్యాన్ని ఎక్కువగా
దిగుమతి చేసుకునేది. అది
1984వ సంవత్సరంలో స్వయం
పోషకత్వాన్ని సాధించింది. ఇరవై
యేళ్ళలో శిశుమరణాల సంఖ్య
వెయ్యికి 140 నుంచి 60కి తగ్గింది.

పిల్లలందరూ బడులకు వెళుతున్నారు. 1971వ సంవత్సరంలో 39 శాతం ఉన్న నిరక్షరాస్యత ఇప్పుడు 16 శాతానికి తగ్గింది. జనాభా పెరుగుదల 2.3 శాతం నుంచి 1.6 శాతం వరకు అరికట్టబడింది. అందువల్ల ప్రెసిడెంట్ సుహార్తోను ఇండానేషియా అభివృద్ధినేతగా చెప్పుకుంటారు. రానున్న ఇరవై అయిదు సంవత్సరాలలో సాధించవలసిన వాటికి ఆయన అప్పుడే పథకాలు రూపొందించాడు.

ప్రస్తుతం ఇండానేషియా ప్రజల మధ్య- ప్రెసిడెంట్ సుహార్తో ఈ ఐదేళ్ళు పూర్తిగా పదవీచాధ్యలు నిర్వహించగలడా లేక వారసుడి కోసం అన్వేషిస్తున్నాడా అన్న విషయం ప్రధాన చర్చనీయాంశంగా ఉంటున్నది.

ఇండానేషియా గురించిన మరికొన్ని విశేషాలు:

* 13,500 ద్వీపసముదాయమైన ఇండానేషియా 5,510 కి.మీ. దూరం వ్యాపించి ఉన్నది. ఈ ద్వీపాలు కొన్ని, హిందూమహాసముద్రంలోనూ మరికొన్ని పసిఫిక్ మహాసముద్రంలోనూ ఉన్నాయి.

* ఇండానేషియా ప్రపంచంలో 16వ పెద్ద దేశం (1,919,450 చ.కి.మీ.) జనాభాలో 5వ స్థానం వహిస్తున్నది (16,90,000,000).

* సైనికబలంలో 11వ అతిశక్తివంతమైన దేశం; కెనడాకు తరవాత ఇండానేషియా వస్తుంది.

* సత్యర అభివృద్ధి సాధిస్తూన్న దేశాలలో ఐదవది.

* వరి పంట పండించడంలో ప్రపంచంలో మూడవస్థానం వహిస్తున్నది.

* ఇక్కడి అధికార భాష ఇంగ్లీషు లిపిలోని 'బహాసా ఇండానేషియా'. ఇది కాకుండా దాదాపు 200 ప్రాంతీయ భాషలు మాట్లాడే ప్రజలు ఉన్నారు.

* వాడుకలో ఉన్న కరెన్సీ 'రుపియా'.