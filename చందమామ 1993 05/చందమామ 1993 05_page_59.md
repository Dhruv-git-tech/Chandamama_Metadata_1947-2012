పరిచి, “ఈ రాజ్యంలోని కట్టడి నేను తెలుసు గదా? ఆ ప్రకారమే రాజు న్యాయ విచారణ చేసి పుత్రుడికి శిక్ష విధిస్తాడు. ఆ కట్టడివల్ల నేరస్థుడైన యువరాజును నువ్వు కరిచి చంపవచ్చును. ముందుగా రాజుకు మాత్రం న్యాయవిచారణ జరిపే అవకాశం ఇవ్వవలసింది. అంతేకాని అనవసరంగా తొందరపడి యువరాజుకు హాని కలిగించ వద్దు!” అని భార్యతో చెప్పి ప్రాణం విడిచాడు.

నాగుభార్య ఆ రాత్రి రాజుగారి కోట ప్రవేశించి యువరాజు పడక గది చేరింది. గాఢనిద్రలో వున్న యువరాజు కంఠానికి క్షణంలో చుట్టుకుంది. యువరాజు మేలు కొని భయ కంపితుడై పోయి, సహాయం కోసం కేకలు పెట్టాడు.

కేకలు విని దాస దాసీలందరూ అక్కడికి పరుగెత్తుకు వచ్చారు. కాని, ఎవ్వరికీ నాగు భార్యను చంపటం ఎలాగో తెలియలేదు. యువ రాజు కంఠాన్ని గట్టిగా చుట్టపెట్టుకొని వున్న ఆ పామును కొట్టాలంటే, యువరాజుకూ దెబ్బ తగులుతుంది. అలాంటి స్థితిలో ఏమి చేయటానికీ వాళ్లకు పాలుపోక కంగారు పడసాగారు.

అంతలో నాగు భార్య మానవభాషలో, “ముందు రాజుగారిని పిలుచుకు రండి, తక్షణం న్యాయవిచారణ జరగాలి. ఒకవేళ మీలో ఎవరైనా నన్ను చంప యత్నిస్తే యువరాజును కాటువేస్తాను, జాగ్రత్త!” అంటూ హెచ్చరించింది.

అంతలో రాజుగారు అక్కడకు రానే వచ్చారు. నాగు భార్య తన భర్త మరణాన్ని గురించి రాజుతో చెప్పి, “నా భర్త ఎవరికీ హాని తలపెట్ట లేదు. ఆయన దారి తప్పి రాజసభలోకి వచ్చాడు. ఆ మాత్రానికి యువరాజు అన్యాయంగా ఆయనను చంపి నాకు వైధవ్యం కలిగించాడు. ఈ రాజ్యంలో అమలులో ఉన్న న్యాయసూత్రం ప్రకారం నేను యువరాజును చంపి, ఆయన భార్యకు వైధవ్యం కలిగించ వచ్చును గదా?” అన్నది దీనంగా.

నాగుభార్య అలా అనేసరికి రాజు చాలా వ్యాకులపడ్డాడు. న్యాయచట్టం ప్రకారం,