మతిమరుపు మంత్రం

గవర్రాజు పెద్దభూస్వామి. ఘరానాగా అప్పులు చేయడంలోనూ, అవి తీర్చవలసి వచ్చే సరికి మొండిచేయి చూపించడంలోనూ, ఆయన్ని మించిన వారు లేరు.

ఒకనాడు నలుగురు ఆశ్రితుల్ని వెంట బెట్టుకుని, చేతికి తగిలించుకున్న కొంకి కర్ర ఊపుకుంటూ వీధివెంట పోతున్న గవర్రాజుకు, కామయ్యశెట్టి మిఠాయిదుకాణం నుంచి కమ్మని నేతిమిఠాయి వాసన తగిలి నోరూరింది. ఆయన తన ఆశ్రితులతో హుందాగా కామయ్యశెట్టి దుకాణంలో ప్రవేశించి, “ఏం శెట్టీ! అలా వీధినపోతుంటే, నీ మిఠాయిల వాసన నన్ను గాలం వేసి, నీ దుకాణంలోకి గుంజిందనుకో. మిఠాయి వాసనలోనేనా లేక రుచిలో కూడా అంత బావుంటవా?” అని అడిగాడు నవ్వుతూ.

“అయ్యా, తిని చూడండి, తమకే తెలుస్తుంది,” అన్నాడు కామయ్యశెట్టివినయంగా.

గవర్రాజు తీరుతీరుగా తనకు నచ్చిన మిఠాయిలు తిని, ఆశ్రితులకుకూడా పెట్టించాడు. ఆయనకు డబ్బెంత ఇవ్వవలసి వస్తుందో అన్న బెంగలేదు. కామయ్యశెట్టికి దమ్మిడీకూడా ఇచ్చే అవసరంలేదని ముందే ఆయన నిర్ణయించుకున్నాడు.

తినడం పూర్తయ్యాక గవర్రాజు, “ఫర్వా లేదు, మిఠాయిలు బాగానే వున్నవి,” అని కామయ్యశెట్టిని మెచ్చుకుని, “సరే, మొత్తం ఎంతయిందో లెక్క కట్టు,” అన్నాడు.

కామయ్యశెట్టి తన దగ్గిరున్న పలక మీద, గవర్రాజు, ఆయన ఆశ్రితులు తిన్న మిఠాయిల ఖరీదు లెక్కకట్టి, “అయ్యా, మొత్తం యాభైరూపాయిలయింది,” అన్నాడు.

గవర్రాజు జేబులో చేయి పెట్టి కాసేపు వెదికి, “నా మతిమరుపుమండ! ఏం జరిగిందో చూశావా, శెట్టి! డబ్బు ఒక చొక్కా జేబులో పెట్టి, మరొక చొక్కా వేసుకుని