“ఈ బొమ్మలు నాకు చాలా బాగు న్నాయి. వీటికి ఏమి ఇవ్వమన్నావు?” అని జయసింహుడు హేమచంద్రుణ్ణి అడిగాడు.

“ఆకలి గొని ఉన్నాను. ముందు నాకు భోజనం పెట్టించండి. ఆ తరవాత, తమ ఆస్థానంలో ఒక ఆసనం ఖాళీగా ఉన్నదని విన్నాను, దానిపైన నన్ను కూచుంటూ ఉండనివ్వండి. అదే నాకు పదివేలు!” అన్నాడు హేమచంద్రుడు.

రాజు సరేనని తన భటులను పిలిచి హేమచంద్రుణ్ణి భోజనశాలకు పంపాడు. హేమచంద్రుడు కడుపు నిండా తిన్నాడు. అతని కంచరగాడిదను రాజుగారి గుర్రాల సాలలో కట్టివేశారు. మర్నాటినుంచి హేమ చంద్రుడు దర్భారులో ఆస్థాన చిత్రకారుడి ఆసనం పైన కూచోసాగాడు.

ఇప్పుడు తిరిగి ఆస్థాన చిత్రకారుడు ఏర్పడ్డాడు గనక, అతనిచేత తన చిత్తరువు వేయించు కుందామని జయసింహుడికి ఆలోచన కలిగింది. ఆయన హేమచంద్రు డితో, “దివాణంలో మా పూర్వీకులందరి చిత్తరువులూ ఉన్నాయి. నా చిత్తరువుకూడా తయారుచేసి, రాబోయే తరాలవారు నా ఆకా రంచూసే అవకాశం కలిగించు!” అన్నాడు.

“తమ ఒక్కరి చిత్తరువే ఏమిటి, మహా రాజా! సింహాసనాల మీద తమరినీ, రాణీ గారినీ ఉంచి, తమ మంత్రులనూ, సేనా నాయకులనూ, అందరినీ చిత్రిస్తాను. దివా

ణంలో మంచి గోడ ఒకటి చూపించండి. మిలిగినదంతా నేను చూసుకుంటాను,” అన్నాడు హేమచంద్రుడు.

రాజు పరమానందం చెందాడు. రాజసభ యావత్తూ చిత్రించటానికి హేమచంద్రుడికి అనుమతి ఇచ్చాడు.

రాజుగారి ఆస్థానంలో పెద్దపెద్ద పాట్టల వాళ్ళున్నారు, ఒక గూనివాడున్నాడు, ఒక ఒంటి కన్నువాడూ, మెల్లకళ్లవాళ్ళూ కూడా ఉన్నారు. వారు ఒక్కొక్కరే హేమచంద్రుడి వద్దకు వచ్చి, “నన్ను చిత్రించేటప్పుడు గూని లేకుండా చిత్రించు. రెండు కళ్ళూ ఉన్నట్టు చిత్రించు. మెల్లకన్ను వెయ్యకు!” అని హెచ్చరించారు; లేకపోతే చావగాట్టిస్తా