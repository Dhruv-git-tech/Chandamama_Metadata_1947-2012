నేను రాజునయ్యాక, ఇంత నమ్మకంగా నాకు సాయపడిన నీకు సేనాధిపతి పదవో, మంత్రి పదవో ఇస్తాను, 'అన్నాడు,' అన్నది.

“ఇంతటి రాజగ్రోహులుంటారని, నేనే నాడూ వినలేదు, రాకుమారీ!”అన్నాడు శౌరి పట్టరాని కోపంతో.

“ఆ వీరవర్మ నరరూపరాక్షసుడు! వాడు చీకటిపడే వేళకు, నిన్ను మొసళ్ళకు ఆహా రంగా వేయడానికి వస్తాడు. నీ జవాబు నచ్చలేదని చెప్పగానే, నువ్వు గవాక్షం గుండాదూకి పారిపోయావని వాడికి చెబుతాను,” అన్నది అలకనంద.

ఆ వెంటనే శౌరి గవాక్షం గుండా బయటికి దూకి, చెట్ట చాటున నక్కుతూ పోయి ఉద్యానవనం చేరి, అక్కడి నుంచి సముద్రతీరం చేరాడు.

మర్నాడు శౌరి, తూర్పు తెల్లవారు తూండగానే ఒక బెస్తవాడికి కొంత డబ్బిచ్చి, రాజు బంధితుడైవున్న ద్వీపం చేరాడు.

శౌరి ద్వీపంలో కాలు పెట్టగానే, తలకు మూడంతలున్న తలపాగా ధరించిన వాడో కడు, కత్తిదూసి మీసం మెలితిప్పుతూ శౌరికి అడ్డువచ్చి, “ఎవడివిరా నువ్వు? ఏమైనా సముద్రవు దొంగల ముఠాలోనివాడివా?” అని గద్దిస్తూ అడిగాడు.

శౌరి వాణ్ణి సమీపించి ఏ మాత్రం తొణ క్కుండా పెద్ద గొంతుతో, “గ్రహణం విడిచింది!” అన్నాడు.

అది విని తలపాగా వాడు ఒక్క క్షణం నివ్వెరపోయి, “ఏమిటీ! ఈ సంకేతం నాకూ, నాగేంద్రంగాడికీ తప్ప ఘరెవడికీ తెలి యదే?” అన్నాడు.

శౌరి మరింత పెద్దగొంతుతో, “ఇక్కడికి వచ్చేటప్పుడు సముద్రంలో నా డాల్, కత్తులు జారవిడుచుకున్నాను. లేకపోతే ఈ క్షణమే నీ తలను మొందెం నుంచి వేరు చేసేవాణ్ణి. ఆయన నాగేంద్రంగాడు కాదు, నాగేంద్రసింహుడు, కానున్న మహారాజు!” అన్నాడు.

తలపాగావాడు వెలవెలపోతూ, “ఏమిటీ మిటీ! విడ్డూరంగా ఉన్నదే! కొస్త విడమరిచి చెప్పు,” అన్నాడు.