గ్రహణం విడిచింది

సర్వే శ్వరపురం జమీందారుగారి పనిమీద
బయలుదేరిన శౌరి అనే యువకుడు,
అనుకున్నట్టుగానే చీకటిపడే సమయానికి,
మార్గమధ్యంలోవున్నచిట్టడిదాటగలిగాడు.
అయితే, అంతలో ఆకాశంలో మేఘాలు
కమ్మి జడివాన ప్రారంభమైంది.

శౌరి ఇక ఆ రాత్రికి ప్రయాణం మాని,
ఎక్కడో ఒక చోట తలదాచుకోక తప్పదను
కుంటూండగా, మెరుపుల కాంతిలో కొన్ని
ఇళ్ళు కనిపించాయి. శౌరి గబగబా వాటికేసి
పరిగెత్తి, ఒక పాతకాలపు పెంకుటింటి
తలుపు తట్టాడు.

వెంటనే ఒక ముసలాయన చేతిలో ఒక
చిన్నదీపంతో తలుపు తెరిచాడు. ఆయనకు
ఒక కాలు కుంటి. శౌరిని చూస్తూనే, “లోప
లికిరా! తడిసి పోలేదు కదా?” అన్నాడు.

లేదన్నట్టు తల ఊపి, శౌరి లోపలికి
వెళ్ళాడు. ముసలాయన, శౌరికి అక్కడున్న

మంచం చూపి కూర్చోమని, “ఈ చీకట్లో,
జడివానలో ఎక్కడికి పోతున్నావు?” అని
అడిగాడు.

శౌరి కొంత అయిష్టంగానే, “నేను సర్వే
శ్వరపురం జమీందారుగారి దివాణం కాపలా
భటుణ్ణి. జమీందారుగారి చిన్నకొడుక్కు
మేనమామగారి ఇంటి నుంచి, ఒక పిల్లి
పిల్లను తెచ్చేందుకు బయలుదేరాను.
అదేదో కొత్త జాతిదట! ఆ పిల్లి పిల్లను
తేనిదే, తను అన్నం ముట్టనని చినబాబు
మారాం చేస్తున్నాడు,” అన్నాడు.

ఇది విని ముసలాయన పెద్దగా నవ్వి,
“నీకు పట్టుమని పాతికేళ్ళున్నట్టు కూడా
లేదు. ఆరడుగుల యువకుడివి. డాలూ,
కత్తి పట్టి రాజ్యరక్షణకూ, రాజుగారి రక్షణకూ
ముందుకురకవలసిన నువ్వు, జమీందార్ల
దివాణాలకు పిల్లికూనల్నీ, కుక్కపిల్లల్నీ
మోసుకుపోతున్నావన్నమాట!” అన్నాడు.