సత్యం లేకపోలేదు. అయినా, ఇక్కడ ఒక
ధర్మసందేహం కలుగుతూ వుంది,”అంటూ
“అమ్మా, నీకు సంతానం ఎందరు?” అని
నాగుభార్యను అడిగాడు.

“నాకు ఐదుగురు పుత్రులు!” అన్నది
నాగుభార్య కళ్ళనీళ్ళు పెట్టుకొని.

“అలాగా పాపం! యువరాజు నిన్ను
ఐదుగురు పుత్రులు వున్న వితంతువుగా
చేశాడన్నమాట! కనుక నువ్వూ, ఆయన
భార్యను ఐదుగురు పుత్రులున్న వితంతువు
గానే చేయాలి! అప్పుడుగాని న్యాయ
సూత్రాన్ని సక్రమంగా అనుసరించి శిక్ష
విధించినట్టు కాదు, అవును గదా?” అని
అడిగాడు.

అందుకునాగు భార్య, “అవును, అవును!”
అన్నది అనుమానిస్తూ.

అప్పుడు న్యాయమూర్తి ఇలా చెప్పాడు :
“కనుక, నువ్వూ మరి కొంతకాలం వేచి
వుండాలి. ఎందుకంటే ఇప్పుడు యువ
రాణికి ఇద్దరే పుత్రులు. ఆమె కూడా
ఐదుగురు పుత్రుల తల్లి అయిన తరవాత,

నువ్వు నిరభ్యంతరంగా యువరాజు మీద
పగతీర్చుకోవచ్చు.”

ఈ తీర్పు ఆ రాజ్యంలో కొనసాగుతూన్న
న్యాయ సూత్రానికి అనుగుణంగానే వుందని
నాగుభార్య అంగీకరించక తప్ప లేదు.
అందువల్ల ఆమె రాజుగారిని ఒక్క కోర్కె
కోరింది. యువరాణికి ఐదవ సంతానం
కలగగానే తనకు ఆ వర్తమానం పంప
మన్నది.

న్యాయశీలి అయిన రాజు ఆమె కోరికకు
సరే అన్నాడు.

అయితే, యువరాణికి ఆ తరవాత
సంతానమే కలగలేదు.

నాగుభార్య మాత్రం, ఆ దంపతులు
ఉద్యానవనంలోకి వచ్చినప్పుడల్లా తన
పుట్టలోనుంచి ఆశతో తల పైకెత్తి చూసేది.

ఎంతకాలం జరిగినా, వాళ్లవెంట ఇద్దరు
పిల్లలు కంటే ఎక్కువ కనపడలేదు. ఇక నా
పగ తీరటం ఎలా? అనుకునేది నాగుభార్య.
కొంతకాలానికి తన పగ తీరకుండానే నాగు
భార్య మరణించింది.