ప్రకృతి వింతలు

### ఆకులలో పచ్చదనం

పచ్చిగడ్డి, చెట్ల ఆకులు పచ్చగా కనిపించడానికి వాటిలోని 'క్లోరోప్లాస్ట్' అనే హరిత పదార్థాలే కారణం. ఈ 'క్లోరోప్లాస్ట్'లో ఇంకా నాలుగు పదార్థాలున్నాయి. 'క్లోరోఫిల్' నీలి పచ్చరంగులోనూ, 'క్లోరోఫిల్ బి పసుపు ఆకు పచ్చగానూ, క్సాంటోఫిల్ పసుపు రంగులోనూ, 'కెరోటిన్' గులాబీ రంగులోనూ ఉంటాయి. గడ్డి, ఆకులు ఆయారుతువులకు అనుగుణంగా లేత ఆకుపచ్చ రంగునుంచి, ముదురు ఆకుపచ్చ రంగుగా మారడానికి ఈ

హరిత పదార్థాలే కారణం.

### రంగులు మార్చే ఊసరవెల్లులు

శత్రువుల నుంచి తమను రక్తించుకోవడానికి జీవరాశులకు ప్రకృతి కొన్ని సదుపాయాలను సమకూర్చి ఉన్నది. పరిసరాలకు తగ్గ విధంగా జంతువులు తమ రంగును మార్చుకునే శక్తి వీటిలో ప్రధానమైనది. అటువంటి శక్తిగల జంతువులలో, ముఖ్యమైనది ఊసరవెల్లి. వీటి చర్మంలో 'క్రోమెటోఫోర్స్' అనే రంగులు మార్చే ప్రత్యేక కణాలు ఉన్నాయి. మామూలుగా ఇవి ఒకే రంగులో చిన్న నక్షత్ర అకారంలో ఉంటాయి. ఊసరవెల్లులలో ఈ కణాలు వివిధవర్ణాలలో ఉంటాయి. ఒక రంగు కణం మరొకరంగుకణంతో కలిసేప్పుడు వేరొక కొత్త రంగు పుట్టుకొస్తుంది. ఉదాహరణకు నీలం—పసుపూ కలిసి ఆకుపచ్చ రంగూ; ఎరుపూ—పసుపూ కలిసి గులాబీ రంగూ; ఎరుపూ—నీలం కలిసి ఉదా రంగూ ఏర్పడతాయి!

### సిందూర వర్ణం కొంగలు

కాకుల్లాగా శరీరమంతా ఒకేరంగుతో ఉండే పక్షులు చాలా తక్కువగాఉంటాయి. అటువంటి వాటిలో ట్రినిడాడ్‌లోని సిందూర వర్ణం కొంగలు ముఖ్యమైనవి. ఇవి అద్భుతమైన జాతికి చెందిన చాలా అందమైన పక్షులు. ఆరుకోట్ల సంవత్సరాలకు పూర్వం నాటి వీటి శిలాజాలు లభించాయి. మానవజాతి చరిత్రను రాయడానికి దేవుడు ఈ పక్షులను నియోగించినట్టు ప్రాచీన ఈజిఫ్టు ప్రజలు నమ్మి గౌరవించేవారు. ఇవి పుట్టేప్పుడు ఉదా రంగుతో ఉంటాయి. తరవాత బూడిద రంగు గానూ, తెల్లగానూ, గులాబీ రంగుగానూ మారి ఆఖరికి పెరిగి పెద్దయ్యేసరికి సిందూర వర్ణం సంతరించు కుంటాయి.