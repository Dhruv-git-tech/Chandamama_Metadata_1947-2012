ఎంత వెదకి నప్పటికి,
ఎంత ఈది నప్పటికి,
హయము జాడ లేకుండెను ;
అవలి ఒడ్డు రాకుండెను.

వడి వడిగా ఈది వారు
నడి సంద్రము చేరినారు.
గుట్ట మింక కనబడ దని
గుబులు పుట్టె నందతికిని.

మొసలి గుంపు పయికి లేచి
మునుగుచుండె పుటుకు బుటుకు;
చెరలాడు తిమింగిలాలు
తిరుగుచుండె నటకు నిటకు.

రివ్వు మంచు మోరు గాలి
రేగి త్రోపు లిడుచుండెను;
సుడిగుండము గుడగుడమని
సుళ్ళు తిరిగి పడుచుండెను.

సుడిగుండము లోని కేగి
చూచినారు రాకొమరులు.
అచట నొక్క గుహ యున్నది,
ఆడ్డుగ నొక రా యున్నది.

సగరసుతులు చెవి యొగ్గిరి,
చప్పు డేదొ ఆలించిరి;
గుండు రాయి పెల్లగించి
గుహ లోనికి జొర బాతిరి.

అంధకార బంధురమ్ము
ఆ మహా గుహాలయమ్ము;
కన్ను పాడుచుకొన్న గాని
కానరాని పెను చీకటి.

ఆ చీకటి గుహ లోనికి
ఆడుగులలో ఆడుగు లిడుచు
ఒదిగి ఒదిగి రాకొమరులు
ఒక్క రొకరు పోయినారు.

చీకటి మటుమారు మయ్యె;
చెట్ల గుంపు ఎదు రయ్యెను;
ఒదిగి ఒదిగి రాకొమరులు
ఒక్క రొకరు దాటినారు.