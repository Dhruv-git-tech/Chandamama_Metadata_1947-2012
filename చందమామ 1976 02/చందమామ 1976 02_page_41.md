వైకుంఠం నుంచి వచ్చినాక సరి అయిన
స్థానమే కుదరలేదు. ఈ అసౌకర్యాన్ని
భరించలేను.'' అన్నది.

దానికి ఆమె భర్త, ''అయితే మనం
ఏం చేద్దామంటావు, దేవీ?'' అని
ఆదిగాడు.

''ఈ ఊరి పెద్ద కాపు వెంకయ్య
ఇంటికి పోదాం. ఆయన ఇల్లు బాగుం
టుంది,'' అన్నది భార్య.

''అలాగే చేద్దాం. దేవీ! అంతా
ని యిష్టం. ఆ వెంకయ్య మనకెంతో
భక్తుడు గదా,'' అన్నాడు భర్త.

ఈ సంభాషణ అంతా బయట ఉన్న
జనం విన్నారు. వారిలో పెద్ద కాపు
వెంకయ్య కూడా ఉన్నాడు. ఆయనా,
ఆయన వెంట ఉన్న జనమూలక్ష్మిదేవిని
కళ్ళారా చూతామని వెంకయ్య ఇంటికి
పడు.ఒతీశారు.

వెంకయ్య హడావుడి, జనాలహడావుడి
చూసి వెంకయ్య భార్య ఆశ్చర్యపడింది.
సంగతి అంతావిన్నాక ఆవిడ సంతోషానికి

పట్టపగ్గాలు లేవు. ఆమె వెంటనే ఇల్లు
ఆలికించి, ముగ్గులు వేయించింది. పక్క
ఊరి నుంచి పురోహితుడు వచ్చి. మనంగా
లక్ష్మిపూజ చేసి, సంభావన పుచ్చుకుని
వెళ్ళిపోయాడు.

ఊళ్ళో ఉండే జనమంతా మహా
లక్ష్మి ఎప్పుడు వస్తుందా అని చూస్తూ,
వెంకయ్య ఇంటి వద్దనే ఉన్నారు.
ఆందరికీ వెంకయ్య భార్య పంచభక్ష్య
పరమాన్నాలతో విందు భోజనాలు పెట్టింది.
ఎంత చూసినా ఎవరికీ మహాలక్ష్మి దర్శనం
కాలేదు.

ఈ లోపల బ్రాహ్మణ దంపతులు తమ
ఇంటి నుంచి బయటపడి, హడావుడి తగ్గి
పోయేసమయానికి అప్పుడే పారుగూరు
నుంచే తిరిగి వచ్చినట్టు నటిస్తూ తమ
ఇల్లు చేరుకున్నారు.

వెంకయ్య, ఆయన భార్యా మట్టుకు
లక్ష్మిదేవి ఆదృశ్యంగా వచ్చి తమ ఇంట
స్థిరనివాసం ఏర్పాటు చేసుకున్నదని
కలలుగన్నారు.