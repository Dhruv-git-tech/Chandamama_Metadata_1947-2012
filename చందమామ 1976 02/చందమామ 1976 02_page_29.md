ముసలాయన నీరసంగా నవ్వి, "ఇంక
ఈ ఘటం వెళ్ళిపోతుందిరా. ఇది గుళిక
లతో నయమయే జబ్బుకాదు," అన్నాడు.

తరవాత ఆయన వాడితో, ''మూలికా
రహస్యం చెప్పమన్నావా ?'' అన్నాడు.

"ఇప్పుడు పడ్డులే, తాతా. కాస్సేపు
విశ్రాంతి తీసుకో. ముందు నీ జబ్బు
నయంకానీ," అన్నాడు సోమశేఖరుడు.

ఆ రాత్రి రామయ్యతాత, తన
మంచం పక్కనే నేలమీద పడుకున్న
సోమ శేఖరుణ్ణి లేపి, "నాయనా,
నా మూలికా రహస్యాన్ని తాటాకు మీద
రాసి, పెట్టెలో పెట్టాను. నేను పోయాక
తీసి చదువుకో," ఆని పడుకున్నాడు.

అలా పడుకున్న మనిషి మరిలేవలేదు.

సోమశేఖరుడు రామయ్యతాత కోసం
తండ్రి పోయినంతగా ఏడ్చాడు. వాడు
రామయ్యతాతకు శ్రాద్ధ కర్మలు యధా
విధిగా చేశాడు. ఇక వాడికి ఆ ఇంట
ఉండ బుద్ధిపుట్టలేదు. వాడు ఆ ఇల్లు
వదిలీ పోదామనుకుంటూండగా,

రామయ్యతాత తనతో అన్న చివరి
మాటలు గుర్తుకు వచ్చాయి.

వాడు పెట్టెలో నుంచి తాటాకు తీసి
ఇలా చదువుకున్నాడు:

"నాయనా, శేఖరం. ఆఖరుదశలో
నువు నాకు దిక్కు అయావు. మూలికా
రహస్యం తెలుసు కోవటానికే నువు
నా దగ్గిర చేరావు. అయితే రానురాను
ఇద్దరమూ స్నేహితులమయాం. నాకు
తెలిసిన మహత్తర మూలిక ఏమిటో తెలు
సునా? ప్రజల విశ్వాసం! నాకు ప్రజల
విశ్వాసఁ లభించగానే నా గుళికలకు
మహత్తర శక్తి వచ్చింది. నేను పోయాక
నా ఇల్లు నీదే. పెరట్లో జామచెట్టు కింద
నా డబ్బు చాలా దాచాను. దానితో
నీ యిష్టం వచ్చిన వ్యాపారం చేసుకో.
నీకు మేలు కలుగుతుంది."

సోమశేఖరుడు మనసులో రామయ్య
తాతకు ధన్యవాదాలు చెప్పుకుని, ఆయన
చెప్పిన ప్రకారమే చెయ్యటానికి నిశ్చ
యించుకున్నాడు.