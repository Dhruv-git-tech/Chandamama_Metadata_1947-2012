మర్మాడు అంగదేశపు రాకుమారుడు తన అంగరకుకుణ్ణి వెంటబెట్టుకుని రాజ భవనానికి వచ్చి, రాకుమారితో మాట్లాడ వచ్చినట్టు కబురు చేశాడు. వారిద్దరిని రాజకుమార్తె తన మందిరానికి పిలిపించుకున్నది. వాళ్ళు అక్కడికి వచ్చేసరికి రాజకుమార్తె వెంట ఒక చెలికత్తె మాత్రమే ఉన్నది.

చెలికత్తె అతి ధులను మర్యాదగా కూర్చోబెట్టి, రాజకుమారుణ్ణి, " మీరు మా రాకుమారిని ఓడించి పెళ్ళాడడానికి వచ్చారా? లేక, ప్రేమించి పెళ్ళాడ వచ్చారా? " అని అడిగింది.

దానికి అంగరకుకుడు, " మా రాకుమారుడు మీ రాకుమారిని మనస్ఫూర్తిగా ప్రేమించి, పెళ్ళాడేటందుకే వచ్చాడు. అందుకోసం ఆమె పెట్టే ఏ పరీక్షలకైనా సిద్ధమే," అన్నాడు.

" మా రాకుమారి ఎలాటి పరీక్షలూ పెట్టదు. మీరు ఆమెను త్రికరణశుద్ధిగా ప్రేమిస్తున్నట్టు ఆమె చేతిలో చెయ్యివేసి

ప్రమాణం చెయ్యండి, చాలు!" అని చెలికత్తె రాకుమారుడితో అన్నది.

రాకుమారుడు రాకుమారిని సమీపించి ఆమె చేతిలో చెయ్యి వేశాడు. వెంటనే చెలికత్తె విరగబడి నవ్వనారంభించింది.

తరవాత ఆమె విజయగ ర్వంతో, " రాకుమారా, మీరు మోసపోయారు. ఇంత వరకూ మీరు రాకుమారి అనుకుంటున్నది నా పరిచారిక. అసలు రాకుమారిని నేను, " అన్నది అప్పటిదాకా చెలికత్తెలాగా నటించిన రాకుమారి.

అప్పుడు అంగరకుకుడు ఆమెతో, " మోసపోయినది మీరే, నేను కాదు. ఇప్పటివరకూ మీరు మాట్లాడుతున్నది నా అంగరకుకుడితో. అసలు అంగరాజ కుమారుణ్ణి నేను. ఇలాంటి మోసం ఏదో జరుగుతుందని ఊహించి నేను ఈ వేషం ధరించాను," అన్నాడు.

కళింగ రాజకుమారి సిగ్గుపడి, తాను ఓడిపోయినట్టు ఒప్పుకున్నది. వారిద్దరికి వివాహం జరిగింది.