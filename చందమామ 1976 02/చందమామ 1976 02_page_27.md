సోమశేఖరుడు అనే యువకుడు చాలా కాలం తన అవ్వ రెక్కల కష్టంతో పెరిగి, ఆమె పోగానే దిక్కూ, దరీ లేనివాడై పోయాడు.

అ ఊళ్ళోనే రామయ్యతాత అనే వైద్యుడు ఉండేవాడు. నలభై ఏళ్ళ క్రితం ఎక్కడినుంచో ఆ ఊరికి వచ్చి, స్థిరపడి, చుట్టుపక్కల ఊళ్ళలో గౌప్ప వైద్యుడని పేరు తెచ్చుకున్నాడు. ఆయనకు ఏదో మహత్తర మూలిక తెలుసు. ఆయన రహస్యంగా అడవికి వెళ్ళి, అ మూలిక తెచ్చి. దానితో ఇతర దినునులు చేర్చి నూరి, గుళికలు చేసేవాడు. ఆయన గుళిక ఒక్కటి వేసుకుంటే, ఎలాటి జబ్బు గాని ఎగిరి చక్కాపోతుందని అ ఊరి ప్రజల సమ్మకం.

రామయ్యతాత డెబ్బైఅయిదేళ్ళ వృద్ధుడు. ఆయనకు ఎవరూ లేరు.

అయన దగ్గిర చేరి, మూలిక రహస్యం తెలుసుకుంటే, జీవితాంతమూ సుఖంగా బతకవచ్చునని సోమశేఖరుడు ఆలోచించాడు.

ఈ ఆలోచనతో వాడు రామయ్యతాత ఇంటికి వెళ్ళాడు. లోపల గుళికలు చేసుకుంటున్న ముసలాయన తన పని కట్టిపెట్టి, ఇవతరికి వచ్చి, “నీ కేమి జబ్బులేదు. నికేపంలా ఉన్నావు. ఇంటికి వెళ్ళు.'' అన్నాడు.

“నేను జబ్బు నయంచేసుకోవటానికి రాలేదు. ఈ ముసలితనంలో నీకు అండగా ఉందామని వచ్చాను. నాకు ఇంటి దగ్గిర పని ఏమిలేదు.'' అన్నాడు సోమశేఖరుడు.

“నీ చేత చేయించుకునే పని కూడా నాకు ఏమిలేదే!'' అన్నాడు ముసలాయన.