"ఇంటి పని అంతా చేస్తాను. అడిపికి వెళ్ళి నీకు కావలసిన మూలికలు తెస్తాను," అన్నాడు సోమశేఖరుడు.

ముసలాయన సోమశేఖరుణ్ణి ఎగాదిగా చూసి, "సరే, ఇంటి పని నువుచూడు. మిగిలిన పని నేను చూసుకోగలను," అన్నాడు.

సోమశేఖరుడు నిరుత్సాహపడక, ఆ రోజే పనిలో చేరాడు. ముసలాయన వాణ్ణి అన్నిపనులూ చెయ్యనిచ్చేవాడు. కాని మూలికలు తేపటానికి అడిపిక వెళ్ళేటప్పుడు తన వెంట రానిచ్చేవాడు కాదు: తాను గుళికలు తయారుచేసేటప్పుడు సోమశేఖరుణ్ణి ఆ చాయల ఉండనిచ్చే వాడు కాదు.

మూడు మాసాల అనంతరం, ఒకనాడు సోమశేఖరుడు ముసలాయన దగ్గిర తన మనసులో మాట చెప్పుతూ, "తాతా, నువు కాటికి కాళ్ళు చాచుకుని ఉన్నవాడివి. అన్నె రోగాలూ నయం చెయ్యగల శక్తి నీ కున్నది. మహత్తరమూలిక ఒకటి నీకు తెలుసు. దాని రహస్యం నీ తోనే పోవటం మహా అన్యాయం! ఆదేదో నాకు చెప్పు. నీ అనంతరం నేను నీ పేరు మీదుగా వైద్యం చేస్తాను. అందరూ నీ పేరు చెప్పుకుని ఇంట్లో దీపం పెట్టుకుంటారు," అన్నాడు.

రామయ్యతాత విరగబడి నవ్వు. "నా కేంద్రా? దుక్కలా ఉన్నాను. ఇప్పుడప్పుడే చస్తానని భ్రమపడకు," అన్నాడు.

ఆ తరవాత సోమశేఖరుడు ఆ విషయం మరి ఎత్తలేదు. ఒక సంవత్సరం పాటు వాడు ముసలాయనకు శ్రద్ధగా సేవలు చేశాడు. ఈ కాలంలో ఇద్దరి మధ్యా, వారికే తెలియకుండా, ఒకరిమీద ఒకరికి ఎంతో అప్యాయత ఏర్పడింది.

ఒక రోజు రామయ్యతాతకు పెద్దజబ్బు చేసింది. ఆయనను చూసి సోమశేఖరుడు కళ్ళు నీరు పెట్టుకుని, "రెండు గుళికలు మెంగు, తాతా, జబ్బు సోతుంది," అన్నాడు.