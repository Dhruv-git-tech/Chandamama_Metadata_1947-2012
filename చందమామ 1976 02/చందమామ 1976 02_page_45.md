గదా ఉంటుంది?'' అని అతను భార్యను అడిగాడు.

'' ఆ చచ్చిపోయినవాడు పదిమందికి బతికుండగా సహాయపడిన వాడైతే వాడి చావు నూరుమంది చావుతో సమానం. తన కోసమే తాను బతికిన వాడైతే వాడి చావు వాడిదే. ఆ చచ్చిపోయిన మనిషిలో కోపకారి అవునా, కాదా అని అడిగాను,'' అన్నది కాంతం.

ఆమె మాటలో ఆ అర్థం ఉన్నట్టు సోముడు ఒప్పుకోవలసి వచ్చింది.

'' పాలంలో ధాన్యం చూస్తూ, ఈ ఏటి పంటా? కిందలేడుపంటా? అని ఎందుకు అడిగావు?'' ఆన్నేడు సోముడు.

'' అప్పులూ, పన్నులూ అన్నీపోగా మిగిలితే అది కిందలేటి పంట. ఆ బస్తాలన్నీ భూస్వామి సొంత మన్నమాట. అందులో నుంచి అప్పులు తీర్చి, పన్నులు చెల్లించవలసి ఉంటే ఆ బస్తాలలో భూస్వామికి మిగిలేవి కొన్నిమాత్రమే, ఆ ధాన్యం బస్తాలన్నీ భూస్వామి గాదెలు

చేరుతాయా లేదా అని తెలుసుకునే టందుకు అలా అడిగాను,'' అన్నది కాంతం.

ఆమె వివరించిన మీదట ఆమె ప్రశ్న తెలివైనదేనని సోముడు ఒప్పుకోవలసి వచ్చింది.

'' అంతా బాగానే ఉన్నదిగాని, మన పెళ్ళికి అయిన ఖర్చు రెండు సోలల బియ్యమేనని ఎందుకు అన్నావు?'' అని సోముడు భార్యను అడిగాడు.

'' మీరు మీ గొప్పతనం ప్రదర్శించుకునేటందుకు ఎంత ఖర్చు అయినా పెట్టి ఉండవచ్చు. కాని అది నిజమైన పెళ్ళి ఖర్చు కాదు. మీ అప్తులకు ప్రేమతో, ఆప్యాయంగా చేసిన ఖర్చే నిజమైన ఖర్చు. అది రెండు సోలల బియ్యం అన్నాను.'' అన్నది కాంతం.

ఈ సమాధానం విన్నమీదట సోముడు తన భార్యకు కేమాపణ చెప్పుకుని, ఆమెతో సహా ఇంటికి తిరిగి వచ్చి, ఆమెను ఎంతో గౌరవంగా చూసుకున్నాడు.