వార్తలు - విశేషాలు:

## క్యూబా పరిస్థితులు

క్యూబాలో విప్పవం జరిగి గత జూలై 26వ తేదీకి నలబై ఏళ్ళు పూర్తయింది. అయినప్పటికీ ఆ దేశంలో చోటుచేసుకున్న ఆర్థికమాంద్యం కారణంగా ఈ యేడు గత సంవత్సరంలాగా వార్షి కోత్సవ వేడుకలను జరుపుకోలేదు. నలబై సంవత్సరాలకు పూర్వం, కమ్యూనిస్టు సిద్ధాంతాలతో ఉత్తేజతుడై ఫీడల్ కాస్ట్రో రుజ్ అనే యువ న్యాయవాది. తన వంటి తిరుగుబాటుదారులు మరి కొందరిని పోగుచేసుకుని శాంచియాగో సైనికస్టావరం మీద దాడి చేశాడు. నియంతపుల్ గెన్సియో బాటిస్టా నిరంకుశ పాలనను కూలదోయడానికి సాగిన ఆ పోరాటంలో పలువురు వీరులు ప్రాణాలు కోల్పోయారు. కాస్ట్రో పట్టుబడి జైలు పాలయ్యాడు. మూడేళ్ళ తరవాత ఆయన మరా కసారి విప్పవం తీసుకురావడానికి ప్రయత్నించి విజయం సాధించలేక పొయాడు. 1959వ సం॥ జనవరి ఒకటవ తేదీ చేసిన మూడవ ప్రయత్నంలో కాస్ట్రో విజయం సాధించడంతో, నియంత బాటిస్టా ప్రాణాలతో తప్పించుకుని దేశం వదిలి పారిపోవలసివచ్చింది.

కాస్ట్రో హవానాలో సోషలిస్టు ప్రభుత్వం నెల కొల్పాడు. దాంతో అంతవరకు క్యూబా మీద పరో క్షంగా అధికారం చెలాయిస్తూ వచ్చిన పారుగు దేశమైన అమెరికాతో సంబంధాలు చెడాయి. 1960వ సం॥లో ప్రధాని కాస్ట్రో ఎటువంటి నష్టపరిహారం చెల్లించకుండా తన దేశంలోని అమెరికా వ్యాపార సంస్థలను వశపరచుకున్నాడు. ఆ చర్యకు ఆగ్రహించిన అమెరికా, క్యూబాతో దౌత్యసంబంధాలను రద్దుచేసి, మరు సంవత్సరం దానిని ఆక్రమించ దానికి ప్రయత్నించి, పరాజయం పాలయింది.

ఆతరవాత కాస్ట్రో, క్యూబా కమ్యూనిస్టు దేశంగా కొనసాగుతుందని ప్రకటించి, కమ్యూనిస్టు మార్గంలో దేశ ఆర్థికాభివృద్ధి పథకాలు రూపాందించాడు.

క్యూబా ఏకైక రాజకీయ పార్టీకి క్యూబా కమ్యూనిస్టు పార్టీ అని పేరు పెట్టాడు. 1976వ సం॥లో ఆయన క్యూబా అధ్యక్షుడయ్యాడు. ఆయన 1979వ సం॥ లో అలీవోద్యమానికి అధ్యక్షుడై 1982వ సం॥ వరకు ఆ పదవీ బాధ్యతలు నిర్వహించాడు.