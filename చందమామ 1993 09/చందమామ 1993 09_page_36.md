ఒక అడవి సమీపాన గల గ్రామంలో, రామ దాసనే కట్టెలు కొట్టి జీవించేవాడుండేవాడు.
వాడి భార్య పేరు మంగమ్మ, కొడుకు శివుడు.
రామదాసుకు చిన్నతనంలో చదువుకోవాలని ఆశగా వుండేది. కాని, తండ్రి అందుకు ఇష్టపడక అతణ్ణి తనతోపాటు అడవికి తీసుకుపోయి కట్టెలు కొట్టడం నేర్పాడు.
అయితే, రామదాసు మాత్రం తన కొడుకు శివుణ్ణి వేరేదైనా వృత్తిలో పెట్టాలనే ఉద్దేశంతో, వాణ్ణి గ్రామంలోని వీధిబడిలో చేర్పాడు.
శివుడికి చదువు మీద ధ్యాన లేదు. ఆట పాటలంటే వాడికిష్టం. ఒకనాడు రామదాసు అడవి నుంచి కట్టెలమోపుతో తిరిగి వస్తూండగా, బడిపంతులు వాడికి ఎదురుపడి, “ఒరే, దాసూ! నువ్వు నీ కొడుకును బాగా చదివించాలని ముచ్చట పడుతున్నావు. కాని, వాడికి చదువబ్బేలా లేదు. ఒకసారి గట్టిగా కోప్పడి చూడు,” అని హెచ్చరించాడు.

రామదాసు ఇంటికి వస్తూనే కొడుకును పిలిచి, “ఏరా, శివుడూ! నీకు చదువు మీద మనసు పోవడంలేదట. మీ పంతులయ్య చెప్పాడు,” అని గదమాయించాడు.

దానికి శివుడు, “నాకు చదువుకోవాలని లేదు. నేను నీతో అడవికొచ్చి కట్టెలు కొడతా,” అన్నాడు.

ఇది వింటూనే రామదాసు కోపంతో శివుడి వీపు మీద గట్టిగా కొట్టాడు. శివుడు రెచ్చిపోయి, “నేను బాగా చదవడం లేదని కొట్టావు. అసలు నీకు అక్షరాలే రావే!” అన్నాడు.

ఆ జవాబుకు రామదాసు అభిమానం దెబ్బతిన్నది. అతడు భార్యతో, “చూశావా! నాకు చదువు రాదని, నా కొడుకే గేలి చేశాడు. చదువుకుని వుంటే ఎంత బావుం దేది,” అన్నాడు.

మంగమ్మ సర్దుబాటుగా, “చిన్నవాడు తెలియక ఏదో అన్నాడు. నేను చిన్నతనంలో