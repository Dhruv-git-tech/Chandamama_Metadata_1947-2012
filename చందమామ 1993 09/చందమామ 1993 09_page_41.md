ప్రతిఫలం

వీరభద్రం అనే రైతు, తను కొత్తగా కొన్ని ఇంటి పెరట్లో బావి తవ్వించాలన్న ప్రయత్నంలో వున్నాడు. ఈ సంగతి తెలిసి, చెన్ను కేశవులనే అతను, వీరభద్రాన్ని కలుసుకుని, “మీరు కొత్త ఇంటికి బావి తవ్వించాలను కుంటున్నారట. ఆ పని నాకు అప్పగించండి. నేను భూమి లోపల జల ఎక్కడున్నా పసి కట్టి చెప్పగలను. నా తాత తండ్రుల దగ్గరి నుంచి నేర్చుకున్న ఈవిద్యతో నేను ఎందరి ఇళ్ళల్లోనో ఏ ప్రయాసా లేకుండా బావులు తవ్వించాను,” అన్నాడు.

వీరభద్రం జవాబిచ్చేలోపల, సమయాని కక్కడే వున్న పారుగింటి రామనాథం, “వీరభద్రం గారూ! మీరు గ్రామానికి కొత్తవారు. ఈ చెన్నకేశవుల్ని గురించి మీకు తెలియదు గనక చెబుతున్నాను. బావి తవ్వించే పని ఈయన కప్పగించండి. ఇలాంటి విషయాల్లో, ఈయన చాలా ప్రజ్ఞావంతుడు,” అని అన్నాడు.

వీరభద్రం వేళాకోళం చేస్తున్నట్టుగా, “అదే మిటి, రామనాథంగారూ! ఒక్కొక్కసారి మనకు దాపులనున్న వస్తువులే సరిగా కనబడవు. అలాంటప్పుడు భూమి అడుగున వున్న జల ఎక్కడ వస్తుందో చెప్పడం ఎలా సాధ్యపడు తుంది?” అని, చెన్నకేశవులుతో, “కళ్ళకు అంజనాలు రాసుకునో, లేక మాయాదుర్భి ణులు ఉపయోగించో మంత్రగాళ్ళు, భూమి అడుగున ఏమున్నదో తెలుసుకునే వాళ్ళని కథల్లో చదివాను. అయితే, నాకలాంటి విద్యల్లో నమ్మకం లేదు. కూలివాళ్ళను పెట్టిపెరట్లో బావి నేనే తవ్వించుకుంటాను,” అన్నాడు.

తాను చేయబోయే పనిలో మంత్ర తంత్రాల ప్రసక్తే లేదనీ, అంతా సశాస్త్రీయమైన పద్ధతే అనీ చెన్నకేశవులు, వీరభద్రానికి వివరించి చెప్పబోయాడు. అయినా, వీరభద్రం అతడి మాటల్ని పట్టించుకోలేదు.