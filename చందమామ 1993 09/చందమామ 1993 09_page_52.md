రెండుమహాన్నికాలు

పూర్వం ఒకప్పుడు నారదుడు భూలోక సంచారం ముగించుకుని, మహావిష్ణువును దర్శించుకుందామని వైకుంఠానికి వెళ్ళాడు.

మహావిష్ణువు, “నారదా! భూలోక సంచారం చేసి వస్తున్నట్టున్నావు, విశేషాలేమిటి? అక్కడి ప్రజలు సర్వసంపదలు కలిగి తృప్తులై సుఖిస్తు న్నారా? కలవారిలో దయాధర్మగుణాలూ, బీదలలో నియమనిష్ఠలూ వర్ధిల్లుతున్నవా?” అని అడిగాడు.

అందుకు నారదుడు నవ్వుతూ, “దేవా, మీ ప్రశ్నకు ప్రత్యుత్తరం ఇవ్వటానికి ఎందుకనో నాకు మనస్కరించటం లేదు. తమరే స్వయంగా ఒకసారి భూలోక సంచారానికి బయలుదేరటం ఉత్తమం,” అన్నాడు.

విష్ణువు నారదుణ్ణి వెంటబెట్టుకుని భూలోకసంచారానికి బయలుదేరాడు. ఇద్దరూ బాటసారుల వేషాలలో భూలోకానికి దిగి వచ్చారు. వారు ఒకానొక నగరం చేరి, అక్కడ

కనిపించిన ఒక పెద్ద భవనం దగ్గరకు వెళ్లారు. భవన ద్వారాలు మూసివున్నవి. విష్ణుమూర్తీ, నారదుడూ ద్వారం దగ్గరకు వెళ్ళిలోపల ఉన్నవారిని కేక వేసి పిలిచారు. లోపల నుంచి జవాబు లేదు.

తరవాత ఇద్దరూ మరొక ఇంటికి వెళ్ళారు. ఆ ఇంటి తలుపులు బార్లా తెరిచి వున్నవి. వారు అక్కడకు వెళ్ళి, “మేము బాటసారులం, ఆకలిగా వుంది. అతిథ్యం ఇవ్వగలరా?” అని అడిగారు.

అందుకు ఆ ఇంటివాళ్ళు చిరచిర లాడుతూ ఏ జవాబూ ఇవ్వకుండానే దభాలున తలుపులు మూసుకున్నారు.

విష్ణువుకు ఈ ప్రవర్తన చాలా ఫేదం కలిగించింది. నారదుడు మాత్రం తల పక్కకు తిప్పుకొని ముసిముసి నవ్వులు నవ్వుకున్నాడు.

కొంతసేపు ఈవిధంగానే ఇద్దరూ మరికొన్ని ఇళ్ళకు వెళ్లారు. “బాటసారులం కరుణించండి,