స్కుడు. జాలి కలింగించే చిన్న దృశ్యం
చూస్తేచాలు, ఆయనకు కళ్ళనీళ్ళు తిరుగు
తాయి. శిశుపాలుడికి పిల్లలు లేరు. పిల్లల
కోసం ఆయన ఎన్నో పూజలూ, ప్రతాలూ
చేస్తున్నాడు.

సంజీవుడు, శిశుపాలుడి గురించి చమ
త్కరిస్తూ, “ఒకసారి నేను శిశుపాలుడింటికి
వెళితే, ఆయన గుక్కపట్టి ఏడుస్తున్నాడు.
నన్ను చూసి ఆయన భార్య, మీరేమీ కంగారు పడవద్దు. పిల్లలులేని లోటు నాకా
యన రకరకాలుగా తీరుస్తూంటారు. ఇదీ
ఒక పద్ధతి అన్నది,” అని చెప్పాడు.

రాజు రవిచంద్రుడు ఇది విని చాలా
సేపు ఆగకుండా నవ్వి, “సంజీవా! గుక్క

పట్టి ఏడుస్తున్న శిశుపాలుణ్ణి సముదా
యించే భార్యను తలచుకుంటేనే నాకు
నవ్వాగడం లేదు. ఇలాంటి ఊహలు నీ
కెలావస్తాయి?” అని అడిగాడు.

సభలో కూడా ఈ చమత్కారం అందరి
మన్ననలనూ పొందింది.

నాలుగో మంత్రి నవనీతుడు వయసులో
బాగా చిన్నవాడు. రాజుకు అతడి అవసరం
లేదనీ, కేవలం అభిమానం కొద్దీ మంత్రిని
చేశాడనీ అంతా చెప్పుకుంటారు.

నవనీతుడు చిన్న రాజోద్యోగిగా వున్న
ప్పుడు, ఒకసారి వనవిహారంలో ఏమరు
పాటున వున్న రాజును నాగుపాము. కాటు
వేయబోతూండగా, నవనీతుడుదాన్ని పక్కకు
తోశాడు. అప్పుడు నాగుపాము నవనీతుణ్ణి
కాటేసింది. రాజు వైద్యులు అతణ్ణి కాపా
డారు. రాజు, నవనీతుణ్ణి ఏమైనా కోరుకో
మంటే మంత్రిపదవి కావాలన్నాడు. అప్ప
టికే సమర్థులైన మంత్రులు ముగ్గురు
న్నారు. అయినప్పటికీ రాజు ప్రాణదాతను
మన్నించాడు.

ఇది దృష్టిలో వుంచుకుని సంజీవుడు,
నవనీతుణ్ణి గురించి ఒక చమత్కారం
చెప్పాడు. అదేమిటంటే — అతడాకసారి
ఎవరితోనో వైకుంఠపాలి ఆడుతూ పావు
పాము తోక దగ్గరకు రాగానే, దాన్ని అలాగే
పైకి తీసుకుని వెళ్లి తనవద్ద పెట్టు
కున్నాడు.