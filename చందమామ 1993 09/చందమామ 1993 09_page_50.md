నేను చూశాను. నా శూలం దెబ్బ నువ్వు చూడు!” అంటూ శతకన్న ఎక్కువ పాడుగు గల శూలాన్ని బలంగా హనుమంతుడి మీదికి విసిరాడు. దాన్ని హనుమంతుడు విరిచి పారేశాడు.

“భేష్!” అంటూ శతకంతుడు హనుమంతుడి మీద ముసలమూ, గొడ్డలీ, ఖఢ్డమూ మొదలైన ఆయుధాలు ప్రయోగించాడు. అన్నింటినీ హనుమంతుడు విరిచేశాడు. రాముడు హనుమంతుణ్ణి చూసి ఆనుదించి, తాను ఒక విల్లు తీసుకుని శతకంతుడిపై యుద్ధానికి వచ్చాడు. రాముడితోపాటు విభీషణుడు కూడా వచ్చాడు. శతకంతుడు వారిద్దరి బాణాలనూ దారిలోనే భగ్నంచేస్తూ, కాలితో తన్ని, ఇద్దరినీ వెళ్లి లంకలో పడెట్టు చేశాడు.

అప్పుడు హనుమంతుడు తన తోకను నాలుగుసముద్రాల మీదుగా సేతువు కట్టినట్టు పెట్టాడు. రాముడూ, విభీషణుడూ దానిమీద వచ్చారు. వాళ్ళు శతకంతుడితో యుద్ధం, ప్రారంభించగానే వానర సేనలు చెట్లూ, రాళ్ళూ విసిరాయి. శతకంతుడు అన్నిటినీ తన అస్త్రాలతో నుగ్గు చేస్తూ వచ్చాడు. అతని ధాటికి తట్టుకోలేక అంగదుడూ, నలుడూ, నీలుడూ, ఋక్షజుడూ లాటి మేటి వానర వీరులు అక్కడి నుంచి పారిపోయారు. రాముడి తమ్ములు ముగ్గురూ ఓడిపోయారు.

అప్పుడు రాముడు సీతతో హనుమంతుడి మీద ఎక్కి, శతకంతుడితో యుద్ధానికి వచ్చాడు. అప్పుడు శతకంతుడు రాముడితో, “నాతో యుద్ధం చెయ్యటమంటే రావణుడితో యుద్ధం చెయ్యటమనుకున్నావా? ఈ కోతి మీద ఎక్కి, ఇంతదూరం నువ్వు ఎందుకు వచ్చినట్టు? పైపెచ్చు సీతను కూడా తెచ్చుకు న్నావెందుకు?” అని ఆక్షేపించాడు.

రాముడు అతనిపై అస్త్రాలు వేశాడు. అప్పుడు శతకంతులు కోట్ల సంఖ్యలో తన ఎదట ఉన్నట్టు రాముడికి తోచింది. రాముడి మహాస్త్రాలన్నీ వ్యర్థమయ్యాయి.

హనుమంతుడికి పట్టరాని ఆగ్రహం వచ్చింది. అతను ప్రచందమైన శక్తితో శత