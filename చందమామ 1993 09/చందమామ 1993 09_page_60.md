తనం ఎలా అవుతుంది? నీ పోయిన డబ్బు నువ్వు తీసుకుంటున్నావు. దీన్ని దొంగతనం అని బుద్ధి వున్నవాడెవడూ అనడు," అన్నది.

“ఆ మాటా నిజమే!” అని గిరి తలాదించాడు.

కాంతమ్మ పథకం ఏ అవాంతరాలూ లేకుండా సఫలమైంది. తెల్లవారి పండగ! ఉన్న నగలన్నీ అలంకరించుకుందామని కాంతమ్మ, పెద్దె తెరవమని భర్తను పురమా యించింది.

పాతసామానుల బరువుపెట్టెను దించి, డబ్బుపెట్టె తాళం తీశాడు భుజంగం. లోపల నగల పెట్టెలు చెల్లాచెదురుగా పడివున్నవి. వాటిలో ఒక్క నగ కూడా లేదు. అది చూసి కాంతమ్మ కెవ్వుమన్నది.

“మూసినపెట్టె మూసినట్టుండగానే, నగ లన్నీ ఏమైపోయాయి?” అన్నాడు భుజంగం ఆశ్చర్యంగా.

“ఇదంతా కోరి తెచ్చుకున్న, ఆ పట్టం కుర్రాడివని!” అని, కాంతమ్మ పెద్దగా కేకలు పెడుతూ, గిరి వున్న గదిలోకి వెళ్ళి, “ఇదే మైనా మర్యాదయిన పనేనా? అత్తగారి నగలు దొంగిలించడం గోహత్యతో సమానమని తెలీదా? అదీ పండగ పూట! ఏవీ, నా నగ లన్నీ నాకళ్ళముందు పెట్టు, లేకపోతే కళ్ళు తిరిగి పడిపోగలను,” అన్నది.

గిరి అమాయకంగా ముఖం పెట్టి, “అల్లుణ్ణి పండగకు పిలిచి దొంగతనం అంటగడతారా? ఇదేనా, ఈఇంటిమర్యాద? ఒక్క క్షణం కూడా, ఈ ఇంట్లో వుండను!” అన్నాడు కోపంగా.