చివరకు చెన్నకేశవులు వినయంగా, “సరే, తమ ఇష్టం!” అని వీరభద్రం దగ్గిర సెలవు తీసుకుని వెళ్ళిపోయాడు.

ఆ మర్నాడే వీరభద్రం నలుగురు కూలి వాళ్ళను పిలిపించి, పెరట్లో ఒకమూల వాళ్ళ చేత బావి తవ్వించడం మొదలుపెట్టాడు. పది రోజుల పాటు తవ్వగా వాళ్ళకు భూమిలో ఒక రాతిపార తగిలి పని ఆగిపోయింది.

కూలివాళ్ళు, వీరభద్రానికి సంగతి చెప్పి, “అయ్యా, ఈ రాతిపారను తవ్వి ఇంకా లోతుకు పోవడం, మావల్ల అయ్యే పని కాదు. ఒకవేళ అది సాధ్యమైనా, అక్కడ నీటి జల కాదు గదా, ఊట అయినా వుంటుందో లేదో చెప్పలేం. కనక మా కూలిడబ్బులు మాకివ్వండి. పోయి మరెక్క దైనా పని చూసుకుంటాం,” అన్నారు.

ఈ జరిగిందానికి వీరభద్రం చాలా బాధ పడుతూ, కూలివాళ్ళకు డబ్బులిచ్చి, పారు గింటి రామనాథంతో ఇప్పుడేం చేయాలో తోచడం లేదన్నాడు.

ఇందుకు రామనాథం, “మీరు ముందే నా సలహా పాటిస్తే బావుండేది. జరిగిన నష్టా నికి విచారించకండి. చెన్నకేశవుల్ని పిలి పిద్దాం,” అన్నాడు.

మరొక మార్గం తోచక వీరభద్రం, చెన్న కేశవులు కోసం కబురు పెట్టాడు. అతను వచ్చి పెరడంతా ఒకసారి కలియతిరిగి, అక్కడ వున్న చిన్న చిన్న మొక్కల్నీ, పచ్చగడ్డి

పరకల్నీ పరిశీలించి, చివరకు ఈశాన్యం మూల గునపాన్ని భూమిలోకి దింపి వీర భద్రంతో, “అయ్యా, ఇదీ బావి తవ్వడానికి అనువైన చోటు! నేను రేపు కూలీలను వెంటబెట్టుకుని స్వయంగా వచ్చి, బావి పని పూర్తి చేస్తాను,” అన్నాడు.

ఆ మర్నాడు చెన్నకేశవులు నలుగురు కూలీలను వెంటబెట్టుకు వచ్చి, గునపం గుచ్చిన చోటు వాళ్ళకు చూపించి, “ఇక్కడ తవ్వండి!” అన్నాడు.

కూలీలు మూడు రోజుల పాటు తవ్వకం సాగించాక, భూమిలో నుంచి పుష్కలంగా నీటి ఊటలు రావడం ప్రారంభమై, చూస్తుండ గానే పెద్ద జల పడింది.