“ముందు నా నగలన్నీ ఇచ్చి, నీ దారిన
పో. పెట్టె తెరిచి వెయ్యిరూపాయిలు తీసుకో
మంటే, నగలు కూడా దోచుకుంటావా?”
అన్నది కాంతమ్మ కళ్ళనీళ్ళతో.

“నన్ను పెట్టె తెరిచి వెయ్యిరూపాయిలు తీసు కోమన్నారా? అంతా కట్టుకథ!” అన్నాడు గిరి.

భుజంగం కల్పించుకుని, “కాంతం, కాస్త ఒళ్ళుదగ్గిరపెట్టుకుని మాట్లాడు! గిరి దొంగలా పెట్టె తెరిచి డబ్బ్యూ, నగలూ ఎందుకు తీసు కుంటాడు?” అని అడిగాడు.

“నన్ను క్షమించండి!” అంటూ కాంతం, భర్త పాదాల మీదపడి జరిగిందంతా చెప్పింది.

భుజంగం అమెను ఓదారుస్తూ, “నీ నగలు ఎక్కడికీ పోలేదు, కాంతం. ఇదంతా నేనూ, అల్లుడూ కలిసి ఆడిన నాటకం. ఆ రోజు నువ్వు అల్లుడిని పట్నం నుంచి అత్తరు తీసుకురమ్మనడం, పక్క గదిలో వున్న నేను విన్నాను. ఈ వయసులో అత్తరుతో నీకేం పని అని అడిగి, నిన్ను చిన్నబుచ్చ దలచ లేదు. భర్తకు తెలియకుండా అతి గోప్యంగా అర్థంపర్థంలేని పనులు చేయడం, ఎలాంటి

అనర్థాలకు దారితీస్తుందో తెలియజెప్పడానికే నేనూ, అల్లుడూ ఈ నాటకం ఆడాం. ఇదంతా ముఖ్యంగా, నీ చెప్పుచేతల్లో నడుచు కుంటున్న అమ్మాయి కళ్ళు తెరిపించడానికి చేసినవి. దీనికంతకూ సూత్రధారి అల్లుడు గిరి. మొత్తానికి మన అమ్మాయి గౌరికి ఇంత ఇంగితజ్ఞానం నేర్పగల గడుసు అల్లుడు!” అన్నాడు.

గౌరి సిగ్గుతో తలవంచుకున్నది. కాంతమ్మ ఉక్రోషంగా భర్తతో, “ఇంత కాలానికి నాకు బాగానే బుద్ధి చెప్పారు. అయినా, ఈ కాస్త విషయానికి అంతసేపు మాట్లాడాలా!” అన్నది.

భుజంగం తృప్తిగానవ్వుకున్నాడు. గిరి జేబు లోంచి ఒక చిన్న సీసా తీస్తూ, “అత్తగారూ! ఇదిగోనండి, మీ గులాబీ అత్తరు,” అన్నాడు.

“అదేదో గౌరికివ్వు, అల్లుడూ! నేను తీసు కుంటే, ఇంకా బుద్ధికుదర్లేదని మీ మామ గారు మళ్ళీ ఇంకో నీతిశతకం వల్లెవేయ గలరు!” అన్నది కాంతం.

ఆ మాటలకు భుజంగంతో పాటు, గౌరీ, గిరీ కూడా పెద్దగా నవ్వారు.