రాముడు రాజ్యం చేస్తూండగా ఉత్తర దిక్కున
గంధర్వులు విజృంభించి ప్రజలను బాధించ
సాగారు. భరతుడు సేనలతో వెళ్ళి, గొప్ప
యుద్ధంచేసి వారిని అణచివేశాడు. గంధ
ర్వుల దుండగాల నుంచి ప్రజలు బయటపడి
సుఖించారు. అటు పిమ్మట వాయవ్య
దిక్కున లవణాసురుడు అనే రాక్షసుడు
ప్రశయం లాగ విజృంభించాడు. రాముడు
శత్రుఘ్నుడికి దివ్యాస్రాలను ఇచ్చి లవణుడిని
సంహరించి రమ్మని చెప్పాడు. శత్రుఘ్నుడికి
తోడుగా రాక్షసమాయలకు ప్రతిక్రియలు
చెప్పగల విభీషణుడు కూడా ఉంటే మంచి
దని, లంకకు హనుమంతుడి చేత కబురు
పంపించాడు. లంక నుంచి విభీషణుడు
రాక్షసవీరులను వెంటబెట్టుకొని వచ్చాడు.

శత్రుఘ్నుడు తన సేనలతో రాక్షసులను
కూడా కలుపుకుని, విభీషణుడితో కలిసి,
లవణాసురుడి పైకి యుద్ధానికి వెళ్లాడు.

శత్రుఘ్నుడు సుదర్శన చక్రాయుధం లాగ
విజృంభించి లవణాసురుడి సేనలను చీల్చి
చెండాడాడు. అప్పుడు జరిగిన ఘోర సంగ్రా
మంలో, విభీషణుడి రాక్షస సేన కూడా
గొప్ప పరాక్రమం చూపింది. శత్రుఘ్నుడు
లవణాసురుడితో యుద్ధం చేసి వాణ్ణి సంహ
రించాడు. విజయం సాధించి శత్రుఘ్నుడూ,
విభీషణుడూ సేనలతో అయోధ్యకు తిరిగి
వచ్చారు.

ఒకనాడు రాముడు తన కొలువుకూటానికి
వచ్చి, సింహాసనం మీద కూర్చున్నాడు. ఎడమ
చక్క సీత కూర్చున్నది. రాముడికి ముందు