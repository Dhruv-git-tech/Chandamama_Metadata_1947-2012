పశ్చిమబెంగాల్‌లోని బంకూరా జిల్లా, బెలితోల్
అనే గ్రామంలో జైమినీరాయ్ 1887వ సం॥లో
జన్మించాడు.

ఇతర గ్రామాలలో లాగే ఆనాటి బెలితోల్
గ్రామప్రజలు, వివిధ వృత్తులను చేసుకుని జీవించే
వాళ్ళు. కుర్రవాడుగా వున్న జైమినీరాయ, కుండలు
చేసే వాళ్ళనూ, బొమ్మలు చేసే వాళ్ళనూ, వడ్రంగంపని
చేసే వాళ్ళనూ, నేత నేసే వాళ్ళనూ, బొమ్మలు గీసే

వాళ్ళనూ ఎంతో ఆసక్తిగా గంటల తరబడి చూస్తూ
ఉండే వాడు. ముఖ్యంగా, వస్త్రాల మీద రంగురంగుల
బొమ్మలు గీసే వాళ్ళను చూస్తూంటే అతనికి పాద్దు
పోయేదే తెలిసేదికాదు.

వాటిని చూసి కొన్నాళ్ళకు జైమిని, సొంతంగా
బొమ్మలు గీయడం మొదలు పెట్టాడు. కుర్రవాడి
ఆసక్తిని గమనించిన తండ్రి, అతన్ని కలకత్తాలోని
'గవర్నమెంటు న్కూల్ ఆఫ్ ఆర్ట్'లో చేర్పించాడు.

ఆ పాఠశాలలో అతనికి పాశ్చాత్య శైలిలో చిత్రాలు
గీసే పద్ధతిని ఎక్కువగా నేర్పారు. జైమిని దానిని
క్షుణ్ణంగా అభ్యసించాడు. అందరూ అతని నైపుణ్యాన్ని
మెచ్చుకున్నారు. ఆ సమయంలో ఆయన తనకంటూ
ఒక ప్రత్యేక శైలిని అభివృద్ధి చేసుకోవాలని, ఆందు
కోసం కృషి చేయసాగాడు.

జానపదుల జీవితాన్ని తీసుకుని, జానపద
సంప్రదాయ పద్ధతిలో, జానపదులు వాడే రంగులను
ఉపయోగించి, చిత్రాలు చిత్రించడం పూనుకున్నాడు.
ఆ చిత్రాలలో నూతన శక్కి లయ, స్పష్టంగా కనిపించ
సాగాయి. అవి ఎంతో ఆకర్షణీయంగా అందరి దృష్టినీ
ఆకర్షించాయి. ఆయన నైపుణ్యానికి మంచి గుర్తింపు
లభించింది.

జైమినీరాయ్ ఎందరో యువకళాకారులను ప్రభా
వితం చేసి, వారి దృష్టిని భారతీయ చిత్ర కళా సంప్ర
దాయ పద్ధతుల కేసి మళ్ళించాడు.

ఆయన 1972వ సం॥ఏర్పిల్ నెలలో కీర్తిశేష్ఠడ
య్యాడు.