బయటికి వచ్చారు. వారికి భయాశ్చర్యాలు కొలిపే వింత కనబడింది. గుడిసె ముందు కనుచూపు మేరఅంతాఒకే మైదానంలా వుంది. అంతకు ముందున్న మహాభవనాలు ఒక్కటి కూడా కానరాకుండా అదృశ్యమయ్యాయి.

“మహానుభావుల్లారా, ఏమిటి వింత? ఇక్కడ వున్న ఇళ్ళూ, చెట్టుచేమలూ ఏమయి నాయి?” అని వృద్ధుడు అడిగాడు.

అందుకు విష్ణువు, “అవన్నీ నేలకలి శాయి. ఆకలిగొన్న వారికీ, మార్గాయాసంతో వచ్చినవారికీ పట్టిడన్నం గాని, కూర్చునేందుకు ఇంత చింకి చాప గాని ఇవ్వలేని ఆ గృహ స్థులు మట్టి మీద ఉన్నా, మట్టిలో ఉన్నా ఒకటే. ఇప్పుడు చెప్పండి, మీ కోర్కెలేమిటో?” అని అడిగాడు.

“మేము వృద్ధులం అయ్యాము. మాకు వున్న కోర్కె అల్లా ఒక్కటే, మాకు మరణం ఒకేసారి కలగాలని. అంతవరకూ దైవపూజ చేసుకునేందుకు ఇక్కడ ఒక దేవాలయం వుంటే మేము హాయిగా జీవితాలు గడప గలం,” అన్నాడు వృద్ధుడు.

మరుక్షణంలోనే ఆ మైదానంలో చక్కని ఆలయం వెలిసింది. వృద్ధదంపతుల పూరి గుడిసెకు బదులు ఆ ప్రదేశంలో చక్కని భవనం ఏర్పడింది. అప్పుడు విష్ణుమూర్తి ఆ దంపతులను దీవించి, “మీరు నిజమైన మానవమూర్తులు. మీరు జీవించినంతకాలం సుఖంగా జీవించి, తరవాత ఆ ఆలయం ముందు గొప్ప వటవృక్షాలుగా కలకాలం నిలబడతారు,” అని చెప్పి నారదుడితో సహా అదృశ్యమయ్యాడు.

ఈ దంపతులు తమకు వచ్చిన ఐశ్వర్యంతో దానధర్మాలు చేస్తూ, ఆలయంలో పూజారులుగా చాలాకాలం జీవించారు. మరణానంతరం కూడా ఆలయం ముందు రెండు మహావటవృక్షాలై వెలిశారు.

ఆ వృద్ధదంపతుల ధర్మనిరతీ, భక్తి శ్రద్ధలూ చాలామంది గుర్తించారు. అక్కడ ఉన్నదేవాలయం సాక్షాత్తూ విష్ణువు నిర్మించి నదే అని తెలిసిపోయింది. ఇక అప్పటి నుంచి ఆ ప్రదేశం ఒక దివ్యక్షేత్రమై కలకల లాడసాగింది.