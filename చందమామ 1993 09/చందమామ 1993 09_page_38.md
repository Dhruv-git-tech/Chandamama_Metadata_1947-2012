మంగమ్మ అతడితో, “నువ్వా మధ్య ఎవరో బాటసారి అడవిలో నువ్వు చదువుకోవడాన్ని మెచ్చుకున్నాడని చెప్పావు. ఆయన తన సేవకులతో నీకోసం చాలా పుస్తకాలు పంపాడు. అక్షరాలు నేర్చుకోవడమే కాదు, ఈ పుస్తకాలన్నీ చదివి జ్ఞానవంతుడివి కావాలని చెప్పమన్నాడట!” అన్నది.

ఆ రోజు నుంచి రామదాసులో విపరీత మైన మార్పు వచ్చింది. రాత్రిళ్ళు కూర్చుని చిన్న చిన్న వదాలు కూడబలుకుంటూ పుస్తకాలు చదవడం మొదలుపెట్టాడు. తండ్రిని గమనిస్తున్న శివుడు, తను కూడా బడి పుస్తకాలు శ్రద్ధగా చదవడం ప్రారంభించాడు. వాడి చదువులో అభివృద్ధి రాసాగింది.

ఒకరోజు రామదాసు, తాను చదివిన దాంట్లో ఏదో అనుమానం కలిగి, భార్యనడి గాడు. ఆమె నవ్వి, “నన్నడగి లాభంలేదు. నా వానాకాలం చదువును ఏనాడో మించి పోయావు. ఇక నీ అనుమానాల సంగతి పండితుడు విష్ణుశర్మగారి నడుగు!” అన్నది.

ఒకనాడు రామదాసు అడవి నుంచి వస్తూండగా, ఒక చెట్టు కొమ్మ మీది నుంచి కోయిల కుహూ అంటూ అరిచింది. వెంట వున్న శివుడు, కోయిల అరుపు విని, తను కూడా కుహూ అంటూ అరిచాడు. కోయిల జవాబుగా పెద్ద కూత పెట్టింది. ఆ క్షణంలో రామదాసు మనసులో ఏవో కొత్త భావాలు కదలాడాయి. రోజూ చూసే అడవే అయినా,

అది రామదాసుకు ఆరోజు కొత్తగా కనిపించింది. పచ్చటి చెట్లు, విరబూసిన పూలు, మెత్తని పచ్చిక, పాడే పిట్టలు, తనను చూసి పారిపోయేచిన్నచిన్నజంతువులు-అన్నీ రామ దాసు మనసుకు ఉత్తేజాన్ని కలిగించాయి.

రామదాసు ఇల్లు చేరగానే, తన మనసులో కదలాడే భావాలను కాగితం మీద రాశాడు. అది ఒకసారి చదివి చూస్తే, అతడికి విపరీత మైన సంతోషం కలిగింది. మర్నాడు దాన్ని తీసుకుపోయి విష్ణుశర్మకు చూపించాడు.

విష్ణుశర్మ చదివి, “ఏమోయ్! కవిత్వం మొదలుపెట్టావా? ఇలాంటి పిచ్చి పనులు చేశావంటే, తినడానికి తిండి కూడా వుండదు. హాయిగా కట్టెలు కొట్టుకొని బ్రతుకు, అన్నాడు."