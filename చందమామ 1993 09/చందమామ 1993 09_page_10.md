రాజు - దొంగ

ప్లవంగదేశాన్ని పాలించే అనంగసేనుడు అర్ధాంతరంగా మరణించాడు. అనంగసేనుడి కంటే రెండు సంవత్సరాలు పెద్దవాడైన లవంగసేనుడు, సమయానికి అడవిలో శాంత నవుడి అశ్రమంలో వున్నాడు. ఆయనకు రాజ్య కాంక్ష లేకపోవడం వల్ల, చిన్నతనంలోనే తల్లిదండ్రుల అనుమతి తీసుకుని జ్ఞాన సముపార్జనకై అడవుల్లో యోగులు, జ్ఞానులు, ఋషులు వుండేచోటుకు వెళ్ళిపోయాడు.

అనంగసేనుడి మంత్రులలో పెద్దవాడైన సుషేణుడు స్వయంగా అడవికి వెళ్ళి, లవంగ సేనుడిని కలుసుకుని పరిస్థితి వివరించి, “ప్రభూ! యువరాజుకిప్పటికింకా పది సంవత్సరాల వయస్సు. మరొక పదేళ్ళు గడిస్తే తప్ప ఆయనకు సింహాసనం అధిష్ఠించే అర్వత రాదు. తమరు వచ్చి రాజ్యభారం స్వీకరించక పోతే ప్లవంగదేశం ఇక్కట్లపాలు కాగలదు,” అన్నాడు.

అందుకు లవంగసేనుడు, “నాకు రాజ్య కాంక్ష లేదు. పరిపాలనాదక్షత లేదు. ఇహ సుఖాల పట్ల ఆసక్తి లేదు. నావల్ల ప్లవంగ దేశానికి ప్రయోజనముండదు. ఇక్కడ ఆశ్రమంలో నేనెంతో సంతోషంగా వున్నాను. అదీకాక నారాక నా తమ్ముడి భార్య ఇందు మతికి ఇబ్బంది కలిగిస్తుంది. తన బిడ్డ ప్లవంగుడి భవిష్యత్తుకు నేనే అడ్డంకి అని ఆమె అనుకోవచ్చు,” అని జవాబిచ్చాడు.

“అయితే, మహారాణి ఇందుమతే ఇక్కడికి వస్తారు. ఆమె స్వయంగా వచ్చి తమరిని రాజధానికి ఆహ్వానిస్తారు,” అని సుషేణుడు వెళ్ళిపోయాడు.

ఇది జరిగాక లవంగసేనుడు, తన గురు వైన శాంతనవుడిని కలుసుకుని, సంగతి చెప్పి తానేం చేయాలో ఆదేశించమన్నాడు.

శాంతనవుడు కాసేపాలోచించి, “నువ్వు ఇంతకాలం యోగిలా జీవించావు. నావద్ద