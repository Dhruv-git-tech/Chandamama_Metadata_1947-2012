గడుసు అల్లుడు

గోపాలపురం గ్రామంలో వుండే గౌరికి,
పట్టంలో ఉద్యోగం చేస్తున్న గిరితో కొత్తగా
పెళ్ళయింది. గౌరితల్లి కాంతమ్మ మహాఖర్చు
మనిషి. అక్కరలేని వస్తువులు కూడా బోలెడు,
డబ్బుఖర్చుపెట్టికొని, దాచుకోవడం ఆమెకు
అలవాటు. భర్త భుజంగం ఆమెకు ఎన్ని
విధాలుగానో చెప్పి చూశాడు. ఆమెలో ఎటు
వంటి మార్పు రాలేదు. పైపెచ్చు ఆమె చాలా
పనులు భర్తకు తెలియకుండా చేస్తూండేది.

గౌరిని కాపరానికి పంపిస్తూ, కాంతమ్మ,
“ఒసే, వెర్రిమొహంలా ప్రతిదీ మొగుడితో
మొరబెట్టుకోకు. ఆడవాళ్ళను అడ్డుకోవడమే
పనిగా పెట్టుకుంటారు వాళ్ళు. అందుకే,
మనం చాలా పనులు మగవాళ్ళ చెవిని
వేయకుండా చేసుకుపోతూండాలి,” అంటూ
కూతురుకు నూరిపోసింది.

తర్వాత ఆమె సామాను లెక్క చూస్తున్న
గిరితో, “చూడల్లుడూ! మీ మామకు ఒక

అచ్చటాముచ్చటా తెలీదు. పెళ్ళయినరోజు
నుంచి అత్తరు తెమ్మని పోరుపెడుతున్నాను.
ఈ నాటికీ తేలేదు. పట్టంలోని దుకాణాల్లో
రకరకాల అత్తర్లు దొరుకుతాయట. పండక్కి
వచ్చేప్పుడు గులాబీ అత్తరు తీసుకురా!”
అన్నది.

గౌరికల్పించుకుని, “అడిగిందితీసుకురాని
భర్తతో, మాఅమ్మ కాబట్టి ఇన్నాళ్ళు కావరం
చేయగలిగింది. ఇటువంటి కావరం పగవా
ళ్ళకి కూడా వద్దు!” అన్నది పయిటచెంగుతో
కళ్ళనీళ్ళు తుడుచుకుంటూ.

ఇంతలో గౌరి తండ్రి భుజంగం, గదిలోకి
రావడంతో ఆ ప్రసంగం కట్టిపెట్టారు తల్లి
కూతుళ్ళు.

గౌరి కాపరానికి వచ్చిన రోజునుంచి
అరువు మీద రకరకాల చీరెలూ, పాత్రలూ,
ఇంటి అలంకరణ సామగ్రీ కొనడరి ఆరం
భించింది.