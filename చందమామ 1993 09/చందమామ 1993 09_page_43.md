ఇదిచూసి వీరభద్రం ఆనందపడిపోగా
చెన్నకేశవులు, “అయ్యా, చూశారా! మొదదే
తమరు నాకీ బావి తవ్వే భారం అప్పగిప్తే,
మీకు అనవనరమైన ఖర్చు తప్పేది. నా
మాటల మీద నమ్మకం వుంచారు కాదు.
సరే, నేనూహించిన దానికన్నా పెద్ద జలే
పడింది. డబ్బిప్పించండి, వెళతాను,” అన్నాడు.

“ఎంతేమిటి, ఆ మొత్తం?” అని అడిగాడు వీరభద్రం.

“అంతా కలిపి అయిదాందలు,” అన్నాడు చెన్నకేశవులు.

ఇది విని వీరభద్రం చిరాకు పడుతూ,
“మూడు రోజుల్లో పని పూర్తయింది కదా!
ఐదు వందలు దేనికి?” అన్నాడు.

చెన్నకేశవులు తాపీగా, “అయ్యా! అందులో వంద రూపాయలు కూలీల కోసం. మిగిలిన నాలుగు వందలూ, ఎక్కడ తవ్వితే జల పడుతుందో గ్రహించిబావి తవ్వించినందుకు, నేను పుచ్చుకుంటున్న ప్రతిఫలం. ఇందులో నేను మంత్రతంత్రాలూ, దుర్భిణిలూ ఉపయోగించలేదని, తమరే చూశారు గదా!” అన్నాడు.

ఆ మాటలతో వీరభద్రం ముఖం చిన్న బుచ్చుకుని, ఇంటి లోపలికి వెళ్ళి డబ్బు తెచ్చి చెన్నకేశవులుకిచ్చాడు.

ఆ సమయంలో అక్కడికొచ్చిన రామ నాథం, జరిగిందేమిటో తెల్చుసుకుని, వీరభద్రంతో, “మీరు మొదట్లోనే నా మాట విని వుంటే, కొంత శ్రమా తగ్గేది, పెరట్లో వృధాగా రెండు నిలువుల లోతు గొయ్యి తవ్విపోయిన కూలీలకు ఇచ్చిన డబ్బూ మిగిలేది. ఇదేదో చిన్న పెరటి బావి గనుక సరిపోయింది. ఏ బీడు ప్రదేశంలోనో, సాగునీళ్ళ కోసం బావి తవ్వించాలంటే, ఎక్కడని తవ్వించగలం? అలాంటి సమయాల్లో, ఇదేదో మూఢనమ్మకం అని తోసిపుచ్చక, అనుభవశాలులైన చెన్న కేశవులు లాంటి వాళ్ళను సంప్రతించడం మేలు! చాలా ఉపయోగకరం! ఏమంటారు?” అన్నాడు.

“అనేందుకేమున్నది! ఇక ఈ క్షణం నుంచి నచ్చని ప్రతిదాన్నీ మూఢత్వం అనుకునే, నా మూఢత్వానికి స్వస్తి పలుకుతాను,” అన్నాడు వీరభద్రం.