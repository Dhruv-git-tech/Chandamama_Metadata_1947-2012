తన చమత్కారంతో అంతో ఇంతో చికాకు పెట్టాడు. అయితే, రాజు ఒక్కసారి అతణ్ణి అల్పబుద్ధి అనగానే చమత్కారాన్నే విడిచి పెట్టాడు. మొదట్లో రాజాస్థానకవి శ్వేత కేతుడు రాజు మీద కావ్యం రాయమంటే, రాయనన్నాడు. తర్వాత తనకుతానై కావ్యం రాశాడు. ఇందుకు కారణం రాజుకు తన మీద కోపం వచ్చిందన్న భయమా, లేక డబ్బుపై గల ఆశా? ఈ సందేహాలకు సమా ధానం తెలిసి కూడా చెప్పక పోయావో, నీ తల వగిలిపోతుంది,” అన్నాడు.

దానికి విక్రమార్కుడు, “సంజీవుడికి తనకు తోచిన విధంగా చమత్కారాలు చెప్పడం అలవాటు. రాజు అతణ్ణి ఆస్థానా నికి ఆహ్వానించి, సభలో చమత్కారాలు చెప్పమన్నప్పుడు, ఆయన ఇచ్చిన స్వతం త్రాన్ని దురుపయోగం చేయకూడదనే, ముందుగా తాను చెప్పబోయే చమత్కారాన్ని రాజుకు వినిపిస్తూ వచ్చాడు. అయితే, రాజుకు నవనీతుడిపై ప్రాణదాత అన్న అభిమానం కొద్దీ, సంజీవుడు అతడిపై చెప్పిన

చమత్కారాన్ని మెచ్చకపోగా, సంజీవుణ్ణి అల్ప బుద్ధి అంటూ నిందించాడు. రాజ్యంలో అందరూ అనుకుంటూన్నట్టే, సంజీవుడు కూడా రాజు నిష్పక్షపాతి అనీ, సహనశిలు డనీ భావిస్తూ వచ్చాడు. అలాకాక ఆయ నలోకూడా కొన్నయినా అతి సామాన్యమైన లక్షణాలున్నాయని బైటపడగానే, ఆయనపై కవిత్వం చెప్పి ఇంత డబ్బు చేసుకునేందుకు సంజీవుడు కవిగా తన అర్హత గురించి ఆలోచించలేదు! స్వతంత్రం లేని చోట చమత్కారాలు ఎలాగూ చెప్పలేదు కాబట్టి, సంజీవుడు రాజుపై కావ్యం రాసి, ఆయన ఇచ్చిన ధనం తీసుకుని స్వగ్రామం వెళ్ళిపోయాడు. ఈ అన్ని కారణాలవల్లా, సంజీవుడికి, రాజంటే భయమని గానీ, డబ్బంటే ఆశ అని గానీ అనుకోవడానికి ఏమాత్రం ఆస్కారం లేదు,” అన్నాడు.

రాజుకు ఈ విధంగా మౌనభంగం కలగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)

[ఆధారం: “వసుంధర” రచన]