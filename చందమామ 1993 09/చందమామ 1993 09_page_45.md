హనుమంతుడు, భరత, లక్ష్మణ, శత్రుఘ్ను, సుగ్రీవ, అంగద, నల, నీల, జాంబవంత, విభీషణాదులూ, వసిష్ఠ, వామదేవాదులూ సభను అలంకరించి ఉన్నారు.

ఆ సమయంలో ఆ సభకు అగస్త్యమహాముని వచ్చాడు. రాముడు ఆయనకు చేతు లెత్తి నమస్కారం చేసి, అతిథి సత్కారాలు జరిపి, క్షేమ సమాచారాలు అడిగాడు.

దానికి అగస్త్యుడు, “దుష్ట శిక్షణా, శిష్టరక్షణా చేసే వాడివి నువ్వు ఉండగా మాకు క్షేమం కాకేమి, రామా? నువ్వు దశకంటుడైన రావణుణ్ణి చంపి గొప్ప కీర్తి సంపాదించావు నిజమేగాని, తిక్త సముద్రం అవతల మాయానగరం రాజధానిగా చేసుకుని శతకంటుడనే రాక్షసుడు

నిన్ను జయించాలనే ఉద్దేశంతో ఉన్నాడు,” అన్నాడు.

రాముడు అమితాశ్చర్యంతో, వాడి కథ చెప్పమని అగస్త్యుణ్ణి అడిగాడు. అగస్త్యుడు ఇలా చెప్పాడు:

“కశ్యపుడికి వసువు అనే భార్య ఉండేది. ఆమె అనురసంధ్య వేళ గర్భవతి అయి, మహావికృతమైన ఆకారం గల శతకంటుణ్ణి కన్నది. వాడు బ్రహ్మదేవుణ్ణి గురించి దారుణ మైన తపస్సు చేశాడు. బ్రహ్మ సంతోషించి, శతకంటుడికి ప్రత్యక్షమై, దేవేంద్రుడు మొదలైన దేవతలకు అసాధ్యమైన వరాలు ఇచ్చేశాడు. దానితో వాడు విజృంభించి, మూడు లోకాలనూ జయించే ఆలోచనలో ఉన్నాడు. రామా, నువ్వు వాణ్ణి యుద్ధంలో చంపాలి.”

రాముడు కొంచెం ఆలోచించి, “వాడు చూడటానికి ఎలా ఉంటాడు?” అని అగస్త్యుణ్ణి అడిగాడు.

“వాడు ఎలా ఉంటే మాత్రం నీ బాణాలకు అసాధ్యమేమిటి? రావణుడికి పదిరెట్లు ప్రతాపమూ, భీకర కంఠస్వరమూ గలవాడు. వాణ్ణి ఎలా చంపాలో నీకు ఒకీరు చెప్పాలా?” అన్నాడు అగస్త్యుడు.

అగస్త్యుడు వెళ్ళిపోయాక రాముడు తన తమ్ములతో, “యుద్ధంలో రావణ, కుంభకర్ణాది రాక్షసులను చంపి అలిసి ఉన్నాను. లక్ష్మణుడు కూడా నాతోపాటు శ్రమపడినవాడే. భరతుడు గంధర్వులతోనూ, శత్రుఘ్నుడు లవణాసురుడి