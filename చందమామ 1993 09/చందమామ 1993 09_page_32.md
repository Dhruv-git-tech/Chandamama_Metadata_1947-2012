చందమామ
అనుబంధం - 59

మనదేశపు పక్షులు - జంతువులు :

సారసపక్షులు

ఎత్తయిన పక్షులలో దాదాపు అయిదు అడుగుల ఎత్తు ఎదిగే కొంగ జాతికి చెందిన సారస పక్షులు చాలా అంద మైనవి. వీటి శరీరమంతా లేత బూడిద రంగులో ఉంటుంది. మెడ కింది భాగం, రెక్కల అంచులు మాత్రం తెల్లగా ఉంటాయి. మెడ పైభాగం, తలా ఎర్రగా ఉంటాయి. వీటి పాడవాటి కాళ్ళు ఎర్రగా ఉంటాయి.

కొంగలన్నెటిలోకీ చాలా దృఢమైన ఈ పక్షులు చాలా ధైర్యం కలవి. మనుషులను చూసి బెదరవు. క్రిమి కీటకాలనూ, పాలాల లోని, ధాన్యాలనూ తింటూ ఇవి, మానవ నివాసాలకు సమీపంలో నివసిస్తాయి.

సారస పక్షులు మామూలుగా జంటలు గానే నివసిస్తాయి. ఇవి బతికినన్నాళ్ళు పరస్పర ప్రేమతో బతుకుతాయని చెబుతారు. ఒకవేళ జంటలో ఒక పక్షి చనిపోతే రెండవ పక్షి ఆ దుఃఖింతోనే ప్రాణాలు విడుస్తుందని కూడా చెబుతారు. అందుకే మనదేశంలో నూతన వధూవరులను 'క్రౌంచమిధునం'లా జీవించమని ఆశిర్వదిస్తారు.

ఎగిరే పక్షులన్నెటిలోకీ చాలా ఎత్తయినది సారసపక్షి అని అంటారు. నిదానంగా పైకెగోరి, పెద్ద పెద్ద రెక్కలను ఊపుతూ ఇవి మందాగా ఎగురుతాయి. ఎగిరేప్పుడు ఒక్కొక్కసారి వింత కంత స్వరంతో అరుస్తాయి.

సారస పక్షులు చిత్తడి ప్రదేశంలో పుల్లలతో, గడ్డి పరకలతో పెద్ద పెద్ద గూళ్ళు కట్టు కుంటాయి. జూలై- డిసెంబర్ నెలలమధ్య గుడ్లు పెడతాయి.