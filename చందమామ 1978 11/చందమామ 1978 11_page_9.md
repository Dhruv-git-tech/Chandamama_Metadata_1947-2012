“ మిత్రమా, అది మళ్ళీ రమ్మంలే వస్తుందా? ఇంకో జంతువును తీసుకురా,” అన్నది సింహం.

“ దాన్ని గురించి నీకు బెంగ దేనికి? అదంతా నేను చూసుకుంటాలే,” అని నక్షగాడిద వెళ్ళిన దారినేపోయి, అది ఆ చెరువు ఒడ్డునే మేస్తుండటం చూసింది.

నక్కను చూసి గాడిద, “చూడు, అల్లుడూ! నువ్వయితే నన్ను ఆ చక్కని ప్రదేశానికి తీసుకు పోయావుగాని, నాకు వెంట్రుక వాసిలో చావు తప్పింది,” అన్నది.

నక్కగట్టిగా నవ్వి, “మామా, నేను చెప్పిన ఆడగాడిదలలో అది ఒకటి. అది

గుర్తుపట్టరాకుండా ఒళ్లు చేసింది. అది చక్కగా ముస్తాబై, భర్తకోసం ఎదురు చూస్తూ, మిగిలిన రెండు ఆడగాడిదల కన్న ముందుగా నిన్ను ఆలింగనం చేసు కుందామని, చేతులు చాచి నీ మీద దూకి, నిన్ను దాటి అవతలపడింది. మితి మీరిన ఆనందంలో అది అలా చేస్తే, నువు పిరికి తనం కొద్దీ పారిపోయావు. ఇదే జరిగిన సంగతి. నీ ప్రవర్తనకు నువు సిగ్గుపడాలి. కనుక మళ్లీరా! అది నీ కోసం తిండీ, నీరూ మాని, లంబకర్ణం తన భర్తకాని పక్షంలో నీటిలోనో, నిప్పులోనో ప్రవేశిస్తుందట, లేదా, విషం పుచ్చుకుంటుందట.

నిష్కారణంగా ఒక ఆడకూతురి ప్రాణం ఎందుకు తీస్తావు? మహాపాపం! మన్మ ధుడు కూడా నిన్ను క్షమించడు. అప్పుడు నీకు జత దొరకదు. ఆడదాన్ని తృణీకరించి, మన్మధుడికి ఆగ్రహం తెప్పించిన వాళ్ళు బైరాగి వాళ్ళయిపోయి, జుట్టు జడలు కట్టి, ఎర్రబట్టలు కట్టి, కపాలాలు పట్టుకు తిరుగుతారట,” అన్నది.

నక్క చెప్పిన ఈ మాటలు నమ్మి, బుద్ధిలేని గాడిద దాని వెంట వచ్చింది. విధి తోస్తూంటే వివేకికి కూడా మతి పని చెయ్యదంటారు. గాడిద తగిన దూరం లోకి రాగానే సింహం దాని పైన దూకి, క్షణంలో చంపింది. తరవాత అది నక్షను