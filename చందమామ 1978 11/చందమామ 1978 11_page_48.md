దాకా ఉంచబడ్డాయి. మంజరి కోరిన ప్రకారం రాజకుటుంబానికి చెందిన వారు ఒకొక్కక్కరే వచ్చి ఒకొక్కక్క వస్తువును తాకారు. ఒక వస్తువును ఎవరైనా తాకినప్పుడు రాజు, ‘‘మంజరీ, తాకిన వస్తువు ఏది? కోడిగుడ్డా, గౌడుగా, లోటా?’’ అని అడిగాడు.

‘‘లోటా’’అన్నది మంజరి, అది నిజమే.

మరొకసారి, ‘‘మంజరీ, తాకినవస్తువు ఏది? విసనకర్రా, సంచీయా, లోటా, కోడిగుడ్డా, గ్లాసా, సిరాబుడ్డియా, కొవ్వొత్తా, ఈకా....?’’ అని అడిగాడు. ‘‘కొవ్వొత్తి!’’అన్నది మంజరి, అదీనిజమే.

ఈ విధంగా మంజరి ప్రతిసారీ నిజం చెప్పింది. అందరూ ఆమె శక్తిచూసి ఆశ్చర్యపడ్డారు.

‘‘రేపు సాయంకాలం లోపల పోయిన హారం దొరక్కపొతే దొంగను పట్టేస్తాను. ఇంతకన్న బలమైన శక్తులు నా కున్నాయి,’’ అన్నది మంజరి.

ఆ సాయంకాలం రూపమతి మంజరి వద్దకు రహస్యంగా వెళ్ళి. ‘‘మన భర్త

మీద ప్రమాణంచేసి రహస్యం దాస్తా నంటే నీకో మాట చెప్పాలి,’’ అన్నది.

‘‘అలాగే ప్రమాణం చేస్తాను, చెప్పు, ’’ అన్నది మంజరి.

‘‘నన్ను క్షమించు, సోదరీ. నేనే దొంగను. అసూయకొద్దీ నీ మీద దొంగ తనం మోపాలని చూశాను. నా తప్ప తెలిసివచ్చింది. నీలాటి దొడ్డబుద్దిగల మనిషిమీద అసూయపడటం అవివేకం, ’’ అన్నది రూపమతి. ఇద్దరూ కౌగిలించు కుని ఆనందబాష్పాలు రాల్చారు.

మంజరి చేసిన ఇంద్రజాలానికి ఆధారం ఏమిటి? ఎవరన్నా ఒక వస్తువు తాకినప్పుడు రాజు వస్తువులను పేరొక్కంటూ అసలు వస్తువు పేరు చెప్పే ముందు ఒక నల్లని వస్తువును చెప్పే టట్టు ముందుగా ఏర్పాటు జరిగింది. ఆ ప్రకారం రాజు లోటాకు ముందు గౌడుగుపేరూ, కొవ్వొత్తికి ముందు సిరా బుడ్డిపేరూ చెప్పాడు.

తన ముత్యాలహారం దొరికినట్టు రూపమతి ప్రకటించింది.