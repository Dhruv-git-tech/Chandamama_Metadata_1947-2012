# సమానం

కొమయ్యా, సోమయ్యా ఇరుగుపారుగు వారు. అయితే కామయ్య లక్షాధికారి, సోమయ్య నిరుపేద. కామయ్యకు డబ్బున్నా పిల్లలు లేరు. సోమయ్య పేదరికానికి నలుగురు కొడుకులు.

కామయ్యకు సంతానం కలుగుతుందన్న ఆశకు అవకాశం లేకుండా పోయిన తరవాత, ఎవరైనా పిల్లవాణ్ణి పెంపకం చేసుకోవాలనీ, సోమయ్యకు గల నలుగురు కొడుకులలో ఒకణ్ణిదత్తు చేసుకుందామనీ అనిపించింది.

ఈ నంగతి సోమయ్యకు ఒకనాడు కామయ్య సూచించాడు. తన సూచనను సోమయ్య సంతోషంగా ఆమోదిస్తాడని కామయ్య అనుకున్నాడు. కాని సోమయ్య తన పిల్లల్లో ఒకణ్ణి కామయ్యకు దత్తు ఇయ్యటానికి ఒప్పుకోలేదు.

“ఏమి? నీ కొడుకు లక్షాధికారి అయి భోగభాగ్యాలతో తులతూగటం నీ కిష్టం లేదా?” అని కామయ్య అడిగాడు.

“ఇష్టం లేదు. నా కొడుకు లందరూ నా రక్తం పంచుకు పుట్టినవాళ్ళే. అందులో ఒకడు లక్షాధికారి అయి, మిగిలిన ముగ్గురూ పేదగా ఉండిపోవటం నా కిష్టంలేదు. నా శక్తి మేరకు వాళ్ళను సమంగా పెంచి పోషిస్తాను. తరవాత దైవకృష్ణ!” అన్నాడు సోమయ్య.

—ఇంద్రగంటి నరసింహమూర్తి.