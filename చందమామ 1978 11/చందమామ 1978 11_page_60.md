పలుకుబడి

వజ్రగిరి రాజు బావమరిది నీలాంగుడు పెద్ద పాగరుపోతు. అతను ఒకసారి రాజపురోహితుడి కొడుకును క్రూరంగా కొట్టాడు. ఆ కుర్రవాడు నగరకొత్వాలు వద్దకు వెళ్ళి, తన గాయాలు చూపి, నీలాంగుడి మీద ఫిర్యాదుచేశాడు.

ఇదితెలిసి నీలాంగుడు తన అక్కఅయిన రాణిని తనకు శిక్షపడకుండా చూడమని బతి మాలాడు. ఆమె కొత్వాలును చూడబోయి, తన తమ్ముడి మీద ఫిర్యాదును కొట్టివేయమన్నది.

"మీరు కోరుతున్నారు గనక అలాగే చేస్తా," అన్నాడు కొత్వాలు. రాణి నంతోషంగా కొత్వాలుకు తన మెడలో హారం తీసి ఇయ్యబోయింది. అంతలో ఎవరో వెనకనుంచి ఆమె చేతిలోని హారాన్ని లాగేని పారిపోయాడు. పట్టరాని కోపంతో రాణి ఆ దొంగను పట్టి శిక్షించమని కొత్వాలును అజ్ఞాపించింది.

"మహారాణీ, ఆ దొంగ చాలాపలుకుబడిగల వాడు," అన్నాడు కొత్వాలు.

రాణికి ఆ మాటతో బుద్ధి వచ్చి, తన తమ్ముణ్ణి విచారించి సరి అయిన శిక్ష విధించమని కొత్వాలుతో అన్నది. వెంటనే కొత్వాలు కొడుకు వచ్చి రాణి హారం ఇచ్చేశాడు.

—మారుపాక మంజురాణి.