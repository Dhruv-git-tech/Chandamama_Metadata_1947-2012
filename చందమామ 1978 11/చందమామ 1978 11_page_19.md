వాడు, అతడి నౌకరో, సైనికుడో అయి
వుండాలి. ఇద్దర్నీ ప్రాణాలతో పట్టు
కుంటే, తరవాత వాళ్ళ బంధువుల్నుంచి
కూడా, వీళ్ళ విడుదల కోసం డబ్బు
గుంజవచ్చు.'' అన్నాడు.

నాగమల్లు అనుచరులిద్దరిలో ఒకడు,
తనచేతిలో చుట్టగావున్న బలమైన తాడును
అటూ ఇటూ ఊపుతూ, ''దొరా, వీళ్లను
ఎదటపడి ప్రాణాలతో పట్టటం కుదిరేది
కాదు; వాళ్ళు కత్తులు దూసి ఎదిరించ
గలరు. ముందుగా ఒకణ్ణి, యీ తాడు
విసిరి, ఉచ్చులో బంధించటం ఎలా
వుంటుంది?'' అన్నాడు.

'ఓ, భలే ఉపాయం! అదుగో,
వస్తున్నారు! అందుబాటులోకి రాగానే,
ముందు గుర్రం మీద వున్న వాడి
నడుముకు ఉచ్చు తగిలించి, పైకి లాగు.
ఆ రెండోవాడి సంగతి మేం యిద్దరం
చూస్తాం.'' అన్నాడు నాగమల్లు.

రాజు దుర్ముఖుడుగాని, అతడి అంగ
రక్షకుడుగాని, యింత మహారణ్యంలో

తమకు భల్లూకమాంత్రికుడి ఎలుగు
బంటు నుంచే కాక, మరి యితరత్రా
ప్రాణాపద రావచ్చన్న ఆలోచనలోనే
లేరు. వాళ్ళు తలారి భల్లూకం నుంచి
సాధ్యమైనంత దూరం పారిపోవాలనే
ఆదుర్దాలో వున్నారు.

దుర్ముఖుడి గుర్రం చెట్టును సమీపించి,
దాని కొమ్మల కిందుగా పరిగెత్తే సమ
యంలో నాగమల్లు అనుచరుడు చేతిలోని
తాడు ఉచ్చును గురిగా, అతడి మీదికి
విసిరి, తాడు రాజు నడుమును బిగించ
గానే కొమ్మల మీదికి గుంజాడు. రౌతు
లేని గుర్రం వేగంగా ముందుకు పరిగెత్తి
పోయింది.

దుర్ముఖుడు ఏమిజరిగిందీ అర్థంకాక
ఒక చావుకేక పెట్టి, తాడు నుంచి వేళ్లాడ
సాగాడు. నాగమల్లూ, అతడి రెండవ
అనుచరుడైన దొంగా, భీకరంగా ఒక
కేకపెట్టి, కత్తులు ఝుళిపిస్తూ, కొమ్మ
ల్లోంచి అంగరక్షకుడి గుర్రం ముందుకు
దూకారు.

—(ఇంకావుంది)