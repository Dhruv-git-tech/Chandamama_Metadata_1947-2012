అందుకు మంజరి సంతోషంగా పెప్పుకున్నది.

ఒక చీకటి రాత్రి ఇద్దరూ బయలు దేరారు. వాళ్ళు శ్రమపడి ప్రయాణంచేసి రుద్రపురం చేరినమీదట జయపాలుడు, ‘‘నీతో ఇంతకాలమూ చెప్పనందుకు క్షమించు, మంజరీ, నేనీ రుద్రపురానికి రాజును,’’ అన్నాడు.

‘‘తెలియక నేనేదైనా అపచారం చేసిఉంటే క్షమించండి,’’ అన్నది మంజరి.

రూపమతి అయిష్టంగానే అనుమతించినమీదట జయపాలుడికీ, మంజరికీ వివాహం జరిగింది.

మంజరి నాగరిక పద్ధతులు ఎరిగినది. రాజభవనంలో ఆమె అందరినీ ఆదరంతో చూసింది. రాజుకొడుకు శక్తిపాలుడు ఆమెకు చాలా మాలిమి అయాడు. ఆమె అతన్ని సొంత కొడుకులాగే చూసుకున్నది. తన స్థాయికన్న రాజభవనంలో మంజరి స్థాయి పెరిగిపోవటం చూసి రూప మతి అసూయతో దహించుకుపోసాగింది. ఒక రోజు ఆమె నిద్రలేస్తూనే తనముత్యాల హారం ఎవరో తీశారని ఆందోళన లేవ దీసింది. ఆనేరం ఎలాగైనా మంజరి మీదికి తోయాలని ఆమె ఉద్దేశం.

రాణిగారి హారం పొయిందనగానే కాపలావాళ్లు కంగారుపడ్డారు. కాని మంజరి, ‘‘నేను దొంగను పట్టేస్తాను. నేను అడవి నుంచి వచ్చినచాన్ని కదా! మాకు ఆనేక మంత్రశక్తులున్నాయి. దొంగను పట్టుకునే ముందు ఇవాళే నా మంత్రశక్తులు ప్రదర్శిస్తాను. అందరూ రాజభవనం చావడిలోకి రావాలి,’’ అన్నది.

ఆరోజు మధ్యాన్నం తన భర్తతో ఆమె పథకం ఒకటి చెప్పింది. అపరాహ్నం చావడి జనంతో నిండిపోయింది. కళ్ళకు గంతలు కట్టుకుని మంజరి అక్కడికి వచ్చింది. రాజు ముందు పెద్ద బల్లమీద ఆనేక పస్తువులు చిన్నవీ, పెద్దవీ పాతిక