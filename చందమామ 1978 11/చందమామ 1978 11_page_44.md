దారికినదాంగ

రుద్రపూరు రాజైన జయపాలుడి భార్య రూపమతి వద్ద అపురూపమైన గులాబీ రంగు ముత్యాలహారం ఉండేది. ఆమె దాన్ని ఎప్పుడూ ధరించి, నిద్రపోయే టప్పుడు తన తలకింది దిండు కింద దాచుకునేది. అది అంటే ఆమెకు అమితమైన అభిమానం.

జయపాలుడు అదృష్టవంతుడు. అతని భార్య రూపమతి అందగత్తి. వారికొడుకు శక్తిపాలుడు పదేళ్ళవాడు— వాడుకూడా అందగాడే. అతని ప్రజలు రాజంటే అభిమానం గలవారు. రాజ్యం సుభిక్షం.

ఒకనాడు జయపాలుడు సపరివారంగా వేటకు వెళ్ళాడు. ఆరోజు అతని కష్టాలు ఆరంభమయాయి. మధ్యాన్నందాకా వేట చక్కగా సాగింది. కాని మిట్టమధ్యాన్నం అందరూ విశ్రాంతే తీసుకునేసమయఁలో అతిదారుణమైన తుపాను వచ్చిపడింది.

వేటకని తెచ్చిన ఏనుగులూ, గురాలూ వశం తప్పాయి. రాజు ఎక్కిన రధం ఒక చెట్టుకు తగలటంపల్ల దాని చక్రం ఒకటి చిన్నాభిన్నమయింది. వెంటనే జయపాలుడు ఒక గురం ఎక్కాడు. అది అదుపు తప్పి, చిత్తం వచ్చినట్టు, దారీతెన్నూ లేకుండా పరిగెత్తసాగింది. తక్కువ ఎత్తులో ఉన్న ఒక చెట్టుకొమ్మ రాజు నుదురుకు బలంగా తగిలి రక్తం కారసాగింది. అతను కిందపడిపోయి, కాలినడకన ఒక వాగు వద్దకు వచ్చాడు ధారాపాతంగా కురిసే వానకు వాగు పొంగసాగింది. రాజుకు ఈత వచ్చును గాని, రక్తం చాలా పోవటంపల్ల బలం తరిగిపోయి, అతను ఆ వాగు వెంబడి కొట్టుకుపోతూ, స్పృహకోల్పోయాడు.

అతనికి తిరిగి స్పృహ వచ్చేసరికి అతని తల కొద్దిగా నొచ్చుతున్నది. అత