విద్యాపతి భర్త తన చెల్లెళ్లకోసమని ఒక బిందెడు వేరుశనగకాయలూ, ఒక బిందెడు ధాన్యమూ కొని, 'నా చెల్లెళ్లు వస్తున్నారు. వాళ్ళు వచ్చేసరికి నువు ఈ వేరుశనగ కాయలు ఒలిచి, ధాన్యమంతా పేలాలుచేసి ఉంచు. వాళ్లు నీపనితనానికి, అభిమానానికి ఎంతో మెచ్చుకుంటారు. ఉత్తప్పడెలాగున్నా, ఇప్పుడైనా ఈ పనులన్నీ చెయ్యి," అన్నాడు.

ఆ మాటకు సరేనన్నదేగాని, విద్యావతి గుండెల్లో రాయిపడింది. ఆమె మనసంతా ఈ పనితోనే నిండిపోయింది. ఎవరింటికి వెళ్ళినా ఆమె, 'మా ఆడబడుచులు వచ్చేస్తున్నారు. బిందెడు వేరుశనగ కాయలు ఒలవాలి! బిందెడు ధాన్యం పేలాలు చేయాలి!' అనసాగింది. ఆవిడ ఎవరికీ సాయపడిన మనిషి కాదుగనక, ఎవరూ ఆవిడకు సాయం చెయ్యడానికి ముందుకు రాలేదు.

ప్రతిరోజూ ఈ పనులు మొదలు పెట్టాలని ఆమె అనుకునేది, కాని తీరా మొదలు పెట్టబోయేసరికి, చేయాల్సినపని తలుచుకుని ఆమెగుండె అవిసిపోయేది. 'అమ్మో! ఇంత పని! మొదలు పెడితే ఎప్పటికి తెమలను?' అనుకుని ఆమె పెత్తనాలకు వెళ్ళేది. అయితే స్థిరంగా ఎక్కడా కూర్చోలేకపోయేది. రానున్న

ఆడబడచులనూ, తాను చేయాల్సిన పనుల్నీ తలుచుకుని ఎంతో ఆరాటపడేది.

ఆడబడుచులు రావడానికింకా పది రోజులున్నదనగా విద్యాపతి పెత్తనాలకు వెళ్లడం మానేసింది. ఆవిడకు, పాపం, ఎన్ని పనులున్నాయో, ఏమిటో అని అందరూ జాలిపడ్డారు. ఆవిడ లేకపోతే కొంతమందికి కాలక్షేపం కాదు; వాళ్ళు ఆవిణ్ణి పిలవడానికి వెళ్ళారు, అయితే విద్యాపతి చాలా హడవుడిగా ఉన్నట్టు కనబడుతూ, వాళ్ళను గుమ్మంలోనే పలకరించి పంపేసింది.

ఒక రోజు మధ్యాన్నం గారడివాడు వచ్చాడు. వీధిలోని ఆడవాళ్ళంతా వాడి