బించని అవినీతి లేదు. ఇలా సుఖిలో లుడుగానూ, దైవభీతి లేనివాడుగానూ బతికిన శరభయ్య నడివయసు దాటి వార్ధక్యం మీదపడే వయసులో, తాను గడిపిన జీవితం గురించి అమితంగా పశ్చాత్తాపపడసాగాడు. ఎంతటి అసమర్దు డైనా జీవితంలో అనేక మంచిపనులుచేసి, అంతో ఇంతో పుణ్యం సంపాదిస్తాడు. కాని వెనకుడ్కుతిరిగి చూసుకుంటే శరభయ్యకు తాను ఒక్క మంచిపని చేసినట్టుగాని, చిన్నమెత్తు పుణ్యం సంపాదించినట్టుగాని తోచలేదు.

ఒక్కసారిగా శరభయ్య వైఖరి పూర్తిగా మారిపోయింది. అతను సుఖాలమీద విరక్తి కలిగి, తన మిగతా జీవితమంతా దానధర్మాలలోనూ, పుణ్యకార్యాలలోనూ గడపనిశ్చయించాడు.

శరభయ్య అంటే ఎంతో దురభిప్రాయంగలవాళ్లు అతనిలో మార్పు చూసి, అతన్ని ఒక దేవుడుగా చూడ సాగారు. అతని దానగుణం దానం పుచ్చుకునే పేదలనే ఆశ్చర్యపరచింది. అయితే అతని కొడుకులూ, భార్యామటుకు శరభయ్యకు మతి చెడిందను కున్నారు. దానధర్మాలతో త్వరలోనే ఉన్నదంతా ఖర్చుచేస్తాడని భయపడి, వాళ్లు శరభయ్యను తమ భాగాలు పంచి ఇయ్యమన్నారు. శరభయ్య అభ్యంతరం చెప్పలేదు. తన పాపాలు పరిహారం కావాలంటే, తన సొంతడబ్బుతోనే కావాలి.