తల్లిమనసు

కొంతాన్నీ, ఆమె భర్తనీ సంక్రాంతికి రమ్మని ఆమె తండ్రి కబురుచేశాడు. కాంతం భర్తకు ఉద్యోగంలో తీరిక దొరకక వెళ్ళలేకపోయాడు. కాంతం ఒక్కతే పెళ్లి అయిన నాలుగేళ్ళకు పుట్టింటికి బయలుదేరింది.

కాంతం భర్త సుందరయ్య పేదవాడు. కాంతం అక్కలందరూ ధనికు అను చేసుకున్నారు. పెళ్లి అయాక మొదటి సారిగా పుట్టింటికి పోతున్నది గనక, కాంతం తన తండ్రికి ఒక పంచే, తల్లికి ఒక రవికెగుడ్డా కొన్నది.

అమె పుట్టింటికి రాగానే తల్లి ఎదురుగా వచ్చి కౌగలించుకో లేదు, ‘‘రా! ఇదేనా రావడం?’’ అని తన పని తాను చూసు కున్నది. అమె అక్షలు తల్లి చుట్టూచేరి, తమ పట్నాల విశేషాలు చెబుతున్నారు. వాళ్లు కాంతాన్ని చూసి, ‘‘ఏమే, కాంతం?

మీ ఆయన సంపాదన ఏమైనా పెరిగిందా? లేక నిన్ను పస్తులుంచుతున్నాడా?’’ అని నవ్వారు.

కాంతం మనస్సు చివుకుక్కమన్నది. కాని చిరునవ్వు తెచ్చిపెట్టుకుని, వాళ్ళ ప్రశ్నలకు జవాబులు చెప్పి. కాళ్ళు కడుక్కుని కూర్చున్నది. ఇది తన పుట్టిల్లు. ఇక్కడతాను అభిమానం తెచ్చు కోవటంలో అర్థం లేదని కాంతం అనుకున్నది.

భోజనాల దగ్గిర కాంతం అక్కలు స్వతంత్రంగా లడ్డూల లాంటి పిండి వంటలు అడిగి అదనంగా వేయించుకుని తిన్నారు. కాంతం అంత స్వతంత్రంగా అడగలేకపోయింది. అడగకపోవటమే మేలయింది. ఎందుకంటే అమె తల్లి తన పెద్దకూతుళ్ళకు లడ్డూలు మారు వడ్డించేటప్పుడు, ‘‘నీ కూడా వడ్డిం