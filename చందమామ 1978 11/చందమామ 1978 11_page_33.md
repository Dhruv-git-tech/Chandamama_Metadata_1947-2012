జయాపజయాలు

కీర్తివర్మకు ప్రపంచాన్ని యావత్తూ జయించాలన్న కోరిక కలిగింది. రాజు బుద్ధిమార్చటం
తన వల్ల కాదని తెలిసి మంత్రి, “తమ కులగురువైన రాజర్షి నలహా తీనుకోండి,” అని
హెచ్చరించాడు.

రాజర్షి ఆశ్రమానికి వెళ్ళి కీర్తివర్మ తన కోరికను ఆయనకు విన్నవించాడు.

“రాజా, నువు కోపాన్ని పూర్తిగా వశం చేసుకుంటే తప్పక ప్రపంచాన్ని జయించగలవు.
కోపాన్ని పూర్తిగా జయించి వచ్చి నాకు కనబడు, ప్రపంచాన్ని జయించే మార్గం చెబుతాను,”
ఆన్నాడు రాజర్షి.

పదిహేను రోజుల అనంతరం కీర్తివర్మ మళ్ళీ రాజర్షిని కలుసుకుని, ‘స్వామీ, కోపాన్ని
జయించాసు. ప్రపంచాన్ని జయించే మార్గం చెప్పండి,’ అన్నాడు.

“రాజా, నువు కోపాన్ని జయించలేవనే ధైర్యంతో ఆలా అన్నాను గాని, నిజంగా
ప్రపంచాన్ని జయించే మార్గఁ నాకు తెలీదు,” అన్నాడు రాజర్షి.

కీర్తివర్మ మండిపడి, కత్తి దూసి, “నాతో వేళాకోళమా?” అని రంకె పెట్టాడు.

“అగు, రాజా! కోపాన్నే జయించలేవు, ప్రపంచాన్ని జయించగలవా?” అన్నాడు రాజర్షి.

—వల్లూరి బాబూరావు.