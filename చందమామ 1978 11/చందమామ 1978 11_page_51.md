పెళ్లి ఏనాడో చేసి ఉందును," అన్నాడు ఛలో క్తిగా.

లడ్డూ తినబో తున్న చలమయ్యకు చప్పున ఒళ్ళు చల్లబడినట్టయింది. ఈ స్నేహితుడు తాను తెచ్చిన పెట్టె తెరిచి చూశాడన్నమాట? చలమయ్యకు తల కొట్టేసినట్టయింది; ఈ ఆలోచన చెప్పిన తన భార్యమీద పీకలదా కా కోపం వచ్చింది.

"చలమయ్య ఏం బహుమతి ఇచ్చా డేం?" అని ఒకరిద్దరు కుతూహలంగా అడిగారు.

"తెచ్చి చూపిస్తాను," అంటూ ఆ స్నేహితుడు లేచివెళ్ళి, చలమయ్య తెచ్చిన పెట్టెతోసహా తిరిగి వచ్చాడు.

చలమయ్య ముఖంలో కత్తివేటుకు నెత్తురు చుక్కలేదు. అందరిముందూ తనపరువుపోబోతున్నది. అందరూ తనను ఛి అంటారు. ఇలా పదిమందిలో అవమానం పొందేకన్న పెళ్లికి రాకపోయినా బాగుండిపోయేది!

చలమయ్యకు తన చేతిలో ఉన్న లడ్డు ఈసారి చెడ్డ వాసన కొట్టుతున్నట్టు తోచింది.

"చూడండి, చలమయ్య పెళ్లికూతురికి ఎంత ఖరీదైన వజ్రపుటుంగరం బహుమతి చేశాడో!" అంటూ ఆ స్నేతుడు గారడి చేసేవాడిలాగా పెట్టెలో నుంచి ఉంగరం ఒకటి పైకి తీసి, దాన్ని ఒకొక్కరికే చూపించసాగాడు.

చలమయ్య తన కడుపులో నుంచి తన్నుకు వస్తున్న ఆర్తనాదాన్ని బల వంతాన ఆపుకున్నాడు. అది తన చేతి ఉంగరమే! ఆకులు దూసినప్పుడు వేలి నుంచి వచ్చేసి, ఆకులతో బాటు పెట్టెలోకి చేరి ఉంటుంది! తాను గమనించనే లేదు.

తాను నష్టపోయిన విచారం వెను వెంటనే, తనకు పెళ్ళికి వచ్చిన పది మందిలోనూ పెద్ద ఆవమానం కొద్దిలో తప్పినందుకు చలమయ్యకు ఎక్కడలేని సంతోషమే కలిగింది.