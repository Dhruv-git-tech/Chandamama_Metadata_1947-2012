సజాతి - విజాతి

ఒక ఊళ్ళో కంసాలి దుకాణమూ, కమ్మరి దుకాణమూ పక్క పక్కనే ఉండేవి. ఒక రోజు కంసాలి బంగారాన్ని చిన్న సుత్తెతో కొట్టుతూండగా, ఒక బంగారు రేణువు వచ్చి కమ్మరి దుకాణంలో పడింది.

బంగారు రేణువు పడినచోట ఇనుపరేణువు కూడా ఉన్నది. అది బంగారు రేణువును, “ఏం, చెల్లీ, నీ దుకాణం పదిలి ఇలా వచ్చావు?” అని అడిగింది.

“ఏం చెప్పమంటావు? నన్ను మూసలో వేసి కాల్చి సుత్తెతో బాదుతున్నారు! ఆ దెబ్బకు తట్టుకోలేక ఇలా ఎగిరివచ్చి పడ్డాను. అంతకన్న నన్నుబాధించేది ఏమంటే, నేను దెబ్బలు తినేది నా జాతివాడి చేతకాదు, మరోజాతి వాడచేత!” అన్నది బంగారు రేణువు.

“ నా మొర ఎవడితో చెప్పుకోను! నన్ను ఉన్న పాళంగానే కణకణ మండే కొలిమిలో కాల్చి, ఇంకా వేడి తగ్గక ముంచే సమ్మెటతో చావు దెబ్బలు కొడతారు. ఆ కొట్టేది మరో జాతి వాడైనా సరిపెట్టుకుందును; నా జాతివాడే నన్ను హూసం చేసేస్తాడు!” అన్నది ఇనుప రేణువు.

—సింగంపల్లి అప్పారావు.