ప్రదర్శన చూశారు గాని, విద్యావతి
ఆ చాయలకు రాలేదు; ‘‘మా
ఆడబడుచులు వస్తున్నారు. చాలా
పనులున్నాయి.'' అన్నదామె.

ఇదేవిధంగా, కాశీనుంచి గాజులవాడు
వచ్చినా కంచి నుండి పట్టుచీరలవాడు
వచ్చినా, చూడడానికిగాని, బేరాలాడ
డానికిగాని విద్యావతి బయటకు రాలేదు;
తన ఆడబడుచులు వచ్చేస్తున్నారనీ,
తనకు క్షణం తీరికలేదనీ అందరికీ
చెప్పేసింది. ఆవిడ ముఖంలోని గాభరా
చూసి, ఆవిడ ఆడబడుచులు చాలా
గడుగ్గాయిలై ఉంటారని ఆడవాళ్ళందరూ
అనుకున్నారు. ఆ విధంగా విద్యావతి
ఆడబడుచులను చూడాలన్న కుతూ
హలం కలిగి, అందరూ ఆ ఆడబడుచుల
రాకకోసం ఎదురు చూడసాగారు.

ఆఖరికి విద్యావతి ఆడబడుచులు
రానేవచ్చారు. వాళ్ళు విద్యావతితో ఎలా

మసులుతారో చూడ్డంకోసమని ఆ రోజు
మధ్యాన్నమే ఆ వీధిలోని ఆడవాళ్ళంతా
విద్యావతి ఇంటికి వెళ్ళి, అక్కడి దృశ్యం
చూసి నిర్హాంతపోయారు.

విద్యావతి ఆడబడుచులలో ఒకామె
వేరు శనగకాయలు ఒలుస్తున్నది, రెండో
ఆమె పేలాలు వేయిస్తున్నది, విద్యావతి
‘హడావుడిగా అటూ, ఇటూ తిరుగుతున్నది.

చూడవచ్చినవారిలో ఒకామె బుగ్గలు
నొక్కుకుని, ‘‘అయ్యో, ఈమాత్రానికేనా,
తల్లీ, ఇన్నిరోజులూ గుమ్మంకదిలీ
బయటికి రాలేదు?’’ అన్నది.

‘‘పని తలుచుకుంటే నాకు కాళ్లూ
చేతులూ ఆడవు. అందుకే ఇన్నాళ్ళూ
బయటికి రాలేకపోయాను,’’. అన్నది
విద్యావతి.

‘‘మా వదిన ఉత్త హడావుడిమనిషి
లెండి,’’ అన్నారు విషయమంతా విన్న
ఆడబడుచులిద్దరూ నవ్వుతూ.