నేరం తెలిసి, విచారణ చూడటానికి జనం తండోపత్తండాలుగా పచ్చారు.

గవాక్షుడు తనకు కల వచ్చినమాట నిజమేనని అందరిముందూ ఒప్పుకున్న మీదట రాజు, ‘‘కలలో రాకుమారిని పెళ్ళాడటానికి నీ కెన్ని గుండెలు?’’ అని గద్దించాడు,

‘‘మహా ప్రభువులు మన్నించాలి ! ఇందులో నా తప్పేమీ లేదు. రాకుమారి గారి పాదరక్షలు తుడవటానికైనా పనికి రానని నాకు తెలుసు. నేను వద్దో అని ఎంత మొత్తుకుంటున్నా వినిపించుకో కుండా మన పొరుగుదేశపు రాజు భల్లూక వర్మ నాకూ, రాజకుమార్తెకూ పెళ్ళి జరిపించాడు,’’ అన్నాడు గవాక్షుడు.

ఈ మాట వినగానే రాజు మండిపడి, ‘‘ఈ భల్లూక వర్మకు అంత కండ కావరమా? వాడి మదం అణచవలసిందే! ఏమంటావు రంజన మంత్రి?’’ అన్నాడు.

‘‘మహారాజా, అది కలే గదా? అకారణంగా పొరుగురాజుతో వివాదం పెట్టుకోవటం రాజ్యానికి క్షేమంకాదు. రాజగౌరవానికి భంగం కలిగించిన ఈ గవాక్షుణ్ణ శిక్షంచటం వరకే మన కర్తప్యం,’’ అన్నాడు రంజనుడు.

‘‘నువ్వేమంటావు, భంజన మంత్రి?’’ అన్నాడు రాజు.

‘‘మహా రాజా, ఆ భల్లూకంగాణ్ణి క్షమించితే మనం పిరికిపందల మన్న మాటే గద! వాడి తల తీయాలిసిందే!’’ అన్నాడు భంజనుడు.

రాజు సేనాని కేసి తిరిగి, ‘‘సేనానీ, వెంటనే సైన్యాన్ని సిద్ధంచేయించి, రాజ పురోహితుడిచేత దండ యా త్రకు ముహూర్తం పెట్టించు. అంతా క్షణాల మీద జరిగిపొవాలి,’’ అన్నాడు.

గవాక్షుడు కలగజేసుకుని, ‘‘మహా ప్రభూ, నా కలపూర్తిగా వినలేదు మీరు, నా పెళ్లి భల్లూకవర్మ చేయించటం ఎలా జరిగిందనుకున్నారు ? అతను మొదట మన రాజ్యంమీదికి దండెత్తి వచ్చి. ఈ