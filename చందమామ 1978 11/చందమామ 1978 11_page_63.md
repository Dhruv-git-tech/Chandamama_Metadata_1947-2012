వాడు నాగస్వరం ఊదేసరికి, గోడ కన్నంలో నుంచి పాము వచ్చి, ఆడటం ప్రారంభించింది. పాములవాడు తటాలున దాని మెడ పట్టుకుని, దాన్ని బుట్టలోకి పంపించి, బుట్ట మూత నొక్కాడు.

గురువయ్యకు పోయిన ప్రాణం తిరిగి వచ్చినట్టయింది. కాని నూరురూపాయలు పాముల వాడికిచ్చేటప్పుడు మళ్లీ ప్రాణం పోయినంత పనీ ఆయింది. పాములవాడు డబ్బు తీసుకుని, గురువయ్యను పొగ డుతూ వెళ్లిపోయాడు.

తీరా విచారిస్తే ఆ పాములవాడు పగటి వేషగాడేననీ, తన పెంపుడు పామును వాడే గురువయ్య ఇంట్లోకి పంపకం చేశాడనీ బయట పడింది. గురువయ్యకు అమితమైన ఆగ్రహం వచ్చింది. అతను గ్రామాధికారి వద్దకు వెళ్లి, పగటివేషగాడు తనను మోసగించాడనీ, తన డబ్బు తనకు తిరిగి ఇప్పించమనీ అన్నాడు.

గ్రామాధికారి పగటివేషగాణ్ణి పిలి పించి అడిగాడు. వాడు జరిగినదంతా

చెప్పి, “గురువయ్యగారి లాంటి సంపన్నలే మాలాటి కళాకారులను ఆదుకోక పోతే మా గతి ఏం కాను? మీరే చెప్పండి?” అన్నాడు.

“నువు నీ, కళను ప్రదర్శించి బహుమానం పొందితే ఆక్షేపణ ఉండదు. కాని నువు గురువయ్యగారిని మోసగించావు. ఆయన సొమ్ము ఆయనకు తిరిగి ఇచ్చెయి్య,” అన్నాడు గ్రామాధికారి.

పగటి వేషగాడు గురువయ్యకు నూరు, రూపాయలు తిరిగి ఇచ్చేశాడు.

గ్రామాధికారి గురువయ్యతో, “కాయలున్న చెట్టునే రాళ్ళతో కొడతారు. ఉన్న వాడినే లేనివాడు పీడిస్తాడు. పాట్టచేతపట్టుకుని వాడు వచ్చాడు. మీలాటివాళ్ళు వాడికి దానం చెయ్యటం ధర్మం. వాడికొక పాతికరూయ లియ్యండి,” అన్నాడు.

గురువయ్య పగటివేషగాడికి పాతిక రూపాలియ్యటమే గాక, వాడు నేర్పిన గుణపాఠంతో తన లోభత్వాన్ని మానుకున్నాడు.