తపస్సు కూడా మానేసి ఇలా ఎందుకు వచ్చావు ? నీ బాధకు కారణమేమిటి ? ” అని అడిగాడు.

“ ఇంక నేను తపస్సు చేసుకోవటం కూడానా ? నీ చెవుల నుంచి ఇద్దరు రాక్షసులు, మధుకైటభు లనే వాళ్లు పుట్టి, నన్ను చంపుతామంటూ యుద్ధానికి పిలిచారు,” అన్నాడు బ్రహ్మ.

“ దీనికే భయపడతావా ? నేను ఎంత లేసి రాక్షసులను చంపాసుకాను ? ” అని విష్ణువు అంటున్నంతలోనే, ఆ రాక్షసులు వచ్చి పడి, బ్రహ్మతో, “ పారిపోయి వచ్చి, ఇక్కడ దాక్కున్నావా ? మేం కనుక్కోలేమనే ? నిన్ను ఇతను రక్తి స్తాడా ? చచ్చేవాడివి నువు ఒంటరిగా చావక, ఇతన్ని తోడు చావమంటావా ? ” అని మీదికి వచ్చారు.

విష్ణువు బ్రహ్మాను తన వెనక్కు రమ్మని, రాక్షసులతో, “ తెగ వదరు తున్నారు, మదమెక్కిందా ? తొందర పడకండి, మీ తీట తీర్చుతాను, ” అంటూ యుద్ధానికి సిద్ధపడ్డాడు.

దేవి ఆకాశం నుంచి చూస్తూండగా విష్ణువూ, మధుడూ యుద్ధం ప్రారంభించారు. సముద్రం పొంగి పాఠసాగింది. మధుడు అలిసిపోవటం చూసి కైటభుడు విష్ణువుతో మల్లయుద్ధం ఆరంభించాడు. రాక్షసులిద్దరూ కలిసి పోట్లాడు తూంటే విష్ణువుకు క్రమంగా నీరసం వచ్చేసింది. అతనికి ఏం చెయ్యాలో తోచలేదు. రాక్షసులను ఎలా జయించాలి ? తనకు దిక్కేది ?

విష్ణువు ఇలా అనుకుంటుంటే రాక్షసులు అతనితో, “ యుద్ధం చెయ్యటానికి శక్తి చాలకపోతే, మాకు దాసుణ్ణని దణ్ణం పెట్టు. లేకపోతే నిన్ను చంపి, తరవాత బ్రహ్మాను చంపేస్తాం, ” అన్నారు.

విష్ణువు సౌమ్యంగా వారితో, “ అలసి పోయిన వారినీ, వెనక్కు తిరిగినవారినీ, భయపడినవారినీ, యుద్ధంలో పడిపోయిన వారినీ ఎదురోక్కేవటం వీరధర్మం కాదు.