పాదగాలి మరి. త్వరలోనే పిల్లలు రాబో తాయి కూడా,’ అన్నది రాబిన్.

‘మంచి వార్త, అంటే నీ కుటుంబం పెద్దదవుతోందన్నమాట. అభినందనలు,’ అన్నాడు చిట్టి.

రాబిన్, చిట్టి కాస్సేపు తమ బాల్య సాహసాల గురించి తల్చుకుని ఆనందించారు. మాటల మధ్యలో రాబిన్ చిట్టికి వెచ్చటి ఆహారం అందించింది. తొర్ర బయట అలికిడి వినిపించడంతో రాబిన్ లేచి చూసింది. పెద్ద కొండచిలువ కళ్లు మిటకరించి తొర్రలోకి చూస్తుండటం గమనించిన రాబిన్‌కు పై ప్రాణాలు పైనే పోయాయి.

‘గత రెండు రోజులుగా నేనేమీ తిన లేదు. నాకిప్పుడు చచ్చేంత ఆకలిగా ఉంది. మీలో ఒకరు మాత్రమే నాకు చాలు. రామచిలుక మాంసం మాంచి రుచిగా ఉంటుందని నాకు తెలుసు,’ అంది కొండచిలువ బుసకొడుతూ.

‘దేవుడా! ఈ క్రూర సర్పం మన పని పట్టడానికే వచ్చింది’ అంటూ అరిచింది రాబిన్.

అలా ఆ పక్షులు రెండూ వణికిపోతుండగా కొండ చిలువ పక్షి గూడులోకి మెల్లగా ముందుకు కదిలింది. తొర్రలో తన పెద్ద తలను దూర్చగానే చెట్టుపై ఉన్నట్లుండి పెద్దగా కాంతి పడింది. పిడుగు పడినట్లుగా పెద్ద శబ్దం వినిపించింది. మాంసం కాలుతున్న వాసన చెట్టు తొర్ర నుంచి సోకింది.

‘భగవాన్! కొండచిలువ పిడుగు బారిన పడినట్లుంది,’ అనరిచింది రాబిన్. క్షణ కాలంలో ప్రాణం కోల్పోయిన కొండచిలువ చెట్టు మీదినుంచి దబ్బున కిందికి పడిపోయింది.

క్షణమాత్రంలో జరిగిన ఘటనను చూసి పక్షులు రెండూ నమ్మలేకపోయాయి. అద్భుతం జరిగి వాటి ప్రాణాలు నిలిచాయి.

‘చూశావా! కష్టకాలాల్లో దేవుడు మనకు సహాయం చేసి కాపాడుతాడు,’ చిట్టి వణుకుతూ అన్నాడు. కాస్సేపటి తర్వాత మళ్లీ హోరుగాలి శబ్దం వినిపించింది. క్రమంగా ఉరుములు, మెరుపులు పెరిగాయి. చూస్తుండగానే వర్షం మొదలైంది.