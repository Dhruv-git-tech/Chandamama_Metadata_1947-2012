శిథిలాలయం - 31

(వృశ్చిక నాయకుడు శిఖిముఖితో కలియబడి ఓడిపోయాడు. శిఖిముఖి అతణ్ణి క్షమించి కొండ కింది లోయలోకి బయలుదేరాడు. అక్కడ వాళ్లు చెట్టు కింద ఉన్న ఒక ఏనుగుల మందను పారదోలారు. చెట్టు పైన కనిపించే ఆకారం నాంగ్‌సోమ్ దేమో అన్న అనుమానం కలిగి జాంగ్‌లా గబగబా చెట్టు పైకి ఎగబాకి పోయాడు. తరవాత)

శిఖిముఖీ వాళ్లు చెట్టు కింద నిలబడ్డారు. జాంగ్‌లా గుబురుగా ఉన్న కొమ్మల్లోంచి ఆశ్చర్యంగా చిన్న కేక పెట్టి, ‘శిఖి దొరా! ఇక్కడున్నది నాంగ్ సోమే! స్పహలేదు. కాని ఊపిరాడుతున్నది. మరొకళ్లిద్దర్ని పంపితే, జాగ్రత్తగా కిందికి దించవచ్చు,’ అన్నాడు.

ఆ మాటలు వింటూనే వృశ్చిక జాతివాళ్లిద్దరు చెట్టెక్కారు. తరవాత కొద్ది సేపటికి జాంగ్‌లా, వాళ్లిద్దరూ కలిసి చచ్చినట్లు పడివున్న నాంగ్‌సోమ్‌ను లతలు పెనవేసి కట్టిన తాళ్లతో నిదా నంగా నేలమీదికి జార్చారు.

శిఖిముఖీ, విక్రమకేసరీ కలిసి నాంగ్ సోమ్ బతికి ఉన్నాడో లేడో అని పరీక్షించబోయేంతలో, వృశ్చిక నాయకుడు అల్లంత దూరంలో ఉన్న పొదలోంచి ఇంత ఆకు తెచ్చి, దాని పసరును నాంగ్ సోమ్ ముక్కుల్లో పోశాడు. మరుక్షణమే నాంగ్‌పెద్దగా తుమ్మి, ఎగిరి లేచి కూర్చున్నాడు.

‘నాంగ్! కొండమీద నుంచి లోయ లోని చెట్టుకొమ్మల మీద పడి చిన్న దెబ్బలు తగిలినా, ప్రాణాలతో బయట పడ్డావ్!’ అన్నాడు శిఖిముఖి.

నాంగ్‌సోమ్ పిచ్చివాడిలా చుట్టూ