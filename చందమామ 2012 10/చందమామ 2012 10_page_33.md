ఈ విధంగా ఆరు మాసాలు గడి
చాయి. ఒక రోజు బెస్తవాడు పొరు
గూళ్లో విందు జరిగితే అక్కడికి వెళ్లాడు.
అక్కడబాగాతిని, మితిమించి సారాయి
తాగాడు. విందు ముగిసే సరికి పొద్దు
పోయింది. బెస్తవాడు తూలుతూ
అవకాశం దొరికితే ఎవరి మీద నైనా
విరుచుకు పడటానికి సిద్ధంగా ఇంటికి
వచ్చాడు. ఇంట్లో అందరూ తలుపులు
వేసుకుని గాఢనిద్రలో ముణిగి
ఉన్నారు.

‘తలుపు! తలుపు! కామందు
వచ్చాడు, తలుపు తెరవండి!’ అని
వాడు కేకలు పెట్టాడు. కాని ఎవరూ
పలకలేదు. వాడికి ఆగ్రహం తన్ను
కొచ్చింది. ‘ఏమిటీ? నేనంటే అంత
అలుసై పోయిందా? సఱ్సులో నుంచి
నేను పైకి తీసిన ఆ ముసలితొత్తు ఏం
చేస్తున్నదీ? లేచి తలుపు తియ్యవే,
ముసలిపీనుగా!’ అని అరిచాడు.
వాడి మాట నోట ఉండగానే తలుపు

తెరిచి ముసలిది వాకిట నిలబడింది.
ఆమె చాడికేసి చురచురా చూస్తూ,
‘నువు నన్ను నిష్కారణంగా తిట్టావు.
చేసిన మేలు మరిచే వాళ్ల దగ్గిరా,
మసలుకోవడం తెలియని వాళ్లదగ్గిరా
నేనుండను. రేపే నాచోటికి నేను
వెళ్లిపోతున్నాను,’ అన్నది.

‘ఓ యబ్బో! పోతే పో! పీడ విరగడ
అవుతుంది,’ అన్నాడు బెస్తవాడు.

మర్నాడు ఉదయం ముసలిది
నిద్రలేచింది. పక్క బట్టలు చక్కగా
మడిచి పెట్టింది. అంట్ల గిన్నెలు
శుభ్రంగా తోమింది. ఇల్లు ఊడ్చింది.
ఇంటి నుంచి ఒక పూచిక పుల్లకూడా
తీసుకోకుండా వెళ్లి పశువుల దొడ్డి
వాకిలి తెరిచింది.

తరవాత ఆమె సరస్సులో ప్రవేశించి కనిపించకుండా పోయింది. బెస్తవాడు మళ్లీ చేపలు పట్టి జీవించే స్థితికి వచ్చేశాడు. వాడి అదృష్ట దేవత వెళ్లిపోయింది.