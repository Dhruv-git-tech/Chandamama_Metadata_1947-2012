చీల్చేసింది.’

కాకి ఇలా అన్నది;

‘నువు చెప్పినది నిజమే. కాని నేను చెప్పేది కూడా విను. స్నేహభావమన్నది మనుషుల మధ్య పరస్పర సహకారం ద్వారా ఏర్పడుతుంది. మంచివాళ్లమధ్య ప్రధమ సందర్శనంలోనే కలుగు తుంది. నీకు ఎలాటి అపకారమూ చెయ్యనని ప్రమాణం చేస్తున్నాను.’

‘నాకు నీ ప్రమాణాల పైన విశ్వాసం లేదు. శత్రువు చేసే ప్రమాణాలను విశ్వసించరాదు. తమను విశ్వసించని శత్రువును దేవతలు కూడా చంపలేరు. ఇంద్రుడు దితి గర్భాన్ని ఛిద్రం చేశాడు. ఎందుచేతనంటే దితి అతన్ని విశ్వ సించింది.

అందుచేత శత్రువును నమ్మరాదు. ఎంతటి వమహాబలులు కూడా విశ్వాసం ఉంచిన కారణంగా దుర్భలుల చేత నాశనం పొందుతారు,’

అన్నది ఎలుక.

ఈ మాటలు విని కాకి కొంత సేపు ఏమీ అనలేకపోయింది. ‘ఈ ఎలుకకు ఎంత నీతి తెలుసు! దీని స్నేహం చెయ్యాలనే కోరిక నాలో ఇంకా పెరు గుతున్నది గాని తరగటం లేదు,’ అని అది అనుకున్నది.

చివరకు అది, ‘ఓ హిరణ్యకా, ఏడ డుగులు కలిసి నడిస్తేనే మిత్రులవుతా రంటారు గదా. ఈ దీర్ఘసంభాషణ వల్ల నువు అనుకోకుండానే, నాకు మిత్రుడ వయావు. ఇలా మనం రోజూ మంచి చెడ్డలు మాట్లాడుకోవచ్చు గద!’ అన్నది.

కాకి తెలివీ, దాని మాటల్లో నిజమూ ఎలుక గ్రహించి, ‘అలాగే చెయ్యవచ్చు. కాని నువు నా కలుగులోకి ఎన్నడూ ప్రవేశించరాదు,’ అన్నది. అందుకు కాకి ఒప్పుకున్నది.

(ఇంకావుంది)