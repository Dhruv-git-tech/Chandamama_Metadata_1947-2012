ఎనభైరూపాయలు తెచ్చాడు,’ అంటూ బాలు వైపు చూసింది.

‘నా కొంప ముంచాడు. ఎంతో శ్రమ పడి సంపాదించుకున్న నా పాత పుస్తకాలన్నీ వీడు అమ్మేశాడు,’ అంటూనే తాతగారు పున్నయ్య కొట్టు వైపు వెళ్లారు. ‘పుస్తకాలతో వచ్చి నేను కొంత ఆలస్యం చేసి ఉంటే, నా పుస్తకాలను చించి పున్నయ్య చింతపండు పాట్లాలు కట్టే వాడు,’ అన్నారు.

రాత్రి అయింది. ఊర్లోనే ఉంటున్న మామయ్య రావడంతో అందరం మామిడి చెట్టుకింద మంచాలు వేసుకుని కూర్చు న్నారు. మావయ్య శ్రీనుని పాట పాడ మని కోరాడు. శ్రీను సంగీతం నేర్చుకోవడం వల్ల చక్కగా పాట పాడి వినిపించాడు. మావయ్య బాలుని కూడా ఏదైనా పాట పాడమన్నాడు. ‘వీడి నోటికి భయ

పడి అమ్మ వీడికి సంగీతం నేర్పించ లేదు,’ అంటూ శ్రీను తమ్ముడిని ఆట పట్టించాడు.

బాలు వెంటనే ఉదయం రేడియోలో విన్న పాటను అందుకున్నాడు. ‘గౌరమ్మా.. నీ మొగుడెవరమ్మా?’ అంటూ రాగం తీయసాగాడు. అమ్మమ్మ పేరు గౌరమ్మ అని తమ్ముడికి తెలియదు. వెంటనే శ్రీను తమ్ముడికి సైగ చేసినా వాడు రాగం ఆపలేదు. తాత గట్టిగా నవ్వడంతో, బాలు నెత్తిమీద అమ్మమ్మ ఒక్క మొట్టికాయ వేసింది. దానితో వాడు భోజనం కూడా ఏడుస్తూనే ముగించాడు.

రాత్రి ఎనిమిది గంటలు అయింది. ఇంట్లో తమ్ముడి జాడలేదు. తాతగారు, శ్రీను బయటకు వెళ్లి వెతికారు. శ్రీను ఇంటికి ఒంటరిగా రావడంతో అమ్మమ్మకి దుఃఖం పొంగుకొచ్చింది. శ్రీను నేలపై ఉన్న చాక్లెట్టు పై కాగితాన్ని గమనించాడు.

‘అమ్మమ్మ! వాడు నేను బయటకు వెళ్లిన తరువాత, తమ్ముడు ఇంట్లోకి వచ్చాడు. ఇంతకు ముందు ఈ చాక్లెట్టు కాగితం లేదు,’ అన్నాడు. తాతగారు అప్పుడే వచ్చారు. శ్రీను అటకపైకి వెళ్లడా నికి ఉండే త్రాడుతో అల్లిన నిచ్చెన లేక పోవడం గమనించాడు. ‘తాతగారూ వాడు ఖచ్చితంగా అటకీమీద ఉన్నాడు,’ అన్నాడు.

వాళ్లు గట్టిగా పిలిచినా బదులు రాలేదు. శ్రీను ఒక బల్లను అటక క్రిందికి