నేను వృత్తిరీత్యా గ్రామ పంచాయితీలకు క్యాంపు వెళ్లేవాడిని. నా వయస్సు అప్పుడు
26 సంవత్సరాలు.

రైల్వే కోడూరు పంచాయితీ ఆఫీసులో క్యాంపు చేస్తున్నాను. పంచాయితీ ఆఫీసు
ప్రక్కనే పిల్లల లైబరీ ఉంది. ఆరోజు ఆదివారం నేనూ లైబరీలోపలికి వెళ్లాను. ఒక
బెంచీ వద్ద ఐదారుగురు పిల్లలు ఏదో ఒక పత్రికకు గాను
ఆత్రుతతో చదువుతున్న బాలుడి పక్కనే కూర్చున్నారు.
కొంత కాలానికి ఆ పత్రికను నేనూ చూడాలని అనిపించి
తీసుకున్నాను. అదే మనందరి ప్రియతమ చందమామ!
అందులోని కథలు శీర్షికలు అన్నీ చదివేదాక ఉండలేకపో
యాను. అప్పుడే నేను కథలు రాసేవాణ్ణి. చందమామకు
రాయాలనిపించింది. మరుసటిరోజే ఒక చిన్న కథ రాసి
చందమామకు పంపాను.

Name: Kolar Krishna Iyer
Occ: Retd. District Audit
Officer, Tirupati.

ఆ కథ పేరు 'చెడుమార్గం' అనుకుంటాను. ఆ కథ సారాంశం ఇలా ఉంది.
ఒక బాలుడు దొంగతనం చేస్తుండగా పట్టుబడి చెరసాలకు వెళ్లి బయటకొస్తాడు.
అప్పుడు ఆ గ్రామస్తులందరూ వాడు ఎక్కడికి వెళ్లి ఏ పనికో అడుక్కున్నా, ఛీ దొంగ
వెధవా, దొంగ వెధవా వెళ్లు అని ఛీకొట్టి పంపించేసేవారు. అప్పుడు వాడికి జ్ఞానోదయం
అయింది. ఒకసారి చెడుమార్గంలో వెళ్ళి మచ్చ తెచ్చుకొన్న తర్వాత దానిని మాన్పిం
చడం అసాధ్యం అని తెలుసుకుని ఆ గ్రామం వదిలి వేరే గ్రామంలో మంచి మార్గంలో
నడుస్తూ జీవిస్తాడు. అప్పుడు చందమామ సంపాదకులు రచనలు అంగీకరించింది
లేనిదీ వెంటనే కార్డు ద్వారా తెలిపేవారు. నా కథ అంగీకరించినట్లు ఒక వారంలోగా
తెలిసేది. ఆ కార్డును చదివినప్పుడు కలిగిన సంతోషం తలుచుకుంటే మరీ సంతోషం
పట్టలేకవస్తూంటుంది ఇప్పుడూ.

అప్పటినుండి తరచుగా కథలు పంపేవాణ్ణి. నా అదృష్టం చాలా కథలు నావి
చందమామలో చోటు చేసుకున్నాయి. ఫిబ్రవరి 2011 సంచికలో నా పాత కథ
'బంగారయ్య ఆస్తి' పాఠకులు చదివే ఉంటారు. మూడునెలల నుంచి నా కథలు
చోటు చేసుకోవడం నాకెంతో సంతోషంగా ఉంది. నిజం చెప్పాలంటే చందమామలో
కథ పడిందంటే గ్రేట్ కదూ, చందమామ సూపర్ పాపులారిటీ అందుకోవడానికి
కారణాలు అనేకం.

1. అద్భుతమైన మనోహరమైన జానపద మరియు మరియు పౌరాణిక సీరియల్స్.

2. భావగర్భితమైన ఒక పేజీ కథలు.

3. 25 ఏండ్లనాటి కథలు. ఆకర్షణీయమైన కనులకు ఇంపుగా ఉండే కథలకు అనుగుణంగా వేసిన రంగురంగుల చిత్రాలు.