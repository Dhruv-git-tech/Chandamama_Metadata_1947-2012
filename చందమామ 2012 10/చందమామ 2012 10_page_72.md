కెరీర్ అంటే?

ఆహారాన్ని లేదా రెస్టారెంట్లను పరిశీలించి
తాము కనుగొన్న ఫలితాలను ప్రచురించే
వారినే ఆహార నిపుణుడు లేదా ఆహార రచ
యిత అంటారు.

వార్తా పత్రికలు, మేగజైన్‌లలోని ఫుడ్
కాలమ్‌లలో తమ అభిప్రాయాలను పంచు
కునే వారిని ఫుడ్ కాలమిస్ట్‌లు అంటారు.

ఆహార సమీక్షకులు రెస్టారెంట్ల గురించి, రాస్తుంటారు. ఫాస్ట్‌ఫుడ్ సెంటర్ల నుండి విలాసవంతమైన రెస్టారెంట్లు, కేఫ్‌లు, షాపులు, ఆహార తయారీ సంస్థ లేదా ఫుడ్ అవుట్‌లెట్‌ల వరకు విస్తృత శ్రేణిలో వీరు వ్యాఖ్యానిస్తుంటారు. ఆహారం గురించి ఆలోచనాత్మకమైన, వర్ణణాత్మకమైన సమాచారాన్ని వీరు ప్రజలకు అందిస్తుంటారు. ఆహార సమీక్షకులు ఈ ఫుడ్ జాయెంట్లను సందర్శించి అక్కడి ప్రత్యేక వంటకాలను రుచిచూసి వాటిని పత్రికలు, మేగజైన్లు, ఇంటర్నెట్, టివి లేదా రేడియో ద్వారా ప్రచురించడం ద్వారా తమ అభిప్రాయాలను రాస్తుంటారు.

ఈరోజుల్లో ఇంటర్‌నెట్ రెస్టారెంట్లపై అభిప్రాయాలను తెలుపడంలో కీలకపాత్ర పోషిస్తోంది. ఈ ఉద్యోగానికి అర్హత ఏటంటే దేశీయమైన, విదేశీయమైన ఎలాంటి ఆహారాన్నయినా సరే మీరు రుచిచూసి మీ అభిప్రాయాన్ని వివరించవలసి ఉంటుంది.

ఆహారాన్ని రుచిచూడటం వల్ల మాత్రమే ఎవరూ ఆహార సమీక్షకులైపోరు. ఆహారా నికి సంబంధించిన ప్రతి విషయాన్ని మీరు తెలుసుకోవాలి. వివిధ వంటకాల చరిత్రలో కొన్ని వంటలు ఎలా భాగమయ్యాయో, ఒక ప్రత్యేక వంటకంలో మసాలా దినుసులు వేటిని వాడుతున్నారో మీరు విస్తృతంగా తెలుసుకుని ఉండాలి. నిర్దిష్ట వంటకాలు ఎలా తయారు చేయబడతాయో, రెస్టారెంట్ ఎలా నిర్వహించబడుతుందో కూడా మీరు రాయగలగాలి. ఆహార సమీక్షకుడు నిజాయితీగాను, ధర్మబద్ధంగానూ ఉండాలి. విమర్శకుడు అంటే ఎల్లప్పుడూ ప్రతికూల అర్థాన్నే ధ్వనించడు. ఆహారం సరిగా లేకుంటే, ఎలా మెరుగుపర్చవచ్చు అనే అంశంపై సమీక్షకుడు తగిన సలహా ఇవ్వాలి, రెస్టారెంట్లకు సూచించాలి కూడా.

పారితోషికం:

తాము పనిచేస్తున్న నగరం, తమ సమీక్షలను ప్రచురించే ప్రచురణ కర్తపై
అధారపడి ఆహార సమీక్షకులు తమ వేతనాలను ఆశించవచ్చు. జాతీయ మాస
పత్రికలో ఆహార సమీక్షలు ప్రచురించే వారు స్థానిక పత్రికలలో సమీక్షించే వారికంటే
ఎక్కువగా డబ్బు సంపాదించవచ్చు.

- సాయి