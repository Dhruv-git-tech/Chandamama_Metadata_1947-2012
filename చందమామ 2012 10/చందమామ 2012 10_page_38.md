విధికి విరుగుడు లేదు

ఒక గ్రామంలో ఒక రైతు వద్ద నంజయ్య అనే గొడ్లకాపరి కుర్రవాడుండేవాడు. వాడు రోజూ ఉదయమే లేచి, తన యజమాని ఇంటి చాకిరీ చేసి, చద్ది తిని, బారెడు పొద్దెక్కేసరి కల్లా గొడ్లను మేపటానికి తోలుకు పాయ్యేవాడు.

గ్రామం వెలుపల ఒకపాడుపడిన తోట ఉండేది. ఒకప్పుడు దానిలో మంచి మంచి ఫలవృక్షాలు ఉండేవి. కాని ఇప్పుడు దానికి ఆలనా పాలనా లేదు. తోటంతటా ఏవోవో పిచ్చి మొక్కలు మొలిచాయి. గడ్డి విప రీతంగా పెరిగింది. ఆ తోటలో పశువులకు కావలసినంత మేత. మేపు కుంటే అడిగే వాళ్లు లేరు. గొడ్లు కాసే కుర్రాళ్లు ఎక్కి ఆడుకోవడానికీ, కాయలు కోసుకు తినటానికీ చెట్లు

కూడా ఉన్నాయి. అందుచేత నంజయ్య తోటివాళ్లు కూడా పశువులను తోలుకుని ఆ తోటకే వచ్చేవాళ్లు. పశువుల దారిన పశువులు మేత మేసేవి. కుర్రాళ్ల దారిన కుర్రాళ్లు సాయంకాలందాకా ఆడుకుని, పొద్దు వాలగానే మళ్లీ గ్రామానికి తిరిగి వచ్చేవాళ్లు. ఒకనాడు నంజయ్య పశువులను తోలుకుని మామూలు ప్రకారమే తోటకు వచ్చాడు. కాని ఆ రోజు పండగ కావటం చేత మిగిలిన కుర్రాళ్లెవరూ రాలేదు. పండగమాట నంజయ్యకు తెలీదు. బిక్కుబిక్కు మంటూ తోటలో ఒంటరిగా ఉండుం వాడికేమీ బాగాలేదు. కాలుగాలిన పిల్లిలాగా తోటంతా కలయదిరి గాడు. తన చిరాకు పశువుల మీద చూపి, వాటిని వాటి మానానమేయ