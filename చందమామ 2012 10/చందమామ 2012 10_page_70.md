విద్వాంసుడు, అంతులేని దానధ ర్మాలు చేశాడు. ఒకనాడు సుమతి కొలువుదీరి ఉండగా ఒకడు వచ్చి, రాజుగారికి వందనం చేశాడు. ‘ఏ మయ్యా, నీవు ఏ విద్యలో ప్రవీణు డివి?’ అని రాజు అడిగాడు.

‘మహారాజా, నేను రసవేదిని, ఏ లోహాన్నయినా సరే బంగారంగా మార్చే విద్య నాకు తెలుసు. అది మా కుల విద్య,’ అన్నాడు ఆ వచ్చినవాడు.

ఇటువంటి మోసగాళ్లు రసవేదు లమని చెప్పుకు తిరుగుతూ, జనాన్ని మోసగించి వెండి మొదలైన లోహా లను దొంగిలించి పారిపోతూ ఉండే వాళ్లు. రాజు బుద్ధిశాలి గనుక ఈ విషయం తెలుసుకున్నాడు. వాడికి పరా భవం చెయ్యాలని కూడా ఆయన నిశ్చయించుకున్నాడు. ఆయన నౌక రును పిలిచి వాడితో రహస్యంగా ఏదో చెప్పాడు. ఆ నౌకరు అవతలికి వెళ్లి ఒక ఇనప్పెట్టె పట్టించుకొచ్చి ఈ మోసగా డికి ఇచ్చాడు.

మోసగాడు తన ఎత్తు పారిందను కుని సంతోషించాడు. ఆ ఇనప్పెట్టె నిండా వెండీ బంగారమూ, రత్నాలూ పెట్టి రాజుగారు తనకు ఇప్పించారను కున్నాడో ఏమో మరి! వాడు ఆశగా ఇన ప్పెట్టె తెరిచి చూసేసరికి అందులో ఏమీ లేదు. వట్టి ఖాళీపెట్టె!

వాడు రాజుగారితో, ‘మహారాజా, తమరు నాకేదో ఘనమైన బహుమానం ఇప్పిస్తారమని గంపెడాశతో ఇంత దూరం వస్తే నాకీ పనికిమాలిన ఖాళీ ఇనప్పెట్టె దయచేయించి అవమానించడం న్యాయమా?’ అన్నాడు.

రాజుగారు, ‘అదేమిటోయ్? రస విద్య నీకు కులవిద్య అంటివి. ఏ లోహాన్నయినా బంగారం చేయగల నంటివి. ఇక నేను నీకు ఇవ్వగలిగిన దేముందీ? నువు తయారు చేసే బంగారం దాచుకోవడానికి ఉంటుంది గదా అని ఇనప్పెట్టె ఇప్పించాను. ఇందులో అన్యాయమేముందీ?’ అన్నాడు. అందరూ గొల్లున నవ్వారు.