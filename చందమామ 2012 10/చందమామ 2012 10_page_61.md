గులు ఘంకరించటం, క్రూరమ్మగాల అరుపులూ వాళ్ల కర్ణపుటాలను బద్దలు చేయసాగినై. గుడిసెల చుట్టూ నెగళ్లు వేసుకుని, కునికిపాట్లు పడుతూ వాళ్లు సూర్యోదయం వరకూ కాలం గడిపారు.

మరుసటి రోజు సూర్యోదయం నుంచీ అందరూ కలిసి పెద్ద పెద్ద రాళ్లకు అడవి తీగలతో అల్లినమోకులు బిగించి కట్టి, దూరంగా లాక్కుపోయి గుట్టగా వేయసాగారు. అది ఎంతో శ్రమతో కూడిన పని. దానికి అంతరాయం కలిగిస్తూ, మధ్యమధ్య అడవి ఏను గులు కొన్ని అక్కడికి వచ్చి ఘంకరిస్తూ వాళ్ల మీద పడేందుకు ప్రయత్నించసా గినై. అలాంటి సమయాల్లో అందరూ పనులు మాని ఏనుగులను బెదర కొట్టేందుకు డప్పులు వాయించటం, రాళ్లు విసరటం చేయసాగారు.

సూర్యుడు పడమటి దిక్కుకు వాలే వరకూ వాళ్లపనికి పెద్ద ఆటంకం ఏమీ కలగలేదు. శిఖిముఖి 'ఇక ఆ నాటికి

పనీ విరమించి, పంటపనుల సంగతి చూద్దాం,' అనుకునేంతలో, హాతాత్తుగా ఆ ప్రదేశానికి చుట్టూ ఉన్న గుట్టల మీద నాలుగు ఏనుగులు కనిపించనై. వాటి మీద పెద్ద పెద్ద త్రిశూలాలు ధరించిన భయంకరాకారులున్నారు.

శిఖిముఖీ, విక్రమకేసరీ తమ అను చరుల్ని హెచ్చరించి ఆయుధాలు చేత పట్టూబోయేంతలో, ఏనుగుల మీద ఉన్నవాళ్లు పెద్దగా, 'ఎక్కడి వాళ్లక్కడ కదలకుండా నిలబడండి. మా వెనక నూరు ఏనుగుల మీద మరికొందరు అఘోరీలు వస్తున్నారు. పారిపోజూస్తే మీ ప్రాణాలు దక్కవు, జాగ్రత్త!' అన్నారు. శిఖిముఖీ, విక్రమకేసరీ ఇప్పుడు ఏమి చెయ్యటమా అని, నాంగ్‌సోమ్ కేసీ, వృశ్చిక నాయకుడి కేసీ తలలు తిప్పారు. వాళ్లిద్దరూ తమ చేతుల్లోని ఆయుధాలు పైకెత్తి త్రిశూ లాలు ధరించిన వాళ్లకేసి బయలుదే రారు.

(ఇంకా ఉంది)