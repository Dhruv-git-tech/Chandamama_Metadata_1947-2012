చందమామ పలు భాషలలో లభ్యం కావడం గొప్ప విషయం. ఇది భారతీయ పిల్లల పత్రికలలో అతి పురాతమైనది. చందమామ కథలు నేరుగా హృదయాన్ని స్పర్శిస్తాయి.
నా జీవితాంతం దీన్ని చదువుతూ ఉంటానని చెప్పగలను. - శుభదీప్, జార్జండ్ చందమామ కథలు మొదట మా తాతగారు చెప్పేవారు. తర్వాత మా అమ్మా నాన్నానన్ను కథ చెప్పి మరీ పడుకోబెట్టేవారు. ఇప్పుడు నేను కథలు చదివి మా తమ్ముడికి చెబుతున్నాను. రావికొండలరావు తాతగారు వ్రాసిన చందమామతో అనుభవాలు బాగున్నాయి. మాతాతగారు ఇప్పటికీ అంటారు. సరిలేరు చందమామ కెవరూ అని. బేతాళ కథలు అంటే దయ్యం కథలుగా అనుకునేదాన్ని. కాని నేను స్వయంగా కథలు చదువుతుంటే చాలా బాగుంటున్నాయి. జూలై చందమామ కవర్ పేజీ ఎంతో ఆకట్టుకుంది.
బీర్బల్ కథలు బొమ్మలతో సహా ఇస్తున్నందుకు మంచి కథలతో, విజ్ఞానదాయకమైన విశేషాలతో చందమామను అందిస్తున్నందుకు కృతజ్ఞతలు. - పులిజాల శ్రద్ధ, హైదరాబాద్ చందమామ 66న వార్షికోత్సవ సంచిక ముఖచిత్రం పరిశీలిస్తే, జూలై 1, 1947 నుండి జూలై 1, 2012 నాటికి చందమామ 6 అణాల నుండి 25 రూపాయల వరకు ధర పెరిగింది. సంపాదకీయంలో మీరు విజ్ఞప్తి చేసిన ధర పెంపు గురించి ఆక్షేపణ ఏమీ లేదు. 25 రూపాయలు పెరిగినా ఎవరూ బాధపడరు. అప్పటికీ, ఇప్పటికీ చందమామ ఉత్తమ ప్రమాణాలు ఏ పత్రికా అందుకోలేదు. కథ చదవగానే ఆఖరిలో ఎంత రిలీఫ్ వస్తుందో చెప్పలేము. పోటో వ్యాఖ్యల పోటీ పునఃప్రారంభించండి. అది మెదడుకు మేత కాగలదు.
- బి. రాజేశ్వరమూర్తి, కృష్ణా జిల్లా ఇటీవలి చందమామ సంచికను అందుకున్నప్పుడు, చాలా సంవత్సరాల తర్వాత పాత చందమామను చూస్తున్నట్లనిపించింది. నాకు చాలా సంతోషంగా ఉంది. ప్రతి కథా ఎంత గొప్పగా ఉందంటే ఏ కథ మిగతా వాటి కంటే మంచి కథ అని తేల్చుకోలేకపోయాను. పాత, కొత్త కథలు ఇప్పుడు నిజంగానే పోటీపడుతున్నాయి. చందమామను దశాబ్దాలుగా చదువుతున్న కుటుంబం మాది. మా పాత చందమామను మళ్లీ మాకిస్తున్నందుకు మీకు వేనవేల కృతజ్ఞతలు. - జి శ్రీనివాస్, హైదరాబాద్ చందమామ గత వైభవాన్ని కథలు ఇప్పటికీ కొనసాగిస్తున్నాయి. కాని పాత చిత్రాలతో పోలిస్తే కొత్త చిత్రాల నాణ్యత నాలాంటి చిత్రకారులకు అసంతృప్తి కలిగిస్తోంది. చందమామ తాజా సంచికలో కూడానాణ్యమైన చిత్రాల కొరత స్పష్టంగా కనిపిస్తోంది.
- ఎం.వి.వి. శాస్త్రి, మచిలీపట్నం, ఎ.పి. 1957 నుంచి చందమామ పాఠకుడిని. అప్పట్లో పత్రిక ధర 37 పైసలు. సీరియల్సిని మీరు తిరిగి ప్రచురిస్తున్నారు కాని రూపధరుడి యాత్రలు సీరియల్ని పునఃప్రచురించలేదు. శిథిలాలయం పూర్తి కాగానే ఈ సీరియల్ని ప్రచురించగలరు. - ఎస్.జనార్దన్, బెంగళూరు