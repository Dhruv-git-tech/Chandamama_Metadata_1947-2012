ఓసారి ఆ ఊరి పెద్దకాపు వీరభద్రుణ్ణి పిలిపించి, 'నీకు అబద్దాలు ఆడడం తప్ప ఇంకేమీ చేతకానట్టుంది. అతికినట్టుగా అబద్దాలు ఆడడం కూడా ఓ కళే! నువ్వు దాన్నే వృత్తిగా చేపడితే బాగుపడతావనిపి స్తోంది,' అన్నాడు.

వీరభద్రుడు అయోమయంగా చూస్తే, తన మనసులోని మాటను వివరించాడు అతను... పెద్దకాపు అల్లుడు పట్టణంలో పేరు పొందిన వకీలు. అతని వద్దకు వెళ్తే వీరభద్రుడికి ఓ దారి చూపుతాడు... వీరభ ద్రుడు సంతోషంగా ఒప్పుకున్నాడు.

పెద్దకాపు అల్లుడు గోపాలం, మామ గారి సిఫారసు కావడంతో వీరభద్రుణ్ణి సాదరంగా అహ్వానించాడు. 'నా వృత్తిలో నీలాంటివాడి అవసరం ఎంతైనా ఉంది. నేను చెప్పినట్టు చేసావంటే నీకు చేతి నిండా డబ్బే!' అంటూ, ఏం చేయాలో వివరించాడు. వీరభద్రుడు ఆనందంగా తన సమ్మతి తెలియజేసాడు.

గోపాలం తన వద్దకు వచ్చే వ్యాజ్యాలలో అవసరాన్నిబట్టి అబద్దపు సాక్షులను ప్రవేశ పెడుతూంటాడు. వీరభద్రుడు వచ్చినప్ప ట్నుంచీ వివిధ వ్యాజ్యాలలో అతని చేత వివిధ రూపాలలో, పేర్లతో న్యాయస్థానాలలో అబద్దపు సాక్ష్యాలను చెప్పించసాగాడు. అందుకు తగిన ప్రతిఫలం ముట్టజెప్పే వాడు. వీరభద్రుడికి ఇది నికార్సయిన వృత్తిగా కూడా పరిణమించింది. ఏడాది తిరక్కుండానే అతని ఆర్థిక పరిస్థితి బాగా మెరుగయింది.

ఇలా ఉండగా ఓసారి తల్లిని చూసి వచ్చేందుకని కమలాపురానికి వెళ్ళాడు వీరభద్రుడు. అక్కడ నాలుగు రోజులు గడిపి పట్టణానికి తిరుగు ప్రయాణమ య్యాడు. గాలి వాన రావడంతో వీరభ ద్రుడు సమీపంలో ఉన్న ఓ పాడుబడ్డ

సత్రం దగ్గర ఆగవలసి వచ్చింది.

ఆ సత్రం లోపల అప్పటికే ఓ వృద్ధ దంపతులు తలదాచుకున్నారు. పేదరికానికి చిహ్నంగా ఉన్న ఆ జంటకు ఎడంగా నిల్చున్నాడు వీరభద్రుడు. వారి కొడుకు మీద దొంగతనం చేసాడంటూ అబద్దపు నేరారోపణ చేయబడింది. ప్రస్తుతం అతను ఖైదులో ఉన్నాడు. మర్నాడు ఆ వ్యవహారం న్యాయస్థానంలో విచారణకు రానుంది. ఆరోపణలు చేసినవారు ధనము, పలుకు బడీ కలవారు కనుక అతనికి శిక్ష పడడం ఖాయం అంటున్నారంతా. ఒక్కగానొక్క కొడుక్కి శిక్షపడితే ఆ వృద్ధులు అనాథలవు తారు. ఆ పరిస్థితికి తట్టుకోలేక వారు ఆత్మ హత్య చేసుకోవాలనుకుంటున్నారు. చివరి సారిగా కొడుకును కళ్ళారా చూసుకోవాలన్న కోర్కెతో కాలి నడకను పట్టణం బైలు దేరారు.

వారి దైన్యస్థితి వీరభద్రుణ్ణి కదలించివే సింది. అమాయకుల్ని అదుకునేందుకు దేవుడున్నాడనీ, తొందరపడి జీవితాలు