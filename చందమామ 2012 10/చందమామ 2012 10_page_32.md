చస్తుంటే నిన్ను కూడా ఎక్కడ పోషించేది?’ అన్నాడు బెస్తవాడు.

కాని ముసలిది కాళ్లా వేళ్లా పడి వాడిని వదిలిపెట్టక వాడి ఇంటికి వెళ్ళింది. వాడు అయిష్టంగా తన కూడులో నుంచే కొంత ముసలిదాని క్కూడా పెట్టాడు. ఇద్దరూ తిండి తిన్నాక వాడు, ‘నాకేదో లాభం కలు గుతుందంటివే, ముసలి తొక్కా? ఆ లాభం ఏమిటో స్పష్టంగా చెప్పు. విని సంతోషిస్తాను,’ అన్నాడు.

ఝుపాయంకాలం లోపల నువ్వొక పశువుల మందకు యజమాని కాబో తున్నావు. అందుచేత విశాలమైన పశువుల దొడ్డి ఒకటి తయారు చేసుకో, అన్నది ముసలిది.

బెస్తవాడు ఏవేవో ప్రశ్నలు వేశాడు. కాని ఆమె, ‘నేను చెప్పినట్లు చెయ్యి,’ అన్నది.

బెస్తవాడు తనలో తాను గొణుక్కున్నాడు. అయినా వాడు మర్నాడల్లా శ్రమపడి చుట్టూ ముళ్లకొమ్మలతో బలమైన కంచె కట్టి పశువుల దొడ్డి తయారు చేశాడు. అది పూర్తయేసరికి సూర్యాస్తమయం కావచ్చింది.

ఈ పని పూర్తి అయిన మరుక్షణమే సరస్సు దిక్కు నుంచి పశువుల అరు పులు వినవచ్చాయి. త్వరలోనే ఒక ఎద్దుపెంబడి అనేక ఆవులూ, దూడలూ పెద్ద మందగా వచ్చి పశువుల దొడ్డిలో

ప్రవేశించి, రోజూ అలవాటైన వాటి లాగా తలా ఒక చోటా పడుకు న్నాయి.

ఇక నుంచి బెస్తవాడి జీవితం పూర్తిగా మారిపోయింది. వాడిప్పుడు పేదవాడు కాకపోగా మహాధనికుడు. ఆ చుట్టుపట్ల చాలా మైళ్లమేర వాడిని మించిన ధనికుడు లేడు. వాడు పాలాలు కొనుక్కున్నాడు. పెళ్లి చేసు కుని ఒక ఇంటివాడయ్యాడు. ఆ ప్రాంతాల ఉండే ఘరానా మనుషుల తోబాటు జమ అయాడు. ఎవరన్నా మనుషులతో బాటు జమ అయాడు. ఎవరన్నా సలహా అడగటానికి వస్తే గడ్డం నిమురుకుంటూ, ‘నాకదే పని అనుకున్నావా? రేపు కనిపించు, చూస్తాం! వట్టి చేతులతో వచ్చేవు!’ అని దర్పంగా మాట్లాడటం నేర్చాడు.