పరీక్షల భయం అంటువ్యాధి లాంటిది!

మీలో భయం ఎప్పుడు కలుగుతుంది? మీ చుట్టూ వున్నవాళ్ళు భయపడితే మీలోనూ భయం కలగవచ్చు. చాలామంది విద్యార్థులు పరీక్షలంటే ఎందుకు భయపడతారో తెలుసా? వాళ్ళ స్నేహితులు భయపడతారు గనక! ఈ భయం అనేది ఫ్లూలాగా, జలుబులాగా ఒకరి నుంచి మరొకరికి సులభంగా వ్యాపిస్తుందన్నమాట!

పరీక్షలంటే భయం కలగడానికి ఇంకొక కారణం కూడా ఉన్నది. మనం సరిగ్గా పాఠాలు చదవలేదు. ప్రశ్నలకు సరైన సమాధానాలు రాయగలమో లేదో అన్న అనుమానమే అది! అయినా, పరీక్షలంటే భయపడవలసిన అవసరం ఏమాత్రం లేదు. చదువులో అది ఒక భాగం మాత్రమే!

మహేష్ - పనిభారం!

వచ్చే సోమవారం గణితం రివిజన్ టెస్ట్ అని గురువారమే మహేష్‌కు తెలిసింది. ఆ లెక్కలను అతడు రెండు వారాలుగా నేర్చుకుంటున్నాడు. ఇప్పుడు కొన్ని లెక్కలు వేసి చూశాడు. వాటిలో తనకు తెలియనివి చాలా ఉన్నాయి. అతడు వదలకుండా హామ్ వర్క్ చేశాడు. కానీ, టీవీ చూస్తూ చేశాడు. హామ్ వర్క్ పుస్తకాలు సరిదిద్ది వచ్చినప్పుడు తప్పులు ఏవి? ఒప్పులు ఏవి? అని సరిచూసుకోవాలనే శ్రద్ధ కూడా కనబరచలేదు. ఒక్కోసారి అయితే, హామ్ వర్క్‌ను తన స్నేహితుడి నోటు పుస్తకం నుంచి కాపీ చేసి ఇచ్చాడు కూడా.

ఆదివారం రాత్రి పుస్తకాలు ముందుంచుకుని కూర్చున్నాడు. యూనిట్‌లోని లెక్కలన్నిటినీ ఒక్క సారిగా చేసేయవచ్చని ఆశపడ్డాడు. అయితే లెక్కల పుస్తకం తెరిచి చూస్తే మహాపర్వతంలాగా కని పించింది. లెక్కలు కూడా అంత సులభంగాలేవు. వాటిలో మూడేవంతు చేసేసరికి నడుం నొప్పి పుట్టింది. రాత్రి చాలా పాద్దుపోవడంతో నిద్రముంచుకువచ్చింది. బాగా తెలిసిన లెక్కలు కూడా మరొకసారి చేసి చూడ డానికి అవకాశం లేకుండాపోయింది. ఇంకా వేయ వలసిన లెక్కలు తరగని కొండలా భయపెట్టాయి. భయం, దడపోటీపడి అతన్ని గడగడలాడించాయి. అంతలో అతని తల్లి వచ్చి, “ఇంకా మేలుకొని ఉన్నావేంటి? పాద్దున లేచి స్కూలుకు వెళ్ళడానికి ఆలస్యమవుతుంది, వెళ్ళి పడుకో!” అని లేపి పడుకో బెట్టింది. తెల్లవారగానే హడావుడిగా లేచి బడికి వెళ్ళాడే తప్ప, టెస్ట్‌లో తనకు తెలిసిన లెక్కలను కూడా సరిగ్గా వేయలేకపోయానే అని ఇంటికి వచ్చాక బాధపడి పోయాడు. ఆ రోజు నుంచి క్రమం తప్పకుండా కష్టపడి చదివి ఫైనల్ పరీక్షలకైనా ఇలాంటి గందర

గోళం రాకుండా చూసుకోవాలని గట్టిగా నిర్ణయం తీసుకున్నాడు.

మీరు అన్నిటినీ ఆఖరి నిమిషం వరకు వాయిదా వేస్తూ వచ్చారంటే-చదవలసిన పాఠాలను చదవడం సాధ్యంకాదు. అర్థం చేసుకోవడం అసలు వీలు పడడు. కాబట్టి కంశస్థం చేయాలనుకుంటారు. అది ఒక్క రోజులో సాధ్యమయ్యేపనికాదు. వాటిని జ్ఞాపకు పెట్టుకోవడం చాలా కష్టం. తీరా పరీక్ష రాసేటప్పుడు భయం పుట్టుకువచ్చి అయోమయ పరిస్థితి ఏర్పడు తుంది. ఈ సమస్యలన్నిటికీ రోజు క్రమబద్ధంగా చదవడం ఒక్కటే పరిష్కారం. అదే విజయానికి రాజమార్గం!