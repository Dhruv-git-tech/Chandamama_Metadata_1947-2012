# ప్రథమ సంక్షీర్ణ మంత్రిమండలి

1979 జూలై 11వ తేదీ మొరార్జీదేశాయ్ మంత్రి వర్గానికి వ్యతిరేకంగా ప్రతిపక్షాలు అవిశ్వాస తీర్మానాన్ని ప్రవేశ పెట్టాయి. ఆయన జూలై 15వ తేదీ రాజీ నామా చేశాడు. ఉప ప్రధాని చరణ్సింగ్ జనతా పార్టీని వదిలి, జనతా (సెక్యులర్) వర్గానికి నాయకుడ య్యాడు. జూలై 28వ తేదీ భారతదేశంలో ప్రథమ సంక్షీర్ణ మంత్రి మండలిని ఆయన ఏర్పాటు చేశాడు. అయితే, అది అట్టే కాలం నిలబడలేదు. ఆగస్టు 20వ తేదీ చరణ్సింగ్ రాజీనామా చేశాడు. ఆ తరవాత రాష్ట్రపతి లోక్ సభను రద్దు చేశాడు.

చరణ్సింగ్

1980 జనవరి 2-6 మధ్య జరిగిన లోక్ సభ ఎన్నికలలో అధిక మెజారిటీతో ఇందిరాగాంధీ మళ్ళీ అధికారం చేపట్టారు. మొత్తం 524 స్థానాలలో కాంగ్రెస్ (ఐ) 353 స్థానాలను గెలుచుకున్నది. జనవరి 14వ తేదీ ఇందిరాగాంధీ మళ్ళీ ప్రధాన మంత్రి అయ్యారు. కర్నాటక, గోవా, అరుణా చల ప్రదేశ్, హిమాచల ప్రదేశ్ రాష్ట్రాలలో మళ్ళీ కాంగ్రెస్ అధికారంలోకి వచ్చింది. పాండిచ్చేరి, మణిపూర్, హర్యానా, నాగా

ల్యాండ్‌లలో అధికారం కోసం ఇతర పార్టీలతో చేతులు కలిపింది. మే నెలలో జరిగిన ఎన్నిక లలో కాంగ్రెస్ పార్టీ గుజరాత్, రాజస్థాన్, మధ్య ప్రదేశ్, ఒరిస్సా, ఉత్తర ప్రదేశ్‌లలో మూడింటరెండువంతుల మెజారిటీనీ, మహారాష్ట్ర, పంజాబు రాష్ట్రాలలో సింపుల్ మెజారిటీనీ సాధించింది.

ఇందిరాగాంధీ

అదే సమయంలో ఏప్రిల్ 6వ తేదీ భారతీయ జనతా పార్టీ ఏర్పడింది. అటల్ బిహారీ వాజ్‌పేయి ఆ పార్టీ అధ్యక్షుడయ్యాడు.

1982 జనవరి 9వ తేదీ ఎస్.జెడ్. ఖాసిం నాయకత్వంలో 21 మంది శాస్త్ర వేత్తల బృందం ఆంటార్కిటికా ఖండాన్ని చేరుకున్నది. దాదాపు ఒక నెలపాటు పరిశోధనలు జరిపి 'దక్షిణ గంగోత్రి' అనే పరిశోధనా కేంద్రాన్ని నెలకొల్పింది.

1982 జూలై 25వ తేదీ సర్దార్ జైల్ సింగ్ ఏడవ భారత రాష్ట్రపతి అయ్యాడు.

జైల్‌సింగ్