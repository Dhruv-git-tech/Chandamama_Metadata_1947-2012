“ఈ ధాన్యంలో ఒక్క గింజ కూడా పూజా రిణి గుంపు నోటికి అందకుండా చేస్తే, ఎలా వుంటుందంటావు? అప్పుడు కడుపుకాలి, బతుకు తెరువుకోసం వాళ్ళు, ఈ శిథిల భవనాలు వదిలి బయటికి రాచచ్చు!” అన్నాడు జీవదత్తుడు.

“మనిద్దరికీ ఒకే ఆలోచన కలిగిందే!” అంటూ ఖడ్గవర్మ నవ్వి, దుస్తుల్లోనుంచి చెకుముకి రాయి తీసి కొట్టి దూది ముట్టు కునేలా చేశాడు. తర్వాత అది కాస్త మంట కాగానే, ధాన్యంబస్తాలలో ఒకదానికి అంటించాడు.

ఖడ్గజీవదత్తులు గది ముందు నిలబడి, క్రమంగా మంట పెద్దదై ధాన్యం బస్తాలు ఒకటొకటిగా అంటుకోవడం చూడసాగారు. నాలుగైదు నిమిషాల్లో గదిలో పెద్ద మంట లేచింది. ధాన్యం కాలి కొంత పేలాలుగా మారి గాలికి లేచి గడపవరకూ వచ్చిపడసాగినై.

ధాన్యం బస్తాలు కాలుతున్న గది పక్కనే వున్న మరొక గదిలో నుంచి, ఏదో మానవ కంఠం పెద్దగా ఆర్తనాదాలు చేయడం విని పించింది.

“ఖడ్గా! ఈ పక్క గది తలుపులు మూసి వున్నవి! వినబడుతున్నదా, లోపలినుంచి ఎవరోకేకలు పెడుతున్నారు!” అంటూ జీవ దత్తుడు గదిని సమీపించి, తలుపులను బలంగా నెట్టి చూశాడు.

ఖడ్గవర్మ అతడి దగ్గరకు పోయి నవ్వుతూ, “ప్రాణ రక్షణ చేయాలన్న ఆదుర్దాలో నువ్వు తలుపులకు బయట వేసివున్న తాళాన్ని కూడా చూడలేదు. నీ మంత్ర దండంతో ముందు తాళాన్ని పగలగొట్టు,” అన్నాడు.

ఆ పెంటనే జీవదత్తుడు దండం ఎత్తి తాళం మీద బలంగా కొట్టాడు. తాళం విరిగి కింద పడింది. గౌళ్ళాన్ని పక్కకు లాగి తలుపులను వెనక్కు నెట్టాడు ఖడ్గవర్మ.

గదిలో అంతగా చీకటిలేదు. గోడపైనఅంత ఎత్తులో వున్న ఒక చిన్న కిటికీ నుంచి లోప లికి వెలుగు మస్తున్నది. ఆ వెలుగులో వాళ్ళకు గోడలో కొట్టివున్న ఇనపమేకులకు, గొలుసు లతో కట్టబడిన వృద్ధుడొకడు కనిపించాడు. అతడు ఆజానుబాహువు; బాగా బక్క చికి వున్నాడు. పొడవాటి తెల్లగడ్డం గాలికి రెపరెప లాడుతున్నది.

—(ఇంకావుంది)