మాత్రులు దండెత్తి రావడమా? నారాజ్యం లోనే జొరబడి, నా శిష్యుణ్ణి కొట్టి గాయపరచి, నా అంతదాన్నే అవమానించడమా? ఇది సహించను! ఒరే, శిష్యాధముల్లారా! తక్షణం పోయి, ఆ ఇద్దరు మానవపురుగుల్ని పట్టి తెండి,” అన్నది.

ఖడ్గజీవదత్తులు సింహాన్నీ, మాంత్రికుణ్ణీ, జడలభూతాన్నీ పెట్టిన బాధలు చూసిన శిష్యుల్లో ఇద్దరు, గడగడలాడిపోతూ, “మహా శక్తి పూజారిణీ! ఆ మానవులిద్దరూ మహా సత్యుల్లాగా, గోప్ప మంత్రవేత్తల్లాగా కనబడు తున్నారు. వాళ్ళు మన ఆస్థాన మాంత్రికుణ్ణీ, జడలభూతాన్నీ...”

భృత్యులు మాట ముగించే లోపలే, పూజా రిణి వాళ్ళల్లో ఒకణ్ణి శులంతో వెన్ను మీద పాడిచి, “నోరుముయ్యండి. పారుబోతు వెధవల్లారా! వాళ్ళిద్దర్నీ ఇప్పుడే పట్టి మహా

భూతానికి బలిచేయబోతున్నాను. ముందుండి దారి తీయండి,” అన్నది పళ్ళు కొరుకుతూ.

భృత్యులు ప్రాణం బితుకు బితుకు మంటూండగా ముందు బయలుదేరారు. వాళ్ళందరికన్నా కొంచెం ముందు మాంత్రికుడూ, వాడి జడలభూతం నడవసాగారు.

ఈ లోపల, ఖడ్గజీవదత్తులు, శిథిల భవనాల్లోని మరొక ప్రాంతం చేరి, తిరిగి అరణ్యం చేరేందుకు ఏదైనా మార్గం కనబడుతుందా అని చూడసాగారు. వాళ్ళు సారంగ మార్గాన వచ్చిన దారి మాత్రం కనుక్కోలేకపోయారు.

“జీవా! మనం పూజారిణి మూకనుంచి చాలా దూరం వచ్చినట్టుంది. సింహం ఏమై నట్టు? అది అరణ్యం చేరినట్టేనా?” అన్నాడు ఖడ్గవర్మ.

“అదీ మనలాగే ఇక్కడ చిక్కుపడి నట్టుంది. మధ్య మధ్య దాని గర్జనలు విన బడడం లేదా, నీకు?” అంటూ జీవదత్తుడు, ఒక శిథిలభవనంలోని, ఒక గది లోపలికి అడుగు పెట్టి, “అమ్మ, దుర్మార్గులు! దారే పోయే వర్తకుల్నీ, ప్రయాణికుల్నీ దోచి, ఎన్ని ధాన్యం బస్తాలు ఈ గదిలో దాచారో చూడు!” అన్నాడు.

ఆ గదిలో ఎత్తుగా పేర్చిన ధాన్యం బస్తాలున్నవి. వాటిల్లో కొన్ని కుట్లు పగిలి వడ్లూ, గోధుమలూ, జొన్నలూ కిందికి జారి పోగులుగా పడివున్నవి.

ఖడ్గవర్మ ఆశ్చర్యపోయి, “జడలభూతాన్ని ముందు ప్రయోగించి జనాన్ని భయపెట్టి, మాంత్రికుడూ, ఇతర పూజారిణి భృత్యులూ, తమకవసరం అయిన తినుబండారాలు దోచు కుంటున్నారన్నమాట!” అన్నాడు.