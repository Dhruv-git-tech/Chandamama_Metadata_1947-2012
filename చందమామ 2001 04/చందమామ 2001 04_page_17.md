అడిగాడు ఖడ్గవర్మ, అంతలో గది బయట
నుంచి సింహం గర్జించిన ధ్వని వినబడింది.
ఖడ్గవర్మ ఎగిరి నిలబడి, “ఈ చచ్చు వెధవలు
మనమీదసింహాన్ని ప్రయోగించాలని చూస్తు
న్నారా ఏం?” అంటూ నవ్వాడు.

“అదీ ఒకందుకు మంచిదే! మనం ఆ
సింహాన్ని వాళ్ళ మీదనే ప్రయోగించి, ఈ
శిథిల భవన ప్రాంతాలను బీభత్సం చేద్దాం,”
అంటూ జీవదత్తుడు దండంతో గది గోడను
బలంగా ఒకపోటు పొడిచాడు. గోడలో కొంత
భాగం పిడుగుదెబ్బ తిన్నట్టు పెద్ద శబ్దంతో
విరిగి వెనక్కు పడిపోయింది. పక్క గదిలో
వున్న సింహం బెదిరి చిన్నగా గర్జిస్తూ గోడ
వారగా పోయి నిలబడింది.

“సింహరాజా! నీకు విముక్తీ, ఆహారం
దొరకబోతున్నవి!” అంటూ జీవదత్తుడు,
ఖడ్గవర్మతోపాటు గది బయటకు వచ్చాడు.

ఆ మరుక్షణం పదీ పన్నెండు మంది
పూజారిణి భృత్యులు, “బందీలు పారిపో
జూస్తున్నారు, పట్టుకోండి!” అని అరుస్తూ
ముందుకు వచ్చారు. వెంటనే జీవదత్తుడు,
సింహాన్ని సమీపించి, దాన్ని దండంతో
పూజారిణి భృత్యుల కేసి, ఉసిగొల్పాడు. అది
గర్జిస్తూపోయి వాళ్ళ మీద పడింది. కళ్ళు
మూసి తెరిచేంతలో, వాళ్ళల్లో నలుగురైదు
గురు దాని పంజాదెబ్బలకు బాగా గాయపడి
నేలకొరిగారు. మరొకడు దాని నోటికి చిక్కి
లబలబలాడుతున్నాడు. మిగిలిన అయిదా
రుగురూ, పదీపన్నెండడుగుల శిథిలమైన
గోడమీదికి ఎక్కి ప్రాణభయంతో వణికి
పోసాగారు.

జీవదత్తుడు తన చేతిలోని దండాన్ని
సింహం కేసి గురిచేసి, “సింహరాజా! ఈ
పక్కనే భవనం కిందికి పోయే మెట్లున్నవి. ఆ
దారిన పోయి ఈ శిథిలభవనాల్లోంచి బయట
పడి, నది దాటి అరణ్యం చేరు!” అంటూ
సింహం కేసి రెండడుగులు వేసి, దాన్ని
మెట్లున్నవైపుకు మళ్ళించేందుకు దండాన్ని
ముందుకు చాచి ఝళిపించాడు.

సింహం చెవులు దిబ్బిళ్ళు పడేట్టు పెద్దగా
గర్జించి, జీవదత్తుడి కేసి దూకబోయింది. అది
ముందు కాళ్ళెత్తి, నిలబడి కుప్పించి దూక
బోయే సమయంలో, జీవదత్తుడు దాని పాట్ట
కింద దండాన్ని ఆనించి బలంగా పక్కకు
తోశాడు. ఆ ఊపుకు సింహం నేలమీద పడి
దొర్లుకుంటూ పోయి మెట్లున్న గది ద్వారానికి
అడ్డంగా పడి లేచి, మెట్ల దగ్గర నిలబడింది.

మొండి గోడమీద కూర్చుని ఇదంతా
చూస్తున్న పూజారిణి భృత్యులకు, జీవదత్తుడు