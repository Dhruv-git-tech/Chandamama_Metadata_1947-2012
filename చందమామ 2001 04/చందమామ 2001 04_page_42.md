డబ్బుకంటే గొప్పది

సీతాపతి వ్యవసాయంలో దిట్ట. సేద్యంలో మెలుకువలు తెలుసుకునేందుకు, చాలా మంది రైతులాయన దగ్గరకు వస్తూంటారు. అందరికీ ఆయన మంచి సలహాలు ఇవ్వడంతోపాటు, వ్యవసాయం గొప్పతనం గురించి చెబుతూండేవాడు.

ఝుపతి, సీతాపతి ఒక్కగానొక్క కొడుకు. చాలాబుద్ధిమంతుడు; తెలివైనవాడు. చదువు కుంటే వ్యవసాయంలో మరింత రాణిస్తాడన్న ఉద్దేశంతో సీతాపతి, కొడుకును పట్నంలో గురుకులానికి పంపాడు.

నాగరికత వృద్ధిచెందడంతో గురుకులాలు అడవులనుంచి నగరాల నడిబొడ్డుకు చేరాయి. చదువుకునే వారి సంఖ్యకూడా పెరగడంతో, నిరుద్యోగమూ పెరిగింది. అందువల్ల, గురు కులాల్లో శాస్త్రాలూ, పురాణాలూ మాత్రమే కాక స్వయంఉపాధికి దారితీసే పలు వృత్తి విద్యలు కూడానేర్పసాగారు. వాటిలో వ్యవసాయం కూడా ఒకటి.

రఘుపతి గురుకులంలో చేరి వ్యవసాయానికి సంబంధించిన శాస్త్రీయ విశేషాలు చాలా తెలుసుకున్నాడు. సెలవుల్లో ఇంటికి వెళ్ళినప్పుడల్లా, అతడు తను తెలుసుకున్న విశేషాలను తండ్రితో చర్చించేవాడు. కొడుకు జ్ఞానానికి సీతాపతి తెగ మురిసిపోయేవాడు.

కొంత కాలానికి రఘుపతి చదువు పూర్తయింది. అయితే, వాడికి నగరజీవితం మీద మోజు మాత్రం తీరలేదు. తను గ్రామంలో వుండలేననివాడు తండ్రికి ఖచ్చితంగా చెప్పేసి, “నేను పట్నంలో పెద్ద ఎత్తున పరిశ్రమ నెలకొల్పుతాను. వ్యవసాయ ఉత్పత్తుల నుంచి జనాకర్షణీయమైన తినుబండారాలు, ఇతరత్రా వస్తువులుతయారుచేస్తాను. మనం తరతరాలుగా వ్యవసాయంచేసి సంపాదించిన దానికి పదిరెట్లు, ఒక్క ఏడాదిలో సంపాదిస్తాను,” అన్నాడు.

కొడుకు పల్లెటూరు విడిచిపెట్టడమూ, వ్యవసాయంచేయకపోవడమూ సీతాపతికి