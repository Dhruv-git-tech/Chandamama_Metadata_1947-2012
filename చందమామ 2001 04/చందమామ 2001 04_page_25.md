ఈ నెలలో జన్మించిన ప్రముఖులు

సుప్రసిద్ధ గాయని ఎం.ఎస్.సుబ్బలక్ష్మి మృదు మధురంగా ఆలపించిన 'భావయామి రఘు రామం' ఆనే కీర్తన ఈనాటికీ శాస్త్రీయ సంగీతాభి మానులను ఎంతగానో అలరిస్తున్నది. గంభీర భావంతో నిండిన ఆ మధుర గీతాన్ని రచించిన వారెవరో తెలుసా? సుప్రసిద్ధ వాగ్గేయకారుడు మహారాజా స్వాతి తిరునాశ్.

కేరళలోని తిరువాన్నూరు సంస్థానం రాజ కుటుంబానికి చెందిన స్వాతి తిరునాశ్ 1813 ఏప్రిల్ 16వ తేదీ తిరువనంత్పురంలో జన్మించాడు. తిరువాన్నూరు మహారాజాకు మగ సంతానం లేకపోవడంతో ఆయనకు వారసులు లేరనే విచారం పట్టుకున్నది. ఆయన సోదరి గర్భిణిగా ఉన్న ప్పుడు, ఆమెకు పుట్టబోయే బిడ్డే తన వారసుడని మహారాజా ప్రకటించాడు. ఆ బిడ్డే స్వాతి తిరునాశ్. గర్భంలో ఉన్నప్పుడే రాజుగా ప్రకటించడంవల్ల ఆయన్ను 'గర్భ శ్రీమాన్'అని కూడా పిలిచేవారు. ఆయనకు రామవర్మ అని పేరు పెట్టారు. వంశ పారంపర్యంగా వచ్చే 'కులశేఖర' బిరుదుం కూడా ఆయనకు ఉన్నది. అయితే, ఆయన జన్మించింది స్వాతి నక్షత్రంలో కాబట్టి 'స్వాతి తిరునాశ్ నామం తోనే ప్రసిద్ధుడయ్యాడు.

ఆయన 17 యేట 1829 ఏప్రిల్ 21వ తేదీ మహారాజాగా పట్టాభిషిక్కుడయ్యాడు. వివేకి గానూ, సమర్థవంతుడైన పరిపాలనాదక్షుడుగానూ ఆయన పేరుగాంచాడు. భారతదేశంలోనే మొట్ట మొదటి 'అబ్సర్వేటరీ'ని, ప్రజాగ్రంథాలయాన్ని నిర్మింపజేశాడు. మునసబు కోర్టులు ఏర్పాటు చేశాడు. రెవిన్యూ సర్వేలను, జనాభాలెక్కల సేక రణను ప్రవేశపెట్టాడు. అల్లోపతీ బెషధాలనూ, పాఠశాలలో ఇంగ్లీషు విద్యాబోధననూ ప్రోత్సహిచాడు. సంగీత సాహిత్యాలు, కళలు, తత్వశాస్త్రం అంటే ఆయనకు ఎంతో మక్కువ. గొప్ప కళాపోషకుడుగా పేరుగాంచాడు.

మహారాజా స్వాతి తిరునాశ్

ఆయనలోని కళాభిమానం, ఆయనకు కొన్ని కష్టాలు కూడా తెచ్చిపెట్టింది. సంస్థానంలో 'బ్రిటిష్ రెసిడెంట్ గా వున్న జనరల్ కుల్లెన్ కళాపోషణకు స్వాతి తిరునాశ్ చేస్తూన్న ఖర్చును నిరాకరించాడు. సంస్థాన పరిపాలనా వ్యవహారాలలో రోజురోజుకూ అతడి జోక్యం ఎక్కువయింది. స్వాతి తిరునాశ్ సాధ్యమైనంతవరకు అతన్ని దూరంగా ఉంచాడు. పరిస్థితి చేయిదాటి పోగానే పాలనా వ్యవహారాల నుంచి పక్కకు తప్పకుని తన సమయాన్నంతా సంగీత సాహిత్యాలకూ, మత సంబంధమైన విషయాలకూ వినియోగించాడు.

1846 డిసెంబర్ 25వ తేదీ ఆయన కీర్తి శేషుడయ్యాడు.

సంస్కృతం, మలయాళం, హిందూస్థానీ, తెలుగు, కన్నడ భాషలలో దాదాపు నాలుగు వందల భక్తి కీర్తనలను ఆయన రచించాడు.

రాజకుటుంబానికి చెందిన ఈ వాగ్గేయ కారుడు జీవించింది స్వల్పకాలమే అయినా, భారతీయ సంగీతానికి ఆయన చేసిన సేవ అనల్పం; అనుపమానం. ఆయన రచించిన సుమధుర గీతాలు తరతరాల సంగీతాభిమానులను అల రిస్తూనే ఉంటాయి!