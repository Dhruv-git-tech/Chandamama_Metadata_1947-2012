సంచాలకులు
చక్రపాణి. బి.నాగిరెడ్డి
రాష్ట్రపతి ప్రసంగం!

బడ్జెట్ సమావేశాల ప్రారంభం సందర్భంగా పార్లమెంటు ఉభయ సభల సంయుక్త సమావేశంలో రాష్ట్రపతి ప్రసంగించడం ఆనవాయితీ. ఈ ఆన వాయితీ ప్రకారం రాష్ట్రపతి కె.ఆర్.నారాయణన్ ఫిబ్రవరి 19వ తేదీ పార్లమెంటులో ప్రసంగించారు.

రంజాన్ మాసాన్ని ఉద్దేశించి కాశ్మీరు సరిహద్దులో భారతదేశం స్వచ్చం దంగా కాల్పుల విరమణ ప్రకటించింది. రెండుసార్లు దానిని పాడిగించింది. మొదట ఏకపక్ష కాల్పుల విరమణను ప్రకటించినప్పుడు మన ప్రధాని-దీనికి పాకిస్తాన్ సానుకూలంగా స్పందించగలదనీ, తద్వారా కాశ్మీరులో శాంతి స్థాపనకు ద్వెపాక్షిక చర్చలు జరపవచ్చనీ తన ఆశాభావాన్ని వ్యక్తం చేశారు. దురదృష్టవశాత్తు అలాంటిదేమీ జరగకపోగా, దీనినే అలుసుగా తీసుకుని అమాయక ప్రజల మీదా, శాంతి భద్రతలను పరిరక్షించడానికి పాటుపడే పోలీసుల మీదా, రక్షణా శిబిరాల మీదా దుశ్చర్యలకు పూనుకోవడం జరిగింది. ఇది మానవత్వానికే మచ్చ తెచ్చే దారుణ చర్య అని రాష్ట్రపతి ఖండించారు.

జనవరి 26వ తేదీ గుజరాత్‌లో జరిగిన భీకర భూకంపం గురించి ప్రస్తావిస్తూ-దేశంలో ఇలాంటి ఘోర విపత్తులు సంభవించినప్పుడు వాటిని ఎదు ర్కునేందుకు మరింత సమర్థమైన, ఆధునిక యంత్రాంగం అవసరముందని ఆయన సూచించారు.

మహిళా రిజర్వేషన్ బిల్లును ఆమోదించేలా పార్టీలన్నీ ఏకాభిప్రాయానికి రావాలని రాష్ట్రపతి వీలుపునిచ్చారు. మహిళాభ్యన్నతి సంవత్సరానికి ఇవ్వ తగిన కానుక ఇదేనని ఆయన ఉద్ఘాటించారు.

ఐ.�.టి.వంటి ప్రతిష్ఠాత్మకమైన విద్యాసంస్థలలో సీట్ల సంఖ్య పెంచాలనీ, 'అందరికీ ఆరోగ్యం' అనే లక్ష్యాన్ని సత్వరంగా సాధించడానికి వీలుగా నూతన ఆరోగ్య సిద్ధాంతాలు రూపొందించుకోవాలనీ రాష్ట్రపతి తన ప్రసంగంలో సూచించారు!