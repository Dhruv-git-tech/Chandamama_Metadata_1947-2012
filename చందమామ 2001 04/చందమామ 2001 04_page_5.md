అభినందనలు!

చందమామ సంపాదక వర్గ సలహాదారుడు శ్రీమనోజ్ దాస్ గారికి ఈ యేడు పద్మశ్రీ అవార్డు లభించింది. ఈ విషయం గురించి ఇక్కడ చదివేసరేకే ఈ వార్తటపీల ద్వారా, పత్రికల ద్వారా మీకు తెలిసే ఉంటుంది.

ఇది చందమామ సంస్థకూ, పాఠకులకూ ఆనందం కలిగించే విషయం. ఇది మన మందరం గర్వించతగ్గ సమయం!

సృజనాత్మక రచనలకు మన దేశంలో ఇచ్చే ప్రతిష్ఠాత్మక 'సరస్వతీ సమ్మాన్ కూడా ఈయేడు శ్రీ మనోజ్ దాస్ గారికి లభించడం మరింత ఆనందకరమైన విషయం!

మన ప్రచురణాసంస్థతో శ్రీమనోజ్ దాస్ గారు గత ముప్పై సంవత్సరాలుగా సంబంధం కలిగి ఉన్నారు. తన పేరుతోనూ, రకరకాల కలంపేర్లతోనూ అనేక శీర్షికా రచనలూ, కథలూ ఆయన చందమామకు అందిస్తు న్నారు. చందమామ సంస్థనుంచి వెలువడిన ఆంగ్లపత్రిక 'ది పెరిటేజ్ వ్యవస్థాపక సంపాదకులుగానూ ఉన్నారు.

ఒరిస్సా రాష్ట్రంలోని ఒక సంపన్న కుటుంబంలో 1934వ సం॥లో జన్మించిన మనోజ్ దాస్

పిన్న వయసు నుంచే అనేక బాధాకరమైన అనుభవాలను ఎదుర్కోవలసి రావడంతో ఆయనలో తాత్విక చింతన ఆరంభమ యింది. అసలు మనిషి అన్నవాడికి నిజమైన ఆనందం సాధ్యమా? అన్న ప్రశ్న ఆయనలో కలిగింది. క్రమేణా ఆయన శ్రీఅరవిందులు, శ్రీమాత పట్ల ఆకర్షితుల య్యారు. ఆఖరికి 1963వ సం॥లో పాండిచ్చేరి శ్రీఅరవింద ఆశ్రమంలోనే స్థిరపడ్డారు. శ్రీ అరవింద అంతర్జాతీయ విద్యాకేంద్రంలో ఉపన్యాసకులుగా ఉంటున్నారు. ఒరియాలోనూ, ఆంగ్లంలోనూ మంచి రచ యితగా పేరుగాంచిన ప్రాఫెసర్ దాస్ 1949వ సం॥లో

అంటే తన 19వ యేట ఒరియా కవితాసంకలనంతో సాహితీరంగ ప్రవేశం చేశారు. సాటిలేని మన భారతీయ సంస్కృతీ సంప్రదాయాలను గురించి రాయడం అంటే ఆయనకు వెన్నతో బెట్టిన విద్య. ఆయన సాహితీ సేవలకు గుర్తింపుగా, సాహిత్య అకాడెమీ అవార్డు (1972), సరళా అవార్డు (1980), సాహిత్య భారతి అవార్డు (1994) మొదలైన సత్కారాలు లభించాయి. సింగ పూర్ ప్రభుత్వానికి ఆయన కొన్నేళ్ళు విద్యా రంగ సలహాదారుగా ఉన్నారు.

1997లో చందమామ స్వర్ణోత్సవాల సందర్భంగా మన సంస్థ ఏడు ఆంగ్ల గ్రంథాలను ప్రచురించింది. వాటిలో ఆరు మనోజ్ దాస్ రచనలు.

ఏడవ పుస్తకాన్ని మరో సుప్రసిద్ధ ఆంగ్ల రచయిత రసిక్నిన బాండ్ రచించారు. ఆయన కూడా మన చందమామ సంపాదకవర్గ సలహాదారుడు. ఆయననూ భారత ప్రభుత్వం 1999లో పద్మశ్రీ అవార్డుతో సత్క రించింది.

1934మం॥లో జన్మించిన రసిక్నిబాండ్ తన బాల్యాన్ని ఇంగ్లాండులో గడిపారు. పిన్న వయసులోనే రచనా వ్యాసంగాన్ని చేపట్టారు. సాహిత్య అకాడెమీ అవార్డు, ఉత్తమ బాలసాహిత్యానికి అందజేసే ప్రతిష్ఠాత్మక క్రిస్టియన్ ఆండర్సన్ అవార్డు (1998) మొదలైన పలు సత్కారాలను పొందారు. కొండలూ, నదులూ నేపథ్యంగా సాగే మన దేశప్రజల జీవనవిధానాన్ని గురించి రాయడం అంటే బాండెకు ఎంతో ఇష్టం. గత ఒక సంవత్సరకాలంగా ఇంగ్లీషు చందమామలో ఆయన రచనలు వెలువడు తున్నాయి.

ప్రొఫెసర్ మనోజ్ దాస్, డిక్కీన్ బాండ్‌లకు చందమామ సంస్థ తరపున, పాఠకుల తరపున హృదయ పూర్వక అభినందనలు తెలియజేస్తూ, వారినుంచి మునుముందు మరిన్ని మంచి రచనలనూ, సలహాలనూ ఎదురు చూస్తున్నాం!

— ప్రచురణకర్త