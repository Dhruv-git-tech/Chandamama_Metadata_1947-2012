ఎందుకు వదలాలి? అప్పివ్వక పోవడం నా ఆదర్శం,” అన్నాడు కమలభర్త.

ఇలా చాలామందికి జరిగాక, తండ్రితో పాటు ఇదంతా చూసిన రఘుపతికి, అక్కడ తమకు అప్పుపుట్టదని రూఢి అయిపోయింది. అయినా సీతాపతి, కమల భర్తను అప్పడగ డానికే నిశ్చయించుకున్నాడు. రఘుపతి, “నాన్నా! నీ ఆదర్శాలు నమ్ముతున్నాను. నువ్వు అడిగిలేదనిపించుకుంటే భరించ లేను. మనం తిరిగి వెళ్ళిపోదా,” అన్నాడు.

సీతాపతి ఇందుకు ఒప్పుకోలేదు. ఆరాతి ఆయన కమల భర్తకు, తన కొడుకువ్యాపారం ప్రారంభించాలనుకుంటున్నాడని చెప్పి, లక్షవరహాలు అప్పు కావాలన్నాడు.

ఇది వింటూనే కమల భర్త ఆశ్చర్యంగా, “ఇదేమిటి? వ్యాపారమా! వ్యవసాయాన్ని గురించిన నీ అభిప్రాయాలూ, నమ్మకాలూ చాలా గొప్పవి. నీ కొడుకు వాటికి భంగం కలిగించాలనుకుంటే, అందుకు నేనేమాత్రం సహకరించను!” అన్నాడు.

“అయితే, నా అభిప్రాయాలూ, ఆశయాలూ-అవేం గొప్పవి కావా?” అన్నాడు రఘుపతి చిరాగ్గా.

“ఇతరుల నమ్మకాలకూ, ఆశయాలకూ భంగం కలిగించనప్పుడే, ఎవరి ఆశయాలైనా గొప్పవి అవుతాయి,” అన్నాడు కమలభర్త వెంటనే.

ఆ జవాబుతో రఘుపతికి విషయం అర్థమైంది. తను పరిశ్రమ ప్రారంభించాలను కుంటే, అందుకు తండ్రినుంచి డబ్బు ఆశించ కూడదు. స్వయంకృషితో తన లక్ష్యాన్ని సాధించాలి. ఇది అవగతం కాగానే రఘు పతి, కమల భర్తతో, “మీరు అప్పివ్వరని తెలిసీ అంతా మీ దగ్గరకు అప్పడగడానికి ఎందుకు వస్తారో, నా కిప్పడు అర్థమైంది. మీరు వాళ్ళకు సమస్యలకు డబ్బు కంటే గొప్పదైన అసలు సిసలు పరిష్కారమార్గాన్ని చెప్పగలరు. మానాన్న కూడా అది తెలుసు కునేందుకే మిమ్మల్ని అప్పడిగాడని, నేనిప్పుడు గ్రహించాను. నాకు జ్ఞానోదయమైంది. నేనీ పరిశ్రమల సంగతికి స్వస్తి చెప్పి, వ్యవసాయంలో నాన్నతో చేయి కలపదలిచాను,” అన్నాడు.

రఘుపతి నిర్ణయానికి అతడి తండ్రితో పాటు కమలా, ఆమెభర్తా ఎంతగానో సంతో షించారు.