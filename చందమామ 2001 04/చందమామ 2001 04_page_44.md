ఆయన రెండు చేతులూ పట్టుకుని, “అవ సరానికి తోడబుట్టినవాళ్ళుకూడా ముఖం చాటేసిన సమయంలో, నువ్వు చేసిన ఈ సాయం నేను జీవితాంతం గుర్తుంచు కుంటాను. కుచేలుడి అటుకులకు కృష్ణు డిచ్చిన రీతిలో నీకు ప్రతిఫలాన్నివ్వాలని, నా ఆశయం. భగవంతుడు అందుకు తప్పక సహకరిస్తాడనే, నా ఆశ!” అన్నది.

భగవంతుడామెకు నిజంగానే సహక రించాడు! పెళ్ళయినరెండేళ్ళకే ఆమె భర్త, చేస్తూన్న చిన్న ఉద్యోగం మానేసి వ్యాపారం ప్రారంభించాడు. అప్పటినుంచీ వాళ్ళ జీవితం మూడుపువ్వులూ, ఆరుకాయలైంది.

సీతాపతి, కొడుకును పెంటబెట్టుకుని, కమలవుండే నగరం చేరుకున్నాడు. కమల వాళ్ళిద్దరికీ ఘనమైన ఆతిథ్యం ఇచ్చింది. ఆలస్యం చెయ్యకుండా సీతాపతి, కమలకు తను వచ్చిన పని చెప్పాడు.

కమల ముఖం చిన్నబోయింది. ఆమె దిగులుగా, “అన్నయ్యా! ఎవరికీ అప్పివ్వ కూడదన్నది, నా భర్త సిద్ధాంతం. అయితే, ఆయనలేదని మాత్రం అనడు. తనవద్దకు వచ్చినవారిని ఏదోకారణం చెప్పి పంపేస్తాడు. నువ్వు ఒకరోజంతా ఆయనను గమనించు. అప్పడిగినూరికి ఏయే కారణాలు చెబుతాడో విను. ఆయన ఏకారణాలూ చెప్పలేని విధంగా అడగ్గలవేమో ఆలోచించుకో. నాకు తెలిసి ఇంతవరకూ ఒక్కరుకూడా ఆయన్నుంచి అప్పు సంపాదించలేదు,” అన్నది.

ఆయన ఆమె మాటను పాటించి, మర సటిరోజంతా కమల భర్త పక్కనే వుంటూ జరుగుతున్నది గమనించాడు.

ఒకాయన తన కూతురు పెళ్ళికి కట్నం డబ్బు తక్కువైందని, అప్పుకు వచ్చాడు. కమల భర్త ఆయనతో, “అప్పుచేస్తే అది తీర్చే దారికూడా చూసుకోవాలిగదా! అయినా, వరకట్నం తప్పు. నేనందుకు సహకరించను. అనవసరంగా పెద్దఎత్తుకు పోకుండా, నీకు తగ్గ సంబంధం చూసుకో, సుఖపడతావు,” అంటూ ఆయనను మందలించాడు.

మరొకాయన అప్పుకువస్తే, “ఎదిగిన కొడుకును ఇంట్లో పెట్టుకుని, నన్నప్పడుగుతా వేమిటి? పెళ్ళి చేస్తానన్నావంటే అడిగినంత కట్నమిచ్చే ఆడపిల్లల తండ్రులు బోలెడు మందివున్నారు!” అంటూ నవ్వుతూ సలహా ఇచ్చాడు.

కట్నం తీసుకోవడం తన ఆదర్శానికి విరుద్ధమని ఆయన అంటే, “నువ్వు నీ ఆదర్శాన్ని వదలనప్పుడు, నేను నా ఆదర్శాన్ని