# చరిత్ర

అతని చేత ఎలాగైనా అబద్ధం చెప్పించి వసిష్ఠుడి గౌరవాన్ని మంట గలుపుతాను," అంటూ పట్టరాని కోపావేశంతో భూలోకానికి వచ్చాడు.

విశ్వామిత్రుడు ఒక రాక్షసుణ్ణి తన మాయా శక్తితో అడవిపందిగా మార్చాడు. హరిశ్చంద్రుడి ఉద్యానవనాన్ని నాశపరచమని దానిని ఆజ్ఞాపించాడు. అది రాజోద్యానంలో జొరబడి నానా బీభత్సం సృష్టించింది. కాపలాభటులుగాని, సైనికులుగాని దానిని తరమడమో, చంపడమో, బంధించడమో చేయలేకపోయారు. రాజుతో మొరపెట్టుకున్నారు. రాజు విల్లంబులు అందుకుని గుర్రంమీద బయలుదేరి దానివెంట పడ్డాడు. అది ఒకచోట కనిపిస్తూ, మరొక చోట దాక్కుంటూ; ఉన్నట్టుండి రాజుపై ఉరుకుతూ, మరుక్షణమే వెనకవైపు కనిపిస్తూ అడవిలో చాలాదూరం వెళ్ళింది. రాజుకు ఇది ఎంతో ఆశ్చర్యం కలిగించింది. కాని దానిని వెంబడించి వెళ్ళాడు. ఆఖరికి అది కనిపించకుండా పోయింది.

రాజు అలిసిపోయి దాపులనున్న నదిలో దాహం తీర్చుకుని ఒకబండమీదవిశ్రాంతి కోసం కూర్చున్నాడు. అప్పుడక్కడికి ఒకవృద్ధబ్రాహ్మణుడువచ్చి, రాజుకు నమస్కరించి ఎంతో కరు ణతో మానవ ధర్మాల గురించి మాట్లాడాడు. నిర్జనారణ్యంలో ఇలాంటి ధర్మాత్ముడా అని ఎంతగానో ఆశ్చర్యపోయిన రాజు వృద్ధుడి పుట్టు పూర్వోత్తరాలనూ, క్షేమాన్నీ అడిగాడు.

అయనకు లేక లేక ఒక కొడుకు పుట్టాడనీ, అతడిప్పుడు యుక్తవయస్కుడైనప్పటికీ చాలి నంతధనంలేక పెళ్ళి చేయలేకపోతున్నాననీ బ్రాహ్మణుడు మొరపెట్టుకున్నాడు.

రాజధానికి వస్తే కోరినంత ధనం ఇస్తానని రాజు బ్రాహ్మణుడికి మాటఇచ్చి రాజధానికి బయలుదేరాడు.

మరునాడే బ్రాహ్మణుడు రాజప్రాసాదానికి వచ్చి, రాజును సందర్శించి, ఇచ్చినమాట ప్రకారం తనకు రాజ్యాన్నీ, రాజభవనంతో సహా సకల సంపదలనూ దానంగా ఇవ్వమని కోరాడు. రాజు ఆగ్రహంతో తిరస్కరించగలడని బ్రాహ్మణుడు ఆశించాడుగాని, రాజు ఏమాత్రం చలించకుండా ప్రశాంత చిత్తంతో బ్రాహ్మణుడికి సర్వస్వాన్నీ ధారపోశాడు. హరిశ్చంద్రుడి నోటఎలాగైనా అబద్ధం పలికించాలన్న పంతంతో బ్రాహ్మణుడిరూపంలో వచ్చిన విశ్వామిత్రుడు, “రాజా! అన్నమాట నిలుపుకున్నావు. పరమ సంతోషం. అయినా, దానం ఇచ్చిన తరవాత దాత దక్షిణ ఇచ్చుకోవాలన్న ధర్మం మరిచావా? ఏదీ నా దక్షిణ?” అన్నాడు.