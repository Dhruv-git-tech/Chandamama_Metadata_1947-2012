ఇచ్చాడు. అతిథి దాన్ని ఆరగించి ఇంకా ఆకలి తీరనట్టు కనబడ్డాడు. అప్పుడు బ్రాహ్మణుడి భార్య తనవంతు ఆహారం కూడా అతిథికి ఇచ్చింది. ఆ తరవాత ఆ అతిథి బ్రాహ్మణుడి కొడుకువంతూ, కోడలివంతూ ఆహారం కూడా తిని, సంతోషించి, తాను యమధర్మరాజునని తెలుపుకుని, అందరికీ స్వర్గప్రాప్తి కలిగినట్టు చెప్పాడు.

“అయ్యాలారా, అప్పుడు నేను నా బిలంలో నుంచి పైకి వచ్చాను. ఆ పేలపిండి వాసన సోకటం చేతా, అక్కడి నీటిలో తడవటం చేతా నా తలా, సగం శరీరమూ బంగారంగా మారిపోయాయి. ఇక్కడ గొప్ప యాగం జరుగుతున్నదని తెలిసి, నా మిగిలిన శరీరం కూడా బంగారం చేసుకుందామని వచ్చాను. కాని నా ఆశ ఫలించలేదు,” అంటూ ముంగిస అదృశ్యమయింది.

ధర్మరాజు తన తమ్ములతో సహా రాజ్య పాలన చేస్తున్నాడు. ధృతరాష్ట్రుణ్ణి విదు రుడూ, సంజయుడూ, యుయుత్సుడూ, కృపుడూ కనిపెట్టుకుని ఉండేవారు. కుంతి ఎప్పుడూ గాంధారి వెంట ఉండేది. ద్రౌపదీ, సుభద్రా, పాండవుల ఇతర భార్యలూ వారి ద్దరినీ కనిపెట్టుకుని ఉండేవారు. వ్యాసుడు తరచుగా వచ్చి, కథలు చెప్పి పోతూండే వాడు. ఏ విషయంలో గాని ధర్మరాజు ధృత రాష్ట్రుడి మాటకు ఎదురు చెప్పేవాడు కాడు; ఆయన ఏదికోరినా సమకూర్చేవాడు. భీముడు మాత్రం ధృతరాష్ట్రుడంటే కొసిగా ఉండేవాడు.

ధృతరాష్ట్రుడు దానధర్మాలు చేసేవాడు, బ్రాహ్మణులకు అగ్రహారాలిచ్చేవాడు.

ఇలా పదిహేనేళ్ళు గడిచింది. ధృతరాష్ట్రుడి కాదు, గాంధీరికి గాని ఏలోటూలేకపోయినా, భీముడు అవకాశం దొరికిన ప్పుడల్లా అనే శూలాల లాటి మాటలు అప్పుడ్పుడూ వారి చెవిన పడి, బాధ కలిగేది. ఈ సంగతి ధర్మరాజుకు తెలియదు.

ఒకనాడు ధృతరాష్ట్రుడు ధర్మరాజుతో, “నాయనా, ఇంతకాలమూ నన్ను ఎంతో బాగా చూశావు. ఎన్నో దానధర్మాలు చేశాను. క్షత్రియ ధర్మం అవలంబించి చనిపోయిన నా కొడుకులు ఉత్తమ లోకాలు పొందారు. వారికి నేను శ్రాద్ధాలు పెట్టాను. ఇక నావల్ల వారికి జరగదగిన మేలు ఏమీలేదు. నాకు లభించే పుణ్యం సంపాదించుకోవాలి. నువ్వు సరేనంటే, వానప్రస్థం పోదామనుకుంటున్నాను. గాంధీరి కూడా నా పెంట ఉంటుంది. నేను వనంలో ఉండే నిన్ను ఆశీర్వదిస్తూ ఉంటాను,” అన్నాడు.