ఇదోక చందమామ కానుక!

20-వ శతాబ్దంలో
భారత దేశం

అభ్యుదయ పథంలో అతిపెద్ద ప్రజాస్వామ్యం
1977 - 2000

1975లో విధించబడిన అత్యవసర పరిస్థితి 1977 ఫిబ్రవరి - మార్చ్‌నెలలలో జరిగిన ఎన్నికలలో తీవ్ర ప్రభావాన్ని చూపింది. 30 సంవత్సరాలపాటు నిరంతరాయంగా సాగిన కాంగ్రెస్ పాలన అంతమయింది.

కాంగ్రెసేతర ప్రభుత్వం అధికారంచేపట్టింది. కాంగ్రెస్ (ఒ), భారతీయ లోక్‌దళ్, జనసంఘ్, సోషలిస్టు పార్టీలు జనతాపార్టీవేరుతో ఒకటయ్యాయి. మొరార్జీ దేశాయ్ ఆ పార్టీ అధ్యక్షుడయ్యాడు. మాజీ మంత్రి జగజ్జీవన్‌రామ్ కాంగ్రెస్ పార్టీకి రాజీనామా చేసి డెమొక్రటిక్ కాంగ్రెస్ అనే కొత్తపార్టీ స్థాపించాడు. జనతాపార్టీతో ఒక అవగాహనకు వచ్చాడు. ఫిబ్రవరి 16-మార్చ్ 10వ తేదీ మధ్య జరిగిన ఎన్నికలలో జనతాపార్టీ దాని మిత్రపక్షాలు మెజా

రిటీ సాధించాయి. ఇందిరాగాంధీ రాయ్ బెరీలో ఓడిపోయింది. మార్చ్ 21వ తేదీ అత్యవసర పరిస్థితి ఉపసంహరించుకోబడింది. మార్చ్ 24వ తేదీ మొరార్జీ దేశాయ్ ప్రధానమంత్రి పదవీ బాధ్యతలు స్వీకరించాడు.

కాంగ్రెస్ వ్యతిరేక పవనాలు పది రాష్ట్రాలలోనూ, రెండు కేంద్రపాలిత ప్రాంతాలలోనూ స్పష్టంగా కనిపించాయి.

జూన్ 21వ తేదీ నీలం సంజీవరెడ్డి ఆరవ భారత రాష్ట్రపతి అయ్యాడు.

పలువురు యువ కాంగ్రెస్ సభ్యులు పార్టీనుంచి వైదొలగడంతో, ఇందిరాగాంధీ కాంగ్రెస్ కార్యవర్గ కమిటీకి రాజీ నామా చేయవలసి వచ్చింది. 1978లో త్రిపుర, అరుణాచల ప్రదేశ్, మేఘాలయ, మహారాష్ట్ర రాష్ట్రాలలో కాంగ్రెసేతర ప్రభుత్వాలు ఏర్పడ్డాయి.

నీలం సంజీవరెడ్డి