ఆ తర్వాత కొద్దిరోజులపాటు ఏమి చేయటమా అని ఆలోచించిన మహారాజు, మేనల్లుణ్ణి పిలిపించి, “నాయనా, శృతవర్మా! కౌముది వివాహ విషయం గురించి నేను చాలా లోతుగా ఆలోచించి, ఒక నిర్ణయానికి వచ్చాను. నువ్వు రేపే మణిమంతుణ్ణి కలుసు కుని, కౌముదిని అతడు అభిమానిస్తున్న విషయం నువ్వు గ్రహించినట్టు చెప్పు. తర్వాత, అతడితో, ‘మణిమంతా! కౌముదిని నువ్వెంతగా అభిమానిస్తున్నావో, నేనూ అంత గానే అభిమానిస్తున్నాను. వరులుగా మనిద్దరికీ సమాన అర్హతలే ఉన్నప్పటికీ, బంధుత్వం నాకొక అదనపు అర్హత. అయినప్పటికీ నేను ఆ అర్హతను ఉపయోగించుకోదలచ లేదు. అందుచేత మనిద్దరం యుద్ధవిద్యల్లో మన బలాబలాల్ని తేల్చి చూసుకుందాం. గెలిచినవాడికి కౌముది, ప్రవాళదేశ సింహా

సనం రెండూ దక్కుతాయి!’ అని చెప్పు. నూటికి నూరుపాళ్ళూ మణిమంతుడు ఈ ప్రతిపాదనకు అంగీకరిస్తాడు. నువ్వు నీ సర్వశక్తుల్నీ వినియోగించి కౌముదిని నీ భార్యగా చేసుకో. ఒకవేళ నువ్వు గెలవటం అసాధ్యమయ్యే పరిస్థితే గనక ఎదురైతే, అప్పుడు నేను ఏదో ఒక చతురోపాయాన్ని ఆలోచించి, నువ్వు గెలిచేటట్టుచేస్తాను. నువ్వు గెలిచాక, నీకూ మణిమంతుడికీ మధ్య జరిగిన సంభాషణ యావత్తూ కౌముదికి చెప్పు. కౌముది కూడా మారు మాట్లాడ కుండా, నిన్ను భర్తగా అంగీకరిస్తుంది,” అంటూ వివరించాడు.

మేనమామ మాటలకు శృతవర్మ కొద్ది క్షణాలు ఆలోచించి, “మామయ్యా! ఉన్నది ఉన్నట్టుచెప్పాలంటే, మేమిద్దరం సమాన నైపుణ్యంగల యోధులమైనప్పటికీ, మణి మంతుడికి సహజాభరణంగా అబ్బిన ఆత్మ విశ్వాసం, అతడికి రెట్టింపు శౌర్యధైర్యాలను ప్రసాదిస్తూవుంటుంది. అందుచేత, మనం ఒక పని చేద్దాం. ఆరావళీ పర్వత ప్రాంతంలో గురుకులాన్ని నెలకొల్పిన కృష్ణచంద్రుడనే గురువు పేరు నువ్వు వినేవుంటావు. భావి మహారాజులకు ఆయన శస్త్రశాస్త్రాల్లో ప్రత్యేక శిక్షణ ఇస్తాడు. నేను రేపే బైలుదేరి వెళ్ళి, కృష్ణచంద్రుడి శిష్యరికంలో మరింత సామ ర్థాన్ని పొంది వస్తాను! అప్పుడు నువ్వు చెప్పి నట్టే చేద్దాం!” అన్నాడు.

మహారాజు, శృతవర్మ మాటలకు అంగీ కారం తెలిపాడు.

అనుకున్న ప్రకారం మర్నాడే శృతవర్మ కృష్ణచంద్రుడి వద్దకు బైలుదేరివెళ్ళి, ఆరు