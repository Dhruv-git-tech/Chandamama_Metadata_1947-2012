పట్టాడు. తన దగ్గర చిల్లిగవ్వ లేదని ఆమె ఎంత బతిమాలినా అతడు ఒప్పుకోలేదు. ఆ కాటి కాపరి మరెవ్వరోకాదు. ఆమెభర్త హరిశ్చంద్రుడు! అది గ్రహించాక ఆమె దిగ్గ్రాంతితో మూర్ఛ పోయింది. తెప్పరిల్లాక ఒకరినొకరు గుర్తించారు. తమ బిడ్డతో పాటు ప్రాణత్యాగం చేయాలని భార్యాభర్తలు నిర్ణయించుకున్నారు. చితి పేర్చి, బిడ్డ భౌతిక కాయాన్ని చితిపై పెట్టి, నిప్పురగిలించి, భార్యాభర్తలు చితిమంటలలోకి ఉరకబోయే సమయంలో పిడుగుపాటులాంటి శబ్దంతో కళ్ళుమిరమిట్లు గొలిపే వెలుగు వెలిగింది.

మరుక్షణమే వాళ్ళ ఎదుట లోహాతస్యుడు సజీవుడై లేచి నిలబడి నవ్వుతూ కనిపించాడు. అతనిపై పూలవాన కురిసింది.

ఇంద్రాది దేవతలతో విశ్వామిత్రుడు అక్కడికి వచ్చి, “హరిశ్చంద్రా! నువ్వు నిజంగానే సత్యవంతుడవు. నీ సత్యప్రతాన్ని పరీక్షించడానికే దేవతలతో కలిసి ఈ నాటకం ఆడాను. నిన్ను కాటికాపరిగా నియమించడానికి యమధర్మరాజేవీరబాహుగా శృశానవాటికకు వచ్చాడు.

వసిష్ఠుడు నిన్ను పొగడడంలో తప్పేమీలేదు. నీ సంకల్పం అనన్య సామాన్యం! నీ చరిత్రం ముల్లోకాలకూ ఆదర్శప్రాయం! నీ రాజ్యాన్ని నువ్వేఏలుకో!” అంటూ వాళ్ళను అయోధ్యకు చేర్చాడు.

దేవతలందరూ హరిశ్చంద్రుడి సత్యదీక్షను కీర్తించారు.

“ఇచ్చిన మాట నిలబెట్టుకోవాలంటే మనిషి ఎన్నెన్ని కష్టనష్టాలనూ, కడగండ్లనూ ఎదుర్కోవలసి వస్తుందో హరిశ్చంద్రుడి కథ మనకు తెలియజేస్తుంది. అంతేకాదు; అలాంటి శక్తి సామర్థ్యాలు మనిషికి ఉన్నాయి అనికూడా ఇది నిరూపిస్తోంది. హరిశ్చంద్రుడి కథను తర తరాలుగా చెప్పుకుంటూ ఉన్నారు. ఎందరి హృదయాలనో కదిలించి, కంటతడి పెట్టించిందీ కథ. మరెందరి జీవితాలనో బాగుపరిచిందీ మహా౯జ్వల వృత్తాంతం! కాలేకొద్దీ బంగారం మరింత కాంతితో జ్వలించే విధంగా జీవితంలో ఎదు రయ్యే కష్టనష్టాలు, బాధలు మనిషిని నిగ్గుతేలుస్తాయని ఈ కథ సూచిస్తుంది!” అన్నాడు దేవనాథుడు.

—(ఇంకావుంది)