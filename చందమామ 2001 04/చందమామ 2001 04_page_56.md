పరీక్షలంటే
భయమెందుకు?

“వచ్చే నెలలో ఫైనల్ పరీక్షలు. పాఠాలన్నీ ఇప్పటి నుంచే జాగ్రత్తగా చదవాలి!” అన్నది టీచర్ లతాశంకర్.

తరగతి గదినంతా ఒక్క నిమిషం నిశ్శబ్దం ఆవరించింది. జీవితమంతా హఠాత్తుగా విచార గ్రస్తమైనట్టయింది. ముందువరుసలో కూర్చున్న మీరా అరచేతుల్లో చెమటలు పోశాయి. ఆమె గుండె వేగంగా కొట్టుకోసాగింది. ఆమెకు ఒక్క సారిఏడవాలనిపించింది. అక్కడినుంచిదూరంగా, పరీక్షలకు దూర దూరంగా పరిగెత్తి పారిపోవాలనిపించింది.

మీరాకు పరీక్షలంటే మహాభయం; చెడ్డ బెదురు. అవి ఆ అమ్మాయికి చిల్లర మల్లర రోగాలు కూడా తెచ్చి పెడతాయి. వ్యాసాలు రాయడం అన్నా, పాఠాలు అప్పగించడమన్నా ఆమెకు ఇష్టమే. అయితే పరీక్షల పేరు చెబితే చాలు. కడుపులో తిప్పినట్టవుతుంది. మన సును చెప్పలేని విచారం, భారం ఆక్రమిస్తాయి. చదివినదంతా ఒక్కసారిగా మరిచిపోయినట్టు భ్రమ.

పరీక్ష సమయంలో ఆమెకు తరగతి గది వింతగా, భయంగా కనిపించింది. ఎప్పుడూ గలగలా నవ్వుతూ సరదగా పలకరించే ఆమె స్నేహితులు కూడా బిగుసుకుపోయి దూరమై

పోయారు. ఉపాధ్యాయులు కూడా వాళ్ళ వాళ్ళ పనుల్లో నిమగ్నులైపోయి తనను పట్టించుకోనట్టు కనిపించారు. ఆమెను చూసి ఒక్కరూ చిన్నగా నవ్వను కూడాలేదు. పలకరింపులు లేవు. మీరా ప్రశ్నపత్రం అందుకున్నది. చేతులు వణికాయి. కొంతసేపటికి అందులో ఉన్న వాటిని మెల్లగా చదివింది. పరీక్షలకు ఆమె ఎంతో కష్టపడి చదివి ఉన్నప్పటికీ, అనుకున్నంత బాగా రాయలేకపోయాను కదా అని దిగులు పడిపోయింది.

పరీక్షలు వస్తున్నాయని చెప్పగానే మీరెలా స్పందిస్తారు? మీరా లాగా హడలిపోతారా? పరీక్షల గొడవే లేకుండా వుంటే బావుణ్ణు కదా అని అనుకుంటున్నారా? అయితే, ఈ పేజీలను ఒకసారి తప్పకుండా చదవండి.

పట్టుదల అంటే......

1. నా ప్రయత్నం సర్వసరని సేను భావించినుసత కాలం నా ప్రయత్నాన్ని మానుకోసు. పట్టుదల వదలుకోసు.

2. నేను తుదివరకూ పోరాడితే సర్వశక్తులూ నాకు అనుకూలంగా ప్రవర్తిస్తాయని విశ్వసిస్తాను.

3. ఎన్ని ఒడిదుడుకులు ఎదురైనా భయపడను. ధైర్యంగా ముందుకు సాగుతాను.

4. నా లక్ష్యం నుంచి వైదొలగాలని నన్ను బెదిరించేవారినీ, ఆటంకపరచడానికి ప్రయత్నించే వారినీ అనుమతించను.

5. భౌతిక ప్రతిబంధాలనూ, లోపాలనూ అధిగమించడానికి పోరాడతాను.

6. నా కోరికను సాధించడానికి నేను మళ్ళీ మళ్ళీ ఇంకా మళ్ళీ ప్రయత్నిస్తాను.

7. మోసాలనూ, ద్రోహాలనూ; కష్ట నష్టాలనూ ఎదిరించి పోరాడి ఘన విజయాలు సాధించిన మహాను భావుల నుంచి పాఠాలు నేర్చుకుంటాను. నవచెతన్యం నాలో నింపుకుంటాను.

8. ఎన్ని అవరోధాలు ఎదురైనప్పటికీ నిరుత్సాహానికీ, నిరాశకూ లొంగిపోసు. — హెర్మన్ షెర్మ్

న్