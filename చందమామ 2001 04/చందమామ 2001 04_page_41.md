భారత్ వైఖరికి అమెరికా, రష్యా మద్దతు

20-వ శతాబ్ది ఆఖరి సంవత్సరంలో ఇద్దరు ప్రపంచ నాయకులు భారతదేశ పర్యటనకు వచ్చారు. అమెరికా ప్రెసిడెంట్ బిల్ క్లింటన్ గత సంవత్సరం ప్రథమార్ధంలోనూ; రష్యా ప్రెసిడెంట్ వ్లాడిమీర్ పుతిన్ ద్వితీ యార్ధంలోనూ మన దేశానికి వచ్చారు. మార్చ్ 19, 20 తేదీలలో బిల్ క్లింటన్ ఇండియాలో గడిపాడు. గత ఇరవై యేళ్ళలో అమెరికా ప్రెసిడెంట్ ఇండియాకు రావడం ఇదే ప్రథమం.

బిల్ క్లింటన్

సరిహద్దు ప్రాంతంలో పాకిస్తాన్ రెచ్చగొడు తూన్న తీవ్రవాదాన్ని క్లింటన్ విమర్శించాడు. ద్వైపాక్షిక చర్చలు జరిగి, ఇండో-పాక్ ఉదికిత్త తగ్గాలంటే మొదట నియంత్రణ రేఖను గౌరవించడం తప్పనిసరి అని ఆయన అభిప్రాయం వెలిబుచ్చాడు.

భారత్‌కు నాలుగురోజుల పర్యటనకు అక్టోబర్ 2వ తేదీ వచ్చిన రష్యా ప్రెసిడెంట్ వ్లాడిమీర్ పుతిన్, ఇండో-పాక్ వివాదంలో విదేశీ జోక్యాన్ని ఖండించాడు. శాంతియుత్త ప్రయోజనాలకు అణుశక్తిని ఉపయోగించాలనే లక్ష్యంతో ఉభయ దేశాలు పరస్పర సహకారం పెంపాందించుకోవాలన్న అవగాహనాపత్రం మీద భారత్ సంతకం చేసింది.

మూడు కొత్తరాష్ట్రాల ఏర్పాటును 2000వ సం॥ ముఖ్యమైన విశేషంగా చెప్పుకోవచ్చు. మధ్య ప్రదేశ్ నుంచి విడదీసిన చట్టీస్ ఘడ్ రాష్ట్రం అక్టోబర్ 31వ తేదీ ఏర్పాటయింది. ఉత్తర ప్రదేశ్ లోని కొన్ని జిల్లాలను కలిపి నవంబర్ 8న ఉత్తరాంచల్ రాష్ట్రం ఏర్పాటు

చేయబడింది. భారత యూనియన్‌లోని 28వ రాష్ట్రమయిన జార్ఖండ్, బీహార్ నుంచి విడ దీయబడి నవంబర్ 14వ తేదీ ఏర్పాటు చేయబడింది.

బిల్ క్లింటన్

అర్ధ శతాబ్దకాలంగా అమలులో ఉంటూన్న భారత రాజ్యాంగ చట్టాన్ని పునఃపరిశీలించాలని వాజ్ పేయి ప్రభుత్వం భావించింది. అందుకోసం 11 సభ్యులు గల నేషనల్ కమిషన్‌ను నియమించింది. లోక్‌సభ పరిమాణం (545 స్థానాలు) మరో పాతిక సంవత్సరాలు మార్పు లేకుండా అలాగే ఉంటుందని కూడా వాజ్‌పేయి ప్రభుత్వం నవంబర్ 15వ తేదీ ఒక నిర్ణయం తీసుకున్నది.

కాశ్మీరులో తీవ్రవాద కార్యకలాపాలు కొన సాగుతూనే ఉండడం వల్ల, ఇండో-పాక్‌చర్చలకు అవకాశం లేకుండానే ఒక సంవత్సరం గడిచి పోయింది. సరిహద్దు రేఖకు ఇరువైపులా అప్పుడ్పుడు కాల్పులు జరుగుతూనే ఉన్నాయి. ప్రధాని వాజ్‌పేయి నవంబర్ 19వ తేదీ పవిత్ర రంజాన్ నెల పూర్తిగా జమ్మూ - కాశ్మీరులో కాల్పుల విరమణను ఏకపక్షంగా ప్రకటించడంలో ఎంతో వితరణను ప్రదర్శించాడు.

కాశ్మీరులో స్వయం నిర్ణయాధికారం గురించి ఐక్యరాజ్య సమితి చేసిన తీర్మానాలు గడువు దాటి పోవడంవల్ల అవి ఇప్పుడు చెల్లవని వాజ్‌పేయి ప్రకటించాడు. డిసెంబర్ 20వ తేదీ కాల్పుల విరమణను మరొక నెల పాటు అంటే 2001 జనవరి 21వ తేదీవరకు పాడిగించాడు. —(అయిపోయింది)

వ్లాడిమీర్ పుతిన్