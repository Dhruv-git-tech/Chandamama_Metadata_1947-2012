నచ్చలేదు. ఆయన రఘుపతితో, “బాబూ! వ్యవసాయం మన కుటుంబ సంప్రదాయం. మనవంటివాళ్ళచేతుల్లోనే సేద్యంరాణిస్తుంది. పదిమందికి తిండిపెట్టడంలోవున్న ఆనందం, ఆదాయం పెంచుకుంటే పెరుగుతుందను కోవడం తెలివితక్కువ!” అని నచ్చచెప్ప బోయాడు.

ఇందుకు రఘుపతి అంగీకరించక, “నాన్నా! వ్యవసాయం చేసినువ్వు పదిమందికి తిండి పెడుతూంటే, పరిశ్రమ స్థాపించి నేను వందలాదిమందికి ఉపాధి కల్పిస్తాను. వ్యవసాయకుటుంబంనుంచి వచ్చినాణ్ణి కాబట్టి, నావల్లరైతులకుకూడా మేలుజరుగుతుంది!” అన్నాడు.

ఇలా కొంతసేపు చర్చించుకున్నాక, కొడుకు మాటల్లో నిజమున్నదని సీతాపతికి అనిపించి, చివరకు సరేనన్నాడు. అయితే, పరిశ్రమ

ప్రారంభించాలంటే కనీసం లక్ష వరహాలు కావాలి. అంత డబ్బు ఆయన వద్ద లేదు. అప్పుగా ఇచ్చేవారా ఊళ్ళోనూ లేరు.

“నగరంలో ఎందరో వడ్డీ వ్యాపారులున్నారు. మన పాలం తాకట్టుపెడితే, ఎవ రైనా అప్పు ఇస్తారు. పరిశ్రమ ప్రారంభించక చకచకా ఆ బాకీ తీర్చేయొచ్చు,” అన్నాడు రఘుపతి, తండ్రికి సలహాయిస్తూ.

అన్నంపెట్టే పాలాన్ని తల్లిగా భావిస్తూ, నీడనిచ్చిన ఇంటిని తండ్రిలా భావిస్తూ గుట్టుగా జీవితం గడుపుతున్న సీతాపతికి, ఈ సలహా నచ్చలేదు.

అప్పుడు రఘుపతి నగరంలోని కొందరు బంధువుల పేర్లు చెప్పాడు. వాళ్ళందరూ కోట్లకు పడగలెత్తినవారేకాని, ఇటీవల ఎవ్వరి తోనూ రాకపోకలులేవు. ఆ కారణం వల్ల సీతాపతి, “బాబూ! అడిగి లేదనిపించుకుంటే నాకు తలతీసేసినట్లుంటుంది. ఖచ్చితంగా ఇస్తారని నువ్వనుకునేవారెవరైనావుంటే చెప్పు. నేనడుగుతాను,” అన్నాడు.

“నాన్నా! నీవన్నీ హిరణ్యాక్షవరాలు. నాకు సాయపడే వుద్దేశం నీకులేదు,” అని చిన్న బుచ్చుకున్నాడు రఘుపతి.

కొడుకు తనమీద అలాంటినెపంవేయడం, సీతాపతి మనసుకు కష్టం కలిగించింది. ఆయన తన నిజాయితీని నిరూపించుకునేందుకు ఏం చేయాలా అని తీవ్రంగా ఆలోచించగా, కమల గుర్తుకొచ్చింది.

కమల, సీతాపతి పెదనాన్న కూతురు. కట్టం విషయంలో పేచీవచ్చి, ఆమె పెళ్ళి ఆగిపోయేలావుంటే, అవసరానికి డబ్బిచ్చి ఆదుకున్నాడు సీతాపతి. ఆ రోజున కమల