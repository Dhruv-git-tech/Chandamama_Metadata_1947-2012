అందుకు ధర్మరాజు ఒప్పుకోక, “నువ్వు వనంలో కష్టాలు పడుతుంటే నేను సుఖంగా రాజ్యం చెయ్యలేను. నువ్వు ఉపవాసాలు చేస్తూ, కటికనేల మీద పడుకుంటే నన్నూ, నా తమ్ములనూ లోకం నిందించదా? నాకీ రాజ్యం వద్దు, భోగాలు వద్దు. రాజ్యం యుయు త్సుడి కిస్తాను,” అన్నాడు.

“నాకు తపస్సు చేసుకోవాలని ఉన్నది. మన వంశంవారికి వనుసారం పరిపాటే. నా వన వాసానికి నువ్వు ఒప్పుకోవచ్చు,” అన్నాడు ధృత రాష్ట్రుడు. ఆయన వానప్రస్థం పెళ్ళాలని పట్టు బట్టటమే గాక, ధర్మరాజు అందుకు ఒప్పుకోక పోతే భోజనం చెయ్యనన్నాడు.

ఆ సమయంలో వ్యాసుడు వచ్చి ధర్మరాజుతో ధృతరాష్ట్రుణ్ణి వనానికి వెళ్ళనియ్య మన్నాడు. అప్పుడు ధర్మరాజు సరేనని, ధృత రాష్ట్రుడి చేత భోజనం చేయించాడు.

ధృతరాష్ట్రుడు వనవాసం వెళ్ళుతున్నట్టు తెలిసి, హస్తినాపురంలోని అన్ని వర్ణాలవారు ఆయనను చూడవచ్చారు. ధృతరాష్ట్రుడు ప్రజలతో, “నేనూ, గాంధీరీ కలిసి వన వాసం పోబోతున్నాం. అందుకు మీరు అను మతించాలి. దుర్యోధనుడి కంటే ధర్మరాజు బాగా పరిపాలిస్తున్నాడని నా నమ్మకం. ఈ భూమిని మొదట శంతనుడూ, తరవాత భీష్ముడూ, విచిత్రవీర్యుడూ పాలించారు. నేను కూడా మీకు కొంత సేవ చేశాను. ఎలా చేశానో నాకు తెలియదు. అందులో ఏవైనా లోపాలుంటే క్షమించండి. మా దుర్యోధనుడు దుర్భుద్ధి అయి క్షత్రియ వినాశు తెచ్చి పెట్టాడు. అందులో నా దోషం కూడా లేక పోలేదు. అదంతా మరిచిపామ్మని నేను మీకు చేతులు

మోడ్చి వేడుకుంటున్నాను. ఇక నుంచి ధర్మరాజు మిమ్మల్ని పరిపాలిస్తాడు,” అన్నాడు.

ఈ మాట విని పౌరజానపదుల ప్రతి నిధిగా ఒక బ్రాహ్మణుడు ధృతరాష్ట్రుడితో, “రాజా, నువ్వు మా ఎడల ఎంతో మైత్రితో ప్రవర్తించావు. మీ వంశం వారెవరూ మాకు ఎలాటి లోపమూ చెయ్యలేదు. దుర్యోధనుడు కూడా మాకు ఎలాంటి ద్రోహమూ చెయ్యలేదు. యుద్ధం తెచ్చిపెట్టి నందుకు మేం దుర్యోధనుణ్ణి తప్పుపట్టం. కురుక్షయానికి దేవుడు తప్ప మరెవరూ కారకులు కారు. ధర్మరాజు సత్పురుషుడు. ఆయన మమ్మల్ని వెయ్యిఏళ్ళు పాలించాలని కోరుకుంటున్నాము,” అన్నాడు.

మర్నాడు ఉదయం విదురుడు ధర్మరాజు వద్దకు వచ్చి, “ధృతరాష్ట్రుడు కార్తీక మాసంలో వనవాసం పోతాడు. పోయేముందు