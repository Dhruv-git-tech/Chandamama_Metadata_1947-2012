గుంజాడు. మాంత్రికుడు దభీమంటూ గోడ మీదినుంచి కిందికి పడిపోయాడు.

ఈ లోపల, “బలి! బలి! బలి!” అంటూ జడలభూతం, ఆవేశోత్సాహంతో గోడమీదికి కొండ ముచ్చులా గెంతి నిలబడింది.

భూతం కిందికి చూసి, తన గురువు నేల కరిచి వుండడం గమనించి కీచుమని అరి చేంతలో, జీవదత్తుడు, దాని కాలుపట్టుకుని లాగి, అది కిందపడబోయే సమయంలో నడుం మీద గట్టిగా ఒక తన్ను తన్ని, “ఖడ్గా! ఇక మనం ఇక్కడ నిలబడడం క్షేమంకాదు. ఈ ప్రదేశమంతా మాంత్రిక వెధవల పుట్టలా వుంది. మనం ఆ కనబడే భవనాల్లో దేనిలో కైనా పోయి, వాళ్ళు మనను చుట్టుముట్ట కుండా చూసుకుందాం,” అన్నాడు.

ఆ వెంటనే ఇద్దరూ శిథిల భవనాల కేసి పరిగెత్తి, ఒక గది ద్వారం ముందు నిలబడి,

శత్రువులు తమ మీదికి ఎటు నుంచి దాడి వస్తారో అని చూడసాగారు. కాని ఎక్కడా శత్రువుల ఆచూకీ లేదు. జడలభూతం, మాంత్రికుడూ మొండిగోడ పక్కన కూర్చుని బాధతో మూలిగే మూలుగులు తప్ప, ఆ ప్రదేశాన మరెలాంటి శబ్దమూ లేదు.

ఇద్దరూ నిశ్శబ్దంగా నడుస్తూ పోయి ఒక గదిలో ప్రవేశించారు. అక్కడ బాగా బలిసి వున్న పందికొక్కులు నాలుగైదు, “బౌక్! బౌక్!” అని అరుస్తూ గదిలో అటు ఇటూ పరిగెత్తసాగినై. గద్ద ప్రమాణంలో వున్న గుడ్ల గూబ ఒకటిపైనుంచి కిందికి బాణంలా దూసుకువచ్చి, వాటిల్లో ఒకదాన్ని పట్టుకుని, అంత ఎత్తులో వున్న ఒక కిటికీ గుండా బైటికి ఎగిరిపోయింది.

వాళ్ళిద్దరూ అంతకు ముందు తాము వచ్చిన గది ద్వారం కేసి నడిచి, అందులో