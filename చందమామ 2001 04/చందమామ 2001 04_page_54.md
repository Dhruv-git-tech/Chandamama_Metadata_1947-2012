కలుసుకుని ఆయనను తన పాలంలోకి ఒక్క సారి అడుగుపెట్టమని ప్రాధేయపడ్డాడు.

న్యాయాధికారి ఏదో అక్రమం జరిగిందను కుని, రైతు వెంట వచ్చాడు. కాని అంతలోనే రైతు బుద్ధి మారిపోయింది. వాడు ఆయనతో, “తమరు అన్నీ తెలిసినవారు. చూడండి, నేను నిన్న దున్నిన ఆ చాళ్ళు బాగున్నాయా, ఇవాళ దున్నిన ఈ చాళ్ళు బాగున్నాయా?” అని అడిగాడు.

వాడికి మతిచలించిందనుకుని న్యాయాధి కారినవ్వుకుంటూతన దారినవెళ్ళిపోయాడు.

ఆయన వెళ్ళిపోగానే రైతు కుంగిపోయి, “ఆయనకు ఆ బంగారం ఎందుకిచ్చాను కాను? దీన్ని ఎక్కడదాచను? ఎలా దాచను?” అని దిగులుపడ్డాడు.

చివరకు వాడు, తాను రోజూ తిండి తెచ్చు కునే గోతం సంచీలో ఆ బంగారంగల పాత్రను ఉంచి, వీపున వేసుకుని ఇంటికి వెళ్ళాడు.

వాడు తన భార్యతో, “ఏమే, కాస్తఎడ్లను కట్టేసి, వాటి కింత మేతవెయ్యి. నేను తొంద రగా న్యాయాధికారిగారి ఇంటికి పోవాలి,” అన్నాడు.

తన మొగుడు వీపు మీది సంచీ దించక పోవటం గమనించి, రైతు భార్య అందులో ఏదో రహస్యం ఉన్నదని గ్రహించింది. అదేమిటో తెలుసుకోవాలని పట్టుదల కలిగింది. ఆమె రైతుతో, “నాకిదే పనా? ఆవు లనూ, గౌరెలనూ చూస్తున్నాను చాలదూ? నీ ఎడ్లను నువ్వే కట్టేసుకో. ఆ తరవాత నీ ఇష్టం వచ్చిన చోటికి వెళ్ళి, నీ ఇష్టం వచ్చిన ప్పుడు తిరిగిరా,” అన్నది.

చేసేది లేక, రైతు వీపుమీది మూట కింద దించి ఎడ్లను కట్టెయ్యబోయాడు. వెంటనే రైతు భార్యమూటలో నుంచి కంచుపాత్ర పైకి తీసింది. దాని నిండా బంగారం! రైతు ఎడ్లను కట్టేసి, మేత వేసి తిరిగివచ్చేలోపుగా ఆమె ఆ పాత్రను దాచి, అదే ఆకారమూ బరువూగల రాయి ఒకటి తీసుకువచ్చి సంచీలో పెట్టింది.

రైతు పని ముగించుకునివచ్చి, మూటను వీపున పెట్టుకుని, తిన్నగా న్యాయాధికారి ఇంటికి వెళ్ళాడు.

“తమకు ఒక బహుమానం తెచ్చాను, దొరా!” అన్నాడు వాడు. న్యాయాధికారి అది ఎంతవిలువైన బహుమానమో అనుకుంటూ సంచీ తీసి చూసేసరికి రాయి కనిపించింది.

న్యాయాధికారితో పాటు రైతు కూడా ఆశ్చర్యపోయాడు. రైతు ప్రవర్తనకు ఏదో బల మైన కారణం ఉంటుందని తోచి న్యాయాధి కారి ఆ రాత్రి వాణ్ణి ఒక కొట్లో బంధింపజేసి,