# ధైర్యంవల్లలాభం

ఒక గ్రామంలో ఒక బ్రాహ్మణుడు ఉండే వాడు. అయన ప్రేతకర్మలు చేయించే వాడు. ఆయన చాలా ధైర్యశాలి. దుర్మ రణాల పాలైనవారికి కూడా దహనసంస్కారాలు చేయించేవాడు. ఎక్కడన్నా మనుమలు హత్య చేయడినా, ఉరిపోసుకు చచ్చినా దహనసంస్కారాలు చెయ్యటానికి ఈ బ్రాహ్మణ్ణే పలిచేవారు. ఎందుకంటే, అలాటి శవాలకు సంస్కారం జరిపించటానికి మామూలు బ్రాహ్మలు భయపడే వారు. బలవంతపు చాపు చచ్చినవాళ్ళు దయ్యాలయి, బతికున్నవాళ్ళను బాధిస్తారని అందరూ నమ్మేవారు.

ఈ ప్రేతకర్మలు చేయించే బ్రాహ్మణ్ణ ఒకసారి, ఏడెనిమిది మైళ్ళ దూరంలో ఉన్న ఒక గ్రామంవాళ్ళు పలిచారు. ఆక్కడ ఆ బ్రాహ్మాడు తన పని పూర్తి చేసే సరికి చీకటి పడిపొయింది.

"ఈ చీకట్లో మీ ఊరు వెళ్ళవద్దు. ఈ రాత్రికి ఇక్కడే పడుకుని, రేపు ఉదయం వెళ్ళవచ్చు," అన్నారు గ్రామస్థులు.

"ఎందుకూ? భోజనంవేళకు ఇల్లు చేరి పొనూ?" అన్నాడు బ్రాహ్మడు.

"మరేం లేదు. మా ఊరికి మీ ఊరికి మథ్య ఉండే శ్మశానంలో దయ్యాలున్నాయట. అవి రాత్రివేళ ప్రయాణీకులను పట్టుకుని నానా తిప్పలూ పెడతాయట," అన్నారు గ్రామస్థులు.

బ్రాహ్మడు విరగ బడి నవ్వుతూ, "దయ్యాలూ, భూతాలూ నన్సేం చేస్తాయి? నేనీ రాత్రికి ఇల్లు చేరాలి," అంటూ బయలు దేరాడు.

వెన్నెల రాత్రి. ఆకాశం నిర్మలంగా కూడా ఉన్నది. అందుచేత బ్రాహ్మడు మరింత నిశ్చింతగా నడక సాగించాడు.