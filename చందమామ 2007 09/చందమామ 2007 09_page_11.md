ఆయనమొదట పెద్దాడైన సోమశేఖరాన్ని పిలిచి, “నువ్వు నేనిచ్చిన రూపాయి నాణెంతో ఏ మంచి పని చేశావు?” అని అడిగాడు.

“రామాలయం దగ్గర ఆకలితో అలమటి స్తూన్న వృద్ధురాలికి దానిని ఇచ్చాను,” అన్నాడు సోమశేఖరం. నాంచారయ్య చిన్నగా నవ్వుతూ, నువ్వేం చేశావు అన్నట్టు రెండవ కొడుకు రామబ్రహ్మం కేసి చూశాడు.

“మన వ్యాపారం అభివృద్ధి చెందాలని గుడిలో పూజ చేయించి, రూపాయిని పూజారి పళ్ళెంలో వేశాను,” అన్నాడు రామబ్రహ్మం.

నాంచారయ్య అదే చిరునవ్వుతో చిన్న కొడుకు నారాయణ కేసి చూస్తూ, “నువ్వేం చేశావు?” అని అడిగాడు.

నారాయణ మౌనంగా తన జేబులో నుంచి రూపాయి నాణెం తీసి తండ్రి ముందుంచాడు.

“రూపాయిని ఖర్చు చేయకుండా అలాగే పాదుపు చేశావా?” అని అడిగాడు నాంచారయ్య.

“లేదు నాన్నా! మీరిచ్చిన రూపాయితో తోట దగ్గరికి వెళ్ళి నాలుగు నిమ్మకాయలు కొన్నాను. అంగడి వీధిలో ఒక అరుగు పక్కన కూర్చుని, ఇవి చాలా ప్రశస్తమైన నిమ్మకాయ

లని చెప్పి వాటిని రెండు రూపాయలకు అమ్మాను. లాభంగా వచ్చిన రూపాయితో అర్ధ రూపాయికి అటుకులు కొని, ఆకలితో ఉన్న పిల్లవాడికిచ్చాను. అర్ధ రూపాయిని అందరినీ చల్లగా చూడమని దేవుడి హుండీలో వేశాను. మిగిలిన అసలు రూపాయిని మీకిచ్చాను,” అన్నాడు నారాయణ నెమ్మదిగా.

అతడి తెలివితేటలకూ, దయాగుణానికీ ముగ్థుడైన నాంచారయ్య అతనికే తన వ్యాపారాన్ని అప్పగించాలని నిర్ణయించాడు. ఇద్దరి కొడుకుల కేసి తిరిగి, “ఏమంచి పని చెయ్యాలన్నాడబ్బు అమరం. వ్యాపారానికి అది మరీ ముఖ్యం. అందువల్ల వ్యాపారం చేయదల చినవాడు ముందు చేయవలసింది లాభం సంపాదించడం. నారాయణ ఆపని చేశాడు. డబ్బు సంపాదించాక దానధర్మాలు. మీలో ఒకరు మన ధర్మసత్రాన్నీ, మరొకరు రామా లయం బాధ్యతలూ చూసుకుంటూ, తమ్ముడికి వ్యాపారంలో సహకరించండి,” అన్నాడు.

అన్నలిద్దరూ అందుకు సంతోషంగా సమ్మతించారు. భర్తనిర్ణయానికి భార్యతాయారమ్మ ఎంతోగానో సంతోషించింది.