చూడమని భైరవశెట్టి చెప్పగానే సరే నన్నాడు శాల్మలుడు. కుండలోని సెయ్యి మధ్యాహ్నానికే అమ్ముడైపోయింది. భైరవశెట్టి చాలా సంతో షించి, శాల్మలుడికి కూలీ డబ్బులిచ్చి, “ఎంతో అనుభవం ఉన్నవాడిలా సాయపడ్డావు. మా పనివాడు రేపు వచ్చేస్తాడు. లేకపోతే నిన్నే ఏకంగా పెట్టుకునేవాణ్ణి,” అంటూ పంపేశాడు.

మరునాడు శాల్మలుడు జమీందారు దివాణానికి వెళ్ళాడు. ఇద్దరు పనివాళ్ళు అడ్డ గించి వివరాలు అడిగి అతడి కోరిక వినగానే, “ఇప్పుడే పనివాడొకడు పీంగాణిపాత్రపగల గొట్టాడని నానా తిట్లు తిన్నాడు. ఈ సమయంలో వెళితే, నీపని అంతే! వెళ్ళు, వెళ్ళు,” అని తిప్పి పంపేశారు.

దిగులుగా వెనుదిరిగిన శాల్మలుడికి మళ్ళీ భైరవశెట్టి తారసపడి, అతని దిగులుకు

కారణం అడిగాడు. శాల్మలుడు ఆ ఊరు వచ్చినప్పటి నుంచి ఎదురైన అనుభవాలను ఏకరువు పెట్టాడు. అంతా విన్న భైరవశెట్టి, “నౌకర్లు ఆయన గురించి ఎందుకలా చెప్పారో గాని, జమీందారుకు స్వతహాగా చాలా మంచి మనసు. దేనికీ మరోసారి ప్రయత్నించి చూడు,” అన్నాడు.

ఆ మాట వినగానే శాల్మలుడికి ఎలాగైనా జమీందారు దివాణంలో నౌకరీ సాధించాలన్న పట్టుదలపెరిగింది.

అంతలో భైరవశెట్టి, “అసలు విషయం చెప్పడం మరిచాను. కోనవరంలో శివాలయం కట్టారు. ప్రతిష్ఠనాడు నేతి అమ్మకానికి మరి కొందరి అవసరమున్నది. ఈ రోజు నువ్వు కూడా వెళతావా?” అని అడిగాడు.

శాల్మలుడు మారు మాట్లాడకుండా నేతి కుండను మోసుకుని వెళ్ళాడు. అమ్మకం అయ్యాక తిరిగి వచ్చి, లెక్కంతా అప్పగించి, “ఈ నేతిని అంతమంది కొని దేవుడికి ఇస్తు న్నారు కదా? ఎందుకని?” అని తన అనుమా నాన్ని బయటపెట్టాడు.

“మనం ఏదయినా కోరుకుని వారానికి ఓసారి దేవుడికి నేతితో అభిషేకం చెయ్యిస్తే, మన కోరిక త్వరగా తీరుతుందని భక్తుల విశ్వాసం,” అన్నాడు భైరవశెట్టి.

ఆ మాట వినగానే శాల్మలుడు అప్పుడే దివాణంలో నౌకరీ లభించినంత సంబరపడి పోయాడు. అది మొదలు కష్టపడి కూలిపని చేసిన డబ్బులతో నేతిని కొని శివుడికి అభిషేకం చేయించసాగాడు.