“నాకు ఉద్యోగం ఇచ్చే యజమానే అనా రోగ్యం పాలయితే ఇకనేనెవరిని నౌకరీ అడగ గలను? అందుకే అయన ఆరోగ్యంగా ఉండా లని దేవుణ్ణి ప్రార్థిస్తున్నాను,” అన్నాడు శాల్మలుడు.

ఇది జరిగిన కొన్నాళ్ళకే జమీందారు పూర్తిగా కోలుకున్నాడు. శివాలయంలో మృత్యుం జయ హోమం, అభిషేకం చేయించాలను కుని వాటి ఏర్పాట్ల కోసం పూజారిని పిలి పించాడు. అప్పుడు పూజారి, “అయ్యా, స్వస్తత సమకూరాక తమరు ఇప్పుడు శివుడికి అభిషేకం చేయించాలనుకుంటున్నారు. అయితే, తమరు మంచం పట్టారని తెలిసిన మరుక్షణం నుంచే, మీకు ఆరోగ్యం చేకూరా లని ప్రార్థిస్తూ, నేతి అభిషేకం చేయిస్తున్నాడు ఒక యువకుడు,” అంటూ శాల్మలుడి గురించి వివరించాడు.

ఆ మాట వినగానే జమీందారు కళ్ళు చెమ్మగిల్లాయి. అజ్ఞాతంగా తన మంచిని కోరుకుంటూన్న శాల్మలుణ్ణి చూడాలనుకుని పూజారి ద్వారా కబురు చేశాడు.

అతడు రాగానే, స్వార్థం కొద్దీ మరెవ్వరినీ తన దరిదాపులకు రానివ్వకుండా అడ్డుకుం టూన్న దివాణంలోని కొందరు నౌకర్లదుర్మార్గం బయటపడింది. వారి మీద కఠిన చర్యలు తీసుకున్నాడు.

తన వద్ద పనిచేయాలన్న పట్టుదలతో, తనను ఎంతగానో అభిమానించి, తన క్షేమం కాంక్షించిన శాల్మలుడికి దివాణంలో తగిన ఉద్యోగం ఇచ్చి ఆదరించాడు.

ఆ రోజు సాయంత్రం శాల్మలుడు శివాల యానికి వెళ్ళాడు. అతన్ని చూసిన పూజారి, “చూశావా నాయనా! నువ్వు నీ కోసం అభిషేకం చేయించిన న్నాళ్ళు శివుడు ఊరుకు న్నాడు. జమీందారు ఆరోగ్యం కోసం ప్రార్థించిన వెంటనే నీ మొర ఆలకించాడు. అటు జమీందారు ఆరోగ్యం కుదుట పడడంతో పాటు, ఇటు నీకు నౌకరీ కూడా దొరికింది. ఎదుటివారి క్షేమంలోనే మన క్షేమంకూడా ఇమిడి ఉందని గ్రహించి, భగవద్భక్తితో మసలుకోవడమే అందరికీ మంచిది,” అని చెప్పి ఆశీర్వదించాడు.