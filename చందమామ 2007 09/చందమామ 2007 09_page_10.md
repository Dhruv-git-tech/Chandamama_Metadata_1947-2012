వ్యాపార బాధ్యత!

సింగవరంలో ధాన్యం వ్యాపారం చేస్తున్న
నాంచారయ్య బాగా సంపాదిస్తున్నాడు. దాన
గుణం, దైవభక్తి గల ఆయన ఒక ధర్మసత్రం,
రామాలయం నిర్మించి; సత్రంలో పేదలకు
అన్నదానం చేయడం, రామాలయంలో తరుచూ
హరికథలు చెప్పడం ఏర్పాటు చేశాడు.

ఒకనాటి రాత్రి ఆయన భోజనం చేస్తూం
డగా, భార్య తాయారమ్మ, “చేతికి అంది
వచ్చిన ముగ్గురు కొడుకులు ఉన్నారు. ఇంకా
మీరే వ్యాపారమంతా తలకెత్తుకుని అవస్థ
పడడం దేనికి? ముగ్గురిలో ఒకరికి వ్యాపారం
అప్పగించవచ్చుకదా?” అని అడిగింది.

“నేనూ అదే ఆలోచనలో ఉన్నాను. ముగ్గు
రిలో ఎవరికి అప్పగిస్తే మన ఆస్తిపాస్తులకు,
గౌరవమర్యాదలకు భద్రత ఉంటుందా అని
ఆలోచిస్తున్నాను,” అన్నాడు నాంచారయ్య.

“దానికెందుకు అంత పెద్ద ఆలోచన?
అబ్బాయిలు ముగ్గురూ మంచివాళ్ళే కదా.

ఎవరికి అప్పగించినా నిక్షేపంగా నిర్వహించ
గలరు,” అన్నది తాయారమ్మ.

“కన్న బిడ్డల మీది మమకారం కొద్దీ అలా
అంటున్నావేగాని, వ్యాపారానికి ఒక్క మంచి
తనం మాత్రుే చాలదు. తెలివితేటలతో పాటు
చేసే వ్యాపారం పట్ల ఆసక్తి ఉండాలి. అది మన
ముగ్గురు కొడుకులలో ఎమికి ఉన్నదో తెలుసు
కోవడానికి చిన్న పరీక్షపెడతాను. వారి సమర్థ
తను నువ్వే చూద్దువుగాని,” అన్నాడు.

మరునాడు నాంచారయ్య ముగ్గురు కొడు
కులనూ చేరబిలిచి, ముగ్గురికీ తలా ఒక
రూపాయి నాణెం ఇచ్చి, “ఈ రూపాయితో
సాయంకాలంలోగా ఏదైనా ఒక మంచి పని
చేసిరండి. దాంతో మీ దక్షత ఏపాటిదో బయట
పడుతుంది,” అని చెప్పి అంగడికి వెళ్ళాడు.

సాయంకాలం ఇంటికి వచ్చిన నాంచా
రయ్య ముగ్గురు కొడుకులూ తన కోసం
ఎదురు చూస్తూండడం గమనించాడు.

కోపల్లి ఈశ్వర్

చందమామ

11

స్టెంబర్ 2007