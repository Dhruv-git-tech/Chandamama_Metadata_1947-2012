ఒకపాడుపడిన గుడి కనిపించడంతో, బండిని అటువైపు తిప్పి ఆపమన్నారు.

బండివాడు గుడి దాపులనున్న చెట్టు కింద బండిని ఆపాడు. కొంత గడ్డి తీసుకువెళ్ళి, గుడి ముందు అరుగు మీద పరిచాడు. ఆ ఎండు గడ్డి మీద రంగనాథం, రామనాథం కూర్చున్నారు. బండివాడు ఎడ్ల ముందు గడ్డి వేసి, బండి పక్కనే కూర్చున్నాడు.

ఆ సమయంలో అక్కడికి పెద్ద తలపాగా చుట్టుకుని బుర్ర మీసాలతో, చేతిలో అద్దాల పెట్టెతో ఒక మనిషి వచ్చాడు. తానొక మిఠాయి వ్యాపారిననీ, సింహాచలం తన పేరనీ పరిచయం చేసుకుని వాళ్ళపక్కనే కూర్చున్నాడు.

రంగనాథం, రామనాథం పెరుగన్నం మూట విప్పి, బండివాడికీ, మిఠాయి వ్యాపారికీ కొంచెం పెట్టి, తామూ తిని నీళ్ళు తాగారు. ఎండ చల్లబడింది ఇక బయలుదేరుదా మనుకుంటూన్నప్పుడు వ్యాపారి, “నా మిఠాయిలు తిని చూడండి. చాలా రుచిగా ఉంటాయి,” అంటూ ముగ్గురికీ మూడు మిఠాయి ఉండలు ఇచ్చి, తనూ ఒకటి తిన్నాడు. “చాలా రుచిగా ఉన్నాయి,” అంటూ తిన్న ఆ ముగ్గురూ నిమిషాల్లో స్ప్రహతప్పి పడిపోయారు. మిఠాయిలు ఇచ్చిన వాడు నిజానికి మిఠాయి వ్యాపారి కాదు. ఆ వేషంలో వచ్చిన దొంగ. తను మంచి మిఠాయి తిని, వాళ్ళముగ్గురికీ మత్తు మందు కలిపిన మిఠాయిలు ఇచ్చాడు.

వాళ్ళ దగ్గరున్న సామ్మును కాజేదామని వాడు అడుగు ముందుకు వేయబోతూం

డగా, దభీమని తల వెనక భాగంలో బలంగా దెబ్బపడింది. గిర్రున కళ్ళు తిరిగి కింద పడ్డ దొంగకు ఎదుట పెద్దకత్తితో దృఢకాయుడైన యువకుడొకడు కనిపించాడు. వాడూ దొంగ తనానికి వచ్చిన దొంగే!

నలుగురూ సామ్మసిల్లి పడి వుండడం చూసి, తనపని సులభం అయిపోయిందన్న ఆనందంతో, వాడు పెద్ద అంగవేసి గుడి ముందున్న అరుగు మీదికి ఎక్కబోయాడు. అప్పుడు వాడి చూపులు యథాలాపంగా ఆ గుడిలోపలి విగ్రహం మీదపడడంతో ఉలిక్కి పడ్డాడు. అది తను నిత్యం మొక్కుకునే భైరవీ మాత విగ్రహం. ఆ మాత ఎదుట దొంగతనం చేయకూడదని తన తండ్రి చెప్పిన మాట గుర్తురావడంతో, వాళ్ళ దగ్గరున్న సామ్ములను ఒక్కటికూడా ముట్టుకోకుండా పెళ్ళిపోయాడు.