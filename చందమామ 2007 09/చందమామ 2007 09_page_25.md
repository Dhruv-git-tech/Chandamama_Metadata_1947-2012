చతురోక్తులు, హాస్యం, సమయస్ఫూర్తి అనగానే మనకు అక్బర్ ఆస్థానంలోని బీర్బల్ గుర్తుకు వస్తాడు. ఎదురైన ప్రతి సమస్యకూ సమయస్ఫూర్తితో పరిష్కారం సూచించే హాస్యరసప్రధాన మైన బీర్బల్ కథలను ఈ సంచికనుంచి ఒక్కొక్కటిగా చదువుదాం.

## కానుకలో వాటా

అక్బర్ చక్రవర్తి సభలో కొలువుదీరి వున్నప్పుడు ఒక యువకుడు మెల్లగా లోపలికి ప్రవేశించాడు. అక్బర్ చూపులు తనమీద పడగానే అతడు వంగి సలాం చేశాడు.

“ఎవరు నువ్వు? ఎందుకు వచ్చావు?” అని అడిగాడు అక్బర్ చక్రవర్తి.

“ప్రభూ! నా పేరు మహేశ్ దాస్. ఆగ్రాకు నాలుగామడల దూరంలో వున్న కుగ్రామం మాది. ఉద్యోగం ఉంటున్నకుంటూ వచ్చాను,” అన్నాడు యువకుడు.

“నీకు ఇక్కడ ఉద్యోగం దొరుకుతుందని ఎవరు చెప్పారు?” అని అడిగాడు అక్బర్.

“నా తెలివితేటల్ని చూసి, ‘నువ్వు చక్రవర్తి దగ్గరికి వెళ్ళు, నీకు తప్పక ఉద్యోగం దొరుకు తుంది,’ అని మాపంతులే చెప్పారు. ఆయన మాటవిని అంతదూరం కాలినడకనే వచ్చి, అతి ప్రయత్నం మీద తమ దర్శనం చేసుకో గలిగాను ప్రభూ,” అన్నాడు మహేశ్.

“ప్రతి ఉపాధ్యాయుడూ, తన విద్యార్థుల గురించి అలాగే గొప్పగా అంచనా వేస్తాడు. ఉత్తమ అర్హతలు గలవారికి మాత్రమే మేము ఇక్కడ ఉద్యోగలిస్తాం,” అన్నాడు అక్బర్.

“నేను ఉత్తముల్లోకెల్లా ఉత్తముడినని రుజువు చేయగలను ప్రభూ,” అన్నాడు మహేశ్ ఎంతో ఆత్మవిశ్వాసంతో.

“చేసి చూపు మరి. ఆలస్యం దేనికి?” అన్నాడు అక్బర్.