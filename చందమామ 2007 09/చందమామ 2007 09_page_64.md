విజ్ఞానం .... వినోదం .... వికాసం ....

విజ్ఞాన వీచికలు :

ఉసీరిక ఔషధ గుణాలు

ఆగ్నేయాసియాకు చెందిన ఉసీరిక ఔషధ గుణాల గురించి ఆయుర్వేదంలో అధికంగా ప్రస్తావించబడింది. దండకారణ్యం పంచ

వటి ప్రాంతంలో శ్రీరాముడు తమ పర్ణశాల ముందు నాటిన ఐదు మొక్కలలో ఉసీరిక ఒకటి అని రామాయణం చెబుతుంది. సంస్కృతంలో దీనిని ఆమ్ల వృక్షం అని అంటారు.

ఉసీరిక చెట్లు చిన్న చిన్న ఆకులతో దట్టంగా ఉంటాయి. కాయ పచ్చగానూ, పండినప్పుడు పసుపు పచ్చరంగుతోనూ గట్టిగా నిగనిగలాడుతూ ఉంటుంది. పండు పుల్లగా ఉంటుంది. ఉసీరిక తిన్నాక నీళ్ళు తాగితే తియ్యగా ఉండడం మన పిల్లలందరికీ తెలిసిన విషయమే. ఉసీరికలో సి విటమిను పుష్కలంగా ఉంది.

అనేక వ్యాధులకు ఆయుర్వేదం ఉసీరికను ఔషధంగా సూచిస్తుంది. ఉసీరిక శరీరానికి చలవ చేస్తుంది. దీనిని ఆకలి పుట్టించడానికీ, వాంతులను అరికట్టడానికీ ఉపయోగిస్తారు. బలవర్థకంగానూ వాడతారు. దీనిని సక్రమంగా తీసుకోవడం ద్వారా మధుమేహం, సాధారణ జలుబు, దగ్గు, ఉబ్బసం మొదలైన రుగ్మతలను నయం చేయవచ్చునని ఆయుర్వేద వైద్యులు చెబుతారు.

మన పరిసరాలు

పోర్చుగీసు మేన్-ఆఫ్-వార్

ఇది పేరుకు మేన్-ఆఫ్-వార్ తుప్ప, యుద్ధాలకూ దీనికీ ఎలాంటి సంబంధమూ లేదు. ఇదొకసముద్ర ప్రాణి. 30 సెం.మీ. పొడవు, 15 సెం.మీ. వెడల్పుతో పడవలాంటి శిఖతో ఉంటుంది.

18 శతాబ్దం ప్రాంతంలో నావికులు కొందరు ఈ ప్రాణిని చూసి అది పోర్చుగీసు యుద్ధనౌకను గుర్తుచేసే విధంగా ఉందనుకున్నారు. అందుకే దానికాపేరు వచ్చింది. నీళ్ళకు

పైన దాని శిఖభాగం మాత్రం కనిపిస్తుంది. కింది భాగంలో ‘పోలిప్స్’ అనే ప్రాణులదండు మీసాల్లా వేలాడుతూ ఉంటాయి. పెద్దవి ఆహారాన్ని పట్టుకుంటే చిన్నవి దాన్ని తిని జీర్ణం చేస్తాయి. శిఖ మీద వాయువునింపిన తిత్తిలాంటి భాగం ఆ ప్రాణి నీటి మీద తేలడానికి ఉపయోగపడుతుంది.