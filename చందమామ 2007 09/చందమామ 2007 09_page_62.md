మన వారసత్వ ప్రదేశాలు

సుందర్బన్స్

అడవులనెలా వారుత్వ ప్రదేశాలుగా ప్రకటించవచ్చని చాలా మందికి అను మానం కలగవచ్చు. అయితే పశ్చిమ బెంగాల్‌లోని సుందర్బన్స్ మామూలు అడవులు కావు. ఇది దాదాపు 10,000చ.కి.మీ. నేలా, నీరూ విస్తరించిన ప్రపంచంలోనే అతి పెద్ద మాంగ్రూవ్ అడవి. గంగ, బ్రహ్మపుత్ర, మేఘన అనే మూడు మహా నదుల ముఖద్వారంలో ఏర్పడిన అతి పెద్ద డెల్టా ప్రాంతం (80,000చ.కి.మీ) ఇది. సుందర్బన్స్ అంతా చిన్నా పెద్దా కాలువలు ఒకదానితో ఒకటి కలుపబడి ఉన్నాయి. పెద్ద కాలువలు మైలు కన్నా ఎక్కువ వెడల్పుతో ఉంటాయి. ఈ ప్రాంతంలో 54 చిన్నచిన్న దీవులు ఉన్నాయి. అక్కడ రకరకాల మొక్కలు, చెట్లు ఉన్నాయి.

1878వ సం.లో సుందర్బన్స్ పరిరక్షిత ప్రాంతంగా ప్రకటించబడింది. మన జాతీయ మృగం పులి. రాయెల్ బెంగాల్ టైగర్స్ అనే ప్రత్యేక పులులకు నివాస స్థానం కావడంతో 1977లో వన్య మృగ అభయారణ్యంగా చేయబడింది. 1984లో ఇది జాతీయోద్యానంగా మార్చబడింది. ఆ సమయంలో అక్కడి పులుల సంఖ్య 265. అడవి పందులు, చుక్కల జింకలు మొదలైన జంతు వులు, నల్లమెడ కొంగల వంటి రకరకాల పక్షులు, డాల్ఫిన్‌లాంటి జలచరాలు ఉన్నాయి.

అడవిని ప్రధానంగా రెండు భాగాలుగా విభజించవచ్చు. మొదటిది దిగువ మాంగ్రూవ్ ఉప్పునీళ్ళ సముద్ర తీర అరణ్యం. రెండవది ఇసుకదిబ్బలు, చెట్టుచేమలు నిండిన ఎగువ ప్రాంతం.

1987 ఏప్రిల్‌లో సుందర్‌బన్స్‌ను ప్రపంచ వారసత్వ జాబితాలోకి తీసుకున్నారు. "రకరకాల మొక్కలతో, విభిన్న జీవరాశులతో అరుదైన జీవవైవిధ్యంగల ప్రపంచంలో మిగిలివున్న అతి పెద్ద మాంగ్రూవ్ అడవి," కావడమే దీనిని వారసత్వ జాబితాలోకి తీసుకోవడానికి ప్రధాన కారణం అని పేర్కొన్నారు.

పెన్నా సిమెంట్ వారి
పెన్నా సురక్ష
53 MPa Guaranteed Cement

PENNA CEMENT INDUSTRIES LTD.

Plot No. 703, Srinivasan Colony, Road No.3, Banara Hills, Hyderabad-500 034. (A.P.)
www.pennacements.com. Email: marketing@pennacements.com

Phone: 23353950
23353952
Fax: 040-23353951