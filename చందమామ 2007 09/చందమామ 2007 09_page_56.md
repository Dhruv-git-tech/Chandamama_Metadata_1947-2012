చేసే అధికారి వచ్చి, “వ్యాపారంలో నీకు ఇటీ
వల బాగా లాభాలు వచ్చాయి కదా?” అని
అడిగాడు.

“అవును. ఈ ఊళ్ళో ఎవరికీ రానంతగా
వచ్చాయి,” అన్నాడు వెంకప్ప.

“నీ లాభాల సంగతి, నా దాకా వచ్చింది.
నువ్వు, రాజుగారికి ముప్పై వేల వరహాలు
పన్నుగా చెల్లించవలసి వున్నది,” అన్నాడు
అధికారి.

“పన్నేమిటి?” అంటూ ఆశ్చర్యపోయాడు
వెంకప్ప.

“నీకు వచ్చిన లాభాల్లో ముప్పైశాతం
రాజుగారికి పన్నుగా కట్టాలి. ఇంతవరకూ
నీకు లక్షవరహాలు లాభం వచ్చింది. అంటే,
ముప్పై వేల వరహాలు పన్నుకట్టాలి. నీలాగే
మిగతా వ్యాపారులు కూడా పన్నుకట్టాలి.
త్వరగా పన్ను చెల్లించు,” అన్నాడు అధికారి.

వెంకప్పకు గుండె ఆగినంతపనైంది. తను
మళ్ళీ తండ్రి దగ్గిర అప్పు చేసి, ఈ పన్ను
చెల్లించాలి. మిగతా వ్యాపారులు లాభాలు
రావడంలేదని ఎందుకన్నారో, వాడికప్పుడు
అర్థమైంది.

వెంకప్ప తండ్రి, పన్నులు వసూలు చేసే
అధికారికి సర్దిచెప్పి పంపేసి, “నీ అన్నలు
చెప్పినట్టు, నువ్వు నిజంగా వెర్రివెంగళప్పవే!
మనం రాజధానికి వెళదాం, అక్కడ నీకు ఏదో
ఒక ఉద్యోగం ఇప్పిస్తాను,” అన్నాడు వెంక
ప్పతో. వెంకప్ప అవమానంతో తల వంచు
కుని, “నా ఉద్యోగం నేను సంపాయించుకో
గలను. వ్యాపారంలాంటి అబద్ధాలు పలకవల

సిన వృత్తిలో నేను రాణించలేకపోవచ్చు. కాని,
నా తెలివితేటలతో రాజుగారిని మెప్పించ
గలను,” అన్నాడు.

తండ్రి ఒక క్షణం ఆలోచించి, “సరే,
అలాగే చెయ్యి. ఒక విషయం మాత్రం
గుర్తుంచుకో! ఎంత గొప్పవాళ్ళకైనా సరాసరి
వెళ్ళగానే రాజదర్శనం లభించదు. ఎవడైనా
గొప్పవాడి ద్వారా రాజుగారి ప్రాపకం సంపా
యించుకో. నీవల్ల పని కాకపోతే మాత్రం,
నాకు కబురు చెయ్యి. వచ్చి సాయం చేస్తాను,”
అన్నాడు.

వెంకప్ప రాజధానీనగరం చేరాడు. ఆ రోజు
రాజుగారు మహాకవి అప్పన్నకు కనకాభిషేకం
చేస్తున్నాడు. జనం తండోపతండాలుగా
వెళుతున్నారు. ఆ విశేషం చూడ్డానికి వెంకప్ప
కూడా వెళ్ళాడు.