శ్వానకర్ణి వికటంగా నవ్వుతూ, “నీ ముఠా వాళ్ళు దానికి మనిషి మాంసం రుచి ఎలా వుంటుందో చూపించారు. ఇక అది మను షుల్ని తప్ప తినదు. చాతనైతే మీ వాడి నొకణ్ణి పంపు, గుహలో నుంచి బయటికి దూకు తుంది,” అన్నాడు.

శ్వానకర్ణి మాటలకు ఉగ్రుడైపోయి బిడాలి ఏదో అనబోయేంతలో, జయమల్లు అతణ్ణి సమాధానపరుస్తూ, “ఇప్పుడు మళ్ళీ మీరు తగులాడుకోకండి. సింహాన్ని చంపి, రాతిగద తెచ్చేపని మాది. మీరు చేయవలసిందల్లా, మాకు ఒక తెప్ప కట్టివ్వటం,” అన్నాడు.

శ్వానకర్ణి ఆజ్ఞ ఇవ్వగానే అతడి అనుచరులు కొన్ని ఎండు కర్రలు తెచ్చి, వాటిని చెట్ల ఊడలతో గుదికట్టి మడుగులోకి తోశారు. ఈ లోపల కోయ గోమాంగ్, తను దాచి వుంచు కున్న విషాన్ని అన్ని బాణాల మొనలకూ రాసి, వాటిని బాగా ఎండ పెట్టాడు. ముగ్గురూ తెప్ప ఎక్కి, దాన్ని తోసేందుకు అమర్చిన గడ కర్రలను చేతికి తీసుకున్నారు.

జయమల్లు, మడుగు ఒడ్డున నిలబడి వున్న బిడాలినీ, శ్వానకర్ణినీ ఉద్దేశించి, “మీరు,

ఇక్కడవున్నాసరే, లేకశాంతంగా ఎవరి దారిన వాళ్ళు వెళ్ళిపోయినా సరే, మాకు అభ్యంతరం లేదు. మేము ఒక గంటలో ఆ రాతి గడ తీసుకుని వస్తాం,” అన్నాడు.

బిడాలిగాని, శ్వానకర్ణిగాని మాట్టాడలేదు. వాళ్ళిద్దరికీ జయమల్లూ అతడి అనుచరులు ఇక తిరిగి రావటం అంటూ వుండదన్న భయం పట్టుకున్నది. అది గ్రహించిన జయమల్లు, “గంట ఎందుకు, పావుగంటలోనే తిరిగి వస్తాం. రాతి గదను శ్వానకర్ణికీ, నిప్పులు కక్కే సింహం చర్మాన్ని బిడాలికీ బహూక రిస్తాం,” అన్నాడు పెద్దగా.

తెప్ప క్రమంగా మడుగు దాటి సింహం వుండే గుహను సమీపించింది. “గుహలో ఏదో అలికిడైనట్టు నాకు అనుమానంగా వున్నది,” అన్నాడు కోయ గోమాంగ్.

“అనుమానాలతో ఏం పని, మనం గుహలోకి వెళ్ళబోతున్నాం గదా,” అంటూ కేశవుడు, తెప్ప ఒడ్డు తాకగానే ఎగిరి గంతేసికిందికి దూకాడు. ముగ్గురూ నిశ్శబ్దంగా నడుస్తూ గుహను సమీపించి, లోపలికి తొంగి చూశారు.

-(ఇంకావుంది)