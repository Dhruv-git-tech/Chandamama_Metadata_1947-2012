తేవటం లేదు. వాళ్ళతో ఇంక రాజీమాట
లేమిటి?” అన్నాడు కోపంగా.

జయమల్లు, బిడాలి కేసి తిరిగి, “ఏం
బిడాలీ! ఆ రాతి గద వెంట తెమ్మని నీ అను
చరుడితో కబురు చేశానే. ఎందుకని తేలేదు?
శ్వానకర్ణితో శత్రుత్వం ఇంకా పొడిగించాలని
వున్నదా?” అని అడిగాడు.

“నా కెవరితోనూ శత్రుత్వం నెరపాలని
లేదు. ఈ అరణ్యంలో ఏ ముఠావాళ్ళతోనూ
నాకు విరోధం లేదు. కావాలని శ్వానకర్ణే నాతో
విరోధం పెట్టుకున్నాడు. మా వాళ్ళు దొంగి
లించారనే రాతి గద లాంటివి ఇరవై రాతి
గదలు అతడి కివ్వగలను. సరా,” అన్నాడు
బిడాలి.

“నాక్కావలసింది, మా మూలపురుషుడి
రాతి గద. దానిలో ఎంతో మహత్తు వున్నది.
మీరు దొంగిలించుకుపోయిన దానికి బదు
లుగా వెయ్యి గద లిస్తామన్నా, నేనొప్పను,”
అన్నాడు శ్వానకర్ణి రౌద్రంగా.

“ఆ మహత్తున్నమ్మే, మావాడు మడుగు
పక్క గుహలోవున్న నిప్పులుకక్కే సింహాన్ని
చంపేందుకు వెళ్ళి, హతమారిపోయాడు,”
అన్నాడు బిడాలి ఈసడింపుగా.

“అది సరే, గద ఎక్కడున్నది?” అని
ప్రశ్నించాడు జయమల్లు.

“గదా వాడూ కూడా అయిపూ అజా
లేకుండా పోయారు. ఆ సింహం వున్న గుహ
లోకి వాడు ప్రవేశించటం చూసిన వాళ్ళు
న్నారు తుప్పు, బయటికి రావటం చూసిన వాళ్ళు
లేరు. అది వాణ్ణి చంపి తినేసి వుంటుంది,”
అన్నాడు బిడాలి.

“మోసం! నేను నమ్మను!” అంటూ
శ్వానకర్ణి గెంతులేస్తూ గట్టిగా అరవటం
ప్రారంభించాడు.

జయమల్లు బిడాలిని దూరంగా తీసుకు
పోయి, నిజం చ్ఛెవలసిందిగా కోరాడు. బిడాలి
ప్రమాణాలు చేసి జరిగినదంతా చెప్పి, “ఆ
భాగ్‌మారా నా ముఠావాడయినా, ఆ గద
దొంగిలించటం సంగతి నాకేమీ తెలియదు.
నా ముఠాలోని కుర్రకారు ప్రోద్బలంతో వాడా
పని చేశాడు. తగిన శిక్ష అనుభవించాడు,”
అన్నాడు.

జయమల్లు, శ్వానకర్ణి దగ్గిరకు వచ్చి,
“శ్వానకర్ణీ, నువ్వు బిడాలి మాటలు నమ్మ
వచ్చు. మీ మూలపురుషుడి గదలో అంత
మహత్తు వున్నదనుకుంటే, దానిని మేము
తెచ్చి పెట్టగలం. మీరూ మీరూ సఖ్యంగా
వుండండి,” అన్నాడు.