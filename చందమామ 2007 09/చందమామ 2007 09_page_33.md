నాకు నచ్చిన కథ-3

ఇన్ఫోసిస్ ఫౌండేషన్ చైర్మపర్సన్ శ్రీమతి సుధానారాయణమూర్తి బహుముఖ ప్రజ్ఞావంతురాలు. సాంకేతిక నిపుణులుగా, ఉపాధ్యాయినిగా, రచయిత్రిగా, సంఘ సేవకురాలుగా, ఆమె వివిధ రంగాలలో ఖ్యాతి గడించారు. సర్వమానవ ప్రేమ ఆమె విశిష్ట గుణం. ఇంజినీరింగ్ విద్యలో ఆమె తొలి నుంచీ ఫస్ట్ ర్యాంక్ సాధించారు. 1974లో ఇండియన్ ఇన్స్టిట్యూట్ ఆఫ్ సైన్స్ నుంచి మాస్టర్స్ డిగ్రీ ఎం.టెక్ అందుకు న్నారు. బంగారు, రజతపతకాలు పొందారు. పద్మశ్రీ, నాలుగు డాక్టరేట్లు, 35 వివిధ జాతీయ, అంతర్జాతీయ అవార్డులు అందుకున్నారు. నవలలు, ప్రయాణ వ్యాసాలు, సాంకేతిక గ్రంథాలు, అనుభవాలు, పిల్లల పుస్తకాలు అంటూ ఇప్పటి వరకు 92 పుస్తకాలు రచించారు. ఆమె రచనలు చాలా అవార్డులు అందుకున్నాయి.

## సుకేశిని

సుకేశిని చాలా అందమైన అమ్మాయి. సిరి మేరుగిరి కొండ దిగువన వున్న రామాపురంలో ఆమె నివసించేది. రామాపురంలో నీటి ఎద్దడి ఎక్కువ. బిందెడు నీళ్ళ కోసం గ్రామప్రజలు చాలా దూరం వెళ్ళ వలసి వచ్చేది. వ్యవసాయం సక్రమంగా జరిగేది కాదు. ప్రజలు పేదరికంతో నానా అవస్థలు అనుభవించేవారు.

సుకేశిని, ఆమె తల్లి ఒక గుడిసెలో నివసించే వారు. వాళ్ళు పేదలే కాని, చాలా కష్టపడి పని చేసేవారు. వాళ్ళకు కొన్ని గొర్రెలుండేవి. వాటిని మేపుకుంటూ జీవనం సాగించేవారు. సుకేశినికి అందమైన చాలా పాడవైన శిరోజాలుండేవి. ఆమె నడుస్తూంటే జుట్టు పాదాల వరకు జీరాడుతూ ఉండేది.

ఒకనాడు గొర్రెలకు కావలసిన గడ్డి సుకే శినికి చుట్టుపక్కల ఎక్కడా కనిపించలేదు. కొండ మీదికి వెళ్ళి గడ్డి కోసుకురావాలనుకున్నది. కష్టపడి కొండ ఎక్కి సగం దూరం వెళ్ళేసరికి బాగా అలిసిపోయి ఒక వేపచెట్టు కింద కూర్చు

న్నది. వేపచెట్టు నీడలో విశ్రాంతి తీసుకుంటూండగా లేత ఆకులతో ఒక వింత తీగ ఆమె దృష్టిని ఆకర్షించింది. అలాంటి తీగను ఆమె అంతకు ముందెన్నడూ చూడలేదు. ఆ తీగను గొర్రెలకు వేస్తే తింటాయన్న ఉద్దేశంతో, సుకే శిని ఆ తీగను పట్టి గట్టిగా లాగింది. ఆ తీగతో భూమికి అడుగున వున్న గుమ్మడికాయ పైకి వచ్చింది. మరుక్షణమే ఆ గుమ్మడికాయ పల్లం నుంచి బుగ్గలా నీరు పైకిచిమ్మిసుకేశిని ముఖాన్ని తడిపింది. ఆ నీళ్ళను తాగి చూసింది సుకేశిని. తియ్యగా ఉన్నాయి. ఆమె మనసు సంతోషంతో నాట్యం చేసింది. ఇంతకాలానికి నీటి బుగ్గను కనుగొన్నదన్న మాట! తన గ్రామ ప్రజలు ఈ నీళ్ళను ఉపయోగించుకుంటే వాళ్ళ నీటి సమస్య శాశ్వతంగా పరిష్కారమై పోతుంది!

ఆమె ఇలా అనుకుంటూండగా హాతాత్తుగా సుడిగాలి వీచడంతో, గుమ్మడికాయ ఎగిరి వెళ్ళి, నీటి బుగ్గకు అడ్డుగా పడి నీళ్ళు రావడం ఆగిపోయింది. ఏమి జరుగుతున్నదో గ్రహించే