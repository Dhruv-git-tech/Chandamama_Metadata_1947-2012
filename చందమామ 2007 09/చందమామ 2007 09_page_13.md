బిడాలి అనుచరుడు శ్వానకర్ణి ముఠా నివసించే కొండ గుహదగ్గిర జరిగిన సంభా షణా, జయమల్లు చేసిన వాగ్దానం సంగతీ క్లుప్తంగా చెప్పి, “వాళ్ళ మూలపురుషుడి రాతి గద తెచ్చి ఇస్తే, తను మనతో శత్రుత్వం మానుకుంటానని శ్వానకర్ణి చెప్పాడు. జయ మల్లు ఆ రాతి గద తెమ్మని నీకు చెప్పవలసిం దిగా నన్ను పంపాడు,” అన్నాడు.

రాతి గద పేరు వింటూనే బిడాలి గతుక్కు మని, తన అనుచురులకేసి కళ్ళెర్ర చేస్తూ చూశాడు. వాళ్ళంతా తలలు వంచుకున్నారు. బిడాలి వచ్చే కోపాన్ని ఆపుకుంటూ, “నేను ముందే చెప్పాను. మీలో ఏ ఒక్కరికీ బుద్ధీ జ్ఞానం వున్నట్టు లేదు. మీరంతా కలిసి, ఆ భాగ్‌మారాను ప్రోత్సహించి, చేయించిన వెధవ పనితో ఎన్ని చిక్కులు వచ్చినయ్యో చూశారా? బుద్ధిలేని మీ మూర్ఖపు పనివల్ల నాకు తల

నోప్పి. ఇప్పుడా రాతి గద ఎక్కడ వున్నదని వాళ్ళకు చెప్పేట్టు?” అన్నాడు.

“చాతనైతే, వాళ్ళ పూర్వీకుడి గదను ఆ శ్వానకర్ణినే తెచ్చుకోమనండి. ఆ రాతి ముక్క కోసం ఎంతో ధైర్యశాలీ, బలశాలీ అయిన మనవాడొకడు చచ్చాడు,” అన్నాడు బిడాలి అనుచరుల్లో ఒకడు.

బిడాలి కోపావేశంతో, ఈటెను బలంగా ఒకసారి నేలకు తాటించి, “వాడికెంత ధైర్యం బలంవుంటే మాత్రం, నిప్పలు కక్కే సింహాన్ని చంపగులడా? ఆ ప్రయత్నంలో వాడూ చుచ్చాడు, గదా పోయింది,” అంటూ ఒక్క క్షణకాలం ఆలోచించి, “ఇక నడుండి. జరిగిందేదో ఆ శ్వానకర్ణికే చెబుదాం,” అన్నాడు.

“మనం పదిమంది కంటె ఎక్కువలేం. శత్రువు గుహకు ఎలావెళ్ళటం? వాళ్ళు మన మీది కొస్తే, మనం ఏమయ్యేట్టు?” అన్నాడొ కడు బిడాలి కేసి చూస్తూ.

“ఇదీ మీ ధైర్యం! ఇంత ప్రాణ భయం వున్నవాళ్ళు, ఆ రాతి గద జోలికెందుకు పోయారు? సరే. అదంతా ఇప్పుడు తవ్వి లాభంలేదు. శ్వానకర్ణి నుంచి మన కెలాంటి ప్రమాదం రాకుండా, ఆ కేశవుడూ, జయ మల్లూ, గోమాంగ్‌రక్షించగలరు. వాళ్ళ చేతుల్లో వున్న కొత్తరకం ఆయుధాలు చూశారుగదా. వాటిదెబ్బకు తిరుగులేదు,” అన్నాడు బిడాలి.

బిడాలి తన ముఠావాళ్ళతో కేశవుణ్ణి అతడి స్నేహితుల్ని సమీపించేసరికి, అక్కడ వాళ్ళు శ్వానకర్ణితో మాట్టాడుతున్నారు. బిడాలి రామటం చూస్తూనే, శ్వానకర్ణి కోపంతో ముక్కుపుటాలు ఎగరవేస్తూ, “చూశారా! వాళ్ళు ఆ రాతి గద