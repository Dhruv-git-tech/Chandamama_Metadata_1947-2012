## వార్తలలో బాలలు

### క్యాలండర్‌లో ముద్రించబడిన చిత్రం

బ్రిటిష్ కౌన్సిల్ చెన్నయ్ లో గ్లోబల్ యెంగ్ లర్నర్స్ ఆర్ట్ కాంపిటీషన్ నిర్వహించింది. స్థానిక లేడీ ఆండాళ్ వి.ఎస్.రావు మెట్రిక్యులేషన్ స్కూల్ విద్యార్థిని ఎనిమిదేళ్ళ సి. నిష్యందిని ఆ పోటీలో పాల్గొని ఒక 'తోట'ను చిత్రించింది. ఆ చిత్రాన్ని తమ 2007 క్యాలండర్‌లోనూ, డైరీలోనూ ముద్రించడానికి కౌన్సిల్ తీసుకున్నది. ఇతర దేశాలకు చెందిన విద్యార్థులు చిత్రించిన చిత్రాలను కూడా వాటిలోకి తీసుకున్నారు. డ్యూక్ ఆఫ్ యార్క్ ప్రిన్స్ ఆండ్రూ నుంచి నిష్యందిని సర్టిఫికేట్, క్యాలండర్, డైరీలను అందుకున్నది.

### అతిపిన్నవయసులో పదవ తరగతి ఉత్తీర్ణత

గత మార్చ్‌లో పరీక్షరాస్తున్నప్పుడు అంతమంది పత్రికల ఫోటోగ్రాఫర్లు వచ్చి, తనను ఫోటో తీయడం ఏడేళ్ళ సుష్మకు చాలా ఆశ్చర్యం కలిగించింది. ఆమె అప్పుడు రాస్తున్నది 10వ తరగతి పరీక్షలు. లక్నోలోని సెయింట్ మీరా ఇంటర్-కాలేజ్ స్కూల్లో చదువుతున్న సుష్మగత సంవత్సరం తొమ్మిదో తరగతి ఉత్తీర్ణురాలై ఈయేడు పదవ తరగతి పబ్లిక్ పరీక్షలకు హాజరు కావడానికి అర్హత సాధించింది. పరీక్షలలో నెగ్గి, పదవ తరగతి ఉత్తీర్ణురాలైన అతిపిన్నవయసు విద్యార్థినిగా పేరు తెచ్చుకున్నది.

చంద్రమామ ఇండియా క్విజ్ - 6 (జూలై '07)

అన్నీ సరైన సమాధానాలు రాసిన ఎంట్రీలు పాఠకుల నుంచి ఒక్కటీ రాలేదు.
అందువల్ల బహుమతి ఇవ్వలేక పోతున్నాం. చంద్రమామ ఇండియా క్విజ్-6 సమాధానాలు 44వ పేజీలో ఇవ్వబడ్డాయి.