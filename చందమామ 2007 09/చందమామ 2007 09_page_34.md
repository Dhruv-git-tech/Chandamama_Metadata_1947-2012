లోపలే ఆమె కొండ శిఖరం మీదికి చేర్చబడింది.
కొండ మీద అందమైన తటాకం కనిపించింది.

అంతలో అక్కడున్న ఒక రాక్షసుడు అమిత ఆగ్రహంతో, “బుడిగీ! నేనీ కొండకు అధిపతిని. ఇక్కడ రెండు జలవనరులు నా అధీనంలో ఉన్నాయి. ఒకటి ఈ తటాకం. రెండవది ఆ బుగ్గ. ఇప్పుడు నీకా రహస్యం తెలిసి పోయింది. ఈ రహస్యాన్ని నీ గ్రామస్థులకు చెప్పావో, నిన్ను తెచ్చి, తటాకం కింద పాతిపెట్టి, రోజూ నీ జుట్టు మీద నీళ్ళు ప్రవహించేలా చేయగలను. జాగ్రత్త! ఇదే నీకు నా హెచ్చరిక! ఇకనువ్వు వెళ్ళవచ్చు,” అని బిగ్గరగా అరిచాడు.

సుకేశిని సమాధానం చెప్పేలోగా ఆమెను సుడిగాలి, గ్రామంలోకి తెచ్చి పడవేసింది.

ఇవన్నీ కూడా కళ్ళు మూసి తెరిచేలోగా చకచకా జరిగిపోవడంతో అంతా కలలా అని పించింది సుకేశినికి. అయితే, అది కలకాదు నిజమని చెప్పడానికి ఆమె చేతిలోవున్న వింత తీగ ఆకు ఒకటి గుర్తుగా నిలిచింది. ఆమె దీనిని గురించి చాలా రోజులు ఆలోచించింది. ఎలాగైనా గ్రామ ప్రజల నీటి సమస్యను పరిష్కరించాలని నిర్ణయించింది. అయితే రాక్షసుడి హెచ్చరికను తలుచుకున్నప్పుడు, “చల్లటి నీళ్ళు ఎప్పుడూ నా జుట్టు గుండా ప్రవహిస్తూనే

ఉంటాయి కదా!” అని భయపడేది.

రోజులు, నెలలు గడిచాయి. నీటి ఎద్దడి ఎక్కువయ్యే కొద్దీ, ఆమె మానసిక వేదన కూడా ఎక్కువయింది. పట్టరాని వేదన కారణంగా ఆమె జుట్టు తెల్లబడసాగింది. కొన్నాళ్ళకు ఆమె జుట్టు పూర్తిగా తెల్లబడిపోయింది! ఆమె అందం కూడా కనుమరుగయింది.

ఒకనాడు ఆమె జబ్బు పడ్డ తల్లికీ, దప్పికతో విలవిలలాడుతూన్న గౌరె పిల్లలకూ బిందెడు నీళ్ళు తేలేక పోయింది. వేసవి ఎండలు మండి పోతున్నాయి. ఆమె చాలా సేపు తీవ్రంగా ఆలోచించి ఒకనిర్ణయానికి వచ్చింది. మొత్తం గ్రామం మేలుకోసం తను ఒక్కతే ప్రాణత్యాగం చేయడం ఫరవాలేదనిపించింది.

మరునాడు తెల్లవారగానే గ్రామస్థులందరినీ సమావేశపరచి, జరిగినదంతా వివరించి, “నేను మిమ్మల్ని ఆ బుగ్గ దగ్గరికి తీసుకువెళతాను,” అన్నది.

అక్కడ చేరిన జనం నుంచి ఒకయువకుడు లేచి