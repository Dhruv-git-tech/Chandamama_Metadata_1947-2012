నీ సమ్మతంతో జరిగిందా? వీరమల్లు నిన్ను బలవంతంగా పెళ్ళాడివుంటే చెప్పు. వాడి కనుగుడ్లు పెకలించి గద్దలకు ఆహారంగా వేస్తాను. శుద్ధి కార్యక్రమం జరిపించి నీకు ఇష్టమైన వాడితో వివాహం జరిపిస్తాను” అన్నాడు.

నెలవంక నిదానంగా ఆలోచించి, “వీరమల్లుతో నాకు జరిగిన వివాహాన్ని నేను మనస్ఫూర్తిగానే అంగీకరిస్తున్నాను. నా వివాహం కారణంగా, గూడెంలో ఐకమత్యం చెక్కు చెదరకూడదు,” అన్నది.

వీరమల్లు ఆ మాట విని ఒక అడుగు ముందుకువేసి, “లేదు దొరా, లేదు. అసలు మా వివాహమే జరగలేదు. నా మిత్రుడి మాటవిని అవకాశం దొరికింది కదా అని నా చేతిని గాయపరుచుకుని పెళ్ళితంతు జరిపించేయాలని ఉబలాటపడ్డ మాట వాస్తవం.

అయితే, స్పృహతప్పి పడివున్న నెలవంకను సమీపించి, నిర్మలమైన నిండు చందమామ లాంటి ఆమె ముఖం చూసి ఆ పని చేయ లేకపోయాను. నేను ఇప్పుడే గూడెంవదిలి నా మిత్రుడితో సహా వెళ్ళిపోతున్నాను,” అంటూ అక్కడినుంచి బయలుదేరాడు.

గూడెంపెద్ద ఇరువురినీ మెచ్చుకోలుగా చూశాడు.

బేతాళుడు ఈ కథ చెప్పి, “రాజా, అటు నెలవంకా, ఇటు వీరమల్లూ అంత అసం బద్దంగా ఎందుకు ప్రవర్తించారు? చండ శాసనుడైన కులపెద్దసమక్షంలో తనకు ఇష్టం లేని పెళ్ళి జరిగిపోయిందని ఒక్క మాట చెప్పివుంటే నెలవంకకు కోరిన యువకుడు భర్త అయ్యేవాడు కదా? ఆ అవకాశాన్ని జారీ విడిచి, తొలినుంచీ నిరసిస్తూ, అసహ్యంచు