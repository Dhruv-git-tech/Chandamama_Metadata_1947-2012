కుంటూన్న వీరమల్లును మనస్ఫూర్తిగా పెళ్ళా
డానని ఎందుకు అబద్ధం చెప్పింది? మొదట
నెలవంకను ఎలాగైనా పెళ్ళాడి తీరుతానని
ప్రతిజ్ఞ చేసిన వీరమల్లు, ఆఖరికి ఆమె తాను
స్వయంగా అంగీకరించినప్పటికీ, అసలు
పెళ్ళేకాలేదని చెప్పి గూడెం వదిలి ఎందుకు
వెళ్ళిపోయాడు? ఈ సందేహాలకు సమా
ధానం తెలిసికూడా చెప్పకపోయావో నీ తల
పగిలి పోతుంది,” అన్నాడు.

దానికి విక్రమార్కుడు, “తమకు పెళ్ళి
జరిగిపోయిందని అందరూ అనుకుంటు
న్నారే తప్ప, తను స్పృహకోల్పోయిన స్థితిలో
ఉన్నప్పుడు జరిగిన దేమిటో నెలవంకకు
తెలియదు. ఆమె వీరమల్లును మనస్ఫూర్తిగా
వివాహమాడానని చెప్పడానికి కారణం-తోటి
వారికి ప్రాణాపాయం అంటే తమ ప్రాణం
అడ్డువేసి కాపాడాలనే వారి జాతి దొడ్డగుణం,
సంప్రదాయం ఆమె రక్తంలో జీర్ణించుకు
పోవడం. తనకు ఇష్టం లేని పెళ్ళి జరిగింద్నా,
అసలు జరిగిందేమిటో తనకు తెలియదని
చెప్పినా వీరమల్లుకు కఠిన శిక్ష తప్పదు.
పులిబారి నుంచి తనను కాపాడిన వీరమల్లు

శిక్షకు గురికావడం ఆమెకు ఇష్టంలేదు.
అందువల్లే, తాను ఇష్టపడి పెళ్ళిచేసుకున్నా
నని అబద్ధం చెప్పింది. ఇక వీరమల్లు జరిగిన
నిజాన్ని మాత్రమే చెప్పాడు. అతడికి నెలవంక
మీద అమిత అభిమానం ఉన్న మాట నిజమే.
కాని జాతి సంప్రదాయానికి విరుద్ధంగా,
బలవంతగా ఆమెను పెళ్ళాడడం అతడి అభి
మతం కాదు. ఇంత జరిగిన తరవాత తాను
అక్కడే ఉంటే తన ప్రమేయం లేకున్నా, తన
అనుచరుల కారణంగా గూడెం ప్రజల ఐక
మత్యానికి భంగం వాటిల్లగలదన్న అనుమానం
తోనే అతడు అక్కడి నుంచి వెళ్ళిపోయాడు.
ఇద్దరూ కూడా సహనశీలంతో గూడెం ప్రజల
ఐకమత్యాన్ని ప్రాణప్రదంగా భావించి అలా
ప్రవర్తించారే తప్ప, అందులో ఎలాంటి
అసంబద్ధతా లేదు. దానిని గ్రహించడం వల్లే
గూడెంపెద్ద కూడా వాళ్ళను మెచ్చుకోలుగా
చూశాడు,” అన్నాడు.

రాజుకు ఈవిధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెక్కాడు.
- (కల్పితం)
[ఆధారం : గుండ్రాతి సుబ్రహ్మణ్యంగౌడు రచన]

స్టెంబర్ 2007

24

చందమామ