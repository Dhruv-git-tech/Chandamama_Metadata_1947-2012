ఇది విని రాజు, '' ఈ నీచుడా నా ఆస్థానవైద్యుడు!'' అనుకుంటూ, అక్కడి నుంచి బయలుదేరాడు.

మంత్రి హౌసంగా, రాజును అనుసరించాడు.

ఇద్దరూ పోయి, ఒక చేనుగట్టు మీద కూర్చున్నారు. పక్కనే ఒక పూరిపాక వున్నది. పాకలో నుంచి మధ్య, మధ్య, ''అయ్యో!'' అంటూ స్త్రీ రోదించడం, వాళ్ళకు వినిపించింది.

రాజూ, మంత్రి, లేచి పాకను సమీపించారు. పెరటి తలుపు బార్లతెరిచి వున్నది. ఒక మంచంలో పడుకుని వున్న స్లీ, వాళ్ళకు కనిపించింది. ఆమె బాధకు

కారణం అడిగి తెలుసుకుందామని వాళ్ళు, అనుకునేంతలో, పాక ముందు వైపు తెరుచుకుని, ఒకతను లోపలికి పచ్చాడు.

ఆతణ్ణి చూస్తూనే స్త్రీ, ''అయ్యో. నా కాలు!'' అంటూ పెద్దగా మూలిగింది.

ఆ పచ్చినతను ఆమె భర్త. పేరు సోమయ్య. పగలంతా పొలం పనులుచేసి, బాగా ఆలిసిపోయి వున్నాడు.

సోమయ్య, భార్య మూలుగు వింటూనే, ''ఏం జరిగిందే, లక్ష్మీ?'' అంటూ, ఆదుర్దాగా ప్రశ్నించాడు.

''బావి దగ్గిర నుంచి నీళ్ళబిందెతో, పాకలోకి వస్తూ, కాలుజారి పడ్డాను. కుడి కాలు బెణికింది. పొయ్యి రాజెయ్యనే లేదు!'' అన్నదామె.

సోమయ్య, భార్య మీద ఏమాత్రం విసుక్కోకుండా, ఎంతో ప్రేమగా, ''అన్నం వండే పని నేను చూస్తాను. నువ్వు కదల కుండా అలాగే పడుకో. కాలుకు కాస్త వేడినీళ్ళ కాపడం పెడితే, తెల్లవారేసరికి లేచి నడవగలవు.'' అంటూ వెళ్ళి పొయ్యి రాజేశాడు.

ఆతడు భార్య కాలికి వేడినీళ్ళ కాపడం పెట్టి, అన్నం వండి, ముందు భార్యకు పెట్టి, తర్వాత తను తిన్నాడు.

''ఇల్లు చేరేందుకు, ఇంత పొద్దు పోయిందేం?'' అని భార్య అడిగింది.