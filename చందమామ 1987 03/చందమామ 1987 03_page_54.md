"రాజుగారు, ఒకసారి మన ఊరుకు వస్తే, ఆ తర్వాత మన ఊరు నుంచి రాజధానికి చక్కని మార్గం ఏర్పడి పోతుంది," అన్నాడు సింహాచలం.

"ఆ మాట నిజమే! కాని, రాజుగారు; ఆ మారుమూల పల్లెకు ఎందుకు వస్తారు?" అని అడిగింది లవంగి.

సింహాచలం, ఆ రోజుంతా ఆలోచించి, ఈ మత్స్యకన్య పథకం తయారు చేశాడు.

వీరవర్మ, సింహాచలం చెప్పినదంతా విని నవ్వి, "నేను, మహారాణిని పాయసం మారు వడ్డించమనడం, లేడి మాంసం పద్దనడం—ఈ సంగతి, నీకెలా తెలి సింది?" అని అడిగాడు.

"ఏడో మాటల సందర్భంలో, మహా రాణిగారు, యీ సంగతి లవంగితో అన్నది. లవంగి నుంచి, ఈ వివరం తెలుసుకున్నాకే, నేను మత్స్యకన్య పథకం గురించి ఆలోచించాను, మహారాజా! మీ రాకతో, మా ఊరు స్వరూపమే మారి పోయింది. రాజధాని నుంచి, మా ఊరుకు

చక్కని బాట ఏర్పడింది. లవంగి కావాలనుకున్నప్పుడు, బాడుగబండిలో పోయి, రాజధానిలో వున్న తల్లిదండ్రులను చూసి రాగలదు," అన్నాడు సింహాచలం.

వీరవర్మ ఒకటి, రెండు కేణాలు మౌనంగా పూరుకుని, "ఒరే, నీ కాబోయే భార్యతో చేరి, చాలా పెద్ద నాటకమే ఆడావు. అయితే, ఇందువల్ల, నా కొక సత్యం తెలిసినచ్చింది. రాజు దేశం అన్ని మూలలా పర్యటిస్తే తప్ప. ప్రజల యిబ్బందులు తెలుసుకోలేడు. ఇకనుంచి, సంవత్సరంలో, కనీసం నెల రోజుల పాటు, దేశపర్యటన చేస్తాను," అని, మెడలో నుంచి హారం తీసి, సింహాచలాని కిస్తూ, "ఇది నీకూ, లవంగికీ, మా పెళ్ళి బహుమతి!" అన్నాడు.

మత్స్యకన్య పేరుతో, తను ఆడిన కపటనాటకం, రాజుకు కోపం తెప్పిస్తుందో దేమో అన్న శంకలో వున్న సింహాచలం. ఆయన యిచ్చిన బహుమతి తీసుకుని పరమానందం చెందాడు.