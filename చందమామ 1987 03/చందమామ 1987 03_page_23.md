CHITRA

పట్టుకోండి !'' అంటూ గట్టిగా కేకలు పెట్టారు.

ఆ కేకలు వింటూనే కరవీరుడు చిరు నవ్వునవ్వి, ''మన ఎత్తు పారింది, మహారాజా! మనం యిటు పడమటి దిక్కుగా పారిపోవచ్చు.'' అన్నాడు.

ఆ వెంటనే నాగవర్మా, కరవీరుడూ పొదలచాటున నక్కుతూ, చిత్రసేనుడి సైనికుల కంటబడకుండా క్రమక్రమంగా కీకారణ్యాంలోకి పారిపోయారు.

చిత్రసేనుడూ, ఉగ్రాకుడూ కోట ద్వారం దగ్గిర నిలబడి తమ సైనికులు పట్టి తెచ్చిన శత్రుభటులను, వాళ్ళ నాయకుడెక్కడ అని ప్రశ్నించసాగారు.

శత్రుసైనికు లెవరికీ నాగవర్మా, కరవీరులు వేసిన ఎత్తుగడ సంగతిగానీ, శ్రీమంగా వాళ్ళు అడవిలోకి పారిపోయిన విషయంగానీ తెలీదు. గుర్రాన్ని ఎక్కి పారిపోయే శత్రుభటులను చూసి నాగవర్మా, కరవీరుడూ అని భ్రమపడి వెంటబడిన సైనికులు కొంతసేపటికి తిరిగి వచ్చి, అడవిలో వాళ్ళెక్కడో మాయమయారని చిత్రసేనుడితో చెప్పారు.

''ఇంతకీ ఆ ద్రోహి నాగవర్మ మన చేతిలో పడకుండా పారిపోగలిగాడు !'' అన్నాడు చిత్రసేనుడు ఎంతో నిస్పృహగా.

''మహారాజా, ఆ నాగవర్మనూ, వాడి వెంట వున్న పురిరాయుడు కరవీరుణ్ణి పట్టుకునే పని నాకు వదలండి. ఇప్పుడే నా బంట్లను అడవి అంతా గాలించేందుకు పంపుతాను.'' అన్నాడు ఉగ్రాకుడు.

అతడు అజ్ఞాపించగానే కొందరు రాక్షణులు చేతికి దొరికిన ఆయుధమల్లా పట్టుకుని అడవిలో నలు మూలలకూ పరిగెత్తారు.

అతరవాత కొంతసేపటికి చిత్రసేనుడు తన తండ్రికి సహాయంగా పంపిన సేనా నాయకుడూ, ఆ వెనకగా తారకేశ్వరుడూ సైన్యాలతో సహా వచ్చారు. తన కుమారుడు ఎవరి సహాయం లేకుండానే కపిలపురం కోటను పట్టుకున్న సంగతి విని తారకేశ్వర