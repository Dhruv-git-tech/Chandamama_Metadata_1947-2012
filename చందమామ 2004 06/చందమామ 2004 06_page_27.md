అయినా పూజారి వదలలేదు. అపారమైన సహ నంతో రోజూ రాసాగాడు.

పూజారి అప్పు ఎగ్గొట్టడానికి సేర్ రకరకాలుగా ఆలోచించసాగాడు. ఒక రోజు పూజారి తన ఇంటికేసి రావడం దూరంనుంచే చూసిన సేర్, తను ఇప్పుడే చనిపోయినట్టు పూజారితో చెప్పుమని భార్యను పురమాయించి, గబగబా లోపలికి వెళ్ళి పోయాడు.

మంగూబాయి అమిత ఆవేదన చెందింది. అయినా, పూజారి రాగానే భర్త చెప్పమన్నట్టే చెప్పింది.

“ఎంత దారుణం జరిగిపోయింది, తల్లీ,” అని సానుభూతి కనబరచిన పూజారి, “నీ చని పోయిన భర్తకు తన అంత్యక్రియలకు ఖర్చు చేయడం కూడా నచ్చదని నీకు బాగా తెలుసు కదా? దమ్మిడీ ఖర్చులేకుండా నేనాపని పూర్తిచేసి పెడతాను. అతని ఆత్మశాంతిస్తుంది,” అన్నాడు.

ఆ తరవాత పూజారి ఇంటిలోపలికి వెళ్ళి బిర్రబిగుసుకుపడిపోయివున్న సేర్ను, భుజాలపై కెత్తుకుని నదీతీరం కేసి నడవసాగాడు. ఏం చేయడానికీ తోచక మంగూబాయి ఆయనపెంట మౌనంగా నడవసాగింది.

పూజారి తనను నదిలో పడవేసేలోగా ఏదైనా కొత్త ఎత్తుగడ వేయాలనుకున్న సేర్, ఆయన భుజంపై నుంచి కిందికి దూకి, “మహాత్మా!

తమరు పవిత్ర స్వరూపులు! లేకుంటే చచ్చిన నాకు తమ దివ్యస్పర్శతో ప్రాణాలు తిరిగి వచ్చే వేనా? కృతజ్ఞతలు,” అన్నాడు.

ఆ మాటతో దయాసింధువైన పరమశివుడు అతడి ముందు ప్రత్యక్షమై, “నాయనా! నేనే పూజారి రూపంలో వచ్చాను. నీ ఆస్తులను రక్షించు కోవడంలో నీకున్న శ్రద్ధాసక్తులు అనుపమానం. అలాంటి శ్రద్ధాసక్తులను ఆధ్యాత్మిక లక్ష్యాన్ని అందుకోవడానికి వినియోగిస్తే నీ జన్మధన్యమవు తుంది. ఇప్పుడు ఏదైనా వరం కావాలంటే కోరుకో, ఇస్తాను,” అన్నాడు.

లాలూసేర్ చేతులు జోడించి, “నీకు నామీద అంతటి కరుణే గనక వుంటే, నేను నీకు బాకీపడ్డ ఆ ఒక్క దమ్మిడీ చెల్లించనవసరంలేదని చెప్పు. అదే చాలు!” అన్నాడు.

“తథాస్తు!” అంటూ ఆశీర్వదించిన పరమ శివుడు మందహాసం చేస్తూ అదృశ్యంగా వున్న పార్వతి కేసి చూశాడు. ఆమె విచార వదనంతో కనిపించింది.

“మానవులకు తమకు నిజంగా కావలసిన అసలైన జ్ఞానం ఏదో తెలుసుకునే చైతన్యం ఉదయించేంత వరకు మనం వేచి ఉండక తప్పదు. అవసరం లేదనుకున్న వాటిని వాళ్ళకు మనం అందజేయలేము కదా?” అన్నాడు పరమశివుడు గంభీరంగా.

- బిందుసార్