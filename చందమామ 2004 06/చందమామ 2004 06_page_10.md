ఆ మధ్యాహ్నం పెళ్ళికొచ్చిన వాళ్ళందరూ,
భోజనాలకు కూర్చోబోతూండగా, రాచపూడి
జమీదారు నౌకర్లు హడావిడిగా అక్కడికి వచ్చి,
“జమీందారుగారి దేవిడీ భోషాణం పగల
కొట్టి, నగలన్నీ కొల్లగొట్టుకు పోయిన దొంగలు
కొందరు, ఇక్కడున్నట్టు తెలిసింది. ఎక్కడ
వాళ్ళు?” అంటూ అందర్నీ పరీక్షగా చూడ
సాగారు.

ఆ సమయంలో నౌకరొకడు, మహంకాళి
ధరించిన వడ్డాణం కేసి చూసి, “ఔరా, ఏమన్న
దైర్యం! దొంగిలించిన రాణమ్మగారి వడ్డాణం
పట్టపగలే పెట్టుకుని పదిమందిలో తిరుగు
తూన్న ఈవిడ దొంగలకే రాణీయా ఏం?”
అన్నాడు.

ఆ మరుక్షణం నౌకర్లు ఆరాతీసి మహం కాళిని దొంగ అంటూ పట్టుకుని, ఆవిడతో

పాటు గురుస్వామిని కూడా జమీందారు
దివాణానికి తీసుకుపోయారు.

తన తండ్రీ, పిన్నమ్మా చిక్కుల్లో పడ్డారన్న
విషయం తెలియగానేశేఖరుడు, బసవయ్యను
కలుసుకుని అతనికి వచ్చిన భయమేమీ
లేదని నచ్చ చెప్పి, అతన్ని వెంట బెట్టుకుని
జమీందారు దగ్గరికి వెళ్ళాడు.

ఆ సమయానికే జమీందారు మహం కాళినీ, గురుస్వామినీ దొంగలని అనుమా నించి చెరసాలలో వేయించాడు.

శేఖరుడూ, బసవయ్యల ద్వారా దొంగతనం
జరిగిన రోజు సాయంకాలం జరిగిన సంగతి
విన్న జమీందారు బసవయ్యను, “గుర్ర
బ్బండి జమీందారీకి చెందినదంటున్నావు.
అది ఎటునుంచి ఎటు వెళ్ళింది?” అని
అడిగాడు.