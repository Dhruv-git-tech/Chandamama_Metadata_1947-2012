తాను వచ్చిన పని ఉగ్రదండుడు గుర్తు
చేయగానే తలారిభల్లూకుడు ఎగిరి ఒక్క
గంతు వేసి, “ఔసెను, ఆ దుష్టుడు దుర్ముఖ
రాజెక్కడ? ఈ క్షణం వరకూ వాడిక్కడ
మూర్ఛలో, నేలకరిచి వున్నాడు గదా?” అని
దిక్కులు చూడసాగాడు.

కిందపడిన ఏనుగు ఉగ్రదండుడి పట్టు
నుంచి బయటపడేందుకు ఘీంకరిస్తూ, నానా
గొడవా చేయసాగింది. ఉగ్రదండుడు దాని
కాళ్ళు వదలక, తాను పెద్దగా హుంకరిస్తూ,
“ఒరే, అంగరక్షకా, ఎక్కడ చచ్చావు? ఇంత
ఆలస్యమా?” అంటూ కేకపెట్టాడు.

“ఉగ్రదండయ్యా, ఇదెవచ్చె!” అంటూ
దొంగాగమల్లూ, అతడిఇద్దరు అనుచరులూ
పెద్దమోకు తీసుకుని అక్కడికి వచ్చారు.

ఉగ్రదండుడు, వాళ్ళకు ఏనుగు కాళ్ళను
మోకుతోబిగించి కట్టమని చెప్పి, “ఆహా,
మీర్రా నిజమైన దొంగలు! ఎప్పటికి ఎలాంటి
వస్తువు అవసరం కలుగుతుందో అని, అన్నీ
ముందుగానే జాగర్తపరిచారు,” అన్నాడు.

నాగమల్లు ఏనుగుకాళ్ళకు తాడుబిగిస్తూ,
“ఉగ్రదండయ్యా, మేం అరణ్య జీవులం
గదా! మీరిక్కణ్ణించి వెళ్ళేప్పుడు, మా కోర్కె
ఒకటి తీర్చాలి,” అన్నాడు.

“ఓ, తప్పక తీరుస్తాను. ఈ తలారి
భల్లూకుడి చేత, మీ ముగ్గురి తలలూ
నరికించుమనేదే గదా, మీరు కోరేది?” అన్నాడు
ఉగ్రదండుడు.

నాగమల్లు నిలువెల్లావణికిపోతూ, ఏదో
అనబోయేంతలో తలారి భల్లూకుడు, “దిరిశె
నవన, బైరవా!” అంటూ భీకరంగా ఒక కేక

వేసి, గండ్రగొడ్డలి పైకెత్తి, “ఒరే, దారిదోపిడి
వెధవల్లారా, ఆ దుర్ముఖ రాజెక్కడ? వాణ్ణి
ఎక్కడ దాచారు? తక్షణం చెప్పకపోయారో,
మీ తలలు పీకెకు బెత్తెడు కిందివరకూ తెగ
నరుకుతాను,” అన్నాడు.

దొంగ నాగమల్లు గడగడలాడుతూ,
“భల్లూకయ్యా, తల సాంతు తెగిపోయేప్పుడు,
అది పీకెకు బెత్తెడు పైగా అంయినా లేక
కిందుగా అయినా ఒకటే! ఆ దుర్జయశెట్టి నని
బొంకే దుర్ముఖరాజు మూర్ఛపోయి, ఈ ప్రాం
తాలనే ఎక్కడో వున్నాడు గదా?” అన్నాడు.

“అదే నేనూ అడిగేది! వాడిప్పుడు ఏమ
య్యాడు? వాడితల తీసుకుపోకపోతే ఆ
భల్లూకమాంత్రికుడు నా తల తీసేస్తాడు,”
అన్నాడు తలారిభల్లూకుడు.

ఆసరికినాగుల్లు అనుచులిద్దూ ఏనుగు
ముందు కాళ్ళను తాడుతో గట్టిగా బిగించారు.