భారత దర్శిని

పావురాల తపాలా!

ఒక చోటినుంచి మరోచోటికి సమాచారం చేరవేయాలంటే ప్రస్తుతం-తపాలా, టెలిఫోన్, టెలిగ్రాఫ్, ఫ్యాక్స్, ఇ-మెయిల్ అంటూ ఎన్నెన్నో అత్యాధునికసదుపాయాలు అందుబాటులో ఉన్నాయి. అయితే, ఇవన్నీ రాకపూర్వం మనవాళ్ళు సందేశాలు పంపడానికి పావురాలను ఉపయోగించే వారని మనకు తెలుసు. అయితే, ఈ విధానం ఇప్పుడు పూర్తిగా అంతరించి కాలగర్భంలో కలిసి పోయిందా అంటే అదేంకాదు. ఒరిస్సా రాష్ట్రం కటక్జిల్లాలోని ఒక పోలీస్ స్టేషన్లో వేలాది పావురాలు పెంచుతూ, వాటికి ఇతర పోలీస్ స్టేషన్లకు ముఖ్యంగా కొండ ప్రాంతాలకు సందేశాలను తీసుకువెళ్ళడానికి శిక్షణనిస్తున్నారు. సమాచారం ఉన్న చిన్న గొట్టాలను పావురం కాలికి కట్టి వదులుతారు. అది నిర్దిష్ట ప్రదేశానికి ఎగిరివెళ్ళి, సాయంకాలానికల్లా ప్రత్యుత్తరంతో తిరిగివస్తుంది!

విలక్షణమైన శివాలయం

సాధారణంగా శివాలయాలలో శివుణ్ణిశివలింగా కారంలో పూజించడం సంప్రదాయం. హిమాలయ ప్రాంతంలోవున్న అమరనాథ్ లో మంచుతో ఏర్పడే శివలింగాన్ని దర్శించడానికి నిర్దిష్టమైన మాసాలలో భక్తులు, తండోపతండాలుగా యాత్ర చేయడం మనకందరికీ తెలిసినదే. ఒకే ఒక ఆలయంలో మాత్రం పరమశివుణ్ణి లింగా కారంలో కాకుండా నటరాజ రూపంలో ఆరాధిస్తున్నారు. అదే తమిళనాడులో వెలసిన చిదంబర నటరాజ క్షేత్రం. విలక్షణమైన ఈ ఆలయంలో పరమశివుడు పంచభూతాలలో ఒకటైన ఆకాశరూపంలో వెలిశాడని భక్తుల విశ్వాసం. భరతముని తన నాట్యశాస్త్రంలో వర్ణించిన 108 నాట్య భంగిమలలో శిల్పాలు ఉండడం ఈ ఆలయానికి ఉన్న మరొకవిశిష్టత!