బాటసారులు

రాజేంద్రపురి రాజ్యసరిహద్దుల్లో పాడుపడిన
సత్రం ఒకటి ఉండేది. ఒకరాత్రి వర్షానికి
జడిసి నలుగురు బాటసారులు ఆసత్రంలో
తలదాచుకున్నారు. వారిలో ఇద్దరు యువ
లు, తెల్లటి గడ్డంతో ఒక వృద్ధ సాధువు,
దేశదిమ్మరిలావున్న ఒక మధ్య వయస్కుడు
ఉన్నారు.

నిద్రపట్టని కారణంగా యువకులిద్దరూ
ఏవో మాట్లాడుకోసాగారు. సాధువు వెలు
పలికి చూస్తూ, ఏవో తత్వాలు మననం చేసు
కుంటున్నాడు. దేశదిమ్మరి గోడకు ఆనుకుని
కాళ్ళు బార్లా చాపి కునుకుతీయసాగాడు.

యువకులిద్దరూ పరస్పరం పేర్లు అడిగి
తెలుసుకున్నారు. ఒకడి పేరు సునందుడు.
రెండవ యువకుడు ఆనందుడు.

“నీది ఏ ఊరు? ఏ పని మీద బయలు దేరావు?” అని అడిగాడు సునందుడు.

“పారుగు రాజ్యమైన రాఘవేంద్రపురం మాది. కష్టపడి చదువుకున్నాను. కాని మా రాజ్యంలో చిన్న ఉద్యోగం కూడా దొరకలేదు.

రాజ్యాధికారులు, వారి బంధు మిత్రుల ప్రాపకం ఉన్నవారికే మంచి ఉద్యోగాలు లభిస్తున్నాయి. లేదా చిన్న ఉద్యోగాలకు కూడా పెద్దమొత్తంలో ముడుపులు చెల్లించు కోవాలి. నా దగ్గర ఆ డబ్బులేదు. ఇక్కడ రాజేంద్రపురిలో అర్హతలకు తగిన ఉద్యోగాలు లభిస్తాయని తెలిసి ఇంతదూరం వచ్చాను. సంస్కృతాంధ్రాలే కాక, గణితాస్త్రంలో కూడా నాకు మంచి ప్రావీణ్యం ఉంది. రాజధాని విద్యాలయంలో ఏదైనా ఉపాధ్యాయుడి ఉద్యోగం దొరుకుతుందన్న ఆశతో వచ్చాను,” అని చెప్పిన ఆనందుడు, “అది సరేగాని, నీ సంగతి ఏమిటోచెప్పు, వింటాను,” అన్నాడు.

అందుకు సునందుడు పేలవంగా నవ్వి, “దూరపు కొండలు నునుపు అన్నట్టుగా వుంది మన పరిస్థితి. మాది రాజేంద్రపురి. నువ్వు మీ రాజ్యంలో ఉందని ఏకరువు పెట్టిన పరిస్థితులే మారాజ్యంలోనూ రాజ్యమేలుతు న్నాయి. కత్తియుద్ధంలోనూ, గుర్రపు స్వారీ లోనూ నాకు మంచి ప్రావీణ్యం ఉంది. అయినా