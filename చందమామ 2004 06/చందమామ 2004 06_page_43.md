సైనికశిబిరంలో చిన్నసిపాయిగా కూడా నన్ను చేర్చుకోలేదు. పలుకుబడిగాని, లంచం ఇచ్చుకునే స్తోమతగాని నాకు లేకపోవడమే అందుక్కారణం. మీ రాజ్యం గురించి ప్రశం సలు విని నీలాగే నేనూ రాఘవేంద్రపురం వెళ్ళాలని బయలుదేరాను. ఇప్పుడు చూడ బోతే మనమిద్దరం ఎవరో చెప్పుకున్నమాటలు విని మోసపోయినట్లనిపిస్తున్నది,” అన్నాడు గాఢంగా నిట్టూరుస్తూ.

“అసలు ఈ అసత్యప్రచారం మన రాజ్యాల్లో ఎందుకు జరుగుతున్నదో, ఎవరు చేస్తున్నారో తెలియడం లేదు,” అన్నాడు ఆనందుడు విరక్తిగా.

అంతవరకు వాళ్ళ మాటలు విన్న వృద్ధ సన్యాసి, “ఆ సంగతి నేను చెబుతాను, వింటారా?” అన్నాడు.

ఇద్దరు యువకులూ ఆయనకేసి ఆసక్తిగా చూశారు.

“నాయనలారా, నేను చాలా రాజ్యాలు తిరిగాను. చాలా చోట్ల మీరు చెప్పుకున్న అవినీతి, అన్యాయం నిండివుండడం కూడా గమనించాను. సక్రమ పరిపాలన, ప్రజాసంక్షేమం అన్నవి ఒక్కరాజువల్ల సాధ్యమయ్యేవి కావు. మంత్రులు, సేనాధిపతులు, కోశాధికారులు మొదలైన ఉన్నతాధికారుల సహకారం లేనిదే రాజు ఎంతటి గొప్పవాడైనా ఏమీ చేయలేడు. పైగా, ప్రభువులను సంతోషపరచి వారిమెప్పుపొందడానికీ, తమ స్వప్రయోజనాలు గడుపు కోవడానికీ, ఇరుగుపారుగు రాజులు తమ రాజ్యం మీదికి దండెత్తి రాకుండా ఉండడానికీ స్వార్థపరులైన అధికారులు, తమ రాజ్యంలో సక్రమ పాలన సాగుతోందనీ, ఎటువంటి కొరతా లేకుండా ప్రజలందరూ సుఖ సంతోషాలతో సుభిక్షంగా ఉన్నారనీ అబద్ధవు ప్రచారాలు కొనసాగిస్తున్నారు,” అంటూ మందహాసం చేశాడు సాధువు.

ఆ మాటలు విన్న ఇద్దరు యువకులూ, “ఈ దుస్థితి మారడానికి మార్గమే లేదా?” అని అడిగారు ఒక్కసారిగా.

“ఉంది. పూర్వకాలంలో ప్రజాక్షేమమే పరమార్థంగా భావించిన రాజులు, తరచూ మారువేషాలతో దేశసంచారం చేస్తూ, ప్రజల సమస్యలను ప్రత్యక్షంగా తెలుసుకుని, వాటి పరిష్కారానికి తగిన చర్యలు తీసుకునేవారు. కాని ఇప్పుడా పద్ధతి అంతరించిపోయింది. అందుకే స్వార్థపరుల ఆట సాగుతోంది. ఆ కాలంలో రాజులు నిర్వహించిన కర్తవ్యాన్ని