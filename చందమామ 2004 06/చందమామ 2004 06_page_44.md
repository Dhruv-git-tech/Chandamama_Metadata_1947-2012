ఇప్పుడు మీలాంటి యువకులేనిర్వర్తించాలి. ప్రజలను కూడగట్టుకుని, పాలకుల దగ్గరికి స్వయంగా వెళ్ళి మీసమస్యలనూ, రాజ్యంలో నెలకొన్న పరిస్థితులనూ తెలియజేయండి. ప్రభువు మంచివాడయితే, పరిస్థితులను చక్కబెట్టగలడు,” అన్నాడు సాధువు.

అంతవరకు గోడకు చేరగిలబడి కునుకు పాట్లు పడుతూన్న దేశదిమ్మరి చటుక్కున లేచి ఆ ముగ్గురి మధ్యకు వచ్చి కూర్చుంటూ, “అయ్యలారా. మీ మాటలన్నీ విన్నాను. త్వరలోనే పరిస్థితులు చక్కబడడానికి తగిన చర్యలు తీసుకుంటాను,” అని మొదటి యువకుడితో, “సునందా, నీకు తగిన మంచి ఉద్యోగం మన రాజేంద్రపురిలోనే లభించేలా ఏర్పాటుచేస్తాను. అలాగే ఆనందుడికి రాఘవేద్రపురంలోనే అతని అర్హతకు తగ్గ ఉద్యోగం లభించేలా ప్రయత్నం చేస్తాను. ఆ రాజు నాకు మంచి మిత్రుడు,” అన్నాడు.

ఆ మాటలు విన్న యువకులిద్దరూ హేళ నగా నవ్వుతూ, “ఇంతకూ, తమరెవరో సెల విచ్చారు కారు, మహానుభావా,” అన్నారు.

దానికి దేశదిమ్మరి చిన్నగా నవ్వుతూ లేచి నిలబడి, “నేను రాజేంద్రపురి యువరాజు

రవితేజవర్మను. నాకు త్వరలో పట్టాభిషేకం జరగనున్నది. సింహాసనం అధిష్ఠించే ముందు, రాజ్యంలోని స్థితిగతులను ప్రత్యక్షంగా చూసి తెలుసుకోవడానికి మారువేషంలో ఇలా దేశ దిమ్మరిలా సంచరిస్తున్నాను,” అంటూ తల పాగానూ, గుబురు గడ్డం, మీసాలనూ తీసి పక్కన పెట్టాడు.

యువకులు ఆనందాశ్చర్యాలతో యువ రాజుకు చేతులు జోడించారు.

యువరాజు సాధువుకేసి తిరిగి, నమస్క రిస్తూ, “రాజ్యంలో అవినీతి పెరిగిపోకుండా ఉండాలంటే రాజు ఒక్కడు మంచిగా ఉంటే మాత్రమే చాలదు. అధికారులు కూడా ధర్మ బద్ధులై ఉండాలనీ, ప్రజలు అప్రమత్తులై ఉండాలనీ, ప్రజల స్థితిగతులను తెలుసు కోవడానికి రాజు నిరంతరం ప్రయత్నిస్తూ ఉండాలనీ తమరు సూచించిన సలహాలకు సర్వదా కృతజ్ఞుణ్ణి. రాజధానిలో జరుగనున్న నాపట్టాభిషేక మహోత్సవానికి విచ్చేసి, నన్ను ఆశీర్వదించండి,” అన్నాడు.

సాధువు మందహాసంతో అంగీకారసూచ కంగా తల పంకీస్తూ, యువరాజును ప్రేమతో ఆశీర్వదించాడు.