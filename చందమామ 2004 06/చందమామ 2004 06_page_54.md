వివిధ దేశాల కథలు

స్కాట్‌లాండ్ కథ

వృద్ధుడి సమయోచిత
బుద్ది!

స్కాట్‌లాండ్ అత్యధ్భుత ప్రకృతి సౌందర్యం నిండిన అందమైన ప్రదేశం. దీనిని పల్లపు దక్షిణ ప్రాంతం, ఎత్తయిన ఉత్తర ప్రాంతం అని రెండు ప్రధాన ప్రాంతాలుగా విభజిస్తారు.

ఎత్తయిన కొండలు, కోనలు, లోయలు, తటా కాలు, సరస్సులతో ఉత్తర ప్రాంతమంతా సహజ సుందరమైన ప్రకృతి దృశ్యాలతో ఆలరారుతున్నది. అయితే, ఇక్కడి భూములు మనిషికి ఏమాత్రం లొంగ కుండా ప్రకృతిదే పైచేయిగా ఉంటోంది.

అయితే, ఇక్కడ కూడా ఒక మినహాయింపు ఉంది. లాక్‌షీల్ అనే సరస్సు తీరం నుంచి లోపలికి వెళితే, రెండు కొండల మధ్య ఇరుకైన కోన ఒకటి తారసపడుతుంది. మిగిలిన కోనలన్నీ, రాళ్ళూ ర్ఘులతో ఎగుడు దిగుడుగా ఎంతో కఠినంగా ఉన్నప్పటికీ ఇది ఒక్కటి మాత్రం చదునైన భూమితో చాలా మృదువుగా కనిపిస్తుంది. ఇదెలా సాధ్యమయింది అనే ఆశ్చర్యం కలుగుతుంది. దీనికి సంబం ధించిన ఆసక్తికరమైన కథ ఒకటి ప్రచారంలో వుంది:

చాలా సంవత్సరాలకు పూర్వం ఈ బుల్లి కోన కూడా చుట్టుపక్కల కోనల్లాగే రాయిరప్పలతో, బీడు భూములతో, పెద్ద పెద్ద బండరాళ్ళతో నిండి ఉండేది. మనిషి అడుగుమోపడానికి సాధ్యపడేది కాదు. ఇక అక్కడ పైరుపచ్చల మాట

సరేసరి. వ్యవసాయం అసాధ్యంగా ఉండేది. అక్కడక్కడ ఉన్న చెక్కలలో పైరు పండించే రైతులు దుర్భర దారి ద్ర్యంతో బతికేవారు. అక్కడ దొరికే చాలీ చాలని మేతతో పశువులు కూడా ఆక లితో అలమటిస్తూ చావలేక బతుకుతూ ఉండేవి.

ఆ కోన మధ్యగా చిన్న కొండను ఆనుకుని చిన్న ఇల్లు ఒకటి ఉండేది. ఆ ఇంట్లో వివేకి అయిన ఒక వృద్ధుడు నివసిస్తూండేవాడు. ఆయన మంచి మంచి కథలు చెప్పడం వల్ల, ఆయన్ను అందరూ సియాన్‌ఛయిద్ అని పిలిచేవారు. ఆయనకు చాలా విషయాలు తెలుసుననీ, ఏ సమస్యకైనా ఇట్టే పరిష్కారం చూపగలడనీ అందరూ భావించే వారు.