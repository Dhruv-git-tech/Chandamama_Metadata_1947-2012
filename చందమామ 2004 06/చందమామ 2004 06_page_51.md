శుక్రుడు, “ఆత్మరక్షణకు అది అసత్యం అనిపించుకోదు. తనకు మాలిన ధర్మం ఆత్మ హత్యాపాతకంతో సమానం!” అన్నాడు.

“ఏది ఏమైనా, అతడు నన్నేమిచేసినా, నేనేమైపోయినా అది నా ఓటమి కాదు, ధర్మ వీరమే అవుతుంది! శిబిప్రముఖుల్లాగ దాన శీలుణ్ణి అనిపించుకోవాలనే కీర్తికాంక్ష కూడా నాకులేదు. పిరికితనంతో అడిగినది ఇస్తానని, లేదని తప్పించుకొనే భీరువు అనిపించు కోవడం, నాకు సాధ్యం కాదు,” అని బలి చక్రవర్తి అన్నాడు.

ఆ మాటలకు శుక్రుడు కోపంతో, “గురు వుగా నీ హితవుకోరి చెప్పింది వినకుండా ధిక్కరిస్తున్నావు. నీ సర్వస్వాన్నీ, రాజ్యాన్నీ కోల్పోతావు!” అని శపించినట్టు అన్నాడు.

బలిచక్రవర్తి, “గురుదేవా! నన్ను శపించా వని వర్తిమాట పడ్డావేగాని, నేను అన్నిటికి తల

ఒగ్గే దానం ఇవ్వడానికి సిద్ధపడ్డాను గదా! గురుధిక్కారం చేసి పొందిన శాపాన్ని విష్ణువు అమలు చేశాడే గాని, అన్యాయంగా బలిని వంచించలేదని విష్ణువుకు మాటరాకుండా నీ శాపం మేలు చేసింది! నీ శాపాన్ని సంతో షంగా స్వీకరిస్తున్నాను!” అన్నాడు.

శుక్రుడు తెల్లబోయి నిరుత్తరుడై తల వంచుకున్నాడు. బలి వామనుడి దగ్గిరికి వెళ్ళబోతుండగా శుక్రుడు, “ఓ దానవనాథా! విష్ణువు బిచ్చానికి వచ్చి నిన్ను బిచ్చగాణ్ణే చేస్తాడో, అథఃపాతాళానికి అణిచేస్తాడో, ఏంచేసినా చెయ్యవచ్చు. ఈ త్రిలోకాధి పత్యమూ, సంపదలూ, వైభవమూ దేనికి క్షీంచి సంపాదించావు? శరీరం తర్వాతనే కదా ఏ ధర్మసాధన అయినా!” అని అన్నాడు.

బలి, “రాజ్యమూ సంపదలూ సతతము వుండేవి కావు. ఎలా సంపాదించానో అలాగే పోగొట్టుకోవడం సహజమేకదా. శరీరం కూడా శాశ్వతం కాదుగదా!” అన్నాడు.

శుక్రుడు, “నీ వినాశం నీ ఒక్కడిదే కాదు. దానవకులానికే ముప్పూ, అవమానమూ తెస్తుందని తెలుసుకో!” అన్నాడు.

“అంతేకాదు, ఒక దానవుడు ధర్మపాలన చేశాడు, విష్ణువుకు భిక్షపెట్టాడు! అని దాన వకులాని కంతటికీ ఘనత తెస్తుంది కదా!” అని బలిచక్రవర్తి వామనుడి దగ్గిరికి వెళ్ళాడు.

భార్య వింధ్యావళి స్వర్ణకలశంతో నీళ్లు పోయగా బంగారు పళ్ళెంలో వామనుడి పాదాలు కడిగిన నీటిని భక్తితో శిరసున చల్లు కొని, బలిచక్రవర్తి వామనుడితో, “ఓ వామన రూపా! నీవంటి వాడు దానం కోసం రావడం