కుని వున్న కొండ మీదా, దానికి ఆవలా భయంకరులైన ఇద్దరు రాక్షసులు తమలో ఎవరు బలవంతులో తేల్చుకోవడానికి తరచూ ద్వయంద్వ యుద్ధం చేస్తూండే వారు. ఆ సంగతి తెలిసిన సియాన్ ఛయిద్ మెల్లగా అక్కడికి వెళ్ళాడు. ఆ సమయంలో రాక్షసులు ఇద్దరూ గొడవపడుతున్నారు. సియాన్ ఛయిద్ వాళ్ళను సమీపించి, “ఇలా గొడవపడుతూంటే మీ సమస్య ఎప్పటికీ తీరదు,” అన్నాడు.

రాక్షసులు పోట్లాట ఆపి, వృద్ధుడి కేసి మరి ఏం చేయ మంటావు? అన్నట్టు కోపంగా చూశారు.

“నేను చాలా ముసలివాణ్ణి. కాని మీ సమ స్యను శాశ్వతంగా పరిష్కరించగలననే భావిస్తు న్నాను. మీరిద్దరూ కొండదిగి మా కోనలోకి రండి. అక్కడ నేను మీ బలాబలాలను నిరూపించ డానికి ఒక మార్గం చెబుతాను. దాంతో మీ ఇద్దరిలో ఎవరు బలవంతులో అందరి సమక్షంలో తేలిపోతుంది,” అన్నాడు.

రాక్షసులు సరేనన్నారు.

మరునాడు తెల్లవారగానే కొండ దద్దరిల్లేలాగా అడుగులు వేసుకుంటూ రాక్షసులు ఇద్దరూ కోనకు వచ్చారు. సియాన్ఛయిద్, కోనలోని ప్రజలు వాళ్ళను సంబరంతో ఆహ్వానించారు.

సియాన్ఛయిద్, వాళ్ళను సమీపించి, “ఇప్పుడు, మీ ఇద్దరిలో ఎవరు ఈ చిన్నరాతిని దూరంగా ఉన్న కొండశిఖరం మీదికి విసరగలరో చూద్దామా,” అంటూ ఒక బండనూ దూరంగా ఉన్న కొండశిఖరాన్నీ చూపాడు.

ఇద్దరు రాక్షసులూ దిక్కులు పిక్కటిల్లేలా నవ్వారు. ఇద్దరూ ఒక్కసారిగా వంగి, పెద్ద పెద్ద బండరాళ్ళను అందిపుచ్చుకుని, గులక రాళ్ళను విసిరినట్టు దూరంగా విసిరికొట్టారు. అవి పడిన చోటు కూడా తెలియనంత దూరంలో పడ్డాయి.

“ఆహా! గొప్పగా విసిరారు! మీ ఇద్దరూ కూడా అమిత బలశాలురే. అందులో అణుమాత్రం సందేహం లేదు. అయితే, ఇద్దరిలో ఎవరు ఎక్కువ వేగంతో విసిరారో నిర్ణయించలేక పోతున్నాను. ఏదీ మరొక్కసారి మరి రెండు బండలను విసరండి చూద్దాం. అయితే వాటి కన్నా కొద్దిగా పెద్దగా ఉన్న బండలను తీసి విసరాలి మరి,” అన్నాడు వృద్ధుడు.

మరుక్షణమే ఇద్దరు రాక్షసులూ వందలాది మందిసైతం కదిలించలేని బ్రహ్మాండమైన బండను సునాయాసంగా ఎత్తి ఆవలికి విసిరి కొట్టారు. దానిని చూసిన కోన ప్రజలు ఆశ్చర్యంతో హర్షధ్వా