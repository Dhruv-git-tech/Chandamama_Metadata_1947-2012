తొందరగా బాణం కొట్టు. నేను ఉదయగిరి రాజును! అర్ధరాజ్యం నీ కిస్తాను,” అన్న మాటలూ వినిపించినై.

ఆ గొంతు రాజు దుర్ముఖుడిది! అంగరక్షకుడు కోపంగా అటుకేసి పరిగెత్తుతూ, “నా కిస్తానన్న అర్ధరాజ్యాన్ని రాజు మరెవడికో ధార పోస్తున్నట్టున్నది; నేను సహించను!” అంటూ కేకపెట్టాడు.

అంగరక్షకుడు వెళ్ళేసరికి, రాజు దుర్ముఖుడు ఒక పెద్ద చెట్టుకు ఏటవాలుగావున్న కొమ్మచిమకు పాకిపోతున్నాడు. అతడికి కొంచెం ఎడంగా చిరుతుపులి ఒకటి, కోరుచాచి, చిన్నగా అరుస్తూ ముందుకుపోతున్నది. చెట్టుకింద ఒక ఆటవికుడు బాణం ఎక్కుపెట్టి నిలబడివు న్నాడు.

అంగరక్షకుణ్ణి చూస్తూనే రాజు దుర్ముఖుడు పెద్దగా మూలిగి, “ఒరే, అంగరక్షకా! అలా చూస్తావేం? ఈ పులి నన్ను నోటపట్టకముందే బాణం కొట్టిచంపు. ఆటవిక మందమతి పెధవ నుంచి విల్లంబులు లాక్కో,” అన్నాడు.

ఆ మాటలకు అంగరక్షకుడు ఏమాత్రం తొణక్కుండా, “మహారాజా! చిరుతపులిని

చంపితే అర్ధరాజ్యం ఇస్తానని కేక పెట్టింది, మీరేనా?” అని అడిగాడు.

“అవున్రా, నేనే! మీదికి దూక్క ముందే పులిని బాణంతో కొట్టు,” అని దుర్ముఖుడు కీచుమంటూ అరిచాడు.

“మా ఇద్దరికీ రాజ్యాన్ని చెరి సగం పంచేస్తే, ఇక మీకు మిగిలేదేమిటి, మహారాజా?” అన్నాడు అంగరక్షకుడు.

“ప్రాణాలురా! నిండు ప్రాణాలు!” అంటూ రాజు పెద్దగా అరిచాడు.

ఆటవికుడు దుర్ముఖుడి కేసీ, తన పక్కనే నిలడిన అంగక్షకుడి కేసీ అమాయికంగా ఓమారు చూసి, “నాకు రాజ్యాలూ వద్దు, అర్ధ రాజ్యాలూ వద్దు, ఐదువరహాలిస్తే చాలు!” అంటూ చిరుతపులి, దుర్ముఖుడి మీదికి దూకబోతున్నంతలో, గురిగా దానికేసే బాణం కొట్టాడు.

బాణం వచ్చి డొక్కలో తగలగానే గర్జిస్తూ చిరుతపులీ, దాని పంజాదెబ్బకు కొమ్మపట్టు విడిచిన రాజు దుర్ముఖుడూ కలిసికట్టుగా, పైనుంచి వేగంతో కిందికివచ్చి దభీమంటూ పడ్డారు.

- (ఇంకావుంది)