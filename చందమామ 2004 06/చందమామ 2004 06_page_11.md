“రాచపూడినుంచి రామముకేసివెళ్ళింది,”
అన్నాడు బసవయ్య.

“బండి తోలేవాడు ఎలా ఉన్నాడో చెప్ప
గలవా?” అని అడిగాడు జమీందారు.

“ముఖం సరిగొ కనిపించలేదు. గుబురు
గడ్డంతో, ఎర్రటి తలపాగా ధరించి వుండడం
మాత్రం చూశాను,” అన్నాడు బసవయ్య.

జమీందారు మీసం దువ్వుతూ తలపం
కించి, “గుర్రబ్బండీ చలమయ్యను లాక్కు
రండి,” అన్నాడు నౌకర్లతో.

కొంతసేపటికి అక్కడికి వచ్చిన చలమయ్య,
జమీందారు పాదాలపైబడి, “క్షమించండి
ప్రభూ! పిల్లాపాపలు కలవాణ్ణి. దురాశకు
లోనై రామభూపతి మాటలు విని, దేవిడీలో
దొంగిలించిన నగలతో ఆయన్ను రామవరం
చేర్చాను,” అన్నాడు.

ఆ తరవాత జరిగిన విచారణలో జమీం
దారు బావమరది రామభూపతి, దేవిడీలో
దొంగిలించిన వడ్డాణంతప్ప మిగిలిన నగలను
పట్నంలోని నగలవ్యాపారి వరహాలశెట్టికి
అమ్మిన సంగతి బయటపడింది.

“ఇన్నాళ్ళు అప్రయోజకుడు మాత్రమే
అనుకున్న రామభూపతి దుర్వ్యసనాలకు

లోనై, ఇప్పుడు దొంగతనానికి కూడా పాల్ప
డ్డాడన్న మాట. ఇక క్షమించకూడదు.
వెంటనే వాణ్ణి చెరసాలలో బంధించండి,”
అని ఆజ్ఞాపించాడు జమీందారు.

ఆ తరవాత ఆయన చెరసాలలోని మహం
కాళినీ, గురుస్వామినీ విడిపించి, “మీ కొడుకు
మంచితనం కారణంగా మిమ్మల్ని క్షమించి
వదులుతున్నాను. స్త్రీలకు న గలపట్ల
వ్యామోహం సహజమేకాని, అది మితిమించి
పోకూడదు. ఇక మీదటనైనా జాగ్రత్తగా మస
లుకో,” అని మహంకాళిని హెచ్చరించాడు.

మహంకాళి సరేనంటూ లెంపలు
వేసుకున్నది.

పసివాడైన శేఖరుడి నిజాయితీకీ, కుశాగ్ర
బుద్ధికీ సంతసించిన జమీందారు, చదువు
పట్ల ఆసక్తివున్న అలాంటివాడు పైచదువులు
చదివితే మరింత వృద్ధిలోకి వస్తాడని భావించి,
వాణ్ణి ఉచితవిద్య, భోజన సదుపాయాలుగల
బడిలో చేర్పించే ఏర్పాటు చేశాడు.

గురుస్వామి కృతజ్ఞతతో జమీందారుకు
నమస్కరించి, భార్యా కొడుకులతో కలిసి,
కొడుకును చదివించాలన్న కోరికతీరినందుకు
సంతోషంగా ఇంటికి బయలుదేరాడు.