రికార్డు సృష్టించిన సమావేశం!

గిన్నిస్ బుక్ ఆఫ్ వరల్డ్ రికార్డ్స్, ప్రపంచ రికార్డు లను నమోదు చేస్తుందని మనకందరికీ తెలుసు. భారతదేశంలోని వ్యక్తులకూ, సంస్థలకూ మాత్రుే పరిమితమైనది లిమ్కా బుక్. గిన్నిస్ బుక్, లిమ్కా బుక్ ఈ రెండింటిలో ఏదైనా ఒకదానిలో స్థానం సంపాయించిన దాదాపు ముప్పై మంది భారతీ యులు ఇటీవల ఢిల్లీలో సమావేషై వివిధరంగాలలో తమకున్న ప్రతిభాపాటవాలను ప్రదర్శించారు. ఈ సందర్భంగా గిన్నిస్ బుక్ ఆఫ్ రికార్డ్స్ లో స్థానం సంపాదించడానికి విజయవాడ నుంచి వచ్చిన శేషుబాబు 30 గం.ల 10 నిమిషాలు కదలా మెదలక నిలబడి అందరి దృష్టినీ ఆకర్షించాడు.

సమావేశ కార్యక్రమాలన్నీ పూర్తయ్యేంత వరకు అతడు స్థాణువులా నిలబడే ఉన్నాడు. ఈ సమావేశాన్ని ఏర్పాటు చేసిన ‘భారత్ గౌరవ్’ కార్యకర్తలు, “శారీరక మానసిక శక్తి సామర్థ్యాల పరిమితులను అధిగమించి చూపే వీళ్ళ ప్రదర్శనలను” చూడడం జీవితకాలంలో ఒక్కసారే లభించే అరుదైన అద్భుత అవకాశం అన్నారు.

దంత శక్తి!

వి. రాధాకృష్ణన్ అనే మలేసియా భారతీయుడు ఒక్కొక్కటి 260 టన్నుల బరువున్న నాలుగు రైలు పెట్టెలను తన పళ్ళతో 4 మీ. (15 అడుగుల) దూరం లాగాడు. క్వాలాలం పూర్లో జరిగిన ఈ దంతబల ప్రదర్శనను తిలకించడానికి అప్పటి ప్రధాన మంత్రి శ్రీ మహధిర్ మహ్మద్తతో పాటు పలువురు ప్రముఖులు హాజరయ్యారు. 37 సం. యువకుడైన వి. రాధాకృష్ణన్ తన పేరును గిన్నిస్ బుక్ ఆఫ్ రికార్డ్స్ లో చూసుకోవడానికి ఉవ్వీళ్ళూరుతున్నాడు.