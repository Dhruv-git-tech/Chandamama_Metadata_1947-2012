నాలు చేశారు. అయితే సియాన్‌ఛయిద్‌ మాత్రం కొంతసేపు మౌనంగా ఊరుకుని ఆ తరవాత చాలా గంభీరంగా, “మీ ఇద్దరిలో ఎవరు బలవంతులో ఈ పరీక్షతో తేల్చడం కష్టం. వేరొక పరీక్ష ఆలోచించాను. నేల మీద రకరకాల చిన్నా పెద్దాబండలు ఉన్నాయి చూశారు కదా? ఆ బండ రాళ్ళను మీ ఇద్దరిలో ఎవరైవరు ఎడమ చేత్తో ఎన్నెన్ని రాళ్ళు, కుడిచేత్తో ఎన్నెన్ని రాళ్ళు విసిరి కొట్టగలరో చూద్దాం. ఎవరు ఎక్కువ రాళ్ళు విసురుతారో, వాళ్ళే అధిక శక్తివంతులన్న మాట!” అన్నాడు.

అంతే, ఇద్దరు రాక్షసులూక్షణంలో కార్యరంగం లోకి ఉరికారు. ఎడంచోత్తో అందిన బండలను అందినట్టు శరవేగంతో ఆవలి కొండకేసి విసిరి కొట్టడం ప్రారంభించారు. బండలు గాలిలో ఎగురు తూన్నప్పుడు భయంకరమైన శబ్దాలు పుట్టాయి.

బండలను ఎత్తి విసిరి విసిరి ఎడమ చేతుల్లో సలుపు పుట్టగానే, కుడిచేతులతో బండలను పెకలించి విసిరి కొట్టసాగారు. అలా కోనలోని బండలన్నీటినీ విసిరి కొట్టేసరికి సూర్యాస్తమయం కాసాగింది. దరిదాపుల్లో బండ అన్నది కనిపించ

లేదు. రాక్షసులు కూడా బాగా అలిసిపోయి నిలబడలేక అలాగే కూలబడ్డారు.

సియాన్‌ఛయిద్‌ వాళ్ళను సమీపించి, “మీరు విసిరిన రాళ్ళను సరిగ్గా లెక్కించలేకపోవడం వల్ల మీ ఇద్దరిలో ఎవరు ఎక్కువ బలవంతులో ఇంకా నిర్ణయించలేక పోతున్నాం. కాబట్టి మీరిద్దరూ ఇప్పుడు వెళ్ళి, మీరు విసరగా అత్యధిక దూరంలో పడిన బండను వెతకండి. అది కని పించగానే దానిని మా దగ్గరికి తీసుకురండి. ఆ తరవాత మీలో ఎవరు దానిని మళ్ళీ అంత దూరానికి విసరగలరో పరీక్ష పెడతాం. అప్పుడే మీ ఇద్దరిలో ఎవరు ఎక్కువ బలవంతులో నిర్ణయించడం సాధ్యమవుతుంది,” అన్నాడు.

దూరంగా పడిన రాయిని వెతుకుంటూ ఇద్దరు రాక్షసులూ అక్కడి నుంచి బయలు దేరారు. బలాబలాలను తేల్చుకోవాలన్న మూర్ఛపు పట్టుదలతో పోరాడుతున్న తమ బలాన్ని సియాన్‌ఛయిద్‌, తెలివిగా ఉపయోగించుకున్నాడన్న సంగతిని ఇద్దరు రాక్షసులూ చివరి వరకూ గ్రహించలేక పోయారు. ఆ తరవాత వాళ్ళు కోనకు తిరిగి రాలేదు గనక, తాము విసిరిన రాయి కోసం ఇంకా వెతుకుతూనే ఉన్నారని జనం చెప్పుకుంటారు. తూర్పు వైపుగా గాలి వీచేప్పుడు పోట్లాడుకుంటూ రాక్షసులు చేసే భీకర ధ్వనులు వినిపిస్తాయని కూడా చెప్పుకుంటారు.

వివేకవంతుడైన సియాన్‌ఛయిద్‌ సమయ స్ఫూర్తి కారణంగా, రాళ్ళు రప్పలు నిండిన కోస వ్యవసాయ యోగ్యమైన భూమిగా మారింది. రైతుల శ్రమఫలితంగా ఇవాళ ఉత్తర స్కాట్‌లాండ్‌లో లాకోషీల్‌ సరస్సు సమీపంలోని ఆ కోసలో పండని పంట అంటూ ఏదీ లేదు!

చందమామ