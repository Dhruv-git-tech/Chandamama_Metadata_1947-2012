కుణ్ణన్నావు. ఇప్పుడు నేనే, నీకు అంగుక్షకుణ్ణన్న మాట! ఛీ, పిరికిమెధవా!” అని, మీదికి మస్తున్న ఏనుగు దారి నుంచి పక్కకు తప్పకున్నాడు.

తలారిభల్లూకం గండ్రగొడ్డలి తిప్పతూ, ఏనుగుకు అడ్డంగా పోయి, “ఆగు! నేనెవర్ణో గుర్తించలేదా? తలారి భల్లూకుణ్ణి. నువ్వు, నా వాహనానివి,” అన్నాడు.

తలారిభల్లూకం మాట ముగించే లోపలే, ఏనుగు వాణ్ణితొండంతోపట్టిపైకెత్తి, దూరంగా విసరబోయింది. కాని, అంతలో రాక్షసుడు ఉగ్రదండుడు పైకెగిరి, ఏనుగు చెవినొకదానిని వడిసి పట్టుకుని, రాతి గదతో దాని డొక్కల్లో గట్టిగా ఒక పోటు పాడిచాడు. ఆ దెబ్బకు ఏనుగు, తలారిభల్లూకుణ్ణికిందికి జార్చి, దభీ మంటూ నేలమీద పడిపోయింది. ఉగ్ర దండుడు మెరుపులా పోయి, దాని ముందు కాళ్ళు రెండూ కలిపి పట్టుకుని పైకెత్తుతూ,

“ఒరే, అంగరక్షకా! వెంటనే పోయి, అడవి చెట్ల తీగలు లాక్కురా, దీన్ని కాళ్ళు కట్టి వేయాలి,” అన్నాడు.

అంగరక్షకుడు చెట్లల్లోకి పరిగెత్తాడు. తలారిభల్లూకుడు దిమ్మెరపోయిన వాడిలా కళ్ళు మూసి తెరుస్తూ, “ఉగ్రదండ రాక్షసా! నా మంత్రపు గండ్రగొడ్డలి శక్తికన్న, నీ దేహ బలమే మిన్నలా వున్నది. నన్ను ప్రాణాపాయం నుంచి కాపాడావు, మెచ్చాను. ఏం కావాలో కోరుకో, ఇస్తాను!” అన్నాడు.

ఉగ్రదండుడు, తలారిభల్లూకుడి కేసి చిరునవ్వుతో చూసి, “నేను కోరుకోవలసి నదేమైనా వుంటే, అది నీ గురువైన భల్లూక మాంత్రికుడి నుంచి! ప్రస్తుతానికి, ఈ రెచ్చి పోయిన ఏనుగు మళ్ళీ లేచి గొడవ చేయ కుండా, కాస్త నాతోపాటు దీని కాళ్ళు బిగించి పట్టుకో,” అన్నాడు.

తలారిభల్లూకుడు, ఉగ్రదండుడి కేసి చురచుర చూస్తూ, “ఈ నా చచ్చు వాహనం కాళ్ళు, నేను పట్టుకోవటమా? అంతకన్న అవమానం కద్దా? ఇదుగో, ఈ క్షణానే నా మంత్రపు గండ్రగొడ్డలితో, దీని తల నూరు ప్రక్కలు చేయబోతున్నాను,” అంటూ గండ్ర గొడ్డలి ఎత్తాడు.

“ఒరే, బాబూ, కాస్తా ఆగు! ఇంత కాలంగా తలారిగా బతికినవాడివి, ఇన్ని ఊకదంపుడు మాటలు ఎప్పుడు నేర్చావు? ఈ ఏనుగును చంపటం జరిగితే, ఆ తరవాత నీవు వచ్చిన పని సాధించుకుని, నీ యజమాని భల్లూక మాంత్రికుడి దగ్గిరకు ఎలా పోగలవు? ఆలో చించావా?” అని అడిగాడు ఉగ్రదండుడు.