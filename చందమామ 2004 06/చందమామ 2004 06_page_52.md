నా సుకృతం! నీకేం కావాలో అడుగు! సిరులు, సంపదలు, భవంతులు, మణులు, సుందరీ మణులు, సస్యక్షేత్రాలు, సామ్రాజ్యసర్వమూ, నా తనువు - అన్నీ నీవే!” అన్నాడు.

వామనుడు, “మహాబలీ! నీవ్వు వల్లించిన వన్నీ నా కెందుకు? కృష్ణాజినం పరుచు క్కూర్చొని బ్రహ్మానిష్ఠ జరుపుకోడానికి నా చిట్టి పాదాలతో మూడు అడుగుల చోటు చాలు! మూడడుగుల నేల, నీ దిగంతపర్యంతమైన సామ్రాజ్యంలో స్పల్పాతి స్వల్పమే అయినా, నాకు అదే ముల్లోకాల సాటి!” అన్నాడు.

“ఆ మూడడుగులేపుచ్చుకో!” అని బలి చక్రవర్తి జలకలశం వంచి ధారాదత్తం చేయ బోతే నీరుపడలేదు. శుక్రుడు సూక్ష్మరూపంతో జలకలశం తొండంలో అడ్డుపడి జలధార పడకుండా చేశాడు.

వామనుడు దర్భపుడక తీసి దాంతో తొండం లోకి పాడిచాడు. శుక్రుడు కన్ను పోయి ఒంటికన్ను వాడయ్యాడు. అడ్డు తొలగి జల ధార బలిచక్రవర్తి చేతి మీదుగా వామనుడి దోసిటపడ్డది. దానవిధి పూర్తికాగానే, “ఇహనీ అడుగులతో మూడు అడుగులు నేల కొలిచి తీసుకోవడమే తరవాయి!” అన్నాడు బలి.

వామనుడు అమాంతంగా అలా అలా పెరిగి విశ్వరూపం ధరించి పాడవు, వెడల్పు, ఎత్తులతో క్రింద, మధ్య, మీద అనే మూడింటినీ ఆక్రమించాడు. ఒక పాదంతో భూమి నంతటినీ కొలిచాడు. త్రివిక్రముడైన విష్ణువు పాదం నీడలో భూతలమంతా క్షణకాలం పాటుగా గాఢాంధకారం క్రమ్ముకొన్నది. ఆ తరువాత ఆకాశాన్నంతటినీ కొలిచాడు. సూర్య చంద్రాది గ్రహాలు, నక్షత్రమండ