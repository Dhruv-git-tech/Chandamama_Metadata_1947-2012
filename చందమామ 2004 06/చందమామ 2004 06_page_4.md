వ్యపస్థాపకులు
చి. నాగిరెడ్డి - చక్రపాణి

బృహత్తర కార్యక్రమం!

ప్రమంచంలోకెల్లా అతిపెద్ద ప్రజాస్వామ్యమైన మనదేశంలో మరొకసారి సాధారణ ఎన్నికలు విజయవంతంగా ముగిశాయి. మన లోకసభకూ, కొన్ని రాష్ట్రాల శాసన సభలకూ ఎన్నికలు జరిగాయి. వందకోట్లకు పైబడ్డజనాభాతో, ఆసేతు హిమాచల పర్యంతం విస్తరించిన సువిశాల దేశంలో ప్రజాస్వామ్య బద్ధంగా ఎన్నికలు నిర్వహించడం సామాన్యమైన విషయం కాదు. పటిష్ఠమైన ప్రభుత్వ యంత్రాంగంతో విస్తృతమైన ఏర్పాట్లు జరగాలి. వేలాది పోలింగ్ కేంద్రాలు, ఆధునిక యంత్రాలు, లక్షలాది మంది సిబ్బంది, పోలీసులు, పారా మిలిటరీ బలగం-ఇవన్నీ కలిసి నిర్దిష్ట సమయంలో, ఎన్నికల యజ్ఞాన్ని ప్రశాంతంగానూ, విజయ వంతంగానూ నిర్వహించాయి. భారత ప్రజలు ఎన్నికలలో పాల్గొని పధ్నాలగవ లోకసభను ఎన్నుకున్నారు. అలాగే ఆంధ్రప్రదేశ్తో సహా కొన్ని రాష్ట్రాలకు నూతన శాసన సభలు ఎన్నికయ్యాయి. ఎన్నికల భారతాన్ని యావత్ ప్రపంచం ఆసక్తితో తిలకించింది!

ఇరవైయవ శతాబ్దంలో వలసపాలన అంతరించి స్వాతంత్ర్యం సిద్ధించిన ప్పటికీ, పలు దేశాలు దానిని ప్రజాస్వామ్యంగా మలుచుకోలేక పోయాయి. అవి ఇంకా నియంతృత్వం, సైనిక పాలన కిందే కొనసాగుతున్నాయి. అయితే, భారతదేశం ప్రజాస్వామ్య దేశంగా పరిఢవిల్లుతోంది. ఇది మనమెంతయినా గర్వించతగ్గ విషయం!

అయితే, ఒక్కొక్కసారి, ఒక్కొక్క చోట పార్టీ సిద్ధాంతాలను పక్కనపెట్టి-జాతి, కుల, మతాల ప్రాతిపదికపై మన ప్రతినిధులను ఎన్నుకోవడం జరుగుతోంది. ఇది ఎంతయినా గర్థించ తగ్గ విషయం. దేశమంటే మట్టికాదు; మనుషులని గురజాడ అన్నాడు. అలాగే శ్రీ అరవిందులు భారతమాతను దివ్యస్వరూప శీర్షంగా అభివర్ణించారు. మన ప్రతినిధులుగా మంచి వ్యక్తులు, మంచి మార్గంలో ఎన్నికయినప్పుడే ఆ మాటలకు సార్థక్రత ఏర్పడుతుంది.

సంపాదకుడు : విశ్వం

Visit us at : http://www.chandamama.org