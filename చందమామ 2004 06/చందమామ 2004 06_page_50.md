శుక్రుని అధ్వర్యంలో ప్రారంభించి గొప్ప గొప్ప దానాలు చేస్తున్నాడు.

వామనుడు ఒడుగు జందెము, కృష్ణా జినము, కుండలం మొదలైనూటిని ధరించి గొడుగూ, పావుకోళ్ళూ వేసుకొని, మూర్తి భవించిన బ్రహ్మతే జస్సుతో బలిచక్రవర్తి దగ్గరికి బయలుదేరాడు.

బుడి బుడి నడకలతో వస్తున్న వామనుణ్ణి జూసి, యాగ్శాలలో అంతా ముచ్చటపడ్డారు. వామనుడు బలిచక్రవర్తి ఎదుటకు వెళ్ళి జయం పలికాడు.

వామనుణ్ణి చూడడంతో బలిచక్రవర్తికి మహదానందం కలిగింది, “చిట్టినాయనా! ఎవరునువ్వు? ముక్కుపచ్చలారని సరికొత్త వటువుగా ఎక్కడికి బయల్దేరావు?” అని అడిగాడు.

వామనుడు, “నీ దగ్గిరికే బయల్దేరి వచ్చాను. ఎవర్మని చెప్పేది, అంతా నావారే! అయినా ఇప్పుడు ఒంటివాణ్ణి; సిరిగలవాడినే, అయినా ఇప్పుడు యాచకుణ్ణి! నీ ముత్తా తలు వీరాధివీరులు, ఇకనీ బలపరాక్రమాలు దిగంతాలు దాటాయి!” అని అంటూంటే, బలిచక్రవర్తి నవ్వుతూ, “నీ మాటలు చిత్రం గావున్నాయి. పరాక్రమం గురించి మాట్లాడు తున్నావు, యుద్ధం చేయమనవుగద? నేనిప్పుడు యాగదీక్షలో కంకణం కట్టుకొని ఉన్నానాయెను, యుద్ధప్రసక్తి లేదు మరి!” అని వినోదంగా అన్నాడు.

వామనుడు, “ఎంతమాట బలిచక్రవర్తి! ఏదో నాతో పరిహాసం ఆడావుగాని, మహోన్నత బల విక్రముడివైన నీ ముందర భూమికి

అంటుకుపోతున్న పాట్టికుంకను నేనెక్కడ? మేటి దాతవై అంతులేని దానాలు చేస్తున్న నీ కీర్తివిని నిన్ను యాచించి దానం పుచ్చుకోవాలని వచ్చాను!” అన్నాడు.

“అలాగే పుచ్చుకో, నువ్వు ఏమడిగినా ఇస్తాను!” అని బలిచక్రవర్తి అన్నాడు.

అప్పుడు శుక్రాచార్యుడు బలిచక్రవర్తిని పిలిచి, “వామనుడెవరో కాదు, విష్ణువు! నిన్ను వంచించి, నీ సర్వస్వాన్నీ హరించడానికి వచ్చాడు. అతనికి ఎటువంటి దానప్రదా నమూ చేయవద్దు!” అని హెచ్చరించాడు.

బలిచక్రవర్తి, “విష్ణువంతటి వాడు, దేహ్ అని చేయిచాచగా, నా చేయి మీదై దానం ఇవ్వడం గొప్ప అదృష్టమే కాకుండా, నా ఘన విజయాన్ని చాటుతుంది! అంతేగాకుండా, ఇస్తానని లేదనడం అసత్యదోషం కదా!” అన్నాడు.