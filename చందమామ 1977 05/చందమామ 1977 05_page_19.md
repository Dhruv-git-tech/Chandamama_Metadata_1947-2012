అనందిస్తూ రోజంతా అకలి దప్పలు
కూడా మరిచి, గడిపేవాడు. శిల్పులు
వాణ్ణి చాలా రోజులు చూసిన మీదట,
"నీకు శిల్పకళ మీద అంత మోజు
ఉంటే రాజుగారు ఏర్పాటు చేసిన శిల్ప
విద్యాలయంలో చేరి పని నేర్చుకోరాద?"'
అని అడిగారు.

సుశర్మ శిల్ప విద్యాలయానికి వెళ్ళి.
తనను అందులో చేర్చుకోమని అక్కడి
కులపతిని అడిగాడు.

"నాయనా, నువు శిల్పుల శ్రేణికి
చెందినవారి కొడుకువు అయితేనేగాని
నీకు ఈ విద్యాలయంలో ప్రవేశం
ఉండదు," అని కులపతి సుశర్మకు
తెలిపాడు.

సుశర్మ నిరాశ చెంది వెళ్ళి, రాజుతో
ఫిర్యాదు చేశాడు.

రాజు అతని ఆవేదన చూసి, "అలాటి
పాత నియమం ఉండేది. కాని ఆ నాటి
శ్రేణులు విచ్ఛిన్నమయాయి. నీకు
విద్యాలయంలో ప్రవేశం నేను ఇప్పిస్తాను.
కాని నువు మాత్రం నీ విద్యను మన
దేశ ప్రజలకే ఉపయోగించే లా గా
చూడాలి," అన్నాడు.

"అలాగే చూస్తాను," అని మాట ఇచ్చి,
సుశర్మ శిల్పవిద్యాలయంలో చేరి, శిల్ప
విద్యను ఆమూలాగ్రం అభ్యసించాడు.

"ఇంక నువు నేర్చుకునేది ఏమీ
లేదు. శిల్పవృత్తి చేపట్టవచ్చు," అని
కులపతి సుశర్మతో చెప్పాడు.