ఇలా ఉండగా పోలయ్య వారం
రోజుల పాటు పారుగూరు వెళ్ళవలసి
వచ్చింది. సోమయ్యను తన బావమరిది
ఇంట ఉంచి, వాణ్ణి జాగ్రత్తగా చూసుకో
మని చెప్పి, పోలయ్య వెళ్ళిపోయాడు.

సోమయ్య తన మేనమామ ఇంటికి
వెళ్ళిన మూడో రోజు ఉదయం ఆ ఇంట
ఒక దొంగతనం జరిగింది. తెల్లవారుతూనే
సోమయ్య మామా, అత్తా పనిలోకి వెళ్లారు.
సోమయ్య ఒక్కడే ఇంట్లో ఉండగా
ఈ దొంగతనం జరిగింది.

"భల్లున తెల్లవారి నువు ఇంట్లో
ఉండగా నీకు తెలియకుండా ఇది ఎలా
జరుగుతుంది? నువే దొంగతనం చేశావు!"
అన్నాడు మేనమామ సోమయ్యతో.
చుట్టుపక్కలవాళ్ళు కూడా సోమయ్య
దొంగతనం చేశాడనే అభిప్రాయపడ్డారు.

తనకేమీ తెలీదనీ, తాను నిద్రపోతున్నా
ననీ సోమయ్య అన్నాడు. శరీర కష్టం
చేసి బతికేవాడు అంత పొద్దెక్కి నిద్ర
పోతున్నానంటే ఎవరూ నమ్మలేదు.

దొంగ అన్న పేరు తెచ్చుకుని
సోమయ్య తండ్రి కోసం ఎదురు చూడ
సాగాడు. తరవాత పోలయ్య వచ్చాడు.
కొడుకు మీద దొంగతనం ఆరోపించారని
విని పోలయ్యకు కోపం వచ్చి, ''వాడు
అలాటివాడు కాడు,'' అని కొడుకును
ఇంటికి తీసుకుపోయాడు.

అయితే, మర్పాడు ఉదయం పోలయ్య
నిద్ర లేచేసరికి, సోమయ్య కూడా లేచి
ఉన్నాడు. పోలయ్య మొదట ఆశ్చర్య
పడి, వెంటనే తన బావమరిది ఎత్తు
గ్రహించాడు. తాను ఎంత ప్రయత్నించినా
సోమయ్య నిద్ర మత్తు వదిలింది కాదు.
దాన్ని తన బావమరిది వదలగొట్టేశాడు!
పోలయ్య తన బావమరిదికి కృతజ్ఞత
తెలుపుకున్నాడు.

"చూడు, బావా! ఈ కాస్త దానికి
ఎంత తతంగం చెయ్యవలసి వచ్చిందో!
అందుకే మొక్కగా, ఉండగానే వంచాలి!
మానును పంచటం కష్టం!" అన్నాడు
పోలయ్య బావమరిది.