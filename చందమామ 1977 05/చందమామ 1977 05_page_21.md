ఒక్కరుకూడా లేరు.'' అన్నాడు వచ్చిన మనిషి.

సుశర్మ చాలా విచారం కనబరుస్తూ,
''ఎంత అన్యాయం!'' అన్నాడు.

''నువు నా వెంట పాతాళలో కానికి వస్తావా ? నీకు ఆ రహస్యాలు తెలిసిన మహాశిల్పిని పరిచయంచేస్తాను,'' అన్నాడు ఆ మనిషి.

వెంటనే సుశర్మ ముఖం వికసించింది. అతను ఆ మనిషి వెంట పాతాళానికి వెళ్ళి, దానవుల శిల్పి అయిన మయుణ్ణి చేరు కున్నాడు. అతన్ని పాడుపడిన ఆలయం నుంచి పాతాళానికి తీసుకు పొయినవాడు కూడా దానవుడే.

మయుడు సుశర్మకు తన శిల్ప రహస్యాలన్నీ చెప్పాడు. సుశర్మ మయుడికి ధన్యవాదాలు తెలిపి, ఆయన వద్ద సెలవు పుచ్చుకుని భూమి మీదికి పచ్చాడు. అతను ఒక పర్వతమయ ప్రాంతంలో నుంచి పోతుండగా, చెక్కడానికి పనికివచ్చే శిలలు ఒకచోట కనిపించాయి. సుశర్మ అక్కడే నిలిచి పొయి, ఆశిలల మీద మయుడి శిల్ప రీతులను ప్రయోగించసాగాడు.

ఆ సమయంలో ఆ కాశమార్గాన పోతున్న దేవతల శిల్పి విశ్వకర్మ, కృతయుగం నాటి శిల్పాలను చెక్కుతున్న కలికాలపు మానవుణ్ణి చూసి ఆశ్చర్యపడి, కిందికి దిగివచ్చి. ''అయ్యా. ఈ నిర్ణాన ప్రదేశంలో, ఎవరికీ ఉపయోగ పడని చోట ఈ శిల్పాలు ఎందుకు చెక్కుతున్నావు ?'' అని అడిగాడు.

సుశర్మ తన కథ అంతా చెప్పి, ''అయ్యా. నేను ఇంకా పరిపూర్ణ శిల్పిని కాలేదు. తెలుసుకుంటున్నకొద్దీ ఇంకా తెలుసుకోవాలని ఉన్నది. నా జీవిత మంతా శిల్ప రహస్యాలను తెలుసు కోవటంలోనే గడిపెయ్యదలిచాను. తమ రెవరు ?'' అన్నాడు.

''నేను విశ్వకర్మను,'' అన్నాడు విశ్వకర్మ.