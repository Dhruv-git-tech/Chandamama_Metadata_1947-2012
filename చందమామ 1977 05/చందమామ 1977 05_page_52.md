సంహారం జరిగాక, నీ యజమానిని
నా దగ్గిరకు తీసుకురావాలి," అన్నది.

హనుమంతుడు అలాగే రాముణ్ణి
తీసుకువస్తానని వాగ్దానం చేశాడు. చంద్ర
సేన అతడికి మైరావణుడి ప్రాణాలు
భద్రపరిచి వున్న చోటు గురించి చెప్పింది.
వెంటనే హనుమంతుడు గది బయిటికి
వచ్చి, ఆకాశంలోకి ఎగిరి, సప్త సముద్ర
మధ్యంలో వున్న జ్వాలాముఖి పద్మాన్ని
చేరుకున్నాడు. భగభగ మండే జ్వాలలే
ఆపద్మానికి రేకులుగా వున్నవి. హను
మంతుడు అగ్నిదేవుణ్ణి స్మరించి, పద్మంలో
ప్రవేశించి, దాని కాడగుండా జారి,
మకరబిలాన్ని చేరాడు.

మకరబిలంలో భయంకరమైన
సర్పాలు బుసలు కొడుతున్నవి; పిశాచ
గణాలు హుంకరిస్తున్నవి. హనుమంతుడు
పెద్దగా సింహనాదం చేసి, ఆ దుష్ట
శక్తులను ఎడాపెడా పిడికిళ్లతో కుమ్ముతూ,
కరాళ గుహలోకి పోయాడు. అతడి ధాటి
చూసిన భూతశక్తులన్నీ పారిపోయాయి
గాని, గుహ ఎత్తున వున్న ఒకే ఒక్క
నల్లని భయంకరాకారం, తెల్లని కోరలతో,
ఎర్రని కళ్ళతో అతడి దారికి అడ్డంగా
నిలబడి వికటాట్టహసం చేసింది.

“ఎవడవురా నీవు? అడ్డం తొలుగు!”
అన్నాడు హనుమంతుడు తీవ్రస్వరంతో.

అ మాటలకు భయంకరాకారం విక
విక నవ్వి, ''నేను బేతాళుడను; భూత,
ప్రేత, పిశాచాలకు నాయకుడను !
నువ్వేవడివి? ఇక్కడికి రాగలవారు
యిద్దరే. ఒకడు మైరావణుడు-నువ్వు
మైరావణుడివి కావు! ఇకపోతే, నీవు
ఆ రెండో మహాశక్తిమంతుడవే అయి
వుండాలి.'' అన్నది.

హనుమంతుడు బిగ్గరగా నవ్వి.
"ఔరా, బేతాళా! శ్మశానాల్లో స్వేచ్ఛగా
విహరించే నీకు, ఈ చీకటి గుహలో
వుండే దురవస్థ ఎందుక్కరిగింది? ఛి,
అడ్డం తొలగు! లేకపోతే నా శక్తి ఎలాం
టిదో చూపవలసివస్తుంది," అన్నాడు.

చంద్రమామ