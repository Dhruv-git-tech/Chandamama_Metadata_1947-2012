హరకుమార్ లేచి నిలబడి, '' ఈ చెట్టు నిశికి చెందాలన్నది దేవుడి ఉద్దేశమైతే అందుకు తగిన దాఖలా చెట్టులోనో, పళ్ళలోనో కనబడక తప్పదు. నేను చెట్టెక్కి రెండు మూడు పళ్ళు కోను కొస్తాను. దాఖలా దొరుకుతుందేమో చూతాం.'' అన్నాడు.

అతను చెట్టుకు నమస్కారం చేసి, పైకి ఎక్కి, వేరు వేరు కొమ్మల నుంచి రెండు, మూడు పళ్లు కోసి, వాటిని తన జేబులో వేసుకుని దిగి వచ్చాడు. అతను జేబులోనుంచి పళ్ళు తీసి ఆక్కడచేరిన వారందరికీ చూపాడు. వాటిని చూస్తే ప్రత్యేకంగా ''దాఖలా'' అంటూ ఏమీ కనిపించలేదు.

''పళ్ళ లోపల ఏమన్నా దాఖలా దొరుకుతుందేమో చూతాం.'' అని హర కుమార్ కాశినాథ్ చేతికి ఒక ఆపిల్ పండూ, కత్తీ ఇప్పించి, దాని తొక్క తీసి, లోపల ఏమైనా దాఖలా దొరుకు తుందేమో చూడమన్నాడు.

కాశినాథ్ ఆపిల్ పండు తొక్క తీసి సరికి, లోపలి పండు రెండుగా చీరి ఉన్నది. ఇంకో పండు తొక్క తీసి చూస్తే, అది కూడా అలాగే రెండు భాగాలుగా చీరి ఉన్నది!

''ఆహా, దేవుడి మహిమ! అద్భుతం!'' అన్నారు అందరూ.

ఊరి పెద్దలలోకెల్లా వృద్ధుడు కాశినాథ్ తో, ''బాబూ, ఇది దైవనిర్ణయం.