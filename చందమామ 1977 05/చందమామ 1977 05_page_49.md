విజయపురంలో సుధన్యుడు అనే యువకుడు యుద్ధ వోద్యలన్నిటా ఆరి తేరినవాడు. అతను పోటీలో పాల్గొంటున్నాడని తెలిసి, అతని మీద ఓడిపోయినవారు అనేకమంది పోటీలో పాల్గొనలేదు. సుధన్యుడు మిగిలిన పోటీదార్లందరినీ ఓడించి, శూరసింహుడితో పోటీకి నిలబడ్డాడు.

మొదటి రోజు ఇద్దరికీ మల్లయుద్ధం జరిగింది. అందులో ఎవరు గెలిచినదీ నిర్ణయించటం ఎవరికీ సాధ్యం కాలేదు.

రెండో రోజు విలువిద్యా ప్రదర్శనం జరిగింది. అందులో సుధన్యుడు శూర సింహణ్ణి అవలీలగా మించాడు. అది చూసి వీరసింహుడు కుంగిపోయాడు. కాని మంత్రి అతనికి ధైర్యం చెబుతూ, "ప్రభూ, మీ రేమీ అధైర్యపడకండి. రేపటి పోటీలో విజయం తప్పక శూర సింహుడిదే!" అన్నాడు నమ్మకంగా.

చివరి రోజు కత్తియుద్ధంలో పోటీ జరిగింది. యుద్ధం మంచి పట్టులో ఉండగా సుధన్యుడికత్తి కాస్తా విరిగిపోయింది. శూర సింహుడు గెలిచాడు. తనకు అన్యాయం జరిగిందని సుధన్యుడు గ్రహించాడు.

న్యాయబుద్ది గల వీరసింహుడు తనకు జరిగిన అన్యాయాన్ని సరిచేస్తాడన్న నమ్మకంతో సుధన్యుడు అతని కేసి చూశాడు. కాని వీరసింహుడు తన తమ్ముడు నెగ్గాడనీ, అతని కే సేనాధిపతి పదవి ఇయ్యు వచ్చుననీ అనందంలో మైమరచి ఉన్నాడు.

మంత్రి అయినా తనకు అన్యాయం జరిగినట్టు గుర్తిస్తాడేమోనని సుధన్యుడు మంత్రి కేసి చూశాడు. మంత్రి తత్త్వరపడి తన చూపులు మరల్చుకున్నాడు.

ఇక తనకు ప్రజలే న్యాయంచేకూర్చుతా రన్న ఆశతో సుధన్యుడు ప్రేక్షకుల కేసి చూశాడు. తమ రాజుగారి తమ్ముడి విజయాన్ని తమ విజయంగానే భావించి, జయజయధ్యానాలు చేస్తున్నారు ప్రజలు. సుధన్యుడికి న్యాయమే జరిగిందో, అన్యాయమే జరిగిందో వాళ్ళకు పట్టలేదు.

సుధన్యుడు పరిస్థితి తర్థంచేసుకుని ఇంటి ముఖం పట్టాడు.