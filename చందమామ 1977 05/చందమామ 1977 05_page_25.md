“ ఆ చెట్టు ఎవరికి చెందాలో దేవుడు నిర్ణయించే మాటుంటే తప్పక ఆ నిర్ణయానికి కట్టుబడతాను,” అన్నాడు కాశీనాథ్.

“అలా అని నీ కొడుకు రామనాథ్ మీద ఒట్టుపెట్టుకో,” అన్నాడు హర కుమార్.

“నిశ్చయంగా,” అన్నాడు కాశీనాథ్.

అందరూ ఎవరి ఇళ్ళకు వాళ్ళు వెళ్ళి పోయారు.

“మీ అన్న తాను చేసిన ప్రమాణం మీద నిలబడితే ఆపిల్ చెట్టు నీదే అనుకో!” అన్నాడు హర కుమార్ నిశినాథ్ తో.

“దేవుడు నన్ను అనుగ్రహించటానికి నేను అంతటి భక్తుణ్ణా?” అని అడిగాడు నిశినాథ్.

“దేవుడు స్వయంగా ఏమీ చెయ్యడు, కాని తాను తెలివి తేటలు ఇచ్చిన వాళ్ళ ద్వారా చేయిస్తాడు. నీ విషయం మన సహాధ్యాయి, అయిన నకుల్ తో చెబుతాను. వాడు ఇంద్రజాలం తెలిసిన వాడు. నీ సమస్య తేల్చేస్తాడు,” అన్నాడు హర కుమార్.

రెండు రోజుల అనంతరం ఊరిపెద్దలు కాశీనాథ్ ఇంట, ఆపిల్ చెట్టు కింద చేరారు.

“చూడు, కాశీనాథ్! చచ్చి బతికావు. దేవుడు నిన్ను కాపాడాడు. ఆ ఆపిల్ చెట్టు నీ తమ్ముడికి ఇయి్య. మీ అమ్మ కూడా అనుభవిస్తుంది. పరాయి వాళ్ళు కారు గద!” అన్నారు.

“నన్ను బతికించిన దేవుడు నిశికి ఆపిల్ చెట్టు ఇప్పించలేకపోతాడా? మధ్య నే నెపణ్ణి?” అన్నాడు కాశీనాథ్.

పెద్దల వెంట వచ్చినవారిలో నిశినాథ్ సహాధ్యాయి, హర కుమార్ అనేవాడు, “అయితే, నువు దేవుడి నిర్ణయానికి కట్టుబడతావా?” అని అడిగాడు కాశీనాథ్ ను.