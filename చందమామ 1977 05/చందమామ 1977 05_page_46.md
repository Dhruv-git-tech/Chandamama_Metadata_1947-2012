రంగడు అనేదొంగ తాను దొంగతనానికి పొయినప్పుడల్లా శివాలయంలో దేవుడికి మొక్కుక్కుని, తనపని నిర్విఘ్నంగా కొనసాగితే అది దేవుడి చలవే అనుకునే వాడు. వాడి పనికి ఎన్నడూ విఘ్నం కలగలేదు.

కాని ఒకరోజు రంగడు ఒక ధనికుడి ఇంటికి కన్నంవేస్తూ దొరికిపొయాడు. ధనికుడు వాణ్ణి తన సేవకులచేత బాగా కొట్టించి పదిలేశాడు. అదెబ్బతో రంగడికి శివుడి మీద నమ్మకం చెడింది. వాడు శివాలయానికి వెళ్ళి. "ఓ మాయదేవుడా! నిన్ను నమ్మినందుకు నాకు మంచి శాస్త్రే జరిగింది!" అని వెగటుగా అని, కోపంగా వచ్చేశాడు.

అరోజే ఎవరో సన్యాసి తన శిష్యబృందంతో ఆ ఊరికి వచ్చాడు. ఆచుట్టుపక్కల ప్రజలందరూ ఆ సన్యాసిని

దేవుడులాగా కొలపసాగారు. రంగడికి ఆ సన్యాసి మీద గురికుదిరింది. అందు చేత వాడు దొంగతనానికి పొయేటప్పుడు శివాలయానికి వెళ్ళటం మానేసి, సన్యాసి వద్దకు వెళ్ళి. నమస్కరం చేసి, "స్వామీ, నేను పొయేపని విజయవంతం చెయ్యి," అనేవాడు.

"అలాగే! పో, భక్తా!" అనేవాడు సన్యాసి.

ఒకరోజు రాత్రి ఆ సన్యాసి పక్కఊరిలో ఒక షావుకారు గారింట పూజ నిర్వహిస్తున్నాడని రంగడికి తెలిసింది. సన్యాసి తన శిష్యగణంతో పక్కఊరికి బయలుదేరకమునుపే రంగడు వెళ్ళి, ఆయనకు మొక్కి, ఆ శీర్వాదం పొందాడు.

రంగడు ఆ రాత్రి సన్యాసి పూజ నిర్వహించే షావుకారు ఇంటికే దొంగతనానికి