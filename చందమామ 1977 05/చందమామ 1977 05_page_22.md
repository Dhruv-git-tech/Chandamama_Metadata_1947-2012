సుశర్మ ఆయన ముందు సాప్టాంగ పడి, ''నా పూర్వజన్మ పుణ్యంచేత కృత యుగంనాటి దానవ శిల్ప రహస్యాలు తెలుసుకున్నాను. నన్ను మీ శిఘ్యుడుగా స్వీకరించి, నాకు దేవ శిల్ప రహస్యాలు కూడా నేర్పి. ధన్యుణ్ణి చెయ్యండి,'' అన్నాడు.

''దుర్మార్గుడా! పాపీ! ఇదా నువ్వు చేస్తున్న పని! నువు ఇంతవరకు తెలుసు కున్న శిల్ప రహస్యాలన్నీ వెంటనే మరిచిపో!'' అని శపించి, విశ్వకర్మ అంతర్ధానమయాడు.

బేతాళుడు ఈ కథ చెప్పి. ''రాజా, విశ్వకర్మకు సుశర్మ మీద అంత అగ్రహం ఎందుకు వచ్చింది? ఎందుకు సుశర్మను అంత దారుణంగా శపించాడు? అతను దానవ శిల్ప రహస్యాలు తెలుసుకున్నాడనా? తన శిల్ప రహస్యాలు తెలుసుకోగోరాడనా? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపొతుంది,'' అన్నాడు.

దానికి విక్రమార్కుడు, ''విశ్వకర్మ అగ్రహానికీ, శాపానికీ కారణం వేరే ఉన్నది. సుశర్మ శిల్పిగా మార్గం తప్పిన దుర్మార్గుడు, రాజుకు మాట ఇచ్చి తప్పిన పాపి! అతను కొత్త శిల్పరీతులు నేర్చుకు వచ్చి. తన దేశప్రజలకు ఆ జ్ఞానాన్ని ఉపయోగ పడేలాగా చేస్తాడన్న ఉద్దేశంతో రాజు అతన్ని దేశాటన చెయ్యనిచ్చాడు. సుశర్మ విశ్వకర్మతో అన్నమాటలనుబట్టి, అతను యావజ్జీవమూ శిల్ప రహస్యాలు తెలుసుకోవటంలోనే గడపడదలిచినట్టు స్పష్టమవుతున్నది. అది అత్యంత హీనమైన స్వార్థం. అతను యింతకాలంగా దేశాలుతిరిగిసంపాదించిన జ్ఞానంవల్ల మనుషులకు మేలు కలగ బోదని నిశ్చయమైనాకనే విశ్మకర్మ శపించాడు. ఆ శాపం ఎంతైనా సమర్థనీయం,'' అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాకుడు. —(కల్పితం)