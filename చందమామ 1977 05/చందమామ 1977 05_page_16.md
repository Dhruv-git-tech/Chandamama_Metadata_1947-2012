నీ మాటలు వినకపోవటం ఏమిటి?
కాని, నా కొకటే ఆశ్చర్యం. ఎవరో ఇద్దరు
మనుషులు వింతగురాల మీద వచ్చారని
వింటూనే, నువ్వు కనకాకీరాజుగారి
పిల్లలు మనకు దొరికినంత ఉత్సాహంగా
మాట్లాడుతున్నావు!'' అన్నాడు.

ఆ జవాబు సిద్ధసాధకుణ్ణి చాలా నిరుత్సాహ పరిచింది. అతడు గట్టిగా శూలంతో నేలనొకసారి పాడిచి, ''జయా, యిలా అయితే యిక ఏనాటికి మనం అ రాజుగారి పిల్లలు ఎక్కడ వున్నారో కనుక్కునేట్టు? ఈ లోపల మనం యీ అరణ్యాల్లో తిరుగుతూనే ముసలి వాళ్లమైపోతాం,'' అన్నాడు.

'' ఆ ముసలితనం నగరాల్లో పెద్ద భవనాల్లో నివసించినా మనను పట్టుకు తీరుతుంది. నే నాలోచిస్తున్నదేమి టంటే, యీ ఇద్దరు వింత మనుషులూ, యీ ప్రాంతాలకు ఎందుకు వచ్చారన్న దొకటి; రెండోది వాళ్ళను ప్రాణాలతో పట్టుకోవటం ఎలా అన్నది,'' అన్నాడు జయశీలుడు.

ఈ జవాబు వింటూనే సిద్ధసాధకుడు నిరుత్సాహ పడిపోయి. శూలాన్ని కింద పడవేసి, ''జయా! ఆ వింతమనుషుల్ని ప్రాణాలతో పట్టుకునే పథకం ఏదో నువ్వే ఆలోచించు,'' అన్నాడు.

జయశీలుడు సరేనన్నట్టు తల ఊపి.
'‘అయితే నువ్వు శూలం కింద పడవేశా
వెందుకు? ఇకనుంచి నీ మంత్రిశక్తినే
నమ్ముకోదలిచావా?’’ అని అడిగాడు.

ఆ ప్రశ్నకు సిద్ధసాధకుడు, ''జై మహా
కాళా!'' అంటూ చిన్నగా మూలిగి,
చప్పన శూలాన్ని చేతికి తీసుకుని,
''జయశీలా! నా మంత్రశక్తి యింకా
పరిపక్వం కాలేదు. ఆనాడు శ్మశానంలో
మహాకాళుడి బంటు కాలకాలుడే
నా ప్రాణాలు పుచ్చుకునేంత పనిచేశాడు
గదా?'' అన్నాడు.

'' అవునవును ! ఆ కాలకాలుడికి
బదులు, మనిద్దరి ప్రాణాలనూ, ఆ మాయా