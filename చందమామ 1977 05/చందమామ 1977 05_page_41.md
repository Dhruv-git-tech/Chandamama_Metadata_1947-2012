పాలేరు పోలయ్యకు లేక లేక ఒక
కొడుకు పుట్టాడు. వాడికి సోమయ్య
అని పేరు పెట్టి, పోలయ్య ఎంతో గారా
బంగా పెంచాడు. సోమయ్య పెద్ద
వాడవుతున్నకొద్దీ తండ్రికి అన్ని పనుల
లోనూ సహకరిస్తూ వచ్చాడు.

అయితే సోమయ్యలో ఒక దురలవాటు ఉండేది. వాడు ఝాము పొద్దెకిగాని నిద్ర లేచేవాడు కాడు; నిద్ర లేచినాక తండ్రికి అన్నం తీసుకుపోయి, పొలంలో తండ్రితో సమంగా పాటుపడేవాడు.

తన కొడుకు శ్రమపడుతున్నందుకు పొలయ్యకు సంతోషంగానే ఉండేదిగాని, పాద్దు కే లేవలేనివాణ్ణి ఎవరు పనిలో పెట్టుకుంటారు ? తన తరవాత సోమయ్య గతి ఏమి కాను ? ఈ భయంతో పోలయ్య తన కొడుక్కు తెల్లవారు ఝామునే నిద్ర లేచే అలవాటు కలిగించాలని

చూశాడు. కాని పోలయ్య ప్రయత్నాలు ఫలించలేదు. సోమయ్యకు తండ్రి మాట మీద ఎంత విలువ ఉన్నప్పటికీ, తండ్రి చెప్పినట్టు తెల్లవారుతూనే నిద్ర లేవటం మట్టుకు వాడికి సాధ్యం కాలేదు.

రాను రాను ఇది పోలయ్యకు గడ్డు
సమస్య అయింది. అతను ఎంత కష్టపడి
పని చేసినా ఒక్క దమ్మిడీ కూడా వెనక
వెయ్యలేకపోతున్నాడు. తాను బతికి
ఉన్నంత కాలమూ సోమయ్యకు ఎలాగో
గడిచిపోతుంది. కాని తాను పోయాక
సోమయ్య తన కాళ్ళమీద తాను నిల
బడాలి. వాడికి రెక్క అడితేగాని డొక్క
ఆడదు. సోమయ్య మారకపొతే వాడి
పరిస్థితి భయంకరంగా తయారవుతుంది!
పోలయ్య తన ఈ భయం గురించి ఊళ్లో
ఉన్న తన బావమరిదితో చెప్పుకుని
వాపోయేవాడు.