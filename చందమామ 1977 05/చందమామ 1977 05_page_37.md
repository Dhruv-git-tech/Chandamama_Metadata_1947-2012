వచ్చి గ్రామం మీద పడితే వాటిని ఒంటరిగా ఎదిరించి చంపాడు. ఒకసారి దుర్ముఖు డనే రాకీనుడు ఆ గ్రామాన్నే గాక, చుట్టుపక్కల గ్రామాలను కూడా పీడించటం మొదలు పెట్టితే, మహాబలుడు మహాకాళికి పూజలు చేసి, దుర్ముఖుణ్ణి ఎదుర్కొని ఘోర యుద్ధం చేసి, చివరకు వాణ్ణి చంపాడట. అటుతరవాత ఆ ప్రాంతాల ఆనేక గ్రామాల వారికి మహాబలు డంటే అమితమైన అభిమానం ఏర్పడింది. ముఖ్యంగా బలశాలులకు అతను ఆరాధన దైవం అయాడు. వాళ్ళు దుర్ముఖుడు మరణించిన రోజు పర్వదినంగా భావించి, ఆ రోజు మహాబలుడికి పాదపూజ చేస్తూ

వచ్చారు. మహాబలుడు పోయాడు. కొన్ని వందల సంవత్సరాలు గడిచాయి. అయినా ఆ పర్వదినంరోజు మహాబలుడి సంతతివాడికి పాదపూజ జరుగుతూనే ఉన్నది.

పూర్వీకుల గొప్పతనాన్నిబట్టి మనుషులను ఆరాధించటం, బృహస్పతి ఇంకా ఆనేక సందర్భాలలో చూడటం జరిగింది. అయితే అందుకు విరుద్ధమైన సంఘటన కూడా అతనికి మరో గ్రామంలో ఎదురయింది.

అతను ఆ ఊరి పెద్ద వితండుడి ఇంట్లో బసచేశాడు. విద్యానాథుడి కీర్తి దేశమంతటా వ్యాపించి ఉండటంచేత, ఆయన కొడుక్కైన బృహస్పతికి వెళ్ళిన