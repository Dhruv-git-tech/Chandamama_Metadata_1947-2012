ఆ సారంగానికి, మొత్తం మూడు ప్రవేశమార్గాలున్న వి. ఒకటి, రాజు మంత్రాంగమందిరంలోనూ, మరొకటి, రాణి శయనాగారంలోనూ, వేరొకటి రాజకుమారి శయనమందిరంలోనూ వున్నవి. రాజకుమారి నిద్రించే హంసతూర్పికా తల్పం కింద వున్న రాతిపలకను తొలగించితే, దిగువకు మెట్లుంటవి. లోనికి దిగి, తిరిగి రాతిపలకను ఎప్పటిలా అమర్చవచ్చు.

ప్రియంవద, ఆ విధంగా చేసి, సొంగమార్గాన కొద్ది దూరం నడిచింది. అంతా కటికచీకటి. కొద్దిసేపటికి ఆమె కళ్ళు, ఆ చీకటికి అలవాటుపడినై. ఆమె ముందుకు నడవసాగింది. అలా ఎంత దూరం నడిచినా, దాని అంతు కనిపించడం లేదు. సారంగం చివరికిపొయి, దాని వివరాలు జయుడితో చెప్పాలనుకున్నదామె, కాని, ఇప్పుడది సాధ్యంగా తోచలేదు.

త్వరగా సారంగం చివరిభాగం చూడా లన్న అత్రం కొద్దీ. ప్రియంవద పరిగెత్తడం ప్రారంభించింది. అలా కొంత దూరం పరిగెత్తేసరికి ఆమెకు ఆయాసం వచ్చింది. ఇక, ఒక్క అడుగు కూడా ముందుకు వేయలేక, ఉన్నచోటునే కూర్చున్నది. ఆసలే, బాగా అర్థరాత్రివేళ బయలుదేరిందేమో, ఆమెకునిదిముంచుకురాసాగింది.

ఆమె తన పథకాన్ని అమలు చేయడం గురించి చాలా దీర్ఘంగా ఆలోచించింది. ముందు ఆమె, అంతఃపురంలోని రహస్యసారంగానికి సంబంధించిన పూర్తివివ రాలు రాబట్టాలనుకున్నది. కాని, ఇందుకు ఎవరినడగాలి? తల్లి నడిగితే, ఆమె అను మానించవచ్చు.

ప్రియంవదకు, ఆ సారంగ మార్గం ఎక్కడ వున్నదీ, అందులోకి ఎలా ప్రవేశించాలన్నంతవరకు తెలుసు. అయితే, అదెక్కడికి దారి తీస్తుందో మాత్రం, ఆమెకు తెలియదు. ఆ సంగతి తెలుసుకునేందు కామె, అనాటి అర్థరాత్రివేళ సారంగంలో ప్రవేశించింది.