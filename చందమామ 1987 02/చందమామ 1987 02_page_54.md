ఒక రాజుకు అమిత మాటకారి అయిన
కూతురు ఉండేది. అమెతో మాట్లాడటం
ఎవరికీ సాధ్యమయేది కాదు. అందుచేత
రాజు, తన కుమార్తెను మాటకారి
తనంలో జయించిన వాడికి అమె నిచ్చి
పెళ్ళి చెయ్యటమే గాక, అర్ధరాజ్యం కూడా
ఇస్తానని ప్రకటన చేశాడు.

అర్ధరాజ్యం కట్నంతో వస్తున్న రాజ
కుమార్తెను పెళ్లాడటానికి అడ్డమైనవాళ్లూ
ముందుకు వచ్చారు. అయినా ఎవరూ
రాజకుమార్తెతో మాటకు మాట అనలేక
పొయారు.

చివరకు రాజు విసిగి, రాజకుమార్తెతో
ఓడిపొయిన వారి చెవులకు కర్రులు కాల్చి
వాతలు వేయిస్తా నన్నాడు.

రాజకుమార్తె పెళ్ళి వార్తవిని ముగ్గురు
అన్నదమ్ములు బయలుదేరారు. వాళ్ళకు
జరుగుబాటు తక్కువగా ఉండటం చేత

అర్ధరాజ్యం సంపాదించుకుంటే బాగుం
టుందని తోచింది. దారిలో ఒక చచ్చిన
గోరింక కనిపించింది. మూడోవాడు
దాన్ని తీసుకుని, “నా కేంద్రికిందో
చూడండి,” అని అన్నలతో అన్నాడు.

“అది ఎందుకురా? పారెయియ్ అవ
తల!” అన్నారు అన్నలు.

“ఎందుకైనాపనికి రావచ్చు.” అంటూ
మూడోవాడు దాన్ని దాచుకున్నాడు.

మరి కొంతదూరం వెళ్ళాక వాడికి ఒక
నారతడప దొరికింది. అన్నలు పారెయ్య
మంటేవినక, వాడుదాన్ని కూడాదాచాడు.

ఐలా వాడికి దారిలో వరసగా ఒక
కుండపెంకూ, రెండుపొటేలు కొమ్ములూ,
ఒక కొయ్యమేకూ, పాతచెప్పూ దొరికాయి.

ముందు పెద్దవాడు రాజకుమార్తెతో
మాట్లాడబోయి, “సుదినం! ఇక్కడ
చాలా వేడిగా ఉన్నదే!” అన్నాడు.