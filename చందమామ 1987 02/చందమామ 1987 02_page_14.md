ఆయన వాడితో, "నాకోక ఉంగరం యివ్వగలవా? అందుకు బదులుగా, నువ్వేమడిగినా యిస్తాను," అన్నాడు.

ఉదివింటూనేకట్టెలు కొట్టెవాడు పెద్దగా నవ్వి, "నేను తమకు ఉచితంగా యివ్వగలను. కాని, వచ్చిన చిక్కేమంటే, నా దగ్గిర ఉంగరమంటూ లేదు," అన్నాడు.

రాజు, వాడిచ్చిన అతిధ్యానికి కృతజ్ఞత చెప్పి, నగరానికి తిరిగి వచ్చాడు. మర్మాడు, ఆయన యోగి దగ్గిరకుపొయి, "మహాత్మా, ఎంతో శ్రమపడి, నేనొక నిత్య సంతోషిని చూశాను కాని, అతడి దగ్గిర ఉంగరం లేదు!" అని చెప్పాడు.

యోగి చిరునవ్వునవ్వి. "రాజా, నువ్వునే, ఆ నిత్యసంతోషి దగ్గిర ఒక్క ఉంగరమైనాలేదు; అయినా, అతడు ఏ విచారం లేకుండా, సంతోషంగా వున్నాడు! ఇంత పెద్ద రాజ్యానికి అధిపతివైన నీకు, ఎల్లవేళలా విచారం ఎందుకు? అతడి సంతోషానికి కారణం ఏమిటి?" అని అడిగాడు.

రాజుకొంచెంసేపు ఆలోచించి, "బహుశా అతడికి, సంతోషానికి మూలకారణం ఏమిటో తెలిసివుంటుంది!" అన్నాడు.

అప్పుడు యోగి, రాజుతో, "ఆ కట్టెలు కొట్టెవాడు అంత సంతోషంగా వున్నాడంటే, అందుకు కారణం, అతడిలో ప్రబలమైన కోరికలు లేకపోవడం. మనిషిలో కోరికలు పెరుగుతున్నకొద్ది, అతడిలో విచారం, అశాంతీ పెరుగుతూ పోతుంది. కారణం ఏమంటే—మన కోరికలన్నీ సఫలం అయే అవకాశం లేదు. మనిషి పేదరికాన్ని, అతడి సఫలం కాని కోరికలనుబట్టి లెక్కకట్టవచ్చు. అందు వల్ల, ఉన్నదానితో తృప్తిపడుతూ ప్రశాంతంగా జీవయాత్ర సాగించు," అని హితవు చెప్పాడు.

రాజు సోమశేఖరుడు, యోగికి నమస్కరించి, తన ప్రాసాదానికి తిరిగి వచ్చాడు. ఆ తర్వాత, క్రమంగా ఆయన మనసులో విచారానికీ, అశాంతికీ తావు లేకుండా పొయింది.