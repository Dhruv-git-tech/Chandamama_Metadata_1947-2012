అంతా నిశ్శబ్దం, చిమ చిటుక్కుమన్నా
వినబడేంత నిశ్శబ్దం.

"ఇందులో ఏమయినా మోసం లేదు గదా?" అన్నాడు నాగవర్మ కాస్త అనుమానంగా.

"మోసం ఏముంటుంది? కోటలో వున్న నగా నట్టా దోచుకుని శత్రువులు వాళ్ళదారిన వాళ్ళు వెళ్ళారు. వాళ్ళకు కావలసిన ముసలిరాజు వీరసింహుడు కూడా వాళ్ళకు దొరికి వుంటాడు," అన్నాడు కరవీరుడు.

"మన సైనికుల్లో కొందరైనా యుద్ధంలో చచ్చివుంటారు గదా? కాని ఒక్కడి శవం కూడా కనిపించటం లేదు. శవాలు కూడా ఎలా మాయమయినై? ఉగ్రగళుడు తన రాకస బంట్లను తేలేదుగదా?" అన్నాడు నాగవర్మ.

నాగవర్మ ఇలా అనేసరికి పులిరాయుళ్ళ నాయకుడు కరవీరుడికి గుండె బలం జారింది. వాడికి ఉగ్రగళుడి రాకసు లంటే ఎక్కడ లేని భయం.

"మహరాజా, ఎందుకైనా మంచిది, ఒక పని చేద్దాం," అన్నాడు వాడు, గురాన్ని ముందుకు నడిపి, రహస్యం చెప్పేవాడిలా నాగవర్మకేసి మెడవంచి. "ఏమిటదీ?" అని అడిగాడు నాగవర్మ.

"కోట ఇంత నిర్జనంగా, నిశ్శబ్దంగా పుండటం నాకు ఆశ్చర్యమే కాక అను మానం కూడా కలిగిస్తున్నది. ఆ రాకసులూ, వాళ్ళ నాయకుడూ మనకోసం ఏదైనా మాటు వేశారేమోసని నా భయం. అట్లని మనకు రక్తణ యిచ్చే ఈ కోటను అక్రమించుకోకుండా పదిలి పొవ్వటం ప్రమాదకరం. మనను వెన్నంటి వచ్చే తారకేశ్వరుడి సైన్యాలు మనను ఈ అడవిలో మృగాలను వేటాడినట్టు వేటాడ గలవు. కనుక, మనం కోటలో ముందు ప్రవేశించకుండా, మన సైనికులను ముందు ప్రవేశపెట్టి, ఏమి జరుగుతుందో చూసి, ప్రమాదం లేకపొతే, వెనగ్గా మనం కోటలో జారబడవచ్చు.” అన్నాడు కరవీరుడు.
—(ఇంకావుంది)