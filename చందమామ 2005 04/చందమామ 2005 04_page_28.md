భుజించి వుండడం నీకు కనిపించడం లేదా?
దేవుణ్ణి అవమానించడానికి నీకెన్ని గుండెలు?’’
అన్నాడు కోపంగా.

“ప్రభువులు మన్నించాలి. నేను దేవుణ్ణి అవమానించడంలేదు. దేవుడి పేరుతో మోసం చేస్తున్న వారిని చూపడానికి ప్రయత్నిస్తున్నాను. దయచేసి, ఈ కాగడాను తీసుకుని నావెంట రండి. విగ్రహం వెనక ఇంకా మసక చీకటిగానే ఉన్నది,” అంటూ రాజుకు వెలుగుతూన్న కాగడా నిచ్చి దేనియల్ గుడిలోపలికి నడిచాడు. విగ్రహం వెనక వైపుకు చేరాక, అక్కడ నేల మీద పలుచటి బూడిద పొరమీద కనిపించిన సాదాల గుర్తులను రాజును జాగ్రత్తగా పరిశీలించ మన్నాడు. ఆ అడుగుజాడలను అనుసరించి వెళ్ళడంతో వారికి కటికచీకటిగా ఉన్న ఒక మూలలో, పలుచటి రాతి పలకతో మూయ బడిన రహస్య ద్వారం కనిపించింది. దాని వెనక పూజారి గృహం ఉంది. “ఇవన్నీ ఏమిటి?” అని అడిగాడు రాజు అయోమయంగా.

“ప్రభూ, ఒక్కొక్క రాత్రీ, పూజారీ ఆయన కుటుంబీకులూ ఈ రహస్యద్వారం గుండా ఆలయంలో ప్రవేశించి, నైవేద్యాన్ని గుట్టు

చప్పడు కాకుండా తీనేస్తున్నారు. నిన్న పూజారి ఇంటికి ముఖ్యమైన బంధువులు అంటే, ఆయన కోడలి తల్లిదండ్రులు వచ్చారని నాకు తెలుసు. వారికి ప్రత్యేక వంటలతో విందు భోజనం పెట్టాలి కదా! నిన్న సాయంకాలం దేవుడి విగ్రహాన్ని ప్రదక్షిణ చేసినప్పుడు నేను నేలమీద బూడిద చల్లాను. మనం చూసిన అడుగు జాడలు పూజారివీ, ఆయన కుటుంబీకులవీ, బంధు వులవీనూ,” అని వివరించాడు డేనియల్.

రాజు ఒక్క క్షణం దిగ్భాంతి చెందాడు. ఆ తరవాత తేరుకుని, పూజారికి కారాగార శిక్ష విధించాడు.

“ఓరి దేవుడా! దేవుడి పేరుతోనే ఇలాంటి మోసాలు ఎలా జరుతాయి!” అని ఆశ్చర్య పోయాడు రాజు.

“ప్రభూ, మనుషులమైన మనకన్నా ఎక్కువగానే దేవుడు కూడా మూర్ఛులు, దుర్మార్గుల దురాగతాలను అనంతంగా భరిస్తూనే ఉంటాడు. అందుకు గల కారణాలు మనకు అవగతం కావు. ఏది ఏమైనప్పటికీ నిజం వెలుగు చూసే తరుణం తప్పక వచ్చి తీరుతుంది!” అన్నాడు డేనియల్.

-(ఎం.డి)