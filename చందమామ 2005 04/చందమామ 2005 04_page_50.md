పడకు. ప్రాణమిత్రుడైన శ్రీవత్సకు సంగతి
చెప్పి, నీ కోసం బండినీ, పరిచారకులనూ
పంపుతాను," అని నగరంలోకి వెళ్ళాడు.

బోధిసత్వుడు, శ్రీవత్స వుండే భవనద్వారం
కాపలావాడితో తాను ఎవరైనదీ చెప్పి, ఆ
సంగతి యజమానికి చెప్పమన్నాడు.

కాపలావాడు లోపలికి పోయి తిరిగి వచ్చి,
బోధిసత్వుణ్ణీ తన యజమాని రమ్మనమని
చెప్పినట్టు తెలియపరిచాడు. శ్రీవత్స, బోధి
సత్యుణ్ణీ ఎగాదిగా చూసి, “ఏం పని మీద
వచ్చావు?” అని అడిగాడు.

“మీ దర్శనం కోసం...” అంటూ బోధి
సత్యుడు తలచించుకున్నాడు.

“బస ఎక్కడ చేశావు?” అన్నాడు శ్రీవత్స.

“ఇంకా బస కుదుర్చుకోలేదు. నా భార్యను పాలిమేర దగ్గిర వదిలి, ఇలా వచ్చాను,” అన్నాడు బోధిసత్వుడు.

“నా ఇంట బస దొరకదు! చారెడు గింజలు ఇస్తాం, పట్టుకు పోయి గంజి కాచుకు తాగు,” అన్నాడు శ్రీవత్స కఠినంగా.

ఆ మరుక్షణం ఒక సేవకుడు దోసెడు
గింజలు తెచ్చి బోధిసత్వుడి ఒడిలో పోశాడు.
బోధిసత్వుడు తన భార్య వున్న చోటుకు
వెళ్ళాడు. “మీ ప్రాణ స్నేహితుడు ఏమి
చ్చాడు?” అని భార్య అడిగింది.

“మిత్రుడు శ్రీవత్స చారెడు గింజలతో
మన పీడ వదుల్చుకున్నాడు,” అన్నాడు
బోధిసత్వుడు నిర్వికారంగా.

“అవెందుకు పుచ్చుకున్నారండీ? మనం
అతడికిచ్చిన నలభైకోట్ల వరహాలకు ఇది
ప్రతిఫలమా? ఇలాంటి కృతఘ్నుడి ముఖం
చూడటమే, పాపం!” అన్నది భార్య కోపంగా.

కళ్ళ నీళ్ళు పెట్టుకున్న భార్యను ఓదా
ర్చుతూ బోధిసత్వుడు, “ఏది ఏమైనప్పటికీ,