సుడిగాలిలా ఆకాశానికి ఎత్తుకుపోయిన
తృణావర్తుడినీ, బండిగా విరుచుకు పడాలని
చూసిన శకటాసురుడినీ చిన్నారి కృష్ణుడు
చంపాడు.

యశోద కృష్ణుణ్ణి తను కన్న ముద్దుల పట్టిగా అల్లారు ముద్దుగా చూసుకొని మురిసి పోతూన్నది.

బాలకృష్ణుడు అల్లరివాడై చిలిపి పనులతో ఇంటింట వెన్నలు దొంగిలించాడు. అనేక అద్భుత లీలలు చేశాడు. కృష్ణ లీలలతో గోకులం ఆనంద తరంగాల తేలింది.

యశోద కృష్ణుణ్ణి రోలుకు కట్టితే, ఈడ్చుకు వెళ్ళి రెండు మహావృక్షాల నడుమ నుంచి లాగాడు. వృక్షాలు కూకటి వ్రేళ్ళతో కూలి గంధర్వులు శాపవిముక్తి పొందారు.

మన్ను తిన్నాడని నోరు చూపమనగా ఆవు లించి యశోదకు విశ్వరూపం చూపించాడు.

కాళీయ మహాసర్పం పడగల మీద తాండవం చేసి మద్దించాడు.

గోకులంలోని వారంతా బృందావనానికి వలసపోయినప్పుడు, గోవర్ధన పర్వతాన్ని పూజించినందుకు దేవేంద్రుడు అలిగి పిడు గుల జడివాన కురిపించగా, వ్రేలితో గోవర్ధన గిరిని ఎత్తి గొడుగుపట్టిగోవులనూ, గోపజనాన్ని కాపాడి ఇంద్రుడి గర్వభంగం చేశాడు.

వేణుగోపాలుడై ఆలమందలను కాచాడు.
మురళీ గానంతో గోవుల్నీ, గోపికల్నీ, బృందా
వనాన్నీ పరవశింపజేశాడు.

మారు రూపాలతో వచ్చిన అనేక మంది రాక్షసుల్ని హతమార్చాడు. బలరాముడు కొందర్ని తుదముట్టించాడు.

కృష్ణ బలరాముల్ని చంపడానికి కంసుడు ధనుర్యాగం మిషతో మధురా నగరానికి ర్చించాడు. చంపాలని పన్నిన పన్నాగాలన్నిటినీ బాలయదువీరులు చిత్తు చేశారు.

కృష్ణుడు కంసుణ్ణి గద్దె నుంచి జుట్టు పట్టి ఈడ్చి ముష్టిఘాతంతో చంపాడు.

దేవకీ వసుదేవుల్ని, ఉగ్రసేనుణ్ణి సంకెళ్ళ
నుండి విడిపించి ఉగ్రసేనుడిని సింహాన
నంపై నిలిపాడు.

కృష్ణ బలరాములు యువకులై యదు వంశ నాయకులయ్యారు.

తన కూమార్తెలైన అస్తి, ప్రాస్తిలను విధ
వలుగా చేసినందుకు జరాసంధుడు కృష్ణు
డిపై పగబట్టాడు. ఇరవైమూడు అక్షోణుల
సైన్యంతో మధురను ముట్టడించాడు.

కృష్ణుడు జరాసంధుడిని ఓడించి ప్రాణాలతో విడిచి తరమికొట్టాడు.