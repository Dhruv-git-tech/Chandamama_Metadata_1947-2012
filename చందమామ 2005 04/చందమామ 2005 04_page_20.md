వీరాంగుడు మరింత ఆశ్చర్యపడి, “నా దేశంలో ఒకపరిచారిక ఇంత గొప్పగా మాట్లాడిందంటే సంతోషం పట్టలేక పోతున్నాను. నీలఏ సందర్భంలో ఈ మాటలన్నది?” అని అడిగాడు.

“రెండు రోజుల క్రితం నేను నీలతో మాట్లాడుతూ - నాకు వయసు మీదపడి అందం తరిగి పోతున్నదన్నాను. ఆమె ఒప్పుకోక; సూర్యతేజం వెయ్యేళ్ళైనా తరగదనీ, తరిగినా తన వంటి సామాన్యులకు తెలియదనీ అన్నది,” అని చెప్పింది మహారాణి.

వీరాంగుడు, నీలను పిలిచి మెచ్చుకుంటే, ఆమె కంగారు పడి, “ప్రభూ! కమలం పుడితే ఆ ఘనత బురదదికాదు. బ్రహ్మకు ఆసన మైనా కమలం సృష్టికర్త కాలేదు. వేదాలను రచించినా బ్రహ్మకు పూజార్హత లేదు. అలాగే నేను చెప్పిన సూక్తుల గొప్పతనం నాదికాదు. నెల రోజుల క్రితం రసరాజు అనే మహాకవి నగరం వచ్చి, మా ఇంట్లో బసచేశాడు. మీరు నా నోట విన్న సూక్తులన్నీ, నేనాయన నుంచి విని నేర్చుకున్నవే,” అన్నది.

ఈ వివరాలకు వీరాంగుడు ఆశ్చర్యపడి, “ఆ ఝరాజు గొప్పకు మాత్రమే కాదు; మహాపండితుడు కూడా కావచ్చుననిపిస్తోంది. నీవాయనకు నా మాటగా చెప్పి, తక్షణం నన్ను కలుసుకోమను,” అన్నాడు.

నీల, రసరాజుకు ఈ మాట చెప్పింది. ఆయన నవ్వి, “మాట విన్నానని రాజుకు చెప్పు. నా చెవులకు కాళ్ళు వచ్చినప్పుడు ఆయన్ను కలుసుకుంటాను,” అన్నాడు. ఆ మాట నీల రాజుకు చెప్పింది.

పక్కనే వున్న మహారాణి, చెవులకు కాళ్ళు రావడమేమిటని చిరాకు పడింది. వీరాంగు డామెతో, “ఈ రసరాజు కబురు పంపితే వింటాడు కానీ కదిలిరాడు. నేను స్వయంగా వెళ్ళి పిలవాలని ఆయన ఉద్దేశ్యం,” అని రసరాజు ఆంతర్యం వివరించి, నీలతో, “ఆయనకు ఎప్పుడు వీలవుతుందో తెలుసు కుని, నాకు చెప్పు,” అన్నాడు.

ఇది విన్న రసరాజు నీలతో, “రోజంతా నేను వ్రాసుకుంటాను. నాకు తీరిక చిక్కేది రాత్రి పూటే. ఆసమయంలో నలుగురికీ నా కవిత్వం వినిపిస్తున్నాను. రాజు నన్ను కలుసు కునేందుకు వీలుకాదని చెప్పు,” అన్నాడు.

నీలనుంచి ఈ మాటలు వినగానే, రాజుకు కోపం వచ్చింది. ఆయన నీలతో, “రసరాజు రేపే వచ్చి నన్ను కలుసుకోవాలి. రాకుంటే,