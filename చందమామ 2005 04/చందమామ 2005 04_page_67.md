# విజ్ఞానం .... వినోదం .... వికాసం ....

## విజ్ఞాన వీచికలు :

### మన చర్మం

మన శరీరంలోని అతిపెద్ద అవయవం ఏదో తెలుసా? నఖిశిఖ పర్యంతం శరీరాన్ని కప్పుకుని వున్న మన చర్మమే. మన శరీరం బరువులో ఇది కనీసం పదహారు శాతం వరకు ఉంటుంది.

ఈ అమయవం ఎన్నో ముఖ్యమైనపనులను చేస్తోంది. మొట్టమొదటిదిగా ఇది చుట్టు పక్కల శితోష్ణస్థితి నుంచి కాపాడుతుంది. స్పర్శజ్ఞానాన్నిస్తుంది. చర్మం లోని స్వేద గ్రంథులు మిగులు నీటిని, లవణాలను వెలుపలికి పంపుతూ శరీర ఉష్ణోగ్రతను ఒకే తీరులో ఉంచడానికి సాయపడతాయి. చర్మంలో మిలానిన్ అనే రంజనం మన శరీరం రంగును నిర్ణయిస్తాయి. సూర్యుడి నుంచి వెలువడే తీవ్రమైన నీలలోహితకిర ణాల దాడినుంచి కూడా చర్మం శరీరాన్ని కాపాడుతుంది.

తనను తాను నిరంతరాయంగా పునఃసృష్టి చేసు కునే విలక్షణ స్వభావం చర్మానికి ఉంది. శరీరం మీద ఒక చోట దెబ్బ తగిలిందంటే, గాయం త్వరగా మాన డానికి వీలుగా చర్మంలోని కణాలు వెనువెంటనే విరి విగా పుట్టుకొస్తాయి.

### మన పరిసరాలు :

## కంగారూ ఎలుకలు

కంగారూ ఎలుక అనగానే మన మనసుల్లో విచిత్రమైన రూపంగల జంతువు కనిపిస్తుంది కదూ? అయితే ఎడారి ప్రాంతాలలో నివసించే ఈ జంతువు కంగారూ కాదు; ఎలుకా కాదు. అయినా దీనికి కంగారూలాగా గెంతుతూ వెళ్ళే గుణం ఉంది. పాడవైన వెనక కాళ్ళు, రోమాలతో నిండిన పెద్ద కుచ్చు తోకా ఉన్నాయి. గెంతేప్పుడు సమతౌల్యం కాపాడుకోవడానికి ఈ తోక ఉపయోగపడుతుంది.

30 సెం.మీ. కన్నాతక్కువ ఎత్తుతో ఉన్న, రాత్రుల్లో సంచరించే ఈ జంతువు మామూలుగా రెండు కాళ్ళ మీద నడుస్తుంది. వీటి పొడవాటి నాశికా మార్గాలు శ్వాసించే గాలిని చల్ల పరచడానికి ఉపయోగపడతాయి. ఇవి తాగే నీళ్ళు శరీరంలో పరిరక్షించ బడడానికి అను వుగా వీటి మూత్రమిండాల నిర్మాణం ఉన్నది. ఈ జంతు వుల దిగువ దవడలను ఆనుకుని సంచుల్లాంటి భాగాలు ఉన్నాయి. ఇవి హడావుడిగా తినకుండా మొదట గింజలను సంచులు నిండేంత వరకు వేగ వేగంగా నింపుకుంటాయి. గెంతుతూ సురక్షితమైన బొరియకు చేరుకుని నింపాదిగా, ప్రశాంతంగా తినడం ప్రారంభిస్తాయి.