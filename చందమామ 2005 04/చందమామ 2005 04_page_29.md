చందమామ కబుర్లు

విగ్రహ పరిరక్షణ కోసం

క్యూకుమారి సముద్ర తీరంలో చుట్టూ నీళ్ళుగల ఒక పెద్ద బండమీద కూర్చుని స్వామి వివేకానంద ధ్యానం చేశాడు. దానిని ఇవాళ ‘వివేకానంద స్మారక శిల’గా అభివృద్ధి చేశారు. దానికి సమీ పంలోనే మరొక పెద్ద బండమీద 133 అడుగుల ఎత్తయిన తిరువళ్ళువర్ విగ్రహాన్ని ప్రతిష్ఠించారు.

MAH

మనుషులు నడుచుకోవలసిన మంచి మార్గాలను సూచించే సుప్రసిద్ధ తమిళ గ్రంథం ‘తిరుక్కురళ్’ గ్రంథకర్తతిరువళ్ళువర్. ఐదేళ్ళ క్రితం ప్రతిష్ఠించబడిన ఈ విగ్రహం పరిరక్షణ దృష్ట్యా దీనికిప్పుడు ‘పాలీ-సిలికాన్’ పూత పూయించారు. ఇలా చేయడం వల్ల ఉప్పుగాలులకూ, ఎండా, గాలీ, మొదలైన వాతావరణంలో వచ్చే మార్పులకూ విగ్రహం దెబ్బతినకుండా ఉంటుంది. 27 లక్షల రూపాయిల ఖర్చుతో జరిగిన ఈ పూత కార్యక్రమం పూర్తి కావడానికి నాలుగు నెలలు పట్టింది. ఇప్పుడు విగ్రహం దగ్గరికి పర్యాటకులను అనుమతిస్తున్నారు.

ముప్పై ఎనిమిదో సారి!

స్కాటిష్ వీరుడు రాబర్ట్ బ్రూస్, బ్రిటిష్ వారి చేతుల్లో ఏడుసార్లు ఓడిపోయి, ఒక గుహలో దాక్కుని, అక్కడ గూడు కట్టడానికి పట్టువదలకుండా ప్రయత్నించిన ఒక సాలెపురుగు నుంచి ప్రేరణ పొందిన కథ మనమందరం చదివిందే కదా?

రాజస్థాన్‌కు చెందిన శివ ధావన్ యాదవ్‌ను గురించి విన్నారంటే, అతన్ని మీరు అభినవ రాబర్ట్ బ్రూస్ అని తప్పక అనగలరు. అతడు పదో తరగతి పరీక్షను 37 సార్లు రాశాడు. ఇన్ని ప్రయత్నాలూ విఫలం కావడంతో ప్రస్తుతం మార్చ్-ఏప్రిల్ పరీక్షలు రాయడానికి సిద్ధమవుతున్నాడు. అతడు 18 ఏళ్ళ ప్రాయంలో ప్రప్రథమంగా పదవ తరగతి పరీక్షరాశాడు. తన కొడుకు తప్పక పాసవుతాడన్న నమ్మకంతో అతని తల్లిదండ్రులు పెళ్ళి ఏర్పాట్లన్నీ చేసేశారు. అతనికిప్పుడు 56 సంవత్సరాలు. అవివాహితుడుగానే ఉండిపోయాడు!

MAH

ఏఫీల్ 2005

30

చందమామ