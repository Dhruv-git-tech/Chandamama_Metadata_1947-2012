వ్యవస్థాపకులు
చి. నాగిరెడ్డి - చక్రపాణి

పరిమళించిన మానవత్వం!

ప్రృతిలోని జీవరాశులను పరికించినట్టయితే, రక్షణదృష్ట్యా - అవన్నీ గుంపులు గుంపులు గానే నివసించడం గమనించవచ్చు. పక్షులు బారులు బారులుగా ఎగురుతాయి; జంతువులు మందలు మందలుగా తిరుగుతాయి. ఆ మాటకొస్తే మనిషి కూడా ఏకాకిగా మనుగడ సాగించడం లేదు. అది సాధ్యం కూడా కాదు. అందుకే సంఘజీవి అయిన మనిషి పరస్పర అవసరాలను తీర్చుకుంటూ, కలిసికట్టుగా జీవనయానం సాగిస్తూ పురోగమిస్తున్నాడు. మరీ ఏదైనా విషాద దుర్వటన, విపత్తు వాటిల్లినప్పడు బాధితులను ఆదుకోవడంలో సాటిప్రజలందరూ ఒక్కసారిగా ముందుకు రావడం ముదావహమైన విశేషం!

మూడు నెలల క్రితం, భారతదేశం ఘోరమైన సునామీ విలయ తాండవాన్ని చవిచూసింది. కాలివేలికి దెబ్బతగిలితే కళ్ళనుంచి నీరుకారినట్టు, చేయి ఆదుకున్నట్టు - దేశ ప్రజలందరూ కంట తడిపెట్టారు; బాధితులకు చేతనైన సాయం చేయడానికి స్నేహహస్తం అందించారు. ప్రభుత్వాలు విరాళాలకోసం విజ్ఞప్తులు చేశాయి. వార్తాపతికలు, టీవీ సంస్థలు విరాళాలు ప్రకటించడంతో పాటు సహాయనిధుల సేకరణకు పూనుకున్నాయి. ప్రభుత్వం చేపట్టిన సహాయక చర్యలతో పాటు, ప్రభుత్వేతర సంస్థలు, విద్యాసంస్థలు, సేవాసంస్థలు బాధిత ప్రాంతాలకు తమ తమ కార్యకర్తలను పంపి సాయమందించాయి.

ఆ సమయంలో యావత్భారతదేశం ఒకేవ్యక్తిలా స్పందించి, విషాద దుర్వటనానంతర సమస్యలను సొంతవనరులతోనే పరిష్కరించుకోవడానికి దృఢనిర్ణయం తీసుకున్నది. ప్రజల ఐకమత్యం, వారిలో పరిమళించిన మానవత్వం, ప్రభుత్వ దృఢసంకల్పం ద్వారానే ఇది సాధ్యమయింది! హాతుత్తుగా వాటిల్లే ప్రకృతి మైరీత్యాల విషాద పర్యవసానాల నుంచి కాపాడే శక్తి, మానవత్వంగల మనుషులకు ఉందని చాటిన అరుదైన సంఘటన ఇది. మునుముందు మన ప్రజలు కనబరచగల ఐకమత్యానికీ, మానవత్వానికీ శుభారంభంగానే దీనిని చందమామ విశ్వసిస్తున్నది!

సంపాదకుడు : విశ్వం

Visit us at : http://www.chandamama.org