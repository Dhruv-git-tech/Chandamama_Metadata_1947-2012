సింధుర దేశాన్నేలే వీరాంగుడు కవిత్వ మంటే చెవికోసుకుంటాడు. మంచి కవిత్వం వినడం కోసం, ఆయన ప్రతి ఏటా విజయ దశమికి దేశంలోని గొప్ప కవులను కొందర్ని ఆహ్వానించి సన్మానించేవాడు. వారిని ఎన్నిక చేయడానికి మహామంత్రిని నియమించి, ఆయనకు కవిత్వపు లోతుపాతులు అంతగా తెలియవు కాబట్టి, ఆ విషయమై ఆస్థాన కవులను సంప్రదించమని ఆదేశించాడు. ఐతే, సన్మానితుల కవిత్వం వింటూంటే మరీ అంత గొప్పగా లేదని రాజుకు అనిపి స్తూండేది. అందుకు కారణం, తమకంటే గొప్ప కవులను ఎంపిక చేస్తే, తమ పదవులు నిలముని ఆస్థానకవులు భయపడ్డారు. అందు కని వారు ఎన్నికచేసే కవుల ప్రతిభ అంతంత మాత్రంగానే ఉండేది.

అలా రెండేళ్ళు గడిచాక వీరాంగుడు, మహామంత్రిని పిలిచి, “నానాటికీ మన దేశంలో కవిత్వం చప్పబడిపోతున్నది. కారణ మేమిటి?” అని అడిగాడు.

“ప్రభు! ఎందరో మహాకవుల కావ్యాలు చదివినవారు తమరు. ఈనాడు మన ఆస్థాన కవులను మించినవారు దేశంలో లేరు. మీరు చేస్తున్న సన్మానాలు కొత్త వారికి ప్రోత్సాహ మిస్తాయే తప్ప, గొప్ప కవిత్వాన్ని పుట్టించ లేవు,” అన్నాడు మహామంత్రి.

రాజు వీరాంగుడు ఆలోచనలో పడ్డాడు. అంతఃపురానికి వెళ్ళాక మహారాణి వద్ద ఇదే విషయాన్ని ప్రస్తావించి, “పసలేని కవిత్వానికి సన్మానం చేయడం వృధా కదూ!” అన్నాడు.

మహారాణి తల అడ్డంగా ఊపి, “వెయ్యే శ్శలో సూర్యతేజం తగ్గి పోతుందా? తగ్గినా ఆ మార్పును మనబోంట్లు గుర్తించగలరా? నా అభిప్రాయంలో గొప్ప క్షులు అన్ని కాలాల లోనూ వుంటారు. వారిని గుర్తించగల గొప్ప ప్రభువులు మాత్రం కొన్ని కాలాల్లోనే వుంటారు,” అన్నది.

రాణి మాటలకు వీరాంగుడు ఆశ్చర్యపడి, “నీ పోలికే గొప్ప కవిత్వంలావున్నది. నా రాణి ఇంత చక్కగా మాట్లాడగలదని ఇంతకాలం గుర్తించలేని నేను, దేశంలోని మహాకవులను గుర్తించలేకపోతే ఆశ్చర్యంలేదు. ఇప్పుడు ముందు నేను నిన్నుసన్మానించాలి,” అన్నాడు.

మహారాణిమెంటనే, “ప్రభు! నా మాటలు మీకు గొప్పగా తోస్తే, నా పరిచారిక నీలను సన్మానించాలి. ఎందుకంటే, ఈ మాటలు ఆమెవి,” అన్నది.