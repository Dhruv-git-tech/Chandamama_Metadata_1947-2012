మీద పెట్టి, తాను పోయి తలుపు వెనకాల కూర్చున్నాడు.

పిల్ల తండ్రికి శంకరయ్యను చూడగానే అంతా అర్థమయిపోయింది. ఆయన ఆ తండ్రీ కొడుకులకు పిల్లనైనా చూపకుండా, “ఈ వెర్రిబాగుల సంబంధం మా కొద్దు,” అని వారిద్దరినీ వచ్చిన దారినే పంపేశాడు.

ఇంటికి వచ్చాకసీనయ్య శంకరయ్య మీద విరుచుకు పడి, “ఇక నీకీ జన్మలో పెళ్ళి కాదు. తలమాసిన వాడెవడైనా నీకు పిల్లనిస్తే ఇయ్యాలి!” అని కసురుకున్నాడు.

తనకు పిల్లనిచ్చే తలమాసిన వాణ్ణి వెతక టానికి శంకరయ్య నిశ్చయించాడు. ఆ రాత్రికి రాత్రే వాడు ఇంటి నుంచి బయలుదేరాడు. వాడు మూడు రోజులు ప్రయాణం చేసి నాలుగో రోజు చీకటిపడే వేళకు ఒక కొండ ప్రాంతానికి చేరాడు. అక్కడ ఒక గుహలో

నుంచి విచిత్రమైన ధ్వని వాడికి వినిపించింది. ఆ గుహలో ఒక రాక్షసుడు నిర్దపోతున్నాడు. వాడు పెడుతున్న గురకే శంకరయ్య విన్నది.

శంకరయ్య లోపలికి వెళ్ళి, రాక్షసుణ్ణి చూసి, వాడి జుట్టు మట్టికొట్టుకుని, మాసి నట్టుండటం గుమనించాడు. “నాకు పిల్లనిచ్చే తలమాసినవాడు. నేను వస్తున్నానని తెలిసి భయపడి ఇక్కడ దాక్కున్నాడన్నమాట!” అనుకుని శంకరయ్య ఆ రాక్షసుణ్ణి జుట్టు పట్టుకుని ఊపాడు.

రాక్షసుడు పెద్దగా ఆవలిస్తూ లేచి, “ఎవ డురా నన్ను లేపిందీ?” అని కోపంగా గర్జించాడు.

“పిల్లనివ్వకుండా ఎటు పోతావురా, తల మాసిన వెధవా? వెంటనే కట్టంతో సహా నాకు పిల్లనిచ్చి పెళ్ళి చెయ్యి,” అంటూ శంకరయ్య రాక్షసుడి చెవి మెలిపెట్టాడు.

రాక్షసుడికి పట్టరాని కోపం వచ్చింది. వాడు ఆ కోపంలో శంకరయ్యను విరుచుకు తినేవాడే. కాని ఈ లోపుగా, గుహలో పలి గుహలో ఉన్న రాక్షసుడి పెళ్ళాం, శంకరయ్య అన్న మాటలు విని ఇవతలికి వచ్చింది. ఎందుకంటే, దానికొక కూతురు ఉన్నది. ఆ పిల్లది చాలా స్థూలకాయం. ఎంత ప్రయత్నించినా దానికి ఈనాటి వరకూ సంబంధం కుదరలేదు.

అందుచేత రాక్షసి ఇవతలికి వస్తూనే, “ఏం రాక్షసుడివయ్యా నువ్వూ? అల్లుడు వస్తే ఒక మర్యాదా, మంచీ లేదూ!” అంటూ తన మొగుడి మీద విరుచుకు పడింది.