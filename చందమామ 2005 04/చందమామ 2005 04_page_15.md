కాదుగదా, అసలు సంతానమే లేదన్న సంగతి తెలిసినట్టు లేదు,” అన్నాడు.

మంత్రి ఇలా అనగానే అందరూ పెద్దగా నవ్వారు. అంతలో అక్కడికి రాజు జితకేతుడు వచ్చాడు. మాయామర్కటుడు ఆయన కేసి కోపంగా చూస్తూ, “ఓయ్, రాజా, నువ్వేమన్న రాజువి! అసలు నీకు సంతానమే లేదా?” అని అడిగాడు.

“మర్కటామాత్యా, ఆ సంగతి తరవాత చెబుతాను. ముందు ఆ మంత్రదండం నీకు అంతముఖ్యమా? అది లేకుండా శత్రువులను జయించలేవా?” అని అడిగాడు రాజు.

“ముఖ్యమా! ఏం ప్రశ్న రాజా? ఆ మంత్ర దండం పట్టినవాడికి అసాధ్యం అంటూ, ఈ లోకంలో ఏమీ వుండదు. నీసింహాసనాన్నే కాక, నీ ప్రాణాలను కూడా అది కాపాడ గలదు,” అన్నాడు మర్కటుడు.

వెంటనే రాజు చేఎత్తి, “నాకు కుమార్తె లేదని ఎవరూ సంశయించనక్కరలేదు. ఒక కన్యను దత్తు తీసుకుని అయినాసరే, అర్ధ రాజ్యంతోపాటు, ఆ మంత్రదండం తెచ్చిన వాడికి ఇచ్చి వివాహం చేస్తాను,” అన్నాడు.

ఆ మాటలకు అక్కడ వున్నవాళ్లందరూ హర్షధ్వానాలు చేశారు. అంతకు ముందు ఆటవికుడి ఎలుగుబంటి ఆట చూడటానికి వచ్చిన జనంలో కొందరు దూరంగా నిలబడి వున్నారు. వాళ్ళల్లో బైరాగి దుస్తులు ధరించి వున్న ఇద్దరు యువకులు, రాజు చెప్పినది వింటూనే మతిపోయినవాళ్ళలా ఎగిరి ఒక గంతు వేశారు. వాళ్ళల్లో ఒకడు జోలెలో చేయి పెట్టబోయేంతలో, రెండవ వాడు అతణ్ణి వారిస్తూ, “ఒరే, ఉపశిష్యా, తొందరపడకు! ముందు మన గురువుగారి అభిప్రాయం కనుక్కోవటం అవసరం,” అన్నాడు.

ఆ వెంటనే బైరాగి యువకులిద్దరూ అక్కణ్ణించి బయలుదేరారు. పురప్రముఖులు జితకేతరాజుకు, మంత్రదండం తెచ్చినవాడికి ఇవ్వనున్న బహుమానం గురించి, నగరంలో చాటింపు వేయించటం అమరం అని సలహా ఇచ్చి వెళ్ళబోతున్నంతలో, రివ్వమంటూ ఒక బాణం కోట గోడల పైనుంచి ఎగిరి వచ్చి, వాళ్ళ మధ్యపడింది.

జనంలో కొందరు కిందపడిన బాణాన్ని తీయబోతున్నంతలో, మాయామర్కటుడు, “ఆగండి!” అంటూ కేక పెట్టి, పరుగున పోయి బాణాన్ని తీసుకుని, దానికేసి పరీక్షగా చూసి, వాడిపళ్ళతో కొరికి ముక్కలుగా చేసి, దూరంగా విసిరివేస్తూ, “ఈ బాణాన్ని ఏం