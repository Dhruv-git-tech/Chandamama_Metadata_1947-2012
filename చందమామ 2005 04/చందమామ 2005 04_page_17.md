రాజు ఇలా ఆలోచించి, మాయామర్క టుడితో, “మర్కటామాత్యా! మనం కోట గోడల మీదికి పోయి, శత్రువులు ఎంత దూరంలో వున్నారో చూడటం అవసరం. సైనికుల్ని కూడా తగు జాగ్రత్తలో వుండవల సిందిగా హెచ్చరించవలసి వుంది,” అంటూ దాపులనున్న కోట బురుజు కేసి బయలు దేరాడు.

మాయామర్కటుడు, “అయ్యో, నా మంత్రదండం ఎక్కడ?” అంటూ పెద్దగా కేక పెట్టి, రాజును అనుసరించాడు.

జితకేత రాజూ, మాయామర్కటుడూ కోటగోడల మీదినుంచి, దాని ముందున్న మైదాన ప్రదేశం కేసి చూశారు.

దిగువున గుర్రం మీద కాళీవర్మా, ఎను బోతు మీద భల్లూక మాంత్రికుడూ, ఏనుగు మీద తలారి భల్లూకుడూ, రాక్షసుడు ఉగ్ర దండుడూ- మరి కొందరు సైనికులూ వాళ్ళ కంటబడ్డారు.

రాజు వాళ్ళను చూస్తూనే నిలువెల్లా వణికి పోతూ, “అమాత్యా, మిగతా వాళ్ల సంగతి కేంగాని, ఆ రాక్షసుణ్ణి చూస్తేనే, నా గుండె

నీరైపోతున్నది. వాణ్ణి జయించటం మానవ సాధ్యమేనా?” అన్నాడు.

“మానుషాధ్యం కానిదుతా మంత్రసాధ్యం అన్నారు, పెద్దలు. అలా మంత్రసాధ్యం కూడా కానిది తంత్రసాధ్యం అన్నారు, పండితులు. బాబోయ్, నా మంత్రదండం ఎక్కడ?” అని కీచుమంటూ ఎగిరి గంతు వేశాడు మాయా మర్కటుడు.

మర్కటుడి అరుపు విన్న ఆటవికుడు ఏనుగు మీద లేచి నిలబడి, బాణాన్ని అతడి కేసి గురిచేస్తూ, “ఒరే, కోతికుంకా! ఇదుగో, నీ మంత్రదండం బాణంరూపంలో వస్తు న్నది!” అంటూ బాణాన్ని వదిలాడు. అది జుయ్ మంటూ వచ్చి మర్కటుడి మోకాలికి తగిలింది. బాణందెబ్బ తింటూనే మాయా మర్కటుడు వెల్లకిలాపడి, “తాంత్రికగురో!” అంటూ చప్పున లేచి నిలబడి, బాణాన్ని రెండు చేతులతో వడిసిపట్టుకుని బయటికి లాగి, “ఒరే, ఈ భ్రాంతిమతిని తుచ్ఛమైన మీ బాణాలు ఏం చేయగలవు?” అంటూ బాణాన్ని కాళీవర్మా, భల్లూకమాంత్రికుల కేసి విసిరి వేశాడు.

-(ఇంకా వుంది)