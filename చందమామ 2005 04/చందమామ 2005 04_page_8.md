పోటు. నాలుగడుగులు వేయనీయకుండా ఆయాసం. వీటికితోడు వ్యాపారంలో తట్టుకో లేని పోటీ నిద్రలేకుండా చేస్తోంది. మందుల కోసం, మనశ్శాంతి కోసం తరచూ ఇక్కడికి వస్తూంటాడు,” అన్నాడు ఋషీశ్వరుడు.

“అలాగ!” అంటూ ఆశ్చర్యపోయాడు ప్రతాపుడు.

ఋషీశ్వరుడు ఒక క్షణం ఆగి, “కావాలంటే నిన్ను క్షణాలలో కోటీశ్వరుణ్ణి చేయ గలను. ప్రశాంతమైన ఇప్పటి జీవితమే చాలో, మనశ్శాంతి లేని కోటీశ్వరుడి జీవితం కావాలో, నువ్వే నిర్ణయించుకో,” అంటూ ప్రతాపుడి తలమీద చేయిపెట్టాడు. ఆవెంటనే ప్రతాపుడి కళ్ళు మూతలుపడినై.

ప్రతాపుడు బ్రహ్మాండమైన భవనంలో హంతూలికాల్పుం మీదపడుకునివున్నాడు. ఇంటినిండా సేవకులు. ఎదుటపళ్ళూ, పంచ భక్యపరమాన్నాలూ. అయినా, ప్రతాపుడు ఆయాసంతో లేవలేకపోయాడు. సేవకులను గట్టిగా పిలవడం కూడా సాధ్యపడలేదు. అతి ప్రయత్నం మీదలేచి కూర్చుని, నేల మీద కాలుమోపి ముందుకు అడుగు వేయబో యిన వాడలాగే పడిపోయాడు. అలా పడి

పోయినవాడు భార్యనూ, తల్లినీ పిలిస్తే వాళ్ళు, సేవకులను పిలవసాగారు.

ఆవెంటనే ప్రతాపుడు, “వద్దు! వద్దు! నాకీ జీవితంవద్దు!” అని అరుస్తూ కళ్ళు తెరి చాడు. ఎదురుగా ఋషీశ్వరుడు మంద హాసం చేస్తూ, అతడికి కొనిపించాడు. “నాకళ్ళు తెరిపించారు, స్వామీ! కోటీశ్వరుడి బాధలు నాకు వద్దు. నన్ను కంటికి రెప్పలా చూసుకునే భార్య, ముత్యాల్లంటి ఇద్దరు పిల్లలు, నా మీదే ప్రాణాలు పెట్టుకుని బతికే తల్లి. నాకేంలోటు?” అన్నాడు ప్రతాపుడు.

“సంతోషం, నాయనా! తృప్తి, ఆరోగ్యం, అనందం-ఇవి మనిషికి చాలా ముఖ్యం. అవి వుంటే కోట్లరూపాయలతో పనిలేదు. మరొక సంగతి; మనిషికి అసూయ శాపం వంటిది. నీ మిత్రుడు గోవిందంను చూశాకే అది నీలో తలెత్తింది. అసంతృప్తికిలోన య్యావు. ఇప్పుడది తొలగి పోయింది. ఇక నీ ఇంట్లో ఆనందం వెల్లివిరుస్తుంది, వెళ్ళిరా!” అని ఆశీర్వదించాడు ఋషీశ్వరుడు.

ప్రతాపుడు, ఋషీశ్వరుడి పాదాలకు నమస్కరించి, సంతోషంగా ఇంటికి తిరుగు ప్రయాణమయ్యాడు.