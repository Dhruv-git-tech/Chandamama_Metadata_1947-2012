చేశానో, నా శత్రువుల్నీ అదేచేయబోతున్నాను,”
అని, “నా మంత్రదండం ఎక్కడ?” అంటూ
ఎగిరి గంతువేశాడు.

అంతలో ఒక పెద్ద బండరాయి కోట గోడల మీదినుంచి జుయ్ మంటూ వచ్చి, కింద పడింది. రాతి దెబ్బకు భవనం గోడలో పెద్ద నెరై పడింది.

రాజు జితకేతుడు నిలువునా వణికి పోతూ,
“ఇంత పెద్దరాతిని కోట వెలుపలి నుంచి
విసరగలిగినవాడు సామాన్యుడు కాడు, రాక్ష
సుడైవుంటాడు. మర్కటామాత్యా, మానవుల
మైన మనం, ఇలాంటి రాక్షసులతో పోరి,
బతకగలమా?” అన్నాడు.

రాయి పడటం చూస్తూనే ప్రముఖులతో పాటు, మామూలు జనం కూడా చెల్లా చెదు రుగా అక్కణ్ణించి పారిపోయారు. మాయా మర్కటుడు, రాజుకు ధైర్యం చెబుతూ, “ఓయ్, రాజా, భయపడకు! బ్రహ్మపుత్రా నదీలోయల్లో ఇలాంటి మహాబలశాలులైన రాక్షసుల నెందరినో, నా గురువైన మిథ్యా మిశ్రుడు పట్టి బంధించి, ఇంటి నౌకగ్లుగా వాడుకుంటున్నాడు,” అన్నాడు.

రాజు వెలవెలపోతూ, “అమాత్యా! మరి,
ఆయన్ని ఇక్కడకు పిలిపించి, శత్రు ప్రమాదం
నుంచి నన్నూ, నా రాజ్యాన్నీ కాపాడగలవా?”
అని అడిగాడు.

ఆ మాటకు మాయామర్కటుడు కీచు కీచు మంటూ నవ్వి, “ఓయ్ రాజా, నువ్వెంత అమాయకుడివి! తాంత్రిక సార్వభౌముడైన నా గురువు, నీ బోటి బడుగురాజుల్ని రక్తిం చేందుకు, ఆ నదీ లోయ వదిలి ఇక్కడికి

వస్తాడనుకుంటున్నావా? ఆయన తన
మంత్ర, తంత్రశక్తులతో ముందీ లోకాన్నీ,
తరవాత ఆ పైలోకాలనూ జయించబోతు
న్నాడు. అందుకు భల్లూకపాదుడనే ఒక
తుచ్చుడు అడ్డు తగులుతున్నాడు. వాడి
శిష్యుడే ఇప్పుడు కోటవెలుపలనున్న భల్లూక
మాంత్రికుడు!” అన్నాడు.

మర్కటుడు ఇలా అనగానే జితకేత
రాజుకు ఒక అనుమానం కలిగింది. ఎవరో
ఇద్దరు మాంత్రికులు, ఏవో అపూర్వ శక్తులు
సాధించదలిచి, తనబోటి వాళ్ళను అందులో
పాచికలుగా వాడుకుంటున్నారు. ఈ మాయా
మర్కటుడికి, తన సింహాసనం కాపాడటం
కన్న, తన శత్రువైన భల్లూక మాంత్రికుణ్ణి హాత
మార్చటం ముఖ్యకార్యంగా కనబడుతున్నది.
అందువల్ల కోటరక్షణ బాధ్యతతానేస్వయంగా
నిర్వహించటం అన్ని విధాలా క్షేమం!