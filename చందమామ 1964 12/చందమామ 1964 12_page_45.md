# అపూర్వసంఘటను

కొన్ని పందల ఏళ్ళక్రితం దేశాంతరంలో ఒక నగరంలో ఒక సంపన్ను డుండేవాడు. ఆయనకు తన భార్య పై ఎంతో ప్రేమ. ఒకనా డామెకు ఒక చిత్రమైన మూర్ఛ లాటిది వచ్చింది. మామూలుగా ఉన్నమనిషి కాస్తా ఆకస్మికంగా విరుచుకు పడిపోయి, కాళ్ళూ చేతులూ కొట్టుకుని, చివరకు కొయ్యబారి పోయింది. శరీరం ముట్టుకు చూస్తే చల్లగా ఉంది, శ్వాస నిలిచిపోయింది. కొత్త రకం జబ్బేదో వచ్చి ఆమె చనిపోయిందనుకున్నారు. ఆమె చనిపోయిందని వైద్యుడు కూడా అన్నాడు.

తనకు పంచప్రాణాలూ అయిన భార్య పోయినందుకా సంపన్నుడు చాలా బాధపడ్డాడు. ఆమెను శవపేటికలో పెట్టేటప్పుడతను ఆమె చేతికి ఒక రవ్వటుంగరం పెట్టాడు. “శవానికి ఉంగరం పెట్టటమేమిటి? ఆమె ఇతర నగలతో బాటు

అది కూడా పిల్లల కుంటుంది,” అని బంధువులు సలహా యిచ్చారు.

“అది ఆమెకు హెచ్చుగా ఇష్టమైన ఉంగరం. నేను దాన్ని ఆమెకు శాశ్వతంగా ఇచ్చేశాను, కొన్నాళ్ళు పెట్టుకోవటానికి కాదు,” అన్నాడు భర్త. ఎవరెన్ని విధాల చెప్పినా ఆయన మనసు మారలేదు.

శవపేటికను చర్చికి పట్టించుకుపోయి, ఆక్కడి ఆవరణలో తన భార్యను సమాధిచేయించి, పుట్టెడు దిగులుతో భర్త ఇంటికి తిరిగి వచ్చాడు.

ఉత్తరక్రియల సమయంలో శవపేటిక పైన మూత వేసేటప్పుడు శవం చేతికున్న రవ్వటుంగరం ఒక మనిషి కంటపడింది. అతను చర్చిలో శవాలను సమాధి చేసేపని చూస్తూంటాడు.

“అంత ఖరీదైన ఉంగరాన్ని భూమిలో పూడ్చిపెట్టటం అన్యాయం. అమ్మితే దానికి