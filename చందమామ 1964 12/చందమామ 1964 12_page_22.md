“ఈ ఇంట్లో ఉండగా ఆమె నెవరూ కాపాడలేరు. తిలోత్తమ బయటికి రాగల స్థితిలో ఉన్నట్టయితే నేను మిమ్మల్ని బయటికి చేర్చగలిగి ఉందును, కాని ఆమెలో అంత శక్తి లేదు. శత్రువులు వచ్చి పడుతున్నారు. విమలా, నేను నా ప్రాణాల నైతే అర్పించగలను గాని, తిలోత్తమను రక్తించ లేనందుకు విచారిస్తున్నాను,” అన్నాడు జగతసింహుడు.

విమల తిలోత్తమను చప్పన ఎత్తుకుని, “అయితే పదండి. నేను తిలోత్తమతో సహా మీ వెనకే వస్తాను,” అన్నది. వాళ్ళు గది దాటి వచ్చే సరికల్లా పఠాను సైనికు లెదురై,

“అల్లాహో ఆక్షర్!” అని కేకలు పెట్టారు. వారు జగతసింహుడి పై లంఘించారు.

ఒక్క కేణంలో జగతసింహుడు తన కరవాలంతో ఒక సైనికుడి గుండెల్లో పాడి చాడు. ఆ సైనికు డౌక చావు కేక పెట్టి పడి పోయాడు. వాడి గుండెలో గుచ్చుకున్న కత్తిని తీసేలోపుగా మరొక సైనికుడు జగత సింహుడి మెడకు గురిచేసి బల్లెం విసిరాడు. జగతసింహుడు మెరుపులాటి వేగంతో దాన్ని పట్టుకుని ఆ సైనికుడి పైన ఎంత బలంగా విసిరాడంటే, వాడా కేణంలోనే ప్రాణాలు విడిచాడు. మిగిలిన ఇద్దరు పఠానులూ ఒకే సారి తమ కత్తులను అతనిపై విసిరారు.