పాపన్న కనిపించగానే వాళ్ళయిదు
గురూ అతని పైన విరుచుకు పడ్డారు.
“నీ మూలంగా మేం బయలే ఉండి
పోయాం. మా కన్న ఎంతో ఆలస్యంగా
వచ్చిన జట్లన్నీ లోపలికి వెళ్ళి పోయాయి.
నువు మన గ్రామాని కున్న పరువు కాస్తా
తీసేశావు,” అన్నారు వాళ్ళు.

“అందుకే నేను రాను మొర్రో
ఆన్నాను,” అన్నాడు పాపన్న.

ఆరుగురూ కలిసి మంత్రిగారి వద్దకు
వెళ్ళారు. మంత్రిగారు వాళ్ళు తెచ్చిన
నిరూపణ పత్రాలు పరిశీలించి, వారు
ఆలస్యంగా రావటానికి కారణ మడిగాడు.

“అయ్యా, తప్పు నాదే. వీరయిదుగురూ
సమయానికే వచ్చారు. ఇక్కడి కొక మైలు
దూరాన కాలవ మీద పట్టుతాడు అమర్చుతూ
నేనే ఆలస్యం చేశాను,” అంటూ పాపన్న
తాటి బొండు పైన కాలవ దాటటంలో
ముసలివాళ్ళకూ పిల్లలకూ గల ఆసౌకర్యం
గురించి చెప్పాడు. ముసలిదాన్ని గురించి,
దాని మనమలను గురించి కూడా మంత్రి
గారికి చెప్పాడు.

“ఇప్పుడా వంతెన సౌకర్యంగా
ఉన్నదా?” అని మంత్రి అడిగాడు.

“చిత్తం. చిన్న పిల్లలు కూడా దాట
వచ్చునండి,” అన్నాడు పాపన్న.