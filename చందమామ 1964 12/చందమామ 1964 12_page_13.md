# నేమూ కథ

## 6

జవాహర్ లండనులో రెండేళ్ళున్నాడు.
డబ్బు ధారాళంగా ఖర్చు పెడుతూ, సుఖ మయమైన జీవితం గడిపాడు. అంటి నుంచి తండ్రి ఎంత ధారాళంగా డబ్బు పంపేవాడో అంత కన్న ధారాళంగా దాన్ని ఖర్చు చేసే వాడు జవాహర్. తన కొడుకు "చెడి పోతున్నా"డని మోతీలాలుకు భయంగా ఉండేది. కాని జవాహర్ చెడిపోలేదు; కొద్ది కాలం బ్రిటిము ధనికవర్గం వాళ్ళ దుబారా పద్ధతులను ఆనుకరించి చూశాడు; త్వర లోనే అతనికి ఆ రకం జీవితం పైన మొహం మొత్తింది.

కేంబ్రిజ్ చదువు పూర్తి అయాక జవాహర్ ఒక జల గండం తప్పింది. అతను ఒకసారి నార్వే వెళ్ళాడు. అతనూ, అతని ఆనుచరులూ కొండల మీద తిరగటానికి వెళ్ళి, బడలి హోటలుకు చేరుకున్నారు. హోటలులో స్నానాలకు ఏర్పాట్లు లేవు. తువాళ్ళూ అవీ తీసుకుని జవాహర్ మరొక ఇంగ్లీము యువకుడితో సహ ఆ దాపులలో ఉన్న కొండ వాగులో స్నానం చెయ్యటానికి వెళ్ళాడు. నీటిలో దిగేటప్పుడు జవాహర్

కాలు జారింది. మంచులాగున్న ఆ నీటిలో అతని శరీరం కొయ్యబారిపోయి, చెయ్యి కాలూ అడలేదు. అతి వేగంగా ఉన్న ప్రవాహం వెంబడి అతను కొట్టుకు పోసా గాడు. అతని వెంట ఉన్న ఆంగ్ల యువకుడు ఒడ్డు వెంబడి పరిగెత్తి, ఎలాగో జవాహర్ కాలు చికికించుకుని బయటికి లాగాడు.

అప్పటికీ జవాహర్ ఎలాటి గండం తప్పించుకున్నాడో అతనికి తెలిసిందికాదు. అతని కాలు జారిస చోటికి ఒక ఫర్లాంగు దిగుపన ఒక జలపాతం ఉన్నదనీ, అది చాలా ఎత్తయినదనీ తెలిసినప్పుడు ఆసంగతి తెలిసివచ్చింది.