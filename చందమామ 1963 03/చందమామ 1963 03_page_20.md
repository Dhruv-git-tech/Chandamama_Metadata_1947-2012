అదియె శాపం”బనుచు కద్రువ
ఎగసి పడి గద్దించి పలికెను;
ఆమె మాటల కెల్ల వారలు
అట్టు లుడికిన యట్టు లుడికిరి.

వారిలో కర్కోటకుండను
వాడు, ఐదవ వాడు, క్రూరుడు;
తల్లి మెప్పును బడయ నాతడు
తరుణ మిది యని తలచి ఇట్లనె;
“అమ్మా! ఈ కర్కోటకు
డా పని ఒనరింపగలడు,
వినతను నీ దాని చేసి
వెట్టికి పెట్టింపగలడు.”

ఆనిన కద్రువ సంతసించెను,
ఆతనిని ఆశీర్వదించెను,
హాయిగా నా రెయి ఎదపై
చేయి పెట్టుక నిద్రపోయెను.

తెల్లవాణు మునుపె లేచి,
తల్లి పాదములకు మ్రొక్కి,
కర్కోటకు డబ్బి కడకు
కామ రూపియై ఏగెను.

అప్పటికే ఉచ్ఛెప్పుట
మటకు వచ్చి మేయుచుండె;
పచ్చికలో సల్లని పెను
పామై కర్కోటకుండు—