మన్నారు. చ్యవనుడు వారి చేత సమస్త సేవలూ చేయించుకుని, “నేను నిద్ర పోతాను. నిద్రలేచే దాకా నాకు మీరిద్దరూ కాళ్ళు పట్టండి. నేనై నిద్రలేచే దాకా నాకు నిద్రాభంగం కలగకుండా మాత్రం జాగ్రత్తగా చూడండి,” అన్నాడు.

చ్యవనుణ్ణి అంతఃపురంలో పక్కమీద పడుకోబెట్టి కుశికుడూ, అతని భార్యా కాళ్ళు ఒత్తసాగారు. ఆ పడుకోవటం చ్యవనుడు ఇరవైఒక్కరోజు నిద్రపోయాడు. అంత కాలమూ నిద్రాహారాలు మాని రాజ దంప తులు అయనకు కాళ్ళు పట్టుతూనే ఉన్నారు. ఆ తరవాత చ్యవనుడు నిద్ర

లేచి వారిని పలకరించకుండానే బయటికి వెళ్ళిపోయాడు. రాజదంపతులు ఆయన వెనకనే వెళ్ళారు. కొంతదూరం వెళ్ళినాక చ్యవనుడు అదృశ్యుడయాడు. చేసేదిలేక కుశికుడూ, అతని భార్యా అంతఃపురానికి తిరిగివచ్చి, చ్యవనుడు పక్కమీదనే నిద్ర పోతూండటం చూసి ఆశ్చర్యపడి, యథా ప్రకారం ఇద్దరూ అతనికి కాళ్ళు పట్టుతూ కూచున్నారు.

చివరకు చ్యవనుడు నిద్రలేచాడు. రాజ దంపతులు అతనికి తలంటి స్నాసం చేయించారు. “నన్ను రథం మీద కూచేబెట్టి మీ రిద్దరూ లాగండి,” అని చ్యవనుడు వారి