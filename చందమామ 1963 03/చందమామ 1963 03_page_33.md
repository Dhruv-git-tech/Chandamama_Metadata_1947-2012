పడుతూ వచ్చాడు. తన భృత్యులు శైత్యోప చారాలు చేసినాక వత్సరుడు లేచి కూచుని జరిగిన సంగతి చెప్పాడు. అతను అద్దంలో తన కుమార్తెను చూశాడని తెలియగానే రాజుకు సంతోషం కలిగింది. వత్సరుడు అద్దంలో తాను చూసిన పిల్లను వర్ణించినాక అతనే తన అల్లుడని రాజుకు రూఢి అయి పోయింది. ఆయన వత్సరుడితో ఉన్న సంగతంతా చెప్పి, “నాయనా, నీవే నా కుమార్తెకు విధి నిర్ణయించిన భర్తవు. నీకు అభ్యంతరంలేని పక్షంలో మీ కిద్దరికి త్వరలోనే ముహూర్తం చూసి పెళ్ళి చేస్తాను,” అన్నాడు. ఇందుకు వత్సరుడు

సంతోషంగా ఒప్పుకున్నాడు. అతడి అను చరులు చాలా ఆనందించారు.

సుముహూర్తాన వత్సరుడికి మేఖలకూ పెళ్ళి అయింది. అత్తవారింట కొంతకాలం ఉండి వత్సరుడు భార్యతో సహా తన దేశానికి బయలుదేరాడు. వారు పడవలో ప్రయాణమై వెళుతూండగా ఒకరాత్రి ఒక చిత్రం జరిగింది.

వత్సరుడి భృత్యులలో కబరు డనే అవిటి వాడు ఒకడున్నాడు. వీడు ఒకప్పుడు వత్సరుడికి అంగరకుడుగా ఉండేవాడు. ఒకసారి యుద్ధంలో కబరుడు వత్సరుడి ప్రాణం కాపాడి తన ఎడమ చేతిని పోగొట్టు కున్నాడు. ఆ విశ్వాసం కొద్దీ వత్సరుడు కబరుణ్ణి తన అనుచురులలో ఒకణ్ణిగా చేసుకున్నాడు.

అందరూ పడవలో ప్రయాణిస్తూండగా ఒకరాత్రి వేళ కబరుడికి రెండు గొంతుకలు మాట్లాడు కోవటం దూరం నుంచి వినిపించి నట్టు వినిపించింది.

“అత్తవారింటికి వెళుతున్న ఈ కొత్త పెళ్ళి కూతురికి మూడు గండాలు కలగ బోతున్నాయి,” అన్నది ఒక గొంతు.

“ఆ గండాలేవి?” అని మరొక గొంతు అడిగింది.