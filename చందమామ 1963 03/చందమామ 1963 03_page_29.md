విచారం పట్టుకున్నది. అతడు సరభకీకు లకు దొరకకుండా పారిపోయి వుంటాడా?

“కేశవా! నీ తండ్రిని గురించి దిగులు పెట్టుకోకు. అతడు మనలాగే ఆడవుల్లోకి పారిపోయి వుంటాడని నా సమ్మకం. ఇదుగో, మనం ఈ గుహలో దాక్కుం దామా?” అంటూ జయమల్లు అక్కడ, రాళ్ళలో వున్న చిన్న కంతలో నుంచి లోపలికి చూశాడు.

మనిషి పట్టీపట్టనంత సన్నగా వున్న కంతలో నుంచి మెల్లిగా జొరబడి ముగ్గురూ ఆ వెనక కొంచెం విశాలంగా వున్న గుహ లోకి వెళ్ళారు.

గుహలో అడుగు పెడుతూనే కోయ యువకుడు ఎగిరి గంతేసి, “ఇక్కడేవో రెండు శవాలున్నవి!” అన్నాడు భయంగా.

జయమల్లు గుహ లోపలి భాగంలోకి పరకాయించి చూశాడు. అక్కడ అతడికి రెండు మానవ కంకాళాలు కనిపించినై.

అతడు నవ్వుతూ కోయయువకుడికేసి తిరిగి, “అవి శవాలు కాదు; పట్టి బొమికల గూళ్ళు. భయపడకు, వాటికి సున్నం పోగులకూ తేడా ఏమిలేదు, మనం..."

జయమల్లు మాట పూర్తి చేసే లోపలే 'బుస' మంటూ పెద్ద శబ్దం అయింది. ఆ మరుకుణాన ఫెళ్ళఫెళ్ళ మంటూ ఒక రాయి గుహ వెనక నుంచి లోపలికి దథి మంటూ పడింది. గుహ అంతా వెలుగుతో నిండిపొయింది. కేశవుడూ అతడి అను చరులూ అక్కడికి పరిగెత్తి బయిటికి తొంగి చూశారు. వాళ్ళకు కలిగిన భయాశ్చర్యాలు అంతా యింతా కాదు.

ఒక మహాసర్పం, వాళ్ళు కనీ వినీ ఎరుగని ఒక భయంకర మృగంతో చావు బతుకుని పోరు జరుపుతున్నది. సర్పం కొట్టే బుసలూ, భయంకర మృగం పెట్టే అరుపులూ విని ముగ్గురూ ప్రాణభయంతో తల్లడిల్లి పోయారు. —(ఇంకా వుంది)