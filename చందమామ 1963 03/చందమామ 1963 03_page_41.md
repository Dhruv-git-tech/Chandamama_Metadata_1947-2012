నీవు పడుచుదానవు. ఈ ముసలి భర్తతో ఎందుకు కాపరం చేస్తావు? మా వెంట వచ్చినట్టయితే నీకు నవ యౌవనుడైన భర్తను చూపిస్తాము,” అన్నారు.

సుకన్య ఈ మాటలు విని మండిపడి చ్యవనుడితో చెప్పింది. చ్యవనుడు ఏ మాత్రమూ ఆగ్రహించక, “వారు చెప్పి నట్టే చేసి యువకుడైన భర్తను సంపాదించుకో,” అన్నాడు.

అప్పుడు సుకన్య అశ్వినీ దేవతల వద్దకు వచ్చి, “మీ వెంట వస్తాను, మీరు చెప్పి నట్టు నాకు యౌవనవంతుడైన భర్తను చూపండి,” అన్నది.

అశ్వినీ దేవతలు ఆ సమీపంలో ఉన్న కొలనులో ముణిగారు. అదే సమయంలో చ్యవనుడు కూడా వచ్చి ఆ కొలనులోనే ముణిగాడు. తరవాత ముగ్గురూ అందమైన యువకులుగా మారిపోయి కొలనులో సుంచి పైకి వచ్చి సుకన్య ఎదట నిలిచారు. వారిలో తన భర్త ఎవరో తెలునుకోలేక, సుకన్య తన భర్తను చూపమని అశ్వినీ దేవతలను ప్రార్థించింది. వారు ఆమెకు చ్యవణుణ్ణి చూపారు. అది మొదలు సుకన్య యౌవన వంతుడైన చ్యవనుడితో తమ ఆశ్రమంలో సుఖంగా కాపరం చేస్తూ వచ్చింది.

కొంతకాలం గడిచింది. శర్యాతి. తన కూతురినీ, అల్లుణ్ణీ విలుచుకు పోదామని వచ్చాడు. తన కుమార్తె తన ముసలి భర్తతో కాపరం చేస్తూ ఉండటానికి బదులు ఎవడో కుర్రవాడితో కులుకుతూ ఉండటం చూసి ఆమె శీలం చెడిపోయిందని ఆపోహ పడి దుఃఖించాడు. సుకన్య తన తండ్రితో, ఆ సుందరాకారుడైన యువకుడు. తన భర్త అయిన చ్యవనుడేననీ, అశ్వినీ దేవతల అనుగ్రహం చేత యౌవనవంతు డయాడనీ చెప్పి ఆయనకు సంతోషం కలిగించింది.

శర్యాతి యజ్ఞం చేశాడు. చ్యవనుడు తాను అశ్వినులకు ఇచ్చిన మాట ప్రకారం

చంద్రమామ