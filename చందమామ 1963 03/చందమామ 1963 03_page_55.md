కుమార్తెలతో కులాసాగా కబుర్లు చెప్పుతూ ఆనందంగా గడిపేశాడు.

మర్నాడు అమావాస్య. చీకటి పడగానే హసన్ సరస్సు వడ్డకు వెళ్ళి మెట్ల సమీపంలో దాక్కున్నాడు. కొంచెం సేపయాక చక్రవర్తి కుమార్తే, ఆమె చెలికత్తెలూ ఎగురుతూ చచ్చి వాలి, తమ పక్క ఉడుపులు తీసేసి నీటిలోకి దిగారు. హసన్ దడదడ లాడే గుండెతో ఆ ఉడుపులను సమీపించి, తన ప్రియురాలి ఉడుపు సంగ్రహించి, మళ్ళీ వెళ్ళి దాక్కున్నాడు.

కొంత సేపయాక చక్రవర్తి కూతురు నీటి నుంచి పైకిపచ్చి, తన, ఉడుపు మాయంకావటం గమనించి, గట్టిగా కేకలు పెట్టసాగింది. ఆమె చెలికత్తెలు ఈ కేకలు విని నీటి నుంచి పైకిపచ్చి జరిగిన సంగతి తెలుసుకున్నారు. తెలుసుకున్నవాళ్ళు తమ యజమానురాలిని అపదలో ఆదుకోవటానికి బదులు, బెదిరిపోయినవాళ్ళలాగా, ఎవరి

ఉడుపులు వారు ఆదరాబాదరా తొడు క్కుని, రిచ్చున ఆకాశంలోకి ఎగిరిపోయారు.

తన ఉడుపు పోగొట్టుకుని, చెలికత్తెల చేత విసర్జించబడి, అవమాసం పాలైన చక్రవర్తి కూతుర్ని హసన్ సమీపించాడు. ఆమెను చూసి అతని గుండె ద్రవించింది. కాని అతన్ని చూడగానే ఆమె సరస్సు గట్టున పడి పరిగెత్తసాగింది. అతను ఆమెను వెంబడించాడు. చివరి కతను ఆమెను అందుకుని, ఆమె జుట్టు తన చేతిలో మెలి వేసి పట్టుకుని తన వెంట నడిపించాడు. ఆమె కళ్ళు మూసుకుని, ఏ మాత్రమూ పెనుగులాడక అతను సడవమన్నట్టు సడిచింది. హసన్ ఆమె కన్నీటిని గాని, అక్రందనాన్ని గాని పాటించకుండా, గుండె రాయి చేసుకుని, ఆమెను తన గదికి తెచ్చి, లోపల ఉంచి తలుపు దీగంవేసి, ఈ సమాచారం తన అక్కతో చెప్పాడు.

—(ఇంకా ఉంది)