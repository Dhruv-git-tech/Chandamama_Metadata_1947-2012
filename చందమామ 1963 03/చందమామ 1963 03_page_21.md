వెను వెన్ననె మెలమెల్లగ
వెళ్ళి దాని తోక పట్టి,
తల్లక్రిందుగా నాతడు
నల్లగ వ్రేలాడు చుండె.

ఆటు పిమ్మట కద్రూ సతి
అచ్చేటికి వడి పడిగా
వేడుకతో వినతను తన
వెంట బెట్టుకొని వచ్చెను.

“ అదిగొ! గుణ్ణము చూడు మిప్పుడు,
అచ్చ తెల్లని దంటి వప్పుడు;
దాని నల్లని కుచ్చు తోక ని
దానముగ పరికించు మిప్పుడు.”

అనిన గుండె గతుక్కుమన, అ
ల్లంత దూరమునందె నిలబడి,
వెళ్తి బాగుల వినత చూచుచు
వింత పడి వెలవెలన వోయెను.

అపుడు కద్రువ “ ఏమి పలుకవు ?
హయము వాలము తెలుపా? నలుపా?
ఇప్పుడే ఓ నంగ నాచి!
చెప్పు” మని గద్దించి పలికెను.

వినత గజగజ వణక సాగెను,
కనుల గిణ్ణున నీరు తిరిగెను,
కనిక రింపు మటంచు కద్రువ
కాళ్ళపై బడి ఏడ్వ సాగెను.

“ ఓసి దాసి! లేచి ర మ్మిక
ఊడిగపు పని చేసి ఏడ్వుము ”
ఆనుచు కద్రువ ఆనతీయగ,
వినత అక్కా! అనుచు ఏడ్చెను.

“ దాసి దానికి ఆక్కనా ? నో
ర్మూసికొని నా వెంట ర మ్మిక ”
ఆనుచు కద్రువ మండి పడగా
వినత మెల్లగ లేచి వెళ్ళెను. —(సశేషం)