"ఇది లంచంకాదు. లంచమంటే, ఒక చెడ్డపనిలో సాయపడేందుకు యిచ్చే డబ్బు. ఇప్పుడు నేను యిచ్చిన డబ్బు. ఒక మంచిపనిలో నువ్వు, నాకు సాయపడేందుకు," అన్నదా స్త్రీ.

"ఏమిటంత మంచి పని?" అని అడిగాడు కాపలాభటుడు.

"విడిపోయిన యిద్దరు మీతురాళ్లను తిరిగి కలపడం మంచిపని అనిపించు కోదా? నగరఖాజీ కుమార్తే, నేనూ మీతురాళ్ళం. అయితే, ఖాజీ ఎందు వల్లనో, మేం యిద్దరం ఒకరినొకరు చూసు కోవడానికి యిష్టపడడం లేదు. ఖాజీ కూతురు బెంగపడివున్నది. ఈ రాత్రి, ఖాజీ ఇంట గడిపేందుకు నువ్వు సాయపడాలి," అన్నదా స్త్రీ.

"ఇదెలా సాధ్యం?" అన్నాడు భట్టుడు.

"నువ్వు పూనుకుంటే, యిదేం కష్టం కాదు," అంటూ కాపలాభటుడికి ఏం చేయాలో, ఆ స్త్రీ చెప్పింది.

కాపలాభటుడు, ఆ స్త్రీని వెంటబెట్టుకుని, ఖాజీయింటికి వెళ్ళి తలుపుతట్టాడు. ఖాజీతలుపు తెరవగానే వాడు," అయ్యా. ఈవిడది మరొకపట్టణం. ఇక్కడ ఒక బంధువు ఇంటికని బయలుదేరి, అతడి నివాసం చిరునామా పొగొట్టుకున్నది. మీ ఇంటి వీధివాకిలి పక్కనున్న అరుగు దగ్గిర దుఃఖిస్తూండగా చూశాను. ఈమె తండ్రిని, నే నెరుగుదును. చాలా మర్యాదస్థుల కుటుంబం. ఈమె ఒంటి మీద బంగారు నగలున్నవి. రాత్రివేళ వీధిలో వుండడం కేమంకాదు. ఈ రాత్రికిమెకు మీయింట్లో పడుకునేందుకు చోటివ్వడం ధర్మంగా వుంటుంది," అన్నాడు.

ఖాజీ న్యాయక ర్తగనక, కాపలాభటుడు చెప్పిన దానికి కాదనలేక, ఆ స్త్రీని ఇంట్లోకి రానిచ్చాడు.

అ రాత్రి తన పనిముగియగానే కాపలాభటుడు ఇంటికి వెళ్ళాడు. అయితే, మరుక్కణం మరి కొందరు భటులు వచ్చి, ఇంటి తలుపులు గట్టిగా బాదారు.