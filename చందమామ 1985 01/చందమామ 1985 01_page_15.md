అమాయకత్వం, దురాశా కరుడు కట్టిన యీ పల్లెవాసులతో తను ఏం మాట్లాడినా లాభంలేదని సుబాహుడు గ్రహించాడు. వాళ్ళ దృష్టిలో తమను పాలించే సామంతులందరూ ఒకటే. వీలయినప్పుడల్లా ఇతరులు తమను దోచుకుంటున్నారు. అదేవిధంగా అవ కాశం చికికితే తామూ యితర్లను కొల్లగొడతారు—అదీ ఈ పల్లెవాసుల మనస్తత్వం.

కొద్దిసేపటి తరవాత అందరూ రాకాసి దిబ్బ ప్రాంతానికి చేరారు. ఆ సరికే అక్కడ వందల సంఖ్యలో జనం చేరి వున్నారు. వాళ్ళల్లో చాలామంది దగ్గిర

వెలుగుతున్న పెద్ద పెద్ద కాగడాలున్నవి. వాళ్ళందరినీ కొందరు సైనికులు సోలు పులుగా నిలబెడుతున్నారు. సుబాహుడు వున్న ముఠాను కూడా ఒకచోట నిలబెట్టారు.

ఆ తరవాత దళనాయకుల దుస్తుల్లో వున్న కొందరు ఆశ్వికులు ముందుకు వచ్చి, అక్కడ చేరిన జనాన్ని వుద్దేశించి యీ విధంగా చెప్పారు:

“మహా శక్తిసంపన్నుడూ, దయా మయుడూ అయిన సర్పకేతు రాజు సహాయంవల్ల మీరు యీనాటితో దారిద్ర్య బాధనుంచి విముక్తులవుతారు. ఇప్పటి సమస్య ఏమిటంటే, వీరపుర పట్టణంలో ఎలా ప్రవేశించటమా అనేది. పట్టణ ద్వారపాలకుల్ని మోసగించి, ఒకసారి ద్వారాలు తెరిచేలా చేశామంటే, ఆ తరవాత మనకు పట్టణంలో అడ్డు నిలబడ గల శక్తి ఏమీ వుండదు. కనుక, మీలో ఒక వందమంది ముందుగా పట్టణ ద్వారాలను సమీపించి, హాహాకారాలు చేస్తూ, సర్పకేతురాజు సైనికులు మీ గ్రామాలమీద పడి దోచుకుంటూన్నట్టు ఆర్హనాదాలు చేయండి. ఆ కేకలకు కాపలావాళ్ళు ద్వారాలు తెరుస్తారు. వెంటనే మీరు పక్కకుతొలగి దారియిస్తే, పౌరదుస్తుల్లో వున్న మా సైనికులు