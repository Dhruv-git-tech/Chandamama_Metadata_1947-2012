తనవెంట వున్నవాళ్ళు మాట్లాడుకునే దాన్నిబట్టి, వాళ్ళంతా కటిక దరిద్రులని, సర్పకేతుడు ధనధాన్యాలు దొరుకుతవని ఆశ కల్పించటంపల్లనే, వాళ్ళు వీరపురం కేసి బయలుదేరుతున్నారనీ గ్రహించాడు సుబాహుడు.

“నాకు వీరపురాన్ని గురించి బాగా తెలియదు. దాని సామంతుడైన సూర్య వర్మ అంత ప్రజాకంటకుడా?” అని సుబాహుడు జనంలో ఒకడిని అడిగాడు.

అ ప్రశ్న వింటూనే అతడు నవ్వి, “ఈ సామంతుల్లో ప్రజాకంటకుడు కాని వాడెవడు? సూర్యవర్మ సంగతి తెలియదు గాని, సర్పకేతుడి కన్న జనకంటకుడు మరొకడు పుట్టబోడు,” అన్నాడు.

“అలా అయితే, వీరపురాన్ని దోచు కోవటానికి మనం ఎందుకు వెళ్ళాలి? ఆ విధంగా మనం సర్పకేతుడికి సాయం చేసినవాళ్ళ మవుతాంగద!” అన్నాడు సుబాహుడు.

అ సరికి వాళ్ళిద్దరి సంభాషణలో మరి నలుగులైదుగురు వచ్చి పాల్గొన్నారు. వాళ్ళు సుబాహుడి ప్రశ్నకు వింతగా నవ్వి, “మనం సర్పకేతుడికి సహాయం చేయటానికి వెళ్ళటంలేదు. వీరపురాన్ని కొల్లగొట్టేందుకు అతడు సహాయం చేస్తా నన్నాడు. మనం అక్కడినుంచి తెచ్చుకో గలిగినదంతా మనదే; అందులో అతడికి గానీ, అతడి సైనికులకుగానీ పాలుండదు,” అన్నాడు.