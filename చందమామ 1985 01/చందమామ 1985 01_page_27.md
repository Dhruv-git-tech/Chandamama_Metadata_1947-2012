అందరూ ఉలిక్కిపడ్డారు. ప్రతి ఒక్కరి ఉలికిపాటుకూ ఒక్కొక్క కారణంపున్నది:

విష్ణుసేనుడి నుంచి కట్టుకానుకల రూపంలో, ఏమేమి రాబట్టాలన్న సంగతి భార్యతో మంతనాలాడిన శివసేనుడు, “ఇంత ధనమున్న రాజుకూ, ఇంకా ధనం సంపాయించాలన్న అశే!” అని పరిచారిక నవ్విందని ఉలిక్కిపడ్డాడు.

శివసేనుడి భార్య శారదాదేవికి కొంచెం నత్తి. అడపెళ్ళివారి వద్ద ఆ సంగతి బయట పడకుండా వుండడం కోసం, ఆమె అందరితోనూ ముఖావంగా వుండ సాగింది. ఈ సంగతి గమనించి పరిచారిక నవ్విందేమో అని అమై ఉలిక్కిపడింది.

విష్ణుసేనుడి ఆలోచనలు వేరే విధంగా వున్నవి; శివసేనుడి నుంచి రాబోయే యుద్ధప్రమాదం శంకించి, యుద్ధంలో ఓడిపొతానని తాను భయపడివుండాలి. అందుకే, వియ్యంపేరుతో ఆయన్ని మంచి చేసుకుంటున్నాడు, యీ రాజు—అని పరిచారిక నవ్విందని, విష్ణుసేనుడు ఉలిక్కిపడి ముఖం ముడుచుకున్నాడు.

విష్ణుసేనుడి భార్య జయంతీదేవికి తెల్ల శిరోజాలు కనిపించకుండా, నల్లరంగు వేసుకోవడం అలవాటు. విందుకు వచ్చే హడావిడిలో, ఆమె రంగు వేసుకోవడంలో అంత శ్రద్ధ చూపించలేదు. అందువల్ల తను శిరోజాలకు రంగువాడే విషయం గమనించి, పరిహాసంగా నవ్వుతున్నదేమో పరిచారిక అని, ఆమె ఉలిక్కిపడి సిగ్గుతో ముఖం దించుకున్నది.

మాటి మాటిక రాకుమారుడు విజయుడి వంకక్రిగంట చూస్తున్న రాకుమార్తె రత్న మంజరి, యీ సంగతి పరిచారిక గ్రహించి నవ్విందేమో అని ఉలిక్కిపడి, తల పక్కకు తిప్పుకున్నది.

ఇక విజయుడి ఉలికి పాటుకు కారణం మరొకటి: అతడు, రాకుమార్తెతో ఏకాంతంగా మాట్లాడాలని, తన మిత్రుడితో ఆమెకు కబురు పంప చూస్తున్నాడు. ఈ సంగతి పసిగట్టి పరిచారిక నవ్వి