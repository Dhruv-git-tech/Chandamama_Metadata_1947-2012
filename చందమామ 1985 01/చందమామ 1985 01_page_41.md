రుద్రుడు కూడా తెలుసుకోలేడు. ఇలా వెన్నెల నిచ్చేన సహాయంతో నేను రాజు గారి ఖాజానాను కొల్లగొట్ట గలుగుతున్నాను. అందుకే నన్నింతవరకు పట్టుకున్నవారు లేదు!'' అన్నాడు తన భార్యతో.

'' అదా సంగతీ? '' అంటూ తెనాలి రామలింగడి భార్య తృప్తి చెందిన దాని లాగా నటిస్తూ కళ్ళు మూసుకున్నది.

భార్యాభర్తలమధ్య జరిగిన సంభాషణ యావత్తూ గజదొంగ కూడా విన్నాడు. వాడికి ఇప్పుడు మామూలు దొంగతనాల మీద మోజు తగ్గిపోయింది. ఇక మీదట దోస్తే రాజుగారి ఖాజానాయే దోచాలను కున్నాడు.

మర్నాడు రాత్రే వాడు ఇళ్ళ కప్ప మీదుగా పాకుతూ రాజుగారి ఖాజానా ఉండే కప్పును చేరుకున్నాడు. రామలిం గడు చెప్పిన గవాక్షం కనిపించింది. అది భూమికి దాదాపు అయిదు నిలువుల ఎత్తున వున్నది. అయినా గజదొంగ భయ పడలేదు. ఆ గవాక్షంలో నుంచి చంద్ర

కిరణాలు ఖాజానాలోకి పడేదాకా వేచి ఉండి, వాడు మూడుసార్లు ''ఓం భ్రాంతి! ఓం భ్రాంతి! ఓం భ్రాంతి!'' అని చదివి, గవాక్షం మీద అడుగు పెట్టి చేతితో కిరణాలను పట్టుకున్నట్టు నటిస్తూ లోపలికి దూకాడు.

వాడి చేతికి గారి తప్ప ఏమి చిక్కరేదు. అంత ఎత్తునుంచి పడటంవల్ల వాడి కాళ్ళు రెండూ విరిగిపోయాయి. మర్నాడు రాజభటులు ఖాజానా తెరిచి నప్పుడు, గజదొంగ కదలలేని స్థితిలో ఉండటంవల్ల వాళ్ళకు సులువుగా దొరికి పోయాడు. దొంగతో బాటు వాడు దోచు కున్న సొత్తంతా దొరికింది.

తరవాత తెనాలిరామలింగడు రాయల వారి సభలో తాను గజదొంగను పట్టుకోవటానికి పన్నిన యుక్తిని గురించి చెప్పాడు. సభికులందరూ విరగబడి నవ్వారు.

గజదొంగను పట్టిచ్చినందుకు రాయల వారు రామలింగడికి మంచి బహుమానం కూడా ఇచ్చారు.