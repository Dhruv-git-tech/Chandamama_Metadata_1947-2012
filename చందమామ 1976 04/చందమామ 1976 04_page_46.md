కిందటి రోజులాగే నీలకంటుడు ఇంటి వెనక అలికిడి విని, అటుకేసి వచ్చి, వంటింటి తలుపు తెరుస్తున్న దొంగను చూసి, శెట్టి మళ్ళీ తనను పరీక్షించటానికి వచ్చాడనుకున్నాడు. శెట్టి రోజు తనను యిలా పరీక్షించటం వాడికి అసహ్యం వేసింది. శెట్టికి మంచిగా బుద్ధి చెప్పాలనుకుని, దొంగ తాళం తీసి వంటింట ప్రవేశించగానే, నీలకంటుడు చప్పడు చెయ్యకుండా వెళ్ళి, వంటింటి తలుపు మూసి, బయటి నుంచి గడియ పెట్టాడు.

ఈ దెబ్బతో శెట్టికి బుద్ధి వస్తుందనీ, ఇక ఎన్నడూ తనను పరీక్షించటానికి రాడనీ నీలకంటుడు అనుకున్నాడు.

దొంగమాత్రం వంటింట చికికి పోయాడు. తాను శెట్టి లాగా వేషం వేసుకున్నా నీలకంటుడు తనను దొంగగా గుర్తుపట్టాడని వాడికి తోచింది. అయినా వాడు వంటిల్లు ఖాళీచేసి, తాను తీసుకు పోదలచుకున్నదంతా మూటకట్టి, బయట పడే అవకాశం కోసం చూడసాగాడు.

ఇంతలో బయటి గడియ ఎవరో మెల్లిగా తీస్తున్నట్టు దొంగకు తెలిసింది. వాడు ఒక గరిట చేత పట్టుకుని తలుపు చాటున నిలబడ్డాడు. ఇంతలో తలుపు తీసి ఎవరో వంటింట్లోకి వచ్చారు. అది ఎవరని చూడక దొంగ ఆ మనిషి నెత్తిన బలంగా కొట్టి, పీక పట్టుకుని, కాళ్ళూ, చేతులూ కట్టి తాను తీసుకుపొయేటందుకు సిద్ధంగా