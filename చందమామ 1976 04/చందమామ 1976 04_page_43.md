పోడని ధారాదత్తుడు ఊహించాడు. తన యజమాని దగ్గిర ఎంత ధనం ఉన్నదీ వాడికి తెలిసినట్టు నగరంలో మరెవరికీ తెలీదు. ఆదీగాక వాడికి ధారాదత్తుడి నిత్య జీవితమూ, ఇల్లూ బాగాతెలుసు.

ఈ ఆలోచనతో ధారాదత్తుడికి మన శ్శాంతి లేకుండా పోయింది. చాలా రోజులు మధనపడి, అతను రంగడు తన ఇంట దొంగతనానికి వస్తే, వాణ్ణి పట్ట టానికి ఒక పథకం వేశాడు.

ఈలోపల నగరంలో దండోరావేశారు; దొంగను పట్టి ఇచ్చిన వారికి లక్ష రూపాయలు బహుమతి ప్రకటించారు.

ధారాదత్తుడు అనుకున్నట్టె రంగడు ఒక రోజు అతని ఇంటికి దొంగతనానికి వచ్చి. ధారదత్తుడి పన్నాగం మూలంగా పట్టుబడి పోయాడు

ధారాదత్తుడు రంగడితో, ''ఏంరా, చోరశాస్త్రం దొంగిలించిన మాత్రాన నా ఇంటనే దొంగతనం చెయ్యగల నను కున్నావా?'' అన్నాడు.

"ఆ చోరశాస్త్రాన్ని నమ్మే ఇలాగయాను. ఎందుకీ చోరశాస్త్రం?" అంటూ రంగడు తన సంచీలో ఉన్న చోరశాస్త్రాన్ని ధారా దత్తుడి మీదికి గిరవాటు వేశాడు.

రంగణ్ణి ఏం చెయ్యాలో ధారాదత్తుడికి తోచలేదు. వాణ్ణి రాజుగారికి పట్టి ఇచ్చి బహుమానం పుచ్చు కోవచ్చు. కాని రంగడు తన గుట్టు బయట పెట్టెస్తాడు. ఆందుచేత అతను రంగడితో వాత్సల్య పూర్వకంగా, ''రంగా, తప్పుచేస్తే చేశావు. ఇంకెప్పుడూ ఇలా చేయకు. కష్టపడి బతుకు. ఇప్పటికే చాలా డబ్బు దోచు కున్నావు. దానితో ఏ వ్యాపారమన్నా చేసుకో,'' అంటూ రంగణ్ణి వదిలేశాడు.

తరవాత ధారాదత్తుడు ఆలోచించాడు. రంగడు తన ఇల్లు దోస్తాడంటే తన మన శ్శాంతి ఎంతగా పాడయినదీ గుర్తు తెచ్చు కున్నాడు. చోరశాస్త్రం లోకానికి మేలు చేసే వైద్యశాస్త్రంలాటిది కాదు. ఆందు చేత అతను తన చోరశాస్త్రాన్ని తగల బెట్టేశాడు.