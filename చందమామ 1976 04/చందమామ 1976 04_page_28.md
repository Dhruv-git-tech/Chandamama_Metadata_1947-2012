రమణుడు లంపటుడితో, “ఆ భూమి మీదైనప్పుడు, మా పితృదేవతలు అక్కడ ఎందుకుంటారు?” అని, అతను ఇచ్చిన డబ్బు తీసుకుని, తృప్తిపడి ఇంటికి వెళ్లిపోయాడు.

అయితే, తనకు అన్యాయం జరిగిందని రమణుడికి మర్నాడే తెలిసింది. న్యాయాధి కారి దగ్గిర ఉండే నౌకరు ఒకడు, తన యజమాని లంపటుడి నుంచి బోలెడంత డబ్బు పుచ్చుకోవటం కళ్ళారా చూసి, ఆ సంగతి రమణుడికి చెప్పాడు. తన పితృదేవతలకు ద్రోహం జరిగిందనుకుని, అతను ఈసారి తిన్నగా రాజుకే ఫిర్యాదు చేశాడు.

రాజు రహస్యంగా దర్యాప్తు జరిపించి, న్యాయాధికారి ఇంట పదివేల వరహాల రొక్కం ఉన్నదని తెలుసుకున్నాడు. రాజు న్యాయాధికారిని పిలిపించి, నిలవ దీసి అడిగితే, తాను డబ్బు తీసుకుని అన్యాయంగా తీర్పు చెప్పినట్టు న్యాయాధి కారి ఒప్పేసుకున్నాడు.

మహేపాలుడు మండిపడి, యీ అవి నీతి చర్యకు చంద్రముఖుణ్ణి సంజాయిషీ అడిగాడు. చంద్రముఖుడు ఇలా చెప్పాడు:

“మహారాజా, నా కూతురికి మంచి సంబంధం వచ్చింది. అయితే నేను

వరకట్టం కింద పది వేల వరహాలు ఇచ్చుకోవలసి ఉన్నది. నా ఆదాయంతో అంత డబ్బు నా జన్మలో నిలవ చెయ్య లేను. చూస్తూ, చూస్తూ అంత మంచి సంబంధం వదులుకోవలసి వస్తున్నదని బాధపడుతున్న సమయంలో లంపటుడి వ్యవహారం వచ్చింది. తీర్పు తనకు అను కూలంగా ఉండే మాతైతే పదివేల వరహాలు ఇస్తానన్నాడు. రమణుడిది మూర్థపు పట్టు. ఆందరికీ లాభం కలిగే లాగా నేను తీర్పు చెప్పాను. రమణుడికి డబ్బు రావడమేగాక, నా కూతురి పెళ్ళి సమస్యా, లంపటుడి వ్యాపార సమస్యా తీరిపోయాయి.”