బండి దిగి వెళ్లి, సంగతి తెలుసుకొని వచ్చి, ధారాదత్తుడితో చెప్పాడు. ఆ యువకుడు దొంగతనం చేయబోయి దొరికి పోయాడట. ఈ మాట చెప్పి రంగడు బండిని ముందుకు సాగించాడు.

ధారాదత్తుడికి ఆ యువకుణ్ణి చూస్తే చాలా జాలి కలిగింది. అతను అమాయకుడై ఉండాలి. చోరవిద్యలో నైపుణ్యం గలవాడు పట్టుబడ నవసరం లేదు. ధారాదత్తుడు ఎన్నో ఏళ్లపాటు ఎంతెంతో గొప్ప దొంగతనాలు చేసి కూడా ఎన్నడూ పట్టుబడ లేదు.

బండి సుమంతుడి వైద్యశాల చేరింది. సుమంతుడు ధారాదత్తుడి రోగలక్షణాలు తెలుసుకొని మందు ఇచ్చాడు. తరవాత ఇద్దరూ కబుర్లలోకి దిగారు.

"సోమశాస్త్రగారు పోయాక మళ్లీ అంతటి ఘన వైద్యుతుడు పుట్టడని అందరూ అనుకున్నారు. కాని నువు ఆయన లేని లోటు తీర్చటం చాలా గొప్ప విషయం," అన్నాడు దారాదత్తుడు.

"అది కూడా గురువు గారి చలవే. ఆయన పోయేముందు. తాను నేర్చు కున్నదీ, అనుభవ పూర్వకంగా తాను తెలుసుకొన్నదీ, యావత్తూ వివరంగా రచించి ఒక గొప్ప వైద్య శాస్త్ర గ్రంధం తయారు చేశారు. దాని సహాయంతోనే నేను రోగులకు చికిత్సలు చేయగలుగు తున్నాను," అన్నాడు సుమంతుడు.

ధారాదత్తుడు సుమంతుడి వద్ద సెలవు పుచ్చుకొని ఇంటికి వచ్చాడు. సుమంతుడి చిచ్చిన ఔషధం చాలా బాగా పని చేసి నట్టు కనబడింది. అతనికి ఒక ఆలోచన వచ్చింది. ప్రశస్తమైన వైద్యశాస్త్ర గ్రంధం ఉండబట్టే గదా సుమంతుడు ఒక ఘన వైద్యుడి అడుగు జాడలలో వైద్యవృత్తి కొన సాగించ గలుగు తున్నాడు! అలాగే చోరశాస్త్రం గురించి ఒక సమర్థుడు గ్రంధం రాస్తే, తాను వీధిలో చూసిన యువకుడి లాగా అసమర్థులైన దొంగలు పట్టుబడటమూ,