కవిచాతుర్యం

శీతల్ పూర్ జమీందారు నగేంద్రుడు కళా పోషకుడు. ఆయన చిత్రలేఖనం, గానం, నృత్యం, కవిత్వం లాటి కళలలో ప్రావీణ్యం గలవారిని ఆదరించేవాడు. ఆయన పోయాక ఆయన కొడుకు వీరేం ద్రుడు జమీందారు ఆయాడు. తండ్రి లాగా అతనికి కళలంటే ఆదరం లేదు. అతను వ్యాయామ క్రీడాకారులను ఆదరించేవాడు.

నగేంద్రుడి హయాంలో శీతల్ పూర్ వచ్చి చేరిన కళాకారుల పట్ల వీరేంద్రుడు చిన్న చూపుతో వారికి ఇచ్చే మామూళ్ళు తగ్గించాడు. అతనికి ఆస్థానకవి కుశారి పైన ప్రత్యేకంగా ద్వేషం ఉండేది. కుశారి నిజంగా ప్రతిభగల కవి. అందుచేత నగేంద్రుడు ఆయనను తన ఆస్థానానికి పిలిపించి, జాగీరూ, వార్షికాలూ ఇచ్చి గౌరవించి, తన ఆస్థానకవిగా పెట్టు

కున్నాడు. కుశారి నగేంద్రుడి చరిత్రా, అతని పూర్వీకుల చరిత్రా అయిదు సంపుటాలలో రచించాడు. ఈ సంపుటాలు రాజు భవన గ్రంధాగారంలో ఉండేవి. దసరా అనంతరం రెండు నెలలపాటు ఆసంపుటాల పారాయణ జరిగేది. జమీందారీలో గల వయోజనులందరూ వచ్చి పారాయణ వినేవారు.

వీరేంద్రుడు తాను జమీందారు అయాక కుశారిని సభకు పిలిపించి, ''కవిగారూ, మీరు మీ ఆస్థానకవి హోదా నిలబెట్టు కునేటందుకు ఒకే ఒక అవకాశం ఇస్తు న్నాను. నాకు కవితా దానాలు పట్టవు. అయినా, మా తండ్రిగారు మీ కవితా శక్తి మెచ్చి, మిమ్మల్ని తెచ్చి పెట్టారు గనక, మీకు ద్రోహం చెయ్యోదలచలేదు. అయితే నన్ను గురించి మీరు మరొక సంపుటం రచించని పక్కంలో మీకు జమీందారీ.