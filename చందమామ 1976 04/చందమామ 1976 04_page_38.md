లక్ష్మి తన ఒంటి మీది నగలు కొన్ని
అమ్మి మరొక యాత్రాస్థలానికి ప్రయాణం
కట్టింది. దొంగలకు ఈ దంపతులు
కొక్కురుమనక పోవటం చూసి, మరింత
ఆశ పుట్టింది. కొత్త స్థలంలో వాళ్ళిద్దరూ
శ్రీమంతుడి కంటపడ్డారు. అతను
వాళ్ళను ఆప్యాయంగా పలకరించి,
ఎంతో మర్యాదగా తాము సత్రంలో
బసచేసిన గదికి తీసుకు వచ్చి, తన
భార్యకు పరిచయం చేశాడు.

లక్ష్మి వాళ్ళను చూస్తూనే అమాయ
కంగా, “రండి, రండి! గంగాపురంలో
మా అత్తా, మామలు బాగున్నారా? మీరు
మా కెంతో సహాయం చేస్తున్నారు,”
ఆన్నది.

వాళ్ళు ఆమెను చూసి ఆ మొగుడికి
తగ్గ పెళ్ళామే అనుకుని సంతోషించారు.
ఆమె వారికి ఫలహారం పెట్టి, “మీరు
ఏమీ అనుకోకుండా మాకు మరొక్క
సహాయం చెయ్యాలి,” అన్నది.

“మేం మీ కోసం ప్రత్యేకంగా ఏమీ
చెయ్యటం లేదు. మళ్ళా త్వరలోనే
గంగాపురం పోతాం. ఏమన్నా కబురు
ఉంటే చెప్పండి,” అన్నారు వాళ్ళు.

“అయితే వెళ్ళే ముందు ఒక్కసారి
కనిపించండి,” అని లక్ష్మి వాళ్ళను
సాగనంపింది.

తరవాత ఆమె పక్క గదుల్లో
వాళ్ళకు దొంగల సంగత్థంతా చెప్పి.
వాళ్ళను పట్టుకోవటానికి ఒక నాటకం