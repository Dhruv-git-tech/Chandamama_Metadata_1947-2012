“అలాగే చెయ్యండి, కవిగారూ, మీరు మీ శక్తి రుజువు చేస్తే మీకు శిక్ష ఉండదు సరేకదా, మీకు అదనపు సౌకర్యాలు కలిగించి, ఇతర కళలను కూడా పోషిస్తాను,” అన్నాడు వీరేంద్రుడు.

“సరే, ఈ కాగితాల బొత్తి చూడండి. పై కాగితం మీద మీ యిష్టం వచ్చినది ఏదైనా రాసి, దాన్ని నాకు గాని, మరెవ రికి గాని చూపకుండా ఆ కాగితం బొత్తి నుంచి ఊడదీసి, చించి, తగలబెట్టి, నుని అంతా నలిపి, నాకు ఇచ్చెయ్యండి. నేను ఆ నుని తీసుకుని ఆ గదిలోకి వెళ్ళి, మీరు ఏం రాశారో తెలుసుకుంటాను,” అన్నాడు కుశారి.

ఆయన శంకరుడి సలహా ప్రకారం ప్రయోగం చేసి, వీరేంద్రుడు కాగితం మీద ఏం రాశాడో దాన్నే తానూ మరో కాగితం మీద రాసి చూపాడు. ఇది సాధ్యం అయినప్పుడు అయిదు, ఆరు సంపుటాలను యధాత్రంగా తిరిగి రాయటం సాధ్యమేనని అందరూ ఒప్పు

కున్నారు. కుశారి మూడు నెలల లోపల అయిదు, ఆరు సంపుటాలను తిరిగి రాశాడు.

శంకరుడి ఇంద్రజాలం ధర్మమా అంటూ శీతల్పూర్‌లో తిరిగి లలితకళ లకు ఆదరం లభించింది.

ఇంతకూ ఆ ఇంద్రజాలం ఏమిటి? శంకరుడు కుశారికి ఒక ప్రత్యేకమైన కాగితాల బొత్తి ఇచ్చాడు. ఆ కాగితాలు రెండు పక్కల అంటుకుని ఉన్నాయి. అందులో మూడు, నాలుగు కాగితాల మధ్య ఒక కార్పను కాగితం, తెల్ల కాగితాల కన్న కొంచెం చిన్న సైజుది, ఉన్నది. వీరేంద్రుడు పై కాగితం మీద పెనసలుతో అదిమి రాసినప్పుడు, నాలుగో పేజీ మీద స్పష్టంగా ఆ రచన కాపీ దిగింది. కుశారి అవతలి గదిలోకి వెళ్ళి, రెండో కాగితమూ, మూడో కాగితమూ ఎత్తి చూస్తే వీరేంద్రుడు రాసినది కని పించి, ఆయన దాన్నే మరో కాగితం మీద రాసి అందరికీ చూపాడు.