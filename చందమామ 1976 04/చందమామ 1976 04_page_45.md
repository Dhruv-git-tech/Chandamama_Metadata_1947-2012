రాత్రివేళ ఇటుగా వచ్చారేం ?'' అని అడిగాడు.

'' నువు సరిగా కాపలా కాస్తున్నావో, లేదో చూద్దామని వచ్చాలే. ఫరవాలేదు. నిద్ర పొకుండా నీ పని నువు బాగానే చేస్తున్నావు. నేను ఆప్పుడప్పుడూ నిన్ను పరీక్షించటానికి ఇలా వస్తూంటాను. అందుచేత నువు బుర్ర పగలగొట్టే ముందు ఎవరైనదీ కాస్త చూడు,'' అని చెప్పి శెట్టి ఇంట్లోకి వెళ్ళిపోయాడు. అలా చెప్పినప్పుడువల్ల, ఏ సమయంలో శెట్టి వచ్చి చూస్తాడోనని నీలకంటుడు మరింత శ్రద్ధగా కాపలా కాస్తాడని శెట్టి ఉద్దేశం.

అయితే ఇదంతా పొంచి ఉన్న ఒక దొంగ చెవినపడింది. వాడు శెట్టి ఇంటి మీద ఒక కన్నువేసి ఉంటున్నాడు, కాని నీలకంటుడి మూలంగా వాడికి ఏ మాత్రమూ అవకాశం దొరకటం లేదు. అయితే ఇప్పుడు శెట్టి మాటలు విన్నాక వాడికొక ఉపాయం తోచింది. వాడు ఇంచుమించు శెట్టి శరీరంలాటి శరీరం కలవాడే.

ఆ రాత్రికి వాడు వెళ్ళిపోయి, మరు సటి రోజు రాత్రి అదే వేళకు శెట్టి లాగా బట్టలు ధరించి, శెట్టిగారి పెరటి గోడ దూకి, గోడవార చీకటిలో నక్కుతూ, పంటింటి కేసి వెళ్ళాడు. ఆక్కడ వాడు పంటింటి తాళాన్ని తన దగ్గిర ఉన్న మారు తాళం చెవులతో తీసే ప్రయత్నంలో పడ్డాడు.