“దుర్మార్గుడూ, రాకుసరాజూ అయిన రావణుడికి నేను తమ్ముణ్ణి. నా పేరు విభీషణుడు. రావణుడు జట్టాయువును చంపి, జనస్థానఁ నుంచి సీతను తెచ్చాడు. ఆ సీత ఎంతో దుఃఖిస్తూ, రాకుసస్త్రీల రక్షణలో ఉన్నది. సీతను రాముడికి ఇచ్చెయ్యమని నేను అతనితో మంచిగా ఎన్నోసార్లు చెప్పాను. విధి తరుముతూ ఉండటం చేత, బౌషధంలాటి నా హితం అతనికి రుచించలేదు. పై పెచ్చు, నన్ను నానామాటలూ అని, సేవకుణ్ణిలాగా అవమానించాడు. అందుచేత నేను భార్యా పుత్రులను విడిచిపెట్టి రాముడి శరణు కోరి వచ్చాను.”

ఈ మాటవిని సుగ్రీవుడు రాముడితో, “రావణుడి తమ్ముడు, విభీషణు డనే వాడు నలుగురు రాకుసులను వెంటబెట్టు కుని నీ శరణుకోరి వచ్చాడు. జాగ్రత్త! ఈ రాకుసులు మాయంకాగలరు; కామ రూపులు; శూరులు; జిత్తులలో ఆరితేరిన వాళ్ళు. వాళ్ళను నమ్మరాదు. ఈ విభీషణుడు రావణుడు పంపిన చారుడు కావచ్చు. అతను మనలో వాడుగానే ఉంటూ మన మధ్య విభేదాలు కలిగించ వచ్చు; లేదా అవకాశం చూసుకుని మనని చంపవచ్చు. సాకెత్తూ రావణుడి తమ్ముడు, శత్రుపక్షం నుంచి వచ్చాడు! ఇతన్ని ఎలా నమ్మటం? ఇతన్నీ, ఇతని నలుగురు అనుచరులనూ చంపెయ్యటమే మంచిది!” అన్నాడు.

సుగ్రీవుడు చెప్పిన మాటలను విని రాముడు తన సమీపంలో ఉన్న హను మంతుడు మొదలైన వాళ్ళతో, “సుగ్రీ వుడు బాగా ఆలోచించి చెప్పిన మాటలు విన్నారు కదా. మీకు ఏం తోస్తున్నదో మీరు కూడా చెప్పండి,” అన్నాడు.

మొదటి అంగదుడు ఇలా అన్నాడు: “ఏమైనా శత్రు పక్షం వాణ్ణి గుడ్డిగా నమ్మరాదు. అందువల్ల చాలా నష్టం ఉంటుంది. ముందు ఈ విభీషణుడి తత్వం తెలుసుకోవాలి.”