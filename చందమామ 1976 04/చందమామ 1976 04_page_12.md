కనకాక్రరాజు అబ్బురపడిపోతూ, తన
మంత్రి కేసి తల తిప్పి, ‘‘మహామంత్రీ!
ఎంత సాహసం! ఏమి ధైర్యం! ఇలాంటి
యువకుడి సాయం వుంటే, యువరాజూ,
యువరాణీ తిరిగి మనకు లభించే అవ
కాశం వున్నది.'' అన్నాడు.

‘‘మహారాజా, ముందు అతణ్ణి ప్రాణాలతో బయట పడనివ్వండి. పులులు రెండూ ఒకేసారి అతడి మీదికి లంఘించేలా వున్నవి !’’ అన్నాడు మంత్రి ధర్మమిత్రుడు.

పులులు రెండూ ఒకేసారి తన మీదికి
దూకే ప్రయత్నంలో వున్నవని గ్రహించిన
జయశీలుడు, నేలను కాళ్ళతో గట్టిగా
ఒకసారి తాటించి, ‘‘ఏయ్చు!’’ అంటూ

ఆరిచి, ప్రాకారం గోడ కేసి 'పారిపోతున్న
వాడిలా, పక్కకు నాలుగడుగులు వేశాడు.
దానితో పులుల్లో ఒకటి రెచ్చిపోయి,
పెద్దగా గర్జిస్తూ అతడి కేసి పరిగెత్తింది.
పులి యింకా రెండడుగుల దూరంలో
వుండగానే, జయశీలుడు కత్తి చాచి,
దాని తల మీద మెరుపు వేగంతో బలంగా
కొట్టాడు.

పులి ఆ దెబ్బకు దిమ్మ తిరిగి,
పక్కకు పడటోయినదల్లా, అంతలోనే
తేరుకుని భయంకరంగా గర్జించి, జయ
శీలుడి మీదికి దూకేందుకు వెనక కాళ్ళ
మీద లేచింది. జయశీలుడు యీ సారి
ముందుకొక అడుగు వేసి, పులి గుండెల్లో
కత్తిని బలంగా గుచ్చాడు.