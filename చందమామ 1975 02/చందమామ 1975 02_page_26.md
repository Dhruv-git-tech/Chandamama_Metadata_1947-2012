ఈమాట వింటూనే యువకపండితుడు ఒకడు, “అయనను తృప్తిపరచటానికి నేను అయనతో వాదిస్తాను. నేను ఇంకా విద్యార్థి దశలోనే ఉన్నాను గనక, ఓడితే నాకు వచ్చే అవమాన మేమీలేదు. అయన గెలిస్తే, నన్ను గెలిచినట్టు విజయప్రతం తీసుకుపోతారు. ముందు అయన నన్ను మూడు ప్రశ్నలు అడిగితే, తరవాత నేను అయనను మూడుప్రశ్నలు అడుగుతాను,” అన్నాడు.

రాజు ఇందుకు ఒప్పుకున్నాడు.

“ఈ ప్రపంచంకన్నా పెద్దది ఏది?” అని హరిశంకరుడు అడిగాడు.

“చూడండి, ఆకాశమే!” అన్నాడు యువకపండితుడు.

తన ప్రశ్నకు సరి అయిన సమాధానం వేదాంత అర్థంలో బ్రహ్మం; ప్రాపంచిక అర్థంలో ఆశ అని హరిశంకరుడి అభిప్రాయం, కాని యువకపండితుడి సమాధానాన్ని కాదనటానికి లేదు. అందుచేత హరిశంకరుడు తన రెండవ ప్రశ్న అడి గాడు: “మనిషి గొప్పవాడు కావాలంటే ఏమి చెయ్యాలి?”

“మనసులో అనుకుని మాటలద్వారా అనాలి,” అని జవాబిచ్చాడు యువకపండితుడు:

దీనినీ కాదన లేక, హరిశంకరుడు మూడో ప్రశ్నవేశాడు:

“అన్నిటినీ తెలుసుకోవాలంటే ఏం చెయ్యాలి?”

27