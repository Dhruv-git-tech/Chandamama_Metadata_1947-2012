కాంతమ్మ ఒక చాప ఇచ్చింది. శాస్త్రానరుగు మీది మనిషిని అందులో చుట్టి, నెత్తిన పెట్టుకుని బయలుదేరాడు. సగం దూరం వచ్చే సరికి శాస్త్రికి అలుపు వచ్చింది. వీధి అటూ ఇటూ చూసి, ఎవరూ లేరని తేల్చుకుని, శాస్త్రి నెత్తి మీది బరువు ఒక అరుగుమీద దించి, రొప్పుతూ నిలబడ్డాడు.

ఇంతలో శాస్త్రి భుజంమీద చల్లగా చెయ్యిపడింది. శాస్త్రి నిలువెల్లా పణిక, కెవ్వున అరవబోయి ఎలాగో నిగ్రహించుకున్నాడు.

‘‘ఓమో, శాస్త్రగారా? ఇంత అర్థరాత్రి వేళ చీకట్లో ఎక్కడికి ప్రయాణం?’’ అన్నాడు ఒక వ్యక్తి, శాస్త్రి గుండు తడివి గుర్తుపట్టి.

ఆ గొంతు వెంకయ్య అనే తాగు బోతుది.

‘‘నిద్రపట్టక అలా బయలుదేరాను,’’ అన్నాడు శాస్త్రి.

‘‘ఎందుకు అలా రొప్పతున్నారూ? ఇదేమిటీ? చాప చుట్టలా గుందే? ఇందులో ఏదో వున్నట్టుందే?’’ అంటూ మొదలు పెట్టాడు వెంకయ్య.

‘‘అవునుగాని, నువ్వీ పూట కల్లుఅంగ డికి పోలేదల్లే ఉందే?’’ అన్నాడు శాస్త్రి భయంతో చెమటలు కక్కుతూ.

‘‘కల్లు అంగడి కామయ్యకి పాతిక రూపాయలు బాకీ ఉన్నాను. బాకీ తీర్చి తేనేగాని కల్లు పాయ్యనన్నాడు,’’ అన్నాడు వెంకయ్య.

శాస్త్రి చప్పన రొండి నుంచి పాతిక రూపాయలూ తీసి, ‘‘ఇదుగో, పాతిక రూపాయలు. వెంటనే కల్లుపాక దగ్గిరికి వెళ్ళిరా, నాయనా!’’ అన్నాడు.

వెంకయ్య బెడద తీరిపోయింది.

శాస్త్రి తేలికగా నిట్టూర్చి, చాపచుట్టనెత్తి కెత్తుకుని, శ్మశానం చేరుకున్నాడు. కాటి కాపరి గౌయ్యి తవ్వి సిద్ధంగా ఉంచాడు. శాస్త్రి దించబోతూండగా చాపచుట్ట దభాలున గోతిలో పడింది.