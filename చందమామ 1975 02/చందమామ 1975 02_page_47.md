“చచ్చానోయు!” అని గావుకేక పెట్టి, చాపచుట్టలో నుంచి మనిషి బయటికి వచ్చాడు. శాస్త్రి గుండె గుభేలుమన్నది.

“పిచ్చి శాస్తుల్లూ! బతికిన మనిషిని పూడ్చటానికి తెచ్చావా?” అంటూ కాటి కాపరి విరగబడి సవ్వాడు.

“ఇప్పుడెక్కడున్నానూ? నాది మొద్దు నిద్ర!” అన్నాడు ఆ మనిషి.

“ఎక్కడున్నావా? వల్లకాట్లో! పద పద,” అన్నాడు శాస్త్రి ఆ మనిషి మీద విరుచుకు పడుతూ.

ఆ మనిషి బిత్తరపోయి, కాలిసత్తువ కొద్దీ పరిగెత్తి వెళ్ళిపోయాడు.

శాస్త్రి కాటికాపరి దగ్గిర డబ్బు వాపసు పుచ్చుకోవాలని చూశాడు. కాటికాపరి జరిగినదంతా బయట పెట్టేస్తానన్నాడు. శవం లేదుగాని, రహస్యం ఉన్నది. అందుచేత శాస్త్రి మారుమాటాడక ఇంటికి తిరిగి వచ్చాడు. ఈ లోపుగా కాంతమ్మ ఒక కునుకు తీసి, తనకు మొగుడు పట్టు చీర కొనిపెట్టినట్టు కల కన్నది.

“ఎల్లుండి ఈపాటికి నీ కల నిజమవు తుందిలే!” అని శాస్త్రి అమెకు ధైర్యం చెప్పాడు. కాని, మర్నాడు సాయంకాలా నిక శెట్టిగారు భార్యా సమేతంగా రాలేదు. ఆ మర్నాడు కూడా వాళ్ళ జాడలేదు.

నాలుగు రోజులు శెట్టిగారి కోసం ఎదురు చూసి, శాస్త్రే శెట్టిగారి ఇంటికి బయలుదేరి వెళ్ళాడు.

అప్పుడే శెట్టిగారు ఎక్కడినుంచో తిరిగి వచ్చాడు.

“రా, రా! నీకు నేనే కబురు చేద్దా మనుకుంటున్నాను. నువు కనబడిన రాత్రే మా నాయనమ్మకు ఒంట్లో బాగా లేదని కబురు వచ్చింది. ఊరు దూరమే అయినా . బయలుదేరక తప్పలేదు. ఇప్పుడు అమెకు కులాసాగానే ఉన్నది. తీరా వెళ్ళాంగదా అని, నా మొక్కు ఆ పూరి దేవాలయంలోనే తీర్చేసు కున్నాను,” అన్నాడు శెట్టిగారు.

రాముడి కల్యాణం మాట ఎలా ఉన్నా శాస్త్రి పెళ్ళి బాగా కుదిరింది!