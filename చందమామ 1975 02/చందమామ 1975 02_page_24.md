బుద్ధి బలం

ఒక రాజుకు ఇద్దరు భార్యలు, వారిద్దరికీ కొడుకులున్నారు. పెద్దవాడు తెలివైనవాడు. రెండో వాడు కాస్త మందమతి. న్యాయంగా యువరాజుగా అభిషేకించవలసినది పెద్దవాణ్ణి. కాని చిన్నరాణి తస కొడుక్కే ఆ పదవి కావాలన్నది.

రాజు ఇద్దరు కొడుకులకూ ఒక పరీక్ష పెట్టి, అందులో నెగ్గిన వాణ్ణి, యువరాజు చేస్తా నన్నాడు. ఆయన నిండు నభలో వారిద్దరినీ ఇలా అడిగాడు: “దేశంలో ఏనుగులు ఎద్దులైతే, ఎద్దులు పశువులైతే, పశువులు కుక్కలైతే, కుక్కలు పిల్లులైతే, పిల్లులు ఎలుకలైతే ఆ స్థితిని మార్చి యథాస్థితి కలిగించటానికి ఏం చెయ్యాలి?”

చిన్నవాడు చప్పన, “మంత్రగాణ్ణి పిలిపంచి మంత్రం వేయించాలి,” అన్నాడు.

పెద్దవాడు కొంచెం ఆలోచించి, “గాదెలు నిండుగా ఉండేటట్టు చూడాలి; నదుల నీళ్ళు వృధాపోకుండా చెయ్యాలి; చెరువులు పూడిక తీయించాలి; జలసమృద్ధికి తగినవన్నీ చెయ్యాలి,” అన్నాడు.

“ ఆ ప్రశ్నకు ఇదా సమాధానం,” అన్నారు కొందరు.

“ అవును, కామపరిస్థితులు ఏర్పడితేనే నేను చెప్పినట్టు జరుగుతుంది. పెద్దవాడే యువ రాజు!” అన్నాడు రాజు.

—బి. దుర్గారావు