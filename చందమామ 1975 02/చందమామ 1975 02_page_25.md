ఎడురుప్రత్యేకం

పాండ్యదేశానికి చెందిన హరిశంకరుడు ఆనే గొప్ప విద్వాంసుడు, తనకన్న గొప్ప వాడు ఏదేశంలోనూ లేదనిపించుకోవాలని, ఆనేక దేశాలు తిరిగి, ఆనేక దేశాల విద్వాంసులతో వాదించి, వారిని ఓడించి విజయపత్రాలు పుచ్చుకుంటూ, కాలక్రమాన కాశీనగరం చేరుకున్నాడు.

కాశీరాజు హరిశంకరుడి కోరిక తెలుసు కుని, తన ఆస్థానవిద్వాంసులతో అతను వాదించటానికి అనుమతి ఇచ్చాడు.

కాశీ ఆస్థానంలో నలభై తోమ్మిదిమంది విద్వాంసులు ఉండేవారు. వారికి పెద్ద గజకేసరి ఉపాధ్యాయుడు ఆనే మహాపండితుడు. ఆయన హరిశంకరుడితో, “పాండిత్యాన్ని వాదానికీ, జయాపజయాలకూ గురిచేసే ఆచారం మాకులేదు. మహాపురాణాలనూ, ఇతిహాసాలనూ రచించిన మహాత్ములు ఎవరితోనూ

వాదించలేదు; ఎవరినీ ఓడించనూ లేదు. ఒక విద్వాంసుణ్ణి మరొకడు ఓడించటం ఆ విద్వాంసుణ్ణి అవహానించటమూ, నొప్పించటమూ అవుతుంది. ఎంత గొప్ప విద్వాంసుడైనా, అతనికంటె గొప్పవిద్వాంసుడు ఉంటాడనే మానమ్మకం. విద్వత్తుకు పరిమితి అంటూ లేదు. అందులో హెచ్చు తగ్గులు సందర్భవశాన ఆవే తెలుస్తాయి. వాదన ద్వారా వాటిని తేల్చ వలసిన అవసరం మాకు లేదు,” అన్నాడు.

తనను చూసీ, తన ప్రతిభ గురించి వినీ భయపడి గజకేసరి అలా అన్నాడనుకుని హరిశంకరుడు, “చేతగాని పండితులు ఇలాగే అంటారు. మీలో ఎవరికీ వాదించటం ఇష్టం లేకపోతే, నేను గలిచినట్టు ఒప్పుకుంటూ విజయ పత్రం ఇయ్యండి,” అన్నాడు.