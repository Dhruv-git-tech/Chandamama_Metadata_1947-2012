రాజగారితీర్థయాత్ర

అంగమహారాజు దొడ్డప్రభువు. న్యాయ పాలనకూ, దయాగుణానికీ ఆయన ప్రసిద్దుడు. ఒకసారి ఆయన రాజ్యంలో కలరా చెలరేగి, ఆయన భార్యా, ఏక పుత్రుడూ ఆ వ్యాధికి బలి అయారు. ఈ దారుణ సంఘటనతో మహారాజు కుంగిపోయి, పరిపాలన పట్ల విముఖుడు అయాడు. అప్పుడు మంత్రులూ, రాజ గురువూ ఆయనను తీర్థయాత్రలు చేసి, దుఃఖం నుంచి బయటపడమని సలహా ఇచ్చారు.

అంగుడు అందుకు సమ్మతించాడు. కాని, మంత్రులు ఆయన తీర్థయాత్రలకు గాను మేనాలూ, పరివారమూ ఏర్పాటు చేయాలనుకుంటే ఆయన అందుకు ఒప్పుకో లేదు.

“నేను ఒంటరిగానే తీర్థయాత్రలు చేస్తాను. రాజరికం నా వెంట తీర్థప్రదేశా

లకు రావలసిన అవసరం లేదు,” అన్నాడాయన.

“మీరు రాజరికం విడిచిపెట్టి వెళ్ళి పోతే, మీరు తిరిగి వచ్చినదాకా మమ్మల్ని ఎవరు కాపాడుతారు? రాజు లేకుండా రాజ్యపాలన ఎలా సాగుతుంది?” అని మంత్రులు అడిగాడు.

“నేను తిరిగి వచ్చేదాకా నా తమ్ముడు సంగుడు మీకు రాజుగా ఉంటాడు,” అన్నాడు అంగుడు.

ఈ మాట వినగానే అందరి ముఖాలూ క ళాహీ నమయాయి. కాని అంగుడు ఆ సంగతి గమనించలేదు. ఆయన ప్రయానికి తగిన దుస్తులు ధరించి, ఒక దుడ్డుకర్ర చేత పుచ్చుకుని, సాధారణ యాత్రికుడి లాగా, బయలుదేరిపోయాడు.

సంగుడు కుటిలుడూ, క్రూరుడూనూ. అతనిలో లేని వ్యసనం లేదు. అతను