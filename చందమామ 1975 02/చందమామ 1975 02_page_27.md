“మనదృష్టి, సూర్యప్రకాశమూ బాగా ఉంటే అన్ని తెలుస్తాయి,” అన్నాడు యువకపండితుడు.

హరిశంకరుడు ఈ సమాధానాన్ని కూడా కాదనలేక, “నువు చాలాతేలి కైన సమాధానాలు చెప్పావు. వాటిలో పాండిత్య ప్రకర్ష ఏమిలేదు,” అన్నాడు.

“అవును. నేను చిన్నవాణ్ణి. నా బుద్దికి తోచిన సమాధానాలు చెప్పాను. అవి తప్పయితే ఖండించండి,” అన్నాడు యువకపండితుడు.

“సరే, వీప్రశ్నలు అడుగు,” అన్నాడు హరిశంకరుడు.

“మీరు ఎక్కడి నుంచి వచ్చారు?” అని యువకుడు అడిగాడు.

ఏం సమాధానం చెప్పాలో హరిశంకరుడికి తెలియలేదు. తాత్వికంగా ఆ ప్రశ్నకు “తెలియదు” అని సమాధానం చెప్పాలి. తాను ఏ పూరి నుంచి వచ్చినదీ ఆ కుర్ర వాడికి తెలుసు గనుక ఆ మాట చెప్పి లాభం లేదు.

“నువే చెప్ప,” అన్నాడు హరిశంకరుడు.

“అందరూ ఈ లో కానికి ఎక్కడి నుంచి వస్తారో మీరూ అక్కడి నుంచే వచ్చారు. మీరు ఎక్కడికి పోతారు?” అన్నాడు యువకుడు.

దానికి కూడా తాత్వికంగా “తెలియదు” అనే చెప్పాలి.

“నువే చెప్ప,” అన్నాడు హరిశంకరుడు.

“మీరు దిగ్విజయం చేసే ఆలోచన మానుకుని మీ దేశానికే తిరిగిపోతారు. మీరు ఇక్కడికి ఏమి తెచ్చారు? ఇక్కడి నుంచి ఏమి తీసుకుపోతారు?” అని యువకుడు మూడో ప్రశ్నవేశాడు.

“ఈ ప్రశ్నకు జవాబు చెప్పగలను. నేను ఇక్కడికి అహంకారం పట్టుకు వచ్చాను. ఆ భార్యం ఇక్కడ వదిలి, వివేకం తీసుకుపోతాను,” అంటూ హరిశంకరుడు యువకపండితుణ్ణి కౌగలించుకున్నాడు.