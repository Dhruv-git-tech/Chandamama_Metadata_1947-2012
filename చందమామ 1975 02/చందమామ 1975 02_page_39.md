కుటుంబం పెద్ద పాల్గొంటాడు. ( ఈ ఐంద్రజాలికుల వంశం ఇప్పటి రాజ వంశం వెలసిన నాటినుంచి ఆ దేశంలో ఉంటున్నది. ) ఇంద్రజాల ప్రదర్శనం రాజభవనంలోని అభ్యంతర మందిరంలో అభిషేక సింహాసనం ఉండే చోట జరుగుతుంది. ఆ సింహాసనం పక్కనే ఒక పతాక ధ్వజం ఉంటుంది. ఇంద్రజాల ప్రదర్శనం ముగియగానే రాజు ఆరుగురు పురశ్రేష్టుల సమకంలో అతి ప్రాచీనమైన పట్టు జెండా ఎత్తి, సింహాసనం మీద కూర్చుంటాడు. ఇదే రహస్య తంతు.

అయితే ఆ ప్రాచీనమైన పట్టు జెండా ఇప్పుడు కనిపించ లేదు. అందుచేత

అలాటిదే మరొకటి ఇప్పుడు తయారు చేయించారు. ఐంద్రజాలికుల పెద్ద సంపత్ అనేవాడు డెబ్బై ఏళ్ళవాడు. ఐంద్రజాలికుల వంశంవాళ్ళు గొప్ప రాజ భక్తిగలవాళ్ళు, కాని చాలా గడుసు వాళ్ళు కూడా. అందుచేత, వాళ్ళకు అంగమహారాజు పట్ల ఎంతో అభిమానం, భక్తీవున్నా, పైకి సంగుడి పట్ల లేని అభిమానం నటించి, అతనికి విశ్వాస పాత్రులయారు.

రేపు పట్టాభిషేకమనగా, అంగమహా రాజు యాత్రికుడి రూపంలో నగరం ప్రవేశించాడు; నగరంలోని ఆలయానికి నిత్యమూ అనేకమంది యాత్రికులు వస్తూ ఉంటారు. పావు రాల టపా ద్వారా ముందుగానే చేసుకున్న ఏర్పాటు ప్రకారం అయన అరాత్రి సంపత్ ఇంట గడిపాడు.

రహస్యపు తంతులో పాల్గొనటానికి సంపత్ వెళ్ళేటప్పుడు ఆయన తన వెంట అంగమహారాజునూ, రఘుపతి వద్ద రహస్యంగా ఉండిన అసలు జెండానూ తీసుకుపోయేటట్టు నిర్ణయం జరిగింది. అంగమహారాజును రహస్యంగా కలుసు కున్నప్పుడు సంపత్ గాని, రఘుపతిగాని ఆయనను పోల్చలేకపోయారు. అంగమహారాజు కొన్ని పాత రహస్యాలు చెప్పి,