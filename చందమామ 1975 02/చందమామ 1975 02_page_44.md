ఆయన బండిలో ఇల్లు చేరేసరికి చీకటి
పడింది. సామాను దించి, బండిని
పంపేసి చూసేసరికి, అరుగు మీద ఎవరో
పడుకుని ఉన్నట్టు లీలగా కనిపించింది.

“ఎవరు వారు?” అని శాస్త్రి గట్టిగానే అన్నాడు. జవాబు లేదు.

శాస్త్రి గొంతు విని, ఆయన భార్య
కాంతమ్మ బయటికి వచ్చి, “ఈ ముద
నష్టపు వెధవ ఇంకా వెళ్ళలేదూ ? మీరు
లోపలికి రండి,” అన్నది భర్తతో.

శాస్త్రి లోపలికి పస్తూనే, “ఎవడే వాడు?” అని భార్యను అడిగాడు.

“ఎవడో పొగరుమోతు! సాయంత్రం
అనగా వచ్చి, భోజనం పెట్టించమని
ఒకటే పోరు పెట్టాడు. పెట్టనంటే, కదల
నంటూ అరుగు మీద తిష్ఠవేశాడు. చూస్తే
దొంగలా ఉన్నాడు. వాణ్ణి వెళ్ళగొట్టండి,”
అన్నది కాంతమ్మ.

“భోజనం చేసినాక వాడి సంగతి
చూద్దాంలే. ఈ రోజు మన పంట పండింది
తెలుసా?” అంటూ రామశాస్త్రి పట్టంలో
శెట్టిగారి మొక్కు విషయమంతా చెప్పి,
“ఎలా లేదన్నా మనం అర్ధవెయి్య న్నూట
పదహర్లు మిగుల్చుకో వచ్చు. ఆయన
మనిద్దరికి బట్టలు పెట్టకపోరు,” అన్నాడు.

కాంతమ్మ తన భర్తకు భోజనం
పెట్టింది. శాస్త్రి భోజనం ముగించి,

పడుకునే ఆలోచనలో ఉండగా, ఆమె
కిటికీలో నుంచి బయటి అరుగు మీదికి
చూసి, “అ దౌర్భాగ్యు డింకా అరుగు
విడిచి పొలేదు. వెళ్ళి వాణ్ణి పంపిం
చెయ్యండి. లేకపోతే ఏ రాత్రివేళో పెరటి
గోడ దూకి లోపలికి వస్తాడు,” అని
లబలబ లాడింది.

విధిలేక శాస్త్రి మూలనున్న కర్ర తీసు
కుని, పెద్దగా చప్పడు చేస్తూ వీధి తలుపు
తెరిచాడు; తరవాత అరుగును కర్రతో
గట్టిగా బాదుతూ, “ఎవర్తా వాడూ ?
పొమ్మంటే కదలవేం?” అని అరిచాడు.

అరుగుమీది మనిషిలో ఏ కదలికా
కనిపించ లేదు.