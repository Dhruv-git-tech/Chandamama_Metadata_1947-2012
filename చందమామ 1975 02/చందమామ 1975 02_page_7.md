గలుగుతారు. అందుచేత మనం ఇప్పుడే ఈ లతను తుంచేద్దాం,'' అన్నది.

అడబాతులు నవ్వి, ''ఈ లత మనని ఏం చెయ్యగలదు?'' అన్నాయి.

లత చెట్టు పైకి ఎగబాకింది. ఒకనాడు ఒక బోయవాడు ఆ లత సహాయంతో చెట్టు మీదికి ఎక్కి, బాతులన్నీ ఆహారం కోసం వెళ్ళి ఉన్న సమయంలో ఉచ్చులు పన్నాడు. తిరిగి వస్తూనే బాతులన్నీ ఉచ్చులలో చిక్కుకు పోయాయి. అవి తప్పించుకునేటందుకు చేసిన ప్రయత్నాలు వ్యర్థమయాయి.

''నా మాట వినక ఈ దుస్థితి తెచ్చు కున్నారు,'' అన్నది ముసలిబాతు.

''అది నిజమే. ఇప్పుడు ఈ ఆపద తప్పే ఉపాయం చెప్పు,'' అన్నాయి మిగిలిన బాతులు.

''ఇప్పుడు మనమంతా కదలకుండా పడిపోయి. చచ్చినట్టు నటింతాం. తర వాత బోయవాడు వచ్చి, మనమంతా చచ్చామనుకుని, ఒక్కొక్కరినే ఉచ్చు

నుంచి తీసి కింద పడేస్తాడు. చిట్టచివరి పక్షి కింద పడినదాకా కదలకుండా ఉండి తరవాత అందరమూ ఒక్క పెట్టున ఎగిరి పోదాం,'' అన్నది ముసలిబాతు.

మర్నాడు ఉదయం బోయవాడు వచ్చి, పక్షులన్నీ చచ్చాయనుకుని, ఉచ్చులు విప్పి, నిశ్చింతగా ఒక్కొక్క బాతునే కింద పడెయ్యసాగాడు. అన్నిటినీ పడేసి వాడు చెట్టు దిగి రాబోతూండగా, అన్ని బాతులూ ఒక్కసారిగా లేచి ఎగిరి పోవటం చూసి వాడికి అమిత ఆశ్చర్యం కలిగింది.

ఈకథ విన్న మీదట పక్షులన్నీ వెళ్ళి, ముసలిబాతును కలుసుకుని, సముద్రం పొంగి ఉల్లంకిపిట్ట పెట్టిన గుడ్లను కాజే సిన విషయమంతా చెప్పాయి.

''మనమంతా కలిసి, మనకు రాజూ, మహా విష్ణువుకు వాహనమూ అయిన గరుత్మంతుడి ధర్మనం చేసుకుందాం. అతను జాలిగుండె గలవాడు.'' అన్నది ముసలిబాతు.