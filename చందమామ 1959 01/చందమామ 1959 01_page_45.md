మొనలి :

అటులన్న నెట్లోయి - ఆప్త మిత్రుడవు
ఎటులైన మా యింటి - కేతేరవలయు.

కోతి :

కల దపాయమటంచు - తెలిసి, రమ్మన్న
తెలివిమాలిన గాడి-దలు విన్న వినును
నీమాట నేనెట్లు - నిజ మనగలను ?

నీ మానమున పామ్ము - నేనింక రాను!

మొనలి :

గాడిద కథ యేమి ? - వేడుకయ్యోడిని.

కోతి చెప్పిన కథ :

వాడిమి గల సింహ-వల్లభుడుండె
వాని పాదము కుంటు-వడె నొకసారి
వానికి మంత్రిగా - పఱలును నక్క.

అందులో అది వేట - ఆడలేకుండె
ఎందున ఆహార-మే చిక్కదయ్యె.

నక్క మంత్రికికూడ - చిక్కదు తిండి
ఎక్కడి కర్మరా - ఇది అని నక్క.

‘కదలలేకుంటివి-కద రాజ నీవు
పదిలమ్ము చెడియె నే-పగిది జీవింప’
అని సింహమును జీరి - అన్న నారాజు
‘చని దేనినైన ఈ - చాయకు తెమ్ము
పరిమార్తు నప్పుడు - తిరుగంగ లేను’
సరి అని ఆ నక్క - చనె ఊరికడకు
అట నొక గాడిద - ఆటనట గతిక
పటపట కొడుకుచు - పడియున్న చూచి,

నక్క:

ఏమి మామా కృశి-యించి పోయితివి ?

మామూలుగా లేవు - మతి హేతువేమి ?

గాడిద :

విమందు నల్లుడా - యిట తిండి లేదు
కామందు చాకలి - కడు లోభిసుమ్ము.

నక్క:

ఆయ్యయ్యో, ఈ బాధ - లవియేల నీకు
చయ్యన రమ్ము ప-చ్చని అడవులకు

గాడిద :

వనమృగమ్ములు నన్ను - పని పట్టగలవు
తినకున్న మానె ఊ-రనె ఉండిపోదు.