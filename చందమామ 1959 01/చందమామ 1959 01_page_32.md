అయితే బసానియో దారిద్ర్యంతీరేరోజు దగ్గిర పడింది. ఎందుచేతనంటే, ఒక ధని కుల ఇంటి విల్లను ప్రేమించి పెళ్లాడే అవ కాశం అతనికి లభించింది. ఆ పిల్ల పేరు పోర్షియా. ఆమె తండ్రి చనిపోతూ తనకున్న అంతులేని ఆస్తిక ఆమెను వారసురాలిని చేసి పోయాడు. ఆమె వెనిస్‌నగర సమీపంలో బెల్మోంట్ అనే గ్రామంలో ఉంటున్నది.

పోర్షియా తండ్రి బతికిఉన్న రోజులలోనే బసానియో బెల్మోంట్ వెళ్లి ఆమెను తరుచు చూస్తూండేవాడు. పోర్షియా తనను ప్రేమిస్తున్నదని బసానియోకు గట్టి నమ్మకం ఉన్నది. తండ్రిపోయిన కారణంచేత ఆమె పెళ్లి చేసుకోవలిసిన పరిస్థితి వీర్పడింది. తనను పెళ్లాడమని కోరటానికి బసానియో బెల్మోంట్ వెళ్ల నిశ్చయించాడు.

కాని పెళ్లికొడుకుకు తగిన అర్భాటంతో వెళ్లాలంటే బసానియో దగ్గిర డబ్బు లేదు. అందుచేత అతను తన ఆప్త మిత్రుడైన ఆంటోనియో వద్దకు వెళ్లి తన పరిస్థితి తెలుపుకుని మూడువేలు అప్పు అడిగాడు.

దురదృష్టవశాత్తూ ఆంటోనియోవద్ద తగినంత డబ్బు లేదు. సముద్రాలపైన వెళ్లిన అతని వర్తక నౌకలు నేడో రేపో సరుకుతో వస్తాయని ఎదురు చూస్తున్నాడు. అవి వచ్చి

చేరితేగాని అతనికి చేతిలో డబ్బు ఆడదు. అందుచేత ఆంటోనియో తన మిత్రుణ్ణి వెంట బెట్టుకుని పైలాక్ వద్దకువెళ్లి, “నా నౌకలు రాగానే తిరిగి ఇస్తాను. నాకు మూడువేలు అప్పు ఇయ్యి,” అని అడిగాడు.

పైలాక్ తన పగ తీరటానికి ఇది మంచి అవకాశం కావచ్చుననుకుని, “అయ్యా, తమరు నన్ను చాలా సార్లు కుక్కా అని సంబోధించారు; తిట్టారు; శాపనార్థాలు పెట్టారు. దానికి కృతజ్ఞతగా మీకు మూడు వేలు అప్పియ్యమని అడగవచ్చారా? కుక్క వద్ద అప్పిచ్చేటందుకు మూడువేలు ఎలా ఉంటాయనుకున్నారు?” అని అడిగాడు.