రెండుమూడు గడియల్లో మధురికకు పెళ్లి కాకపోతే రేపు ఉదయంలోపల ఆమె చావు నిశ్చయం!

ఈ ఆపదనుంచి బయటపడటానికి ఆమెకు ఒకటే ఉపాయం తోచింది. ఎవ రైనా దారేవెళ్ళేవాణ్టి పట్టుకుని, ముహూర్తం దాటకుండా మధురికను అతనికిచ్చి పెళ్లి చెయ్యాలి. మిగిలినదంతా దైవాధీనం.

జాంబవతి తన వదినెగారిని పిలిచి, “వదినా, నువు చాలా సమర్థురాలవు, సూక్ష్మీబుద్దిగలదానివి, పెద్దదానివి. గుర్తు తెలియకుండా నల్లగొంగళీ కప్పుకుని రహ దారి పక్కన నిలబడి దారేపోయే యువకుణ్ణి,

మన పిల్లకు కొంతలో కొంత తగి ఉండే వాడుగా చూసి, ఏమీ చెప్పకుండా తీసుకు రావాలి. లేకపోతే అమ్మాయి మనకు దక్కదు!” అన్నది.

ఈ వృద్ధురాలు దుర్జయుడి అక్కగారు, చాలా సమర్థురాలుకూడా. ఆమె కొంచెం కూడా సంకోచించక ఆ చీకటిలో అడవి మధ్యగా నడిచి కొద్దిదూరంలో ఉన్న రహ దారి చేరుకున్నది. అప్పుడే చంద్రోదయం కూడా అయింది.

ఆమె దారి పక్కన చాలాసేపు నిల బడింది. కాని ఎవరూ ఆటుగా రాలేదు. ఎవరూ రారేమో మధురికకు బతికే గీత