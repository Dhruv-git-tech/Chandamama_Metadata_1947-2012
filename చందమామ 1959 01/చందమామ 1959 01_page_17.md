అచ్చిరాని బందిపోటు

ఒకప్పుడు కన్యాకుబ్జ నగరానికి దూరంగా ఉన్న ఆరణ్యాంలో ఒక దొంగల ముఠా ఉండేది. ఆ దొంగలు ఆప్పుడప్పుడూ నగరం మీద పడి దోపిడీలు చేసి ధనం తెచ్చి ఆరణ్యాంలో తాముందే చోట దాస్తూ ఉండే వారు. నగరంలో దోపిడీలు చేసే వీలు లేనప్పుడు గ్రామాలమీదపడి దోచుకునేవారు.

ఒకసారి ఈ దొంగలు నగరంలో దొంగ తనాలు చెయ్యటానికి నిశ్చయించారు. అందుకోసం వాళ్లు ముందుగానే మారు వేషాలలో నగరమంతా తిరిగి ఏయే ఇళ్లు కొల్లగొట్టాలో తేల్చుకున్నారు. వారికి రెండు ఇళ్లు దొరికాయి. ఒకటి ఒక లోభి ఇల్లు. ఆ లోభి దగ్గిర ఎంత ధనం మూలుగుతున్నదీ ఎవరికీ తెలీదు. ఎప్పుడూ చినిగిన బట్టలు వేసుకుని అతి బీదవాడిలాగా కనబడేవాడు. పగలు ఇల్లు దాటి పోవలిసివస్తే ఇంటికి మూడు తాళాలు వేసి మరీ వెళ్లేవాడు.

రాత్రి చీకటి పడకముందే తలుపులన్నీ మూసుకుని పడుకునేవాడు. ఇంటో ఆ పిసినిగొట్టుకు తోడెవ్వరూ లేరు.

దొంగలు దోచటానికి నిశ్చయించిన రెండో ఇల్లు ఒక క్షత్రియుడిది. ఈయన చాలా ధనికుడు. ఇంటినిండా నౌకర్లే. ఆయనకు వేటాడటమూ, ఆడవిమృగాలను ప్రాణాలతో పట్టుకుని తెచ్చి తన ఇంట బోసులలో ఉంచటమూ సరదా.

ఈ రెండు ఇళ్లనూ దోచుకోవటానికి దొంగలు రెండు ముఠాలుగా చీలారు. పెద్ద దొంగతనాలు చేసే ధైర్యసాహసాలు లేని ముగ్గురు దొంగలుమటుకు తామొక జట్టుగా బయలుదేరి నగరంలో చిన్న చిన్న ఇళ్లు దోచటానికి నిశ్చయించారు.

రెండు రోజులలో వారు తమ ప్రయత్నాలన్నీ పూర్తిచేసుకుని మూడో రోజు రాత్రి నగరం ప్రవేశించారు.