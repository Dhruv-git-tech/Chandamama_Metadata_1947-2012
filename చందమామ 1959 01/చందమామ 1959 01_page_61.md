ఏమిటో అనుకున్నాను. మీ ఇద్దరి చూపు కంటె నాదే నయమే!” అన్నాడు మూడో వాడు. పెద్దవాడు తానుకూడా గెలిచిన వాడితో చేరే ఉద్దేశంతో, “నీ చూపే మన ముగ్గురి లోకీ మంచిది. తరవాత నా చూపు మంచి దంటాను. పెద్ద అక్షరాలను గుర్తించినది నేనుకద! మీరింకా ముందుకుపోబోతుంటే నేను ఇక్కడే ఆగాను! అందుచేత నీకూ నాకూ రెండోవాడు భోజనం పెట్టాలి,” అన్నాడు. రెండోవాడు పేచిపెట్టాడు. అక్షరాలు ఏ రంగో, పలక ఏరంగో తెలుసుకో లేనివాడు చూశాడంటే ఎలా నమ్మటం ?

కాస్సేపు ముగ్గురూ ఘర్షణపడి ఎవరి తీర్పు అయినా తీసుకోవటానికి ఒప్పుకున్నారు. ఇంతలో సత్రం గుమాస్తా అటుగా వచ్చాడు. “అయ్యా, మీరెవరో కాస్తమాకు న్యాయం చెప్పండి. ఆ సత్రం ధర్మశాసనం మీద శ్రీరామ కటాకము అని రాసి ఉన్నమాట అబద్ధమా?” అని పెద్దవాడు అడిగాడు.

“కాదు!” అన్నాడు గుమాస్తా.

“పలక తెల్ల చలవరాయి అపునంటారా ? దానిమీద బంగారు చెక్కుడు అక్షరాలే సంటారా?” అన్నాడు రెండోవాడు.

“అవును!” అన్నాడు గుమాస్తా.

“చిన్న అక్షరాలతో ‘ఫలానావారు’ అని రాసి ఉన్నమాటా, అక్షరాలు ఎర్రగా ఉన్నమాటా నిజమే సంటారా?” అన్నాడు మూడోవాడు.

“నిజమే!” అన్నాడు పూజారి.

మళ్లీ అన్నదమ్ములు “నా చూపు మెరుగు!” అంటే “నా చూపు మెరుగు!” అని తగాదాపడసాగారు.

సత్రం గుమాస్తా వారిని ఆపి, “మెరుగో తరుగోగాని మీ ముగ్గురి చూపూ ఒకటిగానే ఉన్నదని నా ఉద్దేశం. ఎందుచేతనంటే సత్రం వాకిలికి ఇంకా ధర్మశాసనం పలక తగిలించలేదు!” అంటూ తనదారిన తాను వెళ్లిపోయాడు.