“దానికి దీనికి ఏమిటి సంబంధం?
అవసరమైతే నిన్ను మళ్లీ తిడతాను,
దుమ్మెత్తి పోస్తాను. నేను మిత్రుడుగా నీ
దగ్గిరకు వచ్చి అప్పు యివ్వమని అడగటం
లేదు; శత్రువు కిచ్చినట్టే ఇయ్యి. తరవాత
వడ్డితోసహా నిష్కర్షగా వసూలు చేసుకో !”
అన్నాడు ఆంటోనియో.

“ఎందు కలా కోపగించుకుంటారు?
నాకు తమ స్నేహం కావాలి. మీరు నన్ను
అన్న మాటలన్నీ మరిచిపోతాను. తమకు
కావలిసిన డబ్బేదో ఇచ్చుకుంటాను.
ఆ మొత్తానికి తమరిని వడ్డీకూడా అడగను!”
అన్నాడు పైలాక్.

ఈ మాటలు వింటూనే ఆంటోనియో
చాలా ఆశ్చర్యపోయాడు.

“మీరు మూడు వేలూ తీసుకోండి.
లాంఛనంగా న్యాయవాదిచేత ఒక పత్రం
మట్టుకు రాయించి ఇవ్వండి. అదైనా సరదా
కోసమే. ఫలాని రోజులోపల మీరు డబ్బు
ఇవ్వకపోతే మీ శరీరం నుంచి నేను ఒక శేరు
మాంసం తీసుకునేటట్టు పత్రం రాయండి.
వడ్డిగిడ్డివద్దు. కేవలం సరదాకోసమే. మీరు
డబ్బు తిరిగి ఇవ్వలేరనికాదు!” అన్నాడు
పైలాక్ ఆప్యాయం నటిస్తూ.

“సరే, నాకేమీ అభ్యంతరం లేదు. నువు
ఇంత మంచి వాడవని నాకు తెలియదు.