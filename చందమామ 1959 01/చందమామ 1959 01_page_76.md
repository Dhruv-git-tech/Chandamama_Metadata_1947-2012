తూర్పు తెల్లవారే సమయాన అతను నిద్ర లేచి చుట్టూ కలయచూశాడు. ఒక అరరోజుక్రితమే అక్కడ ఒక బిడారు మిజిలీచేసి మక్కామదీనాల కేసి వెళ్లి పోయిన లక్షణాలు అతనికి కనిపించాయి. ఆ బిడారువెంట తన అన్న ఉన్నాడని అత నికి గట్టినమ్మకం కుదిరి, తన పని సిద్ధిస్తుందన్న ఆనందం కలిగింది. ఆ బిడారుజాడ ఏమైనా కనిపిస్తుందేమోనన్న ఆశతో అతను ఆ కొండశిఖారానికి ఎక్కాడు. కాని ఈ ఆశఫలించలేదు.

ఇంతలో సూర్యోదయమయింది. కనానా ఉదయపు ప్రార్థన చేసి, తన ప్రయత్నంలో తాను నెగ్గేలాగు చేయమని భగవంతుణ్ణి ప్రార్థించాడు.

మరి కాస్సేపటికి ముగ్గురు బదావీ దొంగలు అటుగా వచ్చారు. గుర్రాలను కాజేయాలని వారికి పుట్టింది. కాని యజమానులను ముందు చంపేస్తేగాని గుర్రాలు తమకు దక్కవు. వారు ఆ అయిదుగురు సైనికులనూ పాడిచారు. దుస్తులూ, ఆయుధాలూ కొల్లగొట్టారు. తరవాత గుర్రాలను తీసుకుని, మూడింటిపైన సవారీ అయి మిగిలిన రెంటిని నడిపించుకుంటూ వెళ్లిపోయారు.

కనానా కొండ ఎక్కుతున్న సమయం లోనే ఆ కొండ కిందికి అయిదుగురు అరబ్బీ సైనికులు గుర్రాలమీద వచ్చారు. వారు అరేబియా ఉత్తరప్రాంతంనుంచి వస్తు న్నారు. అతివేగంగా ప్రయాణంచేసి వచ్చిన ఆ సైనికులు కొండకింద గుర్రాలు దిగి, ఇంత ఆహారం తిని, తమ గుర్రాల తాళ్లు తమ శరీరాలకే కట్టేసుకుని, గడ్డిమీద పడు కుని నిద్రపోయారు.

దొంగలు పాడిచినప్పుడు సైనికులు పెట్టిన కేకలు కొండపైన ఉన్న కనానా విని తుల్లిపడ్డాడు. అతను కొండపైనుంచి చూసే ఏదో ఘోరం జరిగినట్టు తెలుసుకున్నాడు.