“ముప్పి ఉంగరంకోసం నన్ను చూడండి, ఎలా సాధిస్తున్నదో!” అన్నాడు గ్రాషియానో.

“అది ముప్పి ఉంగరమా? దాన్ని ఎవరికీ ఇవ్వనని ఈ ఉదయమేగదా ప్రమాణం చేశావు!” అన్నది నెరిస్సా.

“ఆంటోనియోను కాపాడిన న్యాయవాది వెంట ఉండే గుమాస్తా అదే కావాలని పట్టు బడితే ఇచ్చాను. తప్పా?” అన్నాడు గ్రాషియానో.

“అవును, తప్పే. నేను నా భర్తకు ఉంగరం ఇచ్చాను. దాన్ని ఆయన ఎటు వంటి పరిస్థితిలోనూ ఇంకొకరికి ఇవ్వరు. కావలిస్తే ఆయనను అడుగు!” అన్నది పోర్షియా గ్రాషియానోతో.

“ఇంకా నయం! ఆయనకూడా మీ ఉంగరాన్ని ఆ న్యాయవాదికిచ్చారు. కావలిస్తే మీరే అడగండి!” అన్నాడు గ్రాషియానో. ఈ సంగతి వింటూనే పోర్షియా బసానియో పైన అగ్రహం నటిస్తూ సూటిపోటీమాట లనటం ప్రారంభించింది. ఇదంతా చూస్తూ ఆంటోనియో, “అయ్యో, నేనెంత పాపిప్టిని! నా మూలంగా కదా మీరిలా పోట్లాడు కుంటున్నారు!” అన్నాడు.

“ఇంకొకసారి అయినా అలాటి పని చెయ్యవద్దని మీమిత్రుణ్ణి హెచ్చరించండి— అయినదేదో అయింది!” ఆంటూ పోర్షియా తన ఉంగరాన్ని ఆంటోనియోకిచ్చింది.

ఆ ఉంగరాన్ని బసానియో తీసుకుని చూసి నిర్ఘాంతపోయాడు. తరవాత పోర్షియా నిజం చెప్పేసింది. ఆంటోనియో తరఫున వాదించిన న్యాయవాది పోర్షియాయేనని తెలిసి ఆంటోనియో, బసానియో చాలా ఆశ్చర్యపడ్డారు. ఆ అనంద తరుణంలో మరొక శుభవార్తకూడా వచ్చింది. సముద్రంలో ముణిగి పోయాయనుకున్న ఆంటోనియో నౌకలన్నీ సరుకుతో రేవులో వచ్చి దిగాయి.