ఇంటికి తీసుకుపోయి, “మహారాజా, ఈ ఎలుగుబంటిని తమకు కానుకగా తెచ్చాం. పుచ్చుకోండి!” అన్నారు. క్షేత్రియుడు వారి మాటలు నమ్మి నౌకర్లతో “ఒరే, దీన్ని మన ఎలుగుబంట్లతోపాటు పెట్టండి!” అన్నాడు.

దొంగలు కంగారుపడి, “అయ్యా, దీనికి రోగంపచ్చి ఇప్పుడిప్పుడే కోలుకుంటు న్నది. అందుచేత దక్షిణపు గాలి తగిలేచోట ఇంటోనే ఉంచండి,” అన్నారు. క్షేత్రియుడు అందుకు ఒప్పుకుని వారికి బహుమానం ఇచ్చిపంపాడు.

అర్ధరాత్రి అందరూ సుఖంగా నిద్రపోయే వేళ ఎలుగుబంటి చర్మం కప్పకున్న దొంగ

బోనులోనుంచి బయటికిపచ్చి క్షేత్రియుడి ఇంటి తలవాకిలి తెరిచాడు. బయట వేచి ఉన్న దొంగలందరూ లోపలికి వచ్చారు.

“ఖజానా అంతా పడమటివైపు గదిలో ఉన్నది. దీపాలు పెట్టేవేళ దాదాపు మణుగు వెండిసామాను ఆ గదిలో పెట్టారు. ఆ గది తాళపుచెవులు పెద్ద పహరావాడి దగ్గిర ఉన్నాయి. వాడు పసారాలో నిద్రపోతాడు,” అని ఎలుగుబంటి దొంగ చెప్పాడు.

వాడి అనుచరులు పెద్ద పహరావాణ్ణి చంపేసి తాళపుచెవుల గుత్తి సంపాదించారు. వాళ్లు ఖజానా గదికేసి వెళుతూ తమ అను చరుడితో, “నువ్విక్కడే తిరుగుతూ ఉండు.