## అ వివేకి

కాశీనగరం వెలపల ఒక ముసలి గొల్లవాడుండేవాడు. వాడు రోజూ తన గొర్రెలను మేతకు వదిలి, ఒక చెట్టుకింద కూర్చుని, అత్యంత మథురంగా తన పిల్లన గ్రోవిపై పాడేవాడు. ఒకనాడు ఒక అప్సరస వాడి మురళీగానానికి ముగ్ధురాలై వాడి ఎదట ప్రత్యక్షమయింది. ఆమె ఆ ముసలివాణ్ణి తన మహిమచేత ఒక గంధర్వకుమారుడిలాగా మార్చేసి, “నువు మా లోకానికి వచ్చి ఎప్పుడూ నాకు మురళీ వినిపిస్తూండు!” అన్నది.

యువకుడుగా మారిపోయి దేవతాపస్తాలు ధరించి వెలిగిపోతున్న గొల్ల వాడు అప్సరసతో, “అలాగే వస్తాను. కాని నాకు రెండు గడియలు గడువిస్తే నగరంలోకి వెల్లి ఎరిగినవాళ్ళకి వీడ్కోలు చెప్పి వస్తాను!” అన్నాడు. అప్సరస సరేనని వాడికి తెల్లటి గుర్రాలు పూన్చిన బంగారురథం ఇచ్చింది.

వాడు ఆ రథంలో ఎక్కి రాజవీధిని పోతూ ఉండగా మేడమీదినుంచి రాజకుమార్తె చూసి, “ఆ రథంలో వెళ్ళే యువకుణ్ణి నేను పిలుస్తున్నానని తీసుకురండి,” అన్నది నౌకర్లతో.

రాజకుమార్తె తనను పిలిపించిందని తెలియగానే ఆమె తనని ప్రేమించిందని గ్రహించి గొల్లవాడు రాజకుమార్తె ముందు మోకరించి, “దేవీ, నన్ను వెంటనే పెళ్లాడు! నేను నీకు భర్తనై కాశీరాజ్యం ఏలుతాను!” అన్నాడు.

మరుకుణమే వాడికి ఎప్పటి రూపం వచ్చేసింది. “ఎవడి ముసలివెధవ ? వీణ్ణి తకుణం వీధిలోకి గెంటండి!” అన్నది రాజకుమార్తె.