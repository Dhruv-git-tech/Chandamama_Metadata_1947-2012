దుష్టుడితో స్నేహం

ఒకప్పుడు అరణ్యంలో ఒక చెట్టుపైన ఒక కొంగా, ఒక కాకీ నివసిస్తూ ఉండేవి.
కాకి చాలా చెడ్డది. ఆ సంగతి తెలిసికూడా, “మనం మంచివాళ్లమైతే ఇతరుల చెడు మనని ఏం చేస్తుంది?” అనుకుని కొంగ కాకితో సహవాసం సాగించింది.

ఒకనా డౌక ప్రయాణీకుడు అటుగా వచ్చి ఎండ జాస్తిగా ఉండటంచేత
ఆ చెట్టునీడను పడుకుని నిద్రపోయాడు. కొంతసేపటికి ఆ ప్రయాణీకుడి
ముఖంమీదికి ఎండ వచ్చింది. ఈ సంగతి గమనించి, మంచిబుద్ది గల కొంగ
తన రెక్కలను చాచి నిద్రపోయేవాడి ముఖంమీద నీడ పడేలాగు చేసింది.

కొంగను చూసి నవ్వి, కాకి వెటకారంగా ప్రయాణీకుడి పైన ఒక రాయి
పడవేసి చెట్టుపైనుంచి ఎగిరిపోయింది. రాయిపాటుకు ప్రయాణీకుడు బాధతో
లేచి, పైకి చూశాడు. అతనికి చెట్టుపైన ఉన్న కొంగ కనిపించింది. అదే తనపై
రాయి వేసి ఉంటుందనుకుని అతను ఆ రాయి విసిరి కొంగను బలంగా
కొట్టాడు. ఆ దెబ్బకు కొంగ కిందపడి ప్రాణాలు విడిచింది.