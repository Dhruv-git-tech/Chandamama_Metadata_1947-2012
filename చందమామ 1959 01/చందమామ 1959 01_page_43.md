ఆ మాట నిజమని - ఆ మకరమ్ము
ఏ మాట అనక స-రే అని తిరిగె
తీరమ్ముదతి చెట్టు - చేరువ కేగ
భారము తీరెనం - చారసి కోతి
చెట్టుపైకెక్కి ని-శ్చింత గూర్చుండె.
ఎట్టు రాకున్న వ-చించె నా మొసలి
**మొసలి :**
చెచ్చెఱ గుండెను - చేకొని రమ్ము
వచ్చి ప్రాద్దాయె నా-వనిత దండించు.

**కోతి :**
పోవోయి మూర్ఛుడా - పాలతి చెంగటకె
ఈవంక నిక రాకు - మిదియె హెచ్చరిక
సావాసివని నమ్మి - చనవు సూపంగ

నీవింత ద్రోహమ్ము - నెంచితే పాపి ?
ఆడమాటలు విని - ఆప్తుని జంప
నోడక వచ్చిన-వాడవో రోరి !
తగినట్లు బుద్ధి చె-ప్పగ నెంచి అంటి;
నగుదురు, గుండెను - తిగిచి దాచుదురె ?

ఆ మాట విని మోస - మయ్యెనే అంచు
ఆ మొసలియు నొక్క - టని చూతమనుచు

**మొసలి :**
రావోయి మిత్రమా - రమ్ము మా గృహము
పావనమ్మునరింపు - పరమమిత్రుడను.
నవ్వుటాలకు చెప్పి-నా నంతె కాని
పువ్వుల బూజించు - పాలతి, రారమ్ము.

**కోతి :**
నమ్మను నమ్మను - సుమ్ము నీ మాట
కిమ్మనకుండ పో-పామ్ము, రాకెపుడు.
ఆకలి గొని తిన - నాశించువారి
నేకరణిని విశ్వ-సింప రాదండ్రు.

**మొసలి :**
అదియెట్టులోయి నీ - వన్న దెట్లగును ?

**కోతి :**
అది యంతియే చెప్ప-నా? కథ కలదు.
కలడొక్క బావిని - కప్పల రాజు.
కలగె దాయాదుల - కార్పణ్యబుద్ధి.