అందుకోవటానికి చెయ్యి లోపల పెట్టేసరికి ఆ లోభి వాడి అరచేతిలో నుంచి తలుపు లోకి ఒక పెద్ద మేకు దిగవేశాడు. దొంగ చెయ్యి తలుపుకు పట్టుకుపోయింది.

ఈలోపుగా లోభి కిటికీలు తెరిచి, “దొంగలు! దొంగలు!” అని నాలుగువైపు ఇళ్లవాళ్లకూ వినపడేటట్టు పెడబొబ్బలు పెట్టాడు. పారుగిళ్లవాళ్లు గడ్డపారలూ, కొడవళ్లూ, గండగొడ్డళ్లూ, కర్రలూ తీసుకుని లోభి ఇంటివేపు పరిగెత్తుకు రాసాగారు.

“ తమ్ములారా, మనం పారిపోవాలి. నా చెయ్యి తెగగొట్టందే నేను మీతో పారిపోలేను. నన్ను పట్టుకున్నారంటే చిత్రవధ చేస్తారు.

అందుచేత దయచేసి నా చెయ్యి తెగగొట్టండి!” అని ముఠా నాయకుడు తన వారిని వేడుకున్నాడు.

వారు అలాగే చేసి తెగిన చేతికి దొరికి నన్ని పైబట్టలు కట్టి, దారిపాడుగునా రక్తం మరకలు పడి తమ జాడ బయట పడకుండా జాగర్తపడ్డారు. తరవాత వారంతా సత్తువ కొద్దీ అడవికేసి పరిగెత్తారు. కాని పుర జనులు వారిని విడిచిపెట్టక వెంటపడ్డారు.

చెయ్యి తెగిన దొంగ మిగిలిన వారితో పరిగెత్తలేక కత్తితో ఆత్మహత్య చేసుకుని దారిలో పడిపోయాడు. మిగిలినవారు చావు తప్పి కన్ను లొట్టపోయి తమ స్థలానికి చేరుకున్నారు.

కీత్రియుడి ఇల్లు దోచటానికి బయలు దేరినవాళ్లు చాలా పెద్ద ప్రయత్నం చేశారు. తమ ప్రయత్నం ఫలించటానికి తగిన విధంగా వారు జాగర్తపడ్డారు. అడవిలో తాము పట్టుకున్న ఒక ఎలుగుబంటిని చర్మం ఒలిచి, ఎండబెట్టి, అందులో మంచి సాహసి అయిన తమ అనుచరుణ్ణి ఒకణ్ణి పెట్టి కుట్టారు. దొంగతనం చేయదలచిన రోజు సాయంకాలమే ఇద్దరు దొంగలు వేటగాళ్లలాగా వేషాలు వేనుకుని, తమ అనుచరుణ్ణి ఒక బోనులో పెట్టి కీత్రియుడి