మీద ఉన్నప్పుడే ఆమె అనేకసార్లు అతని కేసి చూసి, చిరునవ్వు నవ్వి, ఎవరూ చూడ కుండా తల వంచుకున్నది.

పెళ్లి అయిపోయాక అందరూ భోజ నాలకు కూచున్నారు. అప్పుడు జాంబవతి తన అల్లుడి పుట్టు పూర్వోత్తరాలు విచారించింది. అతను కళింగదేశంవాడని తెలియగానే ఆమెకు కష్టంవేసింది. కాని అతని తండ్రి ధీరవర్మ కళింగులకూ చాళుక్యులకూ జరిగిన యుద్ధంలో కళింగులపణాన యుద్ధంలో చేరి పోరాడుతూ చనిపోయాడని తెలియగానే ఆమెకు శివం ఎత్తినట్టయింది.

“ఎంత అన్యాయం! ఎంత దారుణం!

నా భర్తను యుద్ధరంగంలో నీ తండ్రి చంపి ఉండవచ్చు. మీ జాతే మాకు శృతువులు, నువు మాకు గర్భశృతువువు. పెళ్లి అయితే అయింది; నా బిడ్డ ప్రాణం కాపాడటానికి దారేపోయే దానవుడికైనా ఇచ్చి ఉండేదాన్నే! కాని దాన్ని కాపరానికి పంపను. అది నీతో కాపరం చేసేకన్న చచ్చిపోతేనే నాకు ఎక్కువ సంతోషం! ఈ పెళ్లి ఇంతటితో సరి. త్వరగా భోజనం కానిచ్చి నీ దారిన నువు వేంచెయ్యి!” అన్నది జాంబవతి కాంతివర్మతో.

కాంతివర్మ ఘాటుగా జవాబిచ్చి ఉండే వాడే గాని మధురిక కళ్ళలో నీరు తిరగటం