# ప్రకృతివింతలు

## 7

కుమేవావా అతివేగంగా పరిగెత్తసాగాడు. నేను వాడితో సమంగా పరిగెత్తలేక పోయాను. చివరకు ఇద్దరమూ సదిని చేరి నీటిలోకి దూకాము. మొలలోతు నీటిలో నుంచి మేము ఒడ్డుకు చూస్తే నేలా, చెట్లూ, సమస్తమూ తారు పూసినట్టుగా చీమలు కమ్మేసి కనిపించాయి. అనేక కోట్లానుకోట్ల చీమలు! అవి చేసే టపటప చప్పుడుకు ఇప్పుడు మా చెవులు హోరెత్తిపోతున్నాయి. చూస్తూండగానే మాకు సమీపంలో ఉన్న సది ఒడ్డంతా నల్లటి తివాసి పరిచినట్టయింది.

అంతలోనే చెట్లమీద ఉండే చీమలన్నీ దిగి వచ్చి ఒక పెద్ద బంతిలాగా తయారయాయి. తరవాత ఆ బంతి సదిలోకి దొర్లి అవతలి తిరానికి దొర్లుకుంటూ ప్రవాహం వెంబడి కొంతదూరం కొట్టుకుపోయి అవతలి ఒడ్డు చేరుకున్నది.

ఈ “సిపాయి చీమలు” అతి విచిత్రమైనవి. వాటి గమ్యస్థానం వాటికి తెలుసును. తమ దారికి నిప్ప అడ్డం వచ్చినా నీరు అడ్డం వచ్చినా అవి ఆగవు. అవి నిప్పులోకి జొరబడినప్పుడు కొన్నివేల చీమలు బూడిద అయిపోయి మిగిలినవాటికి బాట ఏర్పాటు చేస్తాయి. నీటిలో బంతిలాగా దొర్లినప్పుడు కూడా బంతికి వెలపలి ప్రాంతంలో ఉండే చీమలు చనిపోతాయి, కాని వాటి కళే బరాల సహాయంతో మిగిలినవి ముందుకు పోతాయి. సమష్టి క్షేమంకోసం వ్యక్తులు త్యాగమయే సూత్రం వాటికి తెలుసు.

చీమలు పోయాక మేము మంట వద్దకు వెళ్లి చూస్తే మా అడవిపంది అస్థిపంజరం మాత్రమే కనిపించింది. నిప్పంతా ఆరి బూడిద అయి ఉన్నది. “మనం ఇక్కడే ఉంటే మనంకూడా అలాగే అయి ఉండే