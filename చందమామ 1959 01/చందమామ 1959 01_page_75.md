అడ్డంపడి వాయువ్య దిక్కుగా నడక
సాగించాడు.

రషీద్ చేసిన దురంతం గురించి కనా
నాకు ఆటే వివరాలు తెలియవు. అతను
దోచిన బిడారు కొద్దిరోజులక్రితం మక్కా
వేపు ప్రయాణమై వెళ్లింది. రషీద్ ఆ బిడా
రును దోచి తన ముఠాతో డమాస్కన్
దిక్కుగా వెళ్లిపోయాడు. ఎడారి మధ్య
హౌర్ అనే కొండ ఉన్నది. దాని శిఖరం
పైన నిలబడితే నాలుగువైపులా చాలాదూరం
దాకా ఎడారి కనిపిస్తుంది. రషీద్ ముఠా
ఆ కొండను దాటిపోయే లోపుగా తాను ఆ
కొండను చేరుకోలేడు. కాని ఆ కొండ ఎక్కితే

దూరాన ఎక్కడైనా రషీద్ ముఠా బాడలు
కనపడవచ్చునని కనానా ఆశ; ఎందుచేత
నంటే అతని చూపు చాలా చురుకైనది.
అదీగాక, ఆ కొండ బిడారులకు కూడలి.
ఆరేబియానుండి ఉత్తరంగా జెరుసులేమ్ము,
డమాస్కసు నగరాలకు వెళ్లే బిడార్లూ,
సిరియానుంచి దక్షిణంగా మక్కా, మదీనా
లకు వెళ్లే బిడార్లూ ఆ కొండవద్ద మజిలీ
వేస్తాయి. ఎదురువచ్చే బిడారు ఏదైనా తగి
లితే రషీద్ ముఠాగురించి వార్త తెలుస్తుం
దన్న ఆశతో కనానా హౌర్‌కొండ కేసి
బయలుదేరాడు.

కనానాకు దారితప్పతానన్న భయంలేదు.
పగలు సూర్యుణ్ణిబట్టీ, రాత్రి నక్షత్రాలను
బట్టీ బదావీలు సులువుగా ఎడారిలోని వి
ప్రాంతానికైనా వెళ్లగలరు. కనానా ఆ
రాత్రల్లా నడిచాడు, మర్నాడు మధ్యాన్నం
ఎండవేడి బాగా ముదిరినాక ఒక బండ
రాయి నీడను పడుకుని నిద్రపోయాడు.
ఆతను అలా కాలినడకను రెండుపగళ్లు
నడిచి రెండోనాడు సూర్యాస్తమయం లోపున
హౌర్‌కొండను దూరాన చూశాడు. ఆ
కొండకింద చిన్నజల ఉన్నది. ఆ రాత్రి
ఆతను ఆ జలలో నీరు తాగి దాని పక్కనే
పడుకుని నిద్రపోయాడు.