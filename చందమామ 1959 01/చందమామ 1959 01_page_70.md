అరేబియా ఎడారిలో బదావీలనే తెగకు చెందినవారున్నారు. వీరు ఒకచోట స్థిరంగా ఉండక ఎడారి అంతటా తిరుగుతూ ఉంటారు. మగపిల్లలు చిన్నతనం నుంచి కత్తి పట్టటమూ, ఈటె విసరటమూ నేర్చు కుంటారు. హత్యలు చెయ్యటం వారికి ఉగ్గుపాలతో పెట్టిన విద్య. దోపిడీలు చెయ్యటం వీరికి పరిపాటి. బదావీ ముఠాలలో ఒక్కొక్కముఠాకు ఒక్కొక్క పేరుంటుంది, కాని అందరూ ఇస్మాయిల్ సంతతి వారమని చెప్పుకుంటారు.

ఆనేక శతాబ్దాల క్రితం “బేనిసాద్” అనే ఒక బదావీ ముఠా ఉండేది. ఈ ముఠాకు ఒక నాయకుడుండేవాడు. అతనికి “ఎడారి భయంకరుడు” అని పేరుండేది. ఈయన కుమారులలో ఆఖరువాడు కనానా. వారి జాతిలో ఆఖరుకొడుకు తండ్రి తాలూకు గొర్రెల మందలను కాయటం ఆనాదిగా

పస్తున్న ఆచారం. అందుచేత కనానా అయి దేళ్లు నిండగానే ఆడవాళ్లతోబాటు చల్లచేయటమూ, వెన్న తీయటమూ మొదలైన పనులు చేసి, పదేళ్లు నిండగానే, కర్ర చేత బట్టి గొర్రెలనూ, ఒంటెలనూ కాచాడు.

ఇలా మూడేళ్లు జరిగాక తండ్రి కనానాను, “ఈటె పట్టటం నేర్చుకుంటావా ?” అని అడిగాడు.

“నాన్నా, నేను అల్లా కోసమూ, ఆరేబియా కోసమూ అయితే తప్ప ఈటె పట్టి ఇతరుల ప్రాణాలు తీయలేను,” అన్నాడు కనానా. చంపటమో, చాపటమో తప్ప మరొకటి తెలియని జాతిలో పుట్టిన ఆ పసివాడిలో ఆ ఆచారవిరుద్ధమైన ఆలోచన ఎలా తల ఎత్తినదీ ఎవరూ ఊహించలేకపోయారు.

“ నువు అరబ్బీవి కావుటా ? ఇస్మాయిల్ సంతతివాడివి కావు ?” అని తండ్రి కోపంగా అడిగాడు.

జి. కేశవరావు