నిట్టూర్చి, అంతలోనే చిరునవ్వు నవ్వుతూ,
“నాయనా, పర్మా! నీవు ఆలోచిస్తున్న
సంగతేదో నేను గ్రహించాను. నువ్వీ
నిమిషాన యిక్కణ్ణించి వెళ్లిపొదలిస్తే, వెళ్లి
పోవచ్చు; నేను ఆటంకపరచను. కాలనాగు
కాని, ఆడవిలోని చెట్టుచేమలుగాని నీకు
ఏమాత్రం హాని చేయవని హామీ యిస్తున్నాను,
సరేనా?” అన్నది.

తను యిక్కడినుంచి నిరాటంకంగా వెళ్లి
పోవచ్చునన్నమాట వింటూనే చంద్రవర్మ
దిగాలుపడిపోయాడు. తను యిక్కడినించి
వెళ్లదలిచినా, వెళ్లేందుకు ఒక స్థానం అంటూ
ఎక్కడా వున్నట్టు ఆతడికి కనబడలేదు.

ఇప్పటి పరిస్థితుల్లో తను అడవులవెంటా,
కొండలవెంటా ఒంటరిగా తిరగటం తప్ప
చేయగలిగిందేమీ లేదు. తండ్రి మర
ణించాడు! రాజ్యం శత్రువుల హస్తగతం
అయింది! విశ్వాసపాత్రుడైన సేవకుడు
సుబాహుడు కనబడకుండా పోయాడు!

“ కాపాలిని, నేను నీకు నా సర్వశక్తులా
సాయపడేందుకు ప్రయత్నిస్తాను. శంఖుడనే
మాంత్రికుడి మంత్రగృహం నుంచి నేను
తేవలసిన వస్తువేమిటి?” అన్నాడు చంద్ర
వర్మ వుత్సాహంగా.

కాపాలిని ముఖం వికసించింది. ఆమె
మెత్తమీదినుంచి లేచి తన చేత గల మాన
వాస్థీకతో, గోడపక్కన వున్న కొయ్యబొమ్మ
తలమీద గట్టిగా కొడుతూ, “భైరవా! మన
యింటికి అతిథి వచ్చాడు. త్వరగా విందు
భోజనం వడ్డించు,” అన్నది.

ఆ వెంటనే ఇల్లు దద్దరిల్లేతా 'హుం' అన్న
బొబ్బ కేకతో ఒక మహాకాయుడు ప్రత్యక్షమై,
“ఇదుగో, విందుభోజనం!” అంటూ అన్ని
రకాల పదార్థాలూ, పిండివంటలూ ఒక
బంగారు పళ్లెరంలో తెచ్చి చంద్రవర్మ
ముందు పెట్టాడు.

చంద్రవర్మకు ఎక్కడలేని ఆకర్షి పుట్టు
కొచ్చింది. ఆతడు భోజనం చేస్తున్నంత