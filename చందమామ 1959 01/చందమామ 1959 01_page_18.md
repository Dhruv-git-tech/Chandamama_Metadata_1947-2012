చిన్న ఇళ్లు దోచటానికి బయలుదేరిన
ముఠా ఒక చిన్న మిద్దెమీద ఉండే ముస
లవ్వను దోచటానికి నిశ్చయించింది. వీధిలో
ఇద్దరిని నిలబెట్టి మూడోవాడు మిద్దె
ఎక్కాడు. ముసలవ్వ కుక్కిమంచంలో
పడుకుని గురకపెట్టి నిద్రపోతున్నది. దొంగ
వాడు ఒక్కొక్క వస్తువే తీసి వీధివేపు ఉన్న
పిట్టగోడమీదుగా గిరవాటు వేయసాగాడు.
దాదాపు అన్ని వస్తువులూ కింద పారేశాక
దొంగకు ముసలిదాని పక్కకూడా కాజేయా
లనిపించింది. ఆందుచేత వాడు ముస
లవ్వను మంచంమీదినుంచి కిందకు దొర్లించి
పక్కచుట్టటం మొదలుపెట్టాడు.

ముసలిది నిద్రలేచి, “ఇదేం పని,
నాయనా. నా వస్తువులన్నీ తీసి ఆ భాగ్య
వంతుల ఆవరణలో వేస్తున్నావూ?” అన్నది.

తాను ముసలవ్వ వస్తువులను పారేసింది
వీధిలోకి కాదా అని దొంగకు అనుమానం
వచ్చింది. తాను పడేసిన వస్తువులను తన
అనుచరులు తీసుకున్నారో లేదో చూడటానికి
పిట్టగోడదగ్గిరికి వెళ్లాడు. వెంటనే ముసలిది
వాడి కాళ్లు పట్టుకుని వాఱ్ణి వీధిలోకి తోసే
సింది. ఆలా పడటంలో వాడు మెడ విరిగి
వెంటనే చచ్చాడు. మిగిలిన ఇద్దరు దొంగలూ
బెదిరి పారిపోయారు.

లోభి ఇల్లు దోచబోయిన ముఠా అర్ధ
రాత్రివేళ ఆ ఇంటివద్దకు చేరింది. ఇల్లంతా
కోటలాగా ఉన్నది. తలుపు పగలకొట్టిగాని
లోపలికి పోయే అవకాశం లేదు.

“తలుపు విరగదోస్తే చప్పడవుతుంది;
చుట్టుపక్కలవాళ్లు లేచి మన పనికి విఘ్నం
కలిగిస్తారు. ఆందుచేత చాకుతో తలుపు
తొలిచి చెయ్యి పట్టే కంతచేసి లోపలి
గడియ తీస్తాను!” అన్నాడు ముఠా
నాయకుడు.

అయితే వాడు చాకుతో తలుపు తొలుస్తూ
ఉండగానే లోపల ఉన్న లోభి మేలు
కున్నాడు. దొంగ తగినంత కంతచేసి గడియా