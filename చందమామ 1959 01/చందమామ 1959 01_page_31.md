# వెనిస్ వర్తకుడు

పూర్వం వెనిస్ నగరంలో షైలాక్ అని ఒక యూదు వడ్డీవ్యాపారి ఉండేవాడు. వాడు క్రైస్తవ వర్తకులకు డబ్బు అప్పుపెట్టి అమిత మైన వడ్డీ వసూలు చేసి చాలా ధనం గడించాడు. తన బాకీలు వసూలు చెయ్యటం లోనూ, వడ్డీలు తీసుకోవటంలోనూ దయా దాకిణ్యాలు కొంచమైనాలేక కర్కోటకుడి లాగా ప్రవర్తించటంచేత షైలాక్ ను చూసి ప్రతివాడూ ద్వేషించేవాడు. షైలాక్ కు శత్రువులే తప్ప మిత్రులెవరూ లేరు.

వెనిస్ నగరంలోనే అంటోనియో అనే క్రైస్తవ వర్తకుడొకడు ఉండేవాడు. ఇతను షైలాక్ కు గర్భశత్రువు. ఎందుచేతనంటే ఈ అంటోనియో వడ్డీవ్యాపారికి అన్నివిధాలా పక్కలో బల్లెంలాగా ఉండేవాడు. అతను యువకుడు, దయా స్వభావుడు, స్నేహ పాత్రుడు. చిక్కులలో ఉన్నవారికి పడ్డీ లేకుండా అప్పులు పెట్టేవాడు. వర్తకుల కూటంలో ఈ ఇద్దరూ తటస్థపడినప్పుడల్లా అంటోనియో షైలాక్ దుర్మార్గాలను అందరి ఎదటా దుయ్యబట్టేవాడు. అంటోనియో పై పగ తీర్చుకునే అవకాశంకోసం షైలాక్ ఎంతో ఓపికగా ఎదురు చూస్తున్నాడు.

వెనిస్ పౌరులకు షైలాక్ అంటే ఎంత అనహ్యమో అంటోనియో అంటే అంత అదరం. అతనికి అనేకమంది మిత్రులుండే వారు. కాని అందరిలోకీ అతని ఆప్త మిత్రుడు బసానియో అనే యువకుడు. బసానియో గొప్పవంశంలో పుట్టినవాడు. అతనికి తండ్రి ఇచ్చిన ఆస్తి బహుకొద్ది. దాన్ని కాస్తా అతను త్వరలోనే ఖర్చు పెట్టేశాడు. ఎందుచేతనంటే అతనికి ధనం లేకపోయినా గొప్పగా బతికే అలవాటు పోలేదు. పిత్రాజ్టితమంతా హరించిపోయాక బసానియో కేవలం అంటోనియో ఇచ్చే డబ్బుతోటే కొంతకాలం కాలకేపం చేశాడు.

ఆర్. కోదండరామయ్య