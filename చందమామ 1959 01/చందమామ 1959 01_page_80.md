చేర్చాను. త్వరలోనే మంచి మంట చేశాము.
మండే పుల్లలను బొరియ లోపలికి పెట్టి
వాటిపైన ఒక చెట్టునుంచి కోసిన పచ్చి
ఆకులు వేసేసరికి తెల్లని పొగ రాసాగింది.
ఆపాగ బొరియలోపలికి వెళ్లేలాగ కుమేవావా
ఆకు విసనకర్రతో విసిరాడు. బొరియలోపల
ఆర్మడిల్లోకు ఊపిరాడక కొట్టుకోవటం
మాకు వినిపించింది. కొద్దిసేపటికల్లా అది
బయటికి పచ్చింది. కుమేవావా దాన్ని
పట్టుకోబోయాడు. అది ఊపిరాడక
చావటానికన్నా ఒప్పుకున్నది గాని దొరికి
పొవటానికి ఒప్పుకోక మళ్లీ బొరియలోకి
పోబోయింది. అయితే దాని తోక కుర్రవాడికి
దొరికిపోయింది. కాని అది వాణ్ణి బొరియ
లోకి ఈడ్చసాగింది. దాని బలం అలాటిది.

వాడు నాకోసం కేకపెట్టాడు. నేనుకూడా
వెళ్లి తోక పట్టుకుని లాగినా అది ఒకంతట
బయటికి రాలేదు. ఎలాగో దాన్ని బయటికి
లాగి అది పెనగులాడకుండా ఒక్క దెబ్బ
వేసి, దాని మెడకు నారతాడు కట్టాం.

“కుమేవావా, నాకు దాహం అవుతోంది.
ఇక్కడ తాగే నీరుండదేమో!” అన్నాను.

వాడు నన్ను ఒక్క కణం ఆగమని ఒక
చెట్టు ఊడ రెండుగజాల బారున తన కత్తితో
నరికి తెచ్చి, “ఇదుగో నీరు!” అన్నాడు.

వాడు నాతో పరిహాసం ఆడుతున్నా డను
కున్నాను. కాని వాడు ఆ ఊడ ఒక చివర
నోటిదగ్గిర పెట్టుకుని పైకి ఎత్తేసరికి అందులో
నుంచి నిర్మలమైన జలం వాడి నోట్లోపడింది.
వాడి తరవాత నేనూ నీరు తాగి దాని రుచికి
అద్భుతం చెందాను.

“న్యాకుచాప్‌కు నీటి ఊడల సంగతి
తెలియదులాగుంది!” అన్నాడు.

“ఇదంతా నువ్వెప్పుడు నేర్చావు?”
అని అడిగాను.

“ఆనుభవమూ, అవసరమూ కలిగితే
అన్నీ తెలుస్తాయని మలోవాతాత అంటాడు,”
అన్నాడు వాడు.