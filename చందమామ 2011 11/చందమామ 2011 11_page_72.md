# నవ్వుల పువ్వులు

మహిళ: డాక్టర్ గారూ, నా భర్త నిద్రలోనే మాట్లాడతారండీ.

డాక్టర్: ఓ. అదేమంత గాభరాపడాల్సిన విషయం కాదు.

నయం కావడానికి మందులిస్తాను.

మహిళ: అయ్యో డాక్టర్ గారూ, ఆయన నాతో ఆ సమయంలోనే మాట్లాడతారండీ.

రవి: నేను ప్రతిరోజూ ఏదైనా ఒక మంచి పని చేస్తుంటాను.

అరుణ్: చాలా మంచిది. మరి ఈరోజు ఏం చేశావు?

రవి: మా ఇంట్లో ఇవ్వాళ ఉదయం ఒక్కరికి సరిపోయేటంత ఆముదపు నూనె మాత్రమే ఉండింది.

అందుకని నేను దాన్ని మా తమ్ముడికి ఇచ్చేశాను.

నాన్న: ప్రతిదీ పైకి ఎగబాకుతోంది. ఆహారధరలు పెరుగుతున్నాయి; దుస్తుల ధరలు, పన్నులు పెరుగుతున్నాయి. కానీ, ఒక్కటంటే ఒక్కటిమాత్రమే తగ్గుముఖం పడుతోంది. ఏంటది?

కొడుకు: దానివల్ల మీరు సంతోషించాలి మరి.

తగ్గుముఖం పడుతున్న ఆ ఒక్కటీ నా రిపోర్ట్ కార్డే నాన్నా..!

పర్యాటకుడు: ఇది ఆరోగ్యకరమైన చోటేనా?

స్థానికుడు: తప్పకుండా నండీ. నేను ఇక్కడికి వచ్చినప్పుడు నేను ఒక పదం కూడా పలకలేకపోయాను. నా తలమీద వెంట్రుక ముక్క ఉందంటే ఒట్టు. గది పొడవునా నడవడానికి కూడా నాకు శక్తి ఉండేది కాదు. చివరికి పరుపు మీదనుంచి ఎత్తుకుంటే తప్ప కదలలేని పరిస్థితి.

పర్యాటకుడు: ఆశ్చర్యం! ఇక్కడ ఎప్పటినుంచీ ఉంటున్నావు?

స్థానికుడు: నేనిక్కడే పుట్టాను.