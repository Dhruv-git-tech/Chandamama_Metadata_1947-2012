వైద్యుడిగా మీ ప్రతిభగురించి విన్నతర్వాతే నేను మీ వద్దకు వచ్చాను. మాతండ్రిగారికి మీకు సరైనది అని అనిపించిన వైద్యం చెయ్యండి. ఆపైదేవుడిమీద భారం వేద్దాం! మీరు చేసే వైద్యం మాతండ్రిగారిని బ్రతి కించినా, బతికించకున్నా కూడా మీకు వెయ్యివరహాలు ప్రతిఫలంగా ఇచ్చుకుం టాను,’ అన్నాడు శీనయ్యశెట్టి.

ఆయన అంతగా ప్రాధేయపడుతుండ టంతో సరే అనక తప్పలేదు రంగాచారికి.

ఆయన తన ప్రతిభనంతా ఉపయోగించి - గున్నయ్యశెట్టికి నెలరోజుల పాటు వైద్యం చేశాడు. అనేక వైద్య గ్రంథాలు పరిశీలించి రకరకాల ఔషధాలు మార్చి మార్చి వాడినా ఫలితం దక్కలేదు. రోగం ముదిరి గున్నయ్యశెట్టి మరణించేడు.

అతని అంత్యక్రియలు అన్నీ ముగిసిన తరవాత రంగాచారి గున్నయ్య శెట్టిని దర్శించి తనకు రావలసిన వెయ్యి వరహాలు ఇప్పించవలసిందిగా కోరేడు.

ఏ వెయ్యి వరహాలు? అని ప్రశ్నించేడు శీనయ్యశెట్టి. 'అదే తమరి తండ్రిగారి వైద్య నిమిత్తం తమరు ఇవ్వవలసిన వెయ్యి వరహాలు' చెప్పాడు రంగాచారి.

'అయ్యా తమరు నా తండ్రిని బతికిం చారా?' అని అడిగాడు సీనయ్యశెట్టి.

'లేదే..' అన్నాడు రంగాచారి నోచ్చు కుంటూ. 'పోనీ నా తండ్రిని మీరు చంపేరా?' అని అడిగేడు శీనయ్యశెట్టి.

'అయ్యో! నేనెందుకు చంపుతానండి?' అన్నాడు రంగాచారి కంగారుపడుతూ.

'అయ్యా! మీరు నాతండ్రిని మీ పైద్యంతో బతికించినా, చంపినా మీకు వెయ్యివరహా లిస్తానన్నాను. కానీ మీరు నా తండ్రిని బతి కించనూ లేదు. చంపనూ లేదు. మరి నేను మీకు వెయ్యివరహాలు ఇవ్వవలసిన అవసరమేమున్నది?' అడిగాడు శీనయ్యశెట్టి.

ఒప్పందాన్ని శీనయ్యశెట్టి నిర్వచించిన విధానానికి రంగాచారి నోట మాట రాక నిశ్చేష్టుడయ్యాడు.