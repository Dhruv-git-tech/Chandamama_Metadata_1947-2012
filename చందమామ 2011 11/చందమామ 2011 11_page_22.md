నెయ్యి తినదు కనక దానికి మీగడ వేశాను.
అయినా మేం ఎల్లకాలం ఉంటామా? ఒక్క
గానొక్క చెల్లి. దానిని పువ్వులా ముద్దుగా
చూసుకోవలసింది నువ్వే. ఆడపిల్లని చీటికి
మాటికీ ఏడిపించావంటే.. చూడు అట్ల
కాడ తిరిగేస్తాను. దానికి మా అమ్మ పేరు..
తెలుసా..? అందుకే నేనంటే నా మనవ
రాలికి ఎంతో ప్రేమ. నాచేతే జడ వేయించు
కుంటుంది. నువ్వు నేను చేసి పెట్టినవన్నీ
తినేయడమే గాని నువ్వు తిన్నావా మామ్మా
అని నా చిట్టితల్లిలాగా ప్రేమగా ఒక్కనాడ
యినా అడిగావా?’ అంది మామ్మ.

‘అందుకే కాబోలు నేనడిగితే ఓపికలేదం టావు గానీ నీ ముద్దుల మనవరాలికి మాత్రం జంతికలు, కాజాలు చేసిపెడతావు. నీకు నేనంటే ఇష్టంలేదు.’ అంటూ గులాబీ అన్నయ్య కొంటెగా నవ్వి పారిపోయాడు. మామ్మకి తనమీద గల అభిమానానికి గులాబీ మనసు చల్లబడినట్లయింది.

సరిగ్గా ఓ వారం తర్వాతతెలుగు మాస్టారు
సుందరం మహాభారతం లోని పాఠ్యభాగం..
కుంతీదేవిని చెబుతూ ఇలా అన్నారు.

‘అప్పుడేమయిందంటే... పాండవులు ఐదుగురూ భోజనాలకి కూర్చున్నారట్రా.. కుంతీదేవి ఏం చేసిందనుకున్నారు? అన్నం రెండు సమభాగాలుగా చేసింది. ఒక సగ భాగం భీముడికి పెట్టింది. మిగతా సగాన్ని నాలుగు సమభాగాలు చేసి ధర్మరాజు, అర్జునుడు, నకులుడు, సహదేవుడికీ పెట్టింది. వాళ్లంతా తృప్తిగా తిన్నారు. కాని ఎందు కమ్మాపక్షపాతం చూపిస్తున్నావు? అని ఈ కాలం పిల్లల్లా ఒక్కరూ ఒక్క మాటయినా

అడగలేదు. ఎందుకో ఎవరయినా కారణం
చెప్పగలరా?’ అడిగారు మాస్టారు.

క్లాసులో పిల్లలు గుసగుసలాడారు తప్ప
ఎవరూ సమాధానం చెప్పలేదు.

గులాబీ లేచి నిలబడింది. ‘అమ్మానాన్న
లకి ఎంతమంది పిల్లలున్నా అందరిపట్లా
సమభావమే ఉంటుంది మాస్టారూ! ఎవరు
ఎంత తినగలరో ఎవరికేది ఇష్టమో అన్నీ
వాళ్లకు తెలుసు. పిల్లల అవసరాలను వాళ్ల
మంచిని కోరే, వాళ్ల సామర్థ్యాన్ని బట్టి
మాత్రమే సమకూరుస్తారు తప్ప పక్షపాత
బుద్ధితో కానేకాదు.’

సుమన లేచి ఇలా అంది. ‘అయినా
కుంతీ దేవి ఒక వేళ మిగిలిన నలుగురికీ
కూడా భీముడిలా ఎక్కువ భోజనం పెట్టినా
వాళ్లు జీర్ణించుకోలేరని కన్నతల్లి అయిన
కుంతీదేవికి తెలుసు మాస్టారూ!’