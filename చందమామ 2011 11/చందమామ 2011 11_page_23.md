వాళ్ళ సమాధానాలు నచ్చిన మాస్టారుతో బాటు పిల్లలూ చప్పట్లు కొట్టారు. శ్రియ మాత్రం ముసిముసిగా నవ్వింది. ఆ రోజు మధ్యాహ్న భోజనాలు చేస్తూ.. మతాబాలాగా వెలిగిపోతున్న సుమన మోహం చూసి కారణం అడిగారు స్నేహితురాళ్లు.

సుమన గర్వంగా చెప్పింది. 'మా నాన్న గారికి నేనంటే ఎంత ప్రేమో తెలుసా? అసలు చందమామ కొత్తసంచికను ఎప్పుడో కొన్నప్పటికీ పరీక్షలవుతున్నాయి కదా అని దాచేశారు. నిన్న బీరువాలోంచి తీసి ఇచ్చారు. అబ్బ ఎంత ఆనందం కలిగిందో!'

గులాబీ కూడా సిగ్గుపడుతూ ఇలా అంది. 'ఇప్పటిదాకా మా అమ్మానాన్నలకి నాకంటే అన్నయ్యంటేనే ఎక్కువ ఇష్టం అనుకున్నానే. కాని మొన్న నాకు జ్వరం వచ్చినప్పుడు నాకెన్ని సేవలు చేశారో తల్చు కుంటే నా ఆలోచన ఎంత తప్పో తెలిసింది.'

శ్రియ నవ్వుతూ అంది. 'పిల్లలు ఆడ అయినా మగ అయినా తల్లిదండ్రులకి రెండు కళ్లవంటి వాళ్లని.. పిల్లల పట్ల అమ్మా

నాన్నల ప్రేమ అమూల్యమని నేను చెబితే నమ్మారా మీరు?’

'అందుకు శిక్షగా నీకిష్టమయిన పులి హోర తెచ్చాం కదా.. ఇదిగో రుచి చూడు.' అంటూ స్వయంగా స్నేహితురాలికి తిని పించింది గులాబీ.

ఆ రోజు సాయంత్రం సరస్వతీ టీచర్ తేలిగ్గానిట్జూరుస్తూ శ్రియతో ఇలా అన్నారు.

'నా పాఠం మీ ఆడపిల్లలను అపార్థం లోకి, అయోమయంలోకి నెట్టిందని నువ్వు చెప్పకపోతే, నాకు తెలిసేదే కాదు శ్రియా! క్లాసులో మళ్లీ నేనేం చెప్పినా సమర్థించు కున్నట్లే అవుతుందని తెలుగు మాస్టారుకి ఆ పని అప్పగించాను. ఆయన నా మాట మన్నించి కుంతీదేవి పాఠం చెప్పడం ఎంతో సమయోచితంగా ఉంది కదూ!'

'అవును టీచర్!' అంది శ్రియ తృప్తిగా. మబ్బులు తొలగి చంద్రుడు బయటపడిన ట్టుగా ఆ అమ్మాయికి తన స్నేహితుల మనస్సుల్లో అనుమానాలు తొలగిపోవడం ఎంతో సంతోషం కలిగించింది.