కొనుక్కొని ఈ ఇల్లు కట్టుకోవడానికి సాయం చేసింది కదా..’ అన్నాడు సుబ్రహ్మణ్యం.

‘చేసింది లేరా.. కానీ ఇప్పుడు దానికి పాలిచ్చే వయసూ లేదు. మనకు దానిని పోషించే అవసరమూ లేదు’ అన్నాడు తండ్రి. తండ్రి స్వార్థం వాడికి నచ్చలేదు. అయితే అప్పులాజు మాత్రం దానిని ఏం చేసుకుంటాడు? సుబ్రహ్మణ్యం కంఠంలో సందేహం.

‘ఏం చేస్తాడు.. దాని మాంసం, చర్మం అమ్ముకుంటాడు. అయినా అదంతా మన కెందుకులే.’ అన్నాడు నరసింహం పూర్తిగా చెప్పడం ఇష్టం లేక. ఉలిక్కి పడ్డాడు సుబ్ర హ్మణ్యం. ‘అన్నీ మనకెందుకులే అను కుంటే ఎలా నాన్నా.. మా సైన్సు మాస్టారేం చెప్పారు? మనిషి తన కూడు గుడ్డ గూడు వరకే చూసుకుని పరిసరాలను మర్చిపోతే

ప్రకృతి వైపరీత్యాలు కూడా చోటు చేసు కుంటాయిట మీకు తెలుసా?

‘అంటే ఏమవుతుందట.’ కొడుకు మాటలు అర్థం కాలేదు నరసింహానికి.

‘ఏముంది? వ్యాధులు బాధిస్తాయి. మన ప్రాణాలు తీసుకుంటాయి. పర్యావరణ సమతుల్యం అనేది మన చుట్టూ ఉన్న జీవజాలానికి సంబంధించినదే కదా. నాన్నా.. మనదేశంలో 20 శాతం క్షీరదాలు అంతరించిపోయే దశలో ఉన్నాయట. రామచిలుకలు, ఊరపిచ్చుకలు, పెద్దపులుల సంఖ్య తగ్గిపోవడం నీకు మాత్రం తెలియదా? మన వినాశాన్ని మనమే కొని తెచ్చుకుంటే ఎలా నాన్నా?

‘అయితే ఇప్పుడేమంటావురా?’ కొడుకు పెద్ద మాటలు మాట్లాడుతుంటే కోపం రావడం లేదాయనకు.

సుబ్రహ్మణ్యం అందుకున్నాడు. ‘ఒక్క విషయం చెప్పు. ముసలితనం మనిషికీ, జంతువుకీనూ ఒకటే కదా... మన తాతయ్య కూడా ముసలివాడైపోయాడు కదా మరి తాతను ఏం చేద్దాం?’

‘అదేం మాటరా. మా అమ్మ పురిట్లోనే చనిపోతే నన్ను పెంచి పోషించి ఇంతవాడిని చేసిందాయనే,’ తండ్రి మాట్లలో బేలతనం కనిపించింది సుబ్రహ్మణ్యానికి.

‘మరి మనిషికో న్యాయం. నోరులేని జంతువుకో న్యాయమూనా నాన్నా? మరి నాకు అమ్మ దగ్గర పాలు చాలడం లేదనే మన సురభిని కొన్నానని ఎన్నోసార్లు చెప్పావు కదా నాన్నా.. నన్ను ఇన్నాళ్లూ తల్లిలా పాలిచ్చి ఇంత చేసిన మరో అమ్మకదా సురభి. ఇవాళ