రాజుగారు ఒకనాడు సభలో బద్రీప్రసాద్‌ను ఇలా అడిగాడు.

‘పండితోత్తమా! కొందరు మనుషులు తాబేళ్ళను పట్టుకుంటూండగా చూశాను. వారికి తాబేళ్ళవల్ల ప్రయోజనమేమిటో నాకు అర్థం కాలేదు.’

ఇది విని బద్రీప్రసాద్ 'మహారాజా! తాబేలు పాలు చాలా రుచిగా ఉంటాయి. వాటిబొచ్చుతో కాశ్మీరు శాలువాలు నేస్తారు,' అన్నాడు తడువుకోకుండా.

రాజుకు ఆశ్చర్యం వేసింది. కాని సభలో కొందరు నవ్వారు. బద్రీప్రసాద్ మూఢుడని తేలిపోయింది. రాజు ఈవిధంగా అడిగాడు.

‘పండితోత్తమా! నేనొక విడ్డూరమైన వార్త విన్నాను. ఒక కుందేలు గర్జిస్తూ సింహం మీదికి దూకిందట. ఇది నిజమై ఉండ వచ్చునా?’

‘అందులో విడ్డూరం ఏమీ లేదు, మహా రాజా! సింహాలు కుందేళ్ళకు సహజమైన ఆహారమే. కుందేలు సింహం మీదికి ఉరికి

కుంభస్థలం పగలగొట్టి తింటుందని శాస్త్రాలలో చెప్పి ఉన్నది', అన్నాడు బద్రీప్రసాద్ ఈసారి సభికులు మరింత గట్టిగా నవ్వారు. రాజుగారికి నవ్వు వచ్చింది.

‘అయితే, పండితోత్తమా, నేనొకసారి తగులబడుతున్న చెరువును చూశాను. ఆ చెరువులో నాకు ఒక్క చేప కూడా కనిపించ లేదు. కారణం ఏమై ఉంటుంది?’ అని అడిగాడు రాజు.

‘చెరువు తగలబడుతున్నది గదా. అందుచేత చెరువులోని చేపలు ఒడ్డుకు వచ్చి సమీపాన గల చెట్లెక్కి ఉంటవి!’ అన్నాడు బద్రీప్రసాద్.

‘తామే చూశారు గదా. మహారాజా! ఈ మూఢుణ్ణి తక్షణమే ఆస్థానం నుంచి పంపి వేయండి’. అన్నారు పండితులు రాజుతో.

‘ఇంతహాస్యం పుట్టించగలవాణ్ణి ఆస్థానం నుంచి వెళ్లగొట్టడం మాకిష్టం లేదు. నేటి నుంచి బద్రీప్రసాదును ఆస్థాన విదూషకు డుగా నియమిస్తున్నాం!’ అన్నాడు రాజు.