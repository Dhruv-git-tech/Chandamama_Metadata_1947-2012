మాటకారి ముసలమ్మ

ధారానగరానికి రాజైన భోజరాజు, ఆయన
ఆస్థాన కవులలో ఒకడైన మాఘుడూ ఒక
నాడు సాయంకాలం షికారు బయలు
దేరారు. కవితాగోష్టీలో వారు కాలం మరిచి
చాలాదూరం వెళ్లారు. చీకటిపడిపోయింది.
వారు రాజభవనానికి బయలుదేరేసరికి
దారి ఎటో తెలియలేదు. ఎవరినైనా అడిగి
దారి తెలుసుకుందామని వారు కొంత
దూరం నడిచి ఒక పూరిగుడిసె వద్దకు
వచ్చారు. అక్కడ వారికొక ముసలమ్మ
కనిపించింది.

భోజరాజు 'అవ్వా, ఈ దారి ఎక్కడికి పోతుంది?' అని అడిగాడు.

‘ఎక్కడికి పోవాలో దారినపోయేవా
ళ్ళకు తెలియాలి కాని దారికేం తెలు
స్తుంది నాయనా? ఇంతకూ మీరెవరు?’

అన్నది మాటకారి అయిన ముసలమ్మ.

‘మేము ప్రయాణీకులం,’ అన్నాడు
మాఘుడు నవ్వుతూ.

‘సృష్టిలో సూర్యచంద్రులిద్దరే ప్రయాణీ
కులు. మీరు సూర్యచంద్రులా?’ అని
అడిగింది ముసలమ్మ.

‘మేము కేవలం క్షణికమైన అతిథులం,’
అన్నాడు మాఘుడు.

‘డబ్బూ, యవ్వనమూ ఈ రెండే క్షణిక
మైన అతిథులు. మీరు అలా కనిపించరే?
అన్నది ముసలమ్మ.’

‘మేము పాలకులం,’ అన్నాడు భోజ
రాజు.

‘ఇంద్రుడూ, యముడూ మాత్రమే
పాలకులు. మీరు వారు కారు గద!’ అన్నది
ముసలమ్మ.