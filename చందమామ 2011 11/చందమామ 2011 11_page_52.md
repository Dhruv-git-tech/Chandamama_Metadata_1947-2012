ముసలిదయిపోయిందని.. కటికవాడికి అమ్మేయడం ఎంతవరకు న్యాయం? రేపు నువ్వూ ముసలివాడివవుతావు. నేనూ అవు తాను మరి మనల్ని కూడా...’

నరసింహం విలవిల్లాడిపోయాడు. ‘ఇక చెప్పకురా కన్నా! పసివాడివయినా నా కళ్లు తెరిపించావు. ఇకమీదట మన సురభి నా తల్లే అనుకుంటాను. అది గుప్పెడు గడ్డి తింటే నా ఆస్తులేమీ తరిగిపోవులే. ఉండు. అప్పలాజుకి రావద్దని చెప్పాస్తాను.’ అంటూ నరసింహం బయటకి వెళ్లిపోయారు.

వెంకయ్యగారు ఆనందంగా కళ్లుతుడు చుకుని మనవడిని కౌగిలించుకున్నారు, ‘నా మనవడిననిపించావురా కన్నా,’ అంటూ.

‘మామయ్యగారూ... అయితే ఇదంతా తాతా మనవళ్ల గూడుపులాణీ అన్నమాట,’ అంది ఆనందంగా లక్ష్మి.. ఆమెకీ సురభి అంటే ప్రాణం.

‘అవునమ్మా! నోరులేని జంతువైనా మన సురభిని అలా అమ్మడం సరికాదు అని నేను రాత్రంతా నిద్రపట్టక దొర్లుతూ ఉంటే

నా మనవడు నా మొరాలకించి ఈ విధంగా మాట్లాడి తండ్రి మనసు మార్చేశాడు.’

‘తాతయ్యా! ప్రపంచంలో జంతుకోటి సంక్షేమం మాట ఎలాగున్నా.. కనీసం మన చుట్టూ ఉన్న మనకి కనిపిస్తున్న.. మనకి సహకరిస్తున్న.. మన సహచర జంతుకోటి సంక్షేమానికి కృషి చెయ్యడం మన కనీస ధర్మం అని మా సైన్స్ మాస్టారు చెప్పారు. ఇలా ఒక్క ప్రాణిని కాపాడటం ద్వారా అయినా నా వంతు బాధ్యత నేను నెరవేర్చి నట్లే కదా తాతయ్యా?’

‘నా మనవడు ఎంత ఎదిగిపోయాడో చూసావమ్మా! పిల్లలంతా నామనవడిలా ఆలోచిస్తే ప్రపంచానికేం ఢోకా లేనట్లే..’ అన్నారు వెంకయ్య సాలోచనగా.

‘నిజమే మామయ్యగారూ! మరి వాడు మన సురభి అమ్మత పాలధారతో పెరిగిన పిల్లాడు కదా!’ అంటూ పశువుల కొట్టాం లోని సురభి గంగడోలు నిమురుతూ దాని నోటికి ప్రేమగా గడ్డిపరకలందిస్తున్న కొడు కును గర్వంగా చూసింది లక్ష్మి.