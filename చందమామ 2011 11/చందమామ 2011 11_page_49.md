పాపం చేస్తూనే ఉంటాడు. పాపం చెయ్య
నివాడంటూ ఎవడూ లేడు.

నేను బోయలలో పుట్టాను. ఆ వృత్తి
జీవహింస. భగవంతుడు నాకు కల్పించిన
వృత్తే అది. ఈశ్వరుడు కల్పించిన వృత్తికి
నేను బాధ్యుణ్ణి కాదుగదా! అయితే ఈ
వృద్ధులు సామాన్యులుగా కనిపించడం
లేదు. సామాన్యులైతే ఈ దివ్య తేజస్సు
ఉండదు. వీరు నిశ్చయంగా ఎవరో మహ
నీయులు.

పోతే ఇప్పటివరకు నేను చేసి ఉన్న
పాపాలు తొంబైతొమ్మిది! ఈ దంపతులు
సామాన్యమానవులే ఐతే నేను పోసే తీర్థం
వల్ల ఈ వృద్ధుడు చనిపోతాడు. నేను చేసిన
తొంబైతొమ్మిది పాపాలతో కలిసి ఇది నూర
వది అవుతుంది.

అలాకాక వీరు ఎవరో మహనీయులే
అయితే నా పాపాలన్నీ హరించిపోయి,
తరిస్తాను,' అనుకున్నాడు.

ఈ నిశ్చయంతో వాడు వృద్ధుడి నోరు
తెరిచి, గంగాతీర్థం పోశాడు. ఆ క్షణమందే
వృద్ధదంపతులు మాయమై వారి స్థానంలో
పార్వతీపరమేశ్వరులు సాక్షాత్కరించారు.

అప్పుడు పరమేశ్వరుడు పార్వతితో,
'చూశావా, ఈ బోయవాడి గుండెనిబ్బరం?
వీడు నన్నే నమ్ముకొని ఉన్నాడు. పవిత్రమైన
హృదయం కలిగి ఉండటం చేత తన
పాపాలన్నీ మన దర్శనం వల్ల పోగొట్టుకు
న్నాడు.

ఇటువంటి వాళ్లే కైలాసంలో ఉండ
టానికి అర్హులు. నిజమైన భక్తులు. కాని,
ఉత్తుత్తి పూజలు చేసేవాళ్లంతా భక్తులు
కారు. వాళ్లు నా సాన్నిధ్యం పొందలేరు,' అని
చెప్పాడు. తరువాత బోయివాణ్ణి దీవించి
అక్కడినుంచి అంతర్ధానమయ్యాడు.

ఆ క్షణంలోనే బోయవాడికోసం ఒక
పుష్పకవిమానం వచ్చి, అతణ్ణిదేవలోకానికి
తీసుకుపోయింది.