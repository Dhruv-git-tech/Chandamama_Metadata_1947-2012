ఆ రోజులలో మొగలాయిలకు గుజరాత్ రాష్ట్రం ఆక్రమించుకోవాలని తీవ్రమైన ఆసక్తి ఉండేది. వాళ్ల భయం మూలంగా స్త్రీలు తెల్లవారకముందే నదికి వచ్చి, నీళ్ళు పట్టుకుపోయేవాళ్లు.

ఒకగ్రామంలో, ఇద్దరు అక్కాచెల్లెళ్ళు ప్రతి రోజూ శబర్మతి నదికి నీళ్లకోసం వచ్చేవారు. అందులో అక్క పేరు తానీ, చెల్లెలు పేరు నానీ. ఒకరోజున వారిద్దరూ నదీతీరాన కూర్చొని ఉన్న తాన్‌సేన్‌ని చూసారు.

చూచీ చూడడంతో, వారి నోటివెంబడి అప్రయత్నంగా ఈ మాటలు వెలువడినై. ‘ఈయనెవరో దీపకరాగం ఆలాపించి బాధపడుతున్నట్టుందే,’ అని.

ఈ మాటలు చెవిని పడటంతోనే తాన్‌సేన్‌కు మహా ఆశ్చర్యం కలిగింది. వెంటనే పరుగెత్తుకు పోయి, వాళ్లకు తన కథ అంతా వినిపించాడు. ముందు వాళ్లిద్దరూ అతనిని చూసి భయపడ్డారు. కాని, ‘చెల్లీ! చెల్లీ! అని ఎంతో ఆప్యాయంగా పిలిచి తన గోడు వలబోసుకోవడంతో, వారికి తాన్‌సేన్‌పై నమ్మకం కుదిరింది.

ఆ అక్కా చెల్లెళ్లు అతడి మీద జాలి పడి వాళ్ల ఇంటికి తీసుకుపోయారు. అతను కొంచెం స్త్రీమితపడిన తరువాత నానీ మధురస్వరంతో మేఘమల్లార్ రాగం పాడి వినిపించింది. ఒక్కసారి కాదు అనేకసార్లు ఆమె పాడి వినిపించింది.

మేఘమల్లార్ రాగం దీపకరాగానికి విరు గుడు కావటం చేత, కొంతసేపటికల్లా తాన్‌సేన్‌ని దహిస్తూ ఉన్న మనోవ్యాధి నయమయింది.

తాన్‌సేన్ ఆరోగ్యం కుదుటపడగానే, ఆ అక్కా చెల్లెళ్ళు ‘ఈ రహస్యం ఎవరికీ చెప్పను,’ అని ఒట్టు వేయించుకొని అతని సాగనంపారు. తాన్‌సేన్ కొన్నాళ్లకు ఢిల్లీనగరం చేరాడు.

ఈ విధంగా తాన్‌సేన్ ఆరోగ్యం బాగు పడటం చూసి చక్రవర్తి చాలా సంతోషించాడు. ఇలా అతని ఆరోగ్యం కుదు టపడటానికి కారణం ఫలానా అని విద్వాంసులవల్ల తెలుసుకున్నాడు చక్రవర్తి.