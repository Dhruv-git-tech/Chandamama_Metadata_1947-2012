శిఖిలాలయం - 20

(శిఖిముఖీ, విక్రమకేసరీ ఇద్దరు అనుచరులతో బ్రహ్మాపుత్రానదీ లోయలకు బయలు
దేరారు. వాళ్లు కామాఖ్య నగరం చేరి ఒక సత్రంలో విడిది చేశారు. వాళ్లు లేని సమయంలో
పూజారి వాళ్లుండే మిద్దెమీది గోడలో ప్రవేశించాడు. శిఖిముఖీ అతణ్ణి పట్టుకోవాలని
ప్రయత్నిస్తే, పిట్టుగోడ దూకి గుర్రం మీద పారిపోసాగాడు. తరువాత--)

సత్రం ముందు పెద్ద కలకలం రేగింది.
ఇద్దరూ హడావుడిగా గుర్రాల మీద పారి
పోతూండటం, కత్తులు దూసిన యువ
కులిద్దరూ, ‘ఆగండి!’ అంటూ వాళ్లకేసి
పరుగెత్తుతుండటం చూసి, సత్రంలో విడిది
చేసినవాళ్లు చాలామంది ఆవరణలోకి పరి
గెత్తుకొచ్చారు.

అజితుడూ, వీరభద్రుడూ వేగంగా
పూజారీ వాళ్ల వెనుక కొంతదూరం పరిగె
త్తారు. కాని, గుర్రాల మీద పారిపోతున్న
అతణ్ణి, సవర భేరుండాన్ని పట్టుకోవటం
వాళ్లకు సాధ్యమయేపని కాదు.

శిఖిముఖీ, విక్రమకేసరీ తమ గది
తలుపు బంధించి మిద్దెమీది నుంచి కిందికి
దిగి వచ్చారు. ఆ సరికి అజిత వీరభద్రులు
రొప్పుతూ వాళ్ల దగ్గిరకు వచ్చి, పూజారి
దొరకలేదని చెప్పారు. ఆ దుర్మార్గుడిని
చేజిక్కించుకునే అవకాశం కొద్దిలో విఫల
మైనందుకు, శిఖిముఖీ విచారపడ్డాడు.

అంతపెద్ద ఎత్తు మిద్దె మీది నుంచి
పూజారి కిందికి దూకుతాడని అతడు అను
మానించలేకపోయాడు. సవరభేరుండం
కింద కాచుకుని ఉన్న సంగతి అతడికి
తెలియదు.