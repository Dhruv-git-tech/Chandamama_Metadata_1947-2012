క్రాకర్స్ అనేవి దీర్ఘకాలం మన్నిక ఉండే గట్టి బిస్కెట్లు. అందుకే నావి కులను ఇవి విశేషంగా ఆకర్షించేవి. వీటికాప్షేరు ఎలా వచ్చింది? ఒకసారి జోసియా బెంట్ అనే బేకర్ ఒక బిస్కెట్ల బ్యాచ్ని ఇటుకలతో నిర్మించిన ఓవెన్‌లో ఉంచి కాలుస్తుండగా తయారైన బిస్కెట్లు పటాసుల మాదిరి మోగాయట!

పార్టీ రింగ్స్ అనేవి రంగురంగుల బిస్కెట్లు. వీటి మధ్యలో పెద్ద రంధ్రం ఉండేది. రింగ్ డేస్‌లకు ఇవి బాగా ఉపయోగపడేవి. ఈ ఆటలో భాగంగా ఒక్కో అబ్బాయి లేదా అమ్మాయి తమ వేళ్లకు ఒక్కో బిస్కెట్‌ని అమర్చుకునేవారు. ఈ బిస్కెట్లను ఎవరు త్వరగా తినేస్తారో వారు విజేతగా ప్రకటించబడేవారు.

పెపర్‌నూట్స్ అనేవి గోధుమరంగులో ఉండి చప్పరించే కుకీలు. ఇవి కాలం గడిచేకొద్దీ గట్టిపడేవి. హాలెండ్‌లో, సింటర్ క్లాస్ అనే ప్రముఖుడి సహా యకుడు జ్వార్టె పియట్ గుప్పిళ్ల కొద్దీ పెపర్‌నూట్స్‌ని నీధుల్లో ఉన్న గుంపులమీదికి విసిరివేసేవాడట.

అల్లం బ్రెడ్ కుకీలు యూరప్‌లో చాలా ప్రాచుర్యం పొందాయి. ఇంగ్లండ్ రాణి ఎలిజబెత్-I ఈ అల్లం బ్రెడ్‌లను ప్రత్యేకంగా తయారు చేయించి ముఖ్యమైన అతిథులకు బహూకరించేదట!

క్రుమిరి ఇటలీలో చాలా ప్రసిద్ధమైన బిస్కెట్ రకం. ఇవి రూపంలో చేతి పంపు ఆకారంలో కాస్త వంపు తిరిగి ఉండేవి. ఐక్య ఇటలీకి చెందిన తొలి రాజు, బారెడు మీసాల విక్టర్ ఇమాన్యువల్ 2 గౌరవార్థం ఈ బిస్కెట్లను వక్రరూపంలో తయారు చేసేవారట.

మెకరూన్ అనే రకం బిస్కెట్లను క్రీ.శ. 791 లోనే క్రైస్తవ సన్యాసినిలు తయారు చేసేవారు. తర్వాత 18వ శతాబ్దిలో ఫ్రెంచ్ విప్లవం బారినుండి తప్పించుకుని నాన్సీ ప్రాంతానికి చేరుకున్న ఇద్దరు సన్యాసినులు వీటిని అక్కడ తయారు చేశారట. మెకరూన్ బిస్కెట్లను తయారు చేసి అమ్మడం ద్వారా వీరు వసతి రుసుమును చెల్లించేవారట. వీరికి “మెకరూన్ సోదరీమణులు” అని కూడా పేరు పడింది!