పండిస్తేనే ధాన్యం లభిస్తుంది. సాలీలు నేస్తేనే వస్తాలు తయారవుతాయి.

రత్న శెట్టి ఏ పనీ చేయకుండానే కడుపు నిండా భోజనం పెడుతుంటే యువకు లకు కూడా కష్టపడవలసిన అవసరం, సంపాదించుకోవలసిన అవసరం కాని ఉండదు. రాజ్యంలో శ్రమశక్తికి విలువ ఉండదు.

ప్రజలు ముఖ్యంగా చదువుకున్న యువకులు సోమరులై పోతారు. దానితో ఉత్పత్తి మందగిస్తుంది. దేశంలో అభివృద్ధి, సంక్షేమం జరగవు. యువశక్తి నిర్వీర్యమైపోతుంది. వారి మేధాశక్తి మొద్దు బారిపోతుంది.

రాజ్యంలో అన్ని వృత్తులవారు సహజీ వనం చేస్తూ తమ తమ వృత్తులలో రాణించగలిగితేనే రాజ్యం సుసంపన్నంగాను సుభిక్షంగాను ఉంటుంది.

కొందరు తమ బుద్ధిచాతుర్యాన్ని ఉపయోగిస్తారు. కొందరు శారీరక శ్రమ పడ

తారు. ఏదైన వక్రమార్గ పట్టనంత వరకు వారికి తగిన గుర్తింపు ఉంటుంది.

రాజైనవాడు వారిని ప్రోత్సహిస్తూ, వారి స్వశక్తితో వారి కాళ్లమీద వారు నిలబడగలిగే ధైర్యాన్ని. బలాన్ని ఇవ్వాలి. అందుకే రాజు ఆ విధంగా ప్రవర్తించాడు. ఇది రాజు తీసు కున్న మంచి నిర్ణయం.

ఇక ధర్మయ్య విషయానికి వస్తే రాజు తనకు తానుగా ధర్మయ్య కొడుకులకు వేతనం పెంచలేడు. అది ఒక వ్యవస్థ. రత్న శెట్టి ఉదారుడని తెలిసే ధర్మయ్యని అతని వద్దకు పంపి సమస్యను పరిష్కరించాడు.

రాజు ధర్మశీలుడు వివేకి. పరిపాలనా దక్షుడనటంలో ఎటువంటి సందేహం లేదు.

విక్రమార్కుడికి ఈవిధంగా మౌన భంగం కాగానే బేతాళుడు తిరిగి శవంతో సహా చెట్టెక్కాడు.

- కల్పితం

(ఆధారం: ఎన్. ఎస్. ఆర్.మూర్తి)

T నవంబర్ 2011

16

చందమామ