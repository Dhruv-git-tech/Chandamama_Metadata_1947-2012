షరతు

‘చెల్లాయ్! ఇవాళనీకో కొత్త ఆటనేర్పనా?’
అంటూ బంటీ తన చెల్లాయి బబ్జీని అడి
గాడు. అలాగే అంటూ తల ఊపింది బబ్జీ.
‘ఆ ఆటలో దెబ్బలు తగిలినా నాన్నగారికి
చెప్పకూడదు.’ అంటూ షరతు పెట్టాడు.
బంటీ కొత్త ఆటమీది కుతూహలంతో
వెంటనే ఒప్పేసుకుంది.

‘అయితే పద.’ అంటూ పెరట్లోకి తీసు
కెళ్లి పాతవస్తువుల మధ్యలో ఓ వస్తువుపై
కప్పి ఉంచిన గుడ్డను తీసేశాడు బంటీ.
‘అరే సైకిలు.. మనది కాదే.. ఇదెవరిది?’
అంది బబ్జీ ఆశ్చర్యంగా.

‘నా స్నేహితుడు రాజానడిగి తెచ్చాలే,’
గర్వంగా అన్నాడు బంటీ. తనకి సైకిలు
తొక్కడమంటే ఎంత ఇష్టమో! కానీ సైకిలు
కొనిపెట్టమంటూ ఎన్నిసార్లడిగినా నాన్న
తర్వాత చూద్దాంలే, అని దాటేస్తున్నారే
తప్ప కొనడం లేదు. అందుకే ఇవాళ ఆది

వారం కదా... నాన్నగారు కూరగాయల
బజారుకెళ్లినప్పుడు తొక్కుకోవచ్చునులే
అని ముందురోజు రాత్రి రాజాని బతిమాలి
సైకిలు తెచ్చి ఇంటి పెరట్లో రహస్యంగా
దాచి ఉంచాడు.

‘బబ్జీ! నువ్వు సైకిల్ వెనుక కూర్చో. నేను
ముందు సీటుపై కూర్చుని తొక్కుతాను,’
అన్నాడు గర్వంగా బంటీ.

‘నీకు సైకిలు తొక్కడం రాదుగా. నన్ను
కింద పడేస్తావు బాబూ. నేను ఎక్కను,’
అంది బబ్జీ.

‘లేదు.. నేను సైకిల్ ఎంత బాగా తొక్కు
తానో నువ్వే చూస్తావుగా,’ అంటూ బల
వంతంగా బబ్జీని వెనకీటు మీదికి ఎక్కించి
బంటీ సైకిల్ తొక్కడం మొదలుపెట్టాడు.
ఒకవైపు పడిపోతానేమోనని బబ్జీకి ఎంతో
భయంగా ఉన్నప్పటికీ సైకిలుపై సరదా
కొద్దీ ఊరుకుంది.