మాని చస్తే మన చావూ తప్పదు. అందుచేత, నీకూ, మన యజమానికీ కూడా లాభించే విధంగా ఒక సూచన చేస్తాను' అన్నది.

‘తప్పకుండా చెప్పు, నువు చెప్పినట్టు చేస్తాను. యజమానికి సహాయపడటం పుణ్యం కూడానూ,’ అన్నది ఒంటె.

‘బాబూ, నువు నీ దేహాన్ని నూటికి నూరు వడ్డీ మీద మన యజమానికి ఇచ్చేయి. చచ్చిపోయిన అనంతరం నీకు రెట్టింపు జవసత్వాలు కల జన్మలభిస్తుంది,’ అన్నది నక్క.

‘మృత్యుదేవత ఈ ఏర్పాటుకు ఒప్పు కుంటే నాకేమీ అభ్యంతరం లేదు,’ అన్నది ఒంటె. నక్క సింహం వద్దకు వెళ్లి, ఎంతవెతి కినా తుమకు జంతువేదీ దొరకలేదని చెప్పింది. సింహం కుంగిపోయింది. అప్పుడు నక్క ఇలా అన్నది:

‘అయితే, ఒక మంచి కబురు కూడా చెబుతాను. మన మిత్రుడు ఒంటె తన

శరీరాన్ని మీకు ఇయ్యడానికి సిద్ధంగా ఉన్నది. అయితే అతగాడి శరీరాన్ని నూరు శాతం వడ్డీతో సహా తిరిగి ఇస్తానని మృత్యు దేవత సాక్షిగా హామీ ఇవ్వాలి.’

ఇందుకు సింహం ఒప్పుకుని, ఒంటె ఔదార్యానికి ధన్యవాదాలు తెలుపుకున్నది. తరవాత అది మృత్యుదేవతను సాక్ష్యం ఉండమని కోరిన ప్రకారం వాగ్దానం చేసి, ఒంటెను చంపింది.

నక్కా, తోడేలూ ఒంటె శరీరాన్ని చీల్చి తినడానికి షీలుగా అమర్చాయి. అయితే నక్క ఉద్దేశ్యం ఆ ఒంటె కళేబరమంతా తనకే దక్కాలని, అందుకు అదొక యుక్తి పన్నింది.

సింహం శరీరం నిండా రక్తపు మరక లుండటం చూసి నక్క, ‘మీరు నదికి వెళ్లి చక్కగా స్నానం చేసి రండి. అంతదాకానేను ఒంటె కళేబరాన్ని చూస్తూ ఉంటాను,’ అన్నది. (ఇంకా వుంది)