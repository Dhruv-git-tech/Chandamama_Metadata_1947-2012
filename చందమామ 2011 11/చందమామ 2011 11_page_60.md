శిఖిముఖి ఓ క్షణం పాటు కొయ్యబారి
పోయాడు. మరుక్షణంలో అతడికి జాంగ్‌లా
ఎలాంటి ఘోర ప్రమాదంలో చిక్కుకు
న్నాడో అర్థమైంది. అతడు పరిగెత్తుకుంటూ
పోయి కొండచిలువ తల నరికేందుకు కత్తి
దూశాడు. కాని, కొండచిలువ జాంగ్‌లాను
నడుము నుంచి పైన తనదేహంతో బలంగా
చుట్టి అతడి తలను ఒడిసి పట్టుకునేం
దుకు ప్రయత్నిస్తున్నది. ఆ చీకట్లో కత్తి
గురి ఏమాత్రం తప్పినా కొండ చిలువ
తలకు మారుగా జాంగ్‌లా తన తెగి కింద
పడే ప్రమాదం ఉన్నది.

జాంగ్‌లా ఉక్కిరిబిక్కిరై పోతూ చిన్నగా
మూలుగుతున్నాడు. శిఖిముఖి, భయప
డకు 'జాంగ్‌లా, ఇదుగో కొండచిలువను
నరికేస్తున్నాను,' అంటూ ఎడమచేత్తో
పాము మెడపట్టుకుని ఇవతలికి లాగుతూ
అదే సమయంలో కత్తితో దాని మెడ మీద
బలంగా కొట్టాడు.

తల తెగిపోగానే, జాంగ్‌లా శరీరం మీది
నుంచి కొండచిలువ దేహం మెలికలు
తిరుగుతూ కింద పడిపోయింది. జాంగ్‌లా
పెద్దగా మూలిగి ఒక పక్క దభీమంటూ
పడిపోయాడు. ఈ గందరగోళం అంతా
విన్న విక్రమకేసరీ, అజిత, వీరభద్రులూ
అక్కడికి పరిగెత్తుకు వచ్చారు.

శిఖిముఖి, జాంగ్‌లాను లేవనెత్తేందుకు
వంగుతూ, 'కొండచిలువ తల నరికాను.
దాని పట్టులో చిక్కి నీ కాళ్లూ చేతులూ
ఏమైనా విరిగిపోలేదు కదా?' అన్నాడు.

జాంగ్‌లా జవాబిచ్చేందుకు గొంతు
సవరించుకునేంతలో చీకట్లో నుంచి 'అఘో
రీలు భక్తితో పూజించే కొండచిలువ తలన
రికినవాడెవడు? ఇదుగో, నీ తల నరకబో
తున్నాం, కాచుకో!' అంటూ నలుగురైదు
గురు భయంకరాకారులు, పెద్ద పెద్ద
శూలాలు పైకెత్తి, శిఖిముఖి కేసి పరు
గెత్తుకు రాసాగాడు. (ఇంకా ఉంది)