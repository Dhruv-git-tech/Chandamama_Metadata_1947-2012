జగుపతిరాయుడనే జమీందారు తన జమీలోని రామాపురం అనేగ్రామంలో రైతుల నుంచి
బకాయిలు వసూలు కావటం లేదని విని స్వయంగా తానే ఆ గ్రామానికి వెళ్లాడు.

గ్రామకచేరీ చావడిలో రైతులంతా చేరి జమీందారుతో పంటలు సరిగా లేవని, పట్నానికి పోయి ఏ కూలోనాలో చేసుకుని వచ్చిన దానితో బకాయిలు కొంతవరకైనా కడదామన్నా ఊరు దాటి వెళ్లడానికి పక్కనున్న వాగు ఏడాది పొడవునా అడ్డంగానే ఉంటున్నదనీ, కొన్నాళ్లు బాకీలు మాపు చేస్తే తప్ప బతకలేమనీ వాపోయారు.

జమీందారు వారి విన్నపాలు విన్నాక, 'ఈ పరిస్థితిని మనం ఇన్నాళ్లూ చూస్తూనే ఊరు కున్నామా? అని అక్కడే ఉన్న గ్రామాధికారిని అడిగాడు. అందుకు గ్రామాధికారి ఈ ఓదార్పులన్నీ వింటూ కూర్చుంటే బాకీలు చెల్లుబాటు కావని కర్కశంగా అన్నాడు.

ముకుందుడు అనేవాడు రెండేళ్ల కిందట జమీందారుకు షష్ఠిపూర్తి జరిగినప్పుడు ఈ ఊరికి ఆనుకుని పారే చిట్టివాగుకి అడ్డుకట్ట వేయిస్తాననీ, నాడు హామీ ఇచ్చిన విషయం గుర్తుచేశాడు. జమీందారు బకాయిలకీ, ఈ విషయాలకీ ఏమి సంబంధమని కోప్పడ్డాడు.

అందుకు ముకుందుడు అమాయకంగా 'నెరవేర్చని వాగ్దానాలకీ తీర్చని అప్పులకీ తేడా ఏమీ లేదని మా అయ్య అంటూండటం జ్ఞాపకం వచ్చి అలా అన్నాడు. తప్పయితే క్షమించండి,' అన్నాడు.

ముకుందుడి మాటల్లోని అంతరార్థం గ్రహించిన జమీందారు గ్రామాధికారితో 'ఈ కుర్రవాడన్నది విన్నాక మనమే బకాయిలు ఇప్పటికి చెల్లుబాటయ్యాయని అర్థమయింది. ఈ గ్రామస్థులకి మనం చేయాల్సినవి చేయించండి,' అంటూ ముకుందుడి ధైర్యాన్ని అభినందిస్తూ వెళ్ళిపోయాడు.

- జొన్నలగడ్డ రత్న

T నవంబర్ 2011

70

చందమామ