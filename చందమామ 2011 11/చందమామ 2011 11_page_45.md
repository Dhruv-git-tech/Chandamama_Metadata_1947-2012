అప్పటినుంచీ ఆయనకు మేఘమల్లార్ రాగం వినాలని గట్టి కుతూహలం పట్టుకున్నది.

ఇప్పుడు మేఘమల్లార్ ఆలాపించ మని చక్రవర్తి తాన్‌సేన్‌కి అజ్ఞాపించాడు. తనకు ఆ రాగం రాదని ఎంత చెప్పినా ప్రభువు వినిపించుకోలేదు. చివరకు, తన ప్రాణరక్షణ కోసమని తాన్‌సేన్‌కి ఆ అక్కాచెల్లెళ్ల సంగతి వెల్లడించక తప్పింది కాదు. చక్రవర్తి బలవంతాన తాన్‌సేన్ ఆయనను శబర్మతీ నదీతీరానికి తీసు కువెళ్లాడు. మామూలు ప్రకారం తానీ, నానీలు నదికి వచ్చారు. వారిద్దరూ తాన్ సేన్‌ని అతడి వెంట ఉన్న చక్రవర్తినీ గుర్తించారు.

చక్రవర్తి వారివద్దకు పరుగెత్తుకు పోయి 'అమ్మాయిలూ, ఒక్కసారి మేఘమల్లార్ పాడివినిపించరూ?' అని వేడు కున్నాడు. కాదనలేకపోయారు ఆ అక్కా చెల్లెళ్లు. సరే, పాడటానికి ఒకసమయం ఏర్పాటు చేశాడు. చక్రవర్తి.

ప్రత్యేకంగా అలంకరించబడ్డ ఒక సభలో సరీగా ఆ సమయాన అక్కాచెల్లెళ్లు ఇద్దరూ మేఘమల్లార్ రాగం ఆలపించారు. చక్రవర్తి తన్మయుడై వారిద్దరికీ, వారి వారి భర్తుల పేరిట, కోరకుండానే రెండు పెద్ద జాగీరులు వ్రాసి ఇచ్చాడు.

తానీ, నానీలు సంగీతవిద్యలో ప్రవీణులే కాదు. వారిద్దరూ సభామందిరాల్లోకి వచ్చినవారుకాదు. చక్రవర్తి ఆజ్ఞను మీరలేక వారు నిండు సభలో పాట పాడవలసి వచ్చింది. అలా సభలో పాడటం తమవంటి స్త్రీలకు తగిన పని కాదని, అది తమ సౌశీల్యానికి భంగకరమనీ వారి నమ్మకం. అందుచేత సభకు బయలు దేరేముందే వారిద్దరూ తగిన ఏర్పాట్లు చేసుకువచ్చారు.

సభ ముగిసింది. చక్రవర్తి వారిని మెచ్చుకోవటం, బహుమతి ఇవ్వటం జరిగింది. అప్పుడే ఆ అక్కా చెల్లెళ్లు, వెంట తెచ్చుకున్న కత్తులతో ఒకరినొకరు పొడుచుకుని నేలకు ఒరిగారు. ఈ ఘోర దృశ్యం చూస్తూనే తాన్‌సేన్ మూర్ఛపోయాడు.