తగులబెట్టేశామంటే ఆయన ఎల్లప్పుడూ దేవశరీరంలోనే ఉండిపోతాడు మహారాజా!’ అన్నాడు.

రాజు అనుమతించాడు. బలభద్రుడు మఠాన్ని తగులబెట్టించాడు. కపట సన్యాసి అందులో కాలిపోయాడు.

ఇలా చెప్పి కరటకం, ‘కనుక ప్రమాదకర మైన నీ కుట్ర కట్టిపెట్టు,’ అన్నది.

దానికి దమనకం, ‘అది అర్థం లేని మాట. నువు చెప్పే కోటిసిద్ధాంతాలు కూడా నా ఆచరణ విలువ చేయవు. అంతదాకా దేనికిరా అబ్బీ? ఈ ఎద్దు శరీరం మీదనే మనం ఎన్నో నెలలపాటు బతకవచ్చు. దాని కళేబరం ఇప్పుడే నా కళ్లముందు స్పష్టంగా మెదులుతున్నది. కాని, యుక్తి గల నక్క

లాగా, ఎత్తు పారిన దాకా ఈ విషయం రహస్యంగా ఉంచు,’ అన్నది.

‘ఏమిటా కథ?’ అని కరటకం అడిగింది.

దమనకం ఇలా చెప్పింది.

## యుక్తిగల నక్క

ఒక అరణ్యాంలో వజ్రదంష్టం అనే సింహం ఉండేది. దానికి ముగ్గురు మంత్రులుండే వాళ్లు – చమరకం అనే నక్కా, ఒక తోడేలూ, ఒక ఒంటే.

ఒకనాడు సింహం ఒక మగ ఏనుగుతో ఘోరంగా పోరాడితీవ్రంగా గాయపడింది. అటు తరవాత అది తన గుహలో బాధతోనూ, ఆకలితోనూ అలమటిస్తూ పడి ఉండి, వేటాడలేకపోయింది. ఆ స్థితిలో అది తన మంత్రులను పిలిచి ‘ఆకలితో చచ్చిపోతున్నాను ఏ జంతువునైనా వేటాడి తీసుకురండి,’ అన్నది.

అయితే ఎంత గాలించినా వాటికి ఏ జంతువూ చిక్కలేదు.

అప్పుడు చమరకం అనే నక్క తనలో, ‘ఈ ఒంటెను చంపినట్లయితే మేమందరమూ కొద్ది రోజులపాటు కడుపునిండా తినవచ్చు. అయితే అది మిత్రుడూ, మంత్రీ కావటం చేతసింహం దాన్ని చంపటానికి ఒప్పుకోదు. అందుచేత, ఒంటె చావడానికి ఒప్పుకునే టట్టు నేనే ఒక యుక్తి పన్నుతాను,’ అను కుని, ఒంటెతో ‘మిత్రమా, మన యజమాని తిండి లేక చచ్చిపోతున్నాడు. యజ