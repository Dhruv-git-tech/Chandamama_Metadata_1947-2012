కామాఖ్య నగరం చేరింతరవాత, నీకు పారి తోషికంగా అయిదు బంగారు కాసులిస్తాం. ఇష్టమేనా? ఆలోచించుకుని చెప్పు,’ అన్నాడు శిఖిముఖి. ‘ఆలోచనెందుకు, తమదయ.’ అన్నాడు జాంగ్‌లా.

‘మమ్మల్ని ఆ లోయల్లోని గోల్ భరా అన్న ఇభ్యుజాతి గ్రామం చేర్చాలి. ఆ దాపుల్లో ఎక్కడో అతిపురాతనమైన ప్రసిద్ధ దేవాలయం ఉన్నదని విన్నాం,’ అన్నాడు శిఖిముఖి.

గోల్భరా అన్న పేరు వింటూనే జాంగ్‌లా కొంచెం ఉలిక్కిపడి, ‘చిత్తం, అలాగే అక్కడికి దారి చూపుతాను, ఆ గ్రామం నేనెరి గినదే. కాని మీరన్నట్టు అక్కడ ప్రసిద్ధ దేవాలయం ఏమీ లేదు. తరవాత నన్ను

తప్పు హట్టకుండా ముందే, ఉన్న సంగతి తమకు మనవి చేసుకుంటున్నాను,’ అన్నాడు.

‘ఉన్నట్టుమేం విన్నాం, అవునా, కేసరీ?’ అంటూ శిఖిముఖి విక్రమకేసరి కేసి చూసి, అతడు అవునన్నట్టు తల ఊపగానే, జాంగ్ లాతో, ‘నువ్వు మాకు ఆ గ్రామానికి దారి చూపు. అక్కడికి చేరింతరవాత సంగతి మేం చూసుకుంటాం. ప్రయాణం ఈ సాయంకాలమే. సిద్ధంకా,’ అన్నాడు.

జాంగ్‌లా వాళ్లకు నమస్కరించి వెళ్లిపోయాడు. ఆ సాయంత్రం తమకు దారిలో అవసరం అయిన ఆహారపదార్థాలనూ, ఇతర సామగ్రినీ రెండు కంచరగాడిదల మీద వేసుకుని, శిఖిముఖీ, విక్రమకేసరీ నదీలోయల కేసి నింపాదిగా బయలు దేరారు. జాంగ్‌లా వాళ్లకు ముందు నడుస్తూ దారి చూపసాగాడు.

చీకటిపడుతూనే అందరూ అరణ్యం లోని ఒక చిన్న కొలను ప్రాంతం చేరారు. ఆ రాత్రికి అక్కడ ఆగి, వంట చేసుకుని, మర్నాటివేకువజామున తిరిగి ప్రయాణం కావడానికి వాళ్లు నిశ్చయించుకున్నారు. వంటపనిలో అజితుడూ, వీరభద్రుడూ నిమగ్నులయ్యారు. జాంగ్‌లా ఎండు పుల్లలు తీసుకువస్తానని శిఖిముఖితో చెప్పి, అరణ్యంలోకి పోయాడు.

శిఖిముఖీ, విక్రమకేసరీ ఒక చెట్టు నానుకుని కూర్చుని తమ ముందు కార్య