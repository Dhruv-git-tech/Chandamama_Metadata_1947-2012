దేవుడిచ్చిన బహుమతి

తెల్లమీసాల తాతయ్య అప్పుడే పశువుల కొట్టంలో తల్లి దగ్గర ఆత్రంగా పాలుతాగి ఆనందంతో చెంగుచెంగున గెంతుతున్న లేగదూడని పట్టుకుని ప్రేమగా ఒళ్లంతా నిమురుతున్నాడు.

‘తాతయ్యా! ఇవాళ మాకు కొత్త కథ చెబుతానన్నావు?’ అంటూ సెలవులకి పల్లెటూరికి వచ్చిన చందు, హరి, సీత, రాజు, చిట్టితల్లి, తాతయ్య చుట్టూ చేరి పోయారు. ‘అలాగే చెబుతా గానీ ఇవాళ మీరు నేనడిగే ఓ ప్రశ్నకి నాకు నచ్చిన ఖచ్చిత మైన సమాధానం చెప్పాలరా...’ అన్నాడు తాతయ్య తెల్లమీసాల చాటునుంచి నవ్వుతూ. ‘అడుగు తాతయ్యా,’ అన్నారు పిల్లలంతా ముక్తకంఠంతో.

‘ఇన్నాళ్ల మీ జీవితంలో దేవుడు మీకి చ్చిన గొప్ప బహుమతి ఏంటో చెప్పగలరా?’

చందు ఉత్సాహంగా చెప్పాడు. ‘మా క్లాసులో నాకూ సోంబాబుకీ చదువులో ఎప్పుడూ పోటీయే. అన్ని పరీక్షల్లోనూ వాడే క్లాసులో మంచి మార్కులు కొట్టేస్తుంటాడు. కానీ మొన్నటి పరీక్షల్లో వాడి బదులు నాకు మొదటి స్థానం రావడం దేవుడు నాకిచ్చిన బహుమతిగా అనుకుంటున్నా తాతయ్యా!’

‘బావుందిరా అబ్బాయ్! సీతా నువ్వేమం టావ్ తల్లీ!’ అన్నాడు సీతకేసి చూసి.

‘మరేమో.. సెలవులకి నాన్న ఎప్పుడూ తిరుపతి తీసుకెళ్తుంటారు కదా! నాకేమో మా పాఠాల్లో చదువుకునే చారిత్రక ప్రదేశాలు చూడాలని ఉంటుంది. ఈసారి నాన్న నన్ను తమ్ముడిని అడగకుండానే ఆగ్రా తీసికెళ్ల గానే అక్కడ ఆ ప్రార్ణమిరోజున చల్లని వెన్నెలలో తాజ్మహల్ అందాలను కళ్లారా చూసి పులకరించి పోయాం అనుకో తాతయ్యా...