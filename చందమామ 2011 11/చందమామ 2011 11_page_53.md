# నమ్మకం

పెళ్ళై కొత్తగా కాపురానికొచ్చిన శ్యామలకి అత్త జయమ్మబొత్తిగా నచ్చలేదు. ఆ విషయం తనను చూడవచ్చిన మేనమామకు చాటుగా చెబితే ఆయన, 'మీ అత్తమంచిని మెచ్చుకుంటుందని విన్నాను. మరి నిన్ను దేనికీ మెచ్చుకోదా?' అనడిగాడు ఆశ్చర్యంగా.

'మెచ్చుకుంటుంది కానీ రోజుకు నాలుగైదుసార్లైనా నాలో లోపాలెన్నుతుంది,' అంది శ్యామల.

'మరి మీ అమ్మెతే- రోజుకు పదిసార్లు నీలో లోపాలెన్నేదని గుర్తు,' అన్నాడు మేనమామ.

'ఔననుకో- కానీ లోపాలు ఎన్నినా, తన్నినా అమ్మ అమ్మే కదా!' అంది శ్యామల.

'ఐతే- మీ అత్త నీకిష్టమైన వంటకాలు చెయ్యనివ్వదా?' అనడిగాడు మేనమామ.

'చెయ్యనిస్తుంది కానీ పూటకి ఓ వంటకం నాకిష్టం లేనిది చేయిస్తుంది.' అంది శ్యామల.

'మరి మీ అమ్మెతే- పూటకిరెండు వంటకాలు నీక్షుం లేనివి చేసేది,' అన్నాడు మేనమామ.

'ఔననుకో- కానీ పెట్టినా మొట్టినా అమ్మ అమ్మే కదా!' అంది శ్యామల.

'పోనీ మీ అత్తపనులన్నీ నీకు అప్పచెప్పి తను ఖాళీగా కూర్చుంటుందా?' అడిగాడు మేనమామ.

'కూర్చోదు కానీ- తను కూర్చోనప్పడు నన్నూ కూర్చోనివ్వదు,' అంది శ్యామల. మరి 'మీ అమ్మెతే- తను కూర్చున్నప్పుడు కూడా నిన్ను కూర్చోనిచ్చేది కాదేమో' అన్నాడు మేనమామ.

'ఔననుకో- కానీ కూర్చోపెట్టినా నిలబెట్టినా అమ్మ అమ్మే కదా!' అంది శ్యామల.

అలా మరికొన్ని ప్రశ్నలు వేశాకమేనమామ శ్యామలతో, 'నీ సమస్యకు చాలా సులభ పరిష్కారం చెబుతున్నా విను. అత్త కూడా అమ్మే కదా అనుకో!' అన్నాడు. - మసుంధర