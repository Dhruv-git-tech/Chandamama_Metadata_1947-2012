అక్కడ ఉన్న చేపలు ఎండ్రకాయను,
‘‘అన్నా, తిరిగి వచ్చా వేం?'' అని
అడిగాయి.

ఎండ్రకాయ వాటికి కొంగ తలను
చూపి, '‘ఈ దుర్మార్గుడు మనల నందరిని
మోసగించాడు. ఈ దుష్టుడి మాటలు
నమ్మి, పాపం, చేపలన్నీ చచ్చిపోయాయి.
ఈ నమ్మకద్రోహిని చంపి, వాడి తల
తెచ్చాను. పల్లెకారుల కథ అంతా
ఈ దుర్మార్గుడి కల్పన, '' అన్నది.

నక్క ఈ కథ చెప్పిన తరవాత కాకి,
‘‘మిత్రమా, పామును ఎలా చంపాలో
చెప్పు.'' అన్నది.

నక్క ఇలా అన్నది: 'ఏదైనా గుడికో,
కోనేరుకో వెళ్ళు; ధనికులది ఏ రత్న
హారమో, మరేదైనా నగో తీసుకుని
వచ్చెయియ్య. జనం నీ వెంట పడతారు.
వాళ్ళు చూసేటట్టుగా ఆ నగను పాము
పుట్టలో పడెయియ్య.. వారు ఆ నగ కోసం
తప్పక పుట్టను తవ్వుతారు. అప్పుడు
పామును తప్పక చంపేస్తారు.'

కాకి తన ఇంటికి వెళ్ళి, నక్క
చెప్పిన ఉపాయంతన భార్యకు చెప్పింది.
రెండూ బయలుదేరి రాజభవనం లోని
కొలనుకు వెళ్ళాయి. త్వరలోనే రాణి
స్నానానికి కొలనుకు వచ్చి, తన రత్న
హారమూ, ఇతర నగలూ తీసి ఒడ్డున పెట్టి,
కొలనులోకి దిగి జలకాలాడ సాగింది.
ఆడ కాకి చప్పున రత్నహారాన్ని తీసు
కుని తన గూడు ఉన్న చెట్టు కేసి
నింపాదిగా ఎగురుతూ పోయింది. ఇది
చూసి మనుషులు గట్టిగా అరుస్తూ,
దుడ్డుకర్రలతో వెంటపడ్డారు.

ఆడ కాకి రత్నహారాన్ని పాముపుట్టలో
పడేసి. ఎడంగా ఒక కొమ్మ మీద వారి
గమనించ సాగింది. ప్రతీహారులూ, సేవ
కులూ హారం కోసం పుట్ట తవ్వారు.
పాముకు కోపం వచ్చి, పుట్టలో నుంచి పైకి
వచ్చింది. ఆందరూ చేరి పామును చంపి,
హారం తీసుకుపోయారు.

ఈ విధంగా కాకులకు పాము బెడద
తిరిపోయింది.