శంభో!’’ అని అరిచి, ఆయన లేచి నిల బడే సరికి ఆయన అనుచరు లిద్దరూ దగ్గిరికి వచ్చారు.

‘‘ కాళ్ళూ, చేతులూ కడుక్కోవాలి, ప్రణాళనకు గంగాజలం ఎక్కడ?’’ అని ఆయన తన అనుచరులను అడిగాడు.

‘‘ గంగాజలం సిద్ధంగానే ఉన్నది. కాళ్ళూ, చేతులూ కడుక్కోవచ్చు.’’ అన్నాడు ఒక అనుచరుడు.

స్వామీజీ ఒక పీట మీద కూర్చుని, అనుచరుడు కుండతో నీరు పొస్తూంటే, కాళ్ళూ, చేతులూ కడుక్కున్నాడు. రెండో అనుచరుడు పట్టిలేని రెండు పావుకోడు పలకలు తెచ్చి ఆయన ముందు పెట్టాడు. స్వామీజీ వాటి మీద పాదాలు ఆనించి,

ఒక నిమిషం పాటు కళ్ళు మూసుకుని ఏదో మంత్రం చదివి, నాలుగడుగులు చేసి తన యధాస్థానానికి నడిచివెళ్ళాడు.

‘‘ఘటానందస్వామీజీకి జై!’’ అని జనం అరిచారు.

ఇది చూసి సుబలుడికి దిమ్మతిరిగి పోయింది. అద్భుతం! ఏదో ఆతీత శక్తి లేకుండా ఇలాటి పని చెయ్యటం ఎవరి తరమూ కాదు. స్వామీజీ తన కాళ్ళను శుభ్రంగా కడుగుకున్నాడు గనక సందేహానికి అవకాశం లేదు. ఇదేదో యోగ శక్తి, సందేహం లేదు. తన మేనమామ ఇంత కన్న పెద్ద అద్భుతాలే చేస్తాడు గాని అదంతా గారడి, మోసం! తన మేనమామ చేసి అద్భుతాలలో చాలా