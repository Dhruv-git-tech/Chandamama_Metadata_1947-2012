రిక తోచిన డబ్బులు వారు వేయటానికి ముసలిది ప్రేక్షకుల దగ్గిర ఒక గుడ్డ పరిచింది.

పాటలు పాడుతున్నారు. డప్పులు వాయిస్తున్నారు. కేకలు పెడుతున్నారు. తెరమీద తోలుబొమ్మలు ఆడుతున్నాయి. దృశ్యం రావణాసురుడి లంకాపట్టణంలో రావణుడి కొలువు కూటం. రాక్షసులు అల్లరి చేస్తున్నారు. రాక్షస కాంతలు నృత్యాలు చేస్తున్నారు. ప్రేక్షకులు ఉత్సాహంగా నాటకం చూస్తూ, సంతోషంతో కేకలు పెడుతున్నారు.

రావణుడి కొలువు కూటం దృశ్యం అయిపోయింది. తెర మీదికి లంఛిణి వచ్చింది. లంఛిణిని చంపటానికి అంజనేయుడు వచ్చాడు. అంజనేయుడి అర్చాటంతోనూ, లంఛిణి పడేపాట్లతోనూ ఆ ప్రదేశమంతా దద్దరిల్లి పోయింది. తెర వెనక కోలాహలం పెరిగింది గాని, తెర ముందు ప్రేక్షకుల కోలాహలం పూర్తిగా నిలిచిపోయింది.

ముసలమ్మ తెరముందుకు వచ్చి చూసే సరికి మైదానమంతా ఖాళిగా ఉన్నది. ప్రేక్షకులందరూ మాయమయారు. ముసలిది పరిచిన గుడ్డ మీద మాత్రం చాలా డబ్బు పడింది. ముసలిది వెనక్కు తిరిగి వెళ్ళి ఆట ఆవించింది.

అప్పుడు తోలుబొమ్మల వాళ్ళు వచ్చి చూస్తే, ముందు కనిపించిన ఇళ్ళు లేవు. తమను ఆడమన్న మనుషులుగాని, అట చూడ వచ్చినవాళ్ళు గాని ఒక్కరూ లేరు. ఇంత సేపూ తమ ఆట చూసినది దయ్యాలనీ, అంజనేయుడు తెర మీదికి రాగానే అందరూ పారిపోయారనీ తోలుబొమ్మల వాళ్ళు గ్రహించారు. ఎందుకైనా మంచి దని వాళ్ళు తెల్లవారినదాకా తెర మీద అంజనేయుణ్ణే ఆడిస్తూ కూర్చున్నారు.

ఏమైనా వాళ్ళు పడిన శ్రమ వృధా పొలేదు. బోలెడంత డబ్బుతోబాటు చాపలూ, దీపాలూ మొదలైనవి కూడా లభించాయి. దయ్యాల పల్ల హాని కలగ కుండా అంజనేయుడు వారిని కాపాడాడు.