థారానగరంలో థోజరాజు మహాకవులను పొషిస్తూ ఉంటాడనీ, కాళిదాసు అక్కడ ఆస్థాన కవి అనీ విని కాంతికవి అనే అయన అసూయపడి, ఆ కాళిదాసును ఓడించి తానా స్థానాన్ని సంపాదించు కుందామని ధారానగరరానికి వచ్చాడు.

ధారానగరం శివార్లలో కాంతికవికి ఒక కన్య కనబడింది. అయన ఆ పిల్లను, ‘‘ నువ్వెవరి పిల్లవు ? ’’ అని అడిగాడు. దాని కామె,

‘‘ హర హర స్మరతే నిత్యం, బహు జీవ ప్రపాలకః, అరణ్యే వసతే నిత్యం, తస్యాహం కుల బారికా.'' అని చెప్పింది.

(ఎప్పుడూ అరణ్యాలలో ఉంటూ, హర హరా అంటూ, బహు జీవకోటిని పొషించే కులానికి—కాపులకు—చెందిన పిల్లను, అని దాని అర్థం.)

కాంతికవి ఈ సమాధానానికి ఆశ్చర్య పడి మరికొంత దూరం ముందుకు వెళ్ళే సరికి కొంతమంది స్త్రీలు నీళ్ళ కోసం పొతూ కనిపించారు. అందులో ఒకతెను అయన, ‘‘ అమ్మాయీ, నువ్వెవరు ? ’’ అని అడిగాడు. దాని కామె,

‘‘ చతుర్ముఖో న చ బ్రహ్మా, వృషా రూఢో న శంకరః, అకాలే వర్షతే మేఘః, తస్యాహం కుల బాలికా.'' అన్నది.

(నాలుగు ముఖాలున్నా బ్రహ్మ కాదు, ఎద్దు నెకికినా శివుడు కాదు; కాలం కాని కాలంలో కూడా వర్షించే మేఘం; అలాటి కులానికి చెందినదాన్ని. అంటే నీరు తెచ్చే వారి కూతురినని అర్థం. నాలుగు ముఖాలు గల తోలు తిత్తిని ఎద్దు మీద తీసుకుపోయి, దానిలో నీరు నింపి తెచ్చి అందరికీ అందిస్తారు.)