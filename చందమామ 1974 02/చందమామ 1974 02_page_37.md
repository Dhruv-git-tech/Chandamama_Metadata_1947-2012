నేను పల్లిపంచుకోలేనూ?'' అని భద్రయ్య ఆ కురవాణ్ణి కోపంగా అడిగాడు.

'' మీరు పిసినిగొట్టు గద! డబ్బు ఖర్చయి పోతుందని వైద్యం చేయించు కోవటం లేదేమో అనుకున్నాడు. రంగ నాథంగారు ఊరికే వైద్యం చేస్తారని మీకు తెలిదేమోనని, ఆయనింటికి పరిగెత్తాడు, నాన్నా!'' అని భద్రయ్య కొడుకు చంద్రం అన్నాడు.

ఆ మాట విని భద్రయ్యకు చాలా కోపం వచ్చింది. ఆయన పాపయ్య కొడుకుతో, ''ఏంరా, నేను పిసినిగొట్టు నని నీకు తెలిసింది గద! అందుకే నేను నా పిల్లలకు పెట్టకుండా పళ్ళు తింటు న్నాని గ్రహించ లేక పోయావా ?'' అన్నాడు.

''మా నాన్న జబ్బు చేసినప్పుడు పళ్ళు తను ఒక్కడే తింటాడే, అప్పుడు ఆయన కళ్ళనీళ్ళు పెట్టుకుని, 'ఎంత పిసినిగొట్టు కూడా కన్న బిడ్డలకు పెట్ట

కుండా తాను తినడు, కాని నేనుమాత్రం మీకు లేకుండా పళ్ళు తినేస్తున్నాను,' అంటాడు. అందుకని మీకు జబ్బే చేసి ఉండాలను కున్నాను,'' అన్నాడు పాపయ్య కొడుకు నింపాదిగా.

భద్రయ్య మొదట ఉలిక్కపడ్డాడు. తరవాత ఆయన తమాయించుకుని, పాపయ్య కొడుకు భుజం తట్టుతూ రంగ నాథంతో, ''రంగనాథంగారూ, ఏడు చెప్పి నది నిజం! చాలాకాలంగా నేను జబ్బుతో బాధ పడుతున్నాను. అందుకే ఇంత కాలమూ నేను కట్టుకున్న ఇల్లాలిని, కన్న బిడ్డలనూ సుఖపెట్టలేక పోయాను. ఏడు మిమ్మల్చి తీసుకు రావడం నాకు మంచిదే అయింది,'' అన్నాడు.

ఆ రోజు రాత్రి భద్రయ్య రంగనాథం కుటుంబానికి, పాపయ్య కుటుంబానికి విందు చేశాడు. భద్రయ్య పిల్లలు మొదటి సారిగా మంచివంటకాలు రుచి చూశారు. ఆ తరవాత మరెన్నడూ వాళ్ళు చిరుతిళ్ళ కోసం మొహం వాచిపోలేదు.