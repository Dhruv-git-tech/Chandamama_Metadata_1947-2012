అంతలో ఆయనకు దూరంగా దీపం ఒకటి కనిపించింది. ఆ దీపం తన కేసి పస్తూ ఉండటం చూసి ఆయనకు భయం వేసింది. అయినా చేసేది ఏమీ లేక, ఆయన అల్లాను స్మరిస్తూ పడుకున్నాడు.

కొద్ది సేపట్లో ఆ గుడిపూజారి దీపంతో సహా అక్కడికి వచ్చి, నవాబు పరిస్థితి తెలుసుకుని, గుడిలోకి వెళ్ళి. పేల పిండలో ఇంత బెల్లం కలిపి తెచ్చి, తినమని నవాబుకు ఇచ్చాడు.

నవాబు ఆ పేలపిండి తిని ప్రాణాలు నిలబెట్టుకుని, ఆ పూజారికి ఒక భూమిని ఇనాంగా రాసి ఇచ్చి, తరవాత వెళ్ళి పోయాడు.

ఈ సంగతి, ఆ భూమిని అనుకుని ఉన్న భూములు గల భూస్వామికి తెలిసింది. అతను తాను ఆక్రమించ దలచిన భూమి మరొకరిది కావటం సహించలేక, పూజారి వద్దకు వచ్చి, నవాబు రాసి ఇచ్చిన శాసనపత్రం తనకు ఇయ్యమన్నాడు.

పూజారి ఇయ్యనన్నాడు.

" నేను తినవలసిన పంటను నువు తింటావా ? ఎలా తింటావో చూస్తాను," అంటూ భూస్వామి పూజారిని ఒక చెట్టుకు కట్టేయించి, తన నౌకర్ల చేత చావగొట్టించాడు. ఆ దెబ్బలకు తాళలేక,

చంద్రమామ

పూజారి నవాబు రాసి ఇచ్చిన పత్రాన్ని తెచ్చి, భూస్వామికి ఇచ్చాడు.

భూస్వామి దాన్ని ముక్కలుగా చించి పూజారికి ఇచ్చి, మింగ మన్నాడు. పూజారి గత్యంతరం లేక వాటిని నమెలి మింగాడు.

కొన్నాళ్ళకు నవాబు ఆ దారినపొతూ, పూజారి జ్ఞాపకం రాగా, గుడి దగ్గిరికి వెళ్ళాడు. గుడి పక్కన ఒక గుడిసె ఉన్నది. అందులో నుంచి పూజారి పిల్లలు బయటికి వచ్చి ఆయనను వింతగా చూస్తూ నిలబడ్డారు. వాళ్ళు బక్కచికిక్క ఉన్నారు. వాళ్ళ బట్టలు చిరిగి, మాసి ఉన్నాయి.