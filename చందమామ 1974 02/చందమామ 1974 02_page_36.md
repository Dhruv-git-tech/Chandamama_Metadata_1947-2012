“నా అరోగ్యాని కేం? పిడిరాయిలా ఉన్నాను,” అన్నాడు భద్రయ్య.

“అలా అనకండి. మీరేమి కంగారు పడవద్దు. నేను మీకు ఉచితంగా వైద్యం చేస్తాను,” అన్నాడు రంగనాథం.

భద్రయ్య నవ్వి. “ఎంత మాట! మీ డగ్గిర వైద్యం చేయించుకుని, డబ్బు లిచ్చే ధైర్యం నా కెక్కడిది? అయినా, “నేను జబ్బు పడ్డానని మీ కెవరు చెప్పారు?” అని అడిగాడు.

“మీ పారుగింటి పాపయ్య కొడుకు చెప్పాడు,” అన్నాడు రంగనాథం.

భద్రయ్యకు చాలా కోపం వచ్చింది. వెంటనే పక్క ఇంటిక్కి వెళ్ళి పాపయ్య కొడుకును పిలుచుకు వచ్చాడు.

రంగనాథం పాపయ్య కొడుకు వంక కోపంగా చూసి, “ఏం రా, ఈయనకు జబ్బన్నావు? మనిషి నిక్షేపంలా ఉంటే?” అని అడిగాడు.

పాపయ్య కొడుకు నింపాదిగా, “ఈయన పిల్లలకు పెట్టకుండా బత్తాయి పళ్ళు తింటున్నారు. మా నాన్న మాకు పెట్టకుండా ఏ పండూ తినడు. కాని జబ్బుచేసినప్పుడు మాత్రం తను ఒక్కడే తింటాడు. ఎందు కంటే, ఎక్కువ కొను క్కునేందుకు మాకు డబ్బు లేదుగా!” అన్నాడు.

“అయితే, పిల్లలకు పెట్టకుండా పళ్ళు తింటున్నానని నాకు జబ్బుచేసిందంటావా? నాకు జబ్బు చేస్తే వైద్యణి