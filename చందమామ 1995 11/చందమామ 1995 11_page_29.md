అప్పుడు, హిమదత్తుడు గద్దిస్తూ ప్రశ్నించిన
మీదట మల్లిక, అతడి పాదాల మీద పడి
జరిగిందంతా చెప్పి, ఇంటికి పోయి హారాన్ని
తెచ్చి అతడికిచ్చింది. హిమదత్తుడు హారాన్ని
విజయమాధవి మెడలో వేసి, ఆమె సునిశిత
పరిశీలనాదృష్టిని అభినందించాడు.

తర్వాత అతడు కొద్దిసేపు మౌనంగా వుండి,
“ఈ మహిమగల అద్దంవల్ల మేలుతో పాటు
కీడూ జరిగే అవకాశముంది. దీని ప్రయోజనం
పరిమితమని ఇప్పటికే రుజువయింది. దీన్ని
ఈ రోజే మా గురువుగారికి తిరిగి ఇచ్చి,
ఆయన ఆశీర్వాదం పాంది వస్తాను,” అన్నాడు.

బేతాళుడు ఈ కథ చెప్పి, “రాజా, ముని
జయేంద్రుడు, హిమదత్తుడికిచ్చిన మహిమ

గల అద్దం కొన్ని సందర్భాలలో సమాధానం
చెప్పలేక పోవడం, దాని మహిమ విషయంలో
సందేహం కలిగిస్తున్నది. ముగ్గురు వీరులలో
మేటి ఎవరో తేల్చి చెప్పడంలో అద్దం విఫల
మవడమే ఇందుకు నిదర్శనం. అయితే,
మల్లయుద్ధ వీరులు వజ్రాచాహు, ధూమకేతుల
విషయంలో, వీరుడెవరో నిర్ణయించి అద్దం
తన మహిమను చాటుకోవడం చిత్రంగా
వున్నది.

ఇక రాకుమార్తెల సౌందర్య పరీక్ష విష
యానికొస్తే - విజయమాధవి అద్దం ముందు
నిలబడటానికి ఎందుకు నిరాకరించిందో
అంతుబట్టదు. బహుశా తాను రాకుమారి
పూర్ణబిందుతో పోటీపడి నెగ్గలేనన్న భయం
వల్ల కావచ్చు! అంతవరకు బాగానే వుంది.
కాని, ఏ అంగవైకల్యమూ లేని - ఎంతో
స్ఫురద్రూపి అయిన హిమదత్తుణ్ణి అంధుడని
హేళన చెయ్యడం అవివేక లక్షణం కాదా?
అలాంటి దాన్ని జీవితభాగస్వామిని చేసుకున్న
హిమదత్తుణ్ణి మూర్ఖుడనడం తప్పవుతుందా?

మహిమగల అద్దంవల్ల, మేలుతోపాటు
కీడూ జరుగుతుందని హిమదత్తుడు భావించ
డమేమిటి? అతడా నిర్ణయానికి రావడానికి
తగు హేతువేమైనా వున్నదా? ఆఅద్దాన్ని తన
గురువుకు ఇచ్చివేయాలనుకోవడం తెలివి
మాలిన పని కాదా? ఈ సందేహాలకు సమా
ధానం తెలిసికూడా చెప్పకపోయావో, నీతల
పగిలిపోతుంది,” అన్నాడు.