“అయ్యా, ఈ కసాయి నా దగ్గిరికి వచ్చి, ఒక మొహర్షికి చిల్లర ఇచ్చేట్టయితే నూనె కొంటానన్నాడు. నేను నా దగ్గిర ఉన్న చిల్లర అంతా తీసి లెక్కపెడుతూండగా, డబ్బులన్నీ లాగేసుకుని అవి తనవేనంటున్నాడు. తమరే న్యాయం చిత్తగించాలి!” అన్నాడు నూనె గానుగవాడు.

“అయ్యా, నేను ఈ మనిషి దగ్గర నూనె కొనటానికి వెళ్లినమాట నిజమే. నా జేబులో ఎంత డబ్బున్నదోనని తీసి లెక్కపెట్టుకుంటూంటే ఈ మనిషి నా చెయ్యి పట్టుకుని ఈ డబ్బులు తనవే నంటున్నాడు. న్యాయం చిత్తగించాలి!” అన్నాడు కసాయి.

“ఆ డబ్బులు నావద్ద ఉంచి, రేపు రండి, తీర్పు చెబుతాను!” అన్నాడు న్యాయాధికారి. తరవాత గుర్రం తగాదా వచ్చింది.

“అయ్యా, మాది శ్రీనగరు. ఇవాళ సంతలో కొన్ని సరుకులు కొందామని నేను నాగుర్రం మీద ఎక్కి ప్రయాణమై వచ్చాను. నగరద్వారం వద్ద ఈ కుంటిమనిషి తగిలి నన్ను ధర్మం అడిగాడు. డబ్బులిచ్చాను. తరవాత తనను నా గుర్రం మీద ఎక్కించుకుని సంతవద్దకు చేర్చమన్నాడు. అలాగే చేశాను. కాని సంతవద్ద ఈ మనిషి దిగకపోగా, పైపెచ్చు ఈ గుర్రం తనదేనంటున్నాడు!” అని రాజు చెప్పాడు.

“అయ్యా, నేను కాళ్లులేని వాణ్ణి. అందు చేత ఎక్కడికి వెళ్లినా ఈ గుర్రం మీదే వెళ తాను. సంతకోసమని నేను వస్తూండగా ఈ

పెద్దమనిషి ద్వారం వద్దకనిపించాడు. చాలా దూరం నడిచి డస్పిపోయానని చెప్పి, తనను ఎలాగైనా సంతకు చేర్చమన్నాడు. సరేగదా అని సంతదాకా తెస్తే ఈ గుర్రం తనదేనని నాతో పేచీ పడ్డాడు! తమరు న్యాయం నిర్ణయించండి!” అన్నాడు కుంటివాడు.

న్యాయాధికారి ఒక క్షణం ఆలోచించి, “ఈ గుర్రాన్ని నావద్ద ఉంచి వెళ్లి, మళ్లీ రేపు రండి. తీర్పు చెబుతాను!” అన్నాడు.

మర్నాడు న్యాయస్థానానికి ఫిర్యాదీలూ, ప్రేక్షకులూ వచ్చారు.

న్యాయాధికారి కరణాన్ని పిలిచి, “ఈ స్త్రీ మీ భార్యే. మీ రామెను తీసుకువెళ్లండి. ఈ రైతు తప్పుడు ఫిర్యాదు చేసినందుకు గాను