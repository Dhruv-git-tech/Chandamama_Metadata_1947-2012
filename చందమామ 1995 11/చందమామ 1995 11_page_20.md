ప్రశ్నలు వేసేదాకా ఎవరూ బలులు ముట్టటా
నికి వీల్లేదు!” అన్నాడు.

మిగిలినవారిని తోసుకుంటూ ఒక స్త్రీ
ముందుకు వచ్చింది. ఆమెను చూసి రూప
ధరుడు నిర్ఘ్రాంతపోయాడు. ఎందుచేతనంటే,
ఆమె రూపధరుడి తల్లే! రూపధరుడు ట్రోయ్ పై
యుద్ధానికి బయలుదేరే నాటికి ఆమె జీవించే
ఉన్నది. ఆమె ఎప్పుడు చనిపోయినదీ రూప
ధరుడు ఎరగడు.

ఆమెను చూసి రూపధరుడు కంట తడి
పెట్టుకున్నాడు, జాలి పడ్డాడు. అయినప్పటికీ
అతను ఆమెను బలులు తాకనివ్వలేదు.

ఆమె వెనకనే సాంకేతికుడు, చేతిలో
బంగారు కర్ర పట్టుకుని వచ్చాడు. ఆయన
రూపధరుణ్ణి గుర్తించి, “నాయనా, ఎన్నడూ
సూర్యకాంతి ఎరగని ఈ పితృలోకానికి
నువ్వెందుకు రావలిసివచ్చింది? కాస్త అడ్డం
తాలిగితే, బలి ఆరగించి నీకు చెయ్యవలసిన
సహాయం చేస్తాను,” అన్నాడు.

రూపధరుడు పక్కకు తొలిగి ఆయనను
బలి ఆరగించనిచ్చాడు. తరవాత ఆయన
రూపధరుడికేసి తిరిగి, “నాయనా, నువ్వు
స్వదేశానికి పోవాలని తహతహలాడుతున్నావు.
నిజానికి స్వదేశంకన్న స్వర్గం ఎక్కడుంది?
అయితే, దేవతలు నీపై అలిగి ఉన్నారు.
అందుచేత నువ్వు పడరాని పాట్లు పడతావు,
తప్పదు. ఎన్నికష్టాలు పడినా నువ్వు క్షేమంగా
ఇంటికి చేరుకుంటావు. నువ్వు ఇంటికి వెళ్లే

దారిలో త్రినాపియ అనే దీవీ వస్తుంది. అక్కడ
సూర్యభగవానుడి తాలూకు పశుగణాలుం
టాయి. నువ్వుగాని, నీ అనుచరులుగాని
వాటి జోలికి పోవద్దు. ఒకవేళ ఆ పశువులకు
అపచారం జరిగిందో నీ అనుచరులుగాని,
నీ నౌకగాని ఇథకా చేరటం కల్ల. నువ్వు
మటుకు చావు తప్పి కన్ను లొట్టపోయినంత
పని అయి, ఇంకొకరి నౌకలో ఒంటరిగా
ఇంటికి చేరుకుంటావు. అప్పటికీ నీ కష్టాలు
అంతం కావు. నీ ఇంటినిండా నీ శత్రువు
లుండి, తమను పెళ్లాడమని నీ భార్యను
పీడిస్తుంటారు. అయితే నువ్వు వారిని ఎలాగో
హతమార్చ గలుగుతావు. ఆ శత్రువుల నంద
రినీ తుదముట్టించినాక నువ్వు దేవతలపట్ల