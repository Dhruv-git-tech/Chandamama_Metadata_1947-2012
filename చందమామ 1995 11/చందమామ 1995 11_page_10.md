సింహాసనం అధిష్ఠించని రాకుమారుడంటూ
ఎవరూ వుండరు! నేనడిగేది వాళ్ళల్లో వున్న
ప్రత్యేకత గురించి. నేనడిగే అర్థంపర్థం లేని
మూడు ప్రశ్నలకు అర్థవంతంగా జవాబు
చెప్పగలవాడినో, నీళ్ళ మీద నడవగలిగిన
వాడినో, గాలిలో ఎగరగలిగిన వాడినో—ఇలా
ఏదయినా ప్రత్యేకత వున్నపాడినే నేను పెళ్ళాడు
తాను," అన్నది.

ఈ జవాబుకు రాజదంపతులు మరింతగా
ఆశ్చర్యపోయి, “నీకేమైనా గాలిసోకలేదు గదా!
ఇది నీకు అన్ని విధాలా తగిన సంబంధం.
యువరాజురత్సనేనుడితోనే నీపెళ్ళి,” అన్నారు.

ఇంతలో రత్నసేనుడు, బంధుమిత్ర సపరి
వారంగా వచ్చి, రాజభవనానికి దాపులనున్న
విడిదిలో దిగాడు. అయితే పెళ్ళిఇంకా రెండు
రోజులున్నదనగా, రూపవతి అంతఃపురంలో
కనబడకుండా పోయింది. ఈ జరిగినదానికి
రాజదంపతులు దుఃఖించి, కుమార్తె కోసం
అంతటా వెతికించి, చివరకు రాజభటులను
ఆమెజాడ తెలుసుకునేందుకు రాజ్యం నలు
మూలలకూ పంపారు.

రూపవతి వ్రియసఖి అయిన విమల,
రాకుమారి పంతంకొద్దీ అజ్ఞాతంలోకి వెళ్ళిం
దని గ్రహించింది. ఆమె తప్పక ఎన్నాళ్ళుగానో
చూడాలనుకుంటున్న కొండమీద పాడుబడిన
కోటకు వెళ్ళి వుంటుందని ఊహించింది.
రాకుమారిని పెళ్ళివేశకు సురక్షితంగా తీసుకు
రావడం తన కర్తవ్యంగా భావించి, విమల

ఎవరికీ చెప్పకుండా కోటకేసి బయలుదేరింది.
ఆమె కొండ మీదికి చేరేసరికి సాయంత్రం
అయింది. కోటతలుపు మూసి వున్నది. దాని
తలుపుకు వున్న రంధ్రంగుండా విమల
లోపలికిచూసి ఆశ్చర్యంతోపాటు భయంతో
కంపించిపోయింది.

శిథిలావస్థలో వున్న కోటతలుపుకు చాలా
సమీపంలో, ఒక పెద్ద కొలను. దాని ఒడ్డున
గాలాన్ని నీటిలో వేసి ఒక కురూపి కూర్చుని
వున్నాడు. వాడి నడుము విల్లులా వంగిపోయి
వున్నది. పిల్లిగడ్డం, మిడిగుడ్లు, కారునలుపు
దేహం. ఒక చిరుగులఅంగీ ధరించి వున్నాడు.
పక్కనే రాకుమారి రూపవతి కళ్ళ నీళ్ళతో
కూర్చుని వున్నది!