“అది నువ్వమకున్నంత కష్టం కాదు. ఆ స్త్రీ విషయం. తీసుకో. ఆమెను నిన్న రాత్రి మా ఇంటికి తీసుకుపోయాను. ఇంటికి వెళ్లగానే ఆమెను పిలిచి నా కలందాన్. కడిగి అందులో సిరా పాయ్యమన్నాను. ఆమె ఆ పని చెయ్యటం అలవాటున్నదానిలాగా ఆ పని చేసేసింది. మామూలు రైతు భార్యా అయితే అలాచెయ్యలేదు. అందుచేత ఆమె కరణం భార్యేనని నిర్ణయించాను,” అన్నాడు న్యాయాధికారి.

“అదినరే, డబ్బులు కసాయివాడివేనని ఎలా నిర్ణయించారు?” అన్నాడు రాజు కుతూ హలంగా.

“అది మరీ తేలిక. నూనెవాడి చేతులూ, అరిచేతులూ నూనె ఓడుతూ ఉండటం నువ్వు గమనించే ఉంటావు. అవి వాడి చేతితో పట్టుకున్న డబ్బులయితే వాటికి నూనె అంటి ఉండాలి. ఆ డబ్బులను నీటిలో వేసి చూశాను. అందులోంచి ఒక్కచుక్క నూనె కూడా నీటి మీద తేలలేదు,” అన్నాడు న్యాయాధికారి.

“మా తగాదాలో గుర్రం నాదని ఎలా నిర్ణయించారు? కుంటివాడు గుర్రాన్ని గుర్తించలేక పోయాడా?” అని రాజు అడిగాడు.

“గుర్తించాడు. మీరిద్దరూ గుర్రాన్ని గుర్తించ గలరని నాకు ముందే తెలుసును!” అన్నాడు న్యాయాధికారి.

రాజు ఆశ్చర్యంతో, “అయితే మరి గుర్రం నాదని మీరు ఎలా నిర్ణయించారు?” అని అడిగాడు.

“నేను గమనించినది మీలో ఎవరు గుర్రాన్ని గుర్తించుతారా అని కాదు; గుర్రం మీలో ఎవరిని గుర్తించుతుందా అని! అది నిన్నే గుర్తించింది! అందుచేత గుర్రం నీదని నిర్ణయించాను!” అన్నాడు న్యాయాధికారి.

ఆ న్యాయాధికారి తెలివితేటలు సుకేత మహారాజుకు అపూర్వంగా కనిపించాయి. ఆయన శ్రీనగరుకు తిరిగివెళ్లాక న్యాయాధి కారిని రప్పించి ఆయనకొక జాగీరు బహూ కరించాడు. తాను తీర్పు చెప్పినది మహా రాజుకేనని తెలిసి న్యాయాధికారి పొందిన ఆశ్చర్యానికి అంతులేదు.