హిమదత్తుడి నిర్ణయం రాకుమార్తెల తండ్రులతో పాటు, అక్కడ వున్న రాజోద్యోగులను కూడా చాలా ఆశ్చర్యవరిచింది. తర్వాత కొద్ది రోజులలోనే హిమదత్తు, విజయ మాధవిల వివాహం వైభవంగా జరిగింది.

ఒక నెల గడిచాక, ఒకనాడు రాజభవన కావలిభటుడు భద్రుడనే వాడు, విజయ మాధవి నగల పేటిక మీద వుంచిన చంద్ర హారాన్నిదొంగిలించి, ఉద్యానవనంలోని అశోక వృక్షంతొర్రలో దాచాడు. దొంగతనం విషయం సద్దు మణిగాక, దానిని ఇంటికి తీసుకుపోదా మని వాడి ఆలోచన.

అయితే, భద్రుడు హారాన్ని చెట్టుతొర్రలో దాచడం మల్లిక అనే దాసి చూసింది. భద్రుడు అక్కడి నుంచి వెళ్ళిపోగానే, అది హారాన్ని తీసుకుని ఇంటిదారి పట్టింది.

ఆ తర్వాత కొంతసేపటికి, రాణి విజయ మాధవి చంద్రహారం కనబడకపోవడంతో ఆ సంగతి భర్తకు చెప్పింది. హిమదత్తుడు, ఆ హారాన్ని దొంగిలించిన వాళ్ళు అంతఃపుర దాసీలో, కాపలాభటులో అయి వుంటారని ఊహించి, వాళ్ళందర్శీ పిలిపించి, అద్దం ముందు ఒక్కొక్కరినే నడవమని ఆజ్ఞాపించి, “మహిమగల అద్దమా! నీ ముందు నడిచి పోయే వారిలో చంద్రహారం దొంగ ఎవరో చెప్పు,” అన్నాడు.

భటులు, దాసీలు నిలబడిన వరస నెమ్మ దిగా అద్దం ముందు నుంచి కదల సాగింది.

మల్లిక తెలివిగా భద్రుడి వెనక నిలబడింది. తన వంతు వచ్చేసరికి భద్రుడికి ముచ్చె మటలు పట్టాయి. అంతలో అద్దం, “భద్రుడు దొంగ!” అన్నది.

అది విని మల్లిక, “అమ్మయ్య, గండం గడిచింది!” అన్నట్టు గుండెలమీద చెయ్యి వేసుకోవడం, విజయమాధవి కంటబడింది. ఆమె వెంటనే మల్లికనుబంధించమని, భటుడొకణ్ణి ఆజ్ఞాపించింది.

“ఇదేమిటి, మాధవీ! హారం దొంగ భద్రుడని అద్దం చెప్పిందిగదా. మల్లిక నెందుకు బంధించడం?” అన్నాడు హిమదత్తుడు.

“ఇందులో మల్లిక ప్రమేయంకూడా వున్నదని, నా అనుమానం!” అన్నది విజయమాధవి.