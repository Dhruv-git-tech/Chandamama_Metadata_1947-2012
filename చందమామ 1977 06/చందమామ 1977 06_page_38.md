"పొట్లాడి అయినా నేను చేసుకుని తీరుతాను," అన్నాడు విఠల్ ఆవేశంగా.

"తొందరపడకు. ఉపాయం ఆలోచింతాం," అన్నాడు సోమయ్య.

ఒకనాడు సోమయ్య తన ఇంటికి మామిడి తోరణాలు కట్టుతూంటే, పాలం నుంచి వస్తున్న కామయ్య, "ఏమిటి విశేషం?" అని అడిగాడు.

"మొన్న విశాలపురం తీర్ధానికి వెళ్లి నప్పుడు, జమిందారుగారి తమ్ముడు గంగని చూసి, పెళ్ళి చేసుకుంటా నన్నాడు. ఇవాళ వాళ్లు పెళ్లి చూపులకు వస్తున్నారు," అన్నాడు సోమయ్య.

మధ్యాన్నం గుర్రాల మీదా. మేనాల మీదా పెళ్లి వారు వచ్చారు. రకరకాల కానుకలు తెచ్చారు. బ్రాహ్మణులకు ఘనంగా దక్షిణలిచ్చారు. పెళ్ళిచూపులు అయాక, వెళ్ళి కబురు చేస్తామని వెళ్ళి పోయారు.

కామయ్య గుండెల్లో రాయి. పడింది. ఈ సంబంధం జరిగితే సోమయ్య తన

కన్న ఎదిగిపోయి, తనను పురుగును చూసినట్టు చూస్తాడు. జమిందార్లకు పనికివచ్చిన గంగ తమ ఇంటికి ఎందుకు పనికి రాదు?

కామయ్య చాలాసేపు మధనపడి, చివరకు సోమయ్య దగ్గిరికివచ్చి, "మనం ఆ బాల్యస్నేహితులం. మా అబ్బాయికి మీ అమ్మాయిని చేసుకుంటే వియ్యం కూడా ఏర్పడి మన మధ్య బంధం దృఢమవుతుంది," అన్నాడు.

"నేను, మీతో తూగగలనా?" అన్నాడు సోమయ్య.

కామయ్య ముఖ్య ఆశయం ఆ జమిందారు సంబంధాన్ని చెడగొట్టడమే. ఖర్చులన్నీ తనే పెట్టుకుని పెళ్ళి జరిపిస్తానని, అతను సోమయ్యను ఒప్పించాడు.

విఠల్ తన తండ్రికి తెలియకుండా వెయ్యి రూపాయలు ఖర్చుచేసి ఆదించిన మాయజమిందారు నాటకంతో అవివేక కామయ్య పూర్తిగా మోసపోయాడు. విఠల్ కూ, గంగకూ పెళ్లి జరిగిపోయింది.