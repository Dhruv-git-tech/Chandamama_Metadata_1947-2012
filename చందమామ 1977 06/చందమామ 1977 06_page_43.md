సించి, వాణ్ణి కొట్టంలో దిగబెట్టి, ''ఇక నుంచి మేము రాము,'' అని చెప్పి వెళ్ళి పోయాయి.

ఇక పిశాచాల బెడద వదిలింది గనక, రాయుడు తన ఏడుసంచుల బంగారమూ తన తల్లిదండ్రులకు చూపించి, జరిగిన దంతా చెప్పి, ''చూడండి, నాటకాలు కూడా, గుర్తా పెట్టవన్నారు. నాటకాల మీద ఎంత సంపాదించానో చూడండి. ఇక మీరు చెప్పినట్టే నాటకాలజోలికి పోను. ఈ బంగారంతో పట్టంలో వ్యాపారం పెట్టితే, దర్జాగా బతకవచ్చు. ఎంత చదువు చదివితే మాత్రం ఇంత బంగారం సంపాదించటం సాధ్యమవుతుందా?'' అన్నాడు.

కొడుకు ప్రయోజకత్వం చూసి తల్లి దండ్రులు ఎంతగానో సంతోషించారు. వాళ్ళు ఏడుసంచుల బంగారాన్ని ఒక పెద్దసంచీలో సర్దేసి, మర్నాడు ఇంటిల్లిపాదీ ప్రయాణం కావటానికి ఏర్పాట్లు చేసు కున్నారు.

కాని ఆ రాత్రి పిశాచాలు వచ్చి, గాఢ నిద్రలో వున్న రాయుణ్ణి గట్టిగా తట్టి లేపాయి.

''మళ్లీ రామన్నారుగా? ఇంకోనాటకం ఆడాలా ఏం?'' అని రాయుడు చిరాగ్గా వాటిని ఆడిగాడు.

''నాటకంలోనేకాదు, జీవితంలో కూడా నువు నమ్మకద్రోహివే. పవిత్రమైన నాటక కళకు ద్రోహం తలపెట్టావు. మేం బతికి ఉండగా పేరుమోసిన నటులం. నువు నిజమైన కళాకారుడివనీ, ప్రోత్సాహం ఇస్తే నాటక కళను ఉద్దరిస్తావనీ, పెద్ద నాటకసమాజం ఏర్పాటుచేసి, గుర్తింపు లేకుండా ఉన్న మంచి నటులను చేరదీసి, నీ జన్మ అంతా కళాసేవకు వినియోగిస్తా వనీ అనుకుని నీకు బంగారం ఇచ్చాం. ఈ బంగారం తీసుకోవటానికి నువు ఆర్హుడివి కావు. నిజమైన ఆర్హుడు కనిపించినప్పుడు వాడికే ఇస్తాం.'' అని పెద్ద సంచీడు బంగారమూ తీసుకుని పిశాచాలు మాయం అయిపోయాయి.