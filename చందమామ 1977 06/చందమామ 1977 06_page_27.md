రెండు సంవత్సరాల పాటు కమలుడు చాలా గ్రామాలు తిరిగాడు. ప్రతి చోటా అతనికి చదువు దానంతట ఆదే రావలసిన ఆవసరం కనిపించింది. అతను తన గ్రామానికే తిరిగి పోదామనుకున్నాడు గాని, అక్కడి గురువుకు ఒక పద్దతి, పాడూ బొత్తిగాలేదని గుర్తుకు వచ్చి, ఆ ఉద్దేశం మార్చుకున్నాడు.

ఈలోగా కమలుడు ఉన్నిగ్రామానికి ఎవరో యువకుడు వచ్చి, వేదాంతోపన్యాసాలు ఇస్తున్నట్టు తెలిసింది. కమలుడు కూడా ఉపన్యాసం వినటానికి వెళ్ళాడు. ఉపన్యాసం చాలా ధారాళంగా సాగింది. కాని ఆ కుర్రవాణ్ణి అభినందించుదామని కమలుడు దగ్గిరికి వెళ్ళి చూస్తే, అతను ఎవరో కాదు! తన గ్రామానికే చెందిన మాధవుడు! ఇద్దరూ ఒకరి నొకరు గుర్తించి కౌగలించుకున్నారు.

“నా విద్యాభ్యాసం ముగిసింది. దాన్ని విస్తృతపరచుకోవడానికి ఒక సంవత్సరం పాటు ఊరూరూ తిరిగి ఉపన్యాసాలియ్య మని గురువుగారు చెప్పారు,” అన్నాడు మాధవుడు.

కమలుడు ఆశ్చర్యంగా, “రెండు సంవత్సరాల క్రితం నీకు అకరణ్ణానంమాత్రమే ఉండేది. ఇంత కొద్దికాలంలో నీకు ఇంత విజ్ఞానం ప్రసాదించిన నీగురువు ఎవరు?” అని అడిగాడు.

“రెండు సంవత్సరాలంటే కొన్ని పందల రోజులు గదా, అది కొద్ది వ్యవధి ఎలా అవుతుంది? నీకు తెలుసు గదా, జీవనుడే నాకు గురువు. నువు కూడా చాలా జ్ఞానం సంపాదించి ఉంటావు,” అన్నాడు మాధవుడు.

“మంచి గురువు కోసం వెతుకుతూ మంచి అలవాట్లు నేర్చుకున్నాను. ఇంటి పనులూ, పాలం పనులూ, తోటపనులూ నేర్చుకున్నాను. తంబురా మీటడం నేర్చుకున్నాను. పెద్దలకు సేవలు చెయ్యడం నేర్చుకున్నాను. ఇక వెళ్ళి జీవనుడి వద్ద చదువు నేర్చుకుంటాను,” అన్నాడు కమలుడు.