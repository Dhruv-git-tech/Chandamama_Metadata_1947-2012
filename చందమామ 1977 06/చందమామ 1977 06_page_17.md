సరవానరం ఎత్తుకుపోయింది. వాడింకా బతికేవుంటే, వాణ్ణి యీ అరణ్యాంలో వెతికి పట్టుకుని, నా దారిన నేను పోతాను.'' అన్నాడు.

“సర్పనఖా. అలా దారికిరా,” అని జయశీలుడు, సిద్ధసాధకుడితో, “సాధకా, వీణ్ణి బలిపెట్టటానికి యింకా సమయం వున్నది. ప్రస్తుతానికి ఆగు,” అని, సర్పనఖుడితో, “ఒరే, నీ తమ్ముణ్ణి ఎత్తుకుపోయిన సరవానరం యజమాని కృషణాలిజిత్తు యింకా బతికే వున్నాడు. వాడు నాకు శత్రువు. నీ తమ్ముణ్ణి వెతికే ప్రయత్నంలో నేను సాయపడతాను. కాని, నువ్వనే మాయాసరోపరేశ్వరుడుండే చోటుకు మమ్మల్ని తీసుకుపోతానని మాత్రం ముందుగా వాగ్దానం చెయ్యి.'' అన్నాడు.

“మా యా సరో పరేశ్వరుడుండే చోటుకు, ఆయన అనుమతి లేకుండా మానవమాత్రుడెవడూ ప్రాణాలతో చేర లేడు,” అన్నాడు సర్పనఖుడు.

“అలా అయితే ఆ సరోవరం వున్న చోటేదో మాకు చెప్పు. అక్కడికి చేరే ప్రయత్నమేదో మేమే చేస్తాం. ఆ ప్రయత్నంలో మా ప్రాణాలు పోయినా నీవు బాధ్యుడివి కాదు, ఏమంటావు ?” అన్నాడు జయశీలుడు.

ఈ సారి సర్పనఖుడు వెలవెలపోతూ, గుడ్లు తేలవేసి, “అ సరోవరం వున్న చోటు చెపితే, నాతల బద్దలవుతుంది. అలా అని శాపం!” అన్నాడు.

“ఆ శాపమేదో నేనే అమలు చేస్తాను,” అంటూ జయశీలుడు కత్తిని, సర్పనఖుడి తలకు గురిచేసేంతలో, దూరంగా కేకలు వినిపించినై. అందరూ తలలుతిప్పి అట్టు కేసి చూశారు.

కృషణాలిజిత్తు ఒక జలాశ్వాన్ని ఎక్కి, కత్తి తిప్పతూ, “జయశీలు డెక్కడ? వాడి నేస్తం కాపాలికుడెక్కడ? వాళ్ళను నా కత్తికి బలి పెడతాను,” అంటూ జయశీలుడూ వాళ్ళున్న వైపుకు వేగంగా రాసాగాడు.

—(ఇంకావుంది)