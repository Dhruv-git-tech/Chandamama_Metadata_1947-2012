“అమాట ముందు చెప్పలేదు. ఈసారి ప్రయత్నిస్తాను,” అన్నాడు జాన్.

మంచుపొడి ఉన్న పాత్ర అతని ముందుకు తోశారు. ఈలోపల అతను తన కుడిచెయ్యి తన ఒడి నుంచి పైకితీసి, చప్పున మంచుపొడిలో ముంచి, మంచు గడ్డ మీద ఉన్న దారం కొస మీద నౌకాడు. అతరవాత మరింత మంచుపొడి తీసుకుని దానిమీద మళ్ళీ అంటించాడు.

“పరీక్షలో నేను గెలిస్తే, నీ మాట నిలబెట్టుకుని, నన్ను నీ భర్తగా స్వీకరిస్తావా?” అని జాన్ అమెన్ను అడిగాడు.

“తప్పకుండా ! అది చనిపోయిన నా తండ్రి మీద ప్రమాణంచేసి చేసిన వాగ్దానం,” అన్నది స్నోవైట్.

ఒక్క నిమిషం ఇలా జరగనిచ్చి, జాన్ దారం పట్టుకుని అతిజాగ్రత్తగా పైకి ఎత్తాడు. దానితోబాటు మంచుగడ్డ కూడా లేచింది. స్నోవైట్ చెక్కిళ్లు ఎర్రబడ్డాయి. అమె తన ముఖాన్ని చేతులతో కప్పుకుని, అక్కడినుంచి వెళ్ళిపోయింది.

జాన్‌కూ, స్నోవైట్‌కూ మహావైభవంగా పెళ్ళిజరిగింది. బందీలందరూ విడుదల అయి, పెళ్ళివేడుకలలో పాల్గొన్నారు. తరవాత వాళ్ళు జాన్‌కు అభినందనలు తెలిపి, తమతమ దేశాలకు వెళ్లిపోయారు.

పెళ్ళి అయాక స్నోవైట్ తన భర్తతో, “నా పెళ్ళికి ఈ పరీక్ష ఎందుకు పెట్టానో తెలుసా? చురుకైనబురా, సమయస్ఫూర్తి కలవాణ్ణే పెళ్ళాడాలని! ఆ రెండూ నీలో ఉన్నాయి,” అన్నది.

ఈ మెప్పు జాన్‌కు రుచించలేదు. మంత్రి చెప్పిన ప్రకారం అతను కొంత ఉప్పు తన దుస్తులలో దాచుకుని, దాన్ని ఒక చిటికెడు తీసుకుని, చెయ్యి మంచు పొడిలో ముంచినట్టుముంచి, ఆ ఉప్పును దారం కొస మీద అద్దాడు. దానితో దారం కొస మంచుగడ్డకు బిగునుకుపోయింది.

మూడేళ్లు స్నోవైట్‌తో సుఖంగా కాపరం చేసిన తరవాతనే అతను ఈ సంగతి బయటపెట్టాడు. స్నోవైట్ కోపం అభినయిస్తూనే అతని కేసి ప్రేమగా చూసింది.