తట అదే వస్తుంది,” అనే వాడు మాతంగుడు.

మాతంగుడి శిష్యులకు చదువు దానం తట అదే రావాలి గాని, ఆయన చెప్పడని తేలిపోయింది. రెండు నెలలు గడిచాక కమలుణ్ణి అతని తండ్రి మరో గ్రామం తీసుకుపోయి, అక్కడ బంధువుల ఇంట పెట్టాడు.

ఆ గ్రామంలో కమలుడు శ్రీపాణి అనే గురువు దగ్గిర చేరాడు. ఆయనకు మంచి అలవాట్లు ఉన్నాయి, కాని చాదస్తం లేదు. పూజలు చేస్తాడు గాని రోజల్లా చేయడు. ఆయన కమలుడితో ఇలా అన్నాడు:

“గురువంటే దేవుడితో సమానం దేవుడికి దండం పెడితే పాపాలన్నీ నశించి పుణ్యం వచ్చినట్టే. గురువుకు శ్రద్ధగా, పగలనక, రాత్రనక శుశ్రూష చేస్తుంటే చదువు దానంతట అదే వచ్చేస్తుంది.”

కమలుడు గురు శుశ్రూష చేశాడు. ఉదయం లేవగానే గురువుగారి పూజా మందిరం శుభం చేసి, పూజకు ఆన్ని సిద్ధంచేసి, ఆయన పూజలో ఉండగా ఆవుపాలు పితికి గురుపత్నికి ఇచ్చేవాడు. ఆవిడ పనులు చేసుకుంటూంటే వాళ్ళ ఆఖరు పిల్లను ఆడించేవాడు. తరవాత సంతకు వెళ్ళి. వెచ్చాలు తెచ్చేవాడు. ఆ తరవాత గురువుగారి పాలానికి వెళ్ళి. అక్కడ పాలం మీద అజమాయిషీ చేసేవాడు. అతని మధ్యాహ్న భోజనం పాలానికే వచ్చేది. పూర్తిగా అలసిపోయి సాయంత్రం అతను ఇల్లు చేరేవాడు. ఆ సంగతి గుర్తించి శ్రీపాణి అతని కోసం ఉడుకు నీళ్ళు సిద్ధం చేయించి ఉంచే వాడు. సుఖంగా స్నానంచేసి, కమలుడు భోజనం చేసేవాడు. తరవాత గురువుగారు పడుకుంటే, కమలుడు అతనికి ఒళ్ళు పట్టుతూ, గురుశుశ్రూషచేసి మహాజ్ఞాను లైనవారి కథలు గురువు చెప్పగా శ్రద్ధగా వినేవాడు.