గొల్లపెద్ద విధిలేక గణాచారికి గెర్రె పోతునిచ్చాడు.

గొల్లపెద్ద కొడుక్కు గణాచారి విభూతి ఇచ్చాడు. వాడి మైకం కొద్దిసేపటికి తగ్గి పోయింది.

గొల్లలు గణాచారిని దేవీభక్తుడుగానే గాక, వైద్యుడుగా కూడా గౌరవించటం ప్రారంభించారు.

గొల్లపెద్ద మరికొందరు గొల్లలతో సహా నెయియామ్ముకోవటానికి సంతకు వెళ్లాడు. తాను గణాచారికి ఇచ్చిన గెర్రెపోతును ఎవరో కొనుక్కుపోతూండటం అతను చూశాడు.

గణాచారి చేసిన మోసం అతనికి తెలిసిపోయింది.

కాని గణాచారి మోసగాడంటే గొల్లలు ఎవరూ నమ్మరు సరికదా, తనను నాస్తికు డంటారు. ఆందుచేత మోసాన్ని మోసం తోనే జయించాలి.

గొల్లపెద్ద తన గ్రామానికి తిరిగివచ్చి, గుడిని చేరుతూనే తూలుతూ, '' గణా

చారి అపవిత్రమైన పని చేశాడురా! నేను భరించలేను. గణాచారి మీది నుంచి పోతున్నానురా !'' అన్నాడు.

గొల్లలు అతనికి గుగ్గిలం పొగవేసి, వేపమండలతో విసిరారు. చాలాసేపటికి గాని గొల్లపెద్ద శాంతించలేదు,

ఆ రాత్రి గణాచారి మూటా, ముల్లె సర్దుకుంటుంటే, అతని కొడుకు, '' ఎందుకు, నాన్నా. వెళ్ళిపోవడం? ఇక్కడ మనకు బాగానే జరుగుతున్నది గదా !'' అన్నాడు.

'' మన మోసం గొల్ల పెద్ద గ్రహించాడు. అందుకే తనకు కూడా పూనకం వచ్చినట్టు నటించి, నా మీద అలా చెప్పాడు. నేను వాడి పూనకం మాటలను పాటించకపోతే, నా పూనకం మాటలు గొల్లలు ఎలా పాటిస్తారు? ఆందుచేత మనం ఇక్కడినుంచి పోకతప్పదు, '' అన్నాడు గణాచారి తన కొడుకుతో.

గణాచారి వెళ్ళిపోయాక గొల్లపెద్దకు మళ్ళీ ఎన్నడూ పూనకం రాలేదు.