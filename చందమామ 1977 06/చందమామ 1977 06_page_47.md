'' ఇంతకూ ఈ సన్యాసి మీద అనుమానానికి కారణం ఏమిటి ?'' అని రాజు ఆడిగాడు.

'' తమకు సన్యాసులం టే భక్తి అన్నది లోకమెరిగిన సంగతే. అందుచేత సేనాని తన ప్రయోజనం కోసం ఒక సన్యాసిని నియోగిస్తే ఆశ్చర్యం లేదు. సేనానిని అజేయుడుగా చేసే మంత్రశక్తి సన్యాసికి ఉంటే ఏలినవారినే చేయ వచ్చును గదా ? మధ్యలో సేనానిని చేయటం దేనికి ? సేనాని అజేయుడన్న నమ్మకం సేనకు కుదిరాక అది సేనాని ఏ అజ్ఞలను జారీచేసినా అమలు చేస్తుంది కద ! ఈ సంగతి నేను తెలుసుకున్నానని గ్రహించి సన్యాసి వెళ్లిపోయాడు. లేకపొతే నాకు పడిన మరణశిక్ష అతనికి పడేది!'' అన్నాడు మంత్రి.

'' సన్యాసి నువు చెప్పినట్టు ద్రోహే అయితే అతనికి శక్తులుండవు గదా. సేనానిని అజేయుడుగా ఎలా చేస్తాడు ?'' అని రాజు ఆడిగాడు.

'' సన్యాసికి శక్తులుండటం ప్రధానం కానేకాదు. అతను సేనానిని సర్వశక్తి సంపన్నుణ్ణి చేశాడని లోకం నమ్మటం ప్రధానం. అలాటి నమ్మకం ప్రజలకు కలిగాక సేనాని రాజద్రోహం తలపెట్టటం ఎంతసేపు ?'' అన్నాడు మంత్రి.

రాజుకు మంత్రి మాటల్లో నమ్మకం కుదిరింది. చీకటి పడగానే ఆయన బికారి వేషంలో సన్యాసి ఉన్న విడిదికి వెళ్ళాడు. కిటికీలో నుంచి తొంగి చూస్తే సన్యాసి దగ్గర సేనాని ఉన్నాడు. వారి సంభాషణ కొంచెం వినేసరికల్లా కుతంత్రం జరుగుతున్నట్టు స్పష్టమయింది.

జయదేవుడు రాజభవనానికి, తిరిగి వచ్చి, భటులను పంపి, సన్యాసినీ, సేనానినీ బంధించి తెప్పించాడు. సేనాని రాజద్రోహం గురించి విచారణ జరిగింది. అయినా రాజు సేనానికి శిక్షవిధించక, ప్రజాభిమానాన్ని పొందటానికి అతనితో ద్వంద్వయుద్ధంచేసి, చంపాడు. సన్యాసికి దేశబహిష్కరణ శిక్ష విధించబడింది.