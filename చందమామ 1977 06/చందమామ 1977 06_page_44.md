ఒక కొండ ప్రాంతంలో ఒక గొల్లపల్లి ఉండేది. అక్కడ అందరూ గొల్లలే. వాళ్ళు కొండ దిగువ ఉన్న గ్రామాలలో పాలూ, పెరుగూ, నెయ్యి అమ్ముకుంటూ, తాము పెంచే గౌరెల ఉన్నితో కంబళ్ళు నేసి, వాటిని కూడా మారు బేరగాళ్ళకు అమ్ముతూ జీవనం గడిపేవాళ్ళు.

గొల్లపల్లిలో ఒక అమ్మవారి గుడి ఉండేది. ఒకరోజు ఆ గుడిలోకి ఒక గణాచారి వచ్చాడు. గొల్లలు కొండ దిగి పోటోతూ అమ్మవారికి దణ్ణం పెట్టుకోవ టానికి గుడికి వచ్చారు. వారిని చూసి గణాచారి, '‘దాహం! దాహం! నాకు బలి కావాలి! లేకపోతే అందరినీ మింగే స్తాను,'’ అంటూ పూనకం వచ్చినట్టు ఊగిపోయాడు.

అమాయకులైన గొల్లలు తమ కడవ లన్నీ దించి, '‘శాంతించు, తల్లి! మా పిల్ల

పాపలను కాపాడు,'' అని ప్రార్థిస్తూ, ఊగిపోతున్న గణాచారిని వేపమండలతో విసిరారు.

గణాచారికి పూనకం దిగిపోయింది. గొల్లలు అతన్ని కొండమీదనే ఉండమనీ, అతనికి ఇల్లు కట్టిపెడతామనీ అన్నారు. గణాచారి ఒప్పుకుని, తన అవసరాలన్నీ గొల్లలే చూస్తూంటే, అక్కడ సుఖంగా ఉన్నాడు.

ఇలా ఉండగా ఒకరోజు గొల్ల పెద్ద కొడుక్కు అకస్మాత్తుగా మైకం వచ్చింది. గొల్లపెద్ద పరుగు పరుగున గణాచారి పద్దకు వెళ్ళి, తన కొడుకును రక్తించమని ప్రార్థించాడు.

‘‘ఒట్టి ప్రార్థనలు నేను మన్నించనురా. నాకు వేట కావాలిరా! గౌరెపోతు కావాలి! విన్నావా ?'' అంటూ గణాచారి తూలి పోయాడు.