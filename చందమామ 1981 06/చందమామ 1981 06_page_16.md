పరీక్షంచి చూశాడు. సైనికుడి మాటల్లో
నిజం వున్నదనిపించింది. ఒకవేళ శివ
దత్తుడు యీ మార్గానే ప్రయాణించాడా
అన్న అనుమానం అతడికి కలిగింది.

సమరసేనుడు గుహను సమీపించి,
లోపలికి తొంగిచూశాడు. అంతా చీకటి
మయం. సైనికులలో ఒకడు కాగడా
వెలిగించగా, ఆ వెలుగులో ముందుకు
నడిచాడు.

కొంచెం దూరం వెళ్ళేసరికి, వాళ్ళకు
కనబడిన దృశ్యం భయాన్ని, ఆశ్చర్యాన్ని
కూడా కలిగించింది. ఒకచోట రాతితో
చెక్కబడిన సింహాసనం! దానిచుట్టూ
మానవాకారంలో వున్న విగ్రహాలు. వాళ్ళ
పోలికలూ, ధరించిన ఆయుధాలూ చూస్తే
ఆటవికులలా కనిపించారు.

‘‘ఇది, ఎవరో ఆటవిక నాయకుడి
సమాధిష్ఠలం కావొచ్చు! ఏమయినా,
యింత భయంకర ప్రదేశాన్ని, నేనేనాడూ
చూడలేదు. ఈ ఆటవికుల భయంకర
విగ్రహాలు చూస్తూంటే, నాకు ఏకాక్షి
మాంత్రికుణ్ణి చూసినప్పటికంటే, ఎక్కువ
భీతి కలుగుతున్నది,'' అన్నాడు సమర
సేనుడు.

తమ నాయకుడే యిలా అనేసరికి,
యిక సైనికులు పొందిన భీతీభయాలు
అంతీంత కాదు. వాళ్ళు ఒకరిముఖా

లొకరు చూసుకోసాగారు. మరీ భీతి
చెందిన సైనికుడొకడు వెనుదిరిగి పారిపో
సాగాడు.

సమరసేనుడు తాను అనాలోచితంగా
అన్నమాటలకు చాలా నొచ్చుకున్నాడు.

నాయకుడైనవాడు ఎన్నడూ, ఎలాంటి
పరిస్థితుల లోనూ భయపడుతున్నట్టు
బయిటికి తెలియనీయకూడదు.

సమరసేనుడు మిగతా సైనికులకు
ధైర్యం చెప్పి. గుహద్వారం కేసి బయలు
దేరాడు. ఈ ప్రదేశాన్ని ఎంత త్వరగా
వదిలిపోతే, తనకూ తన సైనికులకూ
అంత క్షేమం అనిపించిందతడికి. శివ
దత్తుడు ఎక్కడవున్నదీ తెలుసుకోవటం