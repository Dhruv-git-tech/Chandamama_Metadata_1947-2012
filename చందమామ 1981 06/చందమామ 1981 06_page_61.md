ఆమె వెంట వెళ్ళటం క్షేమం కాదేమో
నని ' ' పాదరసం ' ' శంకించాడు. కాని
తనను ఈ నగరంలో ఎవరూ ఎరగరు
గనకనూ, ఈ పిల్ల తనకు శత్రువై ఉండే
ఆవకాశం ఏమీ కనిపించలేదు గనకనూ
ఆమె వెంట వెళ్ళి ఆమె ఎటువంటిదో
తెలుసుకోవాలని అతను నిశ్చయించు
కున్నాడు.

జీనాబ్ అతన్ని వీథులు తిప్పి ఒక
పెద్ద యింటి ముందుకు తీసుకొచ్చి,
తాళపు చెవి కోసం సంచీలో వెతకనారం
భించింది. ఆ ఇల్లు ఒక గొప్ప వర్తకుడిది.
ప్రస్తుతం ఇంట ఎవరూ లేరు. వర్తకుడు
ఉదయమే ఇల్లు తాళం వేసుకుని దుకా

ణానికి వెళ్ళిపోయి, రాత్రిదాకా తిరిగి
రాడు, ఆ సంగతి జీనాబ్ కు తెలుసు.

‘‘ అయ్యో, తాళం చెవి కాస్తా ఎక్కడే
పడిపోయింది. ఇప్పుడు ఏం చెయ్యాలి ?
మీరేమైనా తాళం తీయగలరా ?’’ అని
జీనాబ్ పాదరసాన్ని అడిగింది.

‘‘ చూస్తాను, ’’ అంటూ పాదరసం
అంత పెద్ద కప్పతాళాన్నీ ఇట్టె తీసేశాడు.
అతను నిజంగా సమర్థుడైన దొంగేనని
జీనాబ్ కు రూఢి అయిపోయింది.

ఇద్దరూ లోపలికి వెళ్ళారు. ' ' మీరు
హాలులో కూచోండి. నేను బావిలో నీళ్ళు
చేది వంట చేస్తాను, '' అంటూ జీనాబ్
బిందె తీసుకుని దొడ్లోకి వెళ్లింది.

కాస్సేపటిక బావి వద్ద నుంచి జీనాబ్
కెవ్వున కేక పెట్టింది. ఏం జరిగిందోనని
పాదరసం పరుగెత్తుకుంటూ అక్కడికి
వెళ్ళేసరికి ఆమె బావిలో కే చేదవేసి
లోపలికి తొంగి చూస్తూ కనపడింది.

' ' ఏం జరిగింది ? ' ' అని అడిగాడు
పాదరసం ఆదుర్దాగా.

‘‘ నా రవ్వల ఉంగరం ! ఆయిదు వందల దీనారాలు పోసి నిన్ననే నా భర్త కొన్నాడు. వదులుగా ఉందని అప్పుడే చెప్పాను. అది కాస్తా బావిలో పడి పోయింది. నా భర్తకు తెలిస్తే చంపే స్తాడు !’’ అని జీనాబ్ విలవిలలాడింది.