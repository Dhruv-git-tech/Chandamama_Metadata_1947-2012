ఆ రోజు నుంచీ భర్తలో వచ్చిన మార్పుకు వసంత చాలా సంతోషించింది. నాలుగు రోజుల తరవాత ఒక కుర్రవాడు సంచి ఒకటి తెచ్చి వీరేశానికి యిస్తూ, 'ఎవరో ముసలాయన యీ సంచీ మీ కివ్వమన్నాడు,' అని చెప్పి వెళ్ళి పోయాడు.

వీరేశం ఆ సంచి మూత్రివిప్పి చూసి, ఆశ్చర్యపోయాడు. ఆందులో డబ్బున్నది. దానితో పాటు ఒక ఉత్తరం కూడా వున్నది:

“నాయనా, వీరేశం! మీ భార్యా భర్తలు, నన్ను దొంగ అనుకుని తిట్టుకుని వుంటారు. ఆయితే, యీ అనుభవంతో నీలో మార్పు వచ్చి వుంటుందని నమ్ము తున్నాను. కోపిష్ఠి మొగుడితో వేగడం చాలా కష్టం. నేను ఒకప్పుడు కోపిష్ఠి వాడినే! నా భార్యను నోరెత్తనీయకుండా చీటికీ మాటికీ చీదరించుకుంటూ రోజులు గడిపాను. నా భార్య మెత్తని మనిషి కాబట్టి, నా కోపాన్ని భరించి కాపరం

చేసింది. జీవితం చాలా చిన్నది; కోపంతో దాన్ని దుఃఖమయం చేసుకోకూడదు! భార్య పోయాక, నాకు దురవస్థ పట్టింది. నా కోపానికి భయపడి ఇద్దరు కొడుకులూ, కోడళ్లూ నన్ను తమ ఇంట చేరనివ్వ లేదు. ఆ రోజు సత్రంలో మీ పక్క గదిలోనే వున్న నేను, మీ సంభాషణ అంతా విన్నాను. నువ్వు నిజంగా మారి వుంటే, వసంతను తీసుకుని మా ఇంటి కిరా. కొడుకులకు దూరంగావున్న నాకు, నువ్వు కొడుకులాంటివాడివి! నా చిరు నామా యిది—”

“ఉత్తరం అంతా చదివి వీరేశం ఊత్సాహంగా, ‘వసంతా, త్వరగా బయలు దేరు,’ అన్నాడు.

వసంత తల ఆడించి పూరుకున్నది.

“నువు నోరెత్తగానే, నోరుమూసుకో అని కోప్పడే దురలవాటు నాలో ఎప్పుడో పోయింది. ప్రయాణం ఎక్కడికని ఆడ గవేం? మీ మామగారింటికి, పద, పద,"

ఆంటూ హడావిడి చేశాడు, వీరేశం.