‘‘ గురువుగారి సేవ చేస్తూ, మనం ఆయన నేర్పిన విద్యలన్నీ సమానంగానే నేర్చుకున్నాం. కాని, నువ్వేంత విద్య నేర్చినా రాణించకపోవడానికి కారణం, నీలో సమయస్ఫూర్తి లేకపోవడం. నిన్న రాత్రి నే నొక రైతు ఇంట దొంగతనానికి వెళ్ళాను. దీకట్లో నా కాలు తగిలి, ఏదో వస్తువు కిందపడి శబ్దమైంది. వెంటనే రైతు భార్య మేలుకుని, ‘ఎవరది?’ అంటూ కేక పెట్టింది. నేను, వెంటనే పిల్లిలా మ్యావ్ అన్నాను. భర్త తన నిద్ర చెడగొట్టి నందుకు భార్యను కోప్పడుతూ, ‘తెలియ డంలా, ఏదో పిల్లి, యికనిద్రపో,’ అన్నాడు. నేను తీరిగా అందిన వస్తువులు చేజికించుకుని బయటపడ్డాను,’ అన్నాడు ధర్మయ్య.

‘‘ఇదా, సమయస్ఫూర్తి అంటే? ఇంత స్వల్పవిషయం గురించి, నే నింత కాలంగా ఆలోచించకపోవడం ఆశ్చర్యం గానే వున్నది. మళ్ళీ వీలయినప్పుడు వచ్చి కనబడతాను. అవతల కాస్త అవసరం

అయిన పని—వస్తా, వస్తా!’’ అంటూ బ్రహ్మయ్య బయలుదేరాడు.

ఆ రాత్రి వాడు ఒక ఇంటికి కన్నం వేసి, లోపలికి పోయాడు. ఎక్కడ ఏ విలువగల వస్తువు వున్నదా అని వెతుకు తున్నంతలో, కాలికి డబ్బాలాంటిదేదో తగిలి పెద్దగా శబ్దమైంది.

వెంటనే ఇంటావిడ కళ్లుతెరిచి, భర్తను నిద్రలేపుతూ, ‘‘ఎవరదీ?’’ అన్నది.

బ్రహ్మయ్య వున్నచోటునే నక్కికూర్చుంటూ, ‘‘పిల్లిని!’’ అన్నాడు.

ఆ వెంటనే భార్యాభర్తలిద్దరూ, ‘‘దొంగ, దొంగ!’’ అంటూ కేకలు పెట్టారు.

ధర్మయ్య చెప్పిన సమయస్ఫూర్తి ఎందుకు బెడిసికొట్టిందో అర్థం కాని బ్రహ్మయ్య, తాను వేసిన కన్నంలోంచి గబగబా వీధిలోకి వచ్చాడు. కాని, ఆప్పటికే ఇంటి వాళ్ళకేకలు విన్న, ఇరుగు పారుగు వాళ్ళు బయిటికి వచ్చి, వీధి వెంట పారిపోజూస్తున్న బ్రహ్మయ్యను పట్టుకుని, రాజభటులకు ఆప్పగించారు.