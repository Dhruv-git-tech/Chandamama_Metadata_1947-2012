“అలాగైతే, వామనుడివై బలిచక్ర వర్తిని పాతాళానికి అణగదొక్కుదువు గానిలే!” అని విఘ్నేశ్వరుడు అన్నాడు.

“నీ బుద్ధి విశేషం కూడా నన్ను అమి తంగా ఆకర్షించుతోంది, ఏం చెయ్యను,” అని విఘ్నువు అనగా, విఘ్నేశ్వరుడు, “ఏ యుగానికి అవసరమైన ధర్మాన్ని ఆ యుగంలో స్థాపించడమే గదా, నీ అవతారాలకు మూలకారణం! ధర్మసంస్థా పనకు, అసలు అర్థం, సంఘం హింసతో, మూఢాచారాలతో కుళ్ళిపోతున్న రోజుల్లో బుద్దుడవై మానవులకు సక్రమ సంఘజీవనాన్ని, నిర్వాణాన్ని భోధించుతావులే! మాయాదేవి స్వప్నంలో నా తెల్లని ఏనుగు

రూపం గర్భంలో ప్రవేశించి బుద్దుడైన సిద్ధార్థుడి అవతారానికి నాంది పలుకు తుంది!” అని చెప్పాడు.

విఘ్నువు మహదానందం పొందాడు.

పరమాణురూపంలో ఉన్న విఘ్నం, “విఘ్నురాజా, నీ బానిసను, నీ ఆజ్ఞాను వర్తిని, వెళుతున్నాను,” అని శలవు తీసుకొని కాళింది మడుగు చేరి కాళీయుడుగా దాక్కుంది.

విఘ్నం వెనుకనే మూషికానురుడు మూషికరూపంతో వచ్చి ప్రచ్ఛన్నంగా దాగి, విఘ్నానికి పట్టిన గతి చూసి పట పట పళ్ళు కొరికి, నిజరూపంతో బోర విరుచుకొని విఘ్నేశ్వరుడి ముందు నిలబడి సింహనాదం చేశాడు.

విఘ్నేశ్వరుడు బలిష్ఠమైన అతని శరీరాన్ని సంతృప్తిగా చూశాడు. మూషికా సురుడు నిర్లక్ష్యంగా విషపునవ్వునవ్వుతూ, “విఘ్నం నీ బానిస కనుక ఏం చేసినా చేశావు గాని, నేను నీ జన్మవిరోధిని. సింహస్వప్పం అనే మాట వినే ఉంటావు, సింహానైన్నె నీ కుంభస్థలాన్ని చీలుస్తాను!” అని అంటూ సింహంగా మారి పెద్దగా గర్జించాడు.

విఘ్నేశ్వరుడు, “సింహమా! నువ్వు జగజ్ఞనని వాహనానివి, నిన్ను గౌరవిస్తు న్నాను!” అన్నాడు.