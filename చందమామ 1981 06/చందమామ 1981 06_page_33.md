సాగింది. మహాసాధ్వి అయిన సుజాత యిలా విలపించే సరికల్లా, స్వర్గలోకంలో ఇంద్రుని సింహాసనం వణకసాగింది.

‘‘ కారణం ఏమిటి ? ’’ అనుకుంటూ ఇంద్రుడు దివ్యదృష్టితో చూశాడు. జరగ సున్న ఘోరం ఆయనకు తెలిసింది.

ఇంద్రుడు ఒక విచిత్రపరిస్థితి కల్పించాడు. రాజు స్థానంలో బోధిసత్వుడూ; బోధిసత్వుడు వున్నచోట రాజు వుండేటట్టు, తన మహిమవల్ల యిద్దరి స్థానాలూ మార్చివేశాడు.

ఏనుగు అంబారీలో వున్నవాడు రాజే అనుకున్నారు, ప్రజలు. కాని, అక్కడ వున్నది రాజలాంఛనాలన్నీ ధరించి వున్న బోధిసత్వుడు. అలాగే తలారుల వశంలో బలిపీఠం మీద వున్న బోధిసత్వుడు, అతడి దుస్తులు ధరించి వున్న రాజు!

ఈ రహస్యం ఎరగని తలారులు, తమ అధీనంలో వున్న మనిషిని, రాజ్ఞాజ్మ ప్రకారం తల నరికారు. ప్రాణం పోగానే దుర్మార్గుడైన కాశీరాజుకు, అతడి నిజ

స్వరూపం వచ్చింది. అప్పుడు ఆ చంప బడినవాడు రాజు అని ప్రజలకందరికీ తెలిసిపోయింది. వెంటనే గౌప్ప కలకలం రేగింది. ఈ విచిత్ర సంఘటనకు కారకు లెవరా అని వాళ్ళు ఆశ్చర్యపడ సాగారు.

అప్పుడు ఇంద్రుడు బోధిసత్వుడికీ, ప్రజలకూ కనిపించి, జరిగినదంతా చెప్పి, ‘‘ ఈనాటి నుంచీ బోధిసత్వుడే మీ రాజు, సుజాత పట్టపురాణి !’’ అని అంతర్ధాన మయ్యాడు.

పాపం పండి, దుర్మార్గుడైన రాజు బలిపీఠానికి అహుతి అయినందుకు రాజ్యంలోని ప్రజలందరూ సంతోషించారు. ఇంద్రుడు చెప్పినదాని ప్రకారం బోధిసత్వుణ్ణి రాజుగానూ, సుజాతను రాణిగానూ అంగీకరించారు.

ఆనాటి నుంచీ కాశీరాజ్యంలో ధర్మం నాలుగుపాదాల నడిచింది. నెలకు మూడు వర్షాలు కురుస్తూ దేశం సుభిక్షంగా వుంటూ వచ్చింది.