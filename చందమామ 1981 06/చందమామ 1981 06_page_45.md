“అవునుకదూ, మర్చేపోయాను! వాళ్ళు పోయినట్లు నమ్మబుద్ది కావడం లేదు. ఇద్దరూ పేరుకు తగ్గట్టు సీతా రాముల్లా వుండేవాళ్ళు!” అన్నాడు ముసలాయన కళ్ళు తుడుచుకుంటూ.

“వాళ్ళ పేర్లు పార్వతి, శివయ్య కదండి!” అన్నది వసంత అనుమాన పడుతూ,

“అవున్లే, ఆ భగవంతుడి పేర్లే! శివయ్య తమ్ముళ్ళు, ఎక క్రడవు న్నారిప్పుడు?” అంటూ ముసలాయన వాళ్ళ పేర్లూ అవీ తెలుసుకున్నాడు.

వసంత ముసలాయన్ని గురించి మరింతగా అనుమాన పడిపోతూనే అన్నీ

వివరంగా చెప్పింది. చీకటిపడి వీరేశం వచ్చాడు.

“ఈయన మీకు దూరపు వరస బాబాయి అవుతారట!” అంటూ యింకా ఏదో చెప్పబోయింది, వసంత.

“నాకు, నోరుంది. ఆడిగి తెలుసుకో గలను. నువ్వు, నోరు మూసుకుని లోపలికి పో,” అంటూ కనురుకున్నాడు, వీరేశం.

వసంత మారు మాట్లాడకుండా లోపలికి వెళ్ళిపోయింది.

“ఏరా, వీరేశం, నేను గుర్తున్నాన?” అంటూ అప్పాయంగా పలకరించాడు, ముసలాయన.

ఆయన గుర్తురాకపోయినా, తన తల్లి తండ్రుల గురించీ, బాబాయిలను గురించీ అన్ని విషయాలూ చెప్పుతూండడంతో, ముసలాయన తమకు కావలసినవాడే అనిపించింది వీరేశానికి.

అతను లోపలికి వచ్చి వసంతతో, “మా బాబాయికి మర్యాద ఏమైనా చేశావా లేదా? మీ మామా, పినమామగార్లకి ఆయనం టే ప్రాణం, తెలుసా?” అన్నాడు.

వాళ్ళ పేర్లన్నీ ముసలాయనకు తానే చెప్పిన విషయం, భర్తకు చెప్పాలని చూసింది, వసంత. అయితే వీరేశం