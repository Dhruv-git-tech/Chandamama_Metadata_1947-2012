“మూర్ఖుడా! ఆ గ్రామాల్లో వందల కొద్ది వరదబాధితులుండడం, నేను స్వయంగా చూశాను. మవ్వు, మూడు గ్రామాలకూ. కలిపి ఆరుగుర్ని లెక్కతేల్చావు! నీకు మతి స్థిరంగానే వున్నదా?” అని అడిగాడు ప్రతాపుడు.

“ప్రభూ! తమరు ఒక మహాత్ముడిని సన్మానించడం కోసం, ఒక మాల తయారు చేయించారు. ఆ మాల తమ చేత్తో ఎవరి నలంకరిస్తే, వారేకదా ఆ మహాత్ముడని మేము గ్రహిస్తాము,” అన్నాడు చమత్కారుడు.

“అవును!” అన్నాడు ప్రతాపుడు.

“తమరు వరదబాధితులకని కొంత యిచ్చారు. ఆ డబ్బు ఎవరికిచేరితే, వారినే గదా వరదబాధితులుగా నేను గుర్తించ గలను,” అన్నాడు చమత్కారుడు.

“అంటే?” అన్నాడు ప్రతాపుడు.

“ప్రభూ! తమరు ఫిర్యాదులు వినరు. తమ అధికారులు విశ్వాసపాత్రులు. నేను మూడు గ్రామాలకూ వెళ్ళాను. తమరు

వరదబాధితులకని ఇచ్చిన సామ్ము వీర వరంలో ఒక్కడికీ, ధీరవరంలో యిద్దరికీ, శూరవరంలో ముగ్గురికీ చేరింది. దీన్ని బట్టి, వాళ్ళు మాత్రమే వరదబాధితులని నేను భావించాను,” అన్నాడు చమత్కారుడు వినయంగా.

దీని వెనక ఏదో రహస్యం వుందని ప్రతాపుడికి అనుమానం కలిగింది. ఆయన ఎవరికీ తెలియకుండా ఆ మూడు గ్రామాలకూ వెళ్ళి, అధికారులు చేసిన అన్యాయాలు తెలుసుకుని, ఎంతో నొచ్చుకున్నాడు. ఆ మూడు గ్రామాలకూ సహాయం కోసం భారీ ఎత్తున కొత్త ఏర్పాట్లు చేసి, దుర్మార్గులను కఠినంగా శిక్షించాడు.

ఆ తరవాత ఆయన తిరిగి ఫిర్యాదులు వినడం ఆరంభించాడు.

మంత్రి చమత్కారుణ్ణి ప్రత్యేకంగా సన్మానించాడు. అప్పటి నుంచి ప్రభుత్వ ధనాన్ని ఆక్రమంగా కాజేసే వారిని, వరద బాధితులనడం పరిపాటి అయింది.