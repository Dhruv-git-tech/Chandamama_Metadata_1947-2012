“ప్రతి ఉద్యోగానికీ, యిలా ఏవేవో కారణాలు చెప్పి మానేస్తుంటే, నీ కోసం ఎక్కడని ఉద్యోగాలు చూసేది? ఈ సారి ఉద్యోగంలో ఎన్ని సాధక బాధకాలున్నా మానేసి రాకు. కష్టంగా వుంటే, నా కొచ్చి చెప్పు, ఆ సమస్య లేవో నేను పరిష్కరిస్తాను.” అని గట్టిగా హెచ్చరించాడు రంగరాజు.

రామరాజు అన్న చెప్పినదంతా మౌసంగా విన్నాడు.

ఒక వారం తరవాత రంగరాజు తమ్ముణ్ణి వెంటపెట్టుకుని దివాణానికి వెళ్ళాడు. ఆతడు తమ్ముడి కోసం సంపాయించిన ఉద్యోగంలో దగ్గిరుండి చేర్పించి

చెప్పవలసిన జాగ్రతలు మరోసారి చెప్పి, వచ్చేశాడు.

నాలుగు రోజులు గడిచాక రామరాజు అన్నతో, “ఈ ఉద్యోగం అసలే చెయ్యలేను. నన్ను మరీ పసిపిల్లవాడి కింద కట్టి మాట్లాడేస్తున్నారు, పై అధికారులు. నే చేసే పని వాళ్ళకేమాత్రం తృప్తికరంగా లేదు,” అన్నాడు.

రంగరాజు పెల్లుబికే కోపాన్ని ఆపు కుంటూ, “అయితే, ఉద్యోగం వదిలేసి వచ్చావా?” అని అడిగాడు.

“ఇంకా లేదు. వదిలేసే ముందు నీకు చెప్పమన్నావు కదా,” అన్నాడు రామరాజు.

“సరే, ఇంతకూ ఏం చెయ్యాలను కుంటున్నావు?” అన్నాడు రంగరాజు.

“మాటలు పడుతూ, ఉద్యోగంలో వుండి, నా ఆత్మాభిమానం చంపుకోలేను,” అన్నాడు రామరాజు.

“అలా అయితే, నీ యిష్టంపచ్చినట్టు చేసుకో,” అని రంగరాజు వూరుకున్నాడు.

ఇది జరిగిన నాలుగురోజుల తరవాత రంగరాజు విచారంగా ముఖం పెట్టుకుని యిల్లు చేరాడు.

“ఏమయింది? అలావున్నావేం?” అంటూ భార్యా, తమ్ముడూ రంగరాజును ఆత్రంగా అడిగారు.