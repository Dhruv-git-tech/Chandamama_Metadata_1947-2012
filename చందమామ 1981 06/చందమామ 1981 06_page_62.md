"నీకేం భయం వద్దు! నేను దిగి తీస్తాను," అంటూ పాదరసం అడ్డు దూలానికి మోకు కట్టి దాని సహాయంతో బావిలో దిగాడు. అతను మోకు వదిలి నీళ్లలో ముణగగానే జీనాబ్ మోకు పైకి లాగేసి, "నిన్ను ఆహ్మాద్ పైకి తీస్తాడులే! అందాకా అందులోనే ఉండు!" అంటూ అతని దుస్తులతోసహా ఇంటికి వెళ్లింది.

ఆ రాత్రి ఆ ఇల్లుగల వర్తకుడు పాద్దు పోయి తన నౌకరుతో సహా ఇంటికి తిరిగి వచ్చి తలవాకిలో తలుపులు దగ్గిరిగా వేసి ఉండటం చూసి ఆశ్చర్యపోయాడు. ఇల్లంతా చూసిన మీదట దొంగతనం మట్టుకు జరగలేదని తేలిపోయింది.

వర్తకుడి స్నానానికి నీటి కోసం సేవకుడు బావి వద్దకు పోయి బావిలో చేద వేసి నీరు తోడబోయాడు. కాని చేదవిపరీక్షతమైన బరువనిపించింది. "బాబయ్యా, దయ్యం!" అంటూ సేవకుడు గాబరాగా పరిగెత్తాడు. వర్తకుడు దీపం తీసుకుని దొడ్డోకి వెళ్ళేసరికి

చేదతాడు పట్టుకుని బావిలో నుంచి ఎక్కివస్తూ పాదరసం కనిపించాడు.

"బద్మాష్! ఎవరు నువు? నా బావిలో నీకేం పని? చెప్పు! ఇప్పుడే నిన్ను భట్టులకు వప్పగిస్తాను!" అంటూ వర్తకుడు అరిచాడు.

"అయ్యా, ఇది ఏదేశం? ఏగ్రామం? నేను ఈజిప్టు దేశస్థుణ్ణి. మా నైల్ నదిలో స్నానం చేస్తూండగా ఒక సుడిగుండం నన్ను దిగలాగింది. నేను ఎంత లోతుకు పోయానో నాకే తెలీదు. మళ్ళీ నీటిపైకి తేలేసరికి మీ బావిలో ఉన్నాను!" అని పాదరసం అలీ అమాయికంగా బొంకాడు.

వర్తకుడి బొంకు సమ్మాడు.

"నాయనా! నీ అనుభవం చాలా చిత్రంగా వుంది. ఇది బగ్గాద్ సగరం. చాలా దూరం వచ్చావు. నీకు పాడిబట్టిలిస్తాను కట్టుకో. ఈ రాత్రికికక్కడే భోంచేసి పడుకో, రేపు ప్రయాణమై మీ సగరానికి వెళుదువు గాని!" అన్నాడాయన.

—(ఇంకా వుంది)