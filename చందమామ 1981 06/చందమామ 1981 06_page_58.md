ఇద్దరు మోసగత్తెలు

6

దిలైలా, జీనాబ్ ల మోసాలు జరిగిన కొద్దికాలానికి కైరోనగరం నుంచి, “పాదరసం” అనే సార్థకనామం గల యువకుడొకడు బగ్గాద్ నగరానికి చేరుకున్నాడు. ఇతని అసలు పేరు అలీ. చాలా అందగాడు కాని గజదొంగ. ఇతని స్వస్థలం కైరో. ప్రస్తుతం కొత్వాలుగా ఉంటున్న అహ్మద్ కైరోనగరంలో పేరు మోసిన దొంగగా ఉండినప్పుడు “పాద రసం” అతని వద్దనే చోరవిద్య నేర్చు కున్నాడు. అహ్మద్ బగ్గాద్ కు వచ్చి, అక్కడ కూడా దొంగగా కీర్తి సంపాదించు కుని కొత్వాలు, పదవి సంపాదించిన కాలంలో కైరోలో ఈ “పాదరసం” దొంగల నాయకుడుగా ఉంటూ వచ్చాడు. అతను ఎన్నోసార్లు రక్తక భటులకు పట్టుబడి కూడా తప్పించుకు పోవటంచేత

అతన్ని ప్రజలు, “పాదరసం” అని పిలవ సాగారు.

“పాదరసం” అలీని, అహ్మదే బగ్గాద్ కు పిలిపించాడు. దిలైలా విషయంలో పరాభవం తిన్ననాటినుంచి అహ్మద్ కు ప్రతిక్షణమూ “పాదరసం” జ్ఞాపకం రాసాగాడు. వాడు తనకు కుడి భుజం లాటి వాడు. వాడే తన పక్కన వుంటే తనకీ పరాభవం జరిగేదికాదను కున్నాడు అహ్మద్. అదీగాక ఇప్పుడు అహ్మద్, దిలైలా మీద స్వయంగా పగ తీర్చుకోవటానికి లేదు. ఇప్పుడామెకు తన కున్నంత హోదా వున్నది. కనుక, ఇందుకు పాదరసమే సరి అయిన వాడు.

“పాదరసం” అలీ బగ్గాద్ నగరం చేరి నేరుగా అహ్మద్ యింటికి వెళ్ళాడు. అహ్మద్ కు అతన్ని చూడగానే ప్రాణం