కూతురూ, ఆల్లుడూ ప్రయాణమవు తుండగా, లక్ష్మమ్మ మరోసారి ఆల్లుడు వీరేశంతో, “మీ దారిలోనే శ్రీనివాసుడి ఆలయం. దర్శనం చేసుకుని వెళ్ళడం మాత్రం మర్చిపోకండి, బాబూ!” అన్నది.

భర్త పోయాక లక్ష్మమ్మ పల్లెలో వుండి వ్యవసాయం చూసుకుంటున్నది. వసంత ఆమెకు ఒక్కగా నొక్క కూతురు. పట్టంలో, ఉద్యోగం చేసే వీరేశంతో, ఆమె పెళ్లి నాలుగు రోజుల క్రితమే జరిగింది. భార్యా, భర్తలను దర్శనానికి పంపిస్తానని లక్ష్మమ్మ, పెళ్లికి ముందే మొక్కుకుని వున్నది.

వీరేశం, వసంతా శ్రీనివాసుడి ఆలయం చేరేసరికి చీకటి పడింది. వాళ్ళకు ఆతి కష్టం మీద సత్రంలో వుండడానికి గది దొరికింది.

“ముసలిది తిని కూర్చోలేక మొక్కు మొక్కింది. గది దొరక్కపోయి వుంటే, మన పాట్లు ఎలా వుండేవే, ఊహించడమే కష్టం,” అన్నాడు వీరేశం కోపంగా.

వసంత నివ్వెరపోయింది. భర్త, తన తల్లిని ఉద్దేశించి అంత అమర్యాదగా మాట్లాడటం ఆమెకు బాధకలిగించింది. నిద్ర పట్టేదాకా వీరేశం అత్తగారిని తిట్టి పోస్తూ నేవున్నాడు. వసంత అడ్డుకోబోతే, “నువు నోరు మూసుకుని పడుకో!” అంటూ గట్టిగా కసురుకున్నాడు.

మర్నాడు దర్శనానికి వెళ్ళే ముందు ఫలహారం తెప్పించాడు, వీరేశం.

“దర్శనం ఆయ్యాక తిందాం,” అన్నది వసంత.

“నువ్వు నోరుముయ్యి. నా ముందు ఆసలు మాట్లాడవద్దు. నేను ఎలా చెబితే, అలా చేయడం, నీ పని. అర్థమైందా?”