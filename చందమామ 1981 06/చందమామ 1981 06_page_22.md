రక్తణ

రామశర్మ విజయనగరంలో ఒక చిన్న ఉద్యోగం చేస్తూండేవాడు. అతని ఇంట్లో భార్యా,
కూతురుతో పాటు అతని తమ్ముడి కూతుయి కూడా ఉండేది. తమ్ముడిభార్య చనిపోయాక, పిల్ల
ఆలనా పాలనా చూసే ఆడవాళ్ళు లేనందున, రామశర్మ ఆ పిల్లను తన ఇంటికి తీసుకువచ్చాడు.
రామశర్మ భార్య మరిది కూతురుని, తన కూతురితో పాటు ఎలాంటి భేదభావం లేకుండా చూసు
కొనేది.

పండగలకు బట్టలదుకాణానికి వెళ్ళినప్పడు రామశర్మ తన కూతురుకు ఖరీదైన దుస్తులు,
తమ్ముడి కూతురికి చవక దుస్తులు ఎన్నిక చేసే వాడు. రామశర్మ భార్య అతణ్ణి మందలించి,
ఇద్దరికీ ఒకే రకం దుస్తులు కొనేది.

నాలుగు సంవత్సరాలు గడిచాయి. రామశర్మ పండగలకు తమ్ముడి కూతురుకు చవక
దుస్తులు కొన్నా, భార్య అభ్యంతరం చెప్పడం మానేసింది. క్రమంగా తన కూతురుకు మంచి
భేజనం పెట్టి, మరిది కూతురుకు మిగిలిపోయిన అన్నం, కూరలూ పెట్టసాగింది.

ఒకరోజున రామశర్మ, తమ్ముడి కూతురును పక్కగ్రామంలో వున్న అతడి ఇంటికి తీసుకు
పోయి, "మీ వదినె నాలుగై దుమాసాల క్రితంవరకూ, నీ కూతురిని పేమగా చూసుకొనేది. నేను
పండగలకు దాని సంగతి తెలుసుకుందామని, నీ కూతురుకు చవకదుస్తులు ఎన్నిక చేస్తే, నాతో
పొల్లాడి మంచి దుస్తులు కొనేది. ఇప్పుడు తనే నీ కూతురుకు చవకదుస్తులు ఎన్నిక చేస్తున్నది.
మరి కొంతకాలం గడిస్తే, నీ కూతురును రాచిరంపాన పెట్టగలదు కూడా. ఇక ముందు
నీ కూతురు రక్తణ భారం, నీదే!" అని చెప్పాడు.
—మల్లాది వెంకటకృష్ణమూర్తి