“బాబూ, గంగులు చూడండి, గుళ్ళో ఏం చేస్తున్నాడో!” అన్నాడు.

“ఏం చేస్తున్నాడు?” అని ధర్మకర్త ఆదుర్దోగా అడిగాడు.

“ఎంత అపచారం, గుళ్ళో విగ్రహం ఎదట గారడి చేస్తున్నాడు! వాడికి నిజం గానే మతిపోయింది!” అన్నాడు పూజారి.

“నువు వెళ్ళిశాస్తుల్లుగారినీ, అవధాన్లు గారినీ పిలుచుకురా!” అని పూజారిని పంపేసి, ధర్మకర్త నేరుగా గుడికి వెళ్లాడు.

ఆయన చప్పడు చేయకుండా గుడి వాకిలి వద్దకు పోయి ఓరగా తెరిచిన తలుపు సందుల్లోనుంచి చూశాడు. ఆయన శరీరం ఒక్కసారి జలదరించింది.

గుడిలోపల గంగులు నిద్రపోతున్న వాడిలాగా పడుకుని ఉన్నాడు, దేవి వాడి తలను తన ఒడిలో పెట్టుకుని, ఒక చేత్తో విసనకర్ర తీసుకుని విసురుతూ, రెండవ చేత తన చీరకొంగు పట్టుకుని గంగులు నుదిటి మీది చెమట తుడుస్తున్నది! విగ్రహం ఉండవలిసిన చోట విగ్రహం లేదు!

వెంటనే ధర్మకర్త వాకిలిదగ్గిర సాప్టాంగపడి పెద్ద గొంతుతో దేవీస్తవం చదవసాగాడు.

ఇంతలో మరికొందరు బ్రాహ్మణులను వెంటపెట్టుకుని పూజారి గుడికి వచ్చాడు. ఆయన ధర్మకర్తను చూసి, “ఏమిటి, బాబూ! ఏమిటిది?” అని అడిగాడు.

ధర్మకర్త లేచాడు. అందరూ గుడిలోకి అడుగుపెట్టారు. విగ్రహం యథాస్థానంలో ఉంది. గంగులు నిశ్చింతగా నిద్రపోతున్నాడు. ధర్మకర్త తాను చూసిన దృశ్యం మిగిలినవాళ్ళకి వర్ణించి చెప్పాడు.

బ్రాహ్మలు నమ్మలేదు. కాని కుంకంలో దేవి పాదం గుర్తు స్పష్టంగా కనబడింది. విగ్రహానికి కట్టిన చీరెచెంగు చెమటతో తడిసి ఉన్నది. “మనమంతా దొంగ భక్తులం, ఈ గంగు లొక్కడే దేవికి ముద్దుబిడ్డ!” అన్నాడు ధర్మకర్త.