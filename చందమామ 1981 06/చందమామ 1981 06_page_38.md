ఉద్యోగం విలువ

రంగరాజుకు తల్లిదండ్రులు చిన్నప్పుడే పోయారు. ఒక్కగా నొక్క తమ్ముడు రామరాజుకు ఆ లోటు తెలియకుండా ఎంతో ప్రేమగా పెంచాడు. తను ఎలాగో కష్టపడి చదివి, తమ్ముణ్ణి కూడా చదివించాడు. రంగరాజుకు త్వరలోనే దివాణంలో మంచి ఉద్యోగం దొరికింది. ఆప్పటికింకా రామరాజు చదువుకుంటున్నాడు. రంగరాజుకు దివాణంలోని మరొక ఉద్యోగి, తనకూతురునిచ్చి పెళ్లిచేశాడు.

మరికొన్నాళ్ళకు రామరాజు చదువు పూర్తయింది.

రంగరాజు తనకు తెలిసిన వాళ్ళ ద్వారా, అతడికి దివాణంలో ఒక చిన్న ఉద్యోగం యిప్పించాడు. అయితే, మూడో నాటికే రామరాజు ఆ ఉద్యోగం కాస్తా వదులుకుని వచ్చేశాడు.

రంగరాజు ఆశ్చర్యపడి, 'ఎందుకు వదిలేశావు? మీ యజమాని ఏమైనా అన్నాడా?' అని అడిగాడు.

రామరాజు చిరాకుపడుతూ, 'ఆయజమానికి బొత్తిగా మర్యాద తెలీదు. నాకు యిచ్చిన ఉద్యోగం ఒకటి, చేయించుకునే పనులు మరొకటిగా వున్నాయి. నేనా ఉద్యోగం చెయ్యను,' అన్నాడు.

రంగరాజు ఆప్పటికి సరే అని పూరుకుని, తరవాత తమ్ముడికి మరొకచోట ఉద్యోగం వేయించాడు. రామరాజు దీని క్షూడా మూడోనాటికి ఉద్యాసనచెప్పేశాడు.

ఈ సారి గట్టిగా కోపగించుకున్న అన్నతో రామరాజు, 'నా పైఆధికారి ప్రతిచిన్నదానికి నన్ను బాధపెట్టేస్తున్నాడు. అస్తమానం తీసేస్తాను అంటూ బెదిరిస్తున్నాడు. నువ్వు ఉద్యోగం తీసేసేదేమిటని, నేనే మానేశాను,' అన్నాడు.