ఆమెను ఏమీ చెప్పనీయక, ' ' ముందు నోటికి తాళం వేసుకుని, వంటపని మొదలు పెట్టు,' ' అంటూ గట్టి గా గదమాయించాడు.

వాళ్ళిద్దరూ కబుర్లు చెప్పకుంటూ వుంటే వసంత వంటపని పూర్తిచేసి, ఇద్దరికీ వడ్డించిరిది. ఆ తర్వాత వాళ్ళకు మధ్య గదిలోనే పడకలు ఏర్పాటు చేసి, తను వంటగదిలో చాప పరుచుకుని పడుకున్నది.

తెల్లవారవస్తూండగా భర్త కేకలకు ఆమెకు మెలకువ వచ్చింది. చప్పున లేచి భర్తవున్న గదిలోకి వెళ్లింది. ముసలాయన పడక ఖాళీగా వున్నది. పక్కనే వున్న పెట్టె తెరచివున్నది. బట్టలు గది నిండా చిందరవందరగా పడివున్నాయి.

‘‘ ఈ వచ్చిన ముసలాడు పచ్చి దొంగ వెధవ ! రాత్రి మంచిమాటలతో నమ్మించి ఇంట్లో చేరి, తెచ్చిన జీతం డబ్బు మొత్తం ఎత్తుకుపోయాడు, ’’ అన్నాడు వీరేశం బాధగా.

వసంతకు మొదటినుంచి ముసలాయన మీద అనుమానంగానే వున్నది. ఆమె ఆ సంగతి భర్తకు చెప్పి, ‘‘వాడు, మీ వాళ్ళ వివరాలన్నీ నా నుంచే తెలుసుకుని, వాళ్లందరూ తనవాళ్లన్నట్టుగా మీకుచెప్పి. బుట్టలో వేశాడు,’ ’’ అన్నది.

‘‘ మరియు సంగతంతా ముందే నా కెందుకు చెప్పలేదు ?’’ అంటూ వీరేశం కళ్ళెరచేశాడు.

‘‘ ఇలాంటి ఒళ్ళు తెలియని కోపం వల్లనే ! ఆసలు ఎప్పడైనా మీ ముందు నా నోరు విప్పనిచ్చారా ? ఒళ్ళుతెలియని మీ కోపమే, జరిగిన యింత అనర్థానికీ కారణం, ’’ అన్నది ధైర్యం తెచ్చుకుని, వసంత.

వీరేశానికి తన తప్పు తెలిసివచ్చింది. ఎవరికోపం వారి పాలిటి శాపం!

‘‘ డబ్బు పోతే పోయింది. ఈ అను భవంతో బుద్ధివచ్చింది, ’’ అని మనసు లోనే అనుకున్నాడు, వీరేశం.