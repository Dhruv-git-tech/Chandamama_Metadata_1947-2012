పంపటంతో పాటు కొంత డబ్బు కూడా యిచ్చాడు.

ఈ విధంగా శేషాచలానికి గ్రామంలో పలుకుబడికలవాళ్ళ ప్రాపకం దొరకటమే గాక, వైద్యుడుగా అతడి శక్తిసామర్థ్యాలు పదిమందీ గుర్తించారు.

అతడి దగ్గిరకు క్రమంగా రోగులు రాసా గారు. వాళ్లకు తగిన చికిత్సచేసి, ఆరోగ్య వంతుల్నిచేస్తూ శేషాచలం కొద్దికాలంలోనే ఆ గ్రామంలోనే కాక పొరుగు గ్రామాల్లో కూడా గొప్ప వైద్యుడుగా పేరు సంపా యించాడు.

శేషాచలానికి వైద్యం తెలియదన్న అప వాదు పోగొట్టటానికి, గురునాథం భార్య కాంతమ్మా, కరణం కొడుకు శీనయ్యా అడిన నాటకం, వాళ్లకుతప్ప మరెవరికీ తెలియదు.

మొదట్లో చనిపోయిన ముగ్గురూ, పరిస్థితి బాగా విషమించాక శేషాచలం దగ్గిరకు రావటం జరిగింది. ఆ సంగతి గుర్తించని మూఢవిశ్వాసాలు గల గ్రామ

స్థులు, అతడికి వైద్యం బాగా తెలియదనీ, హస్తవాసి మంచిదికాదనీ అనుకోవడం జరిగింది.

కాంతమ్మ, శీనయ్య పినతల్లి కూతురు. వాళ్ళు చిన్నప్పుడు ఒక బంధువు దగ్గిర గళపట్టు అభ్యాసం చేశారు. గళపట్టు అంటే—నోట్లో వేసుకున్నవి, గొంతులో చాలాసేపు వుంచుకుని, ఆ తరవాత పైకి తీయటం.

ఈ విద్య ప్రయోగించి కాంతమ్మ లేని కడుపునొప్పి నటించి, నాటువైద్యులు తనకు యిచ్చిన మాత్రల మింగకుండా పూరుకున్నది.

శీనయ్య కిందపడి కాళ్ళూ, చేతులూ కొట్టుకోవటం కూడా అంతే!

ఈ విధంగా మూఢవిశ్వాసాలు లేని శీనయ్య, కాంతమ్మ సాయం కూడా తీసుకుని, తమ గ్రామాన్ని నాటువైద్యుల బారి నుంచి కాపాడటమే గాక, వైద్యశాస్త్రం బాగా తెలిసినవాణ్ణి, తమ గ్రామం వదిలి పోకుండా చేయగలిగాడు.