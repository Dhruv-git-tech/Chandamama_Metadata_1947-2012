కొట్టాడు. మొసలి బాణం దెబ్బకు ఒక క్షణకాలం నీటిలో గిలగిల కొట్టుకుని, తిరిగి ముందుకు రాసాగింది. ఇప్పుడు కోపంతో మెరమెరలాడుతున్న దాని కళ్లు భయంకలిగిస్తున్నవి.

ఈసారి సమరసేనుడు కత్తితో దాని మీదికి లంఘించి, బలంగా దాని వెన్ను మీద రెండు పోట్లు పాడిచాడు. మొసలి చావుదెబ్బలు తిని, నీటిలో తన్నుకో సాగింది. అంతవరకూ భయకంపితులై చూస్తున్న బంధితులకు ప్రాణం తెప్పరిల్లి సట్టయింది.

సమరసేనుడు, వాళ్ళను సమీపించి ముఖాలు చూస్తూనే పొందిన ఆశ్చర్యం

ఆంతా, యింతా కాదు. ఆ ముగ్గురూ, తాను గుహలో వ్యాప్తదత్తుడి భటులవల్ల బంధింపబడక పూర్వం తనతో వున్నవాళ్లు. కాని, ఆ నాలుగో సైనికుడేమయినట్టు ? సమర సేనుణ్ణి గుర్తుపడుతూనే, ఆ ముగ్గురు సైనికులూ ఆ మితా శ్చర్యం చెందారు. వాళ్ళ ఆనందానికి మేరలేదు. తలవనితలంపుగా ప్రాణరక్షణ జరగటమే గాక, తమ నాయకుణ్ణి కూడా వాళ్ళు కలుసుకోగలిగారు.

“సేనానీ, తిరిగి మరొకసారి మిమ్మల్ని చూడగలమని అనుకోలేదు,” అన్నాడు ఒక సైనికుడు.

“ఆ నాలుగో వాడెక్కడ ?” అని అడిగాడు సమరసేనుడు.

“అతణ్ణి, మీరు చంపిన మొసలి పొట్టన పెట్టుకున్నది. సమయానికి మీరు రాకపోతే, మేమూ ఆ మొసలికి బలిఅయి పోయేవాళ్ళం,” అన్నారు సైనికులు.

“మిమ్మల్ని క్కడ స్తంభాలకు బంధించిన వాళ్ళెవరు ?” అని అడిగాడు సమరసేనుడు.

సైనికులు జరిగినదంతా కొద్ది మాటల్లో చెప్పారు. వాళ్ళు, తమ నాయకుణ్ణి వెతుకుతూ, గుహలోని రహస్యద్వారం గుండా, యీ ప్రాంతానికి వచ్చారు. ఇక్కడ వాళ్ళను, వ్యాప్తదత్తుడి భటులు