CHITRA

అన్నిదిక్కులకూ తలతిప్పి చూసి పెద్దగా ఘంకరిస్తూ, లోగడ సమర సేనుడూ, సైనికులూ వచ్చిన గుహలోకి జారబడింది. కొద్దిసేపట్లోనే అది జలపాతంలో నుంచి పోతున్నట్టు నీరు కలియబడుతున్న శద్దం వినిపించింది.

ముందుగా సమర సే నుడు తను దాక్కున్న చోటు నుంచి బయిటికి వచ్చాడు. ఆ వెంటనే సైనికులు కూడా బయిటికి వచ్చారు. గుహకు అవతలినుంచి వస్తున్న ఆర్తనాదం, మధ్యమధ్య వినబడుతూనే వున్నది.

“ఎవరో మహావిపత్తులో చిక్కుకున్నట్టుంది!” అన్నాడు ఒక సైనికుడు.

“అందుకు సందేహం లేదు. కాని. ఏనుగు అంత హఠాత్తుగా ఆటునుంచి ఎందుకు పారిపోయి వచ్చి వుంటుంది? ఒకవేళ శక్తువులు మన కోసం పన్నిన వల కాదు గదా? అది నిజంగా ఆర్త నాదమా, లేక...” సమర సేనుడు యిలా అంటూండగానే, గుహ అవతల ఏదో పెద్ద కల్లోలం జరుగుతున్నట్టు అరుపులు వినిపించినై.

సమర సేనుడు యిక ఆలోచిస్తూ కూర్చుని లాభం లేదనుకున్నాడు. గుహకు ఆవలనున్న వాళ్ళు శక్తువులైనా మిత్రు లైనా-ఏదో ప్రమాదపరిస్థితిలో వున్నారు!

సమర సేనుడు, సైనికులను హెచ్చరించి ముందు నడిచాడు. సన్నని గుహలో నుంచి కొద్దిదూరం పోయేసరికి, ఒక కోనేటి మడుగు కనిపించింది. ఆ నీటి మడుగులో ఊడలు దిగిన కొన్ని చెట్లూ, బాగా ఎత్తుగా పెరిగిన నీటిజమ్మూ వున్నది.

సమర సేనుడు మరికొద్ది దూరం వెళ్ళే సరికి, ముగ్గురు మనుషులు మోకాటి బంటి నీటిలో స్తంభాలకు బంధింపబడి వుండటం కంటబడింది. సమర సేనుణ్ణి చూడగానే వాళ్ళు మరింత పెద్దగా ఆర్త నాదాలు చేయసాగారు.

అసలు పరిస్థితి సైనికులకు గాని, సమర సేనుడికి గాని అవగాహన కాలేదు.