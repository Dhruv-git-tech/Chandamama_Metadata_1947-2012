ఏరుకు తింటూ, మధ్యమధ్య ఏ క్రూర మృగం నుంచయినా ప్రమాదం రాగల దేమో అని దిక్కులు చూస్తున్నాడు.

గంధర్వుడు, ఆ గర్భదరిద్రుణ్ణి చూసి జాలిపడకపోగా, వాడికి తన లోకంలో వున్న ఐశ్వర్యాల సంగతి చెప్పి, తనకు గల అపూర్వశక్తులు ప్రదర్శించి వినోదించాలని బుద్ధిపుట్టింది.

వెంటనే. గంధర్వుడు ఆకాశం నుంచి ఆ దరిద్రుడి ముందు, దిగాడు. దరిద్రుడు కంగారుపడిపోతూ, '' అయ్యా, నీ రూపం చూస్తూంటే మనిషివి కాదన్న అనుమానం కలుగుతున్నది. నువ్వేవరివి ? '' అని అడిగాడు.

గంధర్వుడు తాను గంధర్వలో కం నుంచి వస్తున్నట్టు చెప్పి. ఆ లోకంలో తాను అనుభవిస్తున్న సుఖాలను వివరించి, ''నీ పేరేమైతేనేం, నువు గర్భదరిద్రుడివి! నా పేరు ప్రగల్పుడు, అపూర్వ శక్తులు గలవాణ్ణి,'' అన్నాడు.

దరిద్రుడు ఆ మాటలకు చిన్నగా నవ్వి, ''అపూర్వ శక్తులున్నవని చెప్పి ప్రయోజనం ఏమిటి? నే నెప్పడైనా చూశానా? ఆ శక్తుల ద్వారా నువ్వు చెయ్యగల ఘనకార్యాలేవో చేసి చూపించు,'' అన్నాడు.

గంధర్వుడు కోపగించుకుని, ''అయితే, ఏం చెయ్యమంటావో చెప్పు. నువు చెప్పినది చెయ్యలేకపోతే, ఓడినట్టు అంగీకరించి, నీకు సర్వసంపదలూ యిచ్చిపోతాను. ఒక వేళ నువ్వు ఓడటం జరిగితే, నిన్నుకుక్కగా మారుస్తాను,'' అన్నాడు.

దరిద్రుడు సరే అని, దాపులనున్న ఒక చెట్టును గంధర్వుడికి చూపుతూ, ''నీ అపూర్వశక్తులతో దానిని ఏనుగుగా మార్చగలవా?'' అన్నాడు.

గంధర్వుడు వెంటనే ఆ చెట్టు కేసిచేయి ఎత్తి, ఏదో అన్నాడు. మరుక్కణం చెట్టు, ఏనుగుగా మారి ఘంకరిస్తూ, అక్కడినుంచి పారిపోయింది.

'' ఆహాఁ, అద్భుతం !'' అంటూ దరిద్రుడు చప్పట్లు కొట్టాడు.