# నిజాయితీ

అవంతి రాజ్యమంత్రి అమరపాలుడు నీతినిజాయితీలకు పెట్టింది పేరు. ఒకనాడు పొరుగు రాజ్యంలో వుంటున్న ఆయన మేనల్లుడు భూపాలుడనే వాడు, మేనమామ యింటికి వచ్చి, మాటల నందర్భంలో, “మామయ్యా, మీ అవంతిరాజ్య సైనికుల సంఖ్య నిజంగా ఎంత?” అని అడిగాడు.

ఇది చాలా గోప్యమైన సంగతి కాబట్టి అమరపాలుడు వెంటనే జవాబు చెప్పక, ఒక కణం ఆలోచించి, “ఒరే బాబూ! ఇలాంటి ముఖ్యమైన రహస్యం చెప్పాలంటే నువ్వు, నా నుంచి విన్న దాన్ని మరెక్కడా చెప్పనని ప్రమాణం చేయాలి,” అన్నాడు.

తన నిజాయితీని మేనమామ శంకిస్తున్నాడని భూపాలుడు కోపం తెచ్చుకుని, “మామయ్యా! వేదశస్త్రాలు చదివి, యజ్ఞయాగాలు చేసిన నిప్పలాంటి వంశంలో పుట్టిన నేను, మాటతప్పి రహస్యం బయట పెడితే, ఇహపరలో కాల్లో అధోగతి పాలవుతాను.” అంటూ ప్రమాణం చేశాడు.

అమరపాలుడు వెంటనే, “ప్రమాణం నంగతి ఎత్తగానే, నీ తండ్రి వంశం గొప్పతనాన్ని గురించీ, దాని వారసుడివైన నీ నిజాయితి గురించీ చెప్పావు, బాగానే వుంది. నేనూ, రాజుగారి రహస్యాలు తెలుసుకోవడానికి ముందు నా నిజాయితి శంకించ వద్దని, యిలాగే ప్రమాణం చేశాను,” అన్నాడు.

భూపాలుడు వెంటనే తన తప్పు తెలుసుకున్నాడు.

—ఎమ్. డి. సౌజన్య