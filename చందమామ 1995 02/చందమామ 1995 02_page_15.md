నాకు యాబైరూపాయలివ్వు. ఈ రహస్యం నీకు చెప్పేస్తాను," అన్నాడు.

చంద్రయ్య వెంటనే రొంటినుంచి డబ్బులు తీసి-లెక్కపెట్టి, యాబై రూపాయలు పట్టం వాడికిచ్చాడు. వాడు డబ్బు భద్రం చేసుకుని, చంద్రయ్యతో, "ఉన్న కిటుకంతా ఈ అద్దం లోనే వుంది. మాలాగే కదలకుండా నిలబడి సూర్యకిరణాల కాంతిని చెరువు నీటిలో ఒకే చోట పడేలా చేస్తూ వుండు. చేపలు ఎంద దెబ్బకు సొమ్మసిల్లి నీటిపైకి తేలతాయి. తర్వాత వాటిని పట్టి ఒడ్డుకు చేర్చుకోవడమే మనపని!" అన్నాడు.

చంద్రయ్య, "ఇంతవరకూ ఇలా ఎన్ని చేపలు చిక్కాయి?" అని అడిగాడు పట్టం వాణ్ణి అనుమానంగా.

వాడు నవ్వి, "నీతో కలిపి ఆరు!" అన్నాడు.

"మోసం! దగా!" అంటూ చిందులేశాడు చంద్రయ్య.

"ఊరికేఅరిచి ఉపయోగంలేదు. నీలాంటి మరో చేప వచ్చి నాకు చిక్కిందాకా, నాతో పాటు అద్దం పట్టుకుని నిలబడ్డావంటే

పాతిక రూపాయలు తిరిగిస్తాను. సరేనా?" అంటూ అప్పటిదాకా తనతోపాటు నిలుచున్న కిష్టయ్య చేతిలో పాతిక రూపాయలు పెట్టాడు.

అరగంట కాలం గడిచింది. అంతలో చెరువు కట్ట అవతలివైపు నుంచి కిష్టయ్య నలుగురు మనుషులతో వస్తున్నాడు. అందరి చేతుల్లో దుడ్డుకర్రలున్నాయి.

వాళ్ళను చూసి పట్టంవాడు ముందు సంతోషించి తర్వాత అనుమానంగా, "నా దగ్గర చేపలవేట నేర్చినవాడు, మరి నలుగుర్తి ఆ విద్య నేర్చుకునేందుకు తీసుకువస్తున్నాడు, బాగానే వుంది! మరి, చేతిలో ఆ దుడ్డు కర్రలేమిటి?" అన్నాడు.

చంద్రయ్య పెద్దగా నవ్వి, "వాళ్ళు, దుడ్డు కర్రల వేట నీకు నేర్పేందుకు వస్తున్నారు. కాళ్ళూ చేతులు విరిగాక, నువ్వు పట్టం ఎలా పోగలవా అని విచారంగా వుంది!" అన్నాడు.

వెంటనే పట్టంవాడు కిష్టయ్య, చంద్రయ్యల నుంచి తీసుకున్న డబ్బుతో పాటు మరికొంత డబ్బును చంద్రయ్య చేతిలోపెట్టి, తిరిగిచూడకుండా పట్టంకేసి పరిగెత్తాడు.