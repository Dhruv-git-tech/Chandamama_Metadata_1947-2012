వజ్రాల హారం కొన్నాను. గౌరిని పెళ్ళి చేసు
కుంటాను,” అని వాడింకా ఏదో చెప్పబోతూం
డగా, వాళ్ళున్న చెట్టుపై నుంచి వాళ్ళ మీద
వలలాంటిదొకటి పడింది.

వలలోంచి బయట పడేందుకు బీరన్నా,
నారన్నా పెనుగులాడుతూండగా, చెట్టు మీది
నుంచి నలుగురు దొంగలు కిందికి దూకి,
నారన్న వద్ద వున్న వజ్రాల హారం గుంజుకుని
పారిపోయారు.

ఆ తర్వాత కొంతోసేపటికి బీరన్న, నారన్న
వలలోంచి బైటపడ్డారు. నారన్న, బీరన్నతో,
“దొంగలిక్కడ చెట్టుమీద మాటు వేసి వున్నా
రన్న మాట! నా దగ్గరున్న వజ్రాల హారం
సంగతి తెలియగానే మన మీద వలవిసిరారు.
నేను వాళ్ళను వదలను. ఇప్పుడే వెళ్ళి వాళ్ళను
పట్టుకుని వజ్రాలహారం తెస్తాను. ఈలోగా
నువ్వు గ్రామానికి వెళ్ళి గౌరికి నేను వస్తున్న
విషయం చెప్పు,” అన్నాడు.

నారన్న దొంగలు వెళ్ళిన దిశగా పరిగెత్తితే,
బీరన్న తన గ్రామంచేరి జరిగినదంతా గౌరికి
చెప్పాడు.

“నలుగురు దొంగల్ని పట్టుకునేందుకు
ఒక్కడూ వెళ్ళాడా? వాడి మొండి ధైర్యాన్ని
మెచ్చుకోవాలి,” అన్నది గౌరి, నారన్నను మెచ్చు
కుంటూ.

ఇక ఆమె నారన్ననే పెళ్ళి చేసుకుంటుం
దని బీరన్న రూఢి చేసుకున్నాడు. కొద్దిసేపట్లో
నారన్న వజ్రాలహారం తీసుకుని రావడం

ఖాయం! ఇలా అనుకుని వాడు ధైర్యం
చేసి, “అసలు పెళ్ళికీ, వజ్రాలహారానికీసం
బంధం ఏమిటి? నీకు డబ్బు ముఖ్యమా?
ప్రేమ ముఖ్యమా? నేను వజ్రాలహారం తేలేను,
కానీ నాకు నువ్వే కావాలి. నన్ను పెళ్ళిచేసుకో!”
అన్నాడు.

గౌరి నవ్వి, “నాకూ నువ్వంటే ఇష్టమే!
ఈ మాత్రం మాట ముందే అనుంటే, అప్పుడే
నేను పెళ్ళికి ఒప్పుకుని వుండేదాన్ని. సరేలే,
ఇప్పటికైనా ధైర్యం చేశావు కాబట్టి, నీతోనే
నా పెళ్ళి జరుగుతుంది,” అన్నది.

బీరన్న సంతోషానికి పట్ట పగ్గాలు లేవు.
అంతలో నారన్న అక్కడికి వజ్రాలహారం
తీసుకుని వచ్చాడు.