చూసి ముఖం చిట్లించాడు. అయినా వాళ్ళు జమీందారును తమ పాగడ్డలతో ఆకాశానికెత్తే శారు. చివరగా ఒకడు, రెండవ వాడితో, “తండ్రీ కొడుకులిద్దరు, ఒకామెకు చెరొక పిల్లవాణ్ణీ ఇచ్చారు. ఆ పిల్లలిద్దరి మధ్యా యుద్ధం కల్పించి ఒకణ్ణీ చంపి, రెండో వాడికి రాజ్యం కట్టబెట్టిన భగవంతుడికి, ఒక ఆవు పాలతో అభిషేకం చేయించమని జమీందారు గారికి చెప్పరా, బావా!” అన్నాడు.

“ఏ ఆవురా బావా?” అని అడిగాడు రెండోవాడు.

ఇది విన్న జమీందారుకు చిరెత్తుకొచ్చింది. “ఛీ! ఈ అసందర్భ ప్రలాపుల్ని ఇక్కణ్ణీంచి తరిమెయ్యండి. అర్థం పర్థం లేని మాటలూ వీళ్ళూనూ,” అన్నాడు దివానుతో.

అప్పుడు దివాను వినయంగా జమీందారుతో, “ఇవి అర్థం పర్థం లేని మాటలు గావు, ప్రభూ! వాళ్ళు, శ్రీకృష్ణుడికి క్షీరాభిషేకం చేయించమని చెబుతున్నారు. సూర్యుడు, యముడు తండ్రీ కొడుకులవుతారు. వాళ్ళు కుంతిదేవికి కర్ణుణ్ణి. ధర్మరాజునూ వరపుత్రు

లుగా ప్రసాదించారు. కురుక్షేత్ర యుద్ధంలో కృష్ణుడు, ధర్మరాజుకు సహాయం చేసి కర్ణుణ్ణి చంపించాడు. ఆ కృష్ణుడికి ఆవుపాలతో అభిషేకం చేయించమని కోరుతున్నారు వాళ్ళు. అంతే కాదు—“ఏ ఆవురాబావా?” అన్న వాక్యం లోఐదు భాషలున్నాయి. ఏ అంటే మరాటీ. ఆవు అంటే హిందీ. రా అంటే తెలుగు. బా అంటే కన్నడం. వా అంటే అరవం. ఈ పదాలన్నీటికీ అయా భాషలలో అర్థం, రమ్ము,” అంటూ వివరించాడు.

ఆ వివరణ విన్న జమీందారు సంతోషంగా, “ముఖే ముఖే సరస్వతి! ఏదో పాగడ్డ అనుకునే దానిలో కూడా, చమత్కారం చేయగల శక్తి ఒక్క భాషకే వుంది. ప్రతి విద్యలోనూ పరమార్థమే కాకుండా సాహితీ సరస్వతి వుంటుందనీ, ఆ చమత్కారం హృదయానికి ఆనందం కలిగిస్తుందనీ తెలుసుకు న్నాను!” అని, ఆ భట్రాజులనే కాకుండా కళా కారులందరినీ ఘనంగా సన్మానించాడు.

ఆ తర్వాత బావాజీపేట జమీలో కళలకు ప్రోత్సాహం మళ్ళీ లభించింది.