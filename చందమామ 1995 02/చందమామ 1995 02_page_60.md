“స్వార్థం నాదా, వాడిదా?” అన్నాడు ప్రతా పుడు ఆశ్చర్యంగా.

“నరేంద్రుడు నీ స్నేహితుడు. అవసరంలో వాడికి నువ్వు సాయపడ్డావు. అది నీ మంచి తనం. అందుకు ప్రతిఫలాన్నాశించడం స్వార్థం. ఇంత చిన్న వయసులో స్వార్థముం డడం మంచిది కాదు,” అన్నాడు ప్రతాపుడి తాత.

“మరి నా అవసరంలో వాడు నాకు సాయ పడువద్దా?” అని అడిగాడు ప్రతాపుడు కోపంగా.

“వాడికిష్టమైతే సాయపడతాడు, లేకుంటే లేదు. స్నేహం కేవలం డబ్బో, మరేదైనా వస్తువో ఇచ్చి పుచ్చుకునేందుకు కాదు. ఒకరి ఆలోచనలొకరు పంచుకుని మనసులు వికసింప జేసుకునేందుకే మనిషి స్నేహం చెయ్యాలి. ఇచ్చి పుచ్చుకోవడం వ్యాపార లక్షణం,” అన్నాడు ప్రతాపుడి తాత.

ఈ జవాబు బాగున్నట్టు తోచినా ఇంకా అనుమానం పోక ప్రతాపుడు, “అయితేఇందులో నరేంద్రుడి తప్పేం లేదా?” అని ప్రశ్నించాడు.

“తప్పు నీదే కానీ వాడిది కాదు. ఎందు కంటే — నువ్వేం చేసినా నరేంద్రుడి సంతోషం కోసం చేశావు. మరి తను సంతోషించని పనిచేయమని వాడినడగడం నీ తప్పు కాదా?” అన్నాడు ప్రతాపుడి తాత.

“అంతా బాగానే వుంది కానీ తాతా! అక్కరకు రాని ఇలాంటి స్నేహంవల్ల నాకేమైనా ప్రయోజనముందంటావా?” అన్నాడు ప్రతాపుడు.

“ఎందుకు లేదు? ప్రతిఫలమాశించని స్నేహాన్ని వాడు నీకు నేర్పుతున్నాడు. నీ నుంచి ఏమీ నేర్చుకోకపోతే, అప్పుడు నరేంద్రుడికే నీది అక్కరకు రాని స్నేహమవుతుంది!” అన్నాడు ప్రతాపుడి తాత.

ప్రతాపుడికి తాత సందేశం అర్థమయింది. అప్పటి నుంచీ వాడు ప్రతిఫలం రాలేదన్న కారణంగా ఎవరితోనూ స్నేహాన్ని మానుకోలేదు. అయితే తాత వాడికేం చెప్పాడో తెలుసు కున్నాక నరేంద్రుడు కూడా తన ప్రవర్తనకు సిగ్గుపడి క్రమంగా ఉపకారపరుడిగా మారి, తను ప్రతాపుడి స్నేహం వల్ల మంచి ప్రయోజనం పొందాడు.