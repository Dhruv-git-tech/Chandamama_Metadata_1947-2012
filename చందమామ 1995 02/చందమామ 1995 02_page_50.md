ధృతరాష్ట్రుడి ఆజ్ఞను అనుసరించి ఆయన
మంత్రులు ఒకరొకరే పాండవుల వద్దకు
వచ్చి వారణావతపురం ఎంత అందంగా
ఉంటుందో వర్ణించసాగారు; ఆ నగరాన్ని
ఒక్కసారి చూడమని పాండవులను ప్రోత్సహిం
చారు.

తరవాత ధృతరాష్ట్రుడే పాండవులను పిలి
పించి, “నాయనలారా, వారణావతపురం
చూడటానికి వెయ్యి కళ్ళు చాలవని అందరూ
అంటున్నారు. త్వరలో అక్కడ శివుడికి
ఉత్సవం కూడా జరగబోతున్నది. కావాలంటే,
మీరు మీ అమ్మను వెంటబెట్టుకుని అక్కడికి
వెళ్ళి, కొంత కాలం అక్కడ సరదాగా గడిపి,
ఆ తరవాత హస్తినాపురానికి తిరిగి రండి,”
అని అన్నాడు.

ఇది దేశ బహిష్కరణ అని ధర్మరాజు
గ్రహించి, ధృతరాష్ట్రుడి మాటలకు పెద్దగా
ఆనందం ప్రదర్శించలేదు.

ఈలోగా దుర్యోధనుడు పురోచనుడనే
శిల్పిని ఏకాంతంగా తీసుకుపోయి అతనితో
ఇలా అన్నాడు :

“మా తండ్రి పాండవులను వారణావత
పురానికి పంపేస్తున్నాడు. నువ్వు ముందుగానే
రథం మీద అక్కడికి వెళ్ళి, లక్కమొదలుగా
గల వస్తువులతో, తగలబెడితే దివిటీలాగా
మండే ఇంటిని అందంగా తయారు చెయ్యి.
అందులో సామగ్రి అంతా ఏర్పాటుచేసి,
చూసినవాళ్ళు ఎంతో బాగున్నదనేటట్టుగా
చూడు. పాండువులా ఇంట ఏ అనుమానమూ
లేకుండా కొన్నాళ్ళున్న తరవాత, అర్ధరాత్రి
వేళ వారు గాఢ నిద్రలో ఉన్న సమయంలో
ఇంటికి నిప్పు పెట్టి వచ్చెయ్యి. వాళ్ళందులో
కాలి చచ్చిపోతే నేను అటుపైన నిశ్చింతగా
ఉంటాను. నేను తరవాత ఈ సువిశాలమైన
రాజ్యానికి రాజునై నీకు ఎంత ఉపకారం
చేస్తానో చూసుకో.”

ఇందుకు పురోచనుడు సమ్మతించాడు.
అతనికోసం వేగవంతమైన గుర్రాలను పూన్చిన
రథం సిద్ధం చేయించి, దానిమీద అతన్ని
వారణావతపురానికి పంపేశాడు. పురోచనుడు
అక్కడికి చేరుతూనే శ్రద్ధగా తన పనిలో
నిమగ్నుడయ్యాడు.