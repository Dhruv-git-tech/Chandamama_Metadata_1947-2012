“నువ్వు ఆలస్యం చేశావు. నువ్వు చెయ్య లేని సాహసం చేసిన బీరన్నను నేను పెళ్ళి చేసుకుంటున్నాను,” అని గౌరి వాడికి చెప్పింది.

“కప్పలకూ, బొద్దింకలకూ భయపడేవాడు, నేను చేయలేని సాహసమేం చేశాడు?” అని అడిగాడు నారన్న ఆశ్చర్యంగా.

“సాహసమంటే కేవలం కత్తియుద్ధాలూ కావు, మొసళ్ళతో పోరాడటమూకాదు. మనసు లోమాటను ధైర్యంగా చెప్పగలగాలి. బీరన్న ఎంత ధైర్యవంతుడంటే, నాకోసం వస్తాదు కూతుర్ని కూడా కాదన్నాడు. అందువల్ల ఎంత ప్రమాదం? కోపం వచ్చిందంటే, వస్తాదు బాణా కర్రతో బీరన్న ఒళ్ళు హూనం చెయ్యవచ్చు! మనసులోని మాట చెప్పే ధైర్యముంది కనకే, నాతో పెళ్ళి గురించి మాట్లాడాడు: నిజమే! ఇష్టపడి చేసుకునే పెళ్ళికి షరతులెందుకు? హారం కోసం నేను నిన్ను పెళ్ళి చేసుకుంటే, అదివ్యాపారం అనిపించుకోదా?” అన్నది గౌరి.

నారన్న, గౌరి చెప్పిందానికి అంగీకరించి, “నీ మాటల్లో నాకు న్యాయం కనబడుతున్నది. నాకు సాహసకార్యాలు చేయడం అంటే

మోజుండి, రాజధానికి వెళ్ళాను. అంతా నా గురించి గొప్పగా చెప్పుకోవాలనే వజ్రాల హారాన్ని అంత ఖరీదు పెట్టికొన్నాను. వస్తాదు కూతురు రాగమతిని చూడగానే ఆమె అందా నికి నాకు మతిపోయింది. రాగమతి సాహస వీరుణ్ణి పెళ్ళి చేసుకుంటాననగానే, నాకామెపై ఆశకూడా పుట్టింది. కాని నా ఇష్టాన్ని గురించి ఆమెకు చెప్పే సాహసం చెయ్యలేకపోయాను. నా కవసరమైన చోట ఉపయోగపడని సాహసం నాకెందుకు? ఆ విధంగా బీరన్నే నాకంటే సాహసి!” అన్నాడు.

దానికి బీరన్న ఉత్సాహపడిపోతూ, “నేనూ సాహసినేనని ఒప్పుకున్నావన్న మాట! పద, వస్తాదు పైడిరాజు కూతుర్ని పెళ్ళాడేందుకు నేను నీకు సాయపడతాను, నీ సాహసం నీది, నా సాహసం నాది,” అన్నాడు.

ఇది విన్న గౌరి చిరునవ్వు నవ్వి, “అవును, ఎవరి సాహసం వారిది!” అన్నది.

ఆ తర్వాత కొద్ది రోజులకే సాహసవీరు డైన నారన్న - రాగమతికీ; బీరన్న - గౌరిలకూ పెళ్ళిళ్ళు జరిగాయి.