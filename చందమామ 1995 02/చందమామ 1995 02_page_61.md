ఆస్తి పంపకం

కొండవీటికి దగ్గర గల ఒక గ్రామంలో ఒక భూస్వామి ఉండేవాడు. ఆ భూస్వామి చుట్టు పక్కల గల తొమ్మిది గ్రామాలకు న్యాయాధి కారి, సంపన్నుడు. ఆయనకు నలుగురు కుమారులు. వారిలో పెద్దవాడు పెత్తందారుగా ఉండేవాడు. రెండోవాడు పశుపోషణా, మూడో వాడు వ్యవసాయమూ చూసుకునేవారు. నాలుగోవాడికి విద్యలో, దైవకార్యాలు ధర్మ కార్యాలు చేయటంలో ఆసక్తి హెచ్చు.

కొంతకాలం జరిగాక భూస్వామి వృద్ధుడై మంచాన పడ్డాడు. ఆయన కుమారులను పిలిపించి, “నాయనలారా! ఇంతకాలమూ మనం ఒకరి తగాదాలు తీర్చాము గాని మన తగాదాలను ఎప్పుడూ ఇతరుల దగ్గరికి తీసుకు పోలేదు. నాకు కాలం సమీపించింది. మీరు ఇప్పుడు నా మంచంకోళ్ళ దగ్గర మీ ఇష్టాను సారం నిలబడండి. నేను పోయాక ఎవరి కోటివద్ద వారు తప్పుకోండి. ఆస్తుల విష

యంలో మీలో మీరు తగాదాలు మాత్రం పడవద్దు,” అన్నాడు.

కుమారులు నలుగురూ నాలుగు కోళ్లవద్దా నిలబడ్డారు.

“నే చేయగలది ఇంకేమైనా ఉందా?” అని తండ్రి అడిగాడు.

మరేమీ లేదని కుమారులు చెప్పినమీదట “నారాయణ, నారాయణ,” అంటూ భూస్వామి నిశ్చింతగా ప్రాణం విడిచాడు.

తండ్రికి దినవారాలుచేసిన అనంతరం నలుగురు అన్నదమ్ములూ నాలుగు గునపాలు తెచ్చి, తండ్రి చెప్పిన ప్రకారం ఎవరి కోటి వద్ద వారు తప్పుకున్నారు.

పెద్దవాడు తవ్వినచోట ఊక వచ్చింది. రెండోవాడు తవ్వినచోట పేడ వచ్చింది. మూడోవాడు తవ్వినచోట మట్టితప్ప మరేమీ రాలేదు. నాలుగోవాడు తవ్వినచోట మాత్రం వెండి బంగారాలుదొరికాయి. ఇదిచూసి మిగి