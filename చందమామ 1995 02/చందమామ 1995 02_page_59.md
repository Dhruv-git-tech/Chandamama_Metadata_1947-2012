తీసుకుంటూ, తనకేమీ ఇవ్వని స్నేహితుడు వాడు!

“అప్పిస్తే స్నేహం చెడిపోతుందన్నావుగా, గుర్తుంచుకో. ఇప్పుడు అప్పివ్వనందువల్ల మన స్నేహం చెడిపోతుంది. ఈ పిల్లనగ్రోవి నేను కొనుక్కోలేకపోయానో — మనమిక స్నేహితులం కాదు,” అన్నాడు ప్రతాపుడు ఉక్రోషంగా.

“అలా అనకురా — నీ స్నేహం లేకుండా నేనుండలేను,” అన్నాడే తప్ప, నరేంద్రుడు వాడికి అప్పిస్తాననలేదు.

అంతలో రామేశం అనే కుర్రవాడాకడు తనే ఒక పిల్లనగ్రోవిని కొని ప్రతాపుడికిచ్చి, “నువ్వు నాకు చాలాసార్లు సాయపడ్డావు.

ఇలాంటివెన్ని కొనిస్తే నీ ఋణం తీరుతుందిరా!” అన్నాడు.

ప్రతాపుడెంతో సంతోషించి, “నీ ఋణం అలాగే వుంచుకో. ఇప్పుడాక రూపాయి ఇస్తాను. ఇంకొక రూపాయి బాకీ రేపు తీర్చేస్తాను,” అంటూ బలవంతంగా వాడికి రూపాయి ఇచ్చి, “చూశావా, స్నేహితుడంటే అలా వుండాలి!” అన్నాడు నరేంద్రుడితో.

నరేంద్రుడు ఒక్క క్షణం ముఖం చిన్న బుచ్చుకుని, మరుక్షణం సంతోషంగా, “ఈ రోజు నుంచి రామేశం కూడా నాకు స్నేహితుడు. ఎందువల్లనంటే — వాడి కారణంగా నువ్వు పిల్లనగ్రోవి కొనుక్కున్నావు. ఆవిధంగా వాడు మన స్నేహం నిలబెట్టాడు. పిల్లనగ్రోవి కొనుక్కోకపోతే, మనం స్నేహితులం కాదని నువ్వన్నప్పటి నుంచి నేను చాలా బెంగపెట్టు కున్నాను. రామేశం నా బెంగ పోగొట్టాడు,” అన్నాడు.

ఆరోజు నుంచి ప్రతాపుడు, నరేంద్రుడికి దూరంగా వుండసాగాడు. నరేంద్రుడెంత ప్రయత్నించినా వాడు మట్లాడకుండా ముఖా వంగా వుండసాగాడు. ఇది పనికాదని నరేంద్రుడు, ప్రతాపుడి తాతకు తన బాధ చెప్పుకున్నాడు. ప్రతాపుడి తాత, నరేంద్రుణ్ణిపం పేసి ప్రతాపుణ్ణి పిలిచి, సంగతి అడిగి తెలుసుకుని, “ఇంతకాలంగా నువ్వు నరేంద్రుడికి మంచి స్నేహితుడివనుకున్నాను. ఉత్తమ స్వార్థపరుడివి!” అన్నాడు.