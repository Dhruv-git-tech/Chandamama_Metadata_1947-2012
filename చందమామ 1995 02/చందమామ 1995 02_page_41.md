భట్రాజుల చమత్కారం

బౌవాజీపేట జమీందారుకు, ప్రతిరోజూ నిద్ర లేవగానే అలవాటుగా వినే వందిమాగధుల స్తోత్ర పాఠాలు విసుగు కలిగించాయి. ఆయన తన దివానును పిలిచి, “ఈ భట్రాజులు, విప్ర వినోదులు, గారడీ, నాటకాలు, తోలుబామ్మలు ప్రదర్శించే వాళ్ళు, వట్టి సోమరిపోతులు. బద్ధకం కొద్దీ ఏ పనీ చెయ్యలేక, వినోదం కలిగిస్తున్నామంటూ సోమరిపోతుల సంఖ్య పెంచుతున్నారు. ఇకనుంచి మాసికాలు, వార్షి కాలు అంటూ వీళ్ళకోసం మనం డబ్బు ఖర్చు పెట్టనవసరం లేదు. బద్ధకం, సోమరితనం వదిలించుకుని, ఏదైనా పనిలో చేరి కష్టపడి సంపాదించుకోమన్నానని, నా ఉత్తర్వుగా అందరికీ తెలియజేయండి,” అని చెప్పాడు.

దివాను చిన్నగా నవ్వి, “ప్రభూ! ఇష్టమున్నా, లేకపోయినా, పాలించే ప్రభువు క్షేమం కోరి నేను చెప్పే మాటలను కొట్టిపారేయకండి. వినోదం అన్నది జనజీవనంలో భాగం. మనకు

నచ్చని రోజున కళాకారులను సోమరిపోతుల నడం మంచి పద్ధతి కాదు. దేశ సౌభాగ్యం కోసం మనిషి కష్టపడి పని చెయ్యడం ఎంత అవసరమో, మానసికోల్లాసానికి ఈకళాకారులూ అంతే అవసరం. వాళ్ళకు మీరిచ్చే బహుమా నాలనూ, వార్షికాలనూ గురించి మరొకసారి ఆలోచించండి,” అన్నాడు వినయంగా.

జమీందారు విసుగుపడుతూ దివానుకేసి చూసి, “రాజ్యం వీరభోజ్యం అన్నారు. అందు చేత రాజ్య రక్షణకూ, అభివృద్ధికీ వీరులైన వాళ్ళను ప్రోత్సహించాలి. కష్టేఫలే అన్నారు. కష్టపడినప్పుడే ధనం సంపాయించగలం. అందుచేత కష్టపడి పనిచేసే వాళ్ళను ప్రోత్సహించి, జమీందారీఆర్థికపరిస్థితిని ఇనుమడింప చేయాలి. అంతేగాని, పాట్ట కోసం ఒళ్ళు గోకే వాళ్ళనూ, అలాంటి వాళ్ళకోసం మతిమాలిన పాటలూ, కీర్తనలూ రాసేవాళ్ళనూ నేను ప్రోత్సహించను. ఇది నా నిర్ణయం,” అన్నాడు.