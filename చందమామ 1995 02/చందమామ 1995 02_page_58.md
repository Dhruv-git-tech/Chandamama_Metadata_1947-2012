వున్నాయి. మరొక బీరువా నిండా చాలా పుస్తకాలున్నాయి.

“ఇవన్నీ పుండడం వల్ల ఇంట్లో ఒక్కణ్ణే వున్నా నాకు మంచి కాలక్షేపం. కానీ నాకు నువ్వుంటేనే ఎక్కువ కాలక్షేపమవుతుంది,” అన్నాడు నరేంద్రుడు.

ఆ మాటలకు సంతోషించిన ప్రతాపుడు, “బీరువాల్లో వున్న ఆట వస్తువులూ, పుస్తకాలూ ఏవేమిటో ఒకసారి పరీక్షగా చూస్తాను,” అంటూ వాటికేసి వెళ్ళబోయాడు.

అయితే నరేంద్రుడు వాణ్ణి అడ్డుకుని, ఒక వస్తువుగానీ, పుస్తకంగానీ ముట్టుకోనివ్వ లేదు. బయటివాళ్ళు ముట్టుకుంటే అవన్నీ పాడైపోతాయని పెద్దవాళ్ళు వాడికి చెప్పారట!

“మరి నువ్వు మా ఇంటికొచ్చి అన్నీ ముట్టుకుంటావు గదా,” అన్నాడు ప్రతాపుడు ఆశ్చర్యంగా.

“మీ పెద్దవాళ్ళు వద్దనలేదుగా మరి!” అన్నాడు నరేంద్రుడు.

ఆతర్వాత ఇద్దరూ కూర్చుని ఏవేవో కథలు చెప్పుకున్నారు కానీ, ప్రతాపుడికి మనసులో ఏదో వెలితిగా అనిపించింది.

మరొకరోజున కుర్రవాళ్ళు కొందరు ఊరి బయట చెరువుగట్టున కూర్చుని వుండగా, ఒకతను పిల్లనగ్రోవులు తెచ్చాడు. ఆ పిల్లన గ్రోవుల్లో దేన్ని ఎవరు ఊదినా మధురంగా పలుకుతుంది. తెచ్చినవాడు ఒక్కొక్కటి రెండు రూపాయలకు అమ్మాడు. నరేంద్రుడు కూడా

ఒక పిల్లనగ్రోవి కొనుక్కున్నాడు. ప్రతాపుడి వద్ద ఒక రూపాయి మాత్రమే వుంది. అందు వల్ల వాడు, నరేంద్రుణ్ణి ఒక రూపాయి అప్పి వ్యమని అడిగాడు.

“స్నేహితులకెన్నడూ అప్పివ్వద్దని తాతయ్య చెప్పాడు. అప్పిస్తే స్నేహం చెడిపోతుందిట!” అన్నాడు నరేంద్రుడు వెంటనే.

ప్రతాపుడికి చాలా కోపం వచ్చింది. అప్పటికి అయిదారు సార్లయినా తను వాడికి తినుబండారాలు కొనిపెట్టి వుంటాడు. లెక్క చూసుకుంటే, ఒక ఏడాదిలో తను వాడికోసం ఖర్చు పెట్టింది ఇరవై రూపాయలకు తక్కువ వుండదు. ఇప్పుడు రూపాయి అడిగితే అప్పుగా కూడా ఇవ్వనంటున్నాడు. అన్నీ తన నుంచి