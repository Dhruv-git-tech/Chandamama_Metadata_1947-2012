వాళ్ళు అరణ్యంలో బంగారు నెమలి కోసం చాలా చోట్ల గాలించారు. చివరకు సూర్యాస్తమయానికి ఇంకా గంట కాలం వున్నదనగా, భటుడొకడికి నెమలి గురివింద పాదల చాటున కనిపించింది. ఆ సమయంలో అది పడగ విప్పి ఋసలు కోడుతూ తనను కాటు వేయచూస్తున్న పెద్ద సర్పంతో పోరాడు తున్నది. నెమలి, సర్పాన్నితనకాళ్ళతో తన్నుతూ, మధ్య మధ్య ముక్కుతో పొడుస్తున్నది.

భటుడు సైగ చేయగానే గుర్రం మీద వున్న రాజుతో పాటు మిగతా భటులు నెమలిని ప్రాణాలతో పట్టుకునేందుకు వలయాకా రంగా చుట్టుముట్టారు. అయితే, ఇది గమనించిన బంగారు నెమలి అంత ఎత్తున గాలి

లోకి ఎగిరి చప్పున దూరంగా వున్న గుబురు పాదల్లోకి దిగి, వాటి చాటున పారిపోసాగింది.

రాజు దాన్ని అనుసరించాడు. భటులు గుర్రంతో పాటు వేగంగా పరిగెత్తలేక ఆగిపోయారు. నెమలి రాజుకు అందినట్లే కనిపిస్తూ పోయి పోయి, ఒక సెలయేటి ఒడ్డున వున్న పూరిగుడిసెలోకి దూరింది.

ఆ గుడిసెలో వున్న అవ్వ దాన్ని ఎత్తుకుని, “మళ్ళీఏమి ఆపద వచ్చి పడింది?” అంటూ దాని బంగారు రెక్కల్పి ఆప్యాయంగా నిమర సాగింది.

రాజు విచిత్రసేనుడు గుడిసె ముందు తన గుర్రాన్నిదిగి లోపలికి వెళ్ళాడు. అప్పటికి బాగా చీకటి పడింది. కానీ అంత చీకటిలో కూడా బంగారు నెమలి ఈకల కన్నులు మణిదీపాల్లా ప్రకాశిస్తూ వుండడంతో, గుడిసె లోపల పట్టపగలులా వుంది.

రాజు, అవ్వ చేతుల్లోని బంగారు నెమలి వైపు అబ్బురంగా చూస్తూ, “అవ్వా! ఈ బంగారు నెమలిని పట్టుకోవాలనే ప్రయత్నంలో నేని టుగావచ్చాను. చివరికి వంటింటి కుందేలులా, నీకు చిక్కిందన్న మాట! నెమలిని నాకిచ్చెయ్యి. బహుమానంగా ఈ రత్నాలహారం తీసుకో,” అంటూ తనమెడలోనిహారాన్నితీయబోయాడు.

అవ్వ మహారాజు వైపు వింతగా చూసి, “భలేవాడివే నాయనా! ఇది నా పెంపుడు నెమలి. అంత కాదు కూడ దంటే, ఒక ఈక పీకి ఇస్తా తీసుకుపో,” అన్నది.