దానిని తన చెలికత్తెలకు చూపాలని ఉద్యాన వనంలోకి వెళ్ళింది. ఆసమయంలో సాయం కాలపు సూర్య కిరణాలు గుడ్డు మీద పడ గానే, గుడ్డు పెద్ద చప్పుడుతో పేలిపోయి, అందులోంచి బంగారు ఛాయతో మెరుస్తున్న జానెడు పామొకటి బయటికి వచ్చి, రాకుమార్తె కుడి కాలుమీద కాటు వేసింది.

ఆ మరుక్షణం రాకుమార్తె బంగారు నెమలిగా ఎగురుతూ కోట బయటికి వెళ్ళిపోయింది. ఇది చూసిన రాకుమార్తి చెలికత్తెలు హాహాకారాలు చేస్తూ, రాజు విచిత్రసేనుడికి చెప్పారు. ఆయన వెంటనే గుర్రం మీద నెమలిని వెంబడించాడు. అయితే, అది ఆయనకు చిక్కకుండా అరణ్యంలోకి ప్రవేశించి, చివరకు అవ్వ పూరి గుడిసెలో దూరింది.

రాజు పుట్టెడు దిగులుతో గుడిసెలో ప్రవేశించాడు. ఇప్పుడక్కడ ఆయనకు మూడు బంగారు నెమళ్ళు కనిపించాయి. ఆ మూడూ అచ్చు గుద్దినట్టు ఒక్క మాదిరిగానే వున్నాయి.

అవ్వ, మహారాజును చూసి, “ఏమి నాయనా మళ్ళీ వచ్చావు? నేనిచ్చిన గుడ్డు పగల్లేదా? ఇంకొక గుడ్డు కావాలా?” అన్నది ఏమీ ఎరగనిదానిలా.

రాజు ఆ మాటకు మండిపడుతూ, “ముసలి దానా, నంగనాచి కబుర్లాడావంటే, నరికి పోగులు పెడతాను, జాగ్రత్త! నా ఒక్కగానొక్క కూతురు బంగారు నెమలిగా మారి ఇక్కడి కొచ్చింది. మర్యాదగా నా కుమార్తెకు పూర్వ రూపం వచ్చేటట్లు చెయ్యి. లేకుంటే నీ ప్రాణాలు దక్కవు,” అన్నాడు ఒరలోంచి కత్తిదూసి.

అవ్వ బోసి నోరు తెరిచి వికటంగా నవ్వి, “మహావీరుడివే కానీ, ముందు కత్తిని ఒరలో పెట్టు. ఈ మూడు నెమళ్ళలో ఏది నీ కూతురో గుర్తుపట్టు. సరిగొగ్గా గుర్తుపట్టితే బంగారు నెమలి నీ కూతురుగా మారుతుంది. లేదంటే నువ్వు కూడా శాశ్వతంగా బంగారు నెమలిగా మారి పోతావు,” అని హెచ్చరించింది.

విచిత్రసేనుడు కత్తిని ఒరలో పెట్టి, నెమళ్ళ వైపు పరీక్షగా చూశాడు. అందులో ఒక నెమలి తల ఎత్తి అతడికేసి చూస్తున్నది. దాని కళ్ళల్లో