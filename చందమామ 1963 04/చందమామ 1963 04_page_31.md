గురించి చెబుతుంటే కన్నయ్య కూడా ఎంతో ఆసక్తితో విన్నాడు. ముఖ్యంగా వాళ్ళు బృందావనం గురించి చెప్పిన మాటలు కన్నయ్య మనసులో బాగా నాటాయి. ఎలా గైనా బృందావనం వెళ్ళి అక్కడి స్థలాలన్నీ చూడాలని వాడి ప్రాణం కొట్టుకు పోయింది. “బృందావనం చూడని జన్మ ఎందుకు?” అనుకున్నాడు వాడు.

అయితే కన్నయ్య దగ్గిర చిల్లి గవ్వ లేదు. యాత్రలు చెయ్యాలంటే పుష్కలంగా డబ్బుండాలి, లేదా డబ్బు గల వాళ్ళు వెంట పెట్టుకుని వెళ్ళాలి. కన్నయ్య యజమాని తలుచుకుంటే ఎన్ని యాత్ర

లైనా చెయ్యగలడు, కాని ఆయనలో యాత్రలు చెయ్యాలన్న కోరిక ఏ మాత్రమూ లేదు. ఆయన తమ ఇంటికి వచ్చిన బంధువులతో కూడా, “ఎందుకొచ్చిన దేశాటన? దారి పొడుగునా దొంగల భయం! రోగం వస్తే చూసేవాళ్ళు కూడా ఉండరు. దేవుడు అంతటా ఉన్నాడు!” అన్నాడు.

కన్నయ్య ఎవరితోనూ చెప్పకుండా బృందావనం బయలుదేరాడు. తన దగ్గిర చిల్లి గవ్వ లేకపోయినా వాడు వెనకాడలేదు. ప్రయాణం నుఖంగా సాగకపోతే ఏం ముణిగి పోయింద నుకు న్నాడు వాడు. దారి పొడుగునా ధర్మ సత్యాలుంటాయి. పడుకునే టందుకు చోటూ, కడుపు కింత తిండీ దొరకక పోదు.

కొన్నిరోజులు ప్రయాణం చేసి కన్నయ్య ఒక రాత్రి ఒక సత్రంలో పడుకున్నాడు. ఆ రాత్రి ఆ సత్రంలో యాత్రికులు బొత్తిగా లేరు. మర్నాడు తెల్లవారుతూనే కన్నయ్య బయలుదేరుతూండగా సత్రం యజమాని వెనకు్కు పిలిచి, “ఏమిరా? నీ సంచీ వదిలి వెళ్ళి పోతున్నావు! ఇంత అజాగ్రత్త అయితే ఎలా?” అని వాడి చేతికి ఒక సంచీ ఇచ్చి, “ఇక పద! నాకు వేరే పని ఉన్నది,” అంటూ వెళ్ళిపోయాడు.