కశ్యపముని కొమరుండవు
కావుస, నా కాప్తుండవు,
నీదు తల్లి పుణ్యవతిని,
నే నెఱుగుదునా సాధ్విని.

సవతాలికి దాస్యమ్మును
జరువవలని వచ్చె నామె ;
దాస్యముకన్నను నరకము
ధాత్రిని ఇక ఏమున్నది?

కన్న కొడుకుపై ఆయమ
ఎన్నె ఆశ లిడుకొన్నది ;
తన దాస్యము కొడుకు తీర్చు
నను నమ్మికతో నున్నది.

తల్లి దాస్యమును తీర్పని
తనయుడుండి ఫలమేమిటి ?
బానిసమును తొలగింపని
బలముండియు ఫలమేమిటి ?”

ఆని నారదముని పలుకగ
విని గరుడుడు, 'ఓ స్వామీ !
ఈ దాస్యము మా తల్లికి
ఎట్లు కలిగె'నని ఆడిగెను.

ముని కద్రువ మోసమెల్ల
‘మొదటినుండి ఎతిగించెను ;
గరుడుడు విని హుంకరించి
కద్రువపై పగ పూనెను.

“పగ కిది సమయమ్ము కాదు,
పట్టుదలకు ఆది సమయము ;
తల్లి దాస్యమును తీర్చిన
తరువాతనె అది సాధ్యము.

ధీరుడవై, సాటిలేని
శూరుడవై విక్రమించి,
పౌరుషమున తల్లి దాస్య
బంధములను తెగ త్రెంచుము.

నీ జన్మము ధన్యమగును,
నీ చరిత్ర ఈ ధరిత్రి
ఆదర్శప్రాయ మగును,
ఆఖిల జన శ్లాఘ్యమగును.”