సేనాపతి రాజీనామాను సంతోషంతో ఆమోదించాడు.

సైనికులు వెళ్ళిపోయారు, కుక్కలు వచ్చాయి. అవి ఆస్తమానమూ కాట్లాడు కుంటూ ఉండటమూ, భటులు వాటిని విడ దీయలేక నానా అవస్థలూ పడటమూనూ!

అయిందా, ఇంతలో రాజుగారికి ఒక దుర్వార్త తెలిసింది. అదేమిటంటే, ఎపరో పెద్ద సేనతో మన రాజు మీదికి దండెత్తి వస్తున్నారట. మంత్రి ఈ మాట చెప్పి, “ఏమి సెలపు?” అని అడిగాడు.

“ఆలోచన దేనికి? మన కుక్కలను భటుల వెంట యుద్ధరంగానికి పంపండి!” అన్నాడు రాజు.

కుక్కలు యుద్ధరంగానికి వెళ్ళేసరికి శత్రుసైనికులు వాటి కేసి రొట్టె ముక్కలు విసి రారు. కుక్కలు తోక లాడిస్తూ ఆ సైనికుల చుట్టూ మూగాయి. యుద్ధం అయిపోయింది.

మంత్రి రాజుతో, “మన కుక్కలు శత్రువుల పక్షం చేరిపోయాయి. ఇప్పుడేమి సెలపు?” అని అడిగాడు.

రాజుకు ముచ్చెమటలూ పోశాయి. శత్రు సైన్యం నగరం ప్రవేశించింది. కాని వాళ్ళు నిజంగా శత్రు సైనికులు కారు, రాజుగారు తొలిగించిన సైనికులే. సేనాపతే వారిని నడిపించాడు. రాజుకు బుద్ధి రాగలందులకే వాళ్ళు ఈ నాటకం ఆడారు.

ఈ సంగతి మంత్రి వివరించాక రాజు మారు మాట్లాడకుండా సైనికులందరినీ మళ్ళీ పనిలోకి తీసుకున్నాడు. సేనాపతికి కూడా తిరిగి ఉద్యోగం ఇచ్చాడు. ఆ తరవాత రాజు భార్యను సలహా అడిగినదీ లేదు, ఆవిడ చెప్పినదీ లేదు.

తాతయ్య కథ పూర్తి చేసి పిల్లలతో, “ఇక మీరు పాఠాలు చదువుకోండి. చదివేది బుర్ర కెక్కటం ముఖ్యం గాని, కప్పు లెగిరి పోయేలా చదవటం కాదు,” అన్నాడు.