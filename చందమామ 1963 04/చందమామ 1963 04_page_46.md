బుద్ధితక్కువ గణితం

“ఎవరా అదీ? కప్ప లేచి పోయేటట్టు చదువుతున్నారూ?” అని తాతయ్య కేకేశాడు.

“మనింటో కాదు, తాతయ్యా! ఐదటింటి వాసు నూటికి నూరు మార్కులు తెచ్చు కోవాలని చదువుతున్నాడు,” అన్నారు పిల్లలు.

“ఎంత గట్టిగా చదివితే అంత ఎక్కువ మార్కు లొస్తాయా ఏమిటి?” అన్నాడు తాతయ్య.

“అదికాదు, తాతయ్యా. వాసు స్నేహితుడు సూరి రోజూ గంట సేపు చదువుతాట్ట. వాడికి మొన్నటి పరీక్షల్లో నూటికి అరవయ్యో, డెబ్బయ్యో—అలా వచ్చాయి. అందుకని వాసు రోజూ గంటన్నర చదివి నూటికి నూరు మార్కులూ తెచ్చుకుంటాట్ట!”

విల్ల లన్న ఈ మాటకు తాతయ్య విరగ బడి నవ్వాడు. “ఏం, తాతయ్యా! ఆలా ఎక్కువ మార్కులు రావా?” అని చిన్నబ్బాయి అడిగాడు.

“ఒరే, దీన్ని బుద్ధి తక్కువ గణితం అంటారు. ఒక మనిషి పాపు గంటలో అర్థ శేరు అన్నం తింటే గంటలో. రెండు శేర్ల అన్నం తింటాడు. బుద్ధి తక్కువ గణితం కాదూ? వెనకటికి కథ చెప్పినట్టుగా ఉంది...” అంటూ తాతయ్య పాడుంకాయ తీశాడు. “ఏం కథ, తాతయ్యా?...చెప్పు, తాతయ్యా?” అంటూ పిల్లలు మూగారు.

“ఏం కథ చెప్పమన్నారరా? బుద్ధి తక్కువ గణితం కథ చెప్పనా?” అంటూ పాడుం పీల్చి తాతయ్య ఇలా చెప్పసాగాడు:

అనంగనగా ఒక దేశం. ఆ దేశానికి ఒక రాజు. ఈ రాజున్నాడే, ఇతను చాలా చిన్న వాడు. కొత్తగా పట్టాభి షేకమయింది. పట్టాభి షేకంతో బాటే పెళ్ళికూడా అయింది. పెళ్ళి అనుకున్న కేణం నుంచి కూడా రాజుకు ప్రతిదీ కలిసి వచ్చింది. రాజుగారి రాబడి పెరిగింది. దేశంలో అల్లర్లు తగ్గాయి.