రాణీ ఉందికాదూ! అందుచేత రాజు మంత్రి చెప్పిన మాట విని, “చూద్దాం లెండి,” అని ఊరుకున్నాడు.

ఆ తరవాత అతనేం చేశాడూ? ఇంటికి పోయి భార్యతో, “చూశావా? సైనికులకి జీతా లివ్వటానికూడా బొక్కసంలో చాలినంత డబ్బు లేదట. ఏదో ఒకటి చెయ్యకపోతే చిక్కే!” అన్నాడు.

“ఎందుకండి ఈ సైనికులూ? తిండి దండగా, భత్యం దండగా! మీకు జ్ఞాపకం వుందా ఒక్క కుక్క ముగ్గురు దోంగల్ని ఎలా పట్టేసిందోనూ? సైనికుల కందరికి ఉద్వాసన చెప్పేసి, వాళ్ళకి, బదులు కుక్కల్ని పెంచుదాం. ముగ్గురేసి సైనికుల కొక కుక్కవంతున పెంచామంటే పని గడిచి పోతుంది. జీతాలనీ, భత్యాలనీ, ఆయుధా లనీ అంతులేని డబ్బు ఖర్చుండదు. వేళ కింత తిండి పడేస్తే చాలు, కుక్కలు ఎంతో విశ్వాసంగా కూడా ఉంటాయి!” అన్నది రాణి. రాజు కీ ఆలోచన అద్భుతమైనదిగా తోచింది. మర్నాడు ఆయన మంత్రితో, “వాళ్ళ జీతాలు వాళ్ళకి పారేసి సైనికు లందరినీ మాన్పించెయ్యండి. వాళ్ళకు బదులు కుక్కల్ని పెంచుదాం! జ్ఞాపకం ఉంచుకోండి—ముగ్గురేసి సైనికులకు ఒక

కుక్క! ఖర్చు బోలెడంత కలిసి వస్తుంది,” అన్నాడు. మంత్రి నిర్ఘాంత పొయాడు. సేనాధిపతి మండిపడ్డాడు.

“బాగా ఆలోచించే ఈ ఏర్పాటుకు ఉత్తరు విస్తున్నారా?” అని మంత్రి రాజును అడిగాడు.

“ఇంక ఆలోచించే పనే లేదు. నేను చెప్పినట్టు చెయ్యండి,” అన్నాడు రాజు.

“సేన లేకపోతే నేను మాత్రం ఎందుకూ? కుక్కల్ని యుద్ధరంగాన నడిపించగల శక్తి నాకు లేదు,” అన్నాడు సేనాపతి.

సేనాపతి కూడా మానుకుంటే మరింత ఖర్చు కలిసి వస్తుంది! అందుచేత రాజు