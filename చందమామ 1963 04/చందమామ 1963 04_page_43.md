కేతుడితో బాటు గురువు వద్ద చదువుకుంటూ
ఉండేవాడు.

ఒకనాడు అష్టావక్రుడు ఉద్దాలకుడి
తొడ మీద కూచున్నాడు. ఆ సమయంలో
శ్వేతకేతుడు వచ్చి, “మా నాయన తొడ
మీద కూచోవటానికి నీ వెవడవు? కావలిస్తే
మీ నాయన తొడమీద కూచో,” అని
అసూయతో అన్నాడు.

ఈ మాటలు విని అష్టావక్రుడు తల్లి
దగ్గిరికి వెళ్ళి, “అమ్మా, మా నాయన
ఎక్కడ ఉన్నాడు?” అని అడిగాడు.

“నాయనా, నీవు పుట్టక ముందే ఆయన
డబ్బు సంపాదించుకు వస్తానని జనకరాజు

దగ్గిరికి వెళ్ళి ఇంతవరకు తిరిగి రాలేదు,”
ఆని తల్లి అష్టావక్రుడితో అన్నది.

ఈ మాట వింటూనే అష్టావక్రుడు తన
తండ్రిని తీసుకురావటానికి జనకరాజు పట్ట
ణానికి బయలుదేరి వెళ్ళాడు. అక్కడ
ఆతనికి, తన తండ్రి వంది అనే వాడితో
వాదించి ఓడిపోయి నీటి మధ్య ఉంచబడిన
సంగతి తెలిసింది. అష్టావక్రుడు రాజసభకు
వెళ్ళి వందిని వాదనకు పిలిచాడు. ఇద్దరూ
వాదించుకున్నారు. వాదంలో వంది ఓడి
పోయాడు. గెలిచినందుకు బహుమానంగా
అష్టావక్రుడు తన తండ్రినీ, వంది చేత ఓడి
పోయిన వారందరినీ కూడా నీటి నుంచి
బయటికి తీయించాడు.

ఆష్టావక్రుడికి పెళ్ళి యీడు వచ్చింది.
వదాన్యుడనే మునికి సుప్రభ అనే కుమార్తె
ఉన్నది. అష్టావక్రు డామెను పెళ్ళాడగోరి,
వదాన్యుడి వద్దకు వెళ్ళి తన కోరిక
తెలిపాడు. వదాన్యుడు అష్టావక్రుడికి ఒక
పరీక్ష పెట్టాడు.

“నా కూతురిని నీ కిచ్చి చెయ్యటానికి
అభ్యంతరం లేదు గాని ముందుగా నీవు
ఉత్తరంగా వెళ్ళి రావాలి,” అన్నాడు
వదాన్యుడు.