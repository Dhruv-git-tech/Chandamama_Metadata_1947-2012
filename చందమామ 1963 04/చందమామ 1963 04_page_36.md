గంధర్వచక్రవర్తి కూతురు

3

చక్రవర్తి కూతురు తన గదికి చేరినట్టు హనన్ చెప్పగానే అతని “అక్క” ఆమె వద్దకు వెళ్ళి, ఆమె పాదాల పైన పడి, “మహరాణీ, తమరాక వల్ల మ్షా'మందిరం పావన మయింది,” అన్నది.

విచారసాగరంలో ఉన్న చక్రవర్తి కుమార్తె తల ఎత్తి ఆమెను చూసి, “నీవేనా? మానవ మాత్రుడెవడో నీ ప్రభువు కుమార్తెను అలా అవమానించటానికి అవకాశం ఇస్తావా? అసలు ఒక మనిషిని నీ యింట ఎలా చేరనిచ్చావు? ఏమి నీ ధైర్యం? నీ సహకారం లేకుండానే అతను నా సరస్సు వద్ద పొంచి ఉండి నన్ను పట్ట గలుగునా?” అన్నది.

హనన్ అక్క, “దేవీ, ఈ యువకుడైనా సామాన్యుడు కాడు. అతనికి ఈడొచ్చే

మానవ మాత్రుడు లేడు. అతని శీలం అత్యధ్భుతమైనది. అతని మనసులో తురుద్దేశం మచ్చుకైనా లేదు. విధి ప్రేరితుడై అతను నిన్ను గాఢంగా ప్రేమించటం జరిగింది. దైవ నిర్ణయాన్ని ఎవరు మార్చ గలరు? ప్రేమికులు కీంతవ్యులు. అతని ప్రేమలాటి ప్రేమను నీవైనా తోసి పుచ్చ రాదు. అతను నిన్ను మొదటిసారి చూసినాక ప్రేమోపహతుడై ప్రాణాలు వదిలే దశకు వచ్చాడంటే సమ్ము! నీ వెంట సాటిలేని అందగత్తెలు మరి తొమ్మిది మంది ఉన్నప్పటికీ అతని మనసును నీవు మాత్రమే ఆకర్షించ గలిగావు,” అన్నది.

ఈ సంగతి విన్నాక చక్రవర్తి కుమార్తె తనకు విమోచనం ఉండదని గ్రహించి ఒక్క నిట్టార్పు విడిచింది.