దేవినే, సందేహం లేదు. రావణుడి ఒడిలో
కూచుని ఏడుస్తూ ఆకాశ మార్గాన పోతున్న
సీతను నేను చూశాను. ఆవిడకూడా నన్నూ,
నా వెంట ఉన్న నలుగురు వానర వీరులనూ
చూసింది; చూసి, తన ఆభరణాలను
పై బట్టలో మూట గట్టి మా కేసి వినిరింది.
ఆ ఆభరణాలను ఇంత కాలంగా భద్రంగా
ఉంచాము. వాటిని చూసి నీవు గుర్తు పట్ట
పచ్చు,” అన్నాడు.

రాముడీ మాట విని ఆ ఆభరణాలు చూడటానికి తహతహ లాడాడు. సుగ్రీవుడు లేచి ఒక గుహలోకి వెళ్ళి, సీత ఆభరణాల మూటతో తిరిగి వచ్చాడు. మూటను

చూస్తూ నే రాముడు సీత ధరించిన పై బట్టను గుర్తించి శోకావేశంతో కూలిపొయాడు. అతను కంటికీ మంటికీ వీకధారగా ఏడుస్తూ, “లక్ష్మణా, రావణుడు ఎత్తుకుపొయేటప్పుడు సీత పడవేసిన ఈ పై బట్టా, నగలూ చూడు. వీటిని దట్టమైన పచ్చిక మీద వేసిందికాబోలు, కొంచెంకూడా దెబ్బ తగల కుండా ఎలా ఉన్నాయో!” అన్నాడు.

లక్ష్మణుడు సీత ఆభరణాలు చూసి, “ఈ కేయూరాలూ, కుండలాలూ నేను గుర్తించలేదు గాని, సీత కాళ్ళకు సమస్కరించేటప్పుడు కనిపించిన అందెలు మాత్రం ఇవే,” అన్నాడు.

రాముడు సుగ్రీవుడి కేసి తిరిగి, “నీవు చూస్తూండగానే గదా ఆ రాకునుడు ప్రాణ సమానురాలయిన నా భార్యను ఎత్తుకు పొయాడు! వాడెక్కడికి వెళ్ళాడు? దయ చేసి చెప్పు, వాడి ప్రాణాలు ఇప్పుడే తీస్తాను,” అన్నాడు.

రావణుణ్ణి గురించి తనకు ఏమీ తెలియ దన్నాడు సుగ్రీవుడు; అయితే సీత దొరక గలందులకు తగిన ప్రయత్నాలన్నీ తాను చేస్తానని ప్రతిజ్ఞ చేశాడు. తరవాత అతను రాముడికి ధైర్యం చెబుతూ, “వానర మాత్రుణ్ణి అయి ఉండికూడా నేను భార్య