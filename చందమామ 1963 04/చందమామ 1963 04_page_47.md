తన భార్య వచ్చిన వేళావిశేషం మంచిది గదా అనుకుని రాజు అవిణ్ణి ఎంతో అదరంగా చూస్తూ వచ్చాడు. రాజు తన మీద అభిమానంగా ఉన్నాడుగదా అని రాణి తన భర్తకు అడుగడుగునా సలహాలిస్తూ వచ్చింది. పెళ్ళాం చెప్పిందిగదా అని రాజు అవిడ సలహాల ప్రకారమే చేస్తూ వచ్చాడు. అదేమి అదృష్టమో మరి, రాజు రాణి సలహా ప్రకారం చేసినప్పుడల్లా లాభిస్తూ వచ్చింది. ఈ విధంగా చాలాసార్లు జరిగాక రాజుకు ఆమెలో మంచి గురి కుదిరిపోయింది.

ఇలా ఉంటూండగా ఒకనాడు ఏం జరిగిందీ? రాజుసభకు భటులు ముగ్గురు

దొంగల్ని తెచ్చారు. దొంగలు తాము దొంగి లించిన సామానుతో సహా దొరికిపోయారు గనక పెద్ద విచారణ అవసరం లేకుండానే రాజు వారికి శిక్ష విధించాడు. దొంగలను పట్టిన వాళ్ళకి బహుమానం ఏదన్నా ఇద్దా మన్న ఉద్దేశంతో అతను, “ఇంతకూ ఈ దొంగలను పట్టిన దెవరూ?” అని భటులను అడిగాడు. దొంగలను పట్టిచ్చినది ఒక సామాన్యపు కుక్క అని రాజుకు తెలియ వచ్చింది. ఇది ఆశ్చర్యకరమైన విషయం కద! అందుచేత రాజు సభ చాలిస్తూనే అంతపురానికి వెళ్ళి రాణితో కుక్క చేసిన ఘనకార్యం గురించి చెప్పేశాడు. రాణి ఆ కుక్కను ఎంతో మెచ్చుకున్నది.

కొద్దికాలం గడిచాక ఒకనాడు మంత్రి రాజు దగ్గిరికి బొక్కసం తాలూకు లెక్కలు తెచ్చి, “మన సేనకు త్వరలోనే జీతా లివ్వ వలిసి ఉంటుంది. జీతా లివ్వగా మన వద్ద ధనం మిగిలేటట్టు కనబడదు, ఏం సెలవు?” అని మాట సందర్భంగా అడిగాడు. మామూలుగా అయితే రాజు మంత్రిని, “నీ సూచన ఏమిటి?” అని అడగాలి. అయితే మన రాజున్నాడే, అతను మంత్రిని సలహాలు అడగటం చాలాకాలం క్రితమే మానేశాడు. అన్ని సలహాలూ చెప్పటానికి