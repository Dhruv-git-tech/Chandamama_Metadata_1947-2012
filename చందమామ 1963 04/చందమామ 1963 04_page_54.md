## దయ్యాలకు దడవనివాళ్లు

ప్రపంచంలో దయ్యాలను చూసి దడుచు కునే వాళ్ళు ఉన్నట్టుగానే దయ్యాలను దడిపించే వాళ్ళూ, దయ్యాలకు దడవని వాళ్ళూ కూడా ఉన్నారు.

ఇటువంటి సాహసవంతులను గురించి అనేక కథ లున్నాయి.

ఒక ఊళ్ళో ఒక కాపు యువకుడుండే వాడు. అతను ఒక రోజు చీకటితోనే లేచి ఒక అమడ దూరాన ఉన్న సంతకు బయలుదేరాడు.

ఊరు విడిచి డొంకనపడి కొంతదూరం వెళ్ళాక వాడికి దారిలో ఒక మనిషి ఆకారం కనిపించింది.

“ఎవరు వారు? సంతకేనా ప్రయాణం?” అని అలవాటు చొప్పిన కాపు కుర్రవాడు చలకరించాడు.

“నేను దయ్యాన్నిలే!” అని ఆ ఆకారం జవాబు చెప్పింది.

కాపు ధైర్యంగలవాడు. వాడు భయపడ టానికి బదులుగా, “అ మాట చెప్పవేం? నేనూ దయ్యాన్నే!” అన్నాడు.

“ఎక్కడికి పోతున్నావు?” అని అడిగింది దయ్యం.

“సంతకి,” అన్నాడు కాపు.

“నేనూ అక్కడికే. కలిసిపొదాం, కాలు సాగించు,” అన్నది దయ్యం.

అద్దరూ కొంత దూరం నడిచాక దయ్యం, “అద్దరు నడవటానికి నాలుగు కాళ్ళెందుకు? కొంతదూరం నిన్ను మోస్తా, కొంతదూరం నన్ను మెయ్యి. అంచెల మీద సంత చేరు కుందాం,” అన్నది.

“అయితే ముందు నువు నా భుజం మీద ఎక్కు,” అన్నాడు కాపు.

దయ్యం సరేనని కాపు భుజాల మీద ఎక్కి కూచుంది. దయ్యం కావటం చేత బరువే లేకపోయింది. కాపు తనని కొంత