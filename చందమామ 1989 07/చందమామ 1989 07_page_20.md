‘‘ఏమండీ, మీ సత్యాన్ని పంతులవారు పిలుచుకు రమ్మన్నారు.'' అని చెప్పాడు.

సూరయ్య లేచాడు. అలవాటుప్రకారం వంటలక్కను కేక పెట్టాడు. కాని వంట లక్క కేక విని కూడా పలకలేదు. ఇంతలో తన కొడుకు ఈడు కుర్రవాడు లోపలికి వచ్చి, ‘‘వొరే, నిన్ను పంతులుగా రు పిలుచుకు రమ్మన్నారు.'' అని చెప్పాడు.

సూరయ్యకు కోపమూ, ఏడుపూ కూడా వచ్చాయి.

‘‘ఛీ, ఎవడై నువు? ఫో అవతలికి. నీ పంతుల్నిట్లా రమ్మను.'' అన్నాడు సూరయ్య.

కాని సూరయ్య బడికి వెళ్ళక తప్ప లేదు. బడి నుంచి వచ్చిన కుర్రవాడు

గట్టివాడు. వాడంటే పిల్లలందరికీ చెప్పరా నంత హడలు. ఎవరు బడికి రాకపోయినా పంతులు వాణ్ణి పంపిస్తాడు. సూరయ్య వాడికి చిక్కకుండా తప్పించు కోలేక పోయాడు.

సూరయ్యను చూడగానే పంతులు పేముబెత్తం తీసుకుని రెండు చేతుల మీద నాలుగేసి దెబ్బలుకొట్టి గోడకుర్చీ వేయించి, ‘‘మీ తండ్రిగారు ఎంత పెద్ద మనిషి! ఆయనకు నీవంటి దౌర్భాగ్యుడు పుట్టటం ఆశ్చర్యంగా ఉంది. రానురాను నీ ఆటలు మితిమీరి పోతున్నాయి. ఇక నిన్ను చూసి ఊరుకునేదిలేదు. బండ కొయ్య వేస్తాను. ఏమనుకున్నావే,'' అని మందలించాడు.