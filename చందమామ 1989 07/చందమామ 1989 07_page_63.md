“ఎవరు ?” అంటూ వెళ్లి, నీలాంబరం తలుపు తీశాడు.

గుమ్మంలో చేతులు కట్టుకుని నిలబడి వున్న. గూనిపిశాచాన్ని చూస్తూనే, నీలాంబరం నిలువెల్లా వణికిపోయాడు.

“జ్వరం మందు, దగ్గుమందు, తల నొప్పిమందుల్లా, ఈ పిరికిమందు, పిరికి తనం పోవడానికేనా ?” అని అడిగింది గూనిపిశాచం.

నీలాంబరానికి గొంతుపెగలడం లేదు. అక్కడికొచ్చిన కనకం ధైర్యంతెచ్చుకుని, “ఈ సంగతి కనుక్కోడానికి, అర్ధరాత్రి వచ్చి తలుపు తట్టాలా ?” అని అడిగింది.

గూనిపిశాచం చేతులు జోడించి, “అమ్మతల్లి, నీకు పుణ్యం వస్తుంది. ఆ

మందేదో నీ భర్తకు బదులు నాకు పోసి, నా పిరికితనం పోగొట్టు ! నా బతుకంతా భయంతో గడిచిపోతున్నది. పల్లకాడు వదిలి ఊళ్ళోకి రావడం, యిదే మొదటి సారి. మిగతా పిశాచాలు పల్లకాడు పీకపందిరేస్తాయి. ఊళ్ళ మీదపడి నానా గోలా చేస్తాయి. నాకు దీపాలుచూస్తే కళ్ళు బైర్లుకమ్ముతాయి. మనిషినిచూస్తే, ఒకే గుండెదడ !” అన్నది.

పిశాచం పిరికితనం సంగతి విని, కనకం మరింత ధైర్యం తెచ్చుకుని, వంట గదిలోకి వెళ్ళి, అంతా పరీక్షగా చూసింది. ఒకచోట ఆమెకు కొద్దిగా చింతపండూ, వాముపాడీ, ఉప్పు కనిపించాయి. ఆ మూడూ కలిపి నీళ్ళుపోసి నూరి, ఒక