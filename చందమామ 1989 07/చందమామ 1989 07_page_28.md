మరునాడే జయశీలుడూ, ఇద్దరు ఆంగరక్షకులూ వర్తకులవేషంలో కాత్యాయనీ నగరానికి ప్రయాణమయ్యారు. కొద్ది రోజుల తర్వాత వాళ్ళు కాత్యాయనీ నగరం చేరి అక్కడ ఒక సత్రంలో దిగి, రెండు గదులను అద్దెకు తీసుకున్నారు. ఒక గదిలో జయశీలుడూ, రెండవ గదిలో ఇద్దరు ఆంగరక్షకులూ బస చేశారు. దూరదేశం నుంచి, కొత్తవ్యాపారం ప్రారంభించడానికి నగరానికి వచ్చినట్టూ, అందుకోసం నగరంలోని ప్రముఖవ్యాపారు లతో సంప్రదింపులు జరపడానికి సత్రంలో బస చేసినట్టూ, వాళ్ళు, సత్రం యజమానికి చెప్పారు.

దురదృష్టవశాత్తు మర్నాడే జయశీలుడికి తీవ్రమైన జ్వరం వచ్చింది. దయా స్వభావుడయిన సత్రంయజమాని, జయశీలుడి స్థితిచూసి ఎంతగానోజాలిపడి, అతణ్ణి తమ ఇంటికి తీసుకుపోయాడు. వెంటనే నగరంలో పేరుగాంచిన వైద్యుణ్ణి పిలిపించాడు.

వైద్యుడు జయశీలుణ్ణి పరీక్షించి, 'రోగిని చాలా జాగ్రత్తగా చూసుకోవాలి. నేనిచ్చే మందును, తెల్లవారేవరకు గంట కొకసారి ఇస్తూ వుండాలి. లేకుంటే ప్రాణానికే ప్రమాదం,' ఆని హెచ్చరించి, మందిచ్చి వెళ్ళిపోయాడు.

సత్రం యజమానికి భార్యలేదు. ఇంట్లో పెళ్ళీడు వచ్చిన ఆయన కూతురు ఇందు మతి ఒక్కతే ఉన్నది. ఆమె వైద్యుడు చెప్పిన విధంగా తెల్లవార్లూ మేలుకొని వుండి, జయశీలుడికి మందు ఇచ్చింది. ఆ ఒక్కరాత్రి మాత్రమేకాక, మరొక వారంపాటు ఎంతో శ్రమపడి వైద్యుడు చెప్పినట్టు జయశీలుడికి పరిచర్యలు చేసింది. ఏడవనాటికి జ్వరం తగ్గింది. కాని, జయశీలుడు చాలా నీరసంగా తయారయ్యాడు. అతడు మామూలు మనిషి కావడానికి మరొక వారం రోజులు విశాంతి తీసుకోవలసి వచ్చింది. ఇన్ని రోజులూ, ఇందుమతి అతని పక్కనే