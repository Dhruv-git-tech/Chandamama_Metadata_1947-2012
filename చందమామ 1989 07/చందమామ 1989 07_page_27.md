రాజు జయశీలుడి కథ చెబుతాను, శ్రమ తెలియకుండా, విను,'' ఆంటూ ఇలా చెప్పసాగాడు:

విజయపురి మహారాజు మహేంద్రవర్మ ఏకైక కుమారుడు జయశీలుడు. మహేంద్రవర్మ ఒకనాడు అతణ్ణి రహస్య మందిరానికి పిలిచి, ''జయశీలా. నువ్వు కాత్రవిద్యలన్నెటిలోనూ ఆరితేరావు. చాలా సంతోషం. ఇప్పుడు నీకు వివాహం జరిపించాలనుకుంటున్నాను. నాకు కాబోయే కోడలు దయాస్వభావం కలింగానూ, గుణవతిగానూ ఉండాలని ఆశిస్తున్నాను. ఆమె రాజువంశానికి చెందినది కాక పోయనా ఫరవాలేదు !'' అన్నాడు.

''మీ కోడలుగా రాదగిన ఉత్తమురాలిని అప్పుడే నిర్ణయించారా, నాన్నా?'' అని ఆడిగాడు తండ్రిని జయశీలుడు ఎంతో వినయంగా.

''లేదు. అయినా, నా బాల్యస్మేహితు దైన కాత్యాయనీ రాజు ఇంద్రసేనుడి కుమార్తె వైజయంతిని పదేళ్ళప్రాయంలో చూశాను. చాలా ముచ్చట కలిగింది. ఆమె ఇప్పుడు యుక్తవయస్కురాలు. ఆమె నీకు అన్నివిధాలా తగిన భార్య కాగలదని భావిస్తున్నాను. కావాలంటే నువ్వు కాత్యాయసీ రాజ్యానికి వెళ్ళి, రాజభవనంలో కొన్నాళ్ళు గడిపి యువ రాణి స్వభావం ఎటువంటిదో పరిశీలించి రావచ్చు.'' అన్నాడు మహేంద్రవర్మ చిన్నగా నవ్వుతూ.

''అలాగే వెళ్ళివస్తాను. అయితే, యువరాజు జయశీలుడిగా కాదు. వర్తకుడిలా కాత్యాయనీ రాజధాని నగరంలో కొన్నాళ్ళు గడిపి రావడానికి నన్ను అను మతించండి. నేనెవరయినదీచెప్పకుండా, అక్కడ కొన్నాళ్ళుండి, యువ రాణిని గురించిన వివరాలు తెలుసుకుని వస్తాను,'' అన్నాడు జయశీలుడు.

''మంచి ఆలోచన. అయితే, నీకు అంగరకులుగా ఇద్దరిని వెంటబెట్టుకుని వెళ్ళిరా,'' అన్నాడు మహేంద్రవర్మ.