షావుకారు విరాళం

షావుకారు శివయ్యకు బాగా జబ్బు చేసింది. ఆయన వైద్యుడితో, “ఈ మాయదారి జబ్బువల్ల శరీర బాధతోపాటు, బుద్ధికి కూడా నిలకడలేకుండా పోతున్నది. చెప్పవలసింది చెప్పలేక పోతున్నాను; చెప్పకూడదనుకున్నది చెప్పేస్తున్నాను!” అన్నాడు.

“నిరాశపడకండి! నా శక్తి కొద్దీ ప్రయత్నించి, మీ జబ్బు కుదురుస్తాను,” అన్నాడు వైద్యుడు.

“నిజంగానా? ఆలా చేశారంటే, మీ వైద్యశాలకు లకే రూపాయలు విరాళమిస్తాను,” అన్నాడు షావుకారు.

కొన్నాళ్ళ వైద్యం తర్వాత షావుకారు జబ్బు నయమైపోయింది. ఒకరోజున వైద్యుడు ఆయనను చూడవచ్చి, “మీకొక సంగతి గుర్తుచేయదలిచాను. మీరు జబ్బులో వుండగా, నా వైద్యశాలకు లకే రూపాయలు విరాళమిస్తాన్నారు,” అన్నాడు.

“నిజమా? అనలు జబ్బే అది. చెప్పవలసింది చెప్పలేకపోవడం; చెప్పకూడనిది చెప్పేయడం!” అన్నాడు షావుకారు.

—రావులపాటి ప్రసాద్