“చూశారా ? నేను ఇప్పటికి లక్ష వరహాలు దానం చేసి ఉన్నానన్న సంగతి మా నౌకరు మీకు చెప్పేశాడట. నా దానాలు గురించి ఇతరులకు తెలియటం నాకు సుతరామూ ఇష్టం లేదు సుమండి. దాన ధర్మాలు చెయ్యటం ప్రధానం గాని, నాకు కీర్తి ప్రధానం కాదు. అందుచేత నా రహస్యం మీరు మరెక్కడా బయట పెట్టకండి !” అన్నాడు లోభి.

లోభి వద్ద ఉండే నౌకరు తన యజమానితో, “బాబూ, నేను గుడికి వెళ్ళి అభిషేకాలు చేయించి వస్తాను," అని బయలుదేరి ఇంటికి వెళ్ళి పోయాడు. తరవాత వాడు ఒక ముసలి బిచ్చగాడి వేషం వేసుకుని తన యజమాని ఇంటికే

వచ్చాడు. దాతతో మాట్లాడుతూ ఉండిన లోభి తన పక్కన పెట్టుకుని ఉన్న సంచీలో నుంచి నూరు వరహాలు తీసి దానం చేశాడు.

ముసలి బిచ్చగాడు వెళ్ళి పోయిన కాస్సేపటికి ఒక జైరాగి వచ్చాడు. వాడికి కూడా లోభి సంచిలోనుంచి తీసి నూరు వరహాలిచ్చి పంపాడు.

అదిమొదలు భోజనాల వేళ అయే లోపల ఒక మూగవాడూ, ఒక గుడ్డివాడూ, ఒక దాసరీ, ఒక యాత్రికుడూ, ఒక బుడబుక్కలవాడూ, ఈ విధంగా పది మంది వచ్చారు. లోభి అందరికీ నూరేసి వరహాలు ఇవ్వటమేగాక, తన నౌకరు చాక చక్యంతో ఇన్ని వేషాలు మార్చి