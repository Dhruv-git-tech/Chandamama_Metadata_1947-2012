ఉంటాడు. ఇప్పుడా రహస్యం కూడా సూరయ్యగారికి తెలిసి పోయిందనుకుని భయపడి, రంగడు చీకట్లోపడి దవుడు తీశాడు.

“ఎందుకురా, పారిపోతావ్ ? నేనేరా, వెథవా?” అంటూ సత్యం కేకపెట్ట సాగాడు. కాని, రంగడు వినిపించుకోకుండా పారిపోయాడు.

“ఏం, పంతులుగా రూ ? అబ్బాయి కోసమా కేక వేస్తున్నారు?” అని ఎవరో పలకరించారు. సత్యం ఇక వీధిలో ఆగక గబగబా ఇంట్లో జొరబడ్డాడు.

ఆ రాత్రి సత్యం తన తండ్రి పక్కలో పడుకున్నాడు.

“ఈ జీవితం చాలా బాగుంది. కావలిసి నంత డబ్బు; అందరూ గౌరవించేవాళ్ళే. ఎరగనివాళ్ళు పలకరించినప్పుడు మాత్రం చిక్కు. అదిన్ని, తన పాతస్నేహితులు తనను చూసి భయపడి పోతున్నారు. అయినా, ఈ జీవిత మే బాగుంది. పిల్లవాడుగా ఉండటంకన్న పాపం లేదు. ఈ ప్రపంచం పెద్దవాళ్ళది,” అనుకున్నాడు సత్యం.

ఆ రాత్రి సత్యానికి సరిగా నిద్రపట్ట లేదు. మామూలుగా పెందలాడే నిద్ర పాయ్యేవాడు. ఇవాళ రాత్రల్లా పక్క మీద అటూ యిటూ దొర్లుతూ నే ఉన్నాడు. సూరయ్యమట్టుకు మనను ఎంత కలతగా ఉన్నా పెందలాడే పడుకుని, వెంటనే నిద్రపోయాడు.

సత్యానికి తెల్లవారకముందే మెలకు వెచ్చింది. పక్క మీది నుంచి లేచి తోచని వాడల్లే కొంతసేపు అటూ ఇటూ ఇల్లంతా తిరిగాడు. గదిలోకి వెళ్ళి అద్దంలో తన బట్టతలా మీసాలూ ఒకసారి చూసుకున్నాడు. కళ్ళజోడు పెట్టుకుంటేగాని అదైనా సరిగా కనిపించలేదు.

సూర్యోదయమై గంట అయినప్పటికీ సూరయ్య లేవ లేదు. ఇంతలో బడినుంచి ఒక కురవాడు వచ్చాడు. వాడు సత్యాన్ని ఎరిగినవాడే. అయినా గుర్తించక,