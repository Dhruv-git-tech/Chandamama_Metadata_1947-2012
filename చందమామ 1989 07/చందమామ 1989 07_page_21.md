సూరయ్యకు కళ్ళనీళ్ళు బొటబొటా
కారాయి. ఇంత అవమానం పొందటం
కన్ను చచ్చిపోవటం మేలనిపించింది. ఆ
పంతుల్ని, ఆయన చదువుచెప్పే పద్ధతినీ,
అక్కడి పిల్లల్ని చూస్తే సూరయ్యకు
ఆశ్చర్యమూ, కోపమూ కూడా వచ్చింది.
ఇదేం పంతులు ? ఇదేం చదువు ? పాపం,
సత్యం యిటువంటి అర్థం లేని చదువు
చదువుతున్నాడా ?

కాస్సేపు పిల్లలంతా ఎక్కాలు వల్లె
వేశారు. ఆ తరవాత నెలలపేర్లూ, తిథుల
పేర్లూ వల్లె వేశారు. అంతాకలిని
అరుస్తుంటే కాకిగోల. ఆ తరవాత పిల్లల్ని
అల్లరి చెయ్యవద్దని చెప్పి పంతులు-గోడకి

చేరగిలపడి నోట్లోకి ఈగ వెళ్ళింది కూడా
తెలియకుండా గురక పెట్టి నిద్రపోయాడు.
పిల్లలు అల్లరి ప్రారంభించారు..

పిల్లలంతా సూరయ్య చుట్టూ మూగారు.
అందరూ తనని 'సత్యం' అని పిలిచే
వాళ్ళే కాని ఒక్కరి పేరూ తనకు తెలీదు.
ఒక్కరి మొహమూ తను ఎరగడు. ఆ
సంగతి పిల్లలకేం తెలుస్తుంది? సత్యం
పొగరుపట్టి తమతో మాట్లాడటం లేదను
కున్నారు. అందువల్ల అందరూ కలిసి
సూరయ్యను ఏడి పించటం మొదలు
పెట్టారు. ఒకడు చెవిగిల్లాడు. మరొకడు
తొడపాశం పెట్టాడు. ఈ కుర్రవెధవలు
తనను యింత చులకన చేస్తున్నారని
రోషమూ, ఏమీ చెయ్యటానికి లేకపోవటం
వల్ల దుఃఖమూ సూరయ్యను బాధిం
చాయి. ఆఖరుకు భరించలేక ఒక్క
పాలికేక పెట్టాడు సూరయ్య. అతను అంత
పని చేస్తాడని పిల్లవాళ్ళెవరూ అనుకోలేదు.
పంతులు లేస్తాడని వాళ్ళకు తెలుసు.
అందుచేత చప్పున ఎవరిధారిన వాళ్ళు
యేమీ ఎరగనట్టుగా కూచున్నారు.

పంతులు లేవనే లేచాడు. లేస్తూనే
బెత్తంతీసుకుని సూరయ్యను బాదసాగాడు.
సూరయ్యకు మతిపోయినట్టయింది.

'నీ చదువు చట్టుబండ లు గా నూ! ఇందుకేనా నేనింత డబ్బిచ్చిందీ? ఉండు