## సాధువూ - రైతూ

ఒక చిన్న పల్లెకు, ఒక సాధువు వచ్చి చెరువుగట్టున వున్న మర్రిచెట్టుకింద లేది చర్మం పరుచు కుని కూర్చున్నాడు. పల్లెవాసులు ఆయనముందు పళ్ళూ ఫలహారాలూ పెట్టి వెళ్ళిపోసాగారు.

సాధువు వాళ్ళతో, “సూర్యా స్తమయం యింకా ఒకటి, రెండు గంటలున్నదనగా రండి. భక్తి, వైరాగ్యాల గురించి మీకు విపులంగా చెప్పదలిచాను,” అని అన్నాడు.

అయితే, తొలకరివాసలు కురిసి మంచి హ్యవసాయప్పనుల తరుణం కావడంతో, సూర్యా స్తమయానికి కొంచెం ముందుగా, ఆయన దగ్గిరకు ఒకే ఒక వ్యక్తి వచ్చాడు. అతడు పల్లెలో చిన్న రైతు.

సాధువు అతణ్ణి చూసి నిరుత్సాహంగా, “మీ పల్లెవాసులముందు ఎన్నో విషయాల గురించి మాట్లాడాలనుకున్నాను. నువ్వు ఒక్కడివే వచ్చావు. మాట్లాడమంటావా?” అని అడిగాడు.

అందుకు రైతు, “స్వామీ, నేను ఎంతో పశువుల మేత తీసుకుని, అవి వుండే చావడిలోకి వెళ్ళినప్పడు, అక్కడ ఒకే ఒక ఆవు వున్నా, దానికి మేత వేస్తాను,” అన్నాడు.

ఈ జవాబుకు సాధువు తృప్తిపడి, దాదాపు రెండు గంటల కాలం భక్తి, వైరాగ్యాల గురించి ప్రసంగం కొనసాగించాడు.

తర్వాత ఆయన, రైతుసు, “నా ప్రసంగం ఎలా వున్నది?” అని అడిగాడు.

రైతు వినయంగా, “స్వామీ, నేను పశువుల చావడిలోకి చాలా మేత తీసుకుపోయినా, అక్కడ వున్న ఒక ఆవు చేత దాన్నంతా తినిపించే ప్రయత్నం చెయ్యను!” అని, అక్కడి నుంచి వెళ్ళిపోయాడు.
—వి. చైతన్య