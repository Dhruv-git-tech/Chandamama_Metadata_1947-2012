మునిపల్లెలో వుండే, నీలాంబరం దగ్గిర రెండు పాడిగేదె లుండేవి. వాటి పాలమ్మి అతను గుట్టుగా కాపురం చేసుకువస్తు న్నాడు. అయితే, ఆ వర్షాకాలం ఏదో జబ్బుచేసి రెండు గేదెలూ ఒకే రోజున చచ్చిపోయాయి. నీలాంబరం కుప్పకూలి పోయాడు. వేరే ఆధారం లేక అతను, ఊళ్ళో దొరికినచోట్ల అప్పులు చేశాడు. క్రమంగా అప్పులవాళ్ళ బాధ ఎక్కువయింది.

ఒకనాటిరాత్రి, పిల్లలు నిద్రపోయాక నీలాంబరం, భార్యతో, “నేనీరాత్రే, ఎపరికీ చెప్పకుండా పట్టం వెళ్ళిపోతాను. పెళ్ళినాటి ఉంగరం, మురుగులూ అమ్మి. ఏదైనా వ్యాపారం ప్రారంభించి, యీ ఊళ్ళో అప్పులు తీర్చగలిగిననాడే తిరిగి వస్తాను. నేను వచ్చేదాకా నువ్వు మెడ లోని పుస్తాను అమ్మి, ఏ ఇళ్ళల్లోనైనా పని చేసుకుంటూ పిల్లల్ని సాకు,” అన్నాడు దిగులుగా.

అతని భార్య కనకం, కళ్ళనీళ్ళు పెట్టుకుని, “నువ్వు లేకుండా, యీ ఊళ్ళో కణంసేపు వుండలేను,” అన్నది.

“ఆలా అనకు, పట్టంలో స్థిరపడే దాకా, మిమ్మల్ని యిక్కడ వుంచక తప్పదు,” అన్నాడు నీలాంబరం దిగులుగా.

“వ్యాపారంలో లాభాలు వచ్చి, నువ్వు క్కడ స్థిరపడగలవన్న సమ్మకం ఏమిటి? అనుభవం లేని నువ్వు. అన్నివిధాలా నష్టపోతే, ఏం చేస్తాం? నువ్వు వెళ్ళొద్దు,” అన్నది కనకం.

ఈ మాటలకు నీలాంబరం విసుగ్గా, “ఇలానాకు పిరికిమందు నూరిపోస్తావా?” అన్నాడు.

అంతలో, వీధితలుపు నెపరో మెల్లిగా తట్టిన శబ్దమయింది.