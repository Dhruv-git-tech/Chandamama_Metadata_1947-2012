‘‘దొంగవెధవా, ఇంతకాలమూ నీకు లెక్కలు బాగా వచ్చి ఉండి కూడా నా దగ్గిర మొండితనం చేసి\nరానట్టు నటిస్తున్నావ?’’ అని పంతులు సూరయ్యని రెండు వేశాడు.

ఎప్పుడు మధ్యాన్నమవుతుందా ? ఎప్పుడు పంతులు బడి విడిచిపెట్టి ఇంటికి పోతాడా అని సూరయ్య ఎదురుచూడ సాగాడు. ఎట్లాగైతేనేం పంతులుగారు బడి చాలించాడు. మామూలు పిల్లవా డయితే బడివదిలిన మరుక్కణం తిన్న దెబ్బలూ, చివాట్లూ మరిచిపోతాడు. కాని సూరయ్య యిన్నేళ్ళు వచ్చినాక జరిగిన ఈ పరాభవం ఎట్లా మరుస్తాడు ? అందరు పిల్లలూ ఇంటికి బయలుదేరారు. కొందరు పరిగెత్తారు. కొందరు ఒయ్యారపునడకలు నడుచుకుంటూ, చీకూ చింతా లేకుండా బయల్దేరారు. సూరయ్య తప్ప అందరూ ఉత్సాహంగానే ఉన్నారు.

అందులో కొందరు సూరయ్య చుట్టూ చేరి, ‘‘ఏంరా, సత్యం? ఏం జరిగిందో

చెప్పవూ ? నువు బొత్తిగా కొత్తమనిషల్లే ఉంటున్నావే !’’ అని గుచ్చి గుచ్చి అడిగారు. సూరయ్యవిసుకుక్కని, ‘‘నేను కొత్తమనిషనే అసలు నా పేరు సత్యం కాదు. అలా నన్ను పలకరించకండి,’’ అన్నాడు.

ఇంటికిపోయి ఏం చెయ్యాలి ? ఇంట్లో సత్యం ఏం చేస్తున్నాడో ? వాడి రహస్యం ఈపాటికి అందరూ కనుక్కుని ఉంటా రనుకున్నాడు సూరయ్య. ఈ ఆలోచనతో పారిపోయిన ఆశమళ్ళీ తిరిగి రాసాగింది. తనను సూరయ్యంటే నమ్మరు నిజమే. కాని సత్యాన్ని చూసి తనే అనిమటుకు ఎవరు నమ్ముతారూ ? తన స్నేహితు లెందరో పస్తారు. వ్యవహారాలు మాట్లాడగలరు. అవన్నీ సత్యానికేం తెలుసూ ? అందుచేత సత్యం గుట్టు ఈపాటికి బయట పడి ఉంటుంది. సత్యం గుట్టు బయట పడితే తన విషయం సులభంగా రుజువు అవుతుంది.

ఈ ఆశతో సూరయ్య ఇంటికి బయలు దేరాడు. —(ముగింపు వచ్చేసంచికలో)