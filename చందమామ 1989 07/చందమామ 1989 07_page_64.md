గరిషెలో వేసి తెచ్చి, 'ఇదుగో పిరికి మందు! తాగు,' అన్నది పిశాచంతో,

పిశాచం కళ్ళుమూసుకుని, ఆ మందు ఒక్కగుక్కలో తాగేసి, తర్వాత చీకట్లోకి చేయిచాపి, ఒక మూట తెప్పించి, కనకం చేతిలోపెట్టి, 'నీ వైద్యానికి ప్రతిఫలం!' అన్నది.

కనకం గలగలలాడుతూన్న, ఆ మూట బరువును అంచనావేస్తూ, వెళ్లిపోటోతున్న పిశాచంతో, 'ఆగాగు! ఈ మందు మూడు రోజులపాటు పుచ్చుకోవలసి వుంటుంది. రేపు రావడం మరిచిపోయేవు!' అన్నది.

తర్వాత ఆమె దానికి, పిరికితనం ఎంత హినమైనదో, ధైర్యంతో ఎన్నిఘనకార్యాలు చేయవచ్చునో నూరి పోసింది. పిశాచం

మరసటిరోజు వచ్చే విధంగా, దానికి ఎందరో సాహసవీరుల కథలు చెప్పి, ఉత్సాహపరిచింది.

తెల్లవారవస్తూండడంతో, పిశాచం నల్ల పిల్లిగా మారి, నక్కుతూ వల్లకాటికేసి పరుగుతీసింది. అది వెళ్ళిపోగానే భార్యా భర్తలు, ఆత్రంగా మూట విప్పి చూశారు. కళ్ళు మిరుమిట్లుగొల్పుతూ బంగారు కానులు. వాళ్ళు పరమానందభరితులై పోయి, ఆ మూటను అటక మీద దాచారు.

మర్నాటిరాత్రి పిరికిపిశాచం వచ్చి, కనకంతో, 'పిరికిమందు పొయ్యి!' అన్నది.

ఈ రోజు దాని గూని కొంత తగ్గినట్టు కనిపించింది. కనకం ముందే సిద్ధం చేసి