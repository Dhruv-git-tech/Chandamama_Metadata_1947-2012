నిన్ను నమ్మినవాళ్ళకు రకణ ఇవ్వగల
శక్తి, నీకున్నది. రాకుమారులు మంచి
వాళ్ళు, సౌమ్యులేకాని, అంతగా వివేకం
కలవాళ్ళుకారు. ఆ సంగతి గుర్తుంచుకో! ”
అని హెచ్చరించాడు.

అందుకు గోవిందుడు వినయంగా,
‘‘గురువర్యా. విద్య పూర్తి అయ్యాక,
మీ సన్నిధిలోనే శిఘ్యుడుగా వుండిపోవా
లన్నది, నా కోర్కె.'' అన్నాడు.

ఇది విన్న దివ్యానందుడు చిరునవ్వు
నవ్వి. ‘‘నీకు భౌతిక సుఖాలపట్లా, కీర్తి
అధికారాలపట్లా కొంత ఆసక్తి వున్నదని,
నేనెరుగుదును. సత్యధర్మాలకు కట్టుబడి
వుంటూ, సమర్థుడైన మంత్రి అవిపించు

కోవడం, అంత సులభసాధ్యం కాదని,
నాకు తెలుసు. అందువల్ల, ఏనాడైనా
ఆలాంటి పదవిపట్ల, నీకు అసంతృప్తి
కలిగితే, అశ్రమానికి తిరిగి రావచ్చు.’’
అని చెప్పాడు.

మర్నాడు రాజకుమారులూ, గోవిం
దుడూ రాజధానికి బయలుదేరి, మిట్ట
మధ్యాహ్నం వేళకు అరణ్యాంలోని ఒక
సెలయేటి ప్రాంతానికి చేరారు. ఆక్కడ
వాళ్ళు తమ వెంట తెచ్చుకున్న రొట్టెలు
తిని, సెలయేటి నీరుతాగి విశ్రమించారు.

ఆ సమయంలో, ముగ్గురిలోనూ చిన్న
వాడైన రాకుమారుడు, కొద్ది దూరంలో
చెల్లాచెదురుగా పడివున్న ఎముకలను
చూసి, ఉత్సాహంగా, ‘‘ఆహా, ఇవి
సింహం ఎముకలు! నాకు తెలిసిన
మంత్రం ద్వారా వీటన్నిటినీ ఒకటిగా
చేర్చి, సింహం అస్థిపంజరాన్ని తయారు
చేయగలను,'' అన్నాడు.

‘‘అలా అయితే, ఆ అస్థిపంజరంలో
నెత్తురూ, పైన చర్మం ఏర్పడేలా చేసే
మంత్రం నాకు తెలుసు!'' అన్నాడు
రెండవ రాజకుమారుడు.

‘‘ఇంకేం! ఆ అస్థిపంజరానికి ప్రాణం
పోయగల మంత్రం, నేనెరుగుదును! ’’
అన్నాడు సింహాసనానికి వారసుడైన పెద్ద
రాజకుమారుడు.