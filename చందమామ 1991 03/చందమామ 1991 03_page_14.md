ఇది జరిగిన వారం రోజుల తర్వాత, భీమయ్య పంటకాలవ నుంచి పాలానికి నీరు పెడుతూండగా, గజదొంగ వీరమల్లు అక్కడికి వచ్చి, చిన్నగా నవ్వుతూ, ‘‘రంగాపురం భీమయ్యవు నువ్వేనా ?’’ అని అడిగాడు.

ఆ సమయంలో వీరమల్లు అక్కడి కెందు కొచ్చాడో ఆర్థం కాక, భీమయ్య, ‘‘అవును, ఆ భీమయ్యను నేనే ! నువ్వేవ రైందీ కూడా, నాకు తెలుసు. ఇంతకూ వచ్చిన పనేమిటి ?’’ అని అడిగాడు.

‘‘ఆ మధ్య చక్రవడ్డిల భూషయ్య దగ్గిరకు, నువ్వు ఆప్పుకెళ్ళావుగదా ! పని కాలేదు, అవునా ? ఇదిగో ఇప్పుడు నీకు ఈ సంచి ఇస్తున్నాను. ఇందులో రెండు వందలున్నవి. ఈ డబ్బు ఒకప్పుడు, ఆ భూషయ్యదే—కనక పుణ్యం కూడా ఆయనకే దక్కుతుంది,’’ అంటూ, భీమయ్య ఏడో అనబోయేలోపలే సంచిని చేసుగట్టు మీద వుంచి, వీరమల్లు చకచకా పట్టం దారిపట్టాడు.

భీమయ్య, ఆ సంచి తీసుకుని తిన్నగా భూషయ్య ఇంటికి వచ్చి, ఆయనకు జరిగింది చెప్పి, ‘‘బాబూ, వీరమల్లు ఈ సంచిలో రెండు వందల రూపాయలున్నవన్నాడు. నేను లెక్కపెట్ట లేదు,’’ అంటూ డబ్బు సంచిని ఆయన కివ్వబోయాడు.

అయితే, భూషయ్య ఆ సంచి తీసుకో కుండా, ‘‘నన్ను క్షమించరా, భీమయ్య! వీరమల్లు వేరెవరి ఇల్లో కొల్లగొట్టయినా, నా బాకీ తీర్చగలడని, ఆ రోజు నీతో అన్నాను. ఆఖరికి వాడో, నా ఇంటినే దోచుకుపోయాడు. ఉపకారం చేసిన నీకు సాయపడక పొగా, ఆవమానకరంగా మాట్లాడాను. నాకు తగిన శిశే పడింది. ఆ డబ్బు నువ్వే వుంచుకో. దాన్ని ఆరాత్రి నన్ను కాపాడినందుకు, నీకు కృతజ్ఞతగా ఇస్తున్నది. కాదనకు !’’ అన్నాడు పైపంచతో కళ్ళు తుడుచుకుంటూ.

భీమయ్య చేతులు జోడించి ఆయనకు సమస్కరించి, తన ఇంటికేసి వెళ్ళాడు.