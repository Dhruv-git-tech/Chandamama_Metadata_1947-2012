“అవును, ఆయనే!” అన్నాడు కొమరయ్య.

“ఆయన ఈ లోకం వదిలి దాదాపు పదేళ్ళయింది! ముసలితనంలో మంచం పట్టి, దగ్గరుండి సాయం చేసేవాళ్ళెవరూ లేక నరకయాతనలనుభవించాడు. ఆ శిక్ష చాలదన్నట్టు ఇప్పుడు దయ్యమయి, ఈ ఇంటినే అంటిపెట్టుకుని వుంటున్నాడు. ఈ సంగతి చాలామంది చెప్పినా, నేను నమ్మలేదు సుమా!” అన్నాడు పరశు రామయ్య.

రాత్రంతా తానొక దయ్యంతో గడిపానున్న సంగతి విని, కొమరయ్య నిలువెల్లా వణికిపోయాడు.

ఆ తర్వాత వారం తిరక్కుండానే కొమరయ్య, కోమలితో సహా కాపరాన్ని కొత్త ఇంటికి మార్చాడు. కోమలికి ఇప్పుడు ఎంతో ఆనందంగా ప్రేన్నది. శివాలయం దగ్గిరకి కాపరానికి వచ్చాక, కొమరయ్య ఎంతగానో మారి పోయాడు. మునుపటిలా కనురుకోవడం, కోపం—

అంతా మంత్రం వేసినట్టుగా మాయ మయినై.

ఒకనాడు శివాలయంలోకి వచ్చిన కోమలిని, పరశురామయ్య, “ఇప్పుడు సంతోషంగా వున్నావా, తల్లీ? మీ ఆయన నిన్ను బాగా ఆదరిస్తున్నాడా?” అని అడిగాడు.

“అంతా శివయ్య పుణ్యం, బాబాయ్!” అన్నది కోమలి చిరునవ్వునవ్వుతూ.

పరశురామయ్య ఉలికిక్కపడి, “నీకు శివయ్య తెలుసా?” అని అడిగాడు.

“శివయ్యను ఎరగనివాళ్ళుంటారా, బాబాయ్?” అన్నది కోమలి, గర్భగుడి లోని శివలింగాన్ని చూపిస్తూ.

“ఆ మాట నిజం తల్లీ!” అన్నాడు పరశురామయ్య తేలిగా నిట్టూర్చి, అంతా శివయ్య పుణ్యం అనుకుంటూ.

కొమరయ్యలో మార్పు తీసుకురావడానికి, తను పొరుగూరి శివయ్యతో దయ్యం నాటకం ఆడించినట్టుగా, పరశు రామయ్య, ఏనాడూ కోమలితో చెప్పలేదు.