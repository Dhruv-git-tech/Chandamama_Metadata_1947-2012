పొరబాటున కూడా నో రు జార వద్దు,'' అన్నది కళ్ళనీళ్ళు తుడుచుకుంటూ.

‘‘బాధపడకమ్మా. ఆ శివుడే నీ కష్టాలు తీరుస్తాడు!'' అంటూ వెళ్ళిపోయాడు పరశురామయ్య.

నెల రోజుల తర్వాత ఒకనాడు పరశు రామయ్య, కొమరయ్య ఇంటికి వచ్చాడు. కొమరయ్య ఆయన్ని చూస్తూ నే, ‘‘మిమ్మల్ని లోగడ చూశాను. మీరు పూజారి పరశురామయ్యగారు కదా ?'' అన్నాడు.

‘‘అవును, బాబూ. మా శివాలయం ఆవరణలో, కొత్తగా కొబ్బరి కాయల అంగడి పెడుతున్నారు. ప్రహరీ వెనక కాపురం వుండడానికి చిన్న ఇల్లు కూడా వున్నది. ఎలా లేదన్నా రోజుకు యాభై కొబ్బరి కాయలు అమ్ముడుపోతాయి. పువ్వులూ, ఊదొత్తులూ కూడా అంగడిలో పెడితే, మరికొంతలాభసాటిగా వుంటుంది. నువ్వు ఒకసారి వచ్చి చూసుకోవడం మంచిది,'' అన్నాడు పరశురామయ్య.

కొమరయ్యకు ఇది మంచి అవకాశంగా తోచింది. అతడు పక్కగదిలో వున్న కోమలిని కేకవేసి పిలిచి, సంగతి చెప్పి, పరశురామయ్యతో బయలుదేరాడు. వాళ్ళు శివాలయం చేరేసరికి చీకటి పడబోతున్నది.

కొమరయ్యకు కొత్త అంగడి, ఇల్లూ బాగా నచ్చాయి. పరశురామయ్య, ధర్మకర్తకు నచ్చజెప్పడంతో, వందరూపాయిల బాడుగ తీసుకునేందుకు ధర్మకర్త అంగి కరించాడు.

ఇద్దరూ ఆలయం నుంచి బయిటికి వచ్చాక, పరశురామయ్య, కొమరయ్యతో, ‘‘నువ్వు ఈ రాత్రికి మా ఇంట్లోనే వుండి, తెల్లవారి వెళ్లుదువుగాని. శివరాత్రి ఉత్సవాల ఏర్పాట్ల గురించి నేను, ధర్మకర్తగారితో మాట్లాడి కొంచెం ఆలస్యంగా ఇంటికి వస్తాను. ఇల్లు కనుక్కోవడం చాలా తేలిక. కొండ దిగగానే రెండు దారులుంటాయి. ఎడంవైపు దారిలో రావి