“అప్పుడప్పుడూ నవాబు కూ తురికి ఉత్తరాలు పంపావా?”

“ఒక్క సారే పంపాను.”

“నీ అంతట నీవే ఆమెను చూడటానికి వెళ్ళావా?”

“వెళ్ళాను. వెళ్ళిపోయేటప్పుడామె నొక సారి చూసి పోదామని వెళ్ళాను.”

“ఆమె నిన్ను చూడకుండానే పంపించే సింది, కదూ?”

“అందు కొక కారణం ఉన్నది.”

“ఇంత అయాక కూడా నీవు నవాబు సందినిని ప్రేమించ లేదనీ, ఆమె మాత్రమే చిన్ను ప్రేమించిందనీ అంటావా?”

“ఉన్న సంగతి చెప్పాను. నమ్మటమూ, మానటమూ మహారాజుగారి ఇష్టం.”

“వీరేంద్రసింహుడి కూతురు నీ ఉంపుడు గత్తేనే?”

జగతసింహుడు ఈ మాటకు చలించిపోయాడు. అతని శరీరంలో విద్యుత్తు ప్రవహించి నట్టయింది.

“మహారాజా, మీరు శాసనకర్తగా, రాజుగా, ప్రత్యేకించి నాకు తండ్రిగా గౌర వించ తగ్గవారు. ఈ మాటే మరొకడు అని ఉన్నట్టయితే వాణ్ణి చీలికలూ, వారికలూగా చేసి ఉండేవాణ్ణి. వీరేంద్రసింహుడి కుమార్తె నా భార్య—ఆగ్ని సాక్షిగా పెళ్ళాడిన ధర్మపతి!” అన్నా డతను.

మానసింహుడు కోపోద్రేకంతో భయం కరంగా అయిపోయి, “రాజపుత్ర వంశానికి కళంకం తెచ్చిన అధముడా! ఒళ్ళుతెలియక ఇలా ఆన్నందుకు నీ నాలుక వెయ్యి చీలికలు చేసినా పాపం లేదు. సిగ్గు చేత పోక నీ ప్రాణాలింకా నిలబడి ఉన్నాయా? వీరేంద్రుడి కూతురు నీకు ధర్మపత్నా? ఆ వీరేంద్రసింహుడు ఒక దాసీముండ కోసం నీళ్ళు మోసేవాడి లాగా నా అంతఃపురంలో ప్రవేశించాడు; పట్టుబడి, ఒక జారిణికి పుట్టిన విమల అనే దాన్ని పెళ్ళిచేసు