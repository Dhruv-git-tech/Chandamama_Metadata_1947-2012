పొగడడం కుదరదు.'' అన్నాడు వాడు చిన్నగా నవ్వుతూ.

''ఒకవేళ, నా దగ్గిర వున్నదాంట్లో సగం ఇచ్చాననుకో. అప్పుడు?'' అని ప్రశ్నించాడు రాజు.

''అప్పుడు మనం ఇద్దరం సమానులమైపోతాం. మిమ్మల్ని పొగడవలసిన అవసరం ఏమీ వుండదు.'' అన్నాడా పేదవాడు.

ఆదిత్యసేనుడికి వాడి జవాబు చాలా అనందం కలిగించింది. తను అక్కడి నుంచి కొంత దూరం వెళితే, ధనాశకొద్దీ వాడు తనను పిలుస్తాడేమో చూడాలను కుని, ఆయన ముందుకు నడిచాడు. అయినా, పేదవాడు ఆయన్ను పిలవలేదు. రాజు తిరిగి వాడి దగ్గిరకు వచ్చాడు.

''అయ్యా, తమరేదో నన్ను మళ్ళీ ఇంకేదో ప్రశ్నించేందుకు వచ్చినట్టుంది!'' అన్నాడు వాడు.

''ప్రశ్నించడానికి కాదు; నీ నుంచి పొగడ్డలు కోరివచ్చాను. నా దగ్గిర నూరు

బంగారు కాసులున్నవని ముందే చెప్పా గదా!'' అన్నాడు రాజు.

''అవును.'' అన్నాడు పేదవాడు.

''సరే, ఆ నూరు బంగారు కాసులూ ఇస్తాను. అప్పుడు నన్ను రాజంతవాడివని పొగడగలవు గదా?'' అన్నాడు రాజు.

ఆ మాటలకు పేదవాడు, ''అయ్యా, ఆబంగారు కాసులన్నీ, నావి అయినప్పుడు, ఇక మిమ్మల్ని పొగడవలసిన అవసరం ఏమున్నది? బహుశా, మీరే అవసరం కొద్దీ నన్ను పొగడవచ్చు!'' అన్నాడు పెద్దగా నవ్వుతూ.

ఆదిత్యసేనుడు కూడా వాడితోపాటు నవ్వాడు.

తర్వాత ఆయన వాడికి నూరు బంగారు కాసులూ ఇవ్వడమే కాక, తానెవరైనదీ చెప్పి, వాణ్ణి తన ఆంతరంగిక సలహా దారుగా నియమించుకున్నాడు.

ఈ జరిగినది విన్న రాజోద్యోగులు, అనాటి నుంచి రాజును, అయినదానికి, కానిదానికి పొగడడం మానుకున్నారు.