కష్టసాధ్యం. వివాహం జరిగినా, చంపమీతో రాదు, ఇక్కడే వుంటుంది. తమకు సమ్మతమేనా ?'' అని అడిగాడు

ఆ ప్రశ్నకు చంద్రకాంతుడు ఆశ్చర్య పోతూ, ''వివాహం అయాక, నా భార్య నాతో రాజప్రాసాదానికి రాకపోతే. ఇక ఆ వివాహానికి అర్థమే వుండదు,'' అని చెప్పి, నగరానికి తిరిగి వచ్చాడు.

సంగతి విన్న మంత్రి దేవవర్మకు ఎక్కడలేని కోపం వచ్చింది. ఆయన, రాజును, ''తమకింకా, ఆమెను వివాహం ఆడాలని వున్నదా ?'' అని అడిగాడు.

అందుకు చంద్ర కాంతుడు, అవు నన్నట్టు తల ఊపి, ''ఆమె తండ్రి పెట్టిన షరతు మాటేమిటి ?'' అన్నాడు.

మంత్రి, ఆ ప్రశ్నకు ఏ జవాబూ ఇవ్వకుండా, కొంచెం సేపు దీర్ఘంగా ఆలోచిస్తూ వూరుకుని, ''సెలవిప్పించండి, మహారాజా !'' అని అక్కడి నుంచి వెళ్ళి పోయాడు.

ఆ మర్నాటి ఉదయం మంత్రి, చంద్ర కాంతుణ్ణి ఉద్యాన విహారానికి రావల సిందిగా కోరాడు.

ఇద్దరూ ఉద్యానంలో తిరుగుతూండగా, ఒకచోట పరిచారికలమధ్య, రాచకన్య అలంకరణలో కూర్చునివున్న చంపకవల్లి, రాజు కంటబడింది.

చంద్రకాంతుడు ఆశ్చర్యపోతూ, మంత్రి కేసి చూశాడు. మంత్రి చిన్నగా నవ్వి, ''మహారాజా, రాత్రి సాయుధులైన కొందరు