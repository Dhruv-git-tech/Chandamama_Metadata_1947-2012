క్రమాలను గురించి ఎరగనివాడు మూడు లోకాలలోనూ మరొకడు ఉంటాడను కోను. నా అన్నను జయించి నేనీ విమానం కాజేశాను.'' అన్నాడు.

ఆ మాట విని మరుత్తు మండిపడుతూ, '‘తండ్రిలాటి అన్ననే జయించిన నీవెంత ఘనుడవు ! అటువంటి దుర్మార్గం చేసి నందుకు గర్వపడుతున్నావా ? కొంచెం ఆగు, నా బాణాలతో నీ ప్రాణాలు తీస్తాను.'' అని లేచి వెళ్ళి ధనుర్భాణాలు తీసుకున్నాడు.

అప్పుడు మరుత్తమహారాజుకు సంవర్తు డడ్డుపడి. '‘రాజా, తొందరపడక నేను చెప్పేది విను. ఈ మహేశ్వర యజ్ఞం

మధ్యలో విఘ్నం అయితే వంశనాశనం జరుగుతుంది. యజ్ఞదీక్షలో ఉన్న నీవు అగ్రహించట మేమిటి ? యుద్ధం చెయ్యట మేమిటి ? అది అలా ఉంచి, యుద్ధంలో ఈ రాకసుణ్ణి ఎలా జయిస్తావు ? వాడు దుర్జయుడు !'' అన్నాడు.

గురువు చెప్పిన మాట విని, మరుత్తు ధనుర్భాణాలు వదిలేసి తిరిగి యజ్ఞ దీక్షలో కూర్చున్నాడు. అది చూసి రావణుడి మంత్రి అయిన శుకుడు పట్టరాని సంతోషంతో, '‘రావణుడిదే గెలుపు !'' అని పెద్దపెట్టున కేకలు పెట్టాడు. రావణుడు యజ్ఞవాటికలో ఉండే ఋషులను తిని తృప్తి చెంది, తన దారిన తాను వెళ్ళిపోయాడు.

తరవాత ది క్పాలకులు తమ నిజ రూపాలు ధరించి, తాము ఏ యే ప్రాణుల రూపాలు ధరించారో వాటికి వేరు వేరుగా వరా లిచ్చారు.

అప్పటి దాకా నెమళ్ళు నల్లగా ఉండేవి. ఇంద్రుడు వాటికి అనేక రంగులుండేటట్టూ, తన వెయ్యి కళ్ళూ వాటి పింఛాలలో ఆలంకారంగా ఉండేటట్టూ, వాటికి ఏమాత్రం పాములభయం లేకుండా ఉండేటట్టూ, ఇంద్రుడు పంపే వర్షం వాటికి ఆహ్లాదం కలిగించేటట్టూ వరమిచ్చాడు.