ఎన్ని నగరాలు తిరిగినా, నన్నెదిరించే వీరుడే కనిపించలేదు. ఇన్నాళ్ళకు, నన్ను మించిన వీరుడివి నువ్వు కంటబడ్డావు. నా కోరిక తీరింది. నేనిక పాతాళలో కానికి వెళ్ళిపోతాను," అని చెప్పి, చకచకా అక్కణ్ణించి వెళ్ళిపోయాడు.

బేతాళుడు ఈ కథ చెప్పి, "రాజా, కత్తిదూసి తన మీదికి వచ్చిన చతుర సేనుణ్ణి, రాక్షసుడు సునాయాసంగా ఎత్తి, తన అరచేతిలో పెట్టుకున్నాడు. చతుర సేనుడి కత్తివేటు వాడికి, ముల్లు గుచ్చు కున్నపాటి బాధ కూడా కలిగించలేదు. అలాంటిది, చతుర సేనుణ్ణి వాడు, తనను మించిన వీరుడంటూ పాగడడం. ముఖిస్తుతితోపాటు, అవహేళన కూడా కాదా? ఇందుకు సమాధానం తెలిసి కూడా చెప్పకపోయావో, నీ తల పగిలి పోతుంది," అన్నాడు.

దానికి విక్రమార్కుడు, "రాక్షసుడికి, పాతాళరాజు సైన్యాధిపతి పదవి ఇస్తా నన్నాడు. దీనినిబట్టి తెలుస్తున్నదే

మంటే—రాజు, రాక్షసుడికన్న బల వంతుడూ, వీరుడూ అని. అలా కానప్పుడు, వాడు రాజును ఓడించి, తానే పాతాళానికి రాజయేవాడు. అంటే, తనకన్న వీరుడైన వాణ్ణి ఎదిరించే సాహసం, రాక్షసుడికి లేదన్నమాట. ఇక, చతుర సేనుడు అలా కాదు. రాక్షసుడు అన్ని విధాలా తనకన్న బలవంతుడని తెలిసి, అతడిని ఎదిరించాడు. అది నిజమైన వీరుడి లక్షణం! శక్తికి తగినట్లు పోరాడగలవాడు, సామాన్య వీరుడు. శక్తికి మించి పోరాడేవాడు సాహస వీరుడు. ఇది గ్రహించిన రాక్షసుడు, సాహసంలో తను, చతుర సేనుణ్ణి మించలేనని తెలుసుకున్నాడు. అందువల్లనే, వాడు చతుర సేనుణ్ణి అధినందించి, పాతాళానికి వెళ్ళిపోయాడు. వాడి మాటల్లో ముఖిస్తుతిగానీ, అవహేళనగానీ ఏమాత్రం లేదు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాడు. —(కల్పితం)