రాకసుడు మర్నాడు మా మూలుగా పచ్చి, ఇద్దరు బలశాలులను తీసుకుని వెళ్ళిపోయాడు.

తన అసహాయతకు చతురసేనుడికి కలిగిన దుఃఖం అంతా, ఇంతా కాదు. ఆయన మరొక సారి మంత్రులందరిని సమావేశపరిచి, ''నా ప్రజలను రోజు తప్పకుండా రాకసుడికి విధంగా చేజేతులా సమర్పించుకోలేను. మీరేదైనా దీనికి ఒక పరిష్కారమార్గం చూపండి. లేదా, నేను స్వయంగా వాడితో పోరాడదలిచాను,'' అన్నాడు.

చతురసేనుడు, రాకసుడితో పోరాడడం లాంటిది. ఇది ఎరిగిన మంత్రులు, బాగా ఆలోచించి, మహామంత్రవేత్త అయిన సాంబకుడిని పిలిపించారు.

సాంబకుడు అంజనం వేసి, ''రాకసుడి శక్తిని, నేను అంచనా వేయలేకపోతున్నాను. నేనిక్కడే వుండి, నా మంత్రశక్తితో, వాడితో పోరాడతాను. అదృష్టం బావుంటే, వాడంతమవుతాడు; లేదూ నా ప్రాణాలు పోతాయి,'' అని మంత్రులకు చెప్పాడు.

ఆ రాత్రే సాంబకుడు, రాకసుడిపై తన మంత్రశక్తిని ప్రయోగించదలచి, పూజా మందిరాన్ని అప్పటికప్పుడే శుభ్రం చేశాడు. తర్వాత ముగ్గుతో పెద్ద పద్మం వేసి, అందులో శక్తి విగ్రహాన్ని ప్రతిష్ఠచేసి, దానిముందు పద్మాసనం వేసుకుకూర్చుని, కళ్ళు మూసుకుని దీక్షతో మంత్రోచ్చారణ ప్రారంభించాడు.

అయితే, కొద్దిసేపటికే సాంబకుడు రక్తం కక్కుక్కుని మరణించాడన్న వార్త, మంత్రులకు చేరింది.

మర్నాడు రాకసుడు వచ్చి, యధా ప్రకారం మరొక ఇద్దరు బలశాలులను తీసుకుని వెళ్ళిపోయాడు. చతురసేనుడికి మతిపోయినట్టయింది.

మంత్రులందరూ మళ్ళీ చర్చలు జరిపారు. ఈసారి వాళ్ళు, అపరధన్యంతరి