చిత్రసేనుడి మాటలు వింటూనే ఉగ్రాకుడు ఎగిరి గంతేసి, 'మహా పసందైన ఆలోచన, చిత్రసేనా! మనం కపిల పురాన్ని అక్రమించుకోవటమే గాదు, వీర సింహ మహారాజు కుమార్తె కాంతిమతిని కూడా, నాగవర్మ పాలుకాకుండా కాపాడదాం. నువ్వు యువకుడివి. బ్రహ్మ చారివి. ఒక్క వేటుతో నీ రాజ్యం రెండింతలు కావటమే గాక, గొప్ప సౌందర్యవతి అయిన రాజకుమార్తె కూడా నీకు భార్య అవుతుంది,' 'అన్నాడు.

ఉగ్రాకుడి మాటలు చిత్రసేనుడికి ఏవగింపు కలిగించినై. కపిలపురం రాజైన వీరసింహుడు బతికి వుండగానే, అతడి

రాజ్యాన్ని తన రాజ్యంలో కలుపుకోవటంగాని, అతని కుమార్తెను తండ్రి అనుమతి లేకుండా వివాహం ఆడటంగాని న్యాయం అనిపించుకోదు. పైగా ఆ కాంతిమతి ఈసరికే మరొక వరుణ్ణి ఎన్నుకుని వుండవచ్చు. రాకుసుడైన ఉగ్రాకుడికి మానవులు పాటించే మంచి మర్యాదల గురించి ఏమీ తెలియదు.

"ఉగ్రాక్! ఇప్పటి మన ప్రయత్నంనాగ వర్మను ఓడించటం. ఆ విధంగా త్వరలో మనకు పక్కలో బల్లెమైన ఒక దుష్టుడి పీడ విరగడ అవుతుంది. కపిలపుర రాజ్యానికి వీరసింహణ్ణే తిరిగి రాజుగా పట్టాభిషేకం చేస్తాం. కాని, ఇవన్నీ సాధించాలంటే ముందుగా మనం ఆ భయంకర పకుల్చీ. వాటి రౌతుల్చీ తుదముట్టించాలి. వాళ్ళు ఆ రాజ్యం పాలిమేరలలో వుండగా మనం ఎంత పెద్ద సైన్యంతో వెళ్ళినా కపిలపురాన్ని అక్రమించుకోలేం సరిగదా, మనమే వాళ్ళ చేతుల్లో తప్పక సర్వనాశనం అవుతాం," అన్నాడు చిత్రసేనుడు.

"ఆ బాధ్యత నా మీద పెట్టండి. మీరు సైన్యాలతో అడవిలో దాగివుండి, భయం కర పకులు కొట్టాల్లో మాడి చావగానే, కపిలపురం మీద దాడి చెయ్యవచ్చు," అన్నాడు అమరపాలుడు.