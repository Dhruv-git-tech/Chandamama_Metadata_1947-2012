నితో, ''శేషాచలంగారూ, మీరేం కంగారు పడకండి! మీ దురదృష్టం కొద్దీ ఇంటికి దయ్యం పీడపట్టింది; అయితే, అదృష్టం కొద్దీ నేను ఇక్కడికి రావడం జరిగింది. నాతాంత్రికపూజ పూర్తయేసరికి, దయ్యం ఊరి పొలిమేరలు వదిలి పారిపోవల సిందే,'' అన్నాడు.

శేషాచలం దిగులుగా అక్కడ చేరిన వాళ్ళ కేసి చూస్తూ, ''నిజానికిది, నా దురదృష్టం కాక మరేమిటి! నేను నిక్షేపం లాంటి, ఈ ఇంటి పక్కనున్న ఇల్లే కొనవలసింది. నా రోజులు బాగోక— ఎవరో రంగరాజనే శ్రీమంతుడు, రెట్టింపు ధర యిచ్చి. దాన్ని కొనేశాడు. ఇదే, నా ఆఖరి ప్రయత్నం! ఇంటినిపట్టిన దయ్యం వదలకపోతే, నేనే ఇంటిని గాలికి వదిలేసి లేచిపోతాను,'' అన్నాడు.

శేషాచలం మాట ముగించగానే, ఇంటిని పట్టిన దయ్యం ఉరుములాంటి గొంతుతో, ''ఏమిటి! పక్క ఇంటిని రంగరాజు కొన్నాడా? రంగరాజంటే, సింగవరంలో వుండే రంగరాజు కాదు గదా?'' అని అడిగింది.

దయ్యం మాటలకు అక్కడ చేరిన వాళ్ళందరూ భయశ్రాంతులయ్యారు. మంత్రగాడు శేషాచలం కేసి అశ్చర్యంగా చూశాడు.

శేషాచలం మంత్రగాడితో, ''అవును, పక్క ఇంటిని కొన్నది సింగవరం నుంచి వచ్చిన, రంగరాజే!'' అన్నాడు.

ఆ మరుకుణం దయ్యం కీచుగొంతుతో, ''అలాగా! అయితే, నేనీ ఇల్లే కాదు; ఈ పరిసరాలే వదిలి వెళతాను,'' అన్నది.

మంత్రగాడు గర్వంగా మీసం మెలి వేసి అందరి కేసి చూస్తూ, ''చూశారా! నేనింకా దయ్యం భరతం పట్టెందుకు మంత్రాలే చదవలేదు. ఆప్పుడే అది హడలి పారిపోతున్నది,'' అన్నాడు.

ఆ మాటలకు దయ్యం పెద్దగా వికటాట్ట హాసం చేసి, ''మూర్ఛా! నేనీ ఇల్లు వదలా లనుకోవడానికి కారణం, నీ మంత్ర