వెళ్ళి పులులను సాక్ష్యం తెస్తాను," అన్నది.

ఇదంతా న్యాయాధికారికి ఏదో వినో దంగా తోచి, "సరే, సాకులను తీసుకురా. అంత దాకా శిక్ష నిలుపు చేస్తాను," అన్నాడు.

ఆమె వెళ్ళి కొద్దిసేపటిలోనే తిరిగి వచ్చింది. ఆమె వెనకగా వస్తున్న అయిదు పెద్దపులులనూ చూసి, న్యాయ స్థానంలో వాళ్ళంతా పారిపోయారు. న్యాయాధిపతి మాత్రం ఎత్తయిన బల్ల ఎక్కి, వణుకుతూ నిలబడి పులులను చూసి, "మీరేనా—?" అన్నాడు. ఆపైన ఆయనకు మాట పెగలలేదు.

న్యాయాధికారి అడగ దలచిన ప్రశ్న అర్థమైనట్టుగా పులులు తమ తలలను పైకీ, కిందికీ ఆడించాయి. విచారణ అయి పోయింది. కట్టెలు కొట్టేవాడు, తన తల్లితో సహా ఇంటికి తిరిగి వచ్చేశాడు.

ఆ యేడే వేసవిలో అనేక వేల సంఖ్యలో ఆటవికులు రాజ్యం మీదికి దండెత్తి వచ్చారు. వాళ్ళ వెంట వేట కుక్కలూ, భల్లూకాలూ, వానరాలూ ఉన్నాయి. చక్రవర్తి సైన్యాలు యుద్ధానికి తరలి వెళ్ళాయిగాని, యుద్ధవిద్యలేవీ ఆ ఆటవిక మూకల మీద పనికిరాలేదు. చక్రవర్తికి ఘోర పరాజయం కలిగేలా కనబడింది. చక్రవర్తికి మతేపోయింది. ఆ సమయంలో ఆయనతో ఎవరో కట్టెలు కొట్టేవాడి పులులను గురించి చెప్పారు. చక్రవర్తి వెంటనే అతన్ని పలిపించి, "నువు శత్రువులను పారదోలితే, నా సేనకు నిన్ను సర్వసేనాని చేస్తాను," అన్నాడు.

యోధులనూ, భేరీలనూ, కవచాలనూ చూసి బెదరని ఆటవిక సేన అయిదు పెద్ద పులులను చూడగానే హడలి పారిపోయింది. చక్రవర్తి పరువు దక్కింది. ఆయన కట్టెలు కొట్టేవాణ్ణి శాస్త్రోక్తంగా సర్వసేనానిగా అభిషేకించి, "పంచ వ్యాఘ్రశూర" అని బిరుదిచ్చి. పెద్ద జీతం మీద తన వద్ద కొలువు ఉంచుకున్నాడు.