పెళ్లిషరతు

వసంతగిరి రాజైన చంద్ర కాంతుడు యువకుడు; అవివాహితుడు. అతడు ఒక నాటి సూర్యోదయం వేళ, ఒంటరిగా గుర్రం మీద, దాపులనున్న అరణ్యానికి వాహ్యాలికి వెళ్ళాడు. అక్కడ ఒకచోట, కొలనులో స్నానం చేసి, గూడెం కేసి వెళుతున్న, ఒక చెంచుయువతి, అతడి కంటబడింది. ఆమె సౌందర్యం, ముఖంలోని నిర్మలత్వం, అతణ్ణి బాగా ఆకర్షించాయి.

చంద్రకాంతుడు రాజప్రాసాదానికి తిరిగి వచ్చాడు. అతడిలో, ఆ చెంచు యువతిని వివాహమాడాలన్న కోర్కె బల పడసాగింది. అయితే, ఒక దేశానికి రాజయిన తను, ఇలాంటి వివాహం చేసుకోవడం, భావ్యంగా వుంటుందా అన్నసంశయం కలిగింది.

రాజు అన్యమనస్కంగా వుండడం చూసిన మంత్రి దేవవర్మ, అతణ్ణి, ‘‘మహా

రాజా, తమరేదో సమస్యగురించి దీర్ఘంగా ఆలోచిస్తున్నట్టున్నది. అదేమిటో, నేను వినవచ్చునా?’’ అని అడిగాడు.

చంద్రకాంతుడు దాపరికం లేకుండా, అరణ్యంలో తను చూసిన చెంచుయువతి గురించి చెప్పి, ‘‘ఆమెను వివాహమాడాలన్న గాథమైన కోర్కె, నాలో కలిగింది. కాని, ఒక దేశానికి పరిపాలకుడనైన నేను, ఆ పని చేయడం ఎంతవరకు, ధర్మసమ్మతంగా వుంటుందని, ఆలోచిస్తున్నాను,’’ అన్నాడు.

మంత్రి ఒక కణకాలం ఆలోచించి, ‘‘ఇందులో ధర్మాధర్మాల చర్చకు తావు లేదు, మహరాజా!’’ అని, రాజు కిరీటం లోని వజ్రాన్ని చూపిస్తూ, ‘‘ఒకప్పుడు అదీ మట్టిలో వున్నదే! సానబట్టిన కారణంగా దానికి విలువవచ్చి. తమ కిరీటాన్ని ఆలంకరించింది. మీరు సంవత్సరం తిరగి