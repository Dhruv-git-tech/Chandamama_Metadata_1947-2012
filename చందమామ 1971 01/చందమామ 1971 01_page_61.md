యిచ్చిన మొదటి అర్హ్యం అమోదించక ఏం
చేస్తాడో చేసుకోనిద్దాం," అన్నాడు.

"కృష్ణుణ్ణి మేం పూజించినందుకు ఇంకా
అభ్యంతరం ఉన్నవారెవరన్నా ఉంటే
వారి నెత్తి మీద నాకాలు పెడతాను," అంటూ
సహదేవుడు తన కాలు ఎత్తి నిలబడ్డాడు.

సభలో ఎవరూ సహదేవుడికి జవాబు
చెప్పలేదు.

అప్పుడు శిశుపాలుడి సేనాపతి నునీధు
డనేవాడు లేచి, "రాజులారా, లేవండి.
యాదవులూ, పాండవులూ మనకు చాలా
అవమానం చేశారు. సైన్యాలను సిద్ధపరిచి
వీరి మదం ఆణుచుదాం," అని, తమ పక్షపు
రాజులనందరినీ ఒక పక్కకు చేర్చాడు.

యుద్ధసన్నాహానికి శిశుపాలుడు కూడా అను
మతించాడు.

ఇదంతా చూసి ధర్మరాజు భయపడి,
భీష్ముడితో, "తాతగారూ, రాజులు యుద్ధా
నికి దిగుతున్నారు. యాగానికి విఘ్ఘం
రాకుండానూ, ప్రజలకు హాని కలగకుండానూ
ఉపాయం చూడాలి," అన్నాడు.

దానికి భీష్ముడు, "కృష్ణుడునీయాగాన్ని
రక్తిస్తూ ఉండగా దానికి ఎవరు విఘ్ఘం
కలిగించగలరు? శిశుపాలుడికి చేటుకాలం
రాబట్టే ఇలాటి దుర్పుద్ది పుట్టింది,"
అని చెప్పాడు,

శిశుపాలుడు కోపంతో రెచ్చిపోయి
భీష్ముణ్ణి అనరాని మాటలన్నాడు, కృష్ణుణ్ణి
నిందించాడు. అతని మాటలు వింటూంటే
భీముడికి వీరావేశం వచ్చింది. అతను
రౌద్రాకారం దాల్చి, పళ్ళు పటపటా కొరు
కుతూ శిశుపాలుణ్ణి చంపటానికి మీదికి
పోతుంటే, భీష్ముడు వారించాడు.

తరవాత ఆయన భీముడికి శిశుపాలుడి
వృత్తాంతం ఈ విధంగా తెలిపాడు:

శిశుపాలుడు మూడు కళ్ళతోనూ, నాలుగు
చేతులతోనూ పుట్టి, గాడిదలాగా ఓంచ్ర
పెట్టాడు. అది చూసి అతని తల్లిదండ్రులు
సాత్వతీ, దమఘోమడూ అతన్ని పారెయ్య
దలిచారు. అప్పుడు ఆశరీరవాలి, "మీరు
వీణ్ణి పారెయ్యకండి. వీడు పరాక్రమవంతు