ఈ మహేంద్రనగరం దుష్టులపల్ల అనవసర మైన చిక్కుల్లో తగులుక్కన్నాం,” అన్నాడు జీవదత్తుడు.

"ఆ మూడో మునుగువాడు నీ అజాగ్రత్త వల్లనే పారిపోగలిగాడు. వాణ్ణ వదిలి నువ్వు ప్రహరిగోడ దగ్గిరకు రావలసింది కాదు. వాణ్ణి పారిపోకుండా మనం పట్టుకోగలిగి నట్టయితే, మన తెలాంటి చిక్కులూ వుండేవి కావు. వాడు బహుశా మహేంద్రనగరం పోయి, యిక్కడ జరిగినదంతా తమ రాజుకు చెపుతాడు," అన్నాడు ఖిర్గవర్మ.

"నాకూ అలాంటి అనుమానమే కలుగు తున్నది. తమ మధ్య శస్త్రుత్వం రాకుండా చూసుకునేందుకు, ఆ రాజూ, ఈ రాజూ

ఏకమై హంతకులమని మన వేట సాగించినా సాగించవచ్చు,” అన్నాడు జీవదత్తుడు.

"బాగా చెప్పావు, జీవా! ఇక పద. ఎడ్ల బండినీ. అందులో వున్న శవాన్ని. కుంటి వాణ్ణీ వాళ్ళ కర్మకు వదిలి, తెల్లారే లోపల రాజ్య సరిహద్దులు దాటిపొయే ప్రయత్నం చేద్దాం," అన్నాడు ఖిర్గవర్మ.

"ఇది న్యాయంగా వుంటుందా? చచ్చిన వాణ్ణీ, చావు బతుకుల మధ్య వున్నవాణ్ణీ నట్టడవిలో వదిలి...."

జీవదత్తుడు మాట ముగించేలోపలే, వెనక నుంచి నల్లని ఆకారం ఒకటి వాళ్ళను సమీపించి చిన్నగొంతుతో, "ఎవరు? మీరా! ఏదో ఎడ్ల గంటల చప్పుడు వినిపించి గుడిసె లోంచి బయిటికి వచ్చాను," అన్నది.

ఖిర్గజీవదత్తులు ఆ మాట్లాడిన ఆకారం కేసి చూశారు; అది పశువులకాపరి వృద్ధుడు.

"తాతా! ఇప్పుడు మేం చాలా కష్టంలో వున్నాం. ఆ ఎడ్లబండిని నగరాన్నుంచి యిక్కడికి తోలుకువచ్చినవాళ్ళం మేమే. దాంట్లో ఒక శవం, ఒక కాలు తెగినవాడూ వున్నారు. వాళ్ళ ఆ దుర్దశకు వాళ్ళే కారకులు, మేము నిర్దోశులం. వాళ్ళను తెల్ల వారేవరకూ కాపాడే బాధ్యత నీకు ఒప్పుచెప్పి. మా దారిన మేం పొదాం అని యిక్కడికి వచ్చాం," అన్నాడు జీవదత్తుడు.