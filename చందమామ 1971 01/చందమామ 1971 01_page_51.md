“ఈ సంచులతో ఇంటికి పాపం చుట్టు కుంటుందిరా, మొగుడా! వీటిని మళ్ళీ గాడిదలకెత్తి, దూరంగా పారేసిరా, నీకు పుణ్యం ఉంటుంది!” అంటూ ఆమె ఏడ్చింది.

“ఛీ ఈ ఆడముండలకు బుద్ధి అస్పది లేదు. నేనీ సంచులు దొంగిలించా నను కున్నావుటే? ఈ ఉదయం అరణ్యంలో ఆల్లా నన్ను అనుగ్రహించాడు. ముందు సంచులు ఖాళీచేసి, తరవాత నీకు అంతా చెబుతాను. ఇప్పటికి నోరు మూసుకో,” అన్నాడు అరీబాబా.

అతను చాపపరిచి, దాని మీద సంచులన్నీ ఖాళీచేసి, ధగధగా మెరిసే బంగారం కుప్పగాపోసి, తన భార్యకు ఆడవిలో జరిగిన దంతా చెప్పాడు.

కథ అంతా విన్నాక అతని భార్యకు భయంపోయి, పట్టరాని అనందం కలిగింది. ఆమె ఆల్లాను రకరకాలుగా కొనియాడింది. ఆమె కుప్ప ముందు గొంతుకూర్చుని ఒక్కొక్క దీనారమే లెక్కపెట్ట సాగింది.

అరీబాబా నవ్వి, “ఏం చేస్తున్నావే, వెర్రిదానా? అలా ఎంత సేపని లెక్కపెట్ట గలవు? వంటింటో గుంట తవ్వి వీటిని పూడ్చిపెడదాం పట్టు. ఇరుగు పారుగు వాళ్ళకు తెలిస్తే ఈర్ష్యపడతారు. రాజభటులకు తెలిస్తే ప్రమాదం,” అన్నాడు.

అమె సంచులు ఎత్తి చూసి వాటినిండా డబ్బున్నదని గ్రహించింది. అందులో ఉన్నది రాగి నాణాలే అయి ఉంటాయనే అనుకున్నప్పటికీ ఆమెకు భయం పట్టు కున్నది; తన భర్త ఏ దొంగల ముఠాతోనో, మరోరకం దుర్మార్గులతోనో చేరి పోయాడను కున్నది. సంచులన్నీ లోపలికి చేరాక ఆమె ఇక పట్టలేక తన చెంపలు వాయించుకుని, బిట్టలు చించుకుంటూ, “మన ప్రారబ్దం! మన ఖర్మ! అయ్యో పిల్లలు! అయ్యో, ఉరికంబం!” అని ఏడవసాగింది.

అరీబాబా కోపంతో, “ఉరికంబమూ లేదు, నీ తలకాయా లేదు, పావిప్టిదానా! దేనికి నీ శోకాలు?” అన్నాడు.