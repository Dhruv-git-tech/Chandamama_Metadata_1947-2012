ఆలోచించి ఒక నిర్ణయానికి వచ్చి రాజుతో యిలా ఆన్నాడు: “మహారాజా! మహేంద్ర వర్మ రాజుకు యిక్కడ జరిగిపోయిన సంఘటనల పూర్తి వివరాలు తెలియవన్నది, యీ లేఖ ద్వారా మనకు అర్ధమవుతున్నది. మనం ఒక పని చేద్దాం. ఆ క్షత్రియ యువకు లిడ్డరూ తెల్లవారేసరికి అతిథి గృహంలో నుంచి ఎటో వెళ్ళిపొయారనీ, రాత్రి ఆ గృహంలో జరిగిన ఘటన లేవి మనకు తెలియవనీ—అయినా ఆ క్షత్రియ యువకుల్ని పట్టుకునేందుకూ, రాజకుమారుడూ, మంత్రికుమారుడూ ఎక్కడ వున్నది తెలుసుకునేందుకూ ప్రయత్నిస్తామనీ ప్రత్యుత్రం రాద్దాం.”

“బాగానే వుంది. కాని, నిర్దోషలైన ఆ ఖిడ్గ, జీవదత్తుల్ని వెతికిపట్టుకుని ఆ మహేంద్రవర్మకు ఒప్పచెప్పటం ఎలా? అది వాళ్ళకు మరణ శిక్ష విధించటంతో సమానం అవుతుందిగదా?” అన్నాడు రాజు.

“అలాంటి ప్రమాదం రాకుండా ఒక ఉపాయం వుంది. ఆ ఖిడ్గ జీవదత్తుల పేర్లు గాని, రూపురేఖలుగాని బాగా ఎరిగినవాళ్ళు బహు కొద్దిమంది మాత్రమే. వాళ్ళంతా మన పౌరులూ, రాజప్రాసాద ఉద్యోగులూ. కనక, మనం ఆ యువకుల పేర్లు మార్చి, ఆకార విశేషాల్లో ఏదో ఒక లోపం వున్నట్టు చెప్పి, ఆ మహేంద్రవర్మను తప్ప దారిన పెడదాం. మంత్రికొడుకు శవం, ఒంటికాలి రాజకుమారుడూ యిప్పు డేస్టితిలో ఎక్కడున్నారో మనకే తెలియదు గదా!” అన్నాడు మంత్రి సొమదేవుడు.

“అదంతా జాగ్రత్తగా ఆలోచించి, లేఖ రాసి, ఆవచ్చిన రాజదూత ద్వారా మహేంద్ర వర్మకు పంపండి. ఏది ఏమైనా ఆ ఖిడ్గ, జీవదత్తులు మాత్రం చిక్కుల్లో పడరాదు. వాళ్ళు నిజంగానే మహావీరులు! పద్మాపతి అదిగినట్టు వాళ్ళలో ఏ ఒకరో తప్పక వింధ్యపర్వతాల్లోని రాతిరథాన్ని కదిలించ వచ్చు—అలా జరిగితే రాజ్యభారం అల్లుడి మీద వేసి, విశ్రాంతి తీసుకుంటాను,” అన్నాడు పద్మసేన రాజు.