క్షేమంగా తిరిగి వచ్చిన తన కుమారుణ్ణి చూసి యక్తరాజ దంపతులు పరమానంద భరితులయారు.

రాజు మంగళుడితో, “నీ కేం బహుమానం కావాలో కోరుకో, తప్పక ఇస్తాను,” అన్నాడు.

“మహరాజా, నా కోరిక తీర్చదలిస్తే మీ మూడో కూతురిని నాకు భార్యగా ఇవ్వండి; మీ వేర్చిన ఉన్న ఉంగరం ఇవ్వండి; ఇలాటి పాత్రలు పదకొండు ఇప్పించండి,” అన్నాడు మంగళుడు.

“తప్పక ఇప్పిస్తాను. నుపు వాటిని పుచ్చుకో దగినవాడివే!” అన్నాడు యక్తరాజు సవ్వుతూ.

మంగళుడికీ, మూడో యక్తణకీ పెళ్ళి జరిగింది. వివాహమహోత్సవాలు ఏడు రోజులపాటు సాగాయి. ఎనిమిదో రోజున మంగళుడు పన్నెండు పాత్రలూ కట్టుకుని తన భార్యతో సహా బయలుదేరాడు.

అతను తన రాజధాని చేరేనాటికి సంవత్సరం పూర్తి అయిపోయింది. నలభైమంది

దొంగలకూ శిరశ్చేదం చేసే ప్రయత్నం సాగుతున్నది.

“ఆగండి!” అంటూ మంగళుడు వచ్చి, మూటవిప్పి, “ఇవిగో, మీరు కోరిన పాత్రలు!” అని పన్నెండు పాత్రలనూ ఒక దాని పైన ఒకటి పేర్చి రాజు ముందు పెట్టాడు.

రాజు వర్తకుణ్ణి పిలిపించి, “ఈ పాత్రలలో నీ పాత్ర ఏదో పోల్చగలవా?” అని ఆడిగాడు.

వర్తకుడికి ఆ పాత్ర లన్నిటిస్ చూసి తల తిరిగిపోయింది. అతను ఏమీ చెప్పలేక పోయాడు.

రాజు నలభైమంది దొంగలనూ విడిచి పుచ్చి, మోసకారి అయిన వర్తకుడి తల తీయించేశాడు. తరవాత నగరంలో ఉన్న వర్తకు లందరినీ రాజు విచారించి, వారిలో మోసగాళ్ళను అందరినీ దేశం నుంచి వెళ్ళగొట్టాడు.

తరవాత రాజు మంగళుణ్ణి యువరాజుగా అభిషేకస్తే, ప్రజలందరూ హర్షించారు.

—( అయిపోయింది)