కాదా? నువు ప్రతాపవంతుడివని భయపడి కాదు మేము నీకు కప్పాలిచ్చింది; ధర్మం తెలిసినవాడవనీ, సత్యప్రతుడవనీ, సామ్రాజ్యం ఏల దగినవాడవనీ ఇచ్చాం. ఈ ఒక్క పాడుపని చేసి నీకున్ను కీర్తి నంతా పొగొట్టుకున్నావు," అని, కృష్ణుడితో, "ఈ పాండవులు నీ కుతంత్రాలకు భయపడిగాని, నీ మీద అమిత ప్రేమతోనే మొదటి అర్హ్యాన్ని ఇస్తే, నీకైనా నీ అంతరం తెలియ వద్దా? రాజువు కాని నీక గౌరవం నిష్పలం. దీనివల్ల అవమానం నీకేగాని, సభలోనివారికి కాదు. ధర్మరాజు ధర్మబుద్ధి, భీష్ముడి తెలివీ, నీ వివేకమూ తెలిసిన తరవాత ఈ సభలో ఉండరాదు," అంటూ, తన పరివారాన్ని లేపుకుని వెళ్ళిపోయాడు.

ధర్మరాజు అతని వెనక పరిగెత్తి, "శిశు పాలా, ఆగు! వెళ్ళిపోకు! నువ్విలా మాట్లాడటం అన్యాయం. భీష్ముడులాటి వృద్ధుణ్ణి అవమానించరాదు. కృష్ణుడి సంగతి నీ కన్ను ఆయనకు బాగా తెలుసు. నీ కన్ను పెద్ద వాళ్ళు సభలో ఉండి కూడా ఏమీ అభ్యంతరం చెప్పనప్పుడు నువ్వెందుకు ఇలా ఆశ్చపిస్తున్నావు?" అని శాంతవచనాలతో శిశు పాలుణ్ణి సమాధానపరిచేందుకు యత్నించాడు.

అప్పుడు భీష్ముడు ధర్మరాజుతో, "దుర్మార్గుడైన ఈ శిశుపాలుణ్ణి బతిమాలు తావేం? ఊరుకో!" అని సభవారితో, "ఈ శిశుపాలుడు మూడుడు కావటంచేత కృష్ణుడి సంగతి ఎరగడు. కృష్ణుడికి మేం