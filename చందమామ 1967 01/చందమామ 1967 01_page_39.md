కలియుగభీముడు ఏ ఆయుధమూ లేకుండానే కలియబడ్డాడు. శశికేతుడు కూడా కత్తిదూయక, కలియుగభీముడితో బాహాబాహి యుద్ధం సాగించాడు. కొంత సేపు ఇద్దరూ యుద్ధం చేశాక, కలియుగ భీముడు కాస్తా వెల్లికలా పడిపోయాడు. శశికేతుడు అతని రొమ్ము మీద కాలు పెట్టి నొక్కి, “నీ తల నరికేస్తాను,” అన్నాడు.

“నరికెయి్య. నిన్నెలా ఆపను?” అన్నాడు కలియుగభీముడు.

శశికేతుడు కత్తిదూసి, ఒక్క వేటున కలియుగభీముడి మెడ నరికి, తల చేత పట్టుకుని బయలుదేరాడు.

ఆతను కొద్ది అడుగులు వేశాడో లేదే, “కా, కా” అని భయంకరంగా ఆరుస్తూ రెండు మూడు కాకులు అతని ముఖం మీదికి వచ్చాయి.

వెంటనే శశికేతుడు కలియుగభీముడి తలను జారవిడిచి, తన చేతులు రెండూ ముఖానికి ఆడ్డం పెట్టుకున్నాడు. అతను చేతులు అడ్డం తీసి చూస్తే, కాకులూ లేపు, కలియుగభీముడి తలా లేదు.

ఏమి చెయ్యాలో తోచక శశికేతుడు భీమవనంలో కొద్దిసేపు తిరిగి, కలియుగ భీము డింటికి వెళ్ళి, అతని కుమా రైతో జరిగినదంతా చెప్పాడు.

ఆమె నవ్వి, “అంత పరాక్రమపంతు డివి, కాకులకు భయపడి నా సలహా మరి చావా? ఈసారి కలియుగభీముడి తల నరికినప్పుడు, దాన్ని వదలకుండా చేత పట్టుకుని నా దగ్గిరికి రా!” అన్నది.

శశికేతుడు మళ్ళీ జువ్విచెట్టు కిందికి వెళ్ళేసరికి, కలియుగభీముడు ఏమీ జరగ నట్టు నిద్రపోతున్నాడు. శశికేతు ఉతన్ని తన్ని లేపి, అతని తో యుద్ధం చేసి, పడతోసి, మళ్ళీ తలనరికి చేత పట్టుకుని, తిన్నగా కలియుగభీముడి కూతురు దగ్గిరికి వెళ్ళాడు.