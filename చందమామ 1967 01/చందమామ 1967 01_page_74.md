# అరణ్యపురాణం

## 8

“అన్న” వెంటి మీద రోమాలు నిక్కబొడుచుకుని ఉన్నాయి.

“నిన్ను మభ్యపెట్టటానికి షేర్ఖాన్ నెల రోజులపాటు ఎటో వెళ్ళాడు. వాడు తబకీని వెంటబెట్టుకుని నిన్ననే కొంటులు దాటి నీ కోసం వెతుకుక్కంటూ వచ్చాడు,” అన్నాడు అన్న వగర్చుతూ.

మౌగ్గీ ముఖం చిట్లించి, “షేర్ఖాన్ను నేను ఖాతరు చెయ్యాను. కాని తబకీ జిత్తుల మారివాడు,” అన్నాడు.

అన్న పెదవులు నాక్కుంటూ, “భయపడకు. తెల్లవారుజామున తబకీని కలిశాను. ఆ నక్కగాడు నాత అంతా చెప్పేశాడు. అంతా విన్నాక వాడి నడుము విరగ్గొట్టేశానులే. ఒవాళ సాయంకాలం నుపు గ్రామానికి తిరిగి వెళ్ళేటప్పుడు గ్రామద్వారం వద్దకాపు వెయ్యాలని షేర్ఖాన్ ఆలోచనట.

వాడిప్పుడు వాయిన్గంగ పెద్ద కనుమలో ఉన్నాడు,” అన్నాడు.

“వాడివాళ తిండి తిన్నాడా, లేక పర గడుపున వేటాడుతున్నాడా?” అని అడిగాడు మౌగ్గీ.

అది చాలా ముఖ్యమైన ప్రశ్న. దాని సమాధానం పైన మౌగ్గీ చావు బతుకు లాధారపడి ఉన్నాయి.

“తెల్లారుజామునే ఒక పందిని చంపాడు. పూటుగా తిన్నాడు, తాగాడు. షేర్ఖాన్ గాడి సంగతి నీకు తెలీదా? పగబట్టి నప్పుడైనా ఒక పూట పస్తుండలేడు, వెధవ,” అన్నాడు అన్న.

“వెధవ, చపట వెధవ! కూన కన్నకూడా అన్యాయం! తిని తాగాడూ? తాను నిద్రపోయి లేచేదాకా నేను కనిపెట్టుకుని ఉంటాననా వాడి ఉద్దేశం? ఇప్పుడెక్కడ