మిత్రులయారు. ఆ తరవాత ధూమకసోమ కులు నది దాట కోరుతున్నారని తెలిసి, పులిందుడు, “అయ్యా, మీ రిక్కడే పుండండి. నేను మా పల్లె రేవు నుంచి రెండు తెప్పలు పంపుతాను. వాటి మీద మీరూ, మీ గుర్రాలూ క్షేమంగా నది దాట వచ్చు,” అని చెప్పి పరుగుపరుగున తన పల్లె కేసి వెళ్ళాడు.

కొద్దిసేపటి తరవాత ఇద్దరేసి భిల్లులు రెండు తెప్పలను నదిలో తోసుకుంటూ వచ్చారు. ధూమకసోమకులు ఒక తెప్ప మీద ఎక్కారు. విరూపుడు గుర్రాలతో మరొక తెప్ప ఎక్కాడు. తెప్పలు రెంటినీ భిల్లులు తెడ్లు వేసి తోస్తూ ఆవతలి ఒడ్డుకు నడపసాగారు. అవి సరిగా నది మధ్యలో పుండగా, ధూమకుడి నడుం నుంచి వేలాడు తున్న కాలశంబరుడి మంత్రదండం, చప్పన పాములా పైకి లేచి, తూర్పుదిక్కు కేసి ముఖంపెట్టి ఏవో కీచుధ్వనులు చేయ

సాగింది. ఆ వింత చూసి విరూ పుడు నివ్వరపోతూ, ఏమో అనబోయేంతలో, దాపులనున్న కొండశిఖరం మీది నుంచి ఒక నల్లని గరుడపక్కి రివ్వమంటూ ఆకాశంలోకి లేచి, బాణవేగంతో వచ్చి మంత్రదండాన్ని పామనుకుని ఒక్క తన్నుతో గోళ్ళ మధ్య యిరికించుకుని ఆకాశంలోకి ఎగిరింది. మంత్రదండాన్ని కట్టివుంచిన తాడు బలమైనది కావటంతో, ధూమకుడు కూడా దానితోపాటు పైకి లేచాడు. సోమకుడు ఒక్క కేకపెట్టి బాణం ఎక్కుపెట్టి కూడా, బాణం ధూమ కుడికి తగలవచ్చునన్న భయంతో కొయ్య బారీపోయాడు. ఈలోపల విరూపుడు బెదిరిన గుర్రాలను సముదాయించి, “శాంభవీ!” అంటూ కొండలు ప్రతిధ్వనించేలా అరిచి, భుజాన్నుంచి వేలాడుతున్న తాడు ఉచ్చును, గరుడపక్కికి గురిచేసి పైకి విసిరాడు. —(ఇంకా పుంది)