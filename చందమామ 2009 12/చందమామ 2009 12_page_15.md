అతడు అహంకారి కాదంటే నేనొప్పుకోను. ఈ ఉంగరంలో ఏదో మోసముంది. మాతంగుడు చెప్పింది కట్టుకథ అని నా అనుమానం," అన్నాడు.

మాతంగుడు తన మాట నిరూపించడానికి మదనుణ్ణి తనతోపాటు అడవికి తీసుకెళ్ళాడు. అక్కడ ఆయన రాక్షసుణ్ణి దీవించగానే శాప విముక్తి పొంది మునిగా మారిపోయాడు.

బేతాళుడు ఈ కథ చెప్పి, “రాజా, ఎంత పిలిచినా, మదనుడి ఇంటికి విందుకు వెళ్ళని మాతంగుడి మనసులో అహంకారం దాగి ఉందని తెలుస్తూనే ఉన్నది కదా? మరి, అలాంటి అహంకారి దీవిస్తే రాక్షసుడికి శాప విముక్తి ఎలా కలిగింది? మాతంగుడు మదనుడి ఇంటికి వెళ్ళకపోవడానికి వేరేదైనా కారణం ఉన్నదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “నిజమైన పండి తులకు అహంకారం ఉండదు. మాతంగుడు అసలు సిసలు పండితుడు. ఆ కారణంగానే

రాజు సన్మానించినా, బంధుమిత్రులు, ఊరి ప్రజలు అభిమానించినా ఆయనలో అణు మాత్రం అహం కూడా పెరగలేదు. ఇక 'మదనుడి ఇంటికి విందుకు వెళ్ళని విషయానికి వస్తే-మాలికాపురంలో అందరూ ఆయన్ను తమ ఇళ్ళకు విందుకు ఆహ్వానించారు. అయితే, మదనుడు మాత్రం విందుకు వీలు చూసుకుని రమ్మన్నాడే తప్ప, ఫలానా రోజని చెప్పలేదు. అంటే ఆ పిలుపులో చిత్త శుద్ధి లేదు. ఆత్మాభిమానం ఉన్నవారెవరూ విందుకు అలాంటి ఆహ్వానాన్ని మన్నించరు. ఏ రోజో చెప్పమని అడగనూ అడగరు. మాతంగుడు కూడా ఆత్మాభిమానం కలవాడు గనక అలాగే చేశాడు. మాతంగుడిది అహంకారం కాదు, ఆత్మాభిమానం. అందుకే ఆయన దీవెనతో రాక్షసుడికి శాపవిముక్తి కలిగింది,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. -(కల్పితం)

[ఆధారం: “వసుంధర” రచన]

Cycle

సైకిలు

సెఱుకుటిగు

Malayalam

సైకిల్

T డిసెంబర్ 2009

16

చందమామ