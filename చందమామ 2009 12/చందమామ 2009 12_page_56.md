మాంత్రికుడతడి కేసి రెండడుగులు వేసి,
చెట్టుబోదెనానుకుని నిలబడి, చిన్న గొంతుతో,
“కొత్తగా వచ్చి చేరిన అనుచరులకు, నీ మీద
విశ్వాసం కలిగేందుకు కొన్ని చిన్న అబద్ధాలు
చెపుతున్నాను, నువ్వు అపోహపడకు. వాళ్ళు
నిన్ను ఎరిగిన వాళ్ళే. కదంబరాజ్య కొండగు
హల వద్ద రాకుమారికి నువ్వు చేసిన వాగ్దానం
వాళ్ళు విని ఉన్నారు కూడా,” అన్నాడు.

ఆ మాట వింటూనే కుంభీరుడు చప్పున
తలతిప్పి, ధూమక సోమకులకేసి చూసి,
“ప్రాణాలతో వీళ్ళింత దూరం వచ్చారా? ఈ
నల్లగరుడపక్షిగా డెవడు? ఈ ముఖం ఎక్కడో
చూసినట్టున్నదే,” అన్నాడు.

“చూసే ఉంటావు. ఆటవిక నాయకుడు విరూపుడు,” అన్నాడు కాలశంబర మాంత్రి కుడు. విరూపుడూ, ధూమక సోమకులూ రాక్షసుడికి వంగి నమస్కారాలు చేశారు.

“ఇదేరకం వినయం?” అంటూ కుంభీ రుడు కనుబొమలు చిట్లించి, “శంబరా! నేను నా వంశగౌరవం కాపాడేందుకు నీకు సహాయం చేస్తానన్నాను. నువ్వు నమ్మకద్రోహివిగా ప్రవర్తించవు గదా?” అన్నాడు.

“ఆ అనుమానం నీకెందుక్కలిగింది?” అని ప్రశ్నించాడు మాంత్రికుడు.

“నేను వేయి కళ్ళతో అంతా గమనిస్తూనే ఉన్నాను. దారి పొడవునా నీ అనుచరులాడే ఆటలన్నీ నేనెరుగుదును. వాళ్ళ ప్రయత్నమే మిటి?” అన్నాడు కుంభీరుడు.

“అది పరమరహస్యం. ఇప్పుడప్పుడే వెల్ల డించేది కాదు. కాని, ఒకటి చెపుతున్నాను.

నీకూ, నీ వంశం వాళ్ళయిన పాతిక ముప్పై మంది రాక్షసులకూ ఎలాంటి ప్రమాదం రాకుండా చూసే బాధ్యత నాది,” అన్నాడు కాలశంబరుడు.

కుంభీరుడు మారు మాటాడకుండా, అసంతృప్తి వ్యక్తమయ్యే ధోరణిలో తలాడిస్తూ, చెట్టుబోదె దగ్గిర నుంచి సరోవర తీరానికి వెళ్ళి పోయాడు. మాంత్రికుడు బోదెలో ఉన్న కంతను ఎప్పటిలా మూసి, దీర్ఘాలోచనలో ఉన్నవాడిలా తల వంచుకుని వెనుదిరిగి కొంత దూరం నడిచి, “భద్రా! ఏర్పాట్లన్నీ సక్రమంగా జరిగి పోతున్నయ్యా? మరోరెండు గంటల్లో చీకటి పడబోతున్నది. భస్మాలూ అవీ వాటి వాటి స్థానాల్లో చేర్చాలి. రాక్షసుల వ్యవసాయ జంతువులు-పులులూ, సింహాలూ, ఏనుగుల