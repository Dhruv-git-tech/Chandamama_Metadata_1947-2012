మిత్రభేదం

దక్షిణ భారతదేశంలో మహిళారూప్యమనే
నగరాన్ని అమరశక్తి అనే రాజు పాలించేవాడు.
ఆయన గొప్ప శక్తివంతుడు, ధీమంతుడు,
దయావంతుడు; లలిత కళాకౌశలమూ,
రాజకీయ చతురతా కలవాడు. ఆయనకు
వసుశక్తీ, ఉగ్రశక్తీ, అనేకశక్తీ అని ముగ్గురు
కుమారులు. వారికి చదువు అబ్బలేదు, లోక
జ్ఞానం లేదు. వారికిరాజనీతి, రాజతంత్రమూ,
సాధారణ జ్ఞానమూ సైతం లేకపోవటం చూసి
రాజుకు ఎంతో విచారం కలిగింది.

ఆయన ఒకనాడు తన మంత్రులను
పిలిచి, “నా కొడుకులు మూడులన్న సంగతి
మీరెరుగుదురు. జ్ఞానమూ, సద్భుద్ధీ లేని
కొడుకు గొడ్డుమోతు ఆవులాగా నిరర్థకం.
అలాంటి కొడుకులను కనేకన్నా సంతానం
లేకుండా ఉండడమే మేలు; సన్యసించటం
మేలు. అందుచేత నా కొడుకులలో జ్ఞానాన్ని
వికసింపచేసి, వారిలో రాజనీతి, పరిపాలనా

దక్షతా కలిగించేమార్గం ఏదో చెప్పండి,”
అన్నాడు.

“ఈ నగరంలోనే విష్ణుశర్మ అనే గురువు ఉన్నాడు. ఆయన సమస్త కళలను కాచి వడబోసినవాడు. అంతే కాదు; ఆయన చాలా సులువుగా విద్యాబోధ చెయ్యగలడు. ఆయనకు మహారాజుగారు తమ కుమారులను అప్పగించినట్టయితే అతి శీఘ్రకాలంలో ఆయన వారిని రాజనీతిలోనూ, ప్రపంచ జ్ఞానంలోనూ ఆరితేరేటట్టు చేయగలడు,” అని ఒక మంత్రి చెప్పాడు.

రాజు విష్ణుశర్మను పిలిపించి, తన కొడు
కులకు రాజనీతి, వివేకమూ నేర్పినట్టయితే
నూరుగామాలు ఇస్తానన్నాడు.

“మహారాజా, నేను విద్యను విక్రయిం
చను. ఎనభైఏళ్ళవాణ్ణి, నాకు ధనం ఎందుకు?
అడిగిన వారికి విద్యాదానం చెయ్యటం నా
విధి. ఆరుమాసాలలో నేను మీ పిల్లలకు