తనేపిలుస్తాడనీ అనుకుని బింకంగా సరేనని వెళ్ళిపోయాడు.

అంతా తను చెప్పినట్టే జరిగిందని సంతోషించిన కామేశం, గ్రామస్థుల దగ్గిర బీరాలు పోయాడు.

అయితే, ఈలోగా రామేశం ఇంటి పనికి వేరే పనివాణ్ణి పెట్టుకున్నాడు. అది తెలిసిన ముకురయ్య కామేశంతో సహా కొంతమంది గ్రామస్థుల్ని వెంటబెట్టుకుని రామేశం ఇంటికి వెళ్ళి, ఒప్పందం తప్పినందుకు ఆయన్ను తప్పు పట్టాడు. కామేశం కూడా ముకురయ్యకు వత్తాసు పలుకుతూ, “వేరే పనివాణ్ణి పెట్టుకుంటే ముకురయ్యను పనిలోంచి తీసేసినట్టే కదా! అప్పుడు నువ్వు నాకు చెప్పిందేమిటి? ఇప్పుడు చేస్తున్నదేమిటి? ఊరందరిలో మంచివాడివనీ, పెద్దమనిషివనీ పేరు పొందిన నువ్విలా ఒప్పందం మరిచి ప్రవర్తించడం న్యాయం కాదు,” అని మంద లించాడు.

అందుకు రామేశం నవ్వి, “నేను ముకురయ్యను పనిలోంచి తీసేయలేదు. నా ఇష్ట ప్రకారం నాగాలు పెట్టమన్నానంతే! ఈ నెల

కైతే ఒక్కరోజైనా పని చేయమన్నాను కానీ, వచ్చే నెల నుంచి అన్ని రోజులూ నాగాలు పెట్టించాలనుకుంటున్నాను. ఇదంతా ఒప్పందం ప్రకారమే జరుగుతోంది. తను పని చేయనప్పుడు నేను వేరే మనిషిని పెట్టుకో కూడదని మా మధ్య ఒప్పందమేం లేదు. కామేశం! ఇదంతా నేను నాకోసం చేశానా? నువ్వు ముకురయ్యను వదుల్చుకునేందుకు సాయపడమంటే చేశాను. నువ్వొకసారి నీ ఒప్పందమూ, నా ఒప్పందమూ చూస్తే-నేనప్పుడు నీకు చెప్పిందీ, ఇప్పుడు చేస్తున్నదీ కూడా-ఆ ఒప్పందాల ప్రకారమేనని తెలుస్తుంది. కాస్త శ్రద్ధగా చదువు,” అని కామేశాన్ని తనూ మందలించాడు.

అక్కడున్నవారికీ ఆయన మాటలు సబ బుగా తోచాయి. “తెలివిగా ముకురయ్యకు బుద్ధి చెప్పిన రామేశాన్ని మెచ్చుకోవాలి కానీ-తప్పు పట్టకూడదు,” అంటూ వాళ్ళు కామేశాన్ని మందలిస్తుంటే-ముకురయ్య అక్కణ్ణించి తలొంచుకుని వెళ్ళిపోయాడు.

కామేశం మరోసారి రామేశం చేతిలో భంగపడ్డాడు.

- బాబి