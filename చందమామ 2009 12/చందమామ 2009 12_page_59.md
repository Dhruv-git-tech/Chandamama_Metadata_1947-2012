ఎంతసేపటికి తిరిగి వస్తానో చెప్పలేను. మీరు మాత్రం నిశ్శబ్దంగా ఇక్కడే కూర్చోండి,” అని చెప్పి, ధూమకుడిచ్చిన మోకును అందుకుని, “శాంభవీ!” అంటూ చిన్నగా అరిచి దభాలున నీటిలోకి దూకాడు.

ధూమక సోమకులూ, విరూపుడూ నిశ్శబ్దంగా కూర్చున్నారు. ఒక గంటకాలం గడిచింది. చెట్టుకొమ్మల్లో గుడ్లగూబ ఒకటి కర్ణకఠోరంగా అరిచింది. విరూపుడి భుజాన అప్పటివరకూ కునికిపాట్లు పడుతున్న నల్లగరుడపక్షి ఆ అరుపు వింటూనే చప్పున తలపాత్రమైనికు అంటూ కేకపెట్టింది. అంతలో ఒక పెద్ద గబ్బిలం దాని తల మీద బలంగా తన్ని, వేగంగా మానుకొమ్మల్లోకి ఎగిరిపోయింది. గరుడపక్షిరెచ్చిపోయి విరూ

పుడి భుజం మీంచి కిందికి దూకి, కాళ్ళతో నేలను గీరుతూ కీచుమంటూ అరిచి పైకె గరబోయింది. ధూమకుడు ముందుకు వంగి పక్షికాలున వేశాడుతున్న తాడును గట్టిగా పట్టుకుని, “విరూపా! దీన్ని పారిపోకుండా పట్టుకో. దీనితో అమరు రావొచ్చు,” అన్నాడు.

“పారిపోకుండా పట్టుకోవటమా! ఇది నన్నోదిలి ఎక్కడికి పోతుంది?” అంటూ విరూపుడు నల్లగరుడపక్షిని రెండు చేతులతో పట్టుకుని ఎత్తి భుజాన పెట్టుకుంటూ, “మాంత్రికదొర ఇంతసేపైనా నీట్లో నుంచి బయిటికి రాలేదేం?” అన్నాడు.

“అదే నేనూ ఆలోచిస్తున్నాను. ఎంత జలస్తంభన విద్యతెలిసిన వాడైనా నీటి అడుగున ఇంతసేపుండగలడా? అతడికేదైనా ముప్పు జరిగివుంటే, మనం అంతా రాక్షసుల చేతుల్లో హతం అయిపోతాం,” అన్నాడు ధూమకుడు నిస్పృహగా.

వాళ్ళీలా మాట్లాడుకుంటూండగా కొండదిగువ పాతాళదుర్గ ప్రాంతం నుంచి వాద్యాలమోతా, రాక్షసులు కాల్చే తారాజువ్వల వెలుగూ ధూమకుడూ వాళ్ళకు కనిపించింది.

“వాళ్ళప్పుడే జాతర ప్రారంభించారు,” అన్నాడు విరూపుడు.

“అలాగే ఉన్నది. రేపు మధ్యాహ్నం వేళకు గదా, శశికాంతుణ్ణి వాళ్ళు శిరశ్చేదం చేయబోయేది. అతణ్ణీ, కాంతిసేననూ ఆ దుర్మార్గల బారి నుంచి మాంత్రికుడెలా కాపాడగలడో నా కర్థంకావటం లేదు. మనం ఉండే కొండగర్భంలోని రహస్యసారంగాలు తెలు