భారత దర్శిని

వీసా దేవుడు

వర్ధమాన దేశాలలో పలువురికి అమెరికాకు వెళ్ళడం అన్నది
అందమైన కల. ఇవాల్టి రోజుల్లో అమెరికా వీసా లభించడం
చాలా కష్టంగా మారుతోంది. అయితే, ఈ సమస్యకూ
ఎప్పటిలాగే భారతీయ ధోరణిలోనే కొందరు పరిష్కారం
కనుగొంటున్నారు. ఆయనే వీసా దేవుడు!

హైదరాబాద్ నుంచి 25 కి.మీ. దూరంలో వికారాబాద్
రోడ్డు మీదుగా ఉస్మాన్ సాగర్ తీరంలో చిలుకూరు బాలాజీ
దేవాలయం ఉన్నది. ఇక్కడి వేంకటేశ్వరస్వామి దర్శనం
కోసం రోజూ వేలాదిమంది భక్తులు వస్తూ ఉంటారు. ఈ
దేవుణ్ణి దర్శించి మనసారా ప్రార్థిస్తే, వీసాలు నిరాకరిం
చబడడం అనేది ఉండదని భక్తులు విశ్వసిస్తారు. వారానికి
దాదాపు లక్షమంది భక్తులు ఈ దేవుణ్ణి దర్శించుకుంటారు.

కుట్టని తేళ్ళు

తేలు కుడితే కొండెంలోని విషం ఒక్కోసారి మరణాంతకం అవుతుంది. బాధ మాత్రం భరించలే
నంతగా ఉంటుంది. అయితే కుట్టడం అంటూ చేయని తేళ్ళు కూడా ఒకచోట ఉన్నాయి!
ఉత్తరప్రదేశ్‌లోని అమ్రెహా నగరంలో సూఫీ సన్యాసి పీర్ షా విలాయత్ మసీదులో ఇలాంటి తేళ్ళు
కనిపిస్తాయి. ఇక్కడి తేళ్ళు కుట్టకుండా ఉండడానికి కారణం తెలిపే ఉదంతం ఒకటి ప్రచారంలో
ఉంది. షా విలాయత్ సజీవుడై ఉన్నప్పుడు, ఆయన విధానాలు నచ్చక స్థానిక పాలకుడు ఆయన్ను

ఆ చోటును వదిలి వెళ్ళిపామ్మన్నాడు. అయితే
ఆయనవెళ్ళడానికి నిరాకరించాడు. పాలకుడు
ఆగ్రహంతో ఆయన్ను అక్కడి నుంచి హడల
గొట్టి తరమడానికి తేళ్ళను తెప్పించి వదిలాడు.
అయితే, సన్యాసి తేళ్ళతో సహజీవను ప్రారంభిం
చాడు! ఆయన ఆధ్యాత్మిక శక్తుల కారణంగా
తేళ్ళు ఆయన్ను ముట్టుకోలేదు. ఆ రోజు
నుంచి అక్కడికి వచ్చే వాళ్ళెవరినికూడా తేళ్ళు
కుట్టడం లేదని భక్తులు విశ్వసిస్తున్నారు.