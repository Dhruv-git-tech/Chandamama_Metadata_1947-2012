తరవాత మాటాడలేక మౌనం వహించింది.

“అతడు ఇరవై మూడేళ్ళు ‘వర్తమా నం’లో జీవించాక విముక్తి లభించింది. అతడొకసర్కస్ కంపెనీలో పనిచేసేవాడు. ఒక వింత ప్రాణిగా ప్రదర్శంచే వారు. ప్రజలందరూ వచ్చి అతణ్ణి చూసి అబ్బుర పడేవారు. తమ ఎదుట ఉన్న ప్రాణికి కూడా సుఖ దుఃఖాలు అనుభవించే మనసూ, చూసే కళ్ళూ ఉంటాయని ఆలోచించే వారు కాదు.”

“సరే ఇప్పుడేంజరుగనున్నది?” అని అడి గాను కొంతసేపయ్యాక. ఏదైతే అవుతుంది అనే ఒక విధమైన విరక్తి నిండిన మొండి ధైర్యం ఏర్పడింది. నాలోని భయం మటుమాయమ యింది. మరణమే కదా హాయిగా వెళ్ళిపోదాం, అనుకోగానే నాలో ఒక విధమైన ఆనందం పెల్లుబికింది.

“ఎందుకు నవ్వుతున్నావు?” అని అడిగింది మయూరి.

“నిజానికి నాకే తెలియదు,” అన్నాను ఇంకా పెద్దగా నవ్వుతూ. కల్పనా కథలో పాత్రలా నాకు నేను కనిపించాను. “ఇదంతా కల,” అంటూ మాత్రం నా కథ ముగియబోదు.

మయూరి నవ్వుతూ, “నువ్వు క్షేమంగా ఉంటావు. నేను మాట ఇస్తున్నాను,” అన్నది.

“ఎలా చెబుతున్నావు?”

“నేను మండలితో మాట్లాడతాను.”

“ఎందుకు?”

“ఎందుకు అంటే?”

“నువ్వెందుకలా నా కోసం అంత పెద్ద ప్రయత్నం చేస్తున్నావు?”

“నీకింకా నా మీద నమ్మకం కుదరలేదా బాబూ? సరే. నాకున్న కారణాలు నాకూ ఉన్నాయి. నీకు ఋణపడి ఉన్న వ్యక్తి నీకు సానుకూలం గానే ఉంటుంది కదా?” ఆమె చెబుతున్నదే మిటో నాకు అర్థం కాలేదు.

“మరికొన్ని గంటలలో సూర్యోదయమవు తుంది. నేను నీకు కబురు పంపేంతవరకు డోడో దంపతుల వద్దే ఉండాలి,” అన్నది మయూరి.

“ఆ తరవాత?”

“మండలి నీకు మద్దతునివ్వదు. అయితే, నేను దాన్ని మార్చగలను. ఇంకానేను ‘ఒకరు.’ గుర్తుంది కదా?”

“మా తాతయ్య, నా కుక్క?” అన్నాను.

“వాళ్ళను కూడా రక్షిస్తాను,” అన్నదామె.

ఆమె శిరోజాల గుండా గాలి రివ్వన దూసు కుపోయింది. చంద్రుడు ఆమె మోము మీదికి వెన్నెలలు వెదజల్లాడు. ఆమె విషాద సౌందర్యం నాలో ఒకవిధమైన కరుణాద్భుతవిచిత్ర భావాన్ని రేకెత్తించ్చింది. నేను తలాడించాను.

నన్ను నేను ఆమె ఋణానుబంధంలో ఉంచాలనుకున్నాను. - (ఇంకావుంది)

- సామ్యా రాజేంద్రన్