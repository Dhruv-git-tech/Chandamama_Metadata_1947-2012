మాటేమిటి? వాటికి ఈ రాత్రి నుంచే ఉప వాసం ప్రారంభమవుతుంది గదా? కుంభీరుడి అనుచరులు వాటిని రేపు మధ్యాహ్నం వరకూ అదుపులో పెట్టి, వేటకు వదలగలరా?” అని అడిగాడు.

“అంతాసిద్ధం అవుతున్నది. ఎవరి స్థానాల్లో వాళ్ళు జాగరూకులుగా ఉన్నారు. ఓషధి భస్మాలన్నీ, ఈ రాత్రికి పాతాళదుర్గం చుట్టూ వున్న మహావృక్షాల కొమ్మ లెక్కబోతున్నవి. సాధువులైపోయిన సింహాలూ, ఏనుగులూ తిరిగి క్యూర మృగాలు కాబోతున్నవి. ఒక్క సరోవరం సంగతే మీరు చూడాలి. ఆ బండ రాయి ఉండవలసిన చోట, ఉండవలసిన తీరుగా ఉన్నదీ లేనిదీ పరీక్షించటం మా వల్ల కాలేదు. మాలో మంత్రవిద్యలుగాని, జల

స్తంభన విద్యగాని తెలిసిన వాడెవడూ లేడు గదా?” అన్నాడు భద్రుడు.

“ఆ బండరాత్రి జోలికి పోవద్దని లోగడే హెచ్చరించానుగదా? దాని విషయంలో చిన్నం యెత్తు పారబాటు జరిగినా రాక్షసుల చావు అబద్ధం, మన చావు నిజం అవుతుంది. చీకటి పడనివ్వండి, దాని సంగతి చూస్తాను,” అన్నాడు మాంత్రికుడు.

ఆ తరవాత అందరూ కొండ గర్భంలోని తమ నివాసానికి బయలుదేరారు. వాళ్ళు పై నుంచి సౌరంగాల్లోకి ఉన్న మెట్లసోపానం దిగి వస్తూండగా, కొందరు మనుషులు మాంత్రి కుడి దగ్గిరకు పరిగెత్తుకుంటూ వచ్చి, “మహా మాంత్రికా! సౌరంగం గోడలవెంట పైనుంచి నీరు సన్నని ధారలుగా కారుతున్నది. మన నివాసాలు నీట మునిగే ప్రమాదం లేదు కదా?” అన్నారు.

మాంత్రికుడు ఒక క్షణకాలం నివ్వెర పోయి, అంతలోనే తెప్పరిల్లి గబగబా మెట్లు దిగి సౌరంగనివాసాల్లో ప్రవేశించాడు. అక్కడ గోడల మీద నీటిచారికలు కనిపించినై. మాంత్రికుడు ఒకచిన్న పాత్రతెప్పించి, అందులోకి ఆ నీటిని పట్టించి, తన అనుచరుల్లో ఒకణ్ణి తాగమన్నాడు.

“రుచెలా ఉన్నది? ఉప్పునీరా? తీపి నీరా?” అని ప్రశ్నించాడు మాంత్రికుడు.

“తియ్యగా ఉన్నది,” అన్నాడు వాడు. “అంటే... మన జలపాతంలోని నీరులా గానా?” అన్నాడు మాంత్రికుడు. వాడు అవు నన్నట్టు తల ఊపాడు.