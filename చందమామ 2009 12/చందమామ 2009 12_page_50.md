నాశపరుస్తూ, ప్రజలను హతమారుస్తూ, పట్టణాలను దోచుకుంటూ పలు దుండగాలకు పాల్పడు తున్నారు. వాళ్ళ బెడదను ఎదుర్కోవడానికీ, వాళ్ళను అణచడానికీ మేమెంతో ప్రయత్నించాం. అయినా బెడద తప్పడం లేదు. వాళ్ళ దొంగచాటు తాకిడిని ఎదుర్కోలేకపోతున్నాం. త్వరలో వాళ్ళు పాటలీపుత్రం మీదికి దండెత్తిరాగలరన్న బలమైన వదంతులు కూడా వినిపిస్తున్నాయి. ఈ విపత్కర పరిస్థితి నుంచి బయట పడాలంటే ఏదైనా ఒక అద్భుతం జరిగి తీరాలి.”

సభలో భయంకరమైన నిశ్శబ్దం చోటు చేసు కున్నది.

“ఇలాంటి పరిస్థితుల్లో రాజ్యాన్ని చక్కగా పరిపాలించగల వారసుణ్ణి ఎంపిక చేయడంలో గుప్తచక్రవర్తులు గౌరవించి ఆచరించిన ఒకసత్సం ప్రదాయం ఉన్నది. విద్య, వివేకం, సమర్థత, నాయకత్వ లక్షణాలు గల ఉత్తమ యువకుణ్ణి వారసుడిగా నిర్ణయిస్తారు. అందువల్ల ప్రస్తుతం యౌవరాజుగా....” అంటూ ఆగాడు.

అందరిలోనూ చెప్పరాని ఉత్కంఠ! పురుగు పుడు ఊపిరిబిగబట్టి వింటున్నాడు!

“స్కందగుప్తుణ్ణి నియమిస్తున్నాను.”

అంతవరకు వెనకవైపు మౌనంగా ఉన్నపొడవాటి యువకుడు విస్మయం చెందాడు.

“నేను ఒప్పుకోను!” అంటూ కీచుగొంతుతో అరుస్తూ లేచి నిలబడ్డాడు పురుగుప్తుడు.

“స్కందగుప్తుడు చక్కగా పరిపాలించగలడని మంత్రులతో పాటు నేనూ దృఢంగా విశ్వసిస్తు న్నాను,” అన్నాడు చక్రవర్తి.

“ఇంతకుముందెన్నడూ ఏ యుద్ధంలోనూ అతడు తన సామర్థ్యాన్ని నిరూపించుకోలేదు కదా? అలాంటప్పుడు మన ప్రజలు అతణ్ణి రాజుగా

ఎలా అంగీకరించగలరు?” అని పురుగుప్తుడు ప్రజలకేసి తిరిగి, “నా మాట వినండి. ఇందుకు నేను ఒకే ఒక పరీక్ష పెట్టాలనుకుంటున్నాను,” అన్నాడు.

అందరూ మౌనంగా అతడి కేసి చూశారు.

“పుష్యమిత్ర తెగలను ఓడించినట్టయితే, స్కందగుప్తుడు చక్రవర్తి కావడానికి నాకెలాంటి అభ్యంతరమూ లేదు. మనస్ఫూర్తిగా స్వాగతి స్తాను. ఒకవేళ ఓడిపోయాడో రాజ్యం నుంచి అతణ్ణి బహిష్కరించాలి,” అన్నాడు పురుగుప్తుడు.

సభలో గుసగుసలు ప్రారంభమయ్యాయి. ఆ తరవాత అవి రణగొణ ధ్వనులుగా మారడంతో పురుగుప్తుడు విజయగర్వంతో నవ్వసాగాడు!

చక్రవర్తి, “అదే అతనికి పరీక్ష అయినట్టయితే నిలబడక తప్పదు కదా?” అన్నాడు.

సేనాధిపతి స్కందగుప్తుడి చేయి పట్టుకుని సింహాసనం దగ్గరికి తీసుకువెళ్ళి చేయెత్తి, “యౌవ రాజు స్కందగుప్తుడు వర్ధిల్లాలి!” అన్నాడు.