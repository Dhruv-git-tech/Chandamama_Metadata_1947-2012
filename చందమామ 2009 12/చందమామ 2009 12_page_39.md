భద్రయ్య దగ్గర లంచం మేసి, ధర్మయ్యను కచేరికి పిలిపించాడు. ధర్మయ్య వెళ్ళేసరికి గ్రామాధికారి దగ్గర అతని అనుయాయు లతో బాటు భద్రయ్య కూడా ఉన్నాడు.

“ధర్మయ్య, నువ్వు భద్రయ్య గొడ్లను చావగొట్టావట. దానికి నీ సంజాయిషీ ఏమిటి?” అని గ్రామాధికారి అడిగాడు.

ధర్మయ్య నివ్వెరపోయాడు. పంట నష్టపోయిన తాను ఫిర్యాదు చేయవలిసింది పోయి, తనమీదే ఫిర్యాదా?

“అసలు జరిగిన విషయం ఇది. భద్రయ్యగారి గొడ్లు నా పంట పాలం మీద పడి నాశనం చేశాయి. గొడ్లను బయటికి తరిమానే తప్ప, వాటి ఒంటిమీద చిన్న దెబ్బ కూడా వెయ్యలేదు. నష్టపడిన నా మీద ఇలా ఆరో పణ చెయ్యటం ధర్మం కాదు, బాబూ,” అన్నాడు ధర్మయ్య.

“నాకేధర్మపన్నాలు చెబుతున్నావా? మేం తలుచుకుంటే ఈ సిరిపురంలో నీకు పిడి కెడు బియ్యం పుట్టవు! నిన్నడిగి నేను న్యాయ విచారణ చేస్తాననుకున్నావా? నా తీర్పు విను. భద్రయ్య గొడ్లను చావగొట్టినందుకు వంద రూపాయలు అతనికి నష్టపరిహారంగా ఇచ్చుకో. అతని గొడ్లు నీ పాలంలో కలుపు తీసినందుకు వాటి కూలి మరో యాభైరూపా యలు! మొత్తం నూటయాభై ఇచ్చుకో,” అన్నాడు గ్రామాధికారి.

ఆ మాటలకు ధర్మయ్యకు మతి పోయి నట్టయింది. “గొడ్లుకలుపు తీయటమేమిటి, బాబూ?” అని అతను అడిగాడు.

“ఏమిటా మతిలేని ప్రశ్న? భద్రయ్య గొడ్లు నీ పాలంలో కలుపు మొక్కలు మాత్రమే మేశాయి. నువ్వు వేరే మనుషులను పెట్టి కలుపు తీయించనవసరంలేదు. వాళ్ళకిచ్చేది భద్రయ్య గొడ్లకేరావాలి,” అన్నాడు గ్రామాధికారి.

“గొడ్డుకు పంటమొక్క ఏదో, కలుపు మొక్కఏదో, తెలుస్తుందా? ఇదెక్కడిన్యాయం, బాబూ?” అన్నాడు ధర్మయ్య.

గ్రామాధికారి కోపంతో, “నా తీర్పుకు ఎదురు చెప్పావు గనక, న్యాయస్థానానికి యాభై రూపాయలు జరిమానా కట్టు. రేపు సాయం త్రంలోగా రెండువందల రూపాయలు కట్టక పోతే నీకు దండన విధించవలిసి ఉంటుంది,” అన్నాడు.

ధర్మయ్యగుడ్లనీరు కుక్కుకుంటూ అక్కడి నుంచి బయలుదేరాడు. తన ఇంటికి నాలు