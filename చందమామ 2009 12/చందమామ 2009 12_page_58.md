“మనకెలాంటి ప్రమాదం లేదు. అయినా ఒకరిద్దరు నీటిధారలు మరింత పెద్దవవుత వేమో గమనిస్తూ ఉండండి,” అంటూ మాంత్రికుడు భద్రుడి కేసి తిరిగి, “భద్రా! ఆ మోకులూ అవీ సిద్ధంగా ఉన్నవి కదా? ఇంక కొంచెం సేపట్లోనేను సరోవరం దగ్గిరికి బయలుదేరబోతున్నాను. నా వెంట ధూమక సోమకుల్నీ, విరూపుణ్ణీ తీసుకుపోతాను. ఇక్కడి ఏర్పాట్లన్నీ చూసే బాధ్యత నీది,” అన్నాడు.

సూర్యాస్తమయమై, కొండ మీద చీకట్లు అలముకోగానే కాలశంబరుడు, ధూమక సోమకుల్నీ, విరూపుణ్ణీ తోడుతీసుకుని గుహల్లో నుంచి కొండ మీదికి వెళ్ళాడు. అక్కడ ఒకచెట్టు కింద తీగలతో అల్లిన బల మైన పొడవాటి మోకులు చుట్టగా పడి ఉన్నాయి. ధూమకసోమకులూ, విరూపుడూ వాటిని ఎత్తి భుజాల మీద వేసుకున్నారు. వాళ్ళకు అంతా గొడవగొడవగా ఉన్నది. భద్రుడూ, మాంత్రికుడూ జరిపిన సంభా షణలో ఒక్క ముక్కయినా వాళ్ళకు అర్థం కాలేదు. ఈ మోకులూ, సరోవరం, బండ రాయి, జలస్తంభనం... అంతా అయోమ యంగా ఉన్నది. ప్రశ్నిస్తే, అంతా పరమ రహస్యం అంటున్నాడు కాలశంబరుడు!

అకాశులో మిణుకు మిణుకుమనేచుక్కల కాంతిలో నలుగురూ నిశ్శబ్దంగా నడిచి, కొండమీది సరోవరాన్ని సమీపించారు. వాళ్ళు చేరిన ప్రాంతం, సాయంకాలం వేళ కుంభీర రాక్షసుడూ, రాకుమారి కాంతిసేనా విహరించి

పోయిన ప్రదేశానికి ఒక పక్కగా, పాతాళ దుర్గానికి కొంచెం దాపులగా ఉన్నది.

తీరం చేరగానే కాలశంబర మాంత్రికుడు నీటిలో మంత్రదండాన్ని సగం వరకూ ముంచి, ఏవో మంత్రాలు పరిస్తూ చుట్టూ ఓమారు కలయచూశాడు. ఒడ్డున అనేకమైన మహా వృక్షాలు గాలి తాకిడికి అప్పుడప్పుడు వేగంగా కదలాడుతూ, కొమ్మలు ఒకదానికొకటి ఒరు సుకోగా కిర్రుకిర్రుమంటూవికృతుగా ధ్వనులు చేస్తున్నవి.

మాంత్రికుడు మంత్రదండం పైకెత్తి ఆ మహావృక్షాల్లో ఒకదానిని ధూమక సోమకు లకు చూపుతూ, “మోకు ఒకకొసను ఆ చెట్టు కాండానికి కట్టి, రెండవ కొస నా చేతికివ్వండి. నేను సరోవరంలో ప్రవేశించబోతున్నాను."