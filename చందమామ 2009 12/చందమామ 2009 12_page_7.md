సింహంతో స్నేహం

హిమాచల్ ప్రదేశ్ లాహువాల్ స్పిటి అందమైన
కొండసానువుల మధ్య ఉన్న ఒకచిన్న గ్రామంలో
గద్దీ తెగ ప్రజలు నివసించేవారు. ఆ గ్రామంలో
రాంచెన్ అనే యువకుడు ఉండేవాడు. అతడి
కళ్ళు ఎప్పుడూ ఆనుదంతో మిలమిలామెరుస్తూ
ఉండేవి. అతడు మధురమైన కంఠస్వరంతో
జానపద గీతాలు ఉత్సాహంతో పాడేవాడు.
అతడి పాటలు వినడానికి గ్రామస్థులు ఎంతో
ఇష్టపడేవాళ్ళు.

ఆ గ్రామస్థులందరికి లాగే రాంచెన్ కు
సొంతంగా చిన్నపాటి గొర్రెల మంద ఉండేది.

వాటి నుంచి తీసే ఉన్నిని అమ్మి, కూడూ గుడ్డా
సమకూర్చుకునే వాడు. చిన్న గుడిసె, రెండు
వెచ్చటి ఉన్ని చొక్కాలు, దుప్పట్లు, ఆహారానికి
సరిపడా సాట్టు ధాన్యం. ఇవే అతడికున్న ఆస్తి
పాస్తులు. ఉన్నంతంలో తృప్తిగా, సంతోషంగా
కనిపించేవాడు.

అదే గ్రామంలో వాంగూ అనే మరొక పెద్ద
మనిషి ఉండేవాడు. జీవితావసరాలకు సరిపడా
అతనికి అన్నీ ఉన్నా, ఎప్పుడూ విచారంతో కని
పించేవాడు. మరిన్ని గొర్రెలు ఉంటే, మరింత
ఉన్నీ, మరింత డబ్బూ వచ్చేది కదా అని తెగ
బాధపడిపోయేవాడు. తనకన్నా ఎక్కువ ఉన్న
వాళ్ళను చూసి అసూయతో దహించుకుపోయే
వాడు. ఎవరైనా సంతోషంగా, సుఖంగా కని
పిస్తే రుసరుసలాడేవాడు. ఆ ఏడుపుగొట్టు
మనిషిని చూస్తే ఊళ్ళో ఎవరికీ ఇష్టం ఉండేది
కాదు.

రాంచెన్ రోజూ గ్రామానికి సమీపంలో ఉన్న
చిన్న కొండమీదికి గొర్రెలను మేపడానికి తోలుకు
పోయేవాడు. ఒకనాడు అక్కడ అతనికి అంతగా
గడ్డి కనిపించలేదు. కొద్ది దూరంలో పొలం
నిండుగా పచ్చలు ఆరబోసినట్టు పచ్చటి గడ్డి
అతడి దృష్టిని ఆకర్షించింది.

రాంచెన్ గొర్రెలను అక్కడికి తోలుకు వెళ్ళాడు.
ఏపుగా పెరిగిన నవనవలాడే పచ్చటిగడ్డిని చూడ
గానే గొర్రెలు గెంతులు వేస్తూ మేయసాగాయి.
రాంచెన్ వాటిని అక్కడే వదిలి తను కాస్త
ముందుకు వెళ్ళి చూడాలనుకున్నాడు. కొంత