సందేహమే. పోరాటంలో మేము మరీ అల్పసం ఖ్యాకులం. కొండెక్కుతున్నప్పుడు మయూరి మరేమీ మాట్లాడలేదు. ఆమె అడుగులు వేస్తోంటే భూమి కంపిస్తోంది. ఆమె చుట్టూ ఉన్న బండలు, రాళ్ళు దొర్లిపడుతున్నాయి. అయినా, మేము ఎలాంటి అపాయమూ లేకుండా ముందుకు వెళుతూనే ఉన్నాం. ఆమెతో పాటు వెళ్ళడం వల్లనే నేను క్షేమంగా ఉన్నానని నాకు తెలుసు. చుట్టూ ఏవేవో నీడలు నేను ఫలానా అని గుర్తించేలోగా అవి వెనక్కి వెళ్ళిపోతూ ఉన్నాయి.

మేము కొండ శిఖరాన్ని చేరుకున్నాక, “నువ్వు నా మాటలు వినకుండా, తగిన మూల్యం చెల్లించుకున్నావు. మండలి ఒప్పుకోకపోవచ్చు. అందుకు వాళ్ళనేనిందించులవా? దూసుకువచ్చే బాణాలు, తొలిచే తుపాకీ తూటాలు దురహం కారపు విజయ హేళనా దృక్కులు ఇవే మానవ జాతి గురించినవాళ్ళ చివరి జ్ఞాపకాలు,” అన్నది మయూరి.

“మరి అలాంటి వాళ్ళవద్దకు నన్నెందుకు తీసుకువెళ్ళావు?” అని అడిగాను.

“అనునిర్వలో నేను నిర్ణయాలు తీసుకుంటాను. నేను జీవన గడియారస్పందనను అధ్యయనం చేసి ప్రాణులు వెళ్ళడానికి సమయం గ్రహిస్తాను. నాకు ముందున్న ‘ఒకరు’ నాకా శక్తిని ఇచ్చారు. అయితే, నా సహచరులకు హాని కలిగించే ఏపనినీ నేను చేయను. నీ జాతి చేతవాళ్ళు ఎలాంటి బాధలు అనుభవించారో నాకు తెలుసు. నేను నీకు మనస్ఫూర్తిగా మద్దతుతెలిపి అనునిర్వకు ఆహ్వానించానంటే, మండలి తీర్మానా నికివిరుద్ధంగా, ఈ భూమిలో నెలకొన్న భావానికి వ్యతిరేకంగా ఆ పని చేసినట్టే అవుతుంది.”

“మరయితే, నాకు సాయపడడానికి నువ్వేందుకు అంగీకరించావు?”

“అది అంత సులభంగా చెప్పలేను. ఇక్కడ నన్నెంతగానో గౌరవిస్తున్నారు. వినయవిధేయ తలతో నా ఆజ్ఞలను శిరసావహిస్తున్నారు. వర్తమానంలో నా రోజుల్లో, నేను మరీ చిన్నదిగా బలహీనంగా ఉండేదాన్ని. 1984 డిసెంబర్ 31వ తేదీ భోపాల్లో పుట్టాను.”

భోపాల్! నా మనసు సైన్సు పాఠ్యపుస్తకం లోని పర్యావరణ ఘోర ప్రమాదాల పుటల కేసి పరుగులు తీసింది. ప్రపంచంలో వాటిల్లిన అతిపెద్ద మానవ స్వయంకృత ప్రమాదాల్లో ఒకటి డిసెంబర్ మూడవ తేదీ జరిగిన భోపాల్ గ్యాస్ దుర్ఘటన! క్షణాల్లో రెండువేల మందికి పైగా ప్రాణాలు కోల్పోయారు. తరవాత ఏర్పడిన దుష్పరిణామాలూ తక్కువేం కాదు.