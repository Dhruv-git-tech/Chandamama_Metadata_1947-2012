గిళ్ళు అవతల ఉన్న రామయ్య వద్దకు వెళ్ళి, జరిగినదంతా చెప్పుకుని దీనంగా మొరపెట్టు కున్నాడు.

రామయ్య కూడా ధర్మయ్యలాగే సజ్జనుడు. ఇద్దరూ మంచి స్నేహితులు. ధర్మయ్య చెప్పి నదంతా విని రామయ్య చాలా బాధపడి, “నీకు చాలా అన్యాయం జరిగింది ధర్మయ్యా. సరే, వీళ్ళకు తగిన బుద్ధి చెబుదాం. ముందు ఈ రెండు వందలు పట్టుకెళ్ళి, వాళ్ళ మొహాన కొట్టిరా. ఇంత కింత వాళ్ళ నుంచి ఎలా రాబ ట్టాలో నేను చూసుకుంటాను,” అని డబ్బిచ్చి ధర్మయ్యను పంపేశాడు.

ఆ మర్నాడు రామయ్య తన గొడ్లను తీసు కెళ్ళి, గ్రామాధికారి పంటపాలంలో శుభ్రంగా మేపాడు. గ్రామాధికారి కమతగాళ్ళు ఇది

చూసి, పరుగునవెళ్ళి గ్రామాధికారికి చెప్పారు. అతను హుటాహుటి వచ్చి చూసేసరికి, రామయ్య తన గొడ్లకు తాపీగా నీరు పట్టిస్తూ కనిపించాడు.

“రామయ్యా, నువ్వు నా పొలంలో నీ గొడ్లను మేపావని తెలిసింది. ఏమిటి నీ సంజాయిషీ!” అని గ్రామాధికారి అడిగాడు.

“మీ పొలంలో గొడ్లను మేపానా? ఎవరో కిట్టనివాళ్ళు చెప్పి ఉంటారు,” అన్నాడు రామయ్య.

“నా మనుషులు చూసి చెప్పారు. నువ్వు చేసిన పనికి నష్టపరిహారం ఇచ్చుకోవలసి ఉంటుంది,” అన్నాడు గ్రామాధికారి.

“మీకు చేతనైంది చేసుకోండి,” అన్నాడు రామయ్య.