విషవాయువు ప్రభావంతో అసాధారణమైన అవయవాలతో... అరకొర అవయవాలతో, పిల్లలు పుట్టారు. ఈ దుర్ఘటన జరిగిన కొన్ని సంవత్సరాల తరవాత కూడా అంగైకల్యాలతో, మానసికవైకల్యంతో పిల్లలు పుడుతూనే వచ్చారు. ఈ ఘోర ప్రమాదానికి కారణమైన కంపెనీ... పేరు గుర్తులేదు... తనకేమీ సంబంధం లేనట్టు చేతులు కడిగేసుకున్నది.

ఈ విషయాలను గుర్తు చేసుకుంటూన్న ప్పుడు నా చూపులు మయూరి నాలుగు చేతుల మీదా, నీలం రంగు ముఖం మీదా పడ్డాయి.

“అవును. అందుకు సాక్ష్యాన్ని కూడా చూడాలి కదా?” అన్నదామె.

“నీ కేమయింది?” అని అడిగాను కాస్త జంకుతూనే.

“నాకు జన్మనిచ్చిన తల్లి ఆ విషవాయు వును శ్వాసించింది. నన్ను మంత్రసాని ఆమె వద్దకు తొలిసారిగా తీసుకు వెళ్ళినప్పుడు ఆమె స్పృహ కోల్పోయి ఉంటుంది,” మయూరి వేదనతో నవ్వింది. “నాలుగు చేతుల శిశువు దేవుడిచ్చిన కానుక అవుతుందా? కాదు కదా?”

భూమి కంపించడం ఆగిపోయిందని నేను ఉన్నట్టుండి గ్రహించాను. అంతవరకు ఆమె చెబుతున్న విషయంలో లీనమైపోయాను. “ఆ విషాద దుర్ఘటనలో వేల మంది చనిపోయారు. నిజమే. ఆ దుర్ఘటన గురించిన ఆగ్రహం ఇంకా చల్లారలేదు. దాన్ని కారణంగా చూపి మానవ జాతినంతటినీ ద్వేషించడం భావ్యమా? నువ్వు కూడా మనిషివే కదా?” అన్నాన్నేను.

“ఆ పేరుతో నన్ను పిలవకు! నేను వేరు రకం దానిని. కనిపించడం లేదా? నాకు ముందు అనునిర్వకు చేరినవారిలో అలాంటి వారు లేనట్టే నాకూ నా అనే వాళ్ళెవరూ లేరు. మమ్మల్ని మ్యూటెంట్స్ అంటారు. అంటే అసాధారణమైన వాళ్ళమన్నమాట! మాలో ప్రతి ఒక్కరికీ విల క్షణమైన గాయాలూ, బాధలూ ఉంటాయి. మా కథలన్నీ ఒకటి కావు. మాకు సమూహ స్పృహఉండదు. అందువల్లే మేము ఎలాంటి భయమూ లేకుండా పాలించగలం. ఎందు కంటే మేమెప్పుడు కూడా వలయంలో అంత ర్భాగం కాము.”

ఆమె గాఢంగా నిట్టూర్చింది. ఒక్క కన్నీటి బొట్టు చెంప మీదుగా జారింది. దాని మీద వెన్నెల పడి మిలమిలా మెరిసింది.

“నేను తొలుత అనునిర్వకు వచ్చినప్పుడు నా వయసు ఐదేళ్ళు. నాకు ముందున్న ‘ఒకరు’ నా సంరక్షణా బాధ్యతలు స్వీకరించారు.” ఆ