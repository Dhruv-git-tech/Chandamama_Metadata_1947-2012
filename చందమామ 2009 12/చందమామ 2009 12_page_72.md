ఉన్నాయి. అతడు వంగి చక్రవర్తికి గౌరవసూచ కంగా నమస్కరించాడు.

“రాజసభకు స్వాగతం! నీకేం కావాలో చెప్పు,” అంటూ చక్రవర్తి అతణ్ణి అడిగాడు.

“ప్రతి రంగంలోనూ ఉత్తములైన వ్యక్తులు తమ కొలువులో ఉన్నారని విన్నాను. మరి నాలాంటి అత్యుత్తమ పండితుడికి అందులో స్థానం లేకపోవడం ఏమిటా అని వచ్చాను షహేన్ షా,” అంటూ అతడు ఒకసారి సభను కలయ చూశాడు.

“అంటే, మా ఆస్థానంలో అందరికన్నా నువ్వే తెలివైన వాడివని అనుకుంటున్నావా?” అని అడిగాడు చక్రవర్తి కనుబొమలు ముడివేసి.

“ఆ సంగతి రుజువు చేయడానికి సిద్ధంగా ఉన్నాను షహేన్ షా,” అన్నాడా వ్యక్తి.

సభలోని వారందరి చూపులూ ఆ వ్యక్తి మీద పడ్డాయి. సభలోని వారందరిలోకీ బీర్బల్ తెలివైన వాడు అని వాళ్ళకు తెలుసు. సమయస్ఫూర్తితో, చతురోక్తులతో అతడు ఎవరినైనా ఇట్టే ఆకట్టు కోగలడు. ఇలాంటి మాటకారికి అతడే దీటుగా నిలబడగలడని భావించారు. అందరూ తనకీ చూడ డంతో బీర్బల్ చిన్నగా నవ్వాడు.

“బీర్బల్, నువ్వేమంటావు?” అని అడిగాడు చక్రవర్తి.

“మీ ఆజ్ఞను శిరసావహించడమే నా కర్తవ్యం ఆలంపనా,” అంటూ లేచి నిలబడ్డ బీర్బల్, చక్రవర్తికి వంగి సలాం చేశాడు.

“ఈ పండితుడితో వాదించడానికి నేను సిద్ధంగా ఉన్నాను. అయితే, అతడి పరీక్షా విధానం ఏమిటో ముందు తెలుసుకోవాలి కదా,” అన్నాడు మళ్ళీ.

“నా దగ్గర వంద ప్రశ్నలు ఉన్నాయి. తొలి ప్రశ్నల కన్నా తరవాతివి కఠినంగా ఉంటాయి. నేను వాటిలో ఒకదాని తరవాత ఒకటి వరసగా అడుగుతాను. వాటన్నిటికీ సరైన సమాధానాలు చెప్పగలిగితే, నిన్ను నాకు సాటిరాగల పండితు డిగా అంగీకరిస్తాను,” అన్నాడు ఆ వ్యక్తి.

“నూరు ప్రశ్నలడుగుతూ కాలం వృథా చేయడం దేనికి? ఒకే ఒక్క ప్రశ్నను అడిగి తేల్చు కోవడం ఉత్తమం కదా? నీ దగ్గర ఉన్న చాలా కష్టమైన ఒక ప్రశ్నను, అంటే నువ్వు చివరగా అడగదలుచుకున్న ప్రశ్నను మొదటే అడుగు. సమాధానం చెబుతాను,” అన్నాడు బీర్బల్.

“అర్థవంతమైన ఆలోచన,” అన్నాడు చక్రవర్తి.

వచ్చిన పండితుడు ఆలోచనలో పడ్డాడు. ఆ సూచన అతడికి అంత ఆమోదయోగ్యంగా కనిపించకపోయినా, అంగీకరించక తప్పలేదు.

“సరే, అలాగే అడుగుతాను. అడగమం టావా?” అన్నాడు.