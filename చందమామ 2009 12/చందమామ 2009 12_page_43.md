న్నట్టు తెలియవచ్చింది. దాంతో తనుకూడా ఆ ప్రాంతంలోని యువకులను చేర్చుకుని వారికి రహస్య యుద్ధశిక్షణ ఇవ్వడానికి రాజు ఇచ్చిన ధనాన్ని వినియోగించసాగాడు.

ఈ సంగతి తెలియక సరిహద్దులోకి హఠా త్తుగా దండెత్తి వచ్చిన పారుగురాజు భూపతి సేనలను, చంద్రసేనుడి సేనలు దీటుగా ఎదు ర్కొని తిప్పికొట్టాయి. అపార సైనిక నష్టంతో కోలుకోలేనంతగా దెబ్బతిన్న భూపతి చావు తప్పి కన్ను లొట్టపోయిన విధంగా అవమాన భారంతో వెనుదిరిగి పారిపోయాడు.

ఇక మూడవ యువకుడైన వీరసేనుడు రాజప్రతినిధిగా వెళ్ళిన కృష్ణగిరి ప్రాంత పరిస్థితులు చాలా భిన్నంగా కనిపించాయి. ఎటు చూసినా ఒక విధమైన స్త్రభ్రత నెలకొని ఉన్నది.

అధికారులనూ, ప్రముఖులనూ పిలిపించి వీరసేనుడు పరిస్థితులను అడిగి తెలుసు కున్నాడు. ప్రత్యక్షంగా చూసి తెలుసుకున్నాడు.

పక్షం రోజుల తరవాత, రాజుగారు ఇచ్చిన ఇరవై వేల బంగారు వరహాలను నాలుగు భాగాలుగా విభజించాడు. మొదటి భాగాన్ని అంటే ఐదువేల వరహాలను అత్యవసర పరిస్థితుల్లో వాడుకోవడానికి అట్టి పెట్టాడు. రెండవ భాగాన్ని బాటలు వేయడం, నీటి వనరులు సమకూర్చడం, పాఠశాలలు, వైద్యశాలలు నిర్మించడం మొదలైన ప్రజోపయోగ కార్యక్రమాలకు వినియోగించాడు.

మూడవ భాగాన్ని రక్షణకు అంటే కాపలా భటులు, రక్షకభటుల నియామకానికీ, శిక్షణకూ వినియోగించాడు. నాలుగో భాగాన్ని బీడు భూములను సాగు భూములుగా మార్చడానికీ, చేతి వృత్తులను ప్రోత్సహించడానికీ వినియోగించాడు. దాంతో ప్రజలందరికీ చేతి నిండా పనులు కలగడంతో ఆ ప్రాంతంలోని స్త్రబ్దత తొలగిపోయింది. క్రమక్రమంగా ధాన్యసంపద, పశుసంపద పెరిగి చేతి వృత్తులు అభివృద్ధి చెందాయి.

ముగ్గురు యువకులూ తన ప్రతినిధులుగా తీసుకుంటూన్న చర్యలను గురించి రాజు విజయేంద్రుడు ఎప్పటికప్పుడు తెలుసుకుంటూనే ఉన్నాడు. ఐదేళ్ళు పూర్తి కాగానే మంత్రితో కలిసి తనేస్వయంగా వెళ్ళి మూడు ప్రాంతాలనూ పర్యటించి వచ్చాడు. వారం రోజుల్లో ముగ్గురు యువకులనూ రాజధానికి రమ్మని సందేశం పంపాడు.