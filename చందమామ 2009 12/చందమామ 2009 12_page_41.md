“సరే, నీ విషయం న్యాయస్థానంలో తేలుస్తాను,” అంటూ గ్రామాధికారి బస్తీకి పోయి, రామయ్య తన పది ఎకరాల పంట పొలం నాశనం చేశాడనీ, తనకు నష్టపరిహారం ఇప్పించాలనీ న్యాయాధికారిని కోరాడు.

మర్నాడు న్యాయస్థానానికి హాజరుకావ లసిందని రామయ్యకు కబురు వెళ్ళింది. రామయ్య, ధర్మయ్యను వెంటబెట్టుకుని న్యాయస్థానానికి వెళ్ళాడు.

న్యాయాధికారి రామయ్యను, “నువ్వు గ్రామాధికారి పొలంలో గొడ్లను మేపి నష్టం కలిగించావట, నిజమేనా?” అని అడిగాడు.

“తమరు న్యాయమూర్తులు. తమతో ఉన్నమాట చెబుతాను. నేను గ్రామాధికారి పొలంలో గొడ్లను మేపిన మాట నిజమేగాని, నా గొడ్లు కలుపు మొక్కలు మాత్రమే మేశాయి. మిగతా పంటకు ఏమీ నష్టం కలిగించలేదు. తమరు నాకు కలుపు కూలి ఇప్పించాలి,” అన్నాడు రామయ్య.

సభలోని వారంతా గొల్లున నవ్వారు. రామయ్య చెప్పిన మాటలో ఏదో గూఢార్థం

ఉన్నదని, తోచి న్యాయాధికారి, “కలుపుకూలి ఏమిటి, రామయ్య?” అని అడిగాడు.

“ప్రభువులు న్యాయం చిత్తగించాలి. లోగడ భద్రయ్యగారి గొడ్లు ధర్మయ్యగారి రెండెకరాల పొలంలో కలుపు తీసినందుకు గ్రామాధికారిగారు యాభైరూపాయలు ఇప్పించారు. రెండెకరాలకే యాభై వస్తే గ్రామాధి కారిగారి పదెకరాలకు ఇంకా ఎక్కువ షమ్మంది గదా అని వారి పొలంలో నా గొడ్ల చేత పని చేయించాను, బాబూ. న్యాయంగా నా గొడ్లకు కలుపు కూలి దక్కాలి గదా! వాటి యజమాని గనక, ఆ డబ్బు నాకు ఇప్పించమని తమర్ని ప్రార్థిస్తున్నాను,” అన్నాడు రామయ్య చేతులు కట్టుకుని.

న్యాయాధికారి జరిగిన మోసం గ్రహించాడు. ఆయన ధర్మయ్య నుంచి జరిగిన సంగతి తెలుసుకుని, ధర్మయ్యకు రెండు వందలతో బాటు కొంత పరిహారం కూడా భద్రయ్యచేత ఇప్పించి, గ్రామాధికారిని పదవి నుంచి తొలగించి, ఆ స్థానంలో రామయ్యను నియమించాడు.