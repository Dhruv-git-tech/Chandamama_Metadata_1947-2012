రాజగురువు సూచించిన శుభముహూర్తం
రోజున ముగ్గురు యువకులతో సహా సభ
ఏర్పాటయింది. రాజు తనవాయుడిగా ఎవరిని
నిర్ణయిస్తాడా అని సభాపదులందరూ ఉత్కం
ఠతో ఎదురుచూడసాగారు.

సభను ఒకసారి కలయజూసిన రాజు,
“జీవిత లక్ష్యం ఆనందం. ఏ మనిషయినా
ఆనందాన్నే కోరుకుంటాడు. ఆనందం లేక
పోతే జీవితమే నిస్సారమవుతుంది. మనిషి
ఆనందాన్ని పెంచేవి ఆటపాటలు, కళలు.
నేనిచ్చిన ఇరవైవేల బంగారు నాణాలను కళల
అభివృద్ధి కోసం వినియోగించిన సూర్యసే
నుణ్ణి అభినందిస్తున్నాను,” అన్నాడు.

ఆ తరవాత ఆయన చంద్రసేనుణ్ణి
చూస్తూ, “ఏ కళలైనా అభివృద్ధి చెందాలంటే
ప్రశాంత వాతావరణం అవసరం. ప్రశాంత
వాతావరణానికి రక్షణ ప్రధానం. రక్షణ కరువైతే
ప్రజల జీవితం దినదినగండంగా పరిణమి
స్తుంది. సరిహద్దు ప్రాంతంలో కొంతకాలంగా
అశాంతి సృష్టిస్తూన్న పొరుగు రాజును సమర్థ
వంతంగా తిప్పికొట్టి, రాజ్యానికి వచ్చిన

పెనుముప్పును తొలగించిన నిన్ను హృదయ
పూర్వకంగా అభినందిస్తున్నాను,” అన్నాడు.

ఆ తరవాత క్కొంతసేపు మౌనం వహించిన
రాజు, “రాజ్యాధికారం అలంకారం కాదు;
ప్రజలను కన్నబిడ్డల్లా కాపాడే గురుతర
బాధ్యత. ప్రజలకు కావలసింది కూడు,
గుడ్డ, గూడు, రక్షణ, విద్య. రాజన్న వాడు వీట
న్నిటి మీదా దృష్టి సారించాలి. తను వెళ్ళిన
కృష్ణగిరి ప్రాంత పరిస్థితులను పరిశీలించి,
అక్కడి ప్రజలను కూడగట్టుకుని వారి జీవి
తాలకు సిరిసంపదలనూ, సుఖశాంతులనూ
సమకూర్చడంతో పాటు ఇచ్చిన ఇరవైవేల
బంగారు వరహాలను అరవైవేల వరహాలుగా
అభివృద్ధి చేసిన వీరసేనుడే ధర్మపురికి
కాబోయే రాజు. అతడే తగిన వారసుడు.
చంద్రసేనుణ్ణి సేనాధిపతిగానూ, సూర్యసే
నుణ్ణి కళల అభివృద్ధి అమాత్యుడిగానూ
నియమిస్తున్నాను. వీరసేనుడి పాలనలో
ప్రజలు సుఖశాంతులతో వర్థిల్లగలరని
దృఢంగా విశ్వసిస్తున్నాను,” అన్నాడు. ప్రజల
హర్షధ్వానాలతో సభ మారుమోగింది.