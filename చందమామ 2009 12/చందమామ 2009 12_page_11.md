గుడు మహాపండితుడై ఎక్కడెక్కడి పండిత సభలలో తన ప్రతిభ చాటి ఊరికి పేరు తెచ్చాడు. ఆయన తమ ఊరివాడని గ్రామ స్థులు గర్వపడతారు. మాతంగుడికి గర్వం లేదు కానీ, ఆత్మాభిమానం ఎక్కువ.

మదనుడికి సరిగ్గా చదువబ్బక వ్యవసాయం మీద దృష్టి పెట్టి గొప్పగా రాణించాడు. ధనం ఎంత గడించినా మాతంగుడిలా తనకు పేరు ప్రతిష్ఠలు లేవని ఆయనకు అసూయ.

ఇలా ఉండగా ఆదేశు రాజు, రాజధానిలో పండిత సభలు ఏర్పాటు చేసి, దానికి మాతం గుణ్ణి ఆహ్వానిస్తూ మాలికాపురానికి రథం పంపాడు. మాతంగుడు రాజధానికి వెళ్ళాడు.

అది ఆ ఊరికే విషేషం. అందుకని గ్రామాధి కారి గ్రామస్థుల్ని రచ్చబండవద్ద సమావేశ

పరచి, తిరిగి వచ్చాక మాతంగుణ్ణి సత్కరించ డానికి అందరి సలహా, సహాయ సహకారాలు కోరాడు.

ఇది నచ్చని మదనుడు, “పాండిత్యమైనా ఏ వినోదమైనా కడుపు నిండాకనే! కడుపు నిండాలంటే రైతు పగలనకా రాత్రనకా పాలంలో కష్టపడాలి. కానీ జనం రైతు గొప్ప తనాన్ని గుర్తించకుండా-పండితుల్నీ, కళా కారుల్నీ పొగుడుతూంటారు. జనం పొగిడే సరికి వాళ్ళు కూడా అదే నిజమనుకుని అహం కారంతో విర్రవీగుతుంటారు,” అన్నాడు.

అయితే, మదనుడి అభిప్రాయాన్ని ఒక్కరూ సమర్థించలేదు. పైగా మాతంగుణ్ణి వినయశీలి అని మరింత మెచ్చుకోసాగారు. దాంతో మదనుడు మాటమార్చి, “మాతంగుణ్ణి ఎలా సత్కరించాలని కదా ఈ సమావేశం! ఆ ముచ్చట ఒక్క రోజులోనే అయిపోకూడదు. గ్రామస్థులం ఎవరికి వారు రోజుకొకరు చొప్పున ఆయన్ను ఇంటికి పిలిచి విందు భోజనం పెడితే-సన్మానం కలకాలం కొనసాగుతుంది,” అన్నాడు.

గ్రామాధికారితో సహా అందరికీ ఈ సలహా నచ్చి, మదనుణ్ణి మెచ్చుకున్నారు. మదనుడి ఆలోచన వేరు. పదిమందిలో చూపని అహం కారం-విడివిడిగా ఒక్కో ఇంటికే వెడితే బయట పడి మాతంగుడి విషయంలో తను చెప్పిందే నిజమని అంతా గ్రహిస్తారని ఆయన నమ్మకం.

రాజధాని పండిత సభల్లో మాతంగుడికి ఘనసన్మానం జరిగింది. రాజాయనకు విలువైన కానుకలిచ్చి తిరుగుప్రయాణానికి రథం