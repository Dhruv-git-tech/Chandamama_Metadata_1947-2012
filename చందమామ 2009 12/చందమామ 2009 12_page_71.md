“అందుకే కదా అది ఎప్పుడూ గెంతుతూనే ఉంటుంది,” అంటూ న్వినచ్ఛుర్తి, “అవునూ, నువ్వు అయితే... అంటూ ఆగిపోయావు. ఏమిటి ఆ అయితే?” అని అడిగాడు.

“ఈ మాట అంటున్నందుకు అపార్థం చేసు కోకండి. మీరు మీ ఆస్థాన పండితుల శక్తి సామర్థ్యాలను ఎక్కువగా అంచనా వేస్తున్నారనుకుంటాను,” అన్నది బేగం వినయంగా.

“అదెలా చెప్పగలవు? బీర్బల్‌కు మించిన తెలివి గల వాళ్ళను నువ్వు చూపగలవా?” అని అడిగాడు చక్రవర్తి.

“ఉండవచ్చు కదా?” అన్నది బేగం.

“లేదని ఇంతకు ముందు అతడు నిరూ పించాడు కదా?” అని అడిగాడు చక్రవర్తి.

“ఆ సంగతి నాకూ తెలుసు. నేనూ అతడి తెలివి తేటలనూ, సమయస్ఫూర్తినీ గౌరవి స్తాను. అయితే, నా పరిచారికల ద్వారా ఒక

సంగతి తెలియవచ్చింది. పారుగురాజ్యం నుంచి ఒక పండితుడు వచ్చి, తను మొగల్ ఆస్థానం లోని ఉత్తమ మేధావికన్నా, చాలా తెలివిగల వాడినని చెబుతున్నాడట!” అన్నది బేగం.

“అబద్ధం చెబుతున్నాడు,” అన్నాడు చక్రవర్తి వెంటనే.

“అతణ్ణి చూడకుండానే మీరు అంత గట్టిగా ఎలా చెప్పగలరు షహేన్ షా! ఆ పండితుడు తన మాటను రుజువు చేయగలనని కూడా అంద రితో చెబుతున్నాడట,” అన్నది బేగం చిన్నగా నవ్వుతూ.

“అలాగా! అయితే రేపే రాజసభకు రమ్మని నీ పరిచారికతో కబురు పంపించు. సభలోనే పరీక్షించి, బీర్బల్ కన్నా తెలివైనవాడేమోనని చూసేద్దాం,” అన్నాడు చక్రవర్తి.

బేగం సరేనన్నట్టు తల ఊపింది.

ఎప్పటిలాగే మరునాడు కూడా చక్రవర్తి రాకముందే సభాసదులందరూ సభకు వచ్చే శారు. చక్రవర్తి రాగానే లేచి నిలబడి అభివాదాలు తెలియజేశారు. చక్రవర్తి ఆసనంలో కూర్చోగానే సభ ప్రారంభమయింది. ఆనాటి ముఖ్యమైన సమస్యలు పరిష్కరించాక, రాజదర్శనానికి ప్రత్యేక అనుమతి పొందిన వారిని లోపలికి ప్రవేశపెట్టే కార్యక్రమం మొదలయింది.

కాపలాభటుడు లోపలికి వచ్చి చక్రవర్తికి నమస్కరించి, “పారుగు రాజ్యం నుంచి ఒక పండితుడు తమ దర్శనానికి వచ్చి వేచి ఉన్నాడు, షహేన్ షా,” అన్నాడు.

చక్రవర్తి ప్రవేశపెట్టమని తలూపడంతో భటుడు వెళ్ళి, లావుగా పాట్టిగా ఉన్న ఒకమధ్య వయస్కుణ్ణి లోపలికి వెంటబెట్టుకుని వచ్చాడు. అతడి జుట్టు, గడ్డం మీసాలు అక్కడక్కడ నరిసి