జనదీపుడాయన్ను మెచ్చుకుని, “నువ్వు అహంకారివి కావని నీ మాటలే చెబుతు న్నాయి,” అంటూ ఆయనకో ఎరుపు రాయి ఉంగరాన్నిచ్చి, “అహంకారుల వేలికి పెడితే ఈ రాయి ఎర్రగా కనిపిస్తుంది. అహంకారి కానివాడు ధరించగానే ఈ రాయి నీలంగా మారిపోతుంది,” అన్నాడు.

మాతంగుడా ఉంగరం ధరించగానే దాని రాయి నీలంగా మారిపోయింది. జనదీపుడు సంబరపడ్డాడు కానీ మాతంగుడు మాత్రం, “రాజసన్మానం అందుకుని ఇప్పుడే మా ఊరెళుతున్నాను. నేనంటే గ్రామస్థులకు ఎంతో అభిమానం. వాళ్ళు నన్ను పొగిడిన ప్పుడు నా అంతటివాడు లేడన్న అహంకారం నాలో రేగే అవకాశముంది. అలా జరక్కపోతే నేను ఇక్కడికి తప్పకుండా తిరిగి వచ్చి నిన్ను

దీవించగలను,” అన్నాడు. జనదీపుడు సరే నన్నాడు.

మాతంగుడు మాలికాపురం చేరుకోగానే గ్రామస్థులాయనకు ఘనస్వాగతం పలికారు. గ్రామాధికారితో సహా ఊరి పెద్దలందరూ ఒక్కొక్క రోజుకు ఒక్కొక్కరు చొప్పున విందుకు ఆప్యాయంగా ఆహ్వానించారు. మదనుడు కూడా ఆయన్ను వీలు చూసుకుని ఒకరోజు తన ఇంటికి రావలసిందిగా చెప్పాడు.

మాతంగుడు అందరిళ్ళకూ వెళ్ళాడు కానీ, మదనుడింటికి వెళ్ళలేదు. అది సాకుగా చేసుకుని, “ఇదీ మాతంగుడి అసలు రంగు. ఊరి పెద్దలు పిలిస్తే చక్కగా వాళ్ళిళ్ళకు వెళ్ళి భోంచేసి వచ్చాడు. నేను పిలిచినా రాలేదు. రైతులంటే ఆయనకు చిన్నచూపు,” అంటూ దుష్ప్రచారం మొదలు పెట్టాడు.

గ్రామస్థులకు మాతంగుడంటే గౌరవుం డడంవల్ల ఈ విషయమై ఎవరూ ఆయన్ను ఎదుటపడి అడగలేదు. నిజానిజాలు నిరూ పించాలని ఆయనపట్ల అపరిమితఅభిమానం గల రంజనుడనే పేద రైతు మరుసటి దినం తన ఇంటికి విందుకు పిలిచాడు. మాతం గుడు అతడింటికి సంతోషంగా వెళ్ళివచ్చాడు. అది తెలిసి మరికొందరు పేదలాయన్ను విందుకు పిలిచారు. మాతంగుడు అందరి ఆహ్వానాల్సీ మన్నించాడు.

మదనుడి ఆరోపణ తుప్పని తేలిపోయింది. కానీ ఆయన ఊరుకోకుండా, “మాతంగుడు తనకంటే తక్కువవారితోనే తప్ప అధికులైన వారితో కలవలేడు. చేతిలో అధికారముంది