“అడుగు,” అన్నాడు బీర్బల్ చిన్నగా న్వుతూ.

“లోకంలోకి మొదట వచ్చింది కోడిగుడ్డా, కోడిపిల్లా?” అని అడిగాడు పండితుడు ఎంతో గంభీరంగా.

ఇది చాలా చిక్కు ప్రశ్న. ఏది మొదలు అని ఎవరు మాత్రం రూఢిగా చెప్పగలరు? కోడి పిల్లలు గుడ్ల నుంచి వస్తాయి. పిల్లలు పెద్దవై కోళ్ళు, కోడిపుంజులుగా పెరుగుతాయి. కోళ్ళు గుడ్లు పెడతాయి. గుడ్లు పాదిగితే పిల్లలు పుట్టుకు వస్తాయి. కాబట్టి బీర్బల్ ఏది చెప్పినా పండితుడు తప్పు అనే ప్రమాదం ఉంది.

రాజుతో సహా అందరిలోనూ ఒత్తిడి చోటు చేసుకుంది. బీర్బల్ చిక్కుల్లో పడ్డాడని అందరూ అనుకున్నారు.

అయితే, బీర్బల్ ఏమాత్రం జంకు లేకుండా,

“కోడిపిల్లే మొదట వచ్చింది,” అన్నాడు బీర్బల్ నిస్సందేహంగా.

“అది నీకెలా తెలుసు?” అని అడిగాడు పండితుడు విజయగర్వంతో.

“నువ్వు, పోటీ నిబంధనలు మరిచిపో యావా?” అని ఎదురు ప్రశ్న వేశాడు బీర్బల్ నవ్వుతూ.

“నిబంధనలేమిటి?” అంటూ ఆశ్చర్యపో యాడు పండితుడు

“నువ్వు ఒకే ఒక ప్రశ్న అడగాలని మనం నిబంధన ఏర్పరచుకున్నాం. అందుకు నువ్వు అంగీకరించావు. ఒకే ఒక ప్రశ్న. నీకు తెలిసిన చాలా కఠినమైన ప్రశ్నను అడిగావు. నేను దానికి సమాధానం చెప్పాను. మరి ఇప్పుడేమో ‘అది నీకెలా తెలుసు!’ అని రెండవ ప్రశ్న అడుగుతు న్నావు. అది ఒకటి కన్నా ఎక్కువ కదా? ఆ ప్రశ్నకు సమాధానం చెప్పవలసిన అమసరం నాకు లేదు, పండితవర్యా,” అన్నాడు బీర్బల్ దృఢ మైన కంఠస్వరంతో.

పండితుడు నిర్విణ్ణుడయ్యాడు. ఏం చెప్పాలో తోచలేదు. నోట మాట రావడానికి కొంతసేపు పట్టింది. చక్రవర్తికీ, బీర్బల్ కూ వంగి నమస్కరించి, “షహేన్ షా, నేను పారబడ్డాను. మీ ఆస్థానంలోని వారందరూ గొప్పవాళ్ళే. వారిలో బీర్బల్, నిస్సందేహంగా చాలా తెలివైనవాడు,” అన్నాడు. చక్రవర్తి పండితుణ్ణి బంగారు నాణాలతో సత్కరించి సాగనంపాడు. ఆ తరవాత బీర్బల్ కేసి తిరిగి, “బీర్బల్, మన ఆస్థాన గౌరవాన్ని కాపాడిన నిన్ను మనసారా అభినందిస్తు న్నాను. నీ సమయస్ఫూర్తికీ, తెలివి తేటలకూ జోహార్లు!” అంటూ బంగారు నాణాలు గల పట్టుసంచీతో అతడికేసి అడుగులు వేశాడు.