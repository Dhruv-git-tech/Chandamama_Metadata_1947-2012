దూరం వెళ్ళేసరికి, హఠాత్తుగా పక్కనే సింహం కనిపించేసరికి భయంతో వణికిపోయాడు. కాని వెంటనే తేరుకున్నాడు. ఎందు కంటే, అది నిజమైన సింహం కాదు. సజీవంగా ఉన్న సింహంలా కనిపించే రాతిశిల్పం!

ఆ ప్రాంతాన్ని రక్షిస్తున్నట్టు ఒంటరిగా, గంభీరంగా ఉన్న ఆ సింహాన్ని చూడగానే రాంచెన్‌కు దానిపట్ల అభిమానం పుట్టుకువచ్చింది. మెల్లగా దాని దగ్గరికి వెళ్ళి స్పృశించి చూశాడు. అది తనకెంతో కాలంగా పరిచయమున్నట్టు చేతు లతో చుట్టేసి ఆప్యాయంగా పలకరించాడు. తనతో తెచ్చుకున్న సాట్టు ధాన్యాన్ని దాంతో పంచుకున్నాడు.

సాయంకాలమై ఇంటికి తిరిగి వెళ్ళేప్పుడు అతడి మనసు ఆనందంతో నిండిపోయింది. ఈ రోజు తన గొర్రెలు మేయడానికి కొత్తపచ్చిక ప్రాంతంతో పాటు, తనకో మంచి నేస్తం దొరికిందని పొంగిపోయాడు. మరుసటిరోజు నుంచి అక్కడికి వచ్చినప్పుడల్లా సింహంతో మాట్లాడే వాడు. ఆడుతూ పాటలు పాడి వినిపించేవాడు. తను తెచ్చుకున్న సాట్టులో కొంచెం సింహం ముందు ఉంచేవాడు. మరుసటి రోజు వచ్చి చూస్తే అది కనిపించేది కాదు. ఏపక్షులో వాటిని తిని ఉంటాయని అతనికి తెలుసు. అయినా, తన సింహం నేస్తమే ఒక గుటకతో దాన్ని మింగే సినట్టు ఊహించుకుని సంతోషించేవాడు!

మరికొన్నాళ్ళకు శీతాకాలం ఆరంభమైంది. ఎండలో వేడి తగ్గి పోయింది. రాత్రుల్లో చలి బాగా పెరిగిపోయింది. గ్రామస్థులందరూ

కిందికి దిగి కులూ లోయలో చలి తక్కువగా ఉన్నమరో ప్రాంతానికి వెళ్ళడానికి ఆయత్తమ వుతున్నారు. తను కూడా వాళ్ళతో వెళ్ళాలని రాంచెన్ నిర్ణయించాడు. అయితే వెళ్ళే ముందు ఒకసారి తన నేస్తం రాతి సింహాన్ని చూసిరావాలనుకున్నాడు.

మరునాడే దాని దగ్గరికి వెళ్ళి, “నేను అందరితో కలిసి వెళ్ళిపోక తప్పదు. నువ్వు జాగ్రత్తగా ఉండు. అవునూ... నేను వెళ్ళడం నీకు అంతగా ఇబ్బంది. కలిగించదనుకుంటాను. నేను లేదనే బాధ లేదు కదూ!” అంటూ నవ్వాడు రాంచెన్. వెంటనే సింహం నోరు తెరిచి, “లేదు. నువ్వు రాకపోవడం నాకు చాలా బాధ కులుగుతోంది,” అని గజ్జించింది. “నీకు నేనొక కానుక ఇవ్వాలను కుంటున్నాను. రేపు సూర్యోదయం కల్లా ఒక సంచీతో వచ్చి, నా నోట్లో ఉన్నదాన్ని తీసుకుని వెళ్ళు,” అన్నది సింహం.

“నాకు అన్నీ ఉన్నాయి,” అని అతడు ఎంత చెప్పినా సింహం వినిపించుకోలేదు. తప్పక వచ్చి తీరాలన్నది.

మరునాడు వేకువజామున నిద్ర లేచిన రాంచెన్, రాతి సింహం మాటలు జ్ఞాపకం వచ్చి