మన చరిత్ర పుటల నుంచి

ఎదురు చూసిన అద్భుతం!

క్రీ.శ. 454, రాజభవనం, పాటలీపుత్ర నగరం,
గుప్త సామాజ్యం.

“చివరిసారిగా అడుగుతున్నాను. నువ్వు నన్ను రాజుగా పట్టాభిషిక్తుణ్ణి చేస్తావా? లేదా?” అని కోపంగా అడిగింది ఓ దుందుడుకు కంఠస్వరం.

“రాజు ఎవరన్నది నిర్ణయించేసమయం, స్థలం ఇది కాదన్న విషయం నువ్వు తెలుసు కోవాలి పురూ,” అంటూ అనునయంగా చెబుతూ చక్రవర్తి కుమార గుప్తుడు సేనాధిపతి కేసి నిస్సహాయంగా చూశాడు.

యువకుణ్ణి పరిశీలిస్తున్న విదేశాంగమంత్రి, “చక్రవర్తి చెబుతున్నది నిజమే. పుష్యమిత్ర దురా క్రమణదారులు దుశ్చర్యలకు పూనుకుంటున్నారన్న విషయం అందరూ ఎరిగినదే కదా....” అన్నాడు.

ఆ మాటకు అడ్డు తగులుతూ పురుగుప్తుడు, “చక్రవర్తి జ్ఞేష్ఠ కుమారుడిగా సింహాసనాన్ని అధిష్ఠించడానికి నాకు ఎలాంటి అభ్యంతరమూ ఉండదు కదా?” అన్నాడు.

వృద్ధ చక్రవర్తి లేచి నిలబడి, “దయచేసి నాతో సభామంటపానికి మీరందరూ రండి. నా నిర్ణయాన్ని నా ప్రజలు వినడం అన్ని విధాలా న్యాయంగా ఉంటుంది,” అన్నాడు.

పురుగుప్తుడి ముఖం జేవురించింది. తక్కిన వారు వినయంగా వంగి నమస్కరించారు.

విశాలమైన సభామంటపం ప్రముఖులతో, సాధారణ ప్రజలతో క్రిక్కిరిసి ఉన్నది. చక్రవర్తి కుమారగుప్తుడు నెమ్మదిగా అడుగులు వేసు కుంటూ వెళ్ళి సింహాసనంలో కూర్చున్నాడు. ఆ తరవాత లేచి నిలబడి సుద్ధీర్ఘ కాలం సిరిసంపద లతో ముందుకు నడిపించిన తన ప్రజలను ఒక సారి పరిశీలనగా చూసి ఇలా అన్నాడు:

“ప్రియమైన ప్రజలారా, మా ముత్తాతమొదటి చంద్రగుప్తుడు రెండు రాజ్యాలను కలుపుకున్న ప్పుడు, ఆయన పాలించిన ప్రాంతాలు చిన్నవే. అయినా, ఆయన ఎంతో గొప్పగా పరిపాలించాడు.

ఆ తరవాత మా తాతలు రాజ్య సరిహద్దు లను విస్తరించారు. విశాల సామ్రాజ్యాన్ని స్థాపించారు. చీనాతో వ్యాపారసంబంధాలు, పర్షియాతో మైత్రీ సంబంధాలు పెంపొందించుకుని భరత వర్ష పరిరక్షణేధ్యేయంగా పరిపాలన సాగించారు.”

ప్రజల హర్షధ్వానాలు మిన్నంటాయి. ఆ తరవాత ఆయన మళ్ళీ ఇలా అన్నాడు: “అయితే, ఇటీవల మా విజయాలను చూసి అసూయాగ్రస్తులైన వారు దొంగ చాటుగా చొచ్చుకుని వస్తూ, పంటలను