అలాగే వింటూ ఉండిపోయాను.
ఎలాంటి పాపం చేయకపోయినా,
అపరాధ భావంతో కుంచించుకు
పోయాను. అయినా, అనుభవిం
చవలసిందేననుకున్నాను.

“ఈ ప్రాణిరూపాలు!” అంటూ
ఆమె చేతులు పైకెత్తి తన ఆగ్రహ
కారణానికి సాక్ష్యంగా నిలబడ్డ పెద్ద
పెద్ద నీడలకేసి చూపుతూ చెప్పసా
గింది: “వాటిలో కొన్ని ప్రాణచక్రం
పరిపూర్తి కావడంతో ఇక్కడికి వచ్చాయి.
భూమి మార్పు చెందుతోంది. నూతన
ప్రాణం వేళ్ళూనుమలసిన తరుణం. కొన్ని ప్రాణులు
వెళ్ళిపోక తప్పదు. ఎందుకంటే విశ్వం అను
యే తప్ప, దాని సంతానం కాదు. ఆ నిజాన్ని
మనం అంగీకరించాలి. జీవితం ఎంతో మహత్తర
మైనదే. అయినప్పటికీ దాని క్షణిక స్వభావాన్ని
అర్థం చేసుకోవాలి. నూతన సృష్టి జరగాలంటే
పాతవి నశించిపోవాలి. ఈ సూత్రాలను మనం
పవిత్రంగా భావిస్తున్నాం. ఆ సూత్రాల కోసం
మనం ‘వర్తమానం’లోని మన జీవితాలను
త్యాగం చేయడానికి సంసిద్ధంగా ఉన్నాం.
అయితే, అందుకని మాత్రమే మేమందరం
ఇక్కడికి రాలేదు... పలు ప్రాణులు విగత
జీవులై వాటి ఖాళీలను నింపడానికి ఇక్కడికి
వచ్చాయి. విధి వాటిని ఇక్కడికి తరలించుకు
రాలేదు. తనను ఉన్నతంగా భావిస్తూ, తక్కిన
జాతుల ఉనికిని అసలు పట్టించుకోని ఒక
భయంకరజాతి దురహంకార దురాశే వాటిని
ఇక్కడికి వచ్చేలా చేశాయి.”

“మయూరీ!” అని పిలిచింది పిచ్చుక.

“మనిషి చేసిన నేరాన్ని అతనికి నమ్మబలక

డానికి మళ్ళీ నువ్వు ఆ భయంకరమైన అను
భవాలను గుర్తు చేసుకుంటూ బాధపడాలా?”
అని అడిగింది మొసలి దీనమైన కంఠస్వరంతో.

“వద్దువద్దు. నేను అనునిర్వకు కొత్తవాణ్ణే.
కాని మీ వాళ్ళ ఆగ్రహం నన్ను సిగ్గుపడేలా
చేస్తోంది. నన్ను నేను న్యాయపరచుకోవడానికి
చెప్పుకునేందుకు ఏమీ లేదు. అయితే, మీరు
వెలిబుచ్చుతూన్న ఆగ్రహం మనిషికి కొత్తేమీ
కాదని మాత్రం చెప్పగలను. మాలోపలువురు
జంతువుల రాజ్య విధ్వంసాన్ని వ్యతిరేకిస్తు
న్నారు,” అన్నాను నేను ఆవేశంగా.

“జంతువుల రాజ్యం! జంతువుల రాజ్యం!”
అంటూ ఉరిమింది మమ్మత్. “చూడండి.
అతడెలా మనలనందరినీ ఒకేగాట కట్టేస్తున్నాడో!”

“జంతువుల రాజ్యం!” అంటూ అరిచింది
మొసలి. “ఆ ఒక్కపదబంధంతో జంతుసంతతి
నుంచి నిన్ను నువ్వు వేరు చేసుకుంటున్నావు.
అవునా, కాదా? మా అందరికన్నా నువ్వు గొప్ప
వాడివని అనుకుంటున్నావు?”