ఏర్పాటు చేశాడు. అయితే, ఆ సభలకు వివిధ ప్రాంతాలనుంచి వచ్చిన మాతంగుడి బంధుమిత్రులు తిరుగు ప్రయాణంలో తమ ఇళ్ళకు రావలసిందిగా ఆయన్ను కోరారు. అందుకని మాతంగుడు తనకు రథం వద్దని రాజుకు చెప్పాడు.

మాతంగుడు వరుసగా బంధుమిత్రులు ఒక్కొక్కరి ఆహ్వానాన్ని మన్నిస్తూచిమికిమాలికా పురానికి ప్రయాణమై అడవిలో మార్గమ ధ్యంలో ఒక చెట్టుకింద విశ్రమించాడు. ఇద్దరు దొంగలు ఆయన ముందుకొచ్చి, “నీ దగ్గిర విలువైనవి ఏమున్నాయో-అన్నీ మాకి చెచ్చెయ్,” అంటూ కత్తులు ఝుళిపించారు.

మాతంగుడు తడబడ లేదు. “నా దగ్గిర మన రాజు ఇచ్చిన కానుకలున్నాయి. నా పాండిత్యాన్ని మెచ్చి ఇవ్వడం వల్ల ఇవి నాకు విలువైనవి. వీటిని మీకివ్వలేను. వీటిని మీరు బలవంతంగా తీసుకున్నా-ఇప్పుడు మీరు నన్ను దోచినట్లేరేపు మరొకరు మిమ్మల్ని దోచుకు పోగలరు. ఎవరూ దోచలేని విద్యా ధనం వీటికంటే విలువైనది. అది నేను మీకి వ్వగలను. అందుకు మీరు నాతో వచ్చి కొన్నాళ్ళు నాకు శిష్యరికం చేయాలి. ఇష్టమైతే నాతో రండి,” అన్నాడు.

దొంగలు చిరాకుపడి, “నీలా చదువుకోక పోయినా, నీ మాటలు నమ్మినీతో వచ్చేటంత వెర్రివాళ్ళం కాము. మర్యాదగా నీ దగ్గిరున్న డబ్బు తీసి మాకియ్యి,” అని హుంకరించారు.

అంతలో ఆ చెట్టుమీది నుంచి ఒక రాక్షసుడు కిందికి ఉరికి దొంగల్ని భయపెట్టి

తరిమేశాడు. ఆశ్చర్యంగా తననే చూస్తున్న మాతంగుడితో, “అపూర్వమైన నిగ్రహంతో తుపస్సు చేసిన జనదీపుడనేనేను, అహంకారం కొద్దీ ఒక మహాత్ముడి శాపానికి గురై ఇలా రాక్షసుణ్ణయ్యాను. అహంకారం లేని వ్యక్తి దీవెనలతోనే నాకు శాపవిముక్తి. నువ్వు మహా పండితుడివి. పండితులకు అహంకారముండదు. నీ రాకతో ఏళ్ళ తరబడి నా నిరీక్షణ ఫలించింది. నన్ను దీవించి శాపవిముక్తి ప్రసాదించు,” అన్నాడు రాక్షసుడు.

అప్పుడు మాతంగుడాయనకు తన పూర్తి వివరాలు చెప్పి, “అహంకారం లేదనడం కూడా అహంకారమే! కాబట్టి నిన్ను దీవించ లేను. అహంకారి కాని వ్యక్తిని గుర్తించడం ఎలాగో తెలిస్తే చెప్పు. నీకు సాయపడడానికి ప్రయత్నిస్తాను,” అన్నాడు.