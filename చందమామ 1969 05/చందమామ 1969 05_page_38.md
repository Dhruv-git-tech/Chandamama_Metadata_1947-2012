# నల్లకోడిపెట్ట

సీరిపురం రాజు దగ్గిర బహుమానాలు పొందిన కోయ కుర్రవాడు సుమంగ్ కోయ గూడెంలో చాలాపేరు తెచ్చుకున్నాడు. సుమంగ్ దగ్గిర అంతులేని బంగారం ఉందనీ, విజయేంద్ర మహారాజు తన కూతురినిచ్చి పెళ్లి చేస్తానంటే సుమంగ్ వద్దన్నాడనీ పుకార్లు బయలుదేరాయి. గూడెంలో ఉండే ఆడపిల్లలు ఆనేకమంది సుమంగ్ను పెళ్ళాడాలని తహతహలాడారు. కాని వాడికి వాళ్ళువరూ నచ్చలేదు.

“సుమంగ్ తల్లి, “ఎవత్తెనన్నా చూసి పెళ్ళాడరా? ఎంతకాలం ఒంటరిగా ఉంటావు?” అని రోజూ పొరుపెట్టేది.

“నాకు నచ్చినపిల్ల కానవస్తే పెళ్ళాడాలనే ఉంది. ఒక్కత్తెకూడా నాకు నచ్చలేదు. ఏంచెయ్యను?” ఆనేవాడు సుమంగ్.

“నీకు నచ్చేపిల్ల భూమి మీద పుట్టిందో లేదో, ముందు అది చూసుకో,” అన్నది తల్లి.

తల్లి ఆమాట అనగానే సుమంగ్‌కు తన కాబోయే భార్యకోసం వెతుక్కుంటూ పోవాలన్న ఆలోచన వచ్చింది. తనకు కావలిసిన పిల్ల తనను వెతుక్కుంటూ వస్తుందా? రాదు. తానే దాన్ని వెతుక్కుంటూ పోవాలి.

“ఆమ్మా, పెళ్ళాన్ని వెతకబోతున్నాను,” అని వాడు ఒకనాడు తల్లికి చెప్పాడు.

“ఒంటరిగా తిరిగి వచ్చావంటే నే సూరు కోను,” అన్నది తల్లి.

సుమంగ్ అరణ్యాల వెంబడి బయలుదేరాడు. కోసు కోసు కొక కోయగూడెం ఉన్నది. ప్రతి గూడెంలోనూ ఎందరో పెళ్ళిడు పిల్లలున్నారు. వారిలో ఒక్కరూ సుమంగ్‌కు నచ్చలేదు.

“అందరల్లే ఉండేది నాకెందుకు? నేను చేసుకునేది ప్రత్యేకంగా ఉండాలి. ఆకాశం నుంచి ఊడిపడ్డట్టుండాలి!” అనుకున్నాడు వాడు.