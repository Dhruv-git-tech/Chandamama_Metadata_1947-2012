తన కూతురికీ, తనకూ ద్రుపదుడు చేసిన
ఆన్యాయావమానాలను గ్రహించుకుని
హిరణ్యావర్మ ఉగ్రుడైపోయాడు. “నీ
కూతురు మగవాడని అబద్ధమాడి నా
కూతుర్ని ఆమెకు పెళ్లి చేసినందుకుగాను
నిన్నూ, నీ వంశాన్ని సర్వనాశనం చేయ
బోతున్నాను!” అని ఆయన ఒక దూత
ద్వారా ద్రుపదుడికి కబురుచేశాడు. ఆ
దూత ఈ మాటలను రహస్యంగా ద్రుపదుడి
చెవిని వేశాడు.

తాను ఎంతోకాలం దాచిన శిఖండి
రహస్యం హిరణ్యవర్మకు తెలిసి ఆయన
ఆగ్రహించాడని వినగానే ద్రుపదుడు కొయ్య
బారిపోయి, మాటాడలేకపోయాడు. ఆయన
తియ్యగా మాట్లాడగలవాళ్లను పిలిచి,
“మీరు హిరణ్యవర్మ వద్దకు వెళ్లి, నేను
ఆయనను ఏ విధంగానూ మోసం చెయ్య
లేదని నచ్చబెప్పి ఆయన ఆగ్రహం
పోగొట్టండి!” అన్నాడు.

ఆయితే ద్రుపదుడి యత్నాలు ఫలించ
లేదు. తన ఆల్లుడనుకున్న మనిషి ఆడదన్న
సంగతి రూఢిగా ఎరిగిన హిరణ్యావర్మ తన
బంధువర్గాన్నంతనూ పిలిచి, ద్రుపదుణ్ణి
హతమార్చటానికి బలాలన్నీటితోనూ
బయలుదేరమన్నాడు. హిరణ్యావర్మ బంధు
వులు, “నీవు చెప్పినదే నిజమైతే ఆ ద్రుప
దుణ్ణి కట్టి తెస్తాం. అతని కూతురినీ, బంధు
వులనూ హతమార్చి పాంచాలదేశానికి కొత్త
రాజును ఏర్పాటుచేస్తాం!” అన్నారు.

హిరణ్యావర్మ వద్దనుంచి మళ్లీ దూతలు
వచ్చి ద్రుపదుడితో, “మా రాజు నిన్ను
హతమార్చటానికి ఎత్తివస్తున్నాడు. నీవు
కూడా యుద్ధానికి సిద్ధంగా ఉండు!”
అన్నారు. ద్రుపదుడు వారితో బింకంగా
సరేనని చెప్పి పంపేశాడుగాని లోపల గుండె
అదిరిపోతున్నది.

ఆయన చాలా పిరికి వాడు; దానికి
తోడు తప్పచేసి ఉన్నాడు.