లోపల ఎవరూ లేరు. ఒక మూలగా ఒక కుక్కిమంచం వున్నది. మరోవైపున గోడ నానుకుని చిన్నపొయ్యా, దాని ముందు రెండు మూడు కుండలూ, చిన్న మట్టి పాత్రలు కొన్ని వున్నవి. ఇంటి వాసాలకు వేలాడుతున్న ఒక తాడుమీద ఒక గొంగళీ, చిరిగిపోయిన కొన్ని బట్టలూ వున్నవి.

ఈ గుడిశెలో ఎవరో బీదవాడు నివసిస్తున్నాడని చంద్రవర్మ భావించాడు. కాని, అంతలోనే ఆతడికొక ఆనుమానం కలిగింది. ఇంత భయంకరారణ్యం మధ్య ఆ బీదవాడు కాలం గడవవలసిన అవసరం ఏం కలిగింది? వీడెవడైనా మరొక మాంత్రికుడా?

చంద్రవర్మకు యీ అనుమానం కలగగానే, ఆతడు చప్పున ముందుకు నడిచి, పాయ్యి దగ్గిర వున్న కుండలను సమీపించి, వాటిని పరీక్షించి చూడసాగాడు. వీడెవడైనా నర మాంస భకీకుడైతే, ఆ కుండల్లో మాన వాస్థికలు దొరకవచ్చునని ఆతడి పూహ.

చంద్రవర్మ తన పనిలో నిమగ్నుడై వుండగా హఠాత్తుగా వెనకనుంచి హెచ్చరిక వినబడింది. “ఉన్న చోటునుంచి కదలకు. కదిలేందుకు ప్రయత్నించావో.... వెన్నులో ఈ టెపోటు పడుతుంది! వెనుతిరిగి చూడ కుండా, నా ప్రశ్నలకు జవాబు లివ్వాలి.”

చంద్రవర్మకు ముచ్చెమటలు పోసినై. ఎలాంటి శత్రువునుంచి తనకు ప్రమాదం రానున్నదో చూసేందుకైనా అవకాశం లేదు. బహుశా, తన వీపువెనక నిలబడివున్న ఆ శత్రువు, ఈ టెను వెన్నుమీదికి గురిచేసి వుంటాడు. కనుక, వెనుదిరిగేందుకు ప్రయత్నించటం వృధా.

“నేను నీకు శత్రువునుకాదు, మిత్రుణ్ణి! నా ముఖం చూస్తే ఆ సంగతి గ్రహించ గలవు,” అన్నాడు చంద్రవర్మ భయాన్ని కప్పిపుచ్చుతూ.

“నువ్వా? నాకు మిత్రుడివా...ఛీ,” అన్నాడు వెనక నిలబడివున్న వ్యక్తి. తరవాత