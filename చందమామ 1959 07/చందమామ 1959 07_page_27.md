నిలబడివున్నాడు. అతడి కళ్లు ఎరగా జేవురించివున్నవి.

“నేను రాజభట్టుణ్ణ కాను. రాజ్యం పోగొట్టుకుని అడవులపాలైన ఒకానోక దేశపు రాజును. మీ కుమారుణ్ణి బంధించి తీసుకు పోయిన రాజెవరు?” అని అడిగాడు చంద్రవర్మ.

“నువ్వు ఏరాజ్యపు ఎల్లల్లో వున్నావో కూడా నీకు తెలియదా?” అని అడిగాడు ముసలివాడు అనుమానం కనబరుస్తూ.

చంద్రవర్మ తెలియదన్నట్టు తల అడ్డంగా తిప్పాడు. ముసలివాడు చంద్రవర్మకేసి ఓ నిమిషకాలం గుచ్చిగుచ్చి పరీక్షిస్తున్నట్టు

చూసి, “నీ మాట తీరూ, నీ దుస్తులూ చూస్తే, నువ్వీ ప్రాంతాలకు కొత్తవాడివిలా కనబదుతున్నావు. నిజంగానే నువ్వు రాజ్యం పోగొట్టుకుని అడవులపాలైనవాడివైతే, నేను నీకు సహాయంచేస్తాను. నువ్వు దానికి ప్రతిగా నాకు సహాయం చేస్తానని వాగ్దానం యివ్వగలవా?” అని అడిగాడు.

“నానుంచి మీకు ఎలాంటి సహాయం కావాలి?” అన్నాడు చంద్రవర్మ.

“నా కొడుకును రుద్రపురం రాజైన శివ సింహుడు బంధించి తీసుకుపోయాడు. నేను అతడి భట్టుల బారి పడకుండా తప్పించు కుంటూ, ఈ అరణ్యంలో తిరుగుతున్నాను. రాజుతో విరోధం పెట్టుకుని, ఈ విధంగా మరెంతో కాలం బతకగలనన్న ఆశయిక నాకు లేదు. ఈసరికే నా కొడుకును రాజు చంపించివుంటే చేయగలిగిందేమీ లేదు! అలాకాక అతడు బతికివుంటే, నేను రాజుతో రాజీపడి అతడికి “కంచుకోట” ప్రాంతం వున్న చోటుకు వెళ్లే మార్గాన్ని తెలిపే పటం యివ్వదలుచుకున్నాను,” అన్నాడు ముసలివాడు.

“కంచుకోటా?” అంటూ చంద్రవర్మ ఎక్కడ లేని ఆశ్చర్యం కనబరిచి, “మీరనే కంచుకోట సంగతి నా చిన్నప్పుడు, పెద్ద