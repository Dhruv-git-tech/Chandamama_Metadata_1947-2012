శరభయ్య పాలాలమీదా, పశువులమీదా కన్ను వేసి ఉంచాడు. వెద్రివాళ్లయిన శరభయ్య కొడుకులు తమ ఆవులను తోలుకు పోతూ ఉండటం చూసి దానయ్యకు కన్ను కుట్టింది. ఇరవైయొక్క ఆవు! భేషైన ఆవులు! ఆ చుట్టుపళ్కల ఏగామంలోనూ అంత మంచి మంద కనపడదు.

“అబ్బాయిలూ, తూర్పు తెల్లారకముందే ఆవులతో ఎక్కడికో బయలు దేరా రే!” అని దానయ్య ఆ అన్నదమ్ములను పలక రించాడు.

సంతలో ఆవులను అమ్మబోతున్నామని వాళ్లు చెప్పారు.

దానయ్య ముక్కుమీద వేలేసుకుని, “అన్నన్నా! ఇంత గొప్ప పుటక పుట్టి మీరు కూడా ఇంత నీచమైన పని చేస్తారా? దిష్టి తగిలిన ఆవులను ఇంకొకరికి అమ్మవచ్చా? మీ అమ్మగారే గనక బతికుంటే మిమ్మల్ని ఇటువంటి పాడుపని చెయ్యనిచ్చేదేనా?” అన్నాడు దానయ్య.

“దిష్టా? మా ఆవులకు దిష్టి ఎవరు పెట్టారూ?” అని అన్నదమ్ములు అడిగారు.

“మన ఊళ్లో ఉండే మారిగాడు మీ ఆవులకు దిష్టి పెట్టి, చేతబడికూడా చేశాడుగా! మీ నాయన వాణ్ణి కొట్టబోతే వాడు ఊళ్లోనుంచి పారిపోయాడు కూడానూ?” అన్నాడు దానయ్య.

ఈ మాటలు విని ఆ మూఢులు గొంతు లెత్తి, “ఓరి మారిగాడా! ఎంత పని చేశావురా!” అని ఏడుపులు మొదలు పెట్టారు. ఆ గోలకు ఆవులు బెదిరి తలలు విసురుతూ గెంతనారంభించాయి.

“నా మాటలు నమ్మకపోతే మీరే చూడండి. వాడు చేతబడి చెయ్యబడ్టే మీ ఆవులు అట్లా గెంతుతున్నాయి!” అన్నాడు దానయ్య.

“అయితే ఏం చెయ్యమంటావు, దానయ్యా?” అన్నారు మూఢులు.

చందమామ