ముసలివాడు చెప్పినదంతా శ్రద్ధగా విన్న చంద్రవర్మకు అతడు సామాన్యుడు కాదని తెలిసిపోయింది. ఎత్తులు వేయటంలో, వ్యూహాలు పన్నటంలో అతడు అందె వేసిన చేయి అని చంద్రవర్మ గ్రహించాడు.

“మీరు పెట్టిన నియమాలు నాకు అంగి కారమే. కంచుకోటకు వెళ్లే మార్గాన్ని సూచించే ఆ పటం ఏదో నాకు చూపండి,” అన్నాడు చంద్రవర్మ.

ముసలివాడు తృప్తిగా చంద్రవర్మకేసి ఓమారు చూసి, ఏదో జవాబివ్వబోయేంతలో బయట కలకలం వినబడింది. ముసలివాడు ఎగిరి గంటేసి వాకిలిదగిరకు పోయి బయటికి తొంగి చూస్తూ, “అరుగో, రాజుగారి భటులు యిటే వస్తున్నారు! నాకూ, నా కొడుక్కీ ఎటువంటి హానీ కలగదని వాళ్లు మాట యిస్తే, నేను వాళ్లను కలుసుకుంటాను. కంచుకోటలో దొరికే ధనంలో నాకివ్వ వలసిన భాగం సంగతికూడా నువ్వు వాళ్లతో మాట్లాడి వాగ్దానం తీసుకో!”

అంటూ గుడిశె నుంచి బయటికి పరిగెత్తి, అడవిచెట్లలో మాయమయాడు.

తృటికాలంలో జరిగిపోయిన యీ సంఘటన చంద్రవర్మకు నివ్వరపాటు కలిగించింది. ముసలివాడు ఆసాధ్యాడు. తనను సునాయసంగా ప్రమాదంలో తగుల్కునేట్టు చేసి, అడవిలోకి పారిపోయాడు. ఇప్పుడు తనేం చేయాలి?

చంద్రవర్మ తను ఏం చేయాలో సెశ్చ యించుకునే లోపలే, అతడున్న గుడిశెను కత్తులూ, కఠార్లూ ధరించిన రాజభటులు చుట్టుముట్టారు.

“లోపల వున్నవాళ్లెవరో బయటికి రండి. పారిపోయేందుకు ప్రయత్నిస్తే....ఈ టెక్కు గుచ్చి పైకెత్తుతాం!” అంటూ భటులు కేక పెట్టారు. చంద్రవర్మ దేనికైనా తెగించిన వాడిలా, నిర్ఘయంగా గుడిశెలోంచి బయటికి వచ్చాడు. —(ఇంకా వుంది)