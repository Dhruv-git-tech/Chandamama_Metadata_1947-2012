మతిచెడినవాడులాగా మాట్లాడుతూ వెర్రిగా ప్రపర్తించసాగాడు. పాలోనియస్ అనే మంత్రికి ఒఫీలియా అనే కుమార్తె ఉన్నది. హామ్లెట్ ఆమెను ఎంతగానో ప్రేమించి ఉన్నాడు. వారిద్దరికీ వివాహం జరిగేలాగు కూడా కనబడింది. హామ్లెట్ ఇప్పుడు ఒఫీలియాదగిరికుడా వెర్రివాడులాగే నటించసాగాడు.

హామ్లెట్ మతి చెడటానికి కారణమేమిటో క్లాడియస్ రాజుకు అంతు చిక్కలేదు. అచ్చగా తన తండ్రి చావుగురించే అతనికి మతి పోయిందని ఆయన నమ్మలేక పోయాడు. ఆసలు కారణమేమిటో ఆరా తీయమని ఆయన హామ్లెట్ వద్దకు ఇద్దరు మనుషులను పంపకం చేశాడు.

హామ్లెట్‌కు మతిపోవటం అతని తల్లిని కూడా చాలా బాధించింది. ఆమెకూడా తన భర్తతోబాటు ఈ పిచ్చికి కారణం ఊహించ లేక బాధపడింది. పాలోనియస్‌ను ఆడిగితే, “యువరాజు పిచ్చికి కారణమేమిటో నాకు బాగా తెలుసును. అతను నా కుమార్తెను ప్రేమించాడు. ప్రేమ పిచ్చిలోకి దిగింది. అంతకంటె మరేమీ లేదు,” అన్నాడు.

ఈ మాటలు విని రాణి “ఇదే అయితే భయం లేదు!” అని సంతోషించింది. తాను

చెప్పినది నిజమని రుజువుచేయటానికిగాను పాలోనియస్ ఒకచోట రాజునూ, రాణిని రహస్యంగా ఉంచి హామ్లెట్‌కూ తన కుమార్తెకూ సమావేశం ఏర్పాటు చేశాడు. హామ్లెట్ ఒఫీలియాతో తన పిచ్చిధోరణిలోనే మాట్లాడాడు. అతని సంభాషణను విన్నాక రాజు క్లాడియస్‌కు అతని పిచ్చి ప్రేమపిచ్చి అన్న నమ్మకం కుదరలేదు. క్లాడియస్ నియోగించిన మనుషులుకూడా హామ్లెట్‌తో మాట్లాడి అతని హృదయాన్ని తొలిచే రహస్యం ఏమిటో తెలుసుకోలేకపోయారు.

ఈ సమయంలో రాజభవనానికి ఒక నటకుల బృందం వచ్చింది. వారు వెనక