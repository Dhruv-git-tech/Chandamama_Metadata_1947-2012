ఒకసారి వచ్చి నాటకాలాడారు. హామ్లెట్ వారిని బాగా ఎరుగును. అతని కిప్పుడు వారిని చూడగానే ఒక ఆలోచన తట్టింది. తన పినతండ్రి తన తండ్రిని నిజంగా హత్య చేసినదీ లేనిదీ ఈ నాటకాలవాళ్ల సహా యంతో తేల్చుకుందా మనుకున్నాడు. దయ్యం తనతో చెప్పిన మాటలు నిజం కావచ్చు, కల్పన కావచ్చు. దయ్యాలు ఏ రూపమైనా ధరిస్తాయి; అది తన తండ్రి దయ్యమేననుకోవటానికికూడా హామ్లెట్‌కు తగిన ఆధారం లేదు.

తన పినతండ్రి హంతకుడవటానికి మరింత రూఢిసాక్ష్యం ఉంటే తాను

నిశ్చింతగా పగ తీర్చుకోవచ్చునని హామ్లెట్‌కు తోచింది.

అతను నటకులను ఏకాంతంగా కలుసు కుని, “మీరు ఫలాని నాటకం ఆడగలరా ?” అని అడిగాడు. ఆ నాటకంలోకూడా ఒక దుర్మార్గుడు ఒక రాజును చంపి ఆయన భార్యను పెళ్లాడతాడు. ఆ నాటకాన్ని కొద్దిగా మార్చితే అచ్చగా తన తలిదండ్రుల కథే అవుతుంది. నటకులు తమకా నాటకం వచ్చుననీ, అందులో యువరాజుగారు కోరిన మార్పులుచేసి ఆడగలమనీ అన్నారు. నాటకంలో చేయవలిసిన మార్పులేహో హామ్లెట్ వారికి చెప్పాడు.