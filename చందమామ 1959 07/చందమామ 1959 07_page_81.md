తిరిగేలోగా దక్షిణధృవం ఒక స్థావరంలాగా తయారయింది.

తరవాత డాక్టర్ సిపిల్ వచ్చాడు. అప్పటికే ఆనేక గుడిసెలు లేచాయి. ఆహారం మొదలైనవాటిని మంచులో పాతర వేస్తున్నారు. ఆ ప్రాంతం అంతా చిమల పుట్టలాగా ఉన్నది.

ధృవాన్ని చేరుతూనే డా. సిపిల్ పార చేతబట్టి మంచు తవ్వసాగాడు. లోతున మంచు ఉష్ణోగ్రత కనుక్కోవాలని ఆయన ప్రయత్నం. 18 అడుగుల లోతు తవ్వటానికి 4 రోజులు పట్టింది. ఆ లోతున ఉన్న ఉష్ణోగ్రత మంచుచలికి 62 డిగ్రీలు తక్కువ.

ఒక గుడిసెనుంచి ఇంకొక గుడిసెకు వెళ్లడానికి మంచులో కందకాలు తవ్వారు. ధృవాన అమెరికను జెండా ఎత్తారు.

స్టేషను నిర్మాణం త్వరలోనే ముగిసింది. శాస్త్ర విజ్ఞానం శాస్త్ర వరిశోధనలకు

ఏవిధంగా దోహదం చేసిందీ తెలుసుకోవాలంటే ఈ స్టేషనే మంచి నిదర్శనం.

దీని నిర్మాణానికి 45 సంవత్సరాల పూర్వం దక్షిణధృవాన అడుగు పెట్టిన అముండ్సెన్, స్కెట్ల ముఠాలవారు పడరాని పాట్లు పడ్డారు. వారికి ఉండటానికి గుడారాలు తప్ప లేవు, తిండిలేదు. స్కెట్, అతని అనుచరులూ ఆ ప్రాంతానే తిండిలేక మరణించారు.

కాని 1956 చివరలో ఏర్పాటైన ఈ స్టేషను దాదాపు ఇరవైమంది మనుషులు ధృవప్రాంతపు చలిలో సుఖంగా జీవించడానికి అనువుగా ఉన్నది. వెచ్చని భోజనశాలా, వంటశాలా, టేప్ రికార్డరుతోబాటు బిథోవెన్ సంగీతమూ, ప్లారిడానుంచి వారం రోజులలో చేరే ఉత్తరాలూ—ఇలాటి సౌకర్యాలన్నిటినీ శాస్త్ర విజ్ఞానం సమకూర్చింది. దక్షిణధృవాన్ని వాసయోగ్యం చేయగలిగిన విజ్ఞానం ఏది సాధించలేదు!

SANKAR