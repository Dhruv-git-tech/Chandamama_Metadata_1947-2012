కత్తియుద్దంలో పరసగా రెండుసార్లు యువరాజే మంత్రికొడుకును కొద్దిగా గాయ పరిచాడు. ఈలోపుగా రాణి హామ్లెట్ కోసం సిద్ధంగా ఉంచిన విషపు పానీయాన్ని అందుకుని, రాజు తాగవద్దని అంటున్నప్పటికీ వినిపించుకోకుండా తాగేసింది.

ఇంతలో లాయెర్టిస్, తన విషపు కత్తితో హామ్లెట్ ను గాయపరిచాడు. మరుకుణం ఇద్దరూ కలియబడటంలో ఒకరి కత్తి ఒకరికి వచ్చింది. హామ్లెట్ తన చేతికి వచ్చిన విషపు కత్తితో లాయెర్టిస్ ను గాయపరిచాడు. ఈలోపుగా రాణీ పడిపోయింది.

లాయెర్టిస్, “నా ద్రోహం నన్నే ముంచింది!” అన్నాడు.

“అమ్మ ఎలా ఉంది?” అన్నాడు హామ్లెట్.

“నాయనా, హామ్లెట్! పానీయంలో విషం కలిపారు!” అంటూ రాణీ ప్రాణాలు వదిలింది.

“తలుపులన్నీ మూసి హంతకుణ్ణి పట్టండి!” అని హామ్లెట్ కేకపెట్టాడు.

“హామ్లెట్, నువూ చచ్చినవాడికింద జమే. విషపు కత్తి నీ చేతిలోనే ఉంది. ఇదంతా రాజు చేసిన ద్రోహమే!” అన్నాడు లాయెర్టిస్.

“హంతకుడా! పాపీ! చావు!” అంటూ హామ్లెట్ తన చేతిలోని విషపు కత్తితో రాజును పాడిచాడు.

“హామ్లెట్, నన్ను కేమించు. ఆ దుర్మార్గుడికి అంతే కావాలి. నా చావుకూ, నా తండ్రి చావుకూ నువు బాధ్యుడివి కావు. నీ చావుకు నేనూ బాధ్యుణ్ణి కాను!” అంటూ లాయెర్టిస్ ప్రాణం వదిలాడు.

కత్తివేటు తిన్న రాజూ, హామ్లెట్ కూడా ప్రాణాలు వదిలారు.

ఈ విధంగా క్లాడియన్ దురాశతో ప్రారంభమైన హత్యాకాండ సర్వనాశనానికి దారితీసింది.