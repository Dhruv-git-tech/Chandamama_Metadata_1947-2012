“ఈమె అనేక జన్మలలో నాకు సహా ధర్మచారిణిగా ఉండి బుద్ధుడికి భార్యాయే అర్హత సంపాదించుకున్నది,” అంటూ బుద్ధుడు ఆమె పూర్వజన్మల వృత్తాంతం గురించి చెప్పాడు.

ఆది విన్నమీదట యశోధరాదేవి దుఃఖం మాని ఊరట చెందింది.

శుద్ధోదన మహారాజు రెండవ భార్యాయిన మహాప్రజాపతికి నందుడని ఒక కుమారుడున్నాడు. బుద్ధుడు యశోధరను చూసిన మర్నాడే నందుడి వివాహ మహోత్సవం ఏర్పాటయింది. దానితోబాటు సూతన గృహప్రవేశంకూడా జరగనున్నది.

అందుచేత ఆ రోజు ఉదయం బుద్ధుడు నిగ్రోధవనం నుంచి ఈ ఉత్సవ మంటపానికి వెళ్లాడు. ఆయన వెంట అర్హతులందరూ ఉన్నారు. నందుణ్ణి మోక్క మార్గం లో పెట్టటమే బుద్ధుడి ఉద్దేశం.

ఆయన తనకు వేసిన ప్రత్యేకాసనంపై కూచుని నందుడితో, “నిజమైన ఉత్సవ మంటే ఏమిటో తెలుసునా? తుచ్ఛమైన కోరికలను నిర్మూలించటం, బ్రహ్మచర్యం ఆవలంబించటం, నాలుగు సత్యాలను తెలుసుకోవటం, నిర్వాణం అంటే ఏమిటో అర్థం చేసుకోవటం,” అంటూ అతనికి ధర్మోపదేశం చేశాడు.