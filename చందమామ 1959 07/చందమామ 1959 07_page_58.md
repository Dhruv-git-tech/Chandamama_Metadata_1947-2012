ప్రాణభీతి

ఒక సుల్తాను పరివారాన్ని వెంటతీసుకుని నదిలో పడవ షికారుకు వెళ్లాడు. పడవ సరిగా సదిమధ్య పుండగా పెద్ద గాలి వచ్చి, పడవ అటూ యిటూ ఊగసాగింది. సుల్తానుగారి సేవకుల్లో ఒకడు ప్రాణభీతితో వణికిపోతూ, పడవకళాసుల్తో, “అయ్యా, పడవ ఒడ్డుకు పట్టించండి. నాకు ఈత రాదు. నదిలో మునిగి పొతాను,” అంటూ కేకలుపెట్టసాగాడు.

కళాసులూ, సుల్తాను పరివారంలోనివాళ్లూ అతడికి భయపడవద్దని చెప్పి చూశారు. కాని, సేవకుడు మరింతగా అరుస్తూ ఏడవసాగాడు. ఇదంతా గమనిస్తున్న వజీరు, సుల్తానుతో, “మహాప్రభూ! తమరు అనుమతిస్తే, వీడి ప్రాణభీతికి నేను చికిత్సచేస్తాను!” అన్నాడు. సుల్తాను సరేనన్నట్టు తల వూపాడు.

పజీరు అజ్ఞ కాగానే ఇద్దరు కళాసులు, కేకలుపెడుతున్న సేవకుణ్ణ పట్టుకుని పడవమీదినుంచి నదిలోకి విసిరివేశారు. ఈత రాని ఆ సేవకుడు, నదిలో పడి మునిగి తేలినప్పుడల్లా, “నేను మునిగిపోతున్నాను, పడవలోకి లాగండి!” అంటూ అరవసాగాడు. వజీరు వాణ్ణి నదిలోనుంచి పడవలోకి చేర్పించాడు. సేవకుడు బతుకుజీవుడా అనుకుని పడవలో ఒకమూల ఒదిగి కూర్చున్నాడు.

అప్పుడు సుల్తాను వజీరుతో, “ఏమిటీ, వీడికి హాతత్తుగా ప్రాణభీతి పోయిందే!” అన్నాడు.

పజీరు నవ్వుతూ, “మహాప్రభూ! వీడికి పడవమీద పుండగా, దానికన్న ఒడ్డుచేరటం కేమంగా కనబడింది. నీటిలో పడినతరవాత, దానికన్న పడవలో పుండటం కేమం అని తెలుసుకున్నాడు,” అన్నాడు.