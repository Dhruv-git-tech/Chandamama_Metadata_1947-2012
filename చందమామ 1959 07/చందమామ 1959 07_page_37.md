వారిద్దరూ కలుసుకోవటంగాని, ఒకరినొకరు పరిచయం చేసుకోవటంగాని చాలాకాలం పడలేదు.

ఒకనాడు శతబాహుడూ, ఇతర రాకసులూ కలిసి రెండు కొండల మధ్యగా బండరాళ్లతో దారి వేస్తున్నారు. తనతో బలాబలాలు చూసుకోవటానికి బాలీశుడు అక్కడికి రాబోతున్నట్టు శతబాహుడికి ఆనుమానం తగిలింది. వాడు తన చేతిలో ఉన్న కొండ రాయి విసిరి అవతలికి గిరవాటు వేసి, "ఒక్కసారి ఇంటిదాకా వెళ్లి నా భార్య ఎట్లా ఉన్నదీ చూసి ఇప్పుడే పస్తాను," అంటూ బయలుదేరాడు. వాడు దారి పక్కన

ఉన్న చెట్టొకటి పీకి, వేళ్లూ, కొమ్మలూ తుంచేసి, చేతికర్రలాగా చేసుకుని ఇంటికి చేరుకున్నాడు.

శతబాహుడి భార్య తన భర్త త్వరగా ఇంటికి వచ్చినందుకు మొదట సంతో షించినా, అతడి ముఖాన ఏదో విచారం ఉండటం గమనించి కారణ మడిగింది.

“వేరే కారణ మేముందీ? ఈ బాలీశుడే. వ్యాణిగురించి ఎవరి నోట విన్నా భయం కరమైన విషయాలే! వాడు కాలితో గట్టిగా నేలను తాటిస్తే భూకంపం వస్తుందిట! వాడు పిడుగులను పట్టి రెండు చేతుల మధ్యా అదిమి ఆప్పడాలలాగా చేస్తాట్ట!” అంటూ శతబాహుడు తన బొటనవేలు నోట పెట్టుకున్నాడు. ఎందుకంటే వాడి మాయలన్నీ ఆ బొటనవేలిలో ఉన్నాయి. దాన్ని నోట పెట్టుకుంటే వాడికి ఎక్కడ ఏమి జరిగేదీ తెలుస్తుంది.

“ఏమి తెలిసింది?” అన్నది శతబాహుడి భార్య.

“వాడిప్పుడు మన ఇంటికే వస్తున్నాడు. రేపు మధ్యాన్నానికల్లా ఇక్కడికి చేరు కుంటాడు,” అన్నాడు శతబాహుడు.

“ఫరవాలేదు. వాడి సంగతి నేను చూస్తాలే. భయపడకు!” అన్నది భార్య.