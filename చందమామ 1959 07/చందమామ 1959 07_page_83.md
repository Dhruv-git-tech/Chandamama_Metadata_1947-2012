# మన శరీరాలు

అప్పుడు పుట్టిన బిడ్డ మెదడు సుమారు 30 తులాల బరువుంటుంది. పూర్తిగా పెరిగిన మనిషి మెదడు బరువు వీశేకు పైగా ఉంటుంది. ఆడవాళ్ల మెదడు బరువు కొంచెం తక్కువ, మగవాళ్లది ఎక్కువ.

తలమీది వెంట్రుకలు చదరవు అంగుళానికి సుమారు వెయ్యిచొప్పున ఉంటాయి. సాధారణంగా మనిషి తలలో లక్షకు పైబడిన వెంట్రుకలుంటాయి. నల్లని జుట్టు కలవాళ్లకు కంటె తేలికరంగు (రాగి) జుట్టు కలవాళ్ల తలలలో హెచ్చు వెంట్రుకలుంటాయి. తల వెంట్రుకలు చాలా బలమైనవి; అన్నిటిపైనా బరువు నమంగా పడినట్టయితే ఒక్క మనిషి తలవెంట్రుకలతో ఆయిదు టన్నుల బరువు ఎత్తవచ్చును. తలవెంట్రుకలను తలనుంచి వేరుచేసి తాడుగా పేనినట్టయితే ఆ తాడు 10 టన్నుల బరువును తెగకుండా మోయగలదు.

అప్పుడు పుట్టిన బిడ్డలకు దాదాపు చూపు ఏమీ ఉండదు. ఏడాది బిడ్డలకు పదోవంతు చూపుమాత్రమే ఉంటుంది. నాలుగైదేళ్ల వయసుకుగాని సరిఅయిన చూపు రాదు. పెద్దవాళ్లకు వచ్చే చత్యారం 52వ ఏడుదాకా ముదురుతుంది. ఆ తరవాత దృష్టిలో మార్పులుండవు.

మన శరీరాలలో 222 ఎముకలున్నాయి. శరీరపు బరువులో నూరింట 15 వంతులు ఎముకలదే. ఎముకలు చాలా గట్టివి—కొయ్యకంటె మూడింతలు గట్టివి. శరీరంలోని ఎముకలన్నిటికన్నా ఎక్కువ గట్టిది మోకాలికి దిగువగా ఉండే ఎముక.

మన రక్తం నీటికంటె ఆరింతలు చిక్కగా ఉంటుంది. అందులో 250000,000000,000000 (రెండున్నర లక్షల కోట్ల కోట్లు) ఎర్ర కణాలున్నాయి. ఇవి ఊపిరితిత్తులనుంచి శరీరానికంతకూ ప్రాణవాయువును చేరవేస్తాయి. రక్తంలో ఎర్ర కణాలకన్నుకూడా హెచ్చు సంఖ్యలో తెల్ల కణాలున్నాయి. ఇవి అంటువ్వాధులను ప్రతిఘటించుతాయి.

రక్తాన్ని శరీరమంతటా ప్రసారంచేసే “పంపు” గుండెకాయ. ఇది విరామం లేకుండా పని చేస్తుందనుకోవటం నరికాదు; ప్రతి స్పందనానికి స్పందనానికి మధ్య సెకండులో ఆరోవంతు కాలం ఇది విశ్రాంతి తీసుకుంటుంది.