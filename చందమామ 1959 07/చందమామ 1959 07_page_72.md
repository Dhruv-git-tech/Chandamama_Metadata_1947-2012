“చేసే దేముందీ ? తోళ్ల ఖరీదుకు ఎవరికో ఒకరికి తెగనమ్మండి. దిప్పి తోళ్లకు తగలదుగా! ఆవుకు ఒక రూపాయి రావచ్చు. ఆ రూపాయికోసం మీరు సంతదాకా పోవలి సిన పనికూడా లేదు. మా ఇంటికి రండి, ఆవుల్ని ఒప్పచెప్పి డబ్బు పుచ్చుకు పోండి,” అన్నాడు దానయ్య.

ఆ వెర్రివాళ్లు ఆవులను దానయ్యకు ఇచ్చేసి తలా మూడు రూపాయలూ తీసుకుని సంబరం చూడటానికి సంతకు వెళ్లారు. ఈ పిచ్చివాళ్లు సంతలో ఆడుగు పెట్టగానే నలుగురూ చుట్టూ మూగి వాళ్లచేత ఆ డబ్బు కాస్తా ఖర్చు పెట్టించేశారు. ఆ రోజు

వాళ్లు చేతిలో దమ్మిడకూడా మిగలకుండా ఇళ్లకు తిరిగివచ్చారు.

ఈ సంగతి విన్నాక శరభయ్య తన కొడుకులు బాగుపడరని నిశ్చయించుకున్నాడు. కొంతకాలాని కాయన జబ్బు చేసి చనిపోయాడు. ఆ తరవాత కొడుకులదే రాజ్యం! వాళ్లు తండ్రి ఆస్తిని చిత్తం వచ్చినట్టు తగలెయ్యసాగారు. ఆ గ్రామంలో వాళ్లని మోసం చెయ్యనివాడు లేడు.

ఒకనాడు పెద్దవాడు దానయ్య ఇంటికి వెళ్లి వాళ్ల వసారాలో ఒక తెల్లటి సన్నికల్లు రాయి చూసి, “అదేమిటి, దానయ్యా! అది పెద్దరకం కోడిగుడ్డులాగా ఉందే!” అన్నాడు.