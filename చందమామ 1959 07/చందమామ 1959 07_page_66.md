త్వరలోనే నందుడు బుద్దుడి మార్గం ఆవలంబించటానికి సిద్ధపడ్డాడు. బుద్దుడు అతని చేతిలో భిక్షాపాత్ర ఉంచి తన విహారానికి బయలుదేరాడు. పెళ్లికొడుకువేషంలో ఉన్న నందుడు భిక్షాపాత్ర చేతబట్టి బుద్దుడి వెనకనే విహారానికి వెళ్లాడు.

పెళ్లికూతురు పేరు జనపదకల్యాణి. ఆమె కిటికీలోనుంచి, తన కాబోయే భర్త బుద్దుడి వెంట వెళ్లిపోతూండటం చూసి, ఎక్కడికి పోతున్నావని ప్రశ్నించింది. కాని నందుడు జవాబు చెప్పలేదు.

ఇద్దరూ విహారం చేరుకున్నాక బుద్దుడు నందుడితో, “రాజ్యకాంక్షలు తొలగించుకుని

నాలాగే సన్యాసం స్వీకరించు!” అన్నాడు. నందుడి మనస్సు చంచలంగా ఉన్నది. అతను పెళ్లికూతురిని గురించే ఆలోచిస్తూ పైకిమాత్రం ఏమీ అనలేదు. అందుచేత బుద్దుడు తన ప్రధాన శిమ్యులతో, “ఇతనికి సన్యాసం ఇవ్వండి,” అన్నాడు.

ఆది మొదలు నందుడు మనోవ్యాధితో చిక్కిపోసాగాడు. ఇలా చిక్కిపోపటానికి కారణమేమని మిగిలినవారు అతన్ని ఆడిగారు. “నీవు బుద్దుడికి సయాన తమ్ముడివి, రాజవంశంవాడివి, ఏలోటూ ఎరగనివాడివి; నీకు విచారం ఉండపలిసిన పని లేదే!” అని వారన్నారు.