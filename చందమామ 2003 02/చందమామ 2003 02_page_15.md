ఆడుతున్న మంతనాలేమిటో తెలుసుకో వచ్చుగదా,” అన్నాడు.

జయశీలుడు అలాంటి సూచన ఎందుకు చేశాడో గ్రహించిన దేవశర్మ, మంగళవర్మతో, “శిష్టా, మంగళా! నువ్వు పోయి, ఆ హంసల రథంలో మాయాసరోవోశ్వరుడు కాక, ఆయన అంగరక్షకుడెందుకున్నాడో తెలుసుకురా,” అన్నాడు.

మంగళవర్మ దేవశర్మకు తలవంచి నుస్కరించి నదికోసి నడిచాడు. అతడలా వెళ్ళిపోగానే జయశీలుడు, దేవశర్మతో, “శర్మా, ఇప్పుడు చెప్పు-మాయాసరోవోశ్వరుడనేవాడు అపహరించుకుపోయిన హిరణ్యపురం రాజకుమార్తే కుమారుడూ క్షేమంగా వున్నారా?” అని అడిగాడు.

“వాళ్ళిద్దరూ క్షేమమే. కాని, వాళ్ళు అపహరించబడినందుకు నువ్వనే హిరణ్యపురం రాజు దుఃఖిస్తూంటే, అపహరించుకు వచ్చి

నందుకు ఆ మాయాసరోవోశ్వరుడు విచారపడుతున్నాడు,” అన్నాడు దేశశర్మ.

జయశీలుడూ, దేవశర్మా ఇలా సంభాషించుకునేంతలో సిద్ధసాధకుడు, “జై, మహాకాళా!” అంటూ నరవానరం మీది నుంచి కిందికి దూకి, “జయశీలా, ఏమిటీ చిత్రం? మీరిద్దరూ లోగడే ఒకరినొకరు ఎరిగి వున్న వాళ్ళా? ఆ సంగతి ఇంతసేపై ఎందుకు దాచావు?” అని అడిగాడు.

జయశీలుడు అతడిని మెల్లిగా మాట్లాడు మని పెచ్చరించి, “సాధకా, కొంచెం శాంతించు. ఈ దేవశర్మా నేనూ బాల్య మిత్రులం. మా ఇద్దరిదీ అమరాతీనగరం. ఆ నగరంలో ఒకప్పుడు అందెమేసిన జూదగాళ్ళం-అదంతా పెద్దకథ! ఇప్పుడు మేం ఇద్దరం మిత్రులం అనే సంగతి మకరకేతుకు తెలియకూడదు. అలా తెలిస్తే, మనం ఆ మాయాసరోవోశ్వరుడనే వాణ్ణిచిత్ర వధచేసి, కాంచనమాలా, కాంచనవర్మలను బంధవిముక్తుల్ని చేసే అవకాశం వుండదు,” అన్నాడు.

“అదా సంగతి! ఇప్పుడీ పిట్టలరథం గొడవ వచ్చిపడిందే, దీని వెనక వున్న రహస్యం ఏమిటి? ఈ రహస్యం ఏమిటో మన ఇద్దరికీ మిత్రుడైన దేవశర్మకు తెలసివుండాలి,” అంటూ సాధకుడు ఒక్క ఊపున పోయి దేవశర్మను ఆప్యాయంగా కౌగలించుకున్నాడు.

దేవశర్మ నవ్వుతూ సిద్ధసాధకుడి భుజంతట్టి, “మాయాసరోవరంలోని జలవృక రాక్షసుణ్ణి, నువ్వు చంపగలిగితే, నీకు మహాకాలుడి నుంచి సర్వశక్తులూ సిద్ధించగలవు. ఆ జలవృకుడు, నువ్వు ఆరాధించే మహాకాలుడికి బద్ధవిరోధి!” అన్నాడు.