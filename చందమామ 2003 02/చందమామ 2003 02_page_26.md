సాధుజనులను పరిహాసించేవాడు. వేధించి
ఆనందించేవాడు. దురహంకారంతో అంధు
డిలా ప్రవర్తించడంతో అందరూ వాణ్ణి అంధకా
సురుడు అని పిలిచేవారు. వాడి తల్లి పెట్టిన
అసలు పేరు మరుగున పడిపోయింది!

తన అన్నలందరినీ దేవతలు హతమార్చా
రన్న సంగతి కొన్నాళ్ళకు అంధకాసురుడికి
తెలియవచ్చింది. ఆగ్రహాదగ్రుడయ్యాడు.
ప్రతీకారవాంఛతో రెచ్చిపోయాడు. పగసాధించ
డానికి పూనుకున్నాడు. దేవతలతో తరచూ
జరిగే ప్రతియుద్ధాలలోనూ అంధకుడే గెలిచే
వాడు. తల్లి దితి పొందిన వరం రక్షణాకవచంగా
కాపాడడంతో దేవతలు వాణ్ణి ఓడించలేకపోయే
వారు. వాడిదేతచాపుడెబ్బులు తిని పారిపోయేవారు.

అంధకాసురుడు పెట్టేబాధల నుంచి ఎలా
గైనా బయటపడాలని దేవతలు తీవ్రంగా ఆలో
చించసాగారు. దేవతలకు సంబంధించినంత
వరకూ వాడు నాశనం లేనివాడు. వాణ్ణిచండడు
సాధ్యంకాదు. అయితే సృష్టి స్థితిలయాలకు
అధిపతులైన బ్రహ్మవిష్ణు మహాశ్వరులకు అది
అసాధ్యమేమీ కాదు. దేవతలందరూ వెళ్ళి
త్రిమూర్తులతో మొర పెట్టుకున్నారు. త్రిమూ
ర్తులు వారికి అభయమిచ్చి పంపారు.

నారదుడు ఒకనాడు భూలోకసంచారానికి
వచ్చి, అంధకాసురుడుండే చోటికి వెళ్ళాడు.
నారుదుడి మెడలో ఆకర్షణీయమైన పుష్ప
హారం ఒకటి కనిపించింది. ఆ పుష్పహారం
నుంచి మనసును మైమర్మించే అద్భుత పరి
మళం వీస్తున్నది. అంధకుడు ఆ పుష్పహారాన్ని
చూస్తూ కొంతసేపు అలాగే ఉండిపోయాడు.
అద్భుత పరిమళాలు వెదజల్లే అందమైన
అలాంటి పుష్పాలను వాడు అంతకు ముందె
న్నడూ చూడలేదు; వాటిని గురించి వినలేదు.

“ఈ పువ్వులు ఇంత అందంగా ఉన్నాయి! నీకెక్కడ లభించాయి?” అని అడిగాడు వాడు, నారదుడిని.

“స్వర్గ, మర్య, పాతాళాలనబడే మూడు లోకాలలో మందారపర్వతం మీద మాత్రమే ఇవి లభిస్తాయి. వీటి పేరు కూడా మందార పుష్పాలే!” అన్నాడు నారదుడు.

“నాకూ అలాంటి పూలహారం ధరించాలని ఉన్నది!” అన్నాడు రాక్షసుడు.

“ఈ హారాన్ని నీకివ్వడంలో నాకెలాంటి అభ్యంతరమూ లేదు. అయినా, ముల్లోకాలలో సాటిలేని బలసంపన్నుడవైన నువ్వు, ఒక సాధారణ మునినైన నేను ధరించిన మాలను ధరించడం భావ్యంగా ఉంటుందేమో ఆలోచించు. పైగా ఈ మాలను నేను ధరించి రెండు రోజులయ్యాయి. ఇప్పటికే పువ్వులు కొంత వాడిపోతున్నాయి. వీటిని ధరించడం నీకు అంత గౌరవప్రదం కాదు కదా!” అన్నాడు నారదుడు.