పట్టం తీసుకుపోతున్నాం. చంద్రం తనపెట్టెలో కాస్త డబ్బు దాచాట్టగదా! ఆ డబ్బు తెమ్మని మమ్మల్నిపంపాడు,” అన్నారు.

ఇదంతా మొదటి నుంచీ కొయ్యబారి పోయి విన్న అవ్వ భోరున ఏడుస్తూ, డబ్బు మూట వాళ్ళ చేతుల్లో పెట్టింది. వాళ్ళు డబ్బు తీసుకుని వెళ్ళిపోయారు. అవ్వ ఏడుస్తూ ఇంటి గుమ్మంలో చతికిలబడింది.

ఒక గంట గడిచేసరికల్లా నెత్తిన బియ్యపు మూట పెట్టుకుని చంద్రం వచ్చాడు. అల్లంత దూరాన మనవణ్ణి చూస్తూనే ఆనందంగా ఎదురువెళుతూ, “అప్పుడే తగిలిన దెబ్బబాధ తగ్గిపోయిందా?” అంటూ అడిగింది అవ్వ.

విషయం ఏమిటో అర్థంకాకతెల్లబోయిన చంద్రానికి క్షణాల మీద అవ్వ చెప్పిన మాటల ద్వారా అంతా తెలిసిపోయింది. వాడుపట్టరాని కోపంతో, “నా కష్టఫలం అంతా మట్టిపాలు చేశావుగదే! మరికాస్త డబ్బు కూడబెట్టి,

పట్టంలో వ్యాపారం చేసి, నిన్ను అందలం ఎక్కిద్దామనుకున్నాను. నీకారాత లేదే! ఫో.. మళ్ళీ నా కంటికి కనిపించకు,” అంటూ పెద్దగా కేకలుపెట్టి, అన్నం కూడా తినకుండా తిరిగి వెళ్ళిపోయాడు.

మనవడు అంతలేసి మాటలు అనేసరికి, అవ్వకు పట్టరాని దుఃఖం కలిగింది. “ఛీ! ఇలాంటి బతుకు బతికేకన్నా చిట్టడవిలో పిశాచాలబారినపడి చావటం నయం!” అనుకుని, ఆమె గబగబా నడుస్తూ చీకటి పడుతూండగా అడవికి చేరి, ఒక పెద్ద మరిచెట్టు కింద కూర్చుని, “చీకట్లు బాగానే ముసురు కుంటున్నాయి. అయినా, ఒక్క పిశాచమూ కనబడదేం!” అనుకుంటూ, “పిశాచాలూ, ఓయ్ పిశాచాలూ!” అంటూ కేకలుపెట్టింది.

రెండు పిల్లపిశాచాలు చెంగుమని ఆమె ముందుకు దూకి, “ఎందుకలా పాలికేకలు పెడుతున్నావు? మాతో నీకేం పని?” అని ప్రశ్నించాయి.

అవ్వ వాటిని చూసి ఆనందపడుతూ, విషయమంతా చెప్పి, “నా మనవడిచేత అంత మాట అనిపించుకున్నాక, ఇంకా బతికి వుండటందేనికి? నన్ను చంపెయ్యండి,” అన్నది.

అవ్వ మాటలకు పిశాచాలుతెల్లబోయి, తరవాత తమలో తాము-అవ్వ మాటలు వింటూంటే ఇది కూడా కొంగలచెరువు పక్కన తాటాకు పాకలో కొత్తగా చేరిన కుర్రదొంగల పని అనిపిస్తున్నది! వాళ్ళు ఎవరో అమ్మాయిని మోసం చేసి తీసుకువచ్చారట. ఆ పిల్ల ఒకటే ఏడుస్తోందని, మనమెల్లకన్ను మేనత్తచెప్పింది కదా!-అంటూ ఏదో కూడబలుకుక్కని, “అవ్వా! నీ మనవడి డబ్బు నీ చేతికి తిరిగి