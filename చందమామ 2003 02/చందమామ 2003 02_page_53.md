# షాహుకారు యుక్తి

యమునాపురిలో, కంటకుడనే గజదొంగ ఒకడు ప్రజలను దోచుకుంటూ భయ భ్రాంతులను చేయసాగాడు. వాడు ఎప్పటి కప్పుడు రాజభటుల కన్నులు గప్పి తెలివిగా తప్పించుకునేవాడు. ఈ పరిసీతుల్లో ఆ దేశు రాజు, కంటకుణ్ణి పట్టిచ్చినవారికి లక్ష రూకల బహుమతి ప్రకటించాడు.

విశ్వదత్తుడనే షాహుకారు, యమునా పురిలోని ప్రముఖవ్యాపారుల్లో ఒకడు. వ్యాపారంలో న్యాయంగా వ్యవహరిస్తూ, ప్రజల్లో మంచి పేరు తెచ్చుకున్నాడు.

ఒకనాటి సూర్యాస్తమయం వేళ సాధువు ఒకడు విశ్వదత్తుడి ఇంటికి వచ్చాడు. తాను కాశీనుంచి రామేశ్వరం వెళుతున్నట్టు, విశ్వదత్తుడికి చెప్పాడు. విశ్వదత్తుడు, అతణ్ణి సాదరంగా ఆహ్వానించి, ఆ రాత్రికి తన ఆతిథ్యం స్వీకరించవలసిందిగా కోరాడు. సాధువు అంగీకరించడంతో, విశ్వదత్తుడు అతడికి తన గృహంలో భోజనం పెట్టి, సకల వసతులతో విడిది ఏర్పాటు చేశాడు.

ఆనాటి అర్ధరాత్రి ఏదో చిన్నశబ్దం కావడంతో, విశ్వదత్తుడికి హఠాత్తుగా మెలుకువ వచ్చింది. అతడు పక్క గదిలోకి కిటికీలోంచి చూడగా, అక్కడ కనిపించిన దృశ్యం గుండెను గుభేలుమనిపించింది.

సాధువు కాషాయ షస్త్రాలు తీసిపక్కన పెట్టి, ఏవేవో పనిముట్లతో నగలూ, డబ్బూ వున్న ఇనుప భోషాన్ని తెరిచేందుకు తీవ్రంగా ప్రయత్నిస్తున్నాడు. అది చూస్తూనే విశ్వదత్తుడికి, వాడు దొంగసాధువన్న విషయం బోధపడింది. అంతేకాక, లోగడ రాజభటులు, కంటకుడి చిత్రుటాన్ని నగరంలో చాలా చోట్ల ప్రదర్శించి ఉండడంతో - ఈ దొంగసాధువు కంటకుడే అని విశ్వదత్తుడు సులభంగా గుర్తించాడు.

విశ్వదత్తుడు స్వత్తుంగా చాలా భయస్థుడు. ఏనాడూ అతడు దొంగ అన్నవాణ్ణి ప్రత్యక్షంగా చూసి ఉండలేదు. పైగా, ఈ దొంగ సామాన్యుడు కాదు; పరమ కర్కోటకుడని పేరు బడ్డ కంటకుడు! ఇప్పుడు ఏం చేయడమా