“ఒంట్లో బాగా లేదండి జ్వరం వచ్చిన ట్టుంది,” అన్నాడు రాఘవులు నీడుంగా.

“అయ్యో, పాపం అలాగా! మైద్యుడిదగ్గరకు వెళ్ళి మందులు తెచ్చుకోలేకపోయావా?” అన్నాడు రాఘయ్య.

“మైద్యుడి దగ్గరకా? వద్దులెండి. ఆయన డబ్బివ్వకపోతే, నాడి కూడా చూడడు. రేపటికి జ్వరం అదే తగ్గుతుంది,” అన్నాడు రాఘవులు.

రమణయ్య చేయి జేబులోనికి పోనిచ్చి కొంతడబ్బు తీయబోయి, అంతలో మేనుమామ మాటలు గుర్తుకు వచ్చి ఆగిపోయాడు. తన బాధలే తో తను పడతాడు లెమ్మనుకుని, అక్కడి నుంచి బయటకు వచ్చాడు.

అలా మూడు రోజులు గడిచింది. మరు నాడు రాఘవులు పనిచేసే కిరాణాదుకాణం యజమాని శంభులింగం, రమణయ్య ఇంటికి వచ్చి రాఘవులు గురించి అడిగాడు. రమణయ్య అతడికి సంగతి వివరించాడు.

శంభులింగం, రాఘవులు గదిలో కి వెళ్ళి, అతడి ఒంటిపై చేయిమేసి చూసి రమణయ్యతో, “ఏమిటయ్యా ఇది? ఇతడి ఒళ్ళు కాలిపోతు న్నది. కీసం మైద్యుడి దగ్గరకు తీసుకెళ్ళాలన్న ఆలోచన మీకు రాలేదా?” అన్నాడు కోపంగా.

రమణయ్య వెలవెలపోతూ, తన మేనుమామ అన్నమాటలు శంభులింగానికి చెప్పాడు. శంభులింగం అతడి కేసి వింతగా చూస్తూ, “భలే మనిషివయ్యా నువ్వు! మేనమామ అన్నమాటలే వేదవాక్కుగా భావిస్తావా? ఆయన చెప్పింది నిజమేకానీ, ఒక మనిషికి జబ్బుచేసి ప్రాణాలు పోతూంటే కూడా, అతడికి సాయం చేయకుండా వుంటావా?” అంటూ రాఘవులును లేపి, మైద్యుడి ఇంటికి బయలుదేరాడు.

ఆ సమయంలో పెళ్ళికి వెళ్ళి తిరిగి వస్తున్న మేనమామ, వీధివెంట పోతున్న శంభులింగాన్నీ, రాఘవులునూ చూసి, ఏం జరిగిందని రమణయ్యను అడిగి తెలుసుకుని, “శంభులింగం అన్నమాటలు పూర్తిగా వాస్తవం. ఏదైనా ఒక నియమానికి కట్టుబడ డంలో తుప్పులేదు. కానీ దేనికైనా పట్టువిడుపు లంటూ వుండాలి! నువ్వు చేసిన పని ముమ్మా టికీ తప్పే. స్వతంత్రంగా ఆలోచించుకునే స్థాయికి నువ్వు ఎదగాలి. మనిషికి ఇంగిత జ్ఞానం అతి ముఖ్యం. దాన్ని అలవరచుకునే ప్రయత్నం చెయ్,” అన్నాడు.

మేనమామ మాటలతో రమణయ్యకు కొత్త విషయం ఏదో బోధపడినట్లయింది.