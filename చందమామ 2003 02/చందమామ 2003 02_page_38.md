మాత్రం తీరనే లేదు," అన్నాడు మెల్లని కంఠస్వరంతో.

“ఏమిటా కోరికలు?” అని అడిగింది భానుప్రియ.

“మన ఇంట్లో తోడర్‌మల్ ఆలపించాలని ఆశించాను తల్లీ!” అన్నాడు హరిసింగ్.

తోడర్‌మల్ స్త్రీలు పాడే పెళ్ళిపాట. కొడుకు పెళ్ళిచేసుకుని పెళ్ళికూతురును వెంటబెట్టు కుని వచ్చినప్పుడు స్త్రీలు పాడేసంప్రదాయ స్వాగత గీతం అది. హరిసింగ్‌కు కొడుకులు లేరుగనక, ఆయన ఇంట్లో తోడర్‌మల్ ఆలపించే అవకాశం రాలేదు.

కొంతసేపు మౌనం తరవాత ఒక పెద్దమనిషి, “నువ్వాక కుమారుణ్ణె దత్తత తీసుకుంటే అది సాధ్యం!” అన్నాడు.

అయితే హరిసింగ్ అయిష్టంగా తల ఉపుతూ, “ఇప్పుడది సాధ్యం కాదు. చాలా ఆలస్యమైపోయింది,” అని చెప్పి కొంతసేపు మౌనంగా ఉండి, ఆ తరవాత, “నా కుటుంబం కోసం గుజరాత్ నుంచి మేలుజాతి గుర్రాలను తీసుకురావాలను కున్నాను. అదీ సాధ్యపడలేదు. అది నా రెండవ తీరని కోరికు!” అన్నాడు.

చుట్టూ కలకలం చెలరేగింది. “ఏమిటీ విడ్డూ రపు కోరికలు? ఇదెలా సాధ్యం?” అని బంధువులు తమలో తాము గుసగుసలాడసాగారు.

“నువ్వు నీలాగే పరాక్రమశాలి అయిన కొడు కును కనివుంటే, నీకోరికలు నెరవేరి ఉండేవి. లేక లేక ఒక్క ఆడపిల్లను కని, ఇప్పుడు విచారపడి ఏంలాభం?” అని ఒక పెద్దమనిషి నిట్టూర్చాడు.

బంధువులు ఒక్కొక్కరుగా అక్కడి నుంచి వెళ్ళిపోసాగారు.

హరిసింగ్ కూతురు భానుప్రియ తండ్రిచేతిని ఆప్యాయంగా తన చేత్తో పట్టుకున్నది. ఆమె కళ్ళనుంచి కన్నీళ్ళు పెల్లుబకసాగాయి. “నాన్నా! మీ రెండు కోరికలనూ నేను నెరవేరుస్తాను,” అన్నది ఆమె గద్గద స్వరంతో.

హరిసింగ్ కళ్ళు పెద్దవి చేసి కుమార్తెను చూశాడు. ఆమె కళ్ళల్లో తొణీకిసలాడుతూన్న ఆత్మవిశ్వాసాన్ని, దృఢనిశ్చయాన్ని గమనించి పట్ట రాని ఆనుదంతో, “కృతజ్ఞతలు తల్లీ! కృతజ్ఞతలు! భగవంతుడు నీకు తోడు ఉంటాడు!” అంటూ కళ్ళు మూశాడు.

అంత్యక్రియలు ముగిశాక, భానుప్రియ దుఃఖాన్ని దిగమ్మింగి, తండ్రి చివరి కోరికలను నెరవేర్చడానికి నిర్ణయించింది.

శిరోజాలు కనిపించకుండా గట్టిగా ముడివేసి పెద్దతలపాగా పెట్టుకున్నది. పురుషమేషం ధరించి, పెద్ద ఖండగం తీసుకుని గుర్రాన్ని అధిరోహించి, గుజరాత్‌కేసి బయలుదేరింది.

మార్గమధ్యంలో ఆమెకు యువకులైన ఒక రాజపుత్ర వీరుడూ, ఒక క్షురకుడూ తాడుపడ్డారు. వాళ్ళిద్దరూ కూడా ఆమెలాగే మేలుజాతి గుర్రాల కోసం గుజరాత్‌కు వెళుతున్నారు. పఱ్పుర పరిచ యాల తరవాత ముగ్గురూ మిత్రులయ్యారు. ముగ్గురూ కలిసి ఒకటిగా బయలుదేరారు.