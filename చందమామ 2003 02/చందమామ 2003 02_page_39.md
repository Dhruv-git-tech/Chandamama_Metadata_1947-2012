కొన్నాళ్ళ తరవాత వాళ్ళు మేలుజాతి గుర్రా లున్ననగరాన్ని చేరుకున్నారు. గుజరాత్ రాజు శ్రేణు మైన గుర్రాలను అశ్వశాలలో బంధించకుండా, వాటిని విశాలమైదానంలో యధేచ్ఛగా తిరగిచ్చి, కాపలాకు ప్రత్యేక సైనికులను ఏర్పాటుచేశాడు. ఆ మైదానం పక్కన ఒక ప్రకటనా ఫలకం, దాని పక్కన ఒక భేరీ ఉన్నాయి. ఆ ఫలకంలో ఇలా రాసి ఉంది: ఈ అశ్వాలను కావాలని ఆశించినూరు కావలసినన్ని అశ్వాలను తీసుకుని వెళ్ళవచ్చు. అయితే ఒక నిబంధన: అశ్వాలను కాపలా కాస్తున్న సైనికులను ఓడించాకే అశ్వాలను తీసుకువెళ్ళాలి. అందుకు సిద్ధంగా ఉన్న వీరులు పక్కనున్న భేరీ మోగించవచ్చు.

ముగ్గురు మిత్రులూ, ఆ ప్రకుటను చదివారు. అందులోని నిబంధన గురించి వాళ్ళకు అంతకు ముందే తెలుసు. గుజరాత్ రాజసైనికులను ఓడించలేకే, అశ్వాలు కావాలన్న కోరిక ఉన్నప్పటికీ, భానుప్రియ తండ్రి హరిసింగ్, వాటిని సాధించలేక తీరని కోరికతో మరణించాడు!

కొంతసేపు తీవ్రంగా ఆలోచించాక భాను ప్రియ తన మిత్రులతో, “నేను భేరీ మోగించి, కాపలా సైనికులను ఓడిస్తాను. మీరు ఈ లోగా లోపలికి వెళ్ళి, మేలుజాతి గుర్రాలలో శ్రేణ్యమైన వాటిని ఎంపిక చేయండి,” అన్నది.

మిత్రులిద్దరూ సరేనని లోపలికి వెళ్ళారు.

భానుప్రియ భేరీ మోగించింది. కొంతసేపటికి ఒకసైనికదళం అక్కడికివచ్చింది. ఒంటరిగా వచ్చిన యువకుడు ఆ భేరీని మోగించడం చూసిన దళ నాయకుడు, “ఏమిటా పని? మేము ఒంటరి గాళ్ళతో యుద్ధంచెయ్యం. మామూలుగా ఇక్కడికి గుర్రాల కోసం పెద్ద పెద్ద సైన్యాలతోనే వస్తారు!” అన్నాడు.

అయితే భానుప్రియ ఏమాత్రం జంకు కొంకు లేకుండా, “రండి, మీ అందరినీ ఒంటరిగానే ఓడిస్తాను,” అంటూ కత్తి ఝశీవించసాగింది.

“ఏమిటి! ఇంకా మీసాలు కూడా మొలవని నువ్వు మమ్మల్ని ఓడిస్తావా? అసలు నువ్వేం మాట్లాడుతున్నావో తెలిసే మాట్లాడుతున్నావా?” అంటూ దళనాయకుడు పకుకా నవ్వాడు.

“నా శక్తి సామర్థ్యాల గురించి అనుమానం ఉంటే పరీక్షించి చూడు. నేను నా ఖడ్గాన్ని నేలలోకి గుచ్చుతాను. మీ సైనికులలో ఎవరైనా దానిని పెకి లాగితేచాలు. నేను ఓటమిని అంగీకరించి తిరిగి వెళ్ళిపోతాను!” అన్నది భానుప్రియ.

సైనికులకు ఆ మాటలు వింతగొలిపాయి. దళనాయకుడు అందుకు అంగీకరించాడు.

భానుప్రియ ఖడ్గాన్ని తీసి బలంగా నేలలోకి దించింది.

దళనాయకుడు ఆజ్ఞాపించగానే ఒకసైనికుడు ముందుకువచ్చి ఖడ్గాన్ని పైకి లాగాలని చూశాడు. కాని, రాలేదు. వంగి ఇంకా బలంగా లాగాడు. ఖడ్గం కదలలేదు. అటూ ఇటూ కదిపి పైకి లాగ డానికి ప్రయత్నించి విఫలుడయ్యాడు. తల వంచుకుని వెనక్కు వెళ్ళిపోయాడు.