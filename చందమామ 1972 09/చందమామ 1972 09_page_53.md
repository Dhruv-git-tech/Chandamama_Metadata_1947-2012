అమృతం

ద్వాపరయుగంలో ఉత్తరకురుభూములలో
భృంగిరసుడు అనే సామాన్య గృహస్తు
ఒకడు ఉండేవాడు. ఆయనకు అమృతాన్ని
సాధించి చావు లేకుండా చేసుకోవాలన్న
కోరిక కలిగింది.

అందుచేత భృంగిరసుడు గంధమాదన
పర్వతానికి వెళ్ళాడు. అది అనేకరకాల దేవ
గణాలు తిరిగే ప్రాంతం. అక్కడ భృంగి
రసుడికి సిద్ధులతోనూ, చారణులతోనూ పరి
చయం కలిగింది.

“అమృతం సాధించడానికి మార్గం ఏమైనా ఉన్నదా?” అని భృంగిరసుడు తన మిత్రులను అడిగాడు.

“అందుకు తపస్సు చెయ్యటం తప్ప మరొక మార్గం లేదు. తపస్సు ద్వారా కూడా అమృతం లభించకపొవచ్చు. కావలిస్తే మాకు తెలిసిన సిద్ధవిద్యలు నేర్పుతాం,” అన్నారు సిద్ధ చారణులు.

భృంగిరసుడు వారి వద్ద సిద్ధవిద్యలు
పూర్తిగా నేర్చుకుని, దేవతలు సంచరించే
ప్రాంతం వదిలి పెట్టి, అరణ్యప్రాంతాలు
చేరుకున్నాడు. అక్కడ ఆయన తపస్సు
చేద్దా మనుకున్నాడు గాని, ఆ తపస్సు
సాగలేదు.

అరణ్యంలోని పల్లెలవాళ్ళు, ఆయన
వైద్యంలో సిద్ధహస్తుడని తెలుసుకుని ఆయన
వద్దకు రాసాగారు. ఆయన బౌషధాలు ఇచ్చే
వాడు కాడు. కొన్ని రోగాలకు కారణం
చెడుబుద్దులు. అలాటి రోగాలు కలవారి
బుద్దులు మారితే తప్ప ఆ రోగాలు నయం
కావని చెప్పేవాడు. చాలామంది తమ
బుద్దులూ, ఆలోచనలూ మార్చుకుని చికి
త్సలు పొందారు. మరి కొన్ని రోగాలను
ఆయన ప్రాణాయామంతో నయం చేశాడు.
కొన్ని దీర్ఘరోగాలను యోగాసనాల ద్వారా
నయం చేశాడు.