# మోసకారి

ఒక నగరంలో రంగడు అనే పేదవాడు ఉండేవాడు. వాడు ప్రతిదినమూ ఆడవికి పోయి, కట్టెలు కొట్టుకుని, వాటిని నగరంలో ఆమ్ముకుని జీవించేవాడు.

ఒక రోజు ఉదయం రంగడు ఆడవిలో పోతూ ఉండగా ఒక పొదలో కంకణం ఒకటి వాడికి కనబడింది. దానిని చూసి రంగడు, "వనదేవత అనుగ్రహించింది! దీన్ని ఆమ్ముకుని కొంతకాలం హాయిగా జీవించవచ్చు," అనుకుని, ఆ కంకణంతో నగరానికి తిరిగి వచ్చాడు.

వాడు ఒక నగల వర్తకుడి వద్దకు వెళ్ళి, "బాబుగారూ, ఈ కంకణం నాకు ఆడవిలో ఈ ఉదయమే దొరికింది. దీనిని మీరు తీసుకుని దీని ఖరీదు నాకు ఇప్పించండి," అన్నాడు.

నగల వర్తకుడు ఆ కంకణాన్ని శ్రద్ధగా పరిశీలించి, "ఇంత విలువైన కంకణం విడికి అడవిలో దొరకటం ఏమిటి? దీనిని వాడు ఎక్కడో ఎత్తుకు వచ్చి ఉంటాడు. దీనిని ఎలాగైనా కాజేయాలి," అనుకుని, రంగడితో, "దీని ధరకు సరి అయిన పైకం ఇప్పుడు నావద్ద లేదు. రేపు దీనిని తీసుకురా, డబ్బు ఇచ్చి కొంటాను," అని నమ్మ కంగా చెప్పి, కంకణం వాడికే తిరిగి ఇచ్చాడు.

రంగడు ఆ కంకణాన్ని తన ఇంట భద్రంగా దాచి, తాను అడవికి వెళ్ళి పోయాడు.

వాడు వెళ్ళిపోగానే నగల వర్తకుడు రాజుగారి వద్దకు వెళ్ళి ఫిర్యాదు చేస్తూ, "మహారాజా, రంగడు అనే కట్టెలుకొట్టే వాడు నా వద్ద ఉండే కంకణాన్ని దొంగి లించాడు. ఆది వాడి వద్దనే ఉన్నట్టు తెలి సింది. వాడి ఇల్లు సోదాచేసి, నా కంకణం నాకు తిరిగి ఇప్పించండి," అన్నాడు.