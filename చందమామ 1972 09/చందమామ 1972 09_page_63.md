నీ ప్రాణానికే ప్రమాదం, జాగ్రత్త!”
అన్నాడు.

దానికి ధర్మరాజు, “ధీష్ముడూ,
ద్రోణుడూ, ఆశ్వజ్ఞామా, కర్ణుడూ, కృపుడూ
గల కౌరవసేనను ఇంద్రుడు కూడా జయించ
లేదు. అలాటి శక్తి బృహన్నలకే ఉన్నది.
బృహన్నల సహాయం ఉండగా నీ కొడుకు
అంతమంది వీరులను గెలవటంలో వింత
ఏమీ లేదు,” అన్నాడు.

విరాటుడు మర్మిడిపడి, “మళ్ళీ ఆదే
మాట ఆంటావా?” అంటూ పాచికలను
ధర్మరాజు ముఖం మీద విసిరాడు. ధర్మ
రాజు ముక్కుకు దెబ్బ తగిలి నెత్తురు కార
సాగింది. 'అరక్తం కింద పడేలోపుగా ద్రౌపది

పక్కనే ఉండి తన చేతిలోకి పట్టుకున్నది.
తరవాత అమె ధర్మరాజు అధిప్రాయం
గ్రహించి, ఒక బంగారు పాత్ర తెచ్చి, ధర్మ
రాజు ముక్కునుండి కారే రక్తాన్ని అందులో
పట్టింది.

ఇంతలో ఉత్తరుడూ బృహన్నలా వచ్చి
నట్టు ద్వారపాలకుడు విరాటుడితో చెప్పాడు.

“వారిద్దరినీ చూడాలని నేను తొందర
పడుతున్నాసు. వెంటనే వారిని లోపలికి
ప్రవేశపెట్టు,” అని ద్వారపాలకుడితో విరా
టుడు అన్నాడు.

ధర్మరాజు ద్వారపాలకుడితో రహి
స్యంగా, “బృహన్నలను ప్రవేశపెట్టకు.
ఉత్తరుణ్ణి మాత్రమే ప్రవేశపెట్టు.
యుద్ధంలో తప్ప, సన్నెవరన్నా గాయపరిస్తే
వాళ్ళను చంపుతానని బృహన్నలకు ప్రతం
ఉన్నది. నారక్తం చూస్తే అతను మీరాజును
సకుటుంబంగా నాశనం చేస్తాడు,” అని
చెప్పాడు.

తరవాత ఉత్తరుడు ఒక్కడే విరాటు
డున్ను చోటికి వచ్చి, తండ్రి కాళ్ళకు నమ
స్కారం చేసి, తరవాత ధర్మరాజు కాళ్ళకు
నమస్కారం చేసి లేచి, ధర్మరాజు ముక్కు
నుంచి కారుతున్న రక్తం చూసి చాలా అవే
దన పడుతూ, “ఈ మహానుభావుణ్ణి ఎవరు
ఇలా చేశారు? ఈ పాడు పని ఎవరిది?”
అని అడిగాడు.