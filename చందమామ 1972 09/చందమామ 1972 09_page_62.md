చేసిన మిగిలిన యోధులనందరిని ఉత్తరుడికి సాయం పంపండి. నపుంసకుణ్ణి సారధిగా పెట్టుకున్న ఉత్తరుడు ప్రాణాలతో ఉన్నాడే, లేడో ముందు తెలుసుకోండి.'' అంటూ అవేశపడ్డాడు.

విరాటుడి భయం చూసి ధర్మరాజు చిన్నగా సవ్వీ, ''బృహన్నల సారధిగా ఉండగా నీ కుమారుడు గెలిచి తీరుతాడు. కౌరవసేసలే కాదు, దేవాసుర సేనలు ఎదు రైనా అతనికి అపజయం ఉండదు,'' అన్నాడు.

అంతలోనే, ఉత్తరుడు శత్రువులను జయించి, గోవులను విడిపించి తిరిగి వస్తు స్నట్టు విరాటుడికి వార్త తెలిసింది. ఆది విని ధర్మరాజు, ''ఉత్తరుడు విజయుడై తిరిగి రావటం శుభం. ఆయితే, బృహన్నల సారధిగా ఉండగా ఉత్తరుడు జయించటం నాకేమీ ఆశ్చర్యం కలిగించదు,'' అన్నాడు.

కొడుకు గెలిచాడని వింటూనే విరాటుడు పరమానందభరితుడై, వార్త తెచ్చిన వారికి బంగారు బట్టలు కప్పి, రాజమార్గాలను అలంకరించమనీ, ఉత్తరుడి విజయం చాటించమనీ, మంగళ వాద్యాలతో ఉత్తరుడికి ఎదురు వెళ్ళమనీ ఆజ్ఞాపించాడు.

తరవాత ఆయన సైరంధ్రితో, ''పాచికలు పట్టుకురా. కంకుడితో జూదం ఆడాలి,'' అన్నాడు.

ఇద్దరూ జూదం ఆడటానికి కూర్చున్నారు. అప్పుడు విరాటుడు ధర్మరాజుతో, ''చూశావా, కంకభట్టా, నా కొడుకు ఎందరో మహావీరు లను ఒంటరిగా ఎదిరించి, జయించాడు!'' అన్నాడు.

దానికి ధర్మరాజు, ''బృహన్నల సారధిగా ఉండగా ఎందుకు జయించడూ?'' అన్నాడు.

విరాటుడికి చప్పున కోపం వచ్చింది. ఆయన ధర్మరాజుతో, ''బ్రాహ్మణాధమా, నా కొడుకుతో సమంగా ఆ నపుంసకుణ్ణి మెచ్చుకుంటావా? నీకు అనదగినదీ, ఆన రానిదీ కూడా తెలియదే. ఈసారికి నిన్ను క్షమించాను. మరొకసారి ఇలా మాట్లాడితే