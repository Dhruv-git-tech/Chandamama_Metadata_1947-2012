సత్యుడు ఎలా అయినా దాన్ని పట్టుకోవాలని
వెంటబడ్డాడు. కాని, అప్పటికే చీకటి కమ్ము
తున్న కారణంగా దాపులవున్న పొదలచాటున
నక్కుతూ, అది పారిపోయింది.

ఈ నక్క అంతకు పూర్వజన్మలో బ్రాహ్మణు
డుగా పుట్టి, బతికినన్నాళ్ళూ అమితమైన
జిత్తులమారితనం తోనూ, పరులకు హాని
చేస్తూనూ కాలం వెళ్ళబుచ్చింది. ఆ మానవ
జన్మ కారణంగా దానికి మంత్రానికి వున్న
అద్భుతశక్తి తెలిసిపోయింది.

పారిపోతున్న నక్కకు ఎదురుగా తనకన్న
మంచి కండబలం, వాడిపళ్ళూ వున్న నక్క
ఒకటి రావడం కంటబడింది. వెంటనే అది
భయంతో మంత్రం చదివింది. ఎదురు
వస్తున్న నక్క అక్కడే ఆగి మెల్లగా దానికి వంగి
నమస్కరించి, ఎంతో అణకువగా దారి తొలి

గింది. మంత్రం నేర్చిన నక్కకు ఎక్కడలేని
ఆనందం కలిగింది.

ఈ విధంగా నక్క కొద్దిరోజుల్లో ఎన్నో
వందల నక్కలపై ఆధిపత్యం సంపాయిం
చింది. తరవాత అది తన మంత్రశక్తిని అడవి
పందుల మీదా; పులులూ, సింహాలూ,
ఏనుగులపై ప్రయోగించి, వాటన్నిటినీ
లోబరుచుకున్నది. ఆ జంతువులన్నీ నక్కను
తమ రాజుగా అంగీకరించి, గొప్ప ఉత్సవం
జరిపినై.

రాజు నక్క, ఒక ఆడనక్కను వివాహమాడి,
దాన్ని రాణీగా ప్రకటించింది. సింహాలూ,
పులులలో నుంచి కొన్నింటిని మంత్రులుగా,
సేనానాయకులుగా ఎన్నిక చేసింది. ఇన్ని
అరణ్యమృగాలు తన ఆజ్ఞలను శిరసా
వహిస్తూ, తనకూ, తన భార్యకూ సేవలు