తెరిచాడు. ఎదురుగా దండ కమండలాలతో మందహాసం చేస్తూ దివ్యతేజస్సుతో నిలబడ్డ ఒక వృద్ధ ముని, “దుష్టమృగాలు తిరిగే ఈ అరణ్యంలోకి ఎందుకు వచ్చావు నాయనా?” అని అడిగాడు.

“వాటికన్నా భయంకర స్వభావులైన అధి కారగణం నుంచి తప్పించుకోవడానికి ఇక్కడికి వచ్చాను మహాత్మా,” అంటూ నెమ్మదిగా లేచి కూర్చున్న ప్రజ్వలుడు జరిగినదంతా మునికి వివరించాడు.

అంతా విన్నముని తుపంకిస్తూ, “అవును, అవంతిరాజు హేమాంగదుడి అలసత్వం వల్లే అధికారులిలా ప్రజలను వేధిస్తున్నారని నేనూ విన్నాను,” అన్నాడు.

“ఇలాంటి దుర్మార్గులను శిక్షించే మార్గమే లేదా?” అని అడిగాడు ప్రజ్వలుడు బాధ, ఆవేశం నిండిన కంఠస్వరంతో.

“నీలాంటి ధర్మావేశం గల సమర్థుడైన యువకుడికోసమే ఇన్నాళ్ళుగా ఎదురు చూస్తున్నాను,” అన్నాడు ముని.

ఆ తరవాత ఆయన దాపులనున్న చెట్టు నుంచి, వింత అకారంగల ఒకకర్రను విరిచి, కళ్ళు మూసుకుని కొంత సేపు మంత్రం జపిస్తూ నొసటికి ఆనించాడు. ఆ పిమ్మట దాన్ని ప్రజ్వలుడికి ఇస్తూ, “నాయనా, ఈ మంత్రదండం సాయంతో నువ్వు అదృశ్యంగా సంచరించవచ్చు. వాయువేగంతో పయనించవచ్చు. శత్రువులను నిర్వీర్యం చేసి అంగుష్ఠ ప్రమాణులుగా మార్చవచ్చు. తరవాత వారిని కావాలనుకున్నప్పుడు మామూలు మనుషులుగా చేయవచ్చు. అయితే, ఇది నీకు

మాత్రమే, అదీ దుష్టులను శిక్షించి, శిష్టులను రక్షించి మంచిపనులు చేయడానికి మాత్రమే ఉపయోగపడుతుంది. విజయోస్తు!” అని ఆశీర్వదించాడు.

ప్రజ్వలుడు ఆ మంత్రదండాన్ని ఆనం దంతో అందుకుని, భక్తితో కళ్ళకద్దుకుని, మునికి సాప్టాంగ నమస్కారం చేసి అక్కడి నుంచి బయలుదేరాడు. ఇతరులు తనను గుర్తుపట్టకుండా-రాగిరంగు జుట్టు, పొడ వాటి ముక్కు, నిప్పుకణికల్లా కళ్ళూ, పెదవి దాటిన దంతాలూ మోకాళ్ళ వరకు నల్లటి అంగీగల యువకుడి రూపం ధరించాడు. ఆ తరవాత నందివరానికి తిరుగు ప్రయాణమై వస్తూండగా మార్గ మధ్యంలో ఒక గ్రామం నడివీధిలో ఒక యువతి, “రక్షించండి, రక్షించండి!” అని కేకలు పెడుతూ పరిగెత్తడం