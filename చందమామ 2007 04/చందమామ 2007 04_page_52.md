“స్వామీ, నాకు కావలిసిన లోకాలను నేనే సంపాదించుకుంటాను. ప్రస్తుతం ఈ అరణ్యంలో నాకు వాసయోగ్యమైన చోటేదో చెప్పండి,” అన్నాడు రాముడు.

“ఈ యేటి వెంబడే పోతే సుతీక్ష్ణ మహాముని ఆశ్రమం వస్తుంది. ఆయన నీకు తగిన చోటు చూపించగలుగుతాడు. పాము కుబు సాన్ని విడిచినట్టు నేనీ దేహాన్ని విడవటం చూసి మరీ వెళ్ళండి,” అంటూ శరభంగ మహాముని అగ్నిలో ఆజ్యం పోసి అందులో ప్రవేశించాడు. ఆయన శరీరం అస్థికలతోసహా దగ్ధమయ్యాక, ఆయన ఇరవై అయిదేళ్ళ ప్రాయంగల దివ్యశరీరంతో అగ్ని నుంచి వెలువడటం చూసి సీతా రామలక్ష్మణులు నివ్వెరపోయారు.

శరభంగుడు దేహం చాలించగానే ఆశ్రమం లోని మునులందరూ రాముడి వద్దకు వచ్చి, “రామా, పంపాతీరంలోనూ, చిత్రకూటం లోనూ, మందాకినీ తీరంలోనూ ఉండే బుషులను రాక్షములు చెప్పరాని హింసలు పెడుతు న్నారు. క్రూరులైన ఈ రాక్షముల బారినుంచి బుషులను నువ్వే కాపాడాలి,” అన్నారు.

“నేను అరణ్యవాసం రావటంలో తండ్రి అజ్ఞను పాలించే మేలు ఒకటేననుకున్నాను. ఇప్పుడు నాకు మీ మూలంగా మరొకమేలు కూడా చేకూరుతుందన్న మాట. నేను తప్పక రాక్షముల బారి నుంచి మునులను కాపాడతాను,” అని రాముడన్నాడు.

రాముడు సుతీక్ష్ణుడి ఆశ్రమానికి బయలు దేరుతుంటే వైఖానసుడు మొదలైనవారు

అతని వెంట కదిలారు. వారందరూ కొన్ని నదులను దాటి, ఒక పర్వతం పక్కగానున్న అరణ్యం ప్రవేశించారు. ఆ అరణ్యంలోనే తపో సంపన్నుడైన సుతీక్ష్ణ మహాముని ఆశ్రమం ఉన్నది.

రాముడు తన పేరు చెప్పుకుని నమస్కారం చెయ్యగానే సుతీక్ష్ణుడతన్ని కౌగలించుకుని, “రామా, నువ్వు చిత్రకూటం చేరినప్పటి నుంచీ నీ వార్తలు వింటూనే ఉన్నాను. నేను చాలా తపస్సు చేశాను. అదంతా నీ కిస్తాను, సీతా లక్ష్మణులతో అన్ని లోకాలూ అనుభవించు,” అన్నాడు.

“స్వామీ, లోకాలన్నీ నేనే సంపాదించుకుంటాను. నాకీ అరణ్యంలో నివాసయోగ్యమైనస్థానం ఉంటే చెప్పండి చాలు,” అన్నాడు రాముడు.