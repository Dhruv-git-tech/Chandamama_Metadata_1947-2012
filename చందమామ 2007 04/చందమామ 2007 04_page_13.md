ఎందుకు చేస్తాడు? ఇందువల్ల అతడికి కలిగే లాభం ఏమిటి? ఆలోచించాలి,” అన్నాడు.

“ఆలోచించు... తీరిగ్గా ఆలోచించు!” అంటూ ముండూకుడు గట్టిగా కసురుకుని, “ముందు నువ్వెళ్ళి, ఆ బ్రహ్మదండి భడవాని ఇక్కడికి తీసుకు రా,” అంటూ కళ్ళెర్రచేశాడు.

మండూకుడి అనుచరుడు పెద్ద పెద్ద అంగలేస్తూ రావటం, కొండ అంచున వున్న గుడారాల ముందు కూచుని మాట్లాడు కుంటున్న బ్రహ్మదండి మాంత్రికుడూ, అతడి అంగరక్షకులైన, జితవర్మా, శక్తివర్మలూ చూశారు. నరభక్షకుడి వాలకం వాళ్ళ ముగ్గు రిలో భయాశ్చర్యాలను కలిగించింది.

బ్రహ్మదండి, జిత శక్తివర్మల కేసి తల తిప్పి, “జితా, శక్తీ, చూశారా మనకేసి వస్తూన్న, మండూకుడి అనుచరుడి ముఖ లక్షణాలు. వాడేదో మాంచి కోపంలో వున్నట్టున్నాడు.

మనకేం ప్రమాదం లేదు గదా!” అన్నాడు నిస్పృహగా.

“అసలు ఈ నరభక్షకులతో స్నేహం కలపటమే ప్రమాదం. నేవొద్దని ఎంతమొత్తు కున్నా, విన్నావు కాదు,” అన్నాడు జితవర్మ.

“మనం స్నేహితులమని చెప్పి, డబ్బూ, రాజ్యం వస్తుందన్న ఆశచూపకపోతే, మనను మండూకుడు ఎప్పుడో కాల్చుకు తినేసేవాడు. ఒకసారి వాళ్ళకు చిక్కిన తరవాత, మనం చేయగలిగిందేముంది; నిస్సహాయులం. అంతా ఆ కాలభైరవుడి అధీనం,” అన్నాడు బ్రహ్మదండి.

సంభాషణ ఇలా జరుగుతున్నంతలో, మండూకుడి అనుచరుడు అక్కడికి రానే వచ్చాడు. వస్తూనే వాడు, బ్రహ్మదండి కేసి కోపంగా చూస్తూ, “బ్రహ్మదండీ, నీ రోజులు ముగిసినై. మా నాయకుడు నిన్ను నిలువునా కాల్చుకు తింటానంటూ కారాలూ మిరి యాలూ నూరుతున్నాడు,” అన్నాడు.

“న్నా? కాల్చుకు తినటమా? ఆశ్చర్యం! ఆ మండూకేశ్వరుడికి నేను చేసిన ద్రోహం ఏమిటి? బ్రహ్మపుర రాజ్యంలో అర్ధ రాజ్యం ఇప్పిస్తానని కూడా మాట ఇచ్చానే,” అంటూ బ్రహ్మదండి బింకం నటించాడు.

“అర్ధరాజ్యం మాట భద్రమండూకుడె రుగు! నువ్వు, మా నాయకుణ్ణి చంపించేందుకు, ఆ జ్యేష్ఠుణ్ణీ, కనిష్ఠుణ్ణీ ఆయన భవంతి దగ్గిరకు పంపావు, అవునా?” అని ప్రశ్నించాడు మండూకుడి అనుచరుడు.

జ్యేష్ఠుడు, కనిష్ఠుడు అన్న పేర్లు వింటూనే బ్రహ్మదండి మాంత్రికుడు, కూచున్న చోటు