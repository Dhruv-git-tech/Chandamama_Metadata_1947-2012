రామయ్య కోరిక

వెంకటాపురంలో కూలిపనులు చేసుకుని బతికే రామయ్యకు నలుగురు సంతానం. ఆ ఊళ్ళో కూలిపనులు రోజూ దొరకవు. దొరికినా వచ్చే ఆదాయం తక్కువ. కడుపునిండా తిన డానికి తిండీ, కట్టుకోవడానికి బట్టా లేకుండా ఇంటిల్లిపాదీ ఉసూరుమంటూ బతుకీడుస్తు న్నారు.

ఒకనాటి రాత్రి రామయ్యకు గారెలు తింటున్నట్టు కలవచ్చింది. నిద్రలోనే నోరూ రింది. లేవగానే భార్య మంగమ్మతో తన కల గురించి చెప్పాడు. మంగమ్మ నిట్టూర్చి, “గంజినీళ్ళకు గతిలేదు గానీ, గారెల ముచ్చట ఒకటి మనకు,” అన్నది.

ఆ తరవాత ముంతలో నూకల గంజి తెచ్చి భర్తముందుంచి, “పట్నం పోయి ఏదయినా పని చూసుకోమంటే నా మాట వినవు. నూతిలోని కప్పలా ఈ ఊళ్ళోనే ఉంటే మన బతుకు ఇలాగే ఉంటుంది,” అన్నది.

రామయ్యకు ఉన్న ఊరు మిలి పెళ్ళాలంటే అయిష్టం, బెరుకూను. అందుకే భార్య అలా అన్నప్పుడల్లా, “చూద్దాంలే,” అంటూ మాట దాటవేస్తూ ఉంటాడు. ఇప్పుడు కూడా అదే సమాధానం చెప్పి, కాళ్ళు చేతులు కడుక్కుని రావడానికి పెరట్లోకి వెళ్ళాడు.

ఈలోగా పక్కింటి రైతు వెంకయ్య ఏడు నెలల కొడుకు పాక్కుంటూ వచ్చి, అక్కడ ఉంచిన ముంతను తోసి గంజిని ఒలకబోసే శాడు. అది చూసి, “నీవల్ల ఈ గంజినీళ్ళు కూడా నాకు ప్రాప్తం లేకుండా పోయాయి గదరా,” అని విసుక్కున్నాడు రామయ్య.

“పోనీ లేవయ్యా, పాపం పసిబిడ్డ. వాడికేం తెలుసు. ఇప్పుడిప్పుడే పాకడం నేర్చుకుంటు న్నాడు. మనమే జాగ్రత్తగా ఉండాలి,” అన్నది మంగమ్మ.

ఆకలి కడుపుతోనే రామయ్య ఊళ్ళోకి పని కోసం బయలుదేరాడు. ఆ పూట ఎక్కడా పని