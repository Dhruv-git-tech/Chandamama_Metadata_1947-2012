మహారాష్ట్ర జానపద కథ

పాలరాతి భవనం

పడమటి కనుమల దిగువ లోయలోని సోమ నాథపూర్ అనే చిన్న రాజ్యాన్ని సాహస ప్రియు డైన రాజు సోమదేవుడు పరిపాలించే వాడు. ఆయన తన రాజ్యాన్ని సక్రమంగా పరిపాలిస్తూ ఇరుగుపారుగు రాజ్యాలతో మైత్రీ సంబంధాలు కలిగి ఉండేవాడు. అందువల్ల ఆ రాజ్యంలోని ప్రజలు సుఖశాంతులతో జీవించసాగారు.

రాజుగారి ఏకైక సంతానం సోమరాజు. అతడు రాజోచిత విద్యలు నేర్చుకుని అంద మైన యువకుడిగా పెరిగాడు. యువరాజులో ఏవైనా సాహస కృత్యాలు చేయాలన్న కోరిక రోజు రోజుకూ బలపడసాగింది. ఒకనాడతడు తండ్రి వద్దకు వెళ్ళి, “నాన్నా, నేను ఒంటరిగా దేశాటన చేసి రావాలని ఆశిస్తున్నాను. అను మతించండి,” అని వేడుకున్నాడు.

“ఒంటరిగా ఎందుకు వెళ్ళాలి? అంగ రక్షకులను వెంటబెట్టుకుని వెళ్ళు. లేదా నీతోపాటు బుకరిద్దరు మిత్రులను తీసుకు వెళ్ళు. వాళ్ళు కూడా దేశాటన పట్ల ఆసక్తి కలవాళ్ళే కదా?” అన్నాడు తండ్రి అయిష్టంగా.

“వద్దు నాన్నా, ఎవరితోడూ వద్దు. నేను ఒంటరిగానే వెళ్ళి రావాలనుకుంటున్నాను,” అన్నాడు సోమరాజు.

“అలా అయితే, అందుకు మొదట మీ తల్లిగారి అనుమతి పొందిరా,” అన్నాడు రాజు.

యువరాజు తల్లి వద్దకు వెళ్ళి తన కోరిక చెప్పాడు.

“నువ్వు ఒంటరిగా వెళ్ళడం నాకు అంత సంతోషం కాదు గాని, దేశాటన సమయంలో ఎలాంటి చిక్కుల్లో పడకుండా క్షేమంగా తిరిగి రాగలనని నాకు మాట ఇచ్చే పక్షంలో నిరభ్యం తరంగా వెళ్ళిరా,” అన్నది తల్లి.