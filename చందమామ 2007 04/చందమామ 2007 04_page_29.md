వేధించే కొన్ని అపరాధాలు చేశాను. ఆ కుర్రమాంత్రికుడికి చిక్కి, వాడిచేత చిత్రహింసలు అనుభవించడం కన్నా, తమ బందిఖానాలో శిక్షా అనుభవించడమే మేలని భావిస్తున్నాను,” అన్నాడు మహామంత్రి దీనస్వరంతో.

మహారాజు అందుకు అయిష్టంగానే అంగీ కరించి, మహామంత్రి నేరాన్ని విచారించి చట్ట ప్రకారం తగిన శిక్ష విధించాడు.

ఆ తరవాత రాజుగారి కొలువులో ఉన్నమరికొందరు స్వచ్చందంగా తప్పులు ఒప్పుకుని లొంగిపోయారు. కుర్రమాంత్రికుడికి భయపడి, నేరాలకు పాల్పడ్డ వారందరూ రాజుకు లొంగిపోయారన్న వార్త రాజ్యమంతటా వ్యాపించడంతో ప్రజలలో సైతం నేరప్రవృత్తి బాగా తగ్గిపోయింది. క్రమంగా రాజ్యంలో నేరస్థులే కరువయ్యారు. ప్రజ్వలుడు ఒక్కరిని కూడా పట్టుకువెళ్ళలేని మంచి పరిస్థితి ఏర్పడింది. దాఁతో ప్రజ్వలుణ్ణి గురించి ప్రజలు అబ్బురంగా మాట్లాడు కోవడం కూడా ఆగిపోయింది.

ఒకనాటి సాయంకాలం మహామంత్రితో కలిసి ఉద్యాన వనానికి వాహ్యాళికి వెళ్ళిన

మహారాజు, “తమ సలహా చక్కగా పని చేసింది మంత్రివర్యా. ప్రజలిప్పుడు ప్రశాంతంగా జీవిస్తున్నారు,” అంటూ మంత్రిని అభినందించాడు.

“అభినందించవలసింది నన్ను కాదు. కుర్రమాంత్రికుడని ప్రజలు చెప్పుకుంటూన్న ఆ యువకుణ్ణి,” అన్నాడు మంత్రి.

ఏమిటి అన్నట్టు చూశాడు రాజు.

“అవును మహారాజా, ఒకూడు ఆ యువకుడు నా వద్దకు వచ్చి తను చేస్తూన్న పనిని గురించి చెప్పి, పంజరాలలో బంధించిన నేరస్థులను నాకు చూపాడు. మనం చేయవలసిన పనిని అతడు చేస్తున్నాడని మొదటి ఎంతగానో సంతోషించిన ప్పటికీ, ఆ తరవాత నేరస్థుల పట్ల ఉపేక్ష తగదని గ్రహించాను. ఎవరైనా సరే భయం ఉంటేనే దుష్టకార్యాలకు దూరంగా ఉండగలరని భావించి, నేరస్థులు స్వచ్చందంగా లొంగిపోయే ఉపాయం ఆలోచించాను. దోషిగా నటించాను,” అన్నాడు మంత్రి.

అలాగా అన్నట్టు రాజు మందహాసంతో తలపంకించాడు.