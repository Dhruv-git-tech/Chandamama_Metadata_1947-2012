మధ్యలో నిలబడిపోయాడు. “ఎవడివిరా నువ్వు? మా దారికే అడ్డు రావడానికి ఎన్ని గుండెలు?” అంటూ దొంగలు వాణ్ణి చుట్టు ముట్టి, వాడి చేతిలోని బల్లెం లాక్కుని దూరంగా విసిరి కొట్టారు.

గజదొంగ గంగులు సర్రున కత్తి దూసి, కత్తిమొనను వీరయ్యమెడకు ఆనించి, “మా స్థావర రహస్యాలు తెలుసుకోవడానికి వస్తు న్నావా ఏం? ఎవరు నువ్వు? ఘట్టు,” అంటూ కళ్ళెర్రచేశాడు.

గుబురు మీసాలతో, క్రూరమైన చూపు లతో, కారునలుపు నిలువెత్తు గంగులు రూపం చూడగానే వీరయ్యకు నోరు పిడచ కట్టుకు పోయింది. ఎంత ప్రయత్నించినా నోరు మెదపలేక, “బె... బె... బె...” అంటూ నీళ్ళు నమలసాగాడు.

వీరయ్యను మూగవాడిగా భావించి, గంగులు కత్తిని చప్పన వెనక్కు తీసుకు న్నాడు. వాడికి పెళ్ళయిన పన్నెండేళ్ళకు కొడుకు పుట్టాడు. అయితే, వాడు పుట్టు మూగ. అందుకే గంగులు మూగవాళ్ళకు ఎలాంటి అపకారమూ చేయడు. “ఈ కొండలలోని మాస్థావరం వైపు వెళ్ళి నీ మూగ ప్రాణాన్ని బలిచేసుకోకు. నీ దారిన నువ్వు వెళ్ళు,” అని చేత్తో సైగ చేసి తన అనుచరు లతో వెళ్ళిపోయాడు గంగులు.

బతుకు జీవుడా అనుకుంటూ అక్కడి నుంచి బయలుదేరిన వీరయ్య మరునాటి మధ్యాహ్నానికి వేరొక ఊరును సమీపించాడు.

ఊరిమొదట్లోనే పదిమంది స్త్రీపురుషులు బిగ్గరగా ఏడుస్తున్నారు. వాళ్ళను చూసి, “ఎందుకలా ఏడుస్తున్నారు? నేను ఏదైనా