చూసి ఆగాడు. గున్న ఏనుగులా ఉన్న ఒక మధ్యవయస్కుడు, పదిమంది బలాధ్యులను తోడు తీసుకుని ఆమె వెంటబడి తరుముతు న్నాడు. గ్రామస్థులు భయం భయంగా ఆ దృశ్యంకేసి చూస్తున్నారే తప్ప ఒక్కరూ అడ్డుకో లేదు.

“ఆగు,” అంటూ ప్రజ్వలుడు దారికి అడ్డంగా వెళ్ళాడు.

అమితాగ్రహం చెందిన ఆ మధ్య వయస్కుడు, “నాకు అడ్డురాగల ధీరుడివి, ఎవడి విరా నువ్వు?” అని అడిగాడు.

“చట్టాన్ని!” అన్నాడు ప్రజ్వలుడు.

“ఇన్నాళ్ళు ఎక్కడున్నావు? నన్ను ఏ చట్టాలూ ఏమీ చేయలేవు. నేను ఈ గ్రామాధి కారి నాగ్వురాన్ని. నాకు కావలసిన యువతిని వివాహమాడగలను. నన్ను అడ్డుకునే మగ

ధీరుడు ఇంకా పుట్టలేదు,” అని హుంకరించాడు గ్రామాధికారి.

“ఇంతకు ముందు ఇష్టపడని యువతులను బలవంతంగా వివాహమాడినందుకు ఐదు సంవత్సరాలు, ఇప్పుడీ యువతిని పెళ్ళాడమని బలాత్కరించినందుకు ఒక సంవత్సరం వెరసి, ఈ దేశపు చట్టం ప్రకారం నీకు ఆరు సంవత్సరాలు కలిన కారాగార శిక్ష విధిస్తున్నాను,” అన్నాడు ప్రజ్వలుడు గంభీరంగా.

నాగస్వరానికి ఆగ్రహం కట్టలు తెంచుకున్నది. “ఈ కుర్రకుంక నాకు శిక్ష విధించ గలిగినంతవాడా? వాణ్ణి పట్టి చెట్టుకు కట్టి చావగొట్టండి,” అని అరిచాడు.

ప్రజ్వలుడు దుస్తుల్లో దాచిన మంత్ర దండాన్ని తీసి వాళ్ళకేసి చూపాడు. దాని నుంచి నీలి కిరణాలు ప్రసరించడంతో నాగ స్వరం, వాడి అనుచరులు బొటన వేలంతగా మారిపోయారు. ప్రజ్వలుడు వాళ్ళను పట్టి చిన్న బుట్టలో వేసుకుని, నాలుగడుగులు వెనక్కు వేసి, అదృశ్యమైపోయాడు.

ఆ వింత దృశ్యం చూసి జనం నిశ్చేష్టులై పోయారు.

ఆ తరవాత మరికొన్ని క్షణాల్లో ప్రజ్వలుడు నందివరంలోని కొత్వాలు ఎదుట ప్రత్యక్షమయ్యాడు. ఆ సమయంలో ఫణిరాజు కూడా అక్కడే ఉన్నాడు. “కేశవుడికి రావలసిన డబ్బు ఇవ్వకపోగా, అతన్ని ఖైదు చేయడం దురన్యాయం. వెంటనే అతన్ని వదిలిపెట్టి, అతనికి చెందవలసిన డబ్బిచ్చి పంపండి,” అన్నాడు ప్రజ్వలుడు.