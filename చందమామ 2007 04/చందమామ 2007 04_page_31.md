ప్రథమ తాంబూలం

స్కందషష్ఠి ఉత్సవానికి ఆ ఊళ్ళో రకరకాల దుకాణాలతో పెద్ద సంత ఏర్పాటయింది. రామేశం, కామేశం మరి నలుగురు గ్రామ స్థులు కలిసి సంతకు బయలుదేరారు.

సంతమొదట్లో ఒకడు ఖర్జూరాలమ్ముతూ, “ఇవి మామూలు ఖర్జూరాలు కావు. రుచి చూసే కొనండి,” అంటున్నాడు.

రామేశం వాణ్ణి సమీపించ బోతూండగా కామేశం ఆపి, “ఎక్కడైనా సరే ప్రథమ తాంబూలం నాకే,” అంటూ ముందుకు వెళ్ళి పండు రుచి చూసి, “నేను మెచ్చి కొన్నానంటే నీ సరుకంతా క్షణాల మీద అమ్ముడైపోతుంది. నాకు రెండు వీశల పళ్ళు తూకం వెయ్యి,” అన్నాడు.

మిగతా వాళ్ళు కూడా అక్కడ పళ్ళు కొన్నారు. నిమిషాలలో ఈ సంగతి మిగతా దుకాణాదారులకు తెలియడంతో, ఏ దుకాణం ముందు ఆగినా కామేశానికే ప్రథము తాంబూలమివ్వసాగారు.

అలా వాళ్ళు కొన్ని దుకాణాలు దాటి ముందుకు వెళితే ఒకడు అందమైన పాలరాతి బొమ్మలు అమ్ముతూ కనిపించాడు. వాడు ధర చాలా ఎక్కువ చెబుతున్నాడని కామేశం ముందడుగు వేయడానికి తటపటాయించాడు. రామేశు ముందుకు వెళ్ళి, “ఈ ఊళ్ళో ఇంత ధరపెట్టి వీటిని కొనేవాళ్ళుండరు. ఇచ్చేధర చెప్పు,” అన్నాడు.

“ఇవి మామూలు బొమ్మలు కావు! తాజ మహల్ కట్టిన పాలరాతితో చేసిన బొమ్మలు. పెద్ద బొమ్మ వరహా కొక్కటి. చిన్నవి వరహాకి మూడు. మీరు అడిగారు కాబట్టి, పెద్దబొమ్మ ఒకటి కొంటే చిన్నబొమ్మ ఒకటి ఉచితంగా ఇస్తాను,” అన్నాడు బొమ్మలమ్మేవాడు.

“పెద్దవి రెండు కొంటాను. మూడు చిన్న బొమ్మలు ఉచితంగా ఇవ్వు,” అన్నాడు రామేశం. బొమ్మలమ్మేవాడు ఒప్పుకున్నాడు. మిగతావాళ్ళు వెనక్కు తగ్గి, “ఇలాంటి బొమ్మలు కొనాలంటే కళల పట్ల ఆసక్తి