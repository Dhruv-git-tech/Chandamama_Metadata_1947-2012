వ్యవస్థాపకులు
చి. నాగిరెడ్డి - చక్రపాణి

## ప్రకాశవంతమైన జీవితానికి....

భయం నీలినీడలు సోకని ప్రశాంత ప్రపంచంలో సుఖాసంతోషాలతో జీవించాలనే ప్రతి ఒక్కరూ కోరుకుంటారు. అలాంటి ప్రకాశవంతమైన ఆదర్శజీవితానికి కొన్ని ప్రధాన అంశాలు కావాలంటారు మన రాష్ట్రపతి డా. అబ్దుల్ కలామ్. ఆయన ఇటీవల విద్యార్థుల సుద్దేశించి ప్రసంగిస్తూ, ఇందుకు ఒక సూత్రాన్ని కోడీకరించారు: విలువలతో కూడు కున్న విద్య; ఆధ్యాత్మిక పరిణతి చెందిన మతం; నూతన విషయాలను తెలుసుకోవాలన్న ఆసక్తి, కనుగొనే సమర్థత; జ్ఞానాన్ని పంచుకునే ధైర్యం, సమస్యలను దీటుగా ఎడుర్కొనే తెగువ-ఇవి ఉన్నప్పుడే ప్రశాంత ప్రపంచంలో ప్రకాశవంతమైన జీవితం సాధ్యమవుతుంది!

మనిషిలో జ్ఞానాన్వేషణ, ఆదిమానవుడి జీవన పొరాటంలో అంతర్భాగంగానే ఆరంభ మయింది. కొందరు కొత్త కొత్త విషయాలను గురించి ఆలోచించి, అంతవరకు తెలియని వాటి కోసం ముందడుగు వేయడానికి సాహసించిన కారణంగానే ఇవాళ మనిషి ఇంతటి ఉన్నతస్థితికి చేరుకోగలిగాడు. ఈ అన్వేషణ వ్యక్తిగత అభిలాషతో ఆరంభమయినప్పటికీ, క్రమంగా అది యావత్ మానవజాతి అభివృద్ధికి దోహదం చేస్తుంది. దారిద్ర్యనిర్మూలన, అక్షరాస్యత విస్తరణలను మానవజాతి అభివృద్ధికి తొలి రెండు మెట్లుగా చెప్పవచ్చు.

విలువలతో కూడుకున్న విద్యమాత్రమే అర్థమంతం కాగలదని మన రాష్ట్రపతి అన్నారు.
విద్య జ్ఞానాన్నిస్తుంది. విలువలు సత్ప్రవర్తన నిర్మాణానికి పునాదులు వేస్తాయి.
విశాల మానవ ప్రపంచం గురించి ఆలోచింపజేసి మరింత ముందుకు నడిపిస్తుంది ధైర్యం!

సంపాదకుడు : విశ్వం

Visit us at : http://www.chandamama.org