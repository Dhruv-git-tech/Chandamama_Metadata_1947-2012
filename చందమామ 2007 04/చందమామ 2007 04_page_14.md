నుంచి ఎగిరి లేచి, “హా, కాలభైరవా, ఎన్నాళ్ళకు నీ భీకరదృష్టినా మీదికి ప్రసరించింది! జ్యేష్ఠుడూ, కనిష్ఠుడూ దొరికారా?” అంటూ జిత శక్తివర్మల కేసి తిరిగి, “మీకూ తెలుసు గదా, వాళ్ళు జయమల్లూ, కేశవుడని? ఇక లేవండి, బయలుదేరండి. మన ప్రయాణం సూటిగా రాకాసిలోయకే,” అంటూ చిందులు తొక్కసాగాడు.

మండూకుడి అనుచరుడు ముందుకు వచ్చి, బ్రహ్మదండి భుజం పట్టుకుని ఒక్క తోపుతోస్తూ, “కపటనాటకం ఆడకు! ఆ జ్యేష్ఠుడూ, కనిష్ఠుడూ దొరికారని నీకెవరు చెప్పారు? ఆ దుర్మార్గుల నుంచి తప్పించుకుని ప్రాణాలతో బయటపడటంలో నాకూ, మండూకేశ్వరుడికీ తలప్రాణం తోకకు వచ్చింది,” అన్నాడు.

“అయితే వాళ్ళిప్పు డెక్కడున్నారు? ఇంకా మండూకేశ్వరుడి భవనంలోనే వున్నారా? క్షణాలమీద వాళ్ళను పట్టేస్తాను. జితా, శక్తి, లేమండి,” అంటూ బ్రహ్మదండికేకలు వేశాడు.

బ్రహ్మదండి మాంత్రికుడి ఆదుర్దా, అతడి మాటల తీరూ చూసిన తరవాత, మండూ కుడి అనుచరుడికి, అతడు నిర్దోషి అన్న నమ్మకం కలిగింది. జ్యేష్ఠుడూ, కనిష్ఠుడూ బ్రహ్మదండి పంపగా వచ్చిన వాళ్ళని, తమ నాయకుడు అనుకోవటం పొరపాటని, అత డికి తెలుసు. ఇప్పుడు తను వేసిన పేచీతో నిజం తెలిసిపోయింది. కాని, మండూకుడి కోపాన్ని శమింపచేయటం ఎలా?

మండూకుడి అనుచరుడు ఓ క్షణకాలం ఆలోచిస్తూ వూరుకుని, తరవాత బ్రహ్మదండిని

దూరంగా తీసుకుపోయి, జిత శక్తివర్మలకు వినబడని విధంగా స్వరం తగ్గించి, “మా నాయకుడు నువ్వంటే మండిపోతున్నాడు,” అంటూ జరిగిందంతా చెప్పి, “ఒకవేళ నువ్వు నిర్దోషివని ఎంత చెప్పినా, మా నాయకుడు నమ్మకపోతే ఏదో మంత్రం వల్లించినట్టు నటించి, జ్యేష్ఠుణ్ణీ, కనిష్ఠుణ్ణీ ఆయన భవంతి దగ్గిరకు పంపిన వాడు జితవర్మో, శక్తివర్మో అని చెప్పెయ్యి. ఆ ఇద్దర్లో ఒకడి పీడ విరగడ అవుతుంది. నువ్వు రానున్న ప్రమాదాన్నుంచి అతి సులభంగా బతికి బయటపడతావు,” అన్నాడు.

ఆ మాటలతో బ్రహ్మదండికి ప్రాణం కుదుటపడింది. అతడు మెల్లిగా తల తిప్పి జిత శక్తివర్మల కేసి చూసి, “మండూకాను చరాగ్రణీ! మీరు చెప్పింది మహబావుంది. ఒక్క గొప్పవాడి ప్రాణరక్షణకు గాను, వెయ్యి