అకాలుడికి మళ్ళీ పాత జీవితం మొదల యింది. వాడి మాటలనూ, చేతలనూ గ్రామ స్థులు ఎగతాళి చేస్తూనే ఉన్నారు. అయితే, వాడిప్పుడు వాటిని పట్టించుకోవడం లేదు. ఆసక్తికరమైన మాటలతో, కమ్మని కథలతో పిల్లలను ఆకర్షిస్తూ, తాను చదివిన వాటిని వారికి బోధించడం మొదలు పెట్టాడు.

బేతాళుడు ఈ కథ చెప్పి, “రాజా, తన గ్రామస్థుల హేళన భరించలేక తండ్రి వారి స్తున్నా వినకుండా పంతంతో ఊరు వదిలి వెళ్ళిన అకాలుడు, తిరిగి వచ్చి అదే ఊళ్ళో, అవహేళనల, పుధ్య గడపాలని ఎందుకు నిర్ణయించాడు? అతనిలోని సున్నితత్వాన్ని దేశసంచారం మోటుబారేలా చేసిందా? ఊరి వారిని మారుస్తానని వెళ్ళిన అకాలుడు తనే ఎందుకు మారిపోయాడు? ఈ సందేహాలకు సమాధానం తెలిసి కూడా చెప్పక పోయావో నీ తల పగిలిపోతుంది,” అన్నాడు.

దానికి విక్రమార్కుడు, “తమ సమర్థత పట్ల నమ్మకం లేనప్పుడే ఎవరైనా సరే ఎదుటి వారి మెప్పుకోసం ఎదురు చూస్తారు. హేళన లకు జడుసుకుంటారు. ఎగతాళికి చిన్న

బుచ్చుకుంటారు. అయితే, తమ ప్రతిభను గొప్పవాళ్ళు గుర్తించి మెచ్చుకున్న తరవాత మిగతావారి అభిప్రాయాలను పట్టించుకోరు. అకాలుడు తన తెలివితేటలకు గుర్తింపు రానప్పుడు తనను ఎగతాళి చేసిన వారిని చూసి చిన్నబుచ్చుకునేవాడు. అతడి ప్రతి భను పెద్దలు గుర్తించాక ఆ దశను అధిగమించాడు. పెద్దల మెప్పు పొందిన తనను ఇంకా ఎగతాళి చేస్తున్న తన గ్రామస్థుల పట్ల అతనికి జాలి తప్ప, కోపం ఏ కోశానా లేదు. ఇక గ్రామస్థులలో మార్పు తీసుకురావాలన్న అతడి లక్ష్యంలో మాత్రం ఎలాంటి మార్పు రాలేదు. పెద్దలను మార్చడం కన్నా, పిల్లలను ఉత్తములుగా తీర్చిదిద్దడం సులభం, అవసరం అని గ్రహించడం వల్లే, అతడు వాళ్ళను చేరబిలిచి వాళ్ళకు అవసరమైన విషయాలను ఆసక్తికరమైన కథల రూపంలో బోధించడం ప్రారంభించాడు,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ ఆధారం : “మసుంధర” రచన]

ఐఫీల్ 2007

24

చందమామ