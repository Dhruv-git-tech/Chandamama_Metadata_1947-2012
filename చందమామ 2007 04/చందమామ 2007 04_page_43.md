బయటకొచ్చిన ఒక తేలు కుట్టింది. ఆవిడ
లబోదిబో మంటూంటే, శెట్టి ఇంటికి తాళం
వేసి, భార్యను తీసుకుని వైద్యుడి వద్దకు
పరిగెత్తాడు.

“నా అదృష్టం ఎంత నవ్వులాటగా తయా రయిందో,” అనుకుంటూ రామయ్యనూకల సంచీతో ఇల్లు చేరాడు.

మంగమ్మ బాదం ఆకులో ఆరు గారెలు
తీసుకొచ్చి భర్తకు అందిస్తూ, “నీ కల నిజం
అయిందిలే. తిను,” అన్నది నవ్వుతూ.

రామయ్య గారెలను చూసి ఆనందంతో
ఉబ్బి తబ్బిబ్బవుతూ, “ఎక్కడివి? ఎలా
వచ్చాయి?” అని అడిగాడు.

“పక్కింటి వెంకయ్య కొడుకు పాకుతు న్నాడు కదా. పిల్లలు గడప దాటితే గారెలు వండటం అన్నది మనవాళ్ళ ఆచారం. ఉన్నది ఒక్కగానొక్క బిడ్డ. అందుకే వెంకయ్య భార్య గారెలు చేసి, మనకు కూడా ఇచ్చింది,” అన్నది మంగమ్మ.

“మరి మన పిల్లలకూ,” అని అడిగాడు
రామయ్య.

“నీకు ఇష్టం అని నీ కోసమే దాచాను.
వాళ్ళు రాకముందే తినెయ్,” అన్నది
మంగమ్మ. రామయ్య కళ్ళు చెమ్మగిల్లాయి.
గారెలను భార్యకు తిరిగి ఇస్తూ, “వద్దులే.
వాళ్ళూరానీ. పిల్లలతో కలిసి అందరం తలా
ఒకటి తిందాం,” అన్నాడు.

ఈలోగా వెంకయ్య కొడుకు పాక్కుంటూ
వచ్చి, రామయ్య కేసి చూసి బోసి నవ్వు
నవ్వాడు. రామయ్య వాణ్ణి ఎత్తుకుని ముద్దా
డుతూ, “పసిబిడ్డ దోగాడుతూ గడపదాటితే
అదొక ఆనందం, వేడుక. సంపాదించ వలసిన
మగవాడు గడపదాటకపోతే అది అరిష్టము,
అవకరమూను. అందునా అధికసంతానంతో
అమష్టలు పడుతూన్న నేను, రేపు పిల్లల మంచి
చెడుల గురించి పట్టించుకోకుండా, సంపా
దన లేని ఈ ఊళ్ళోనే ఉండిపోవడం అవి
వేకం. అందుకే నువ్వన్నట్టుగానేనేను పట్నం
పోదామని అనుకుంటున్నాను. రేపు తెల్లవారు
జామునే లేపు,” అన్నాడు భార్యతో.

భర్తమాటలకు మంగమ్మముఖం కళకళ
లాడింది.