రాముడు రెండు బాణాలతో వాడిశూలాన్ని ముక్కలు చేశాడు.

కాని విరాధుడు లక్ష్య పెట్టక వారిని పట్టు కోవటానికి యత్నించాడు. రామ లక్ష్మణులు కత్తులు దూసి వాణ్ణి ఎన్నో పోట్లు పాడిచారు. ఆ పోట్లను కూడా లక్ష్యపెట్టక వాడు ఆ ఇద్దరినీ అవలీలగా చెరొక భుజం మీదికి ఎత్తుకుని అరణ్యానికి అడ్డం పడి నడవసాగాడు.

“వీడిలా మనని ఎక్కడికి తీసుకుపోతాడో చూద్దాం,” అని రాముడు లక్ష్మణుడితో అన్నాడు.

కాని సీత మాత్రం గట్టిగా ఏడుస్తూ, “అయ్యో, ఈ రాక్షసుడు రామ లక్ష్మణులను ఎత్తుకు పోతున్నాడు. నన్ను తోడేళ్ళో, పెద్ద పులులో మింగేస్తాయి! ... ఓ రాక్షసుడా, నీకు దణ్ణం పెడతాను. దయతలచి వారిని వదిలేసి నన్ను తీసుకుపో!” అన్నది.

సీత చేసిన అర్తనాదం వినగానే రామ లక్ష్మణులు కూడబలుక్కుని, తమ చేతు లలో ఉన్న కత్తులతో విరాధుడి భుజాలు రెండూ నరికేశారు. వాడు కాస్తాపర్వతం కూలి నట్టు కూలాడు. అలా కింద పడిన ఆ రాక్షసుణ్ణి రామ లక్ష్మణులు పిడికిళ్ళతోనూ, మోకాళ్ళతోనూ కుమ్మి చితక బొడిచారు. అప్పటికీ వాడి ప్రాణం పోలేదు.

విరాధుడు కదలకుండా వాడి కంఠంపైన కాలువేసి బలంగా తొక్కి పట్టి, రాముడు, “లక్ష్మణా, వీణ్ణి ఇలాగే పూడ్చేద్దాం. ఒక పెద్ద గొయ్యి తవ్వు,” అన్నాడు. లక్ష్మణుడు వాడి పక్కనే గొయ్యి తవ్వాడు. రామలక్ష్మణులు

వాణ్ణి ఆ గోతిలోకి బలాత్కారంగా తోసేశారు. గోతిలో పడిపోతూ వాడు పెట్టిన పెడబొబ్బకు అరణ్యమంతా దద్దరిల్లింది. తరవాత రామ లక్ష్మణులు గుంటను రాళ్ళతో పూడ్చేశారు.

రాముడు సీతను కౌగలించుకుని, ధైర్యం చెప్పి, లక్ష్మణుడితో, “మనం ఇలాటి అరణ్యానికి అలవాటుపడిన వాళ్ళం కాదు. అందు చేత ఇక్కడ ఉండటం మంచిది కాదు. త్వరగా శరభంగ మహాముని అశ్రమానికి పోదాం,” అన్నాడు.

వారు శరభంగ మహాముని అశ్రమాన్ని చేరమస్తూ ఉండగా రాముడి కొకవింత దృశ్యం కనిపించింది. భూమికి ఎత్తుగా ఒక కాంతి వంతమైన రథం కనిపించింది. దానికి ఆకు పచ్చని గుర్రాలు కట్టి ఉన్నాయి. సూర్యుడులాగా వెలిగి పోతున్న ఒక మహాపురు