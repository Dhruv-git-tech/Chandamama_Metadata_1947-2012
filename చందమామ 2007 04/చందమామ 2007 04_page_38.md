శిలలుగా మారిన కాపలా భటులు కనిపించారు. ఇంకా కొంత ముందుకు వెళ్ళిన యువ రాజుకు విశాలమైన సభామంటపంలో సింహా సనంపై కూర్చుని ఉన్న రాజు, పక్కనే వివిధ అభరణాలతో అలంకరించబడిన రాణి శిలా రూపాలలో కనిపించారు. ఎదురుగా కూర్చున్న మంత్రులూ, రాజోద్యోగులూ కూడా శిలలు గానే కనిపించారు. ఎవరిలోనూ కదలిక అన్నది ఏమాత్రం లేదు.

యువరాజు మెల్లగా మరి కొంత దూరం ముందుకు వెళ్ళి, పక్కగదిలోకి తొంగి చూశాడు. అందంగా అలంకరించబడిన పాలరాతి హంస తూలికాతల్పం మీద ఒక అందాల యువతి శిలారూపంలో పడుకుని ఉన్నది. పక్కనే ఆమె ఆనతికి ఎదురు చూస్తున్నట్టు ఒక పరిచారిక నిలబడి ఉన్నది. వారికి సమీపంలో వెండితో, బంగారుతో తయారుచేయబడిన రెండు మంత్ర దండాలు యువరాజు దృష్టిని ఆకర్షించాయి. అతడు బంగారు మంత్రదండాన్ని తీసు

కుని యువరాణి వద్దకు వెళ్ళి దాన్ని ఆమె చేతికి తాకించాడు.

మరుక్షణమే అతనికి, “ఎవరు మీరు?” అన్న సుమధుర కంఠస్వరం వినిపించింది. పాలరాతి తల్పం మీది యువతి కళ్ళు తెరిచి, మెల్లగా లేచి కూర్చున్నది.

“సోమనాథ్పూర్ యువరాజు సోమరాజును. ఈ భవనంలో ప్రతి ఒక్కరూ చలన రహితంగా పాలరాతి శిల్పాల్లా ఉన్నారేమిటి?” అని అడి గాడు యువరాజు.

“అదొక పెద్ద కథ యువరాజా! నా పేరు రత్నకుమారి. మా తండ్రి రత్నగిరి రాజు. చాలా సంవత్సరాలకు పూర్వం ఈ ప్రాంతం ఒక రాక్షసుడికి చెందినదట. వాడు దాన్ని పదిలి అరణ్య మధ్యంలోకి వెళ్ళాడట. ఆ సంగతి తెలియక మా తండ్రిగారు ఈ స్థలంలో అంటే రత్నపురి రాజధాని మధ్యంలో ఈ బ్రహ్మాండ మైన పాలరాతి భవనాన్ని నిర్మించాడు. ఒక నాడు హాతాత్తుగా తిరిగి వచ్చిన రాక్ష