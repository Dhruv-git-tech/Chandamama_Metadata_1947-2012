చందమామ కబుర్లు

స్పేస్ వాక్ చేసిన సునీత

భారతీయ సంతతికి చెందిన అమెరికా మహిళా వ్యోమగామి సునీతా విలియమ్స్ 29 గంటలా 17 నిమిషాలు అంతరిక్షంలో నడిచి సరికొత్త రికార్డును సృష్టించింది. ఫిబ్రవరి 8వ తేదీ నాలగవ సారిగా కమాండర్ మైఫేల్ లోపెజ్ అల్జీరియాతో కలిసి అంతర్జాతీయ అంతరిక్ష కేంద్రం నుంచి అంతరిక్షంలోకి అడుగుపెట్టి 6 గంటలా 40 నిమి షాలు గడిపింది. వాళ్ళు అప్పుడు ఎలక్ట్రికల్ సిస్టాన్ని సరిచేశారు. అంతకు ముందు ఫిబ్రవరి 4వ తేదీ సునీ, మైఫేల్ ఇద్దరూ అమోనియా లీక్‌ను సరిచేస్తూ 7 గంటలు గడిపారు. ఆ ఇద్దరికీ అమోనియా పారలు ఎలాంటి హానీ చేయలేదు. ఎలాంటి కలుషితం జరగలేదని పరీక్షల ద్వారా తెలియవచ్చింది.

ఆహార పానీయాలు లేకుండా 5000 కి.మీ. పయనం!

దుర్గంధం వీచే స్కంక్ జంతువును మనుషులెవ్వరూ దగ్గరికి రానివ్వరు. ఉడత జాతికి చెందిన ఒక స్కంక్ ఇటీవల కాలిఫోర్నియా నుంచి 5000 కి.మీ. దూరం ఐదు రోజులపాటు ఏకబిగిన ప్రయాణం చేసింది. అది ఒక పెద్ద రబ్బర్ పైపులో పడుకుని నిద్రిస్తుండగా, దానిని గమనించక పనివాళ్ళు పైపును ఒక కంటైనర్‌లో వేసి మూసి బండిలోకి ఎక్కించారు. అక్కడి నుంచి కెనడాలో ఓట్టావా చేరేంతవరకు ఆ జంతువుకు ఆహార పానీయాలు లేవు. అధికారులు దానిని కెనడా అడవుల్లో దించలేక నానా తంటాలు పడ్డారు. అదృష్టవశాత్తు ఆఖరికి టోరొంటో వన్యమృగ కేంద్రం వాళ్ళు దాని బాధ్యతలు చేపట్టారు. వాళ్ళు 'ది విజార్ట్ ఆఫ్ ఓజ్ కథలో ఒకదేశంలో నిద్రపోయి మరో దేశంలో మేలుకునే 'డోరాతీ' పేరు దానికి పెట్టారు. ప్రయాణ సమయంలోగాని, ఆ తరవాత గాని అది దుర్గం ధాన్ని వెలువరించలేదు.