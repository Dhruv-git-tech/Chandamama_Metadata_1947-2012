“కావాలంటే ఈ ఆశ్రమంలోనే ఉండ
వచ్చు. ఇక్కడ మృగబాధ తప్ప మరే బాధా
లేదు,” అని సుతీక్షుడు చెప్పాడు.

“నేను పొరపాటున ఆశ్రమ మృగాలను చంపినట్టయితే మీకు కోపం రావచ్చు. అందు చేత ఈ ఆశ్రమం నాకు వద్దు,” అన్నాడు రాముడు.

సీతారామలక్ష్మణులు ఆ రాత్రి అక్కడే సుఖంగా గడిపారు. మర్నాడు ఉదయం కాల కృత్యాలు ముగించి రాముడు సుతీక్షుడితో, “స్వామీ, నావెంట వచ్చిన మునులు తొందర చేస్తున్నారు. మాకు సెలవిప్పించండి,” అన్నాడు.

సీత, రామలక్ష్మణుల ఆయుధాలు తెచ్చి
ఇచ్చింది. దారిలో సీత రాముడితో, “ప్రపం
చంలో మూడు మహా పాపాలు: అబద్ధం
చెప్పటమూ, పర స్త్రీని కోరటమూ, అకారణ
వైరమూనూ. అన్నిటిలోకీ అకారణ వైరం
చాలా చెడ్డది. మొదటి రెండు పాపాలూ
నిన్నంటలేవు, నాకు తెలుసు. కాని మనకు
ఏ కీడూ చేయని రాక్షసులను నీ వెందుకు
చంపాలి? వారిని చంపుతానని ఈ ఋషుల

కెందుకు మాట ఇవ్వాలి? అసలు ఆయు
ధాలు వెంట ఉండటమే ఒక కీడు. పూర్వం
ఒక ముని తపస్సు చేసుకుంటూ ఉంటే
తపోభంగం కలిగించటానికి ఇంద్రుడు ఒక
భటుడి రూపంలో వచ్చి తన కత్తిని భద్రంగా
దాచి ఉంచమనీ, మళ్ళీ వచ్చి తీసుకుంటా
ననీ చెప్పాడట. ఆ ముని ఆ కత్తిని కాపాడ
టానికి వెంట ఉంచుకుని తిరుగుతూ,
మొదట్లో పళ్ళూ ఫలాలూ కోశాడట. కాని
రానురాను అతడి బుద్ధి హింసవైపు మళ్ళీ,
చివరకు చచ్చి నరకానికి వెళ్ళాడట. అందు
చేత మనం కనీసం ఈ అరణ్యవాస కాలంలో
నైనా ఆయుధాలు విసర్జించి తపస్సు చేసు
కుందాం. తిరిగి అయోధ్యకు వెళ్ళాకక్షత్రియ
ధర్మం పాటించవచ్చు. ఇది ఆదేశం కాదు,
సూచన మాత్రమే,” అన్నది.

రాముడు సీతతో, “అ మునులందరూ
ప్రాధేయ పడితే వారి కోరికపై, రాక్షసులను
చంపి వారి తపస్సు నిర్విఘ్నంగా కొనసాగేలా
చూస్తానని మాట ఇచ్చాను. నిన్నూ, లక్ష్మ
ణుణ్ణీ, నా ప్రాణాలనూ వదులుతాను గాని
చేసిన ప్రతిజ్ఞ విడవను,” అన్నాడు.