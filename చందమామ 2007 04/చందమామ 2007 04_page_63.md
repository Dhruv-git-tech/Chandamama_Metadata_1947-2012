# విజ్ఞానం ... వినోదం ... వికాసం ...

## విజ్ఞాన వీచికలు :

### సున్నా కథ

మనకందరికీ సున్నా తెలుసు. ఇది ఒకటికన్నా ముందు వస్తుంది. ఈ సున్నాను కనుగొనడం గణితశాస్త్రం వెలుత్తం మీద విప్లవాత్మకమైన మార్పులు తీసుకువచ్చింది. సున్నా అనే భావన బాబిలోనియాన్ లాంటి పలు పురాతన నాగరికతలలో కనిపించినప్పటికీ, మనం ఇవాళ ఉప యోగిస్తున్న చిహ్నం ఆ తరవాతి కాలం వరకు కనుగొనబడలేదు.

మధ్య ఆసియా-భారత దేశాల మధ్య వెలసిన వర్తకవాణిజ్య సంబం ధాలు మన దేశానికి 'సున్నా'ను పరిచయం చేశాయని కొందరు నిపుణులు భావిస్తున్నారు. మాయాన్లు, బాబిలోనియన్లలాగే భారతీయులు కూడా ఖాళీ స్థలాన్ని చూపడానికి '0' గుర్తును ఉపయోగించేవారు. అయినా క్రీ.శ. 9వ శతాబ్దంనాటికి భారతీయులు 'సున్నా'ను ఒక అంకెగా కూడా భావించడం ప్రారంభించారు. దీన్ని గణిత శాస్త్రంలో అతి పెద్ద ముందడుగుగా భావిస్తున్నారు. ఒకటి కన్నా తక్కువ అంకె ఉందనీ ఒకటి నుంచి దాన్ని తీసివేస్తే సమాధానం లభిస్తుందనీ భారతీయులు కనుగొన్నారు. అప్పటి నుంచి భారతీయ సంఖ్యావిధానం మనం ఇవాళ అంకెలను గణిస్తున్నట్టు 10 మీద ఆధారపడి ఉంటున్నది.

## మన పరిసరాలు

### కొత్త పక్షిజాతి

ఇటీవల ట్రినిటీ కాలేజ్ పరిశోధకులు ఆగ్నేయ సులమేసియా లోని ట్రినిటీ గ్రామంలో వాంగీ వాంగీ లేదా 'వైట్-ఐ' అనే కొత్త పక్షిజాతి పిట్టను కనుగొన్నారు. వాంగీ వాంగీ దీవి నుంచి ఈ బుల్లి పిట్టలను తరిమివేయడం వల్ల, ప్రత్యేకమైన దీవిజాతి పక్షులుగా ఇవి రూపొందాయని భావిస్తున్నారు.

వీటిలో పాలిపోయిన కడుపు భాగంగల వైట్-ఐ కొత్త ఉపజాతి పక్షి అని శాస్త్రజ్ఞులు భావిస్తున్నారు. నిమ్మరంగు కడుపుభాగం గల పక్షులతో కలిసి ఉండగా మొదటి ఈ పక్షులను కనుగొన్నారు. కొన్ని నిర్దిష్టమైన తేడాలు ఉన్నప్పటికీ ఇవి పాలిపోయిన కడుపు భాగంగల 'వైట్-ఐ'ని పోలి ఉన్నాయని చెబుతున్నారు.

వాంగీ వాంగీ వైట్-ఐ కీటకాలు తిని జీవించే, పాటలుపాడే పక్షుల జాతికి చెందిన చిన్నపిట్ట అని పక్షిశాస్త్రజ్ఞులు అభిప్రాయపడుతున్నారు.