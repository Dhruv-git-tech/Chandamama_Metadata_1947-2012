దొరికిన దొంగ

రుద్రపూరు రాజైన జయపాలుడి భార్య
రూపమతి వద్ద అపురూపమైన గులాబీ రంగు
ముత్యాలహారం ఉండేది. అది అంటే ఆమెకు
అమితమైన అభిమానం.

జయపాలుడు అదృష్టవంతుడు. అతని
భార్య రూపమతి అందగత్తె. వారికొడుకు శక్తి
పాలుడు పదేళ్ళవాడు-వాడుకూడా అంద
గాడే. అతని ప్రజలు రాజంటే అభిమానం
గలవారు. రాజ్యం సుభిక్షం.

ఒకనాడు జయపాలుడు సపరివారంగా
వేటకు వెళ్ళాడు. మధ్యాన్నందాకా వేట చక్కగా
సాగింది. కాని మిట్టమధ్యాన్నం అందరూ
విశ్రాంతి తీసుకునేసమయంలో అతిదారుణ
మైన తుపాను వచ్చిపడింది. వేటకని తెచ్చిన
ఏనుగులూ, గుర్రాలూ హాం తప్పాయి. రాజు
ఎక్కిన రథం ఒకచెట్టుకు తగలటంవల్ల దాని
చక్రం ఒకటి చిన్నాభిన్నమయింది. వెంటనే
జయపాలుడు ఒక గుర్రం ఎక్కాడు. అది

అదుపు తప్పి, చిత్తం వచ్చినట్టు, దారీ తెన్నూ
లేకుండా పరిగెత్తసాగింది. తక్కువ ఎత్తులో
ఉన్న ఒక చెట్టుకొమ్మ రాజు నుదురుకు
బలంగా తగిలి రక్తం కారసాగింది. అతను
కిందపడిపోయి, కాలినడకన ఒకవాగు వద్దకు
వచ్చాడు. ధారాపాతంగా కురిసే వానకు వాగు
పొంగసాగింది. రాజుకు ఈత వచ్చును గాని,
రక్తం పోవటంవల్ల బలం తరిగిపోయి, అతను
ఆ వాగు వెంబడి కొట్టుకుపోతూ, స్పృహ
కోల్పోయాడు.

అతనికి తిరిగి స్పృహవచ్చేసరికి అతని
తల కొద్దిగా నొచ్చుతున్నది. అతనొక రాళ్ళతో
కట్టిన ఇంట ఉన్నాడు. ఒక చక్కని ఆడపిల్ల
సాధారణ దుస్తులు ధరించి, అతని కాళ్ళు
ఒత్తుతున్నది.

అతను కళ్ళు తెరవటంచూసి ఆమె
తృప్తితో నవ్వి, “తిరిగి ప్రపంచంలో పడ్డావన్న
మాట! నాలుగు రోజులుగా నిన్ను గురించి