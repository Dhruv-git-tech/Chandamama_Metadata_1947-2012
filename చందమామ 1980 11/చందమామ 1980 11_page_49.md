అలోచించే లోపల కంసాలి వచ్చి, నగలు అందజేశాడు.

అనుకున్న ము హూ ర్తానికి పెళ్ళి నిరాటంకంగా జరిగిపోయింది.

అ రాత్రి పెళ్ళికి వచ్చిన బంధువు లందరూ సుబ్బయ్య ఇంటనే ఉండి పోయారు. మర్నాడు తెల్లవారి గాని ఎక్కడివారు అక్కడికి వెళ్ళిపోవటం జరగదు.

రాత్రి భోజనాలు అయాక రాజమ్మా, మరి ఇద్దరు దూరపు బంధువులూ ఒక గదిలో పడుకున్నారు.

అర్ధరాత్రి వేళ దొంగలు అ గదిలోనే ప్రవేశించి, అరికిడికి నిద్రలేచిన రాజమ్మనూ, మిగతా యిద్దర్శి, కిక్కురు మంటే పాడిచేస్తామనికత్తులతో బెదిరించి, ముగ్గురు ముత్తయిదువుల ఒంటిమీద ఉన్న నగలన్నీ, మిగల్చకుండా ఊడ్చు కుని పారిపోయారు.

దొంగలు వెళ్ళిపోయే దాకా ప్రాణాలు బిగబట్టుకుని, రాజమ్మ గుండె చెరువయే

లాగా భోరున ఏడవసాగింది. ఆమెతో బాటు నగలు పోగొట్టుకున్న మిగిలిన ఇద్దరూ కూడా అదేపనిగా పెడబొబ్బలు పెట్టసాగారు.

ఈ ఆల్లరికి పెళ్ళికి వచ్చిన బంధువు లందరూ నిద్రలేచారు.

సుబ్బయ్య ఏం కొంప ముణిగిందోనని ఆందోళన పడుతూ వచ్చి జరిగినది తెలుసుకుని, నగలు పోగొటుకు న్న వాళ్ళతో, '‘అమ్మా, మీరేమీ విచారించ కండి. నా యింట పోగొట్టుకున్న సొత్తుకు పూచీ నాది ! మీ నగలు ఏవేవి పోయాయో వివరాలతో సహా ఇస్తే అలాటి నగలే చేయించి ఇస్తాను!'’ అని తన చెల్లెలి కేసి తిరిగి, '‘చెల్లెమ్మా ! నీలాగే మిగిలిన వాళ్ళవి కూడా గిల్టునగలు అయిఉంటే, నాకు ఈ అనవసరపు ఖర్చు తప్పేది గద !'’ అన్నాడు.

ఈ మాట వినగానే రాజమ్మ ముఖం నల్లబడింది. ఆమెకు నోట మాట రాలేదు.