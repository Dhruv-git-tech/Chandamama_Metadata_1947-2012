“ నా పని పూర్తి కాగలందులకు ఉండక తప్పలేదు. నామాటవిని హిరణ్య గర్భుడితో సంధి చేసుకోండి,” అన్నది కాకి.

సర్వజ్ఞుడు ఇందుకు సమ్మతించింది.

“ నాకు ఓడిపోయిన హంసరాజు కనీసం నాకు కప్పం కట్టుతూ, నా అజ్ఞ లకు లోబడి ఉండనీ,” అన్నది నెమలి రాజు.

అంతలో, జంబూద్వీపం నుంచి వచ్చిన చిలక నెమలిరాజుతో, సింహళద్వీప రాజు కొక్కిరాయి, జంబూద్వీపం మీద దాడి చేసినట్టు చెప్పింది.

“ మంచి పని చేశావు. సర్వజ్ఞా!” అన్నది గద్ద ఉత్సాహంగా.

“ నేను వెంటనే వింధ్యకు వెళ్ళి, ఆ కొక్కిరాయి అంతు తేల్చుతాను.” అన్నది నెమలి రాజు.

“ ప్రభూ, ఆగ్రహించి లాభం లేదు. సరిగా ఆలోచించకుండా చేసే పనులు ఆపద కలిగిస్తాయి,” అన్నది సర్వజ్ఞుడు.

నెమలిరాజుకు ఈమాట నిజమని పించింది. అది గద్దను శాంతి సంధి ఏర్పాటు చేయమన్నది. దూరదర్శనుడు హిరణ్యగర్భుడి వద్దకు శాంతి రాయ బారిగా వెళ్ళింది.

హిరణ్యగర్భుడు సర్వజ్ఞణ్ణి, “ ఇది మళ్ళీ ఒక దొంగ ఎత్తా?” అని అడిగింది.

“ కాదు! గద్ద దొడ్డబుద్ది గలది. దాన్ని కానుకలతో ఆహ్వానింతాం,” అన్నది సర్వజ్ఞుడు.

గద్ద సర్వజ్ఞుడితో, “ మనం ఇద్దరు రాజుల మధ్యా శాంతి నెలకొల్పుదాం. వెయ్యి అశ్వమేధాల కన్న సత్యం మీద ఆధారపడిన శాంతి మేలు,” అన్నది.

సర్వజ్ఞుడు ఇందుకు సంతోషంగా ఒప్పుకున్నది. ఉభయపక్షాల మధ్యా శాంతి సంధి జరిగింది. అటు తరవాత చిత్రవర్ణుడు జంబూద్వీపంలోనూ, హిరణ్య గర్భుడు కర్పూరద్వీపంలోనూ, మేఘవర్ణుడు సింహళంలోనూ రాజ్యం చేశాయి.

—(అయిపోయింది.)

Vapa