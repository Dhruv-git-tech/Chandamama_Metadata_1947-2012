ఒక ఇంట్లో మూడు వాటాలు ఉన్నాయి.
ఒక వాటాలో వరదాచారి అనే పంతులు ఉంటున్నాడు. ఇంటివద్ద అతను పాతిక మంది పిల్లలకు పాఠాలు చెబుతూ ఉంటాడు.

రెండో వాటాలో జోగిరాజు అనే భక్తుడు ఉన్నాడు. అతని ఇంట రోజూ భజనలూ, పురాణ కాల క్షేపమూ, బోధలూ ఉంటాయి.

మూడో భాగంలో ఉన్న వెంకటయ్యకు ఉద్యోగం లేదు గాని, అతని భార్య వంటి మీదికి ప్రతి శనివారమూ దేవుడు వచ్చి, ప్రశ్నలు అడిగిన వారికి ఆవిడ ద్వారా సమాధానాలు చెబుతాడు. ప్రశ్నలు అడిగే వారి దగ్గర వెంకటయ్య ప్రశ్నకు రెండేసి రూపాయల చొప్పున వసూలు చేస్తాడు. అయినా శనివారం వచ్చేసరికి అతని ఇల్లు జనంతో కిటకిటలాడుతూనే ఉంటుంది.

బంగారందొరికింది!

ఆ ఇంటికి మంచినీటి సౌకర్యం లేదు. అందుచేత, మంగయ్య అనేవాడు చెరువు నుంచి నీరు తెచ్చి మూడు వాటాల వాళ్ళకూ పోస్తాడు. మంగయ్య ఎటూ ఎవరూ లేని ఒంటరిగాడు.

పార్వతి అనే మనిషి మూడు వాటాల లోనూ పాచిపని చేసి, తన రోగిష్ఠి తండ్రిని పోషిస్తున్నది.

ఒక శనివారం సాయంత్రం, పార్వతి గిన్నెలు కడిగి, వెంకటయ్యగారి వంట గది గుమ్మంలో బోర్డిస్తున్నది. రోజల్లా నోరు పడిపోయేలా ప్రశ్నలకు జవాబులు చెప్పిన వెంకటయ్య భార్య నీరసంగా చాప మీద పడుకుని ఉన్నది. భక్తులు తెచ్చిన పళ్ళూ, కొబ్బరిచిప్పలూ బుట్టలో సర్దుతున్నాడు వెంకటయ్య. త్వరలోనే, చీకటి పడగానే, అతను వాటిని అమ్ము కుని వస్తాడు.