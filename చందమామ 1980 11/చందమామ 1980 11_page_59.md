“పోనీ, చేతులకు కంకణాలేమైనా ఉన్నాయా?” ఆన్నదా మె. బానిస ఒకతె ఆమె చేతుల మీది బట్ట తొలగించే సరిక దుకాణదారు మరీ నిర్ఘాంత పోయాడు.

“నా దగ్గిర ఉన్న కంకణాలలో అతి చిన్నది కూడా ఈ చేతులకు వాదులవు తుంది,” అన్నాడతను.

“అదేమిటి? నా వేళ్ళు అరటి కాయల్లాగా ఉంటాయనీ, చేతులు ఏనుగు తొండాల్లాగా ఉంటాయనీ అంటారే!” అన్నది యువతి.

“అటువంటి మాటలనే వాళ్ళు నాశన మైపోతారు. సుందరీ, నీ వంటి అందగత్తి మూడు లో కాలలో నూ లేదు. నన్ను పెళ్ళాడి ధన్యుణ్ణి చెయ్యవా?” అంటూ దుకాణదారు యువకుడు ఆమె ముందు మోకరించి, కన్నీటి పర్యంతమై పోతూ, వేడుకున్నాడు.

ఆమె చిరునవ్వు నవ్వింది. “మా నాన్నకు నేనంటే ఎంతకోపమో! నాది చిర్రబొచ్చుట, వికారమైన ముఖమట, గొగ్గి పళ్ళుట, మొహమంతా స్ఫోటకం మచ్చలుట! నన్నెవరూ పెళ్ళాడరుట! నేను అందంగా ఉన్నానని సువు చెబితే నాకు నిజంగా సంతోషంగా ఉంది!” అన్నది.

దుకాణదారు ఉన్నాయని చెప్పిన మీదట ఆమె బంగారు పాజేబులు చూప మన్నది. ఒక బానిస ఆమె పావడా అంచుపైకెత్తి పాదంప్రదర్శించింది. అంత చిన్న పాదం చూసి దుకాణదారు నిర్ఘాంత పోయి, “నా దగ్గిర వున్న చిన్నపాజేబులు కూడా చాలా వాదులవుతాయి, ఎలాగ?” అన్నాడు.

“అదేమిటి? నావి ఏనుగు కాళ్ళం టారే?” అన్నదా యువతి ఆశ్చర్యపోతూ.

“ఎపరా అనేది? పురుగులు పడి పోతారు. చక్కని గువ్వలాటి పాదం! బుల్లిపాదం!” అన్నాడు దుకాణదారు, పారపశ్యంతో,