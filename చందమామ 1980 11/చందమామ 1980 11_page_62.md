ఏర్పాట్లు ముగించి నేరుగా తన మామ గారయిన ఆల్ ఇస్లామ్ ఇంటికి వెళ్ళాడు. అక్కడ పసారాలో మామా, ఆల్లుడూ సుఖాసీనులై ఉండగా, తలవాకిలి తలుపు తోసుకుని అంతులేని అలగాజనం లోప లికి వచ్చారు. కొందరు తప్పెట లు వాయించారు, కొందరు ఈలలు వేశారు, కొందరు సాముగరిడీలు చేశారు, కొందరు కోతులనూ, ఎలుగుబంట్లనూ ఆడిస్తూ అరవసాగారు.

ఆల్ ఇస్లాం లేచి అరుస్తూ, 'ఏమిటి అల్లరి? ఆపండి!' అన్నాడు. కాని నగలవర్తకుడు ఆగమన్న దాకా వాళ్ళు అగలేదు.

తరవాత ఆ యువకుడు ఆల్ ఇస్లామ్ కేసి తిరిగి. 'మామా, వీళ్ళంతా నా బంధువులూ, దాయాదులూనూ! నేను పెళ్ళాడానని తెలిసి, సంబరం చెయ్య వచ్చారు. మరేమీ లేదు!' అన్నాడు.

ఆల్ ఇస్లామ్ తెల్లబోయి, 'వీళ్ళానీ బంధువులు? ఈ సంగతి ముందుగా

తెలిస్తే నా పిల్లనివ్వక పోదునే!' అన్నాడు.

'నన్నడిగితే నేను మొద లే చెప్పిఉందును,' అన్నాడు యువకుడు.

'అడక్క పోయినా చెప్పవలసింది. నువు రాసి ఇచ్చిన పత్రం చెల్లదు. నేను ఒప్పను!' అన్నాడు ఆల్ ఇస్లామ్.

'నేను నా భార్యను చచ్చినా వదలను. మీరేం చేస్తారో నేనూ చూస్తాను,' అన్నాడు యువకుడు కోపం నటిస్తూ.

ఆల్ ఇస్లామ్ కాళ్ళబేరానికి వచ్చి, 'బాబూ, బాబూ! నా పరువు కాపాడి తివా, ఆల్లా నిన్ను కాపాడతాడు. నా కూతురికి విడాకులిచ్చెయ్యి!' అన్నాడు.

బలపంతాన ఇస్తున్నట్టుగా యువకుడు తన భార్యకు విడాకులిచ్చి బయట పడ్డాడు. ఆ తరవాత అతను తాను ప్రేమించిన సుందరిని పెళ్ళాడాడు. ఆమె కైరో సుల్తాను దగ్గిర బంధువురాలని తెలియగానే అతని సంతోషానికి మేరలేక పోయింది.