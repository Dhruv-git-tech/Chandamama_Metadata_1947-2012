ఆటవికులకు విల్లంబులంటే ఏమిటో తెలియదు. మనిషి కదలకుండా ఒక చోట నిలబడి, ఎక్కడో వున్న పకీనిగాని, జంతువునుగాని బాణంతో కొట్టి చంపటం, వాళ్ళకు గొప్ప మహిమలా కనిపించింది. కుంభాండుడు ఆ మహిమ తన ఒక్కడికే వున్నదని చెప్పుకుని, ఆటవికుల మీద రాజరికం సంపాయించేందుకే, మా విల్లంబులన్నీ కట్టకట్టించి సముద్రంలో పారేయించాడు,” అన్నాడు సైనికుడు.

“ తరవాత ఏం జరిగింది? ” అని అడిగాడు సమరసేనుడు.

“ ఒకరోజున అడవి ప్రాంతమంత్రమోతలతో మారు మోగి పోయింది. వందలకొద్దీ ఆటవిక జాతుల వాళ్ళు, మేం వుంటున్న పల్లెకు వచ్చారు. వాళ్ళందరి ముందూ యీ కుబుద్ది కుంభాండుడు తన మహిమ ప్రదర్శించాడు. ఎక్కడో అకాశాన ఎగురుతున్న గరుడపకీని బాణం దెబ్బతో నేల కూల్చాడు. దూరంగా వున్న ఒక లేడిని

బాణంతో పడగొట్టాడు. ఆటవికులు అద్భుతపడిపోతూ, కుంభాండుడి చుట్టూ చేరి నాట్యం చేశారు. వాళ్ళ సాయంతో, తాను యీ మొత్తం ద్వీపానికే రాజు కావాలని కుంభాండుడు, ఆశపడుతున్నాడు, ” అన్నాడు సైనికుడు.

సమరసేనుడు చిన్నగా నవ్వి, “ ఇక్కడ పాలించేందుకేముంది? అడవి మృగాలూ, అగ్నిపర్వతాలూ, ఒకళ్ళిద్దరు మాంత్రికులూ !” అన్నాడు.

“ మాంత్రికులా ? ” అంటూ సైనికుడు భయకంపితుడైపోతూ చుట్టూ కలయచూసి, “ వాళ్ళను గురించి ఆటవికులు చెప్పగా విన్నాం. కాని....”

సైనికుడు మరేదో చెప్పబోతున్నంతలో, “ వినటమే గాదు, ప్రత్యక్షంగా చూడనే వచ్చుగదా !” అన్నకంచుకంఠం ఆప్రాంతాల మారుమోగింది. ఆ వెంటనే మాంత్రికుడు చతుర్భేత్రుడు తన కుచ్చు టోపీని చేతబట్టి, వాళ్ళ ముందు ప్రత్యక్షమయాడు.

—(ఇంకావుంది)