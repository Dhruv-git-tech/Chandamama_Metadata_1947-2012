డాళ్ళూ, ఈటెలూ పట్టిన కొంతమంది ఆటవికులు, భయంకరంగా ఆరుస్తూ, మా కేసి రాసాగారు. మా దగ్గిర ఆయు ధాలేం లేవు గనక, అక్కడ దొరికిన రాళ్ళతోనూ, విరిచిన చెట్ల కొమ్మలతోనూ ఆత్మరక్షణకు పూనుకున్నాం.

కాని, కుంభాండుడు మా అందరినీ, ఆ ఆటవికులకు లొంగిపోవల సిందిగా ఆజ్ఞాపించాడు. ఈ వింతధోరణి మాకు చాలా ఆశ్చర్యం కలిగించింది. మాలో అప్పటికే చాలా మంది, ఆటవికుల ఈటె పోట్లకు ఆహుతి అయి పోయారు. మిగిలిన వాళ్ళం, పారిపోయేందుకూడా మార్గం లేక వాళ్ళకు లొంగిపోయాం,'' అన్నాడు సైనికుడు.

‘‘ అంత ఘోరమైన పోరు జరుగుతూంటే కుంభాడుడు మీ కేమీ సాయం చేయలేదా ?'' అని అడిగాడు సమరసేనుడు అగ్రహావేశంతో.

‘‘ అలాంటిదేమీ లేదు. మేం లొంగి పోగానే ఆటవికులు మమ్మల్ని పెడ రెక్కలు విరిచి కట్టారు. కుంభాండుణ్ణి ఒక అందలం మీద ఎక్కించారు. దాన్ని కొందరు ఆటవికులు భుజాల మీద ఎత్తు కుని ఉత్సాహంగా కేకలు పెడుతూ, తమ పల్లెల కేసి తీసుకు పోయారు. మేం వాళ్ళకు బందీలుగా

వుండిపోయాం. కుంభాండుడు వాళ్ళకు రాజయినట్టు వ్యవహర్షించడం. ఆ ఆటవికజాతులకు అతడు ఎంత చెబితే అంత. వాళ్ళమీద యింత అధికారాన్ని కుంభాండుడు ఎలా సంపాదించగలిగాడో మాకు అంతు పట్టలేదు,'' అన్నాడు కొత్త సైనికుడు.

సమరసేనుడు కొంచెం సేపు ఆలోచించి, ‘‘నాకూ అర్థం కావడంలేదు. తరవాత ఏం జరిగింది ?'' అని సైనికుణ్ణి ప్రశ్నించాడు.

‘‘ కుంభాండుణ్ణి గురించి మాక్కలిగిన అనుమానాలకు, ఆ తరవాత రెండు, మూడు రోజులకే జవాబు దొరికింది.