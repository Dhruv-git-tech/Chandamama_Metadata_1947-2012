బతకనేర్పు

వ్యాపారంలో బాగానే గడించి, కలిసిరాక చితికిపోయిన రామయ్యకు తన కొడుకు గురించి బెంగపట్టుకున్నది. కామయ్యకు వ్యాపారానుభవం లేదు. వ్యాపారంలో పెట్టుదామన్నా రామయ్య వ్యాపారం చితికిపోయింది. అందుచేత నగరంలో వ్యాపారం చేస్తూ, ఘనంగా బతుకుతున్న తమ ఊరివాడు, రంగయ్య ఏదో పనిమీద వస్తే, అతనితో రామయ్య తన క్రెడుకు భవిష్యత్తు గురించి ఆందోళన వ్యక్తంచేశాడు.

రంగయ్య కామయ్యను పిలిచి, “నువు ముందుగా నగరంలో మా యింటికి వెళ్ళి, నా భార్యకు ఈ ఉత్తరం ఇయ్యి. నేను రేపే బయలుదేరి వస్తున్నాను,” అన్నాడు.

కామయ్య నగరంలో రంగయ్య ఇంటికి వెళ్ళాడు. ఇంట్లో రంగయ్య భార్యా, కోడలూ ఉన్నారు. రంగయ్య భార్య కామయ్యకు అన్నంవడిస్తూ, కోడలు లేకుండా చూసి, “నా కోడలు పరమగయ్యాళి, సాయనా! నన్ను తెగకాల్చుకు తింటుంది! ఓనాటికి ఆది మాత్రం అత్త కాబోదా?” అన్నది.

“రాలిపోతున్న ఆకుల్ని చూసి చిగురుటాకులు వెక్కిరిస్తాయి. తామూ రాలిపోయే కాలం వస్తుందని తెలుసుకోవు!” అన్నాడు. కామయ్య.

మథ్యలో అత్త అవతలికి వెళ్ళి, వడ్డనకు కోడలు వచ్చింది. ఆమె కామయ్యతో, “మా అత్త మహా చెడ్డది. ‘నువు మాత్రం అత్తవు కాకపోతావా? అనుభవించక పోతావా’ అంటుంది,” అన్నది.

“అందరూ పోయేవారే కదా అని చిన్నతనం నుంచి కట్టెలు సిద్ధం చేసుకుంటామా?” అన్నాడు కామయ్య, సానుభూతిగా.

రంగయ్య వచ్చి, కామయ్య తన భార్యతోనూ, కోడలితోనూ అన్నమాటలు తెలుసుకుని, “నీ కొడుకు లౌక్యుడు, దివాణంలో రాణిస్తాడు,” అని రామయ్యకు కబురు చేశాడు.

—ఎస్. ఆగ్టల్.