యిలా అడుగు: 'నా గుర్రాలకు తమరు కట్టిన కుంచెడు బియ్యం విలువ న్యాయం గానే వున్నది. ఐతే, యీ కుంచెడు బియ్యానికి విలువ ఎంతో తమరు సభలో రాజుగారి ఎదట చెప్పగలరా?' ఇందుకు క్రయాధికారి అంగీకరిస్తే, అతణ్ణి రేపు రాజుగారి దగ్గిరకు తీసుకుపో. ఆ సమయంలో నేను అక్కడ వుండి, నికు న్యాయం జరిగేలా చూస్తాను.'' అన్నాడు.

బోధిసత్వుడు చెప్పినట్టుగా ఆ ఆశ్వవర్తకుడు వెంటనే క్రయాధికారి దగ్గరకు పోయి, అతడికి లంచంగా కొంత డబ్బిచ్చి, బోధిసత్వుడు అడగమన్న విధంగా అడిగాడు.

క్రయాధికారి పరమానంద పడిపోతూ, ''దానిదేముంది! ఈ కుంచెడు బియ్యం విలువ చెప్పటం ఏమంత కష్టం కాదు. రేపు సభలో రాజుగారికి ఆ సంగతి చెప్పి, ఆయనచేత సరే అనిపిస్తాను,'' అన్నాడు.

మర్నాడు రాజసభ కిటకిటలాడు తున్నది. మంత్రులూ, ముఖ్యోద్యోగులూ వచ్చారు. రాజుగారి అనుమతి పొంది బోధిసత్వుడు కూడా పచ్చాడు.

నష్టపోయిన ఆశ్వవర్తకుడు రాజుతో, ''ప్రభూ, తమ కొత్త క్రయాధికారి, నా ఐదువందల గుర్రాలకూ కుంచెడు బియ్యం విలువ కట్టటం బాగానే వున్నది.

ఇందులో నా కొక చిన్న సందేహం కలుగు తున్నది. ఆ కుంచెడు బియ్యానికి విలువ ఎంత?'' అన్నాడు.

ఆ క్షణంవరకూ రాజుకు జరిగిన దేమిటో తెలియదు. ఆ కారణంగా ఆయన ఆశ్చర్యపోతూ, కొత్త క్రయాధికారిని, ''ఐదువందల గుర్రాల విలువ ఎంత కట్టావు?'' అని అడిగాడు.

'' కుంచెడు బియ్యం, ప్రభూ!'' అన్నాడు విక్రయాధికారి తొణుకకుండా.

''అలాగా! బాగానే వుంది. ఐదువందల గుర్రాల విలువ కుంచెడు బియ్యం అయితే, ఆ కుంచెడు బియ్యం విలువ ఎంత?'' అన్నాడు రాజు.