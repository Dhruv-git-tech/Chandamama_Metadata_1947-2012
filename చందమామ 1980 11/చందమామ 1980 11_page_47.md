రాత్రి కామయ్య కల్లుపాకకు ఎవరు వెళ్ళారో వారిదే ఈ ఉంగరం! ఇది మంగయ్యకు కల్లుపాకలో దొరికింది," అన్నది.

ఈ మాటకు అందరూ తెల్లమొహాలు వేసి, ఉంగరాన్ని తిప్పి తిప్పి చూసి, "పారపాటు పడ్డాం! ఇది మాది కాదు.... అచ్చం ఇటువంటిదే మా దగ్గిరా ఉన్నది! .... పెట్టెలో పెట్టి మరిచిపోయి ఉంటాం," అంటూ చల్లగా జారుకున్నారు.

వాళ్ళు వెళ్ళగానే పార్వతి విరగబడి నవ్వింది.

" ఉంగరం కల్లుపాకలో దొరికిందని ఎందుకు అబద్ధం చెప్పావు?" అని మంగయ్య ఆమెను ఆశ్చర్యంగా అడిగాడు.

" నువు వట్టి అమాయకుడివి! మను ఘల నైజం పసిగట్టలేవు ఈ ఉంగరం వారిది ఎవరిదీ కాదని రూఢి చేసుకోవడానికి అలా అబద్ధం ఆడాను. పరువు కోసం పాకులాడే వీళ్ళు తాము కల్లు పాకకు వెళ్ళామని అనగలరా? అంత

కన్న ఘోరమైన పనులే చెయ్యగలరు! వీళ్ళ స్వార్ధం చూస్తే అసహ్యం వేస్తున్నది. పైగా ఇతరులను ఆశపోతు లంటారు! ఈ ఉంగరం తాలూకు మనిషి ఎవరో తెలిసేదాకా ఇది నీదే! నలుగురు వచ్చే, పోయే లోగలి గద! ఎవరి చేతి నుంచో జారిపడి ఉంటుంది!" అంటూ పార్వతి ఉంగరాన్ని మంగయ్య చేతిలో పెట్టింది.

" అవును, నాకు తెలివిలేదు. నీ వంటి తెలివైన అమ్మాయి నాకు తోడు ఉంటేనే గాని ఈ లోకంలో బతకటం కష్టం. నీకు ఇష్టమైతే దీన్ని నీ వేలికి పెడతాను!" అన్నాడు మంగయ్య సవ్వుతూ.

పార్వతి కొంచెం సిగ్గుపడి, "మా నాన్నను అడుగుదాం!.... ఇంతకూ ఇది అసలు బంగారమో, కాదో!" అన్నది.

" ఇత్తది అయితేనేం గాక! దాని ధర్మమా అంటూ నాకు నిజమైన బంగారం దొరికింది!" అన్నాడు మంగయ్య, పార్వతి కేసి ప్రేమగాచూస్తూ.