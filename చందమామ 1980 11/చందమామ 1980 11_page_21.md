నలో నేను దొంగతనాలు చేసినది పూర్తిగా స్వార్ధంతోనే. చోరవిద్యలో నా నేర్పరి తనాన్ని పదులు కోవటం నా కిష్టం లేక పోయింది. నేను దొంగిలించిన డబ్బుతో నేను సుఖంగా బతుకుతూ వస్తున్నాను. కాని ఈ రంగన్న మొదటి నుంచి పేద లకు సహాయపడుతూ వస్తున్నాడు. వాడు తాను దొంగిలించినది తన సుఖం కోసం ఎప్పుడూ వినియోగించలేదు.”

రాజు ఇద్దరు దొంగలకూ యావజ్జీవ కారాగార శిక్ష విధించాడు.

బేతాళుడు ఈ కథ చెప్పి, “రాజా, జ్ఞానశీలుడు ఇద్దరు దొంగలలోనూ తేడా తెలిసి కూడా ఇద్దరికీ ఒకే రకం శిక్ష ఎందుకు విధించాడు? దీనికి సమాధానం తెలిసి కూడా చెప్పకపోయావో, నీ తల పగిలిపోతుంది!” అన్నాడు.

దానికి విక్రమార్కుడు, “రాజు దృష్టిలో దొంగల ఆశయంలో తేడాకు విలువ లేదు. ధనికులను దోచి బీదలకు పంచినంత మాత్రాన దేశం సంపన్నం కాదు.

అట్టడగు వాళ్ళ పేదరికం సమస్య రాజకీయ చర్యల ద్వారా కాలక్రమాన పరిష్కారం కావలసిందే గాని దొంగ తనాల ద్వారా పరిష్కారం కాదు. దేశం అభివృద్ధిలోకి రావటానికి జ్ఞానశీలుడు చేస్తున్న కృషి ఒక వంక మంచి ఫలితాలను చూపుతున్న సమయంలో పేదరికం సమస్యను కృత్రిమంగా పరిష్కరించే దొంగ మూలంగా రాజు కృషికి విలువ లేకుండా పోయింది. కనీసం పేద జనంలో రాజుకన్నా దొంగే చాలా గొప్ప వాడన్న భావం వ్యాపించి ఉండాలి. పేద లకు దొంగ తోడ్పడుతున్నాడన్న సంగతి రాజుకు జనంలోనే తెలియ వచ్చింది. ఈ పరిస్థితి రాజు సహించటం సాధ్యం కాదు. అందుచేత రాజు ఇద్దరు దొంగ లనూ ఒకే విధంగా శిక్షంచటం సరి అయిన నిర్ణయమే!” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు
—(కల్పితం)