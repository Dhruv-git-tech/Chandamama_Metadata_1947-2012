భక్తులు ఎవరో కానుకగా ఇచ్చారు. నా వేలినుంచి జారిపోయినట్టుంది. ఇలాతే!’’ అన్నాడు.

అతని వెనకే వచ్చిన అతని భార్య, ‘‘అవును, భక్తితో ఇచ్చిన ఉంగరం ఎందుకు పోతుందీ? అందుకేదొరికింది!’’ అన్నది.

ఈ అడావుడికి ఇవతలికి వచ్చిన వరదాచారి సంగతి తెలుసుకుని, ‘‘ఆ ఉంగరం నా శిష్యులు నాకు గురుదక్షణగా ఇచ్చినది! ఇలా ఇయ్య,‘‘ అన్నాడు.

‘‘పగలంతా చేతికి పెట్టుకు తిరిగారు! జారిపోయి ఉంటుంది!’’ అన్నది వరదా చారి భార్య.

గుమ్మంలో నిలబడి అంతా చూస్తున్న జోగిరాజు చప్పన ముందుకు వచ్చి, ‘‘పక్కవూరిలో రామాయణ పారాయణ చేసినప్పుడు ఆ ఊరివాళ్ళు చందాలు వేసుకుని నాకు చేయించి ఇచ్చారు. ఆది నాదే! ఇలా ఇచ్చెయ్యి!’’ అన్నాడు.

‘‘దేవుడి పేరుమీద ఇచ్చినది! ముట్టుకుంటే కళ్ళుపోతాయి!’’ అన్నది అతని భార్య.

ఎవరిమటుకు వారు ఆ ఉంగరం తమదేనంటూ కేకలు పెట్టుతూ, మంగయ్యమీదికి ఎగబడ్డారు. దాన్ని ఎవరి చేతిలో పెట్టాలో మంగయ్యకు తెలియలేదు. పార్వతి చప్పన మంగయ్య చేతిలో నుంచి ఉంగరాన్ని తీసుకుని, ‘‘నిన్న