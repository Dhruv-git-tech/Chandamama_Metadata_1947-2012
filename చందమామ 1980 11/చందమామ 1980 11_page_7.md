“దురదృష్టాన్ని ఎందుకు నిందించటం? సరిఅయిన హితం విననివాళ్ళు కష్టాలపాలవుతారు,” అన్నది సర్వజ్ఞుడు.

ఇంతలో ఒక దూత ద్వారా వార్తవచ్చింది: కర్పూరద్వీపం ఒడిపోవటానికి సహకరించినందుకు మేఘవర్ణుడు (కాకి)ని రాజుగా చేస్తానని చిత్రవర్ణుడు అంటే, దూరదర్శనుడు ఒప్పుకోక, నీచుణ్ణి బాధ్యతగల స్థానంలో ఉంచ రాదనీ, దానికి బహుమతులు ఇయ్యమనీ అన్నదట! కాకిని రాజు చేస్తే, తనకు రోజూ కాశ్మీరుశాలువలూ, కుంకంపువ్వూ, ఫలాలూ పంపుతూ ఉంటుందని చిత్రవర్ణుడు అంటే, దురాశలకు పోవద్దని గద్ద హెచ్చరించిందట!

“అయితే నన్ను ఏం చెయ్యమంటావు?” అని నెమలిరాజు గద్దను అడిగింది.

“హంసరాజుతో శాంతి ఒడంబడికే సేసుకుని, వింధ్యకు తిరిగివెళ్లు. వర్షాలు ఆరంభమయేదాకా ఇక్కడే తాత్సారం చేశామంటే, మరొక యుద్దం జరిగి, నష్టపోతాం. కోటను జయించామన్న కీర్తి ఎటూ రానేవచ్చింది. అకాస్తా ఎందుకు పోగొట్టుకోవాలి? ఉభయ పక్షాలు సమబలం గలవి అయినప్పుడు ఒక్కోసారి యుద్దంలో రెంటికీ నాశనం కలుగుతుంది. అందుచేత మనకు ఏమాత్రం తీసిపోని హరణ్యగర్భుడితో సంధి చేసు కుందాం,” అన్నది గద్ద.