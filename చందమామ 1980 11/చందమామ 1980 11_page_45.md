నుంచి వస్తున్న పార్వతి ఎదురు పడింది.
ఇద్దరూ ఒకరి విషయం ఒకరికి చెప్ప
కున్నారు.

“ఈ విషయాలకేం గాని, రేపు పక్క
ఊళ్ళో జాతర ! వెళ్దామా ?” అన్నది
పార్వతి.

“ఇక్కడ పని ఎవరు చేస్తారు ?”
అన్నాడు మంగయ్య.

“చీకటితో వచ్చి చేసి పోదాం. సాయం
కాలం రావద్దు. జోగిరాజుగారు భక్తిగల
వాడు. ముందు ఆయన అనుమతి తీసు
కుందాం,” అన్నది పార్వతి.

“ఆపును. రోజులో పావుభాగం దేవుడి
గుడిలో దైవచింతనలో గడపాలని ఆయన

అనడం నేను విన్నాను,” అ న్నాడు
మంగయ్య,

అయితే జోగిరాజు వాళ్ళు జాతరకు
వెళ్ళడానికి అనుమతి ఇయ్యకపోగా,
“మీకు ఆశ ఎక్కువ! పని చెయ్యకుం
డానే మీకు జీతం కావాలి! ఒక్కపూట
పని మానినా జీతం విరగగోస్తాను! దేవుడి
కోసం ఎక్కడికో పోవాలా ఏం? ఆయన
ఎక్కడ బడితే అక్కడే ఉన్నాడు,”
అన్నాడు.

ఇద్దరూ బయటికి వచ్చారు.

“ఈ పెద్దవాళ్ళు చెప్పేదానికి, చేసే
దానికి పోలికే ఉండదు!” అన్నది
పార్వతి కోపంగా.

మర్నాడు ఉదయం మసక వెలు
తురులో నీళ్ళు తెస్తున్న మంగయ్యకు
ఆ లోగిలిలో ఏదో మెరుస్తూ కనిపించింది.
కావిడి దించి, మంగయ్య దాన్ని చేతిలోకి
తీసుకు న్నాడు. అదొక బంగారు
ఉంగరం.

అప్పుడే పాచిపనికి వస్తున్న పార్వతికి
మంగయ్య ఆ ఉంగరాన్ని చూపించి,
“దొరికింది!” అన్నాడు.

దంతధావనం కోసం బయటికి వస్తున్న
వెంకటయ్య, “దొరికింది!” అన్నమాట
చెవిని పడేసరిక, గబగబా దగ్గిరిక వచ్చి,
ఉంగరం చూసి, ‘‘అరె, ఇది నాదే!