## మంచికి మంచి

రంగమ్మకు నలుగురు కొడుకులు. తన చెల్లెలు చనిపోతే ఆమె కొడుకును రామును అయిదో కొడుకుగా పెంచింది. అందరూ యుక్త వయస్కులయారు. రాము తన న్యర్గామానికి తిరిగి పోయి, తనకున్న కొద్ది భూములు వ్యవసాయం చేసుకుంటూ జీవించసాగాడు.

రంగమ్మ కొడుకులు నలుగురూ పెళ్ళిళ్ళు చేసుకున్నారు. ఏ కోడలూ రంగమ్మను తన ఇంట ఉండనియ్య లేదు. కొంతకాలం పాటు ఆమె వేరుగా ఉండి, నలుగురూ చేసే ధన సహాయంతో జీవించింది. కొంత కాలానికి ఆ సహాయం కూడా పోయింది. అప్పుడు రంగమ్మ ఒక ధనికుడి ఇంట చాకిరీ చేస్తూ, ఆక్కడే ఉండసాగింది.

కొంత కాలానికి రాము తన పెత్తల్లిని చూడవచ్చి, ఆమె ఏ కొడుకు వద్దా లేదనీ, ఎవరి పంచనో చేరి, మునలితనంలో రెక్కల కష్టం మీద బతుకుతున్నదనీ విని చాలా బాధపడ్డాడు. అతను ధనికుడి ఇంటికి వెళ్ళి, రంగమ్మ చాకిరీ చేసుకుని బతకటం తాను సహించలేననీ, ఆమెను తన వెంట తీసుకుపోయి పోషిస్తాననీ అన్నాడు.

రాము ఋద్ధిని మెచ్చుకుని ధనికుడు, “పెంచిన తల్లిని నీలాగా చూసుకునేవారు అరుదు, బాబూ. నాకు చాలా సంతోషమయింది. నా కూతురినిచ్చి పెళ్ళిచేస్తాను, చేసుకో,” అన్నాడు.

“వద్దండి, నేను పెళ్లి చేసుకుంటే నా పెత్తల్లికి మళ్లీ ఇదేగతి పట్టవచ్చు,” అన్నాడు రాము.

ధనికుడు నవ్వి, “నీకా భయం వద్దు. నాకు ఒక్కతే కూతురు. నువూ, నీ తల్లి మా యింటనే ఉండి పోవచ్చు,” అన్నాడు.

రాము పెళ్ళికి ఒప్పుకున్నాడు.

—వేమూరు వెంకయ్య.