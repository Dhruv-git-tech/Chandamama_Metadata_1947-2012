వున్న ఒక మానవ ప్రాణి చేస్తున్న ఆర్తనాదం.

సైనికులు నివ్వెరపోయి తమ నాయకుడి కేసి చూశారు. సమరసేనుడు తృటిలో ఒరనుంచి కత్తిదూసి, ‘‘రండి, జాగ్రత్తసుమా!’’ అంటూ, ఆ ఆర్తనాదం వినబడిన వైపుకు పరిగెత్తసాగాడు.

సైనికులు కూడా కత్తులు దూసి తమ నాయకుణ్ణి అనుసరించారు. వాళ్ళు అలా పోతున్న కొద్దీ, ఆ మానవ కంఠం మరింత స్పష్టంగా వినబడసాగింది. కొద్ది సేపటికల్లా వాళ్ళు, ఆ ప్రదేశం చేరారు. అక్కడ కంటబడిన ఘోర దృశ్యం వాళ్ళను భయకంపితులను చేసింది. మరు

క్షణంలోనే ఏదో ఆశలాంటిది వాళ్ళకు ఉత్సాహాన్నిచ్చింది. ఈ భయం కర మాంత్రికుల దీవిలో, వాళ్ళు మొట్ట మొదటి సారిగా జీవంతో వున్న మనిషిని చూడగలిగారు. కాని, వాడు పెద్ద విపత్తులో చిక్కుకుని వున్నాడు.

ఎవరో వాణ్ణి పెడరెక్కలు విరిచి చెట్టుకు కట్టిపోయారు. అలాంటి నిస్సహాయ స్థితిలో వున్న అతడిని తినేందుకు నాలుగైదు తోడేళ్ళు అక్కడికి వచ్చినై. అదే సమయంలో ఆకలిగొన్న ఒక పెద్ద పులి కూడా అటుకేసి వచ్చింది. ఇప్పుడు ఆ దురదృష్టవంతుడి మాంసం కోసం తోడేళ్ళ మధ్యా, పెద్దపులి మధ్యా పోరాటం సాగుతున్నది. భయకంపితు డైన ఆ మనిషి గగ్గోలు పెడుతున్నాడు.

సమరసేనుడు క్షణంలో పరిస్థితి అవగాహన చేసుకున్నాడు. పులి పంజా దెబ్బలకు ఒక్కొక్క తోడేలే అరుస్తూ కింద పడి పోతున్నది. ఆ విధంగా శ్రతు సంహారం చేసి, తరవాత తీరిగా మనిషి మాంసం రుచి చూడాలని పులి పోరాడుతున్నది. సమరసేనుడు బాణం ఎక్కు పెట్టి పులిని గురిచూసి కొట్టాడు. ఆ దెబ్బకు పులి బొబ్బరిస్తూ కింద పడింది.

వెంటనే సైనికులు ముందుకు ఉరి కారు. ఆకలిగొన్న తోడేళ్ళు అరుస్తూ