“అవుననుకోండి. నాకు అంత కన్న తొందర పని ఉన్నది. ఇంకొక గడియలో నన్ను దహనం చేసేస్తారు,” అన్నాడు కుమారవర్మ.

మాధవగుప్తుడి కిదేం హాస్యమో అర్థం కాలేదు. “ఆలా అవాచ్యాలు పలుకుతా వేమోయ్?” అన్నాడాయన.

“అవాచ్యాలు కావండి. నేను చెప్పేది యధార్థం. ఆసలే నేను తిండిపోతును. రాత్రి సత్రంలో మంచి భోజనం పెట్టారు. మితిమీరి తినేశాను. నా కడుపులో గుల్మం చేరి ప్రాణం తీసేసింది. తెల్లవారుజామున నేను చచ్చిపోయాను. ఇంక కొంచెంసేపట్లో నాకు దహన క్రియలు జరుగుతాయి. నేను లేకుండా ఎలా?” అన్నాడు కుమారవర్మ.

అందరూ నిర్వాంతపోయి నోర్లు తెరుచుకు చూస్తుండగా కుమారవర్మ వెళ్ళిపోయాడు.

తరవాత మాధవగుప్తుడు నౌకరును పంపి విచారిస్తే, కిందటి రాత్రి సత్రంలో బన చేసిన ధనగుప్తుడు మరణంచాడనీ, మధ్యాన్నంవేళ అతనికి దహన క్రియలు జరిగాయనీ తెలిసింది.

తాము చూసినది ఆ ధనగుప్తుడి దయ్యాన్ని కాబోలు నని మాధవగుప్తుడి కుటుంబంచా రనుకున్నారు.

కుమారవర్మ వజ్రపాలుడి కత్తిని ఆమె చేతి కిస్తూ, “అతన్ని కాస్త జాగ్రత్తగా కనిపెట్టి ఉండు. లేకపోతే ఈ కత్తి ఇతరుల ప్రాణం తీయటం కన్న అతని ప్రాణానికే అపాయం కలిగించే ఆవకాశం జాస్తి,” అని చెప్పి ఇంటి కేసి వెళ్ళాడు.

అతను మాధవగుప్తుణ్ణి చూసి, “నేను వచ్చిన పని అయిపోయింది. ఇంక నాకు సెలవిప్పించండి,” అన్నాడు.

మాధవగుప్తు డాశ్చర్యంతో, “అదేమిటి? ఇంకొక గడియులో పురోహితుడు ఇంటికి వచ్చి ప్రధానం చేయించి ముహూర్తం పెడతాడు,” అన్నాడు.