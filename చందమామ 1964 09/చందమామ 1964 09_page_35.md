గొట్టాడనీ జయంతు డెప్పుడే ఒకసారి విన్నాడు. వాళ్ళే వీళ్ళయి ఉంటారా ?

ఇదేదో అంతు తేల్చుకోవా లమకుని జయంతుడు నౌకరుతో, “నే నింటికి రాను. ఇక్కడే ఉంటాననీ, వీళ్ళతోబాటు నేను కూడా ఈ భక్యాలు తింటాననీ మా అమ్మతో చెప్పు,” అన్నాడు. అతను నౌకరు చూస్తుండగానే ఒక భక్యం తీసుకుని దొడ్డి కేసి వెళ్ళి, అక్కడి నుంచి ఒక చావు కేక పెట్టాడు.

నౌకరు పరిగెత్తుకుంటూ ఊర్మీళ వద్దకు వెళ్ళి, “యువరాజుగారు మీరు పంపిన పిండివంటలు తినేని కెవ్వున కేకపెట్టేసి పడిపోయారు,” అన్నాడు.

ఊర్మీళ గుండెలు బాదుకుంటూ, “పెద్ద రాణీ నా కొడుక్కు విషం పెట్టిందర్రోయ్!” అని ఆక్రోశించింది.

రాజు ఊర్మీళనూ, నౌకరునూ, ఇతర పరివారాన్నీ వెంటబెట్టుకుని చంద్రమతి ఉండే ఇంటికి వచ్చాడు. ఊర్మీళ చంద్ర

మతిని చూస్తూనే, “నా కొడుకును చంపి పగ తీర్చుకున్నావా, రాకసీ?” అన్నది.

జయంతుడు బయటికి వస్తూ, “ఏ పగ తీర్చుకునేటందుకుగాను నువు వీరందరికి విషంపెట్టి చంప యత్నించావో, అది చెప్పు ముందు!” అన్నాడు.

త్వరలోనే రాజుకు పరిస్థితి అంతా అర్థమయింది. తన భార్యనూ, కొడుకులనూ ఇంత కాలం అడవుల పాలు చేసినందు కాయన పశ్చాత్తాపపడ్డాడు. లేకలేక తనకు కూతురు పుట్టితే ఆమె తన కళ్ళ ఎదట పెరిగి పెద్దది కావటానికూడా నోచుకోనందు కాయన చాలా నొచ్చుకున్నాడు.

ఆయన చంద్రమతినీ, పిల్లలనూ తన వెంట తీసుకుపోయాడు, ఊర్మీళను చెరలో వేయించాడు, తన పెద్ద కొడుకును యువ రాజు చేశాడు, తన కుమార్తెకు తగిన వరుణ్ణి సంపాదించి కన్యాదానం చేసి, తన చిర కాల వాంఛితాన్ని ఈడేర్చుకున్నాడు.