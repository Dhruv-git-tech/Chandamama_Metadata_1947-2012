పురోహితుడు వచ్చేస్తాడు,” అన్నాడు మాధవగుప్తుడు.

“ఆలా తోటలోకి వెళ్ళొస్తాను,” అంటూ కుమారవర్మ బయలుదేరాడు. తోట వాకిలి తెరుచుకుని అటు నుంచి అటే వెళ్ళిపోదా మని అతని ఉద్దేశం. కాని వజ్రపాలుడు అతని వెనకాలే తోటలోకి ప్రవేశించాడు.

కుమారవర్మ వెనకుడు తిరగగానే వజ్రపాలుడు వెటకారంగా, “ప్రాణాలు దక్కించుకుని పారిపోదా మనుకున్నావు కాదూ?” అని ప్రశ్నించాడు.

“ఆ సంగతి తెలిసేనా తలుపులకు తాళం పెట్టావు?” అని కుమారవర్మ అడిగాడు.

“అవును, నువు పిరికి పందవని నాకు తెలుసు!” అన్నాడు వజ్రపాలుడు.

“ఆ ధైర్యంతోనా నన్ను కత్తి యుద్ధానికి పిలిచావు? ఎంత నీచుడివి! ఎలాటి పిరికి పందవు! నిన్ను విడవరాదు!” అన్నాడు కుమారవర్మ.

వజ్రపాలుడు రంకె పెట్టి, కత్తి దూసి కుమారవర్మ పై కలియబడ్డాడు. ఇద్దరూ కొద్ది కణాలు పోరాడాక, “నీ వింత చచ్చు వీరుడి వనుకోలేదు. ఇదుగో పట్టు!” అంటూ కుమారవర్మ వజ్రపాలుడి చేతి కత్తిని ఎగరగొట్టి తన చేతికి తీసుకున్నాడు.

“నా కత్తి నా కిచ్చెయ్యి,” అన్నాడు వజ్రపాలుడు.

“నీ కత్తి నీ కివ్వట మంటే మళ్ళీ యుద్ధం సాగించటమన్న మాటే. అది నీకు అపాయకరం. ఇక ముందైనా నీవు నిజమైన పిరికి వాళ్ళతోనే యుద్ధం చెయ్యటం మంచిది,” అంటూ కుమారవర్మ వెనకుడు తిరిగే సరికి కళ్యాణి ఆక్కడికి వచ్చి, “ఏమయింది? ఏమయింది?” అని అత్రంగా అడిగింది.

ఏమి జరుగుతున్నది ఆమెకు తెలుసును! తాను ఆమె ప్రియుడి చేతిలో చచ్చిపోతా డని అనుకున్నది! ఈ సంగతి గ్రహించిన