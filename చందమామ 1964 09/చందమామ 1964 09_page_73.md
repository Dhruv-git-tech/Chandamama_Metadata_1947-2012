“మునీంద్రా, నా కొడుకు అయిదేళ్ళ వాడు, ఆడవాళ్ళ నిర్దయ వల్ల తల్లితో సహా వెళ్ళిపోయాడు. అరణ్యంలో వాణ్ణి ఏ మృగం పొట్టిన పెట్టుకుంటుందో? ఆడదానికి పూర్తిగా వశుణ్ణయి, నా తొడ మీద కూర్చోబోయిన కొడుకును నిరాకరించాను,” అన్నాడు ఉత్తానపాదుడు.

దానికి నారదుడు, “రాజా, వాడి కోసరం విచారించ నవసరంలేదు. వాడికి దైవ రక్త ఉన్నది. వాడేక ఘన కార్యం చేసి, కీర్తి మంతుడై, త్వరలోనే తిరిగి వస్తాడు,” అని చెప్పి వెళ్ళిపోయాడు.

ఉత్తానపాదుడు నారదుడి మాటయందు నమ్మకం ఉంచి, రాచకార్యాలు పట్టించుకోక, అస్తమానమూ కొడుకును గురించే ఆలోచిస్తూ ఉండిపోయాడు.

అక్కడ ధ్రువుడు మధు వనం చేరి, కాళిందిలో స్నానం చేసి, ఆ రాత్రి ఉప వాసం ఉండి, యోగం అవలంబించి, హరి ధ్యానంలో నిమగ్నుడయాడు. అతను మొదటి నెల మూడేసి రోజుల కొకసారి ఫలాలు తిన్నాడు; రెండవ నెల ఆరేసి రోజుల కొకసారి ఆకులు తిన్నాడు; మూడవ నెల తొమ్మిది రోజుల కొకసారి నీరు తాగాడు; నాలుగవ నెల శ్వాస బంధించి పన్నెండు రోజుల కొకసారి వాయుభక్తణ చేశాడు; అయిదవ మాసం శ్వాస పూర్తిగా బంధించి వీక పాదం మీద నిశ్చలంగా నిలిచి భగవ ధ్యానం చేశాడు.

మూడు లోకాలూ ధ్రువుడి తపస్సుకు కంపించాయి. ఈ ఉత్పాతాలు చూసి, దిక్పాలకులు భయపడి పోయి విష్ణుమూర్తి శరణుజొచ్చారు.

“ఉత్తానపాదుడి కొడుకు చేసే తీవ్ర తపస్సు వల్ల లోకాలు సంచలించాయి. మీరు భయపడకండి. నేనతని తపస్సు మాన్ని స్తాను,” అని అభయ మిచ్చి విష్ణువు వారిని పంపేశాడు.
—(అంకావుంది)