“యువరాజు నన్ను తప్పక గురిస్తాడు.”

“అయితే నా వెంట నుపు రావద్దు. ఎలాగబ్బా? ఒంటరిగా పోలేనే!” అంటూ విమల ఆలోచనలో పడింది. ఆస్మానీ నోటికి చెంగు అడ్డం పెట్టుకుని నవ్వసాగింది.

“ఏమిటలా నీలో నుపు నవ్వుకుని చస్తున్నావు?” అని విమల ఆడిగింది.

“బంగారు తండ్రి దిగ్గజు డున్నాడే, అతన్ని నీ వెంట తీసుకుపోతే?”

“మంచి ఆలోచన! మన రసిక రాజును తీసుకు పోతాను,” అన్నది విమల.

“ఇంకా నయం! నేను వేళాకోళాని కన్నాను.”

“వేళాకోళం కాదు. మూర్ఖులకు ఏమీ తెలీదు. అందుచేత వాళ్ళ వల్ల ఎలాంటి ప్రమాదమూ ఉండదు. కాని బ్రాహ్మడు రానంటా డేమో.”

“అదంతా నాకు వదిలిపెట్టెయియ్యి. నుపు ద్వారం దగ్గిర వేచి ఉన్నావంటే అతన్ని నీ దగ్గిరికి పంపుతాను,” అంటూ ఆస్మానీ వెళ్ళింది.

ఆస్మానీ దిగ్గజుడి ఇంటికి వచ్చేసరికి తలుపు గడియవేసి ఉన్నది. “ఓ మహా రాజ్!” అని ఆస్మానీ కేక వేసింది.

ఒకటికి రెండు కేకలు పెట్టినా లోపలి నుంచి జవాబులేదు. ఆమె తలుపు సందుల్లో