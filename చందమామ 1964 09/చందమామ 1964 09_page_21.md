చేతికి దొరికిన ఇంగ్లీము పుస్తకా లెన్నో చదివాడు. బ్రూక్స్ అతనికి శాస్త్రజ్ఞానంలో కూడా ఆసక్తి కలిగించాడు. వాళ్ళిద్దరూ చేరి ఒక చిన్న ప్రయోగశాల ఏర్పాటు చేశారు. ఆందులో భాతిక, రసాయన శాస్త్ర ప్రయోగాలు చేస్తూ జవాహర్ గంటల తరబడి గడిపేవాడు.

జవాహర్ పై బ్రూక్స్ ప్రభావం మరో రూపంలో కూడా పడింది. ఆయన వారం వారం తన గదుల్లో మీటింగులు జరిపి దివ్యజ్ఞాన చర్చలు సాగించేవాడు. జవాహర్ ఆ మీటింగుల్లో పాల్గొని, దివ్యజ్ఞానుల భావాలూ, పరిభాషా గ్రహించేవాడు. పునర్జీన్న గురించీ, పారలౌకిక ప్రాణులను గురించీ, కర్మసిద్ధాంతం గురించీ చర్చలు జరిగేవి. జవాహర్‌కు ఆ చర్చలు సమగ్రంగా అర్థం కాకపోయినప్పటికీ జగత్తు తాలూకు మూల రహస్యం వారు చర్చించే దానిలో ఉన్నట్టని పించేది. అతను మతం గురించీ, ఇతర

లోకాలను గురించి మొదటి సారిగా ఆలోచించసాగాడు. ఉపనిషత్తులలోనూ, భగవ ద్గీతలోనూ ఉండే హిందూ మత మంటే అతనికి గౌరవం ఏర్పడింది. ఎలాటి సాధనమూ లేకుండా గాలిలో ఎక్కడికో ఎగిరి పోతున్నట్టు కలలు కనేవాడు.

ఆ రోజుల్లో ఆనీ బిసెంట్ అలహాబాదు వచ్చి దివ్యజ్ఞానోపన్యాసా లిచ్చింది. ఆ ఉప న్యాసాలు విని, ఆమె వక్తృత్వానికి అచ్చెరు వెంది, జవాహర్ తన పదమూడో ఏట దివ్యజ్ఞాన సమాజంలో చేర నిశ్చయించాడు. అతను తండ్రి అనుమతి కోరాడు. మోతీ లాల్ నవ్వుతూ సరే నన్నాడు, కాని ఏమా త్రమూలక్ష్యం కనబరచలేదు. ఆనీ బిసెంట్ స్వయంగా జవాహర్‌కు ఉపదేశ మిచ్చింది. ఆయితే జవాహర్‌కు ఈ దివ్యజ్ఞానం పైన మోజు ఎంతో కాలం దక్కలేదు. బ్రూక్స్ వెళ్ళిపోయాక ఆది క్రమంగా కీణించింది.

—(ఇంకావుంది)