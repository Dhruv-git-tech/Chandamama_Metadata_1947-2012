“ఒకటి!” అన్నాడు ముసలివాడు.

బొచ్చెలోని జ్వాలలు తగ్గిపోయే సమయానికి, “రెండూ!” అంటూ ముసలి వాడు ఇంకొక చక్రాన్ని బొచ్చెలో వేశాడు. జ్వాలలు మళ్ళీ లేచాయి. ఈ విధంగా నాలుగైదు చక్రాలు మంటలలో ఒకటి కాలినాక మరొకటిగా వేల్చి, “ఈ పని చెయ్యగలవా?” అని తంగణ్ణి ఆడిగాడు.

“చెయ్యగలను, తాతా,” అన్నాడు తంగడు ధైర్యంగా.

ముసలివాడు వేరు నుంచి మరిపది చక్రాలు తరిగి, “ఇది ఒక్కొక్క టే మంటల్లో వెయ్యాలి. ఒకటి కాలటం పూర్తి కావస్తూండగా మరొకటి వెయ్యాలి. చక్రాలు వేల్చే టప్పుడు ఒకటీ, రెండూ, మూడూ, అని పది దాకా గట్టిగా పైకి అనాలి. ఈ లోపల నీ కేం కనబడినా, నే నేం చేసినా గమనించకు. నీ పని నువు చేసుకుంటూ పోవలి సిందే. తెలిసింది కాదూ?” అన్నాడు.

తంగడు తల ఆడించాడు. ముసలివాడు, “నేను ముసుగు కప్పకునే దాకా ఆగి ఆ తరవాత ప్రారంభించు,” అని చెప్పి, చేతి కర్ర ఒక పక్కగా పెట్టి సీసాలో ఉన్న మానె కొంచెం తాగి, కంబళి నెత్తినిండా కప్పకుని ఏవో మంత్రాలు గొణగసాగాడు.

కొంచెం సేపటికి తంగడు తల ఎత్తి చూస్తే తాత లేడు. తాత బట్టలూ, గొంగళి నేలపైన కుప్పగా పడి ఉన్నాయి. వాటి కింది నుంచి ఒక ఆకు పచ్చని పాము బయటికి వచ్చింది. తంగడు కెవ్వున అరిచి చాలా దూరం పారిపోయాడు.

“తంగా! ఇలారా!” అని తాత కేక వినిపించింది.

తంగడు భయపడుతూ యధాస్థానానికి వచ్చాడు. ముసలివాడు పట్టరాని ఆగ్రహంతో నానా తిట్లూ తిట్టి, “నేనేం చెప్పాను? ఏం చూసినా పట్టించుకోవద్దనీ, నీ పని చేసుకు పామ్మనీ చెప్పానా?” అన్నాడు.