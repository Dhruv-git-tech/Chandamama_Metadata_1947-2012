చేరిపోసాగారు. కాని వారు ప్రాయశ్చిత్తపు తంతు మానలేదు. ఆ ప్రాయశ్చిత్తం కూడా ఒక ప్రహసనం లాటిది; ఆందులో మత ప్రమేయ మేమీలేదు. శ్రోత్రియుల కళ్ళ నీళ్ళు తుడవటానికి వారు ప్రాయశ్చిత్తం చేసుకునే వారేగాని, ఆ తరవాత ఆచార విరుద్ధమైన పనులన్నీ చెయ్యనే చేసేవారు.

మోతీలాల్ వాళ్ల కన్న ఒక్క అడుగు ముందుకు వెళ్ళి ప్రాయశ్చిత్తమే చేసుకో సన్నాడు. పై పెచ్చు తనను ప్రాయశ్చిత్తం చేసుకోమన్న వారిని పురుగుల్ని చూసినట్టు చూశాడు. పెద్ద గల్లంతు జరిగింది. ఆ దెబ్బతో ఆనేక కాశ్మీరీ బ్రాహ్మణ కుటుంబాలు మోతీ లాల్‌తో చేరి మూడే "పార్టీ" అయాయి. అయితే కాలం గడుస్తున్నకొద్దీ దృక్పథాలలో మార్పు వచ్చింది. పట్టుదలలు సడలాయి, మూడు పార్టీలూ ఒక దానితో ఒకటి చేరి పోయాయి. ఎందరో కాశ్మీరీ యువకులూ, యువతులూ చదువు కోసం ఆమెరికాకూ, ఇంగ్లండుకూ వెళ్ళి వచ్చారు. వాళ్ళని ప్రాయశ్చిత్తం చేసుకోమని అడిగినవారు కూడా లేరు.

జవాహర్‌కు పదకొండో ఏట ఒక కొత్త ట్యూటరు కుదిరాడు. ఆయన పేరు ఫర్డినండ్ బ్రూక్స్. ఆయన దివ్యజ్ఞాని, లేక థియోస

ఫిస్టు. ఆయనను మోతీలాల్‌కు ఆనీబిసెంట్ శిఫార్సు చేసింది. ఆయన జవాహర్ వెంట మూడేళ్ళుండి చదువు చెప్పాడు. అతని పైన ఆయన ప్రభావం ఎంతగానే ఉండేది.

ఆ సమయంలోనే జవాహర్‌కు మరొక ముసలి పంతులు కూడా ఉండేవాడు. ఆయన జవాహర్‌కు హిందీ, సంస్కృత భాషలు నేర్పటానికి నియోగించ బడ్డాడు. అయితే ఆయన ప్రయత్నాలేవీ ఫలించినట్లు కనబడదు, ఎందుకంటే జవాహర్‌కు సంస్కృతం ఏ మంత అంటలేదు.

బ్రూక్స్ వల్ల జవాహర్‌కు పుస్తకాలు చదవటంలో చాలా ఆసక్తి పుట్టింది. అతను