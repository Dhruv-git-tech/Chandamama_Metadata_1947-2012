ఉన్నట్టుండి ఒకనాడు “తాత” తంగడితో,
“ఒరే, తంగా, ఇదివిను! నీ కొక రహస్యం
చెబితే ఎవరితోనూ చెప్పకుండా దాయ
గలవా?” అన్నాడు.

“ఎందుకు దాయను, తాతా?” అన్నాడు
తంగడు.

“సరే, ఈ రాత్రి కింత అన్నం మూట
గట్టు. మనం రేపు ప్రయాణం మీద
పోవాలి,” అన్నాడు ముసలివాడు.

మర్నాడు ఉదయమే ఇంటికి తాళం
పెట్టి, ఆవు పాలు పితికి మేత వెయ్యమని
పారుగింటి వాళ్ళకు చెప్పి, ఇద్దరూ నంది
కొండ కని బయలుదేరారు. సంచీలో ఏవో
సరుకులు పెట్టుకుని, చేతి కర్ర తాటించు
కుంటూ ముసలివాడు ముందు నడుస్తుంటే,
తంగడు ఒక చేతిలో జొన్న రొట్టెల మూటా,
రెండో చేతిలో చిన్న బరిసే పట్టుకుని వెసక
నడిచాడు.

నందికొండ దిగువన ఉన్న అరణ్యం
లోకి ఇద్దరూ ప్రవేశించి, చెట్ల మధ్యగా
కొండ ఎక్కుతూ సాయంకాల మయేసరికి
ఎన్నో మైళ్ళు నడిచి ఒక గుహను చేరు
కున్నారు. కొండ మీది నుంచి గుహకు
అడ్డంగా లతలు పాకుతూ ఉండటం చేత
అక్కడ గుహ ఉన్నట్టు కూడా చప్పున

తెలియటం లేదు. ఆ రాత్రికి వాళ్ళిద్దరూ
గుహ ద్వారం వద్ద ఆహారం తిని, పడుకుని
నిద్రపోయారు.

మర్నాడు తెల్లవారుతూనే ముసలివాడు
తంగణ్ణ తన వెనకనే రమ్మని గుహలోకి
దారి తీశాడు. వాళ్ళు లోపలికి వెళ్ళటానికి
సన్నని రంధ్రం కుండా దేకుతూ వెళ్ళవలిసి
వచ్చింది. కాని లోపలికి వెళ్ళాక గుహ ఎత్తు
గానూ విశాలంగానూ ఉంది. అయితే లోపల
కన్ను పాడుచుకున్నా కనపడని చీకటి.
ముసలివా డౌక మైనం వత్తి తీసి వెలిగించి,
దాని వెలుగులో ముందు నడిచాడు. తంగడు
తాత వెనకగా నడిచాడు.