పెట్టుకున్నాడో లేదో, ఆస్మానీ, “చాల్లే, లేని తలుపు తెరు,” అన్నది.

“ఇంకో మూడు నాలుగు ముద్దలున్నాయి. వాటిని కూడా తిననీ.”

“తలుపు తీస్తావా మాట్లాడుతూ తిన్నావని అందరికీ చెప్పెయ్యమన్నావా?”

దిగ్గజుడు అన్నం ముందు నుంచి లేచి, చెయ్యి, మూతీ కడుక్కుని తలుపు తెరి చాడు. ఆస్మానీ లోపలికి రాగానే చేతులెత్తి, “ఆయాహి వరదే దేవీ!” అన్నాడు.

“ఎంత చక్కని కవిత్వం! ఇందుకేగదా నీకు రసికరాజని పేరు పెట్టాను,” అన్నది ఆస్మానీ.

“చెప్పు, ఏమిటి విశేషం? ఈ మధ్య నువు బొత్తిగా కనిపించటమే లేదు,” అన్నాడు దిగ్గజుడు.

“అరె, కంచం నిండా అన్నం అలాగే ఉండిపోయిందే! భోజనం పూర్తి చెయ్యి, తరవాత మాట్లాడుకుందాం,” అన్నది ఆస్మానీ.

“తినటం పూర్తి చేసి లేచానుగద.”

“ఉపోషం ఉంటావేమిటి?”

“ఏంచెయ్యను? నువు తొందర చేసి నన్ను లేవగొట్టేశావు.” ఇంతలో విమల గబగబా ఆక్కడికి వచ్చింది.

అమె దిగ్గజుణ్ణి భోజనం పూర్తి చెయ్య మన్నది. కడుపు కాలి ఉన్న దిగ్గజుడు సంతోషంగా భోజనం పూర్తి చేశాడు.

“రసికరాజా, ఇవాళ నీతో చాలా ముఖ్య మైన పని ఉన్నది,” అన్నది విమల.

“ఏమిటది?” అన్నాడు దిగ్గజుడు.

“మేమిద్దరమూ అంటే నీ కిష్టమే గదా? మేమెందుకు వచ్చామో తెలుసా?” అన్నది విమల.

“మేము నీతో లేచి పోవాలనుకుంటున్నాం,” అన్నది ఆస్మానీ.

బ్రాహ్మడు నిశ్చేష్టుడైపోయి, “ఎప్పుడు?” అన్నాడు.