పాట వింటూ ముందు నడుస్తున్న విమల కొంగు గుంజినట్టయి, వెనక్కు తిరిగి, “ఏమయింది?” అన్నది.

దిగ్గజుడు హీసన్వరంతో, “ఆదుగదుగో!” అంటూ ఒక చచ్చిపోతున్న గురం కేసి చూపాడు. ఆ గురం చక్కగా ఆలంకరించి, జీను వేసి ఉన్నది.

విమల వ్యాకుల మనస్సుతో వేగంగా ముందుకు సాగింది. వారిద్దరూ సుమారు అరకోసు నడిచిన మీదట వారి కొక సైనికుడి తలపాగా కనబడింది.

అంతలో చంద్రోదయ మయింది. విమల అన్యమనస్కురాలై ఉండటం చూసి దిగ్గజుడు, “ఏమీ మాట్లాడవేం?” అన్నాడు.

“దారి వెంబడి గురాల డెక్కల గుర్తులు చూశావా? నీ కేమైనా ఆర్థమవుతున్నదా?” “లేదు.”

“చచ్చిన గురం, సైనికుడి తలపాగా, గురాల డెక్కల గుర్తులు—ఏమీ బోధపడలేదా? ఎందుకు నిన్నడగటం?” అన్నది విమల. అంతలోనే ఆమెకు శైలేశ్వరమందిర గోపురం కంటపడింది. ఇక దిగ్గజుణ్ణి తన వెంట ఉండనివ్వ నవసరం లేదనుకుని విమల అతనికి భయంకరమైన భూతాల కథలు చెప్పింది. దిగ్గజు డవి విని, ఠారెత్తి మందారణ దుర్గం కేసి కాలి సత్తువకొద్దీ పరుగు తీశాడు.

విమల మందిర ద్వారాన్ని సమీపించి, ద్వారం లోపలినుంచి గడియపెట్టి ఉండటం గ్రహించి, తలుపు మీద కొట్టింది.

లోపలి నుంచి గంభీరంగా, “ఎవరు?” అనటం వినిపించింది.

“అలసి ఉన్న ఆడదాన్ని,” అన్నది విమల తన ధైర్యాన్ని చిక్కబట్టి.

ద్వారం తెరుచుకున్నది. మందిరంలో దీపం వెలుగుతున్నది. కత్తి చేతబట్టి నిలబడి ఉన్న దీర్ఘశరీరుణ్ణి విమల గుర్తించింది. అతను జగతసింహుడు. —(అంకా వుంది)