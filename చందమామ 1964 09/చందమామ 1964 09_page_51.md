కుమారవర్మ వారందరి ఉత్సాహాన్ని చూసి, వారికి నిజం చెప్పరాదని నిశ్చయించు కున్నాడు. అతనికి సరదాగా ఉండే అపూర్వ మైన అనుభవం ఒకటి తలవని తలంపుగా లభ్యమయింది. అందుచేత అతను తాను ధనగుప్తు డయినట్టుగా సటిస్తూ, “నిన్న నేను వచ్చి చేరేసరికి చీకటిపడింది. అందు చేత సత్రంలో బస చేశాను,” అన్నాడు మాధవగుప్తుడితో.

కాబోయే అల్లుడు తాము విన్నదానికన్నా, అనుకున్నదానికన్నా కూడా అందంగానూ, కలుపుగోలుగానూ ఉన్నాడని మాధవగుప్తుడి తాలూకు బంధువులంతా అనుకున్నారు.

వారిలో ఒక యువకుడి ముఖం మటుకు కోపంగా, రౌద్రంగా ఉండటం కుమారవర్మ గమనించాడు.

ఆ యువకుడు వజ్రపాలుడు. అతను మాధవగుప్తుడి దూరపు బంధువు. పేద వాడు. అమరావతి నగరపు రాజు వద్ద సైనికుడుగా ఉండి పాట్టపోసుకుంటున్నాడు. అతను పేదవాడు కానట్టయితే మాధవ గుప్తుడు తన కుమార్తె కళ్యాణిని అతని కిచ్చి చేసి ఉండవలిసిందే. కాని తన కూతురిని శ్రీమంతుల ఇంట ఇవ్వాలన్న కోరికతో ఆయన అల్లుడి కోసం చాలా దూరం వెళ్ళాడు.

వజ్రపాలుడు కుమారవర్మను పక్కకు తీసుకుపోయి, “నువు కత్తి కూడా పెట్టు కున్నావే? ఉపయోగించగలవా?” అన్నాడు.

“నీకు చూడాలని ఉంటే చూడవచ్చు. కాని ఎప్పుడు? ఎక్కడ?” అన్నాడు కుమారవర్మ.

“ఆ తోటలో, భోజనాలయాక,” అన్నాడు వజ్రపాలుడు.

“ఇంతకూ నాపై నీకేమిటి కక్క?” అని కుమారవర్మ అడిగాడు.

“నా సంగతి తెలిసి ఉంటే కళ్యాణిని పెళ్ళాడే ఉద్దేశంతో నీవు మీ ఊరు విడిచి