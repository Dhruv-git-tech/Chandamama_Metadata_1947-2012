దుర్గేశనందిని

4

[జగతనింహుణ్ణి చూసినది మొదలు దుర్గేశనందిని తిలోత్తమ అతని పై ప్రేమతో కృశించి
పోతున్నది. మొదటి సమావేశంలో తిలోత్తమను గురించి విమల జగతనింహుడి కేమీ
చెప్పక, పదిహేను రోజుల తరవాత అతన్ని ఆ మందిరంలోనే కలునుకుని చెబుతానని
మాట ఇచ్చింది. గడువు రోజు వచ్చింది. విమల చక్కగా అలంకరించుకుని బయలుదేర
బోతూండగా దుర్గేశుడైన వీరేంద్రసింహుడి వద్ద నుంచి ఆమెకు పిలువు వచ్చింది.]

“ఈ వేషం మార్చుకుని వెళ్ళు,” అని తిలోత్తమ విమలకు రహస్యంగా సలహా ఇచ్చింది.

“మరేమీ భయంలేదు,” అంటూ విమల తిలోత్తమ గది నుంచి వీరేంద్రసింహుడి గదికి వెళ్ళింది.

అతను పడుకుని ఉన్నాడు. ఒక దాసి అతనికి కాళ్ళు పట్టుతున్నది, మరొకతె విసురుతున్నది. విమల అతని మంచానికి

సమీపంగా వెళ్ళి, “చెప్పండి, ఏమిటి సెలవు?” అన్నది:

అతను తల ఎత్తి ఆమె ముస్తాబు చూసి ఆశ్చర్యపడి, “ఎక్కడికో పని మీద బయలు దేరినట్టుందే?” అన్నాడు.

“చిత్తం. నా కేమిటి సెలవు?” అని విమల అడిగింది.

“తిలోత్తమ ఎలా ఉంది?”

“బాగానే ఉంది.”