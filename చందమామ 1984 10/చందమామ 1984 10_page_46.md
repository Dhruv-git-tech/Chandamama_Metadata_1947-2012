కాసు! ఈ డబ్బు యింకెవరిదో," అన్నాడు.

"ఎవరిదైతేనేం, నీకు దొరికింది కదా? యిక ఆ డబ్బంతా, నీదే," అన్నాడు రాజు నవ్వుతూ.

"ఈ డబ్బు వద్దు, ప్రభూ. ఒక్క బంగారుకాసు పోయినందుకే, నాకెంతో బాధగా వున్నది. వంద బంగారుకాసులు పోవడం అంటే, దాని యజమానికి యింకెంత బాధగా వున్నదో! ఇతరుల డబ్బు, నాకు వద్దు," అన్నాడు రాముడు.

రాముడి సద్భుద్ది రాజుకు ఎంతగానో సచ్చింది. ఆయన వాళ్లి మెచ్చుకుని, "ఆ డబ్బు నాదే! నీ కోసం, నేనే అక్కడ పాతించాను," అని చెప్పాడు.

"మహాప్రసాదం, ప్రభూ!" అంటూ రాముడాడబ్బు తీసుకున్నాడు.

"నువ్వు చాలా మంచి వాడివి; నమ్మకస్థుడివి. నా కొలువులో నీకు మంచి ఉద్యోగం యిస్తాను. మళ్ళీ జీవితంలో దిగులు అన్నది, నీకు లేకుండా చేస్తాను.

నువ్వెప్పుడూ సంతోషంగా వుండాలన్నది, నా కోరిక," అన్నాడు రాజు.

"చాలా సంతోషం, ప్రభూ!" అన్నాడు రాముడు.

కాని, వాడి ముఖంలో ఎక్కడా సంతోష లక్షణం లేకపోగా, రాజుకు పుట్టెడు దిగులు కనిపించింది. ఆయన, వాడితో, "నిన్నింకా దిగులు వదిలినట్టు లేదు," అన్నాడు.

"ఇంకెక్కడి దిగులు, ప్రభూ!" అంటూ రాముడు మరింతగా దిగులు పడి పోతూ, "ఈ జన్మకు, నా బంగారుకాసు దొరికే అవకాశం లేదనుకుంటాను! ఈ ఊళ్ళోనే వుంటే, ప్రతి రోజూ చెరువు గట్టు మీద దానికోసం వెతుకుక్కంటూ వుండగలను," అన్నాడు.

రాముడి దిగులు పోగొట్టడం తనవల్ల కాదనీ, అది వాడికి పుట్టుకతో వచ్చిన బుద్ది అనీ, రాజు గ్రహించాడు. అందు వల్ల, ఆయన వాళ్లి రాజధానికి తీసుకు పోయే ఆలోచన మాసుకున్నాడు.