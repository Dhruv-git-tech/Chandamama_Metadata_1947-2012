అజ్ఞానంతో, మూఢ నమ్మకాలతో సత మతమౌతున్న జనులు ఎలాగ మారతారు?

యజ్ఞయాగాదుల పేరుతో మారణ హోమాలు మితిమీరిపోతున్నవి.

రాజుల్ని మభ్యపెట్టి యజ్ఞయాగాల మిషతో విపరీత మాంసభుక్కులై అగ్ర శ్రేణి వారు సమాజాన్ని మరింత కిందికి అణగదొక్కుతున్నారు.

ఇలాగ అనేక ఆలోచనలతో సిద్ధార్థుడు తర్కవితరాక్రలతో నిమిత్తం లేని కర్తవ్య ధర్మం గురించి చింతిస్తూ, గయా క్షేత్రంలో ఒక పెద్ద రావిచెట్టు కింద కూర్చొని అంతర్మఖుడై ఉండగా అతనికి జ్ఞానోదయమైంది.

ఆనాడు వైశాఖ పూర్ణిమ. చంద్రబింబం పరిపూర్ణమై ప్రకాశించినట్లే గౌతముడికి బుద్ధత్వము సిద్ధించింది; పరిపూర్ణ బుద్ధ మూర్తిగా వికాసం పొందాడు.

సిద్ధార్థ గౌతముడికి జ్ఞానోదయం అయి నప్పుడు అతను ఒక అనిర్వచనీయమైన అనుభూతిని పొందాడు. ఆ ధ్యానమగ్నా వస్తనే గౌతమబుద్దుడు 'నిర్వాణంగా' గుర్తించాడు.

వైశాఖ పూర్ణిమ బుద్ధ పూర్ణిమ గా పేరొందింది. రావిచెట్టు బోధివృక్షంగా పూజింపబడింది. బుద్దుడు బోధి సత్వుడుగా పేరొనబడ్డాడు.

ప్రాణికోటిలో బుద్ధి విశేషత చేతనే మానవుడు ఉన్నతుడు అవుతున్నాడు. బుద్ధి వికాసం చేతనే మానవుడు తన్ను తాను ఉద్దరించుకోగలడు. తోటివారిని ఉద్దరించగలడు. ఆహింసవల్లనే మానవుడు, మానవుడిగా బుద్దుడు ఔతాడు. కోరికలు అరికట్టి, రాగద్వేషాలను వదిలి సుఖదుఃఖాలకు అతీతమైన నిర్వాణాన్ని అందుకుని బుద్ధత్వము పొందిన మానవుడు బుద్దుడై, ఒక జ్యోతి అనేక జ్యోతులను వెలిగించినట్లే, అనేకులలో బుద్ధత్వము కలిగించితే, ఈ జగత్తు చీకటి నుండి వెలుగులోకి వస్తుంది. బుద్దుడే జగత్తుకు జ్యోతి!