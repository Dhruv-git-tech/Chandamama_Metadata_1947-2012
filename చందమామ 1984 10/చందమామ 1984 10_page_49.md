వచ్చారు. ఖలీఫా ఒక పాత్ర తీసుకుని, రెండవదాన్ని తీసుకోవలసిందిగా కొత్త వ్యక్తికి సైగచేశాడు.

కొత్త వ్యక్తి ఎంతో వినయంగా ఖలీఫాతో, 'ప్రభూ, తమరు ముఖ్యపండితుల పరసలో నన్ను కూర్చోవల సిందిగా ఎందుకు కోరారు?' అని అడిగాడు.

"మీ వివేకం, వాక్చాతుర్యం నాకు పరమానందం కలిగించినై," అన్నాడు ఖలీఫా.

"తరవాత, తమ పక్కన వున్న ఆసనంలో కూర్చోవలసిందిగా, ఎందుకు కోరారు?" అని అడిగాడు కొత్త వ్యక్తి.

"మీ వివేకం, వాక్చాతుర్యం నాకు పరమానందం కలిగించినై," అని జవా బిచ్చాడు ఖలీఫా మరొకసారి.

"అంటే, నా వివేకం, వాక్చాతుర్యం కారణంగానే, నేను తమ దయకూ, అభిమానానికి పాత్రుణ్ణయానన్న మాట! అయితే, మరిప్పుడు వాటిని నా నుంచి

ఎందుకు దూరం చెయ్యదలిచారు?" అని అడిగాడు కొత్త వ్యక్తి.

"మీరు చెప్పేదే మిటో, నా కర్ఘం కాలేదు," అన్నాడు ఖలీఫా.

"ప్రభూ, తమరు నా కిప్పడు యివ్వ చూపిన పానీయం వున్నదే, అది నాలో వున్న ఆ రెండు మంచి శక్తులనూ, సర్వ నాశనం చేస్తుంది. వాటిని ఎంతో జాగ్రత్తగా కాపాడుకోవలసిన బాధ్యత, నా కున్నది గదా! కనక, దయవుంచి ఆ పానీయం తాగకుండానే, నేనికక్కడి నుంచి వెళ్ళేందుకు అనుమతించండి," అన్నాడు కొత్త వ్యక్తి.

ఖలీఫా ఆ జవాబు విని చాలా సంతోషించాడు. అయన, అప్పటికప్పుడే ఆ పండితుడికి లక్ష వెండి నాణాలూ, విలువైన దుస్తులూ, ఒక జాతి గురాన్నీ బహూకరించాడు.

ఆ తరవాత జరిగిన ప్రతి పండితసభలోనూ, ఈ కొత్త పండితుడికి ఖలీఫా ప్రధానస్థానం యిచ్చి ఎంతో గౌరవించాడు.