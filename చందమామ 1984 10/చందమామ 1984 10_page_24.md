ఆశయించి, బతికేవాళ్ళు. వాళ్ళు తమకు ఆశయం యిచ్చి పొషించేవాళ్ళ మెప్ప కోసం, ఒకే ఇతిహాసాన్నీ, పురాణాన్నీ మరొకసారి తిప్పి రాస్తామంటారు. కాని, యుద్ధవిద్యల విషయంలో అలా కాదు! ప్రతివారికీ ఒక కొత్త పద్ధతి అంటూ వుంటుంది. యుద్ధవిద్యలు నేర్చినవాడు ఇతరుల మీద ఆధారపడడు," అన్నాడు గర్వంగా.

"జరిగిందేదో జరిగింది. ఇప్పుడు నువ్వే. మావాడిని దిలీపుడి దగ్గిర చేర్పించాలి," అన్నాడు గంగరాజు.

వీరభద్రుడు, సుశాంతుణ్ణి కొన్ని ప్రశ్నలడిగి, "మీ వాడు వ్యవసాయానికేగాని, యుద్ధ విద్యలకు పనికిరాడు. ఇలాంటి వాణ్ణి చేర్చుకోమని చెబితే, మా గురువు గారు నా మీద కోపం తెచ్చుకుని, నాకే ఉద్యాసన చెప్పవచ్చు," అన్నాడు.

గంగరాజు నీరసపడిపోయి ఆక్కణ్ణించి బయలు దేరాడు. ఆ పైన అన్నిచోట్లా ఆయనకు అటువంటి అనుభవమే ఎదు రయింది.

సత్రం యజమాని రోజు, యీ తండ్రి కొడుకులు ఎక్కడికో వెళ్ళి తిరిగి రావడం గమనిస్తున్నాడు. ఆయన సంగతేమిటని గంగరాజును అడిగాడు. గంగరాజు తన ఇబ్బంది చెప్పుకున్నాడు.

"ఈ స్వల్పానికి యింత కష్టపడుతు న్నారా, మీరు? దిలీపుడి శిఘ్యలకు ఏరాజాస్థానంలో అయినా క్షణాల మీద ఉద్యోగం దొరుకుతుంది. అంతే కాక, దేశమంతటా గౌరవంతోపాటు, ఘన సన్మానాలు కూడా లభిస్తాయి. అందువల్ల, ఆయన ఎవరుపడితేవాళ్ళను శిఘ్యలుగా చేర్చుకోడు. పదివేల వరహాలు ఎవరు యిచ్చుకోగలిగితే, వారికే ఆయన చదువు చెబుతాడు," అన్నాడు సత్రం యజమాని, చిన్నగా నవ్వుతూ.

గంగరాజు ఒక క్షణం ఆశ్చర్యపోయి వెనుదిరిగాడు. సుశాంతుడు తండ్రిని అనుసరించాడు. వాళ్ళు అప్పటికప్పుడే