చూస్తూంటే, యిదంతా మానవమాత్రుల పని కాదని అతడికి అర్థమైంది. భైదు కొట్లలో నుంచి విడిపింపబడిన జీవదత్తుడికీ, లక్షమత్తుడికి మంత్రవేత్త అయిన పింగళుడనే ఒక తమ్ముడు వున్నాడని మంత్రి లోగడ విని వున్నాడు. 'ఈ జరిగినదంతా రాజుగారికి విన్నవించటమే మంచిది. మంత్రవేత్త అయిన పింగళుడు యీ నగరానికి తిరిగి వచ్చి వుండాలి !' అన్నాడు మంత్రి.

కాని, రాజుగారి గదిని సమీపించేసరికి, అక్కడా కల్లోలంగానే వున్నది. 'నిజం చెప్పండి ! మిమ్మల్నందర్నీ కొరత వేయించుతాను. నా అద్భుతాల సంచి

ఎక్కడ ?' ' అంటున్నాడు రాజుగారు. ఆయన కెదురుగా, రాజుగారి వంటగదిలో పనిచేసే నౌకర్లంతా చేతులు కట్టుకుని నిలబడి వున్నారు.

మంత్రి రావటం చూస్తూనే, రాజుగారు అతడికేసి తిరిగి, 'మంత్రి, వీళ్ళనందరినీ కట్టకట్టి ఏ ను గుల చేత తొక్కించు. దుర్మార్గులు ! నా మహత్తు గల సంచిని దొంగిలించారు !' ' అన్నాడు ఉద్రేకంగా.

'మహారాజా! యింకా చాలా ఘోరాలు జరిగిపోయినై,' ' అంటూ మంత్రి అన్ని సంగతులూ రాజుగారికి నివేదించాడు. అంతా విని రాజు మండిపోతూ, 'వెంటనే ప్రాసాద రక్తకుణ్ణి పిలిచి, యాభైమంది భటులను వెంటబెట్టుకుపోయి, ఆ భవనంలో వున్నవారందరినీ పెడరెక్కలు విరిచికట్టి యిక్కడికి లాక్కు రమ్మను !' ' అని ఆజ్ఞాపించాడు.

'మహారాజా, సావధానంగా ఆలోచించండి !' ' అంటూ మంత్రి యింకా ఏమో చెప్పబోయేరతలో, రాజు కస్సుమని లేచి, 'నువ్వు ఆ జాలరివాడికి రాజ్యం కట్టబెట్టి. మంత్రిత్వం వెలిగిద్దామని చూస్తూన్నావా ఏం ?' ' అన్నాడు తీవ్రంగా.

మంత్రి మారు మాటాడలేకపోయాడు. అప్పుడే అక్కడికి వచ్చిన రాజప్రాసాద రక్తకుడు రాజుతో, 'మహారాజా! పింగ