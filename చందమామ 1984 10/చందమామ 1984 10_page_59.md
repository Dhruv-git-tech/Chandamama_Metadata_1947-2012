కుమారి ఒక వెండిపళ్ళెంలో, రెండు ఖడ్గాలు పెట్టుకుని, తండ్రి దగ్గిరికి పోయి, “ఇందులో మీకు నచ్చిన ఖడ్గాన్ని తీసు కోండి,” అన్నది.

ఆ రెండు ఖడ్గాల్లో, ఒకదానికి వజ్రాలు తాపిన పిడి వున్నది. దాని ఒర బంగా రంతో చేయబడి నిగనిగలాడుతున్నది. రెండవ కత్తికి మామూలు పిడి, అది ఒక చర్మపు ఒరలో వున్నది.

రాజు రెండు కత్తుల్ని పరిశీలించి చూసి, చర్మం ఒరలో వున్న కత్తిని తీసి “ఇదే నాకు నచ్చింది!” అన్నాడు.

“బంగారు ఒరలో వున్న వజ్రాలు తాపిన పిడిగల ఖడ్గం మీకెందుకు నచ్చ లేదు, నాన్నగారూ?” అని అడిగింది కళావతి.

“వీరుడికి కావలసంది, కత్తి పదు నైనదా అన్నదే; దాని ఒర ఎటువంటిది అన్నది ముఖ్యం కాదు. చర్మం ఒరలో వున్న కత్తికే మంచి పదునుంది. అందుకే అది నాకు నచ్చింది,” అన్నాడు రాజు.

కళావతి, “మనిషి ఆందం, ఐశ్వర్యం, అధికారం ఇవన్నీ కూడా కత్తి మీది బంగారు ఒరలాంటిదే. ఇవాళ పాద్దున జరిగిన స్వయం వరం లో అందం, ఐశ్వర్యం, రాజ్యాధికారం మొదలైనవన్నీ వున్న రాజకుమారులందరూ, హాతాత్తుగా ఆపదరాగానే హడలిపోయి పారిపోయారు. కాని, వీరసేనుడు మాత్రంతన ప్రాణాలను కూడా లెక్క చేయకుండా ముందుకు వచ్చి, మనందరినీ కాపాడాడు. యుద్ధంలో వీరుడికి కత్తిలా, జీవితంలో స్త్రీకి వీరత్వం, త్యాగం వున్న పురుషుడు భర్తగా లభించడం ఎంతో అదృష్టం. ఆటువంటి గొప్ప వీరుడైన వీరసేనుడు మన ఆస్థానం లోనే వున్నప్పుడు, ఇంకా స్వయం వరాలు ఎందుకు?” అన్నది చిన్నగా నవ్వుతూ.

కుమార్తె మనోభావాన్ని గ్రహించిన గజవర్మ, ఆమెను ఆనందంతో ఆశీర్వదించి, ఆమెకూ వీరసేనుడికీ వైభవంగా వివాహం జరిపించాడు.