# అసంతృప్తి

రాయవరం జమీందారు దగ్గిరకు, కేశవుడనేవాడు ఉద్యోగం కోసం వచ్చాడు. జమీందారు వాణ్ణి కొన్ని ప్రశ్నలడిగి, వాడిచ్చిన జవాబులకు తృప్తిపడి, “నీకు జీతం ఎంత కావాలి?” అన్నాడు.

“తమ ఇష్టం!” అన్నాడు కేశవుడు.

“కాదు, నీకెంత కావాలో ఆడుగు,” అన్నాడు జమీందారు.

కేశవుడు నంకోచిస్తూనే, “రెండువంద లిప్పించండి,” అన్నాడు.

జమీందారు అందుకు సరేనని, రేపే వచ్చి పనిలో చేరమన్నాడు. ఆ కణం నుంచి కేశవుడిలో అసంతృప్తి బయలుదేరింది. తను తొందరపడి జీతం రెండువందలడిగాడు. అలా కాక, మూడు వందలడిగినా జమీందారు ఒప్పుకునేవాడేమో! అదీ వాడి దిగులుకు కారణం.

మర్మాడు వాడు, జమీందారింటికి పోయి, తను పనిలోకి వచ్చినట్టు చెప్పాడు. జమీం దారు కొంచెం బాధపడుతున్నట్టు ముఖం పెట్టి, “ఒరే, ఏమీ అనుకోకు, ఈ పది రూపాయిలు తీసుకుపో. ముందు చెప్పాపెట్టకుండా వెళ్ళిన నౌకరు తిరిగి వచ్చి, కేమించమని కాళ్ళా వెళ్ళాపడుతున్నాడు,” అన్నాడు.

కేశవుడు, జమీందారిచ్చిన పది రూపాయిలూ తీసుకుని, “అయ్యా, నాకీ ఉద్యోగం రాకపోవడం చాలా సంతోషం కలిగిస్తున్నది,” అన్నాడు.

“ఏందువల్ల?” అంటూ జమీందారు ఆశ్చర్యంగా ప్రశ్నించాడు.

“అది తమకు మనవి చెయ్యలేను; కానీ ఒక చిన్న విన్నపం. దయచేసి యికముందు ఉద్యోగం కావాలంటూ వచ్చినవాడిని జీతం ఎంత కావాలని ఆడక్కండి. పనినిబట్టి, ఆ జీతమేదో తమరే నిర్ణయించండి!” అన్నాడు కేశవుడు.

కేశవుడు యిలా ఎందుకన్నాడో, ఎంత ఆలోచించినా జమీందారుకు అర్థం కాలేదు.

—దానరి వెంకటరమణ