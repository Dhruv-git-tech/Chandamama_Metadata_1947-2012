“అదేదో చెప్పండి. ఇంతకూ మీ పేరే మిటో చెప్పారుకాదు!” అన్నాడు పింగ శుడు వినయంగా.

“నా పేరు మండనుడు. పోతే, నువ్వు చేయవలసిన సాయం ఏమంత కష్టమైంది కాదు. నా చేతులు రెండూ తాడుతో వెనక కట్టివేసి, నన్ను ఎత్తుకుపోయి సరస్సులో పడవెయ్యి. కొద్దిసేపు తరవాత నా తల, ముందు నీటిపైన కనబడితే, వల్ల వేసి నన్ను బయటికి లాగు. అలాకాక, కాళ్లు గాని ముందు తేలితే, నువ్వు యీ గుర్రాన్ని పట్టణంలోకి తీసుకు పోయి, కాంచన మిళ్లుడు అనే వర్తకుడికి ఒప్పచెప్పా వంటే, అతడు నీకు నూరు మొహరీలు యిస్తాడు,” అన్నాడు.

పింగళుడు, మండనుడు చెప్పినట్టు చేయటానికి అంగీకరించాడు. మండనుడు, గుర్రపు జీనుకు వేలాడుతున్న ఒక తాడు తెచ్చి, పింగళుడికి యిచ్చాడు.

పింగళుడు, మండనుడి చేతులను వెనక్కు విరిచికట్టి, అతణ్ణి భుజాన వేసు కుని సరస్సు ఒడ్డున నిలబడి, అతణ్ణి సరస్సులోకి విసిరివేశాడు.

ఒకటి రెండు నిమి షాల కాలం సరస్సులో అలలు లేచి సర్దుమణిగింత తరవాత, మండనుడి కాళ్ళు ముందుగా నీటిపైకి తేలినై. “పాపం, చచ్చి పోయాడు!” అనుకుంటూ పింగళుడు, మండనుడి గుర్రాన్ని తీసుకుని పట్టణంలోకి వెళ్ళాడు.

అక్కడ అతడికి గొప్ప వర్తకుడైన కాంచన మిళ్లుడి దుకాణం తెలుసు కోవటం ఏమీ అంత కష్టం కాలేదు. కాంచనమిళ్లుడు, పింగళుడినీ, అతడి వెంట వున్న గుర్రాన్నీ చూస్తూనే, “దురాశదుఃఖం చేటు!” అంటూ గొణిగి, పెట్టెలో నుంచి, డబ్బు తీసి నూరు మొహరీలు లెక్క పెట్టి పింగ శుడికి యిస్తూ, “అబ్బాయ్, ఎందుకైనా మంచిది గాని యీ సంగతి కాస్తా రహస్యంగా వుంచు. అది నీకు చాలా క్షేమం కూడా!” అన్నాడు.

—(ఇంకా వుంది)