చూపు ఆననివాళ్ళు

ఒక ఊళ్ళో ముగ్గురు ఆన్నదమ్ములు పక్క పక్క ఇళ్ళల్లో నివసిస్తూండే వాళ్లు. ఆ ముగ్గురికీ అపరిమితమైన చత్వారం; ఏ వస్తువైనా ముక్కు దగ్గిర పెట్టుకుంటే గాని కనిపించేది కాదు.

ఆ అన్నదమ్ములు ముగ్గురూ ఒకనాటి సాయంకాలం పెద్దవాడి ఇంట కలుసుకుని లోకాభిరామాయణం మాట్లాడుతున్నారు. మధ్యలో పెద్దవాడు తన తమ్ములతో, “అన్నట్టు, ఈ మధ్య నా చూపు చాలా బాగయింది సుమా. అంత దూరాన దోమ కనిపిస్తే అది అడో మగదో పోల్చ గలుగుతున్నాననుకోండి,” అన్నాడు.

“చాల్లే నీ బడాయిలు! వారం క్రిత మేగా నువు పట్టపగలు కావడివాడి పైన పడిందీ?” అన్నాడు రెండోవాడు.

“పగలు మాట ఆటుంచు. చీకటి పడిన కొద్దీ అద్భుతంగా చూపు ఆను తున్నది. కొందరికి రాత్రిచూపు ఉంటుందట,” అన్నాడు పెద్దవాడు.

“ఇవన్నీ ఎందుకొచ్చిన కబుర్లు? తింటేగాని రుచి తెలియదు. ఎవరి చూపు ఎటువంటిదో పరీక్ష పెడితే క్షణంలో తేలి పొతుంది,” అన్నాడు మూడోవాడు.

“ఏమిటా పరీక్ష?” అన్నాడు రెండోవాడు.

“చెబుతాను వినండి. మన వీధి కెదురుగా సత్రం వాకిల్లి ఉన్నదే, ఆ వాకిలి పైన రేపు ఉధయం ధర్మశాసనం శిల వేయిస్తున్నారు. ఆ శిల పైన ఏమి చెక్కి ఉన్నదో చదవటమే మనకు పరీక్ష. దానిమీది అక్కరాలను మనలో ఎవరు ఎక్కువ దగ్గిరగా నిలబడి చదవగలిగితే వాడు ఓడినట్టు. మిగిలిన ఇద్దరికీ ఓడిన వాడు భోజనం పెట్టేటట్టు పందెం!” అన్నాడు మూడోవాడు.