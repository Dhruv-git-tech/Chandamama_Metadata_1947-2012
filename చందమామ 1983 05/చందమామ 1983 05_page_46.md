'ప్రభూ, ధర్మకార్యాలకు తమకు డబ్బు అవసరం అనీ, కోశాగారంలో అంతగా డబ్బు లేదనీ తెలిసింది. తమకు లక్ష వరహాలు సమర్పించుకుంటాను. వారానికి పదకొండు రోజులుచేసి, దానికి నా పేరు పెట్టండి.'' అని వేడుకున్నాడు.

రాజు సంతోషించి, వారానికి పదకొండు రోజులని ప్రకటించి, ఆ రోజుకు పరహాల శెట్టి పేరు పెట్టాడు. ఇది నగరంలో అందరికీ సగుబాట్ల వ్యవహారంగా తోచింది. పారుగున వున్న సామంతులు యిది అదనుగా తీసుకుని రత్నగిరి రాజ్యాన్ని కబళించేందుకు కుట్రలు పన్న సాగారు.

ఈ సంగతులన్నీ తన చారుల ద్వారా చక్రవర్తి రాజ్యవర్ధనుడు విన్నాడు. ఆయన తన సామంతుల మధ్య పోరు సామ్రాజ్యానికే హాని కలిగించగలదని గ్రహించి, వారినందరినీ రాజధానికి పిలిపించాడు.

రాజ్యవర్ధనుడు నిండు సభలో రత్నగిరి రాజు ఆనందుణ్ణి పరిపాలనా దక్షుడంటూ మెచ్చుకుని, ''ఇలాంటి అనుభవశాలి

నాకు సలహాదారుడు కావడం సామ్రాజ్యాని కెంతో మేలుచేస్తుంది. ఆయన్నినాకు సలహా దారుగా నియమిస్తున్నాను,'' అన్నాడు.

రాజ్యవర్ధనుడి మాటలకు ఒక్క రాజు ఆనందుడు తప్ప, తక్కినవారంతా విస్తు పోయారు. ఆయన అప్పటికప్పుడే ఆనందుడి కుమారుడైన సత్యదేవుణ్ణి రత్నగిరికి రాజుగా ప్రకటించాడు.

సామంతులంతా వెళ్ళిపోయాక రాజ్య వర్ధనుడు, సత్యదేవుడికి వీడ్కేలి చెచ్చే సమయంలో ఆతడితో, ''నిన్ను రాజుగా చేసిన కారణం ఏమిటో గ్రహించే వుంటావు. నీ తండ్రి సలహాలతో నాకేంపని లేదు. ఆయన సలహాల బాధ నుంచి నీకు రక్షణ కల్పించేందుకే, ఆయన్ని ఆస్థానంలో వుంచుతున్నాను,'' అన్నాడు.

సత్యదేవుడు, రాజ్యవర్ధనుడికి తన కృతజ్ఞత చెప్పుకుని, రత్నగిరికి తిరిగి పోయి, అనుభవజ్ఞుడైన మంత్రి సహాయంతో రాజ్యప్రాలన చేస్తూ, కొద్ది కాలంలోనే మంచి సమర్థుడనిపించుకున్నాడు.