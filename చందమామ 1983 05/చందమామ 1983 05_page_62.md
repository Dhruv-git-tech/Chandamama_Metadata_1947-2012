“భయంలేదు, తమ్ముడూ, భయపడకు. నా దగ్గిర, చచ్చినట్టుగా కనబడే టట్టు చేసే మందున్నది. అది మింగు, రేపు నేను వచ్చి నిన్ను రక్షిస్తాను,” అని పెద్దదొంగ, తాడు మీదుగా దిగి వచ్చి చిన్న దొంగకు ఏదో మందిచ్చి. వెళ్ళిపోయాడు.

మర్నాడు ఉదయమే రాజు ఖాజానా కొట్టుకువచ్చి, పీపాలో చిక్కుకుపోయిన దొంగను చూసి, “ఆహా! దొంగ దొరి కాడు! వెధవా, నీ అంతు తేలుస్తా నుండు,” అన్నాడు. కాని దొంగ చచ్చి ఉండటం గమనించగా నే రాజుగారి ఉత్సాహం చల్లారింది. ఆయన భైదుకు వెళ్ళి ముసలి దొంగతో సంప్రదించాడు.

“మహారాజా, వీళ్ళెవరో చాలా తెలి వైన దొంగలు!” అన్నాడు ముసలిదొంగ.

“దొంగలా? వీడుగాక ఇంకోడున్నా డంటావా?” అన్నాడు రాజు తెల్లబోయి.

“ఇంకొకడు లేకపోతే వీడెలా చచ్చాడంటారు? ఆత్మహత్య చేసుకోలేడు గదా? బెల్లపు పాకంలో కూరుకుపోయినంత మాత్రాన ప్రాణాలు పోవు కదా? అయినా ఆ రెండోవాణ్ణి పట్టేమార్గం ఉన్నది లెండి. వీడి శవం కోసం వాడు తప్పక వస్తాడు. నగరద్వారం బయట వీడి శవాన్ని ఒక కుర్చీలో పెట్టి, దానికి భటులను కావలి పెట్టండి,” అన్నాడు ముసలి దొంగ.

ముసలి దొంగ చెప్పినట్టే, పెద్ద దొంగ తన మిత్రుణ్ణి కాపాడే ప్రయత్నాలు ప్రారంభించాడు. వాడు ఒక తెల్లగురాన్ని, బండినీ, నాలుగు జాడీలసారానూ కొన్నాడు. తరవాత అతను ముసలి వేషం వేసుకుని, నగర ద్వారానికి యాభై గజాల దూరంలో బండిని పక్కకు ఒరగవేసి, “అయ్యో నా బండి పడిపోయింది. సారా జాడీలు పడిపోయాయి. రక్షించండి!” అని కేకలు పెట్టాడు.

చిన్నదొంగకు కాపలా వున్న భటులు “ఒరే, ముసలాడా! మాకు ఒక సారా జాడీ ఇస్తే, నీ బండి సరిచేస్తాం,” అన్నారు.

“నేను కాదన్నానా, బాబుల్లారా? ఒక జాడీ ఇస్తాను,” అన్నాడు పెద్దదొంగ.