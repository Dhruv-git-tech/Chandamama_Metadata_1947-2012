సామంతరజు

కోసలసామాజ్యాన్ని రాజ్యవర్ధను డనే చక్రవర్తి పాలించే కాలంలో, ఆయన అధీనంలో కొన్ని సామంతరాజ్యాలుండేవి. అలాంటివాటిలో వింధ్య పర్వతాలకు దిగువ నున్న రత్నగిరిని ఆనందు డనే సామంతుడు పరిపాలిస్తూండేవాడు.

ఈ సామంతుడిది చాలా చిత్రమైన స్వభావం. పరిపాలన వ్యవహా రాల్లో ఎలాంటి చిన్న సమస్య ఎదురైనా, త్వర పడి ఏదో ఒక నిర్ణయానికి వచ్చి, తరవాత చిక్కులపాలయ్యేవాడు.

ఒకసారి ఆనందుడికి రాజ్యపాలనా విషయాల్లో, తన ప్రధానమంత్రికి కొందరు సలహాదారులుండడం మేలనిపించింది. ఆయన ప్రధానమంత్రికి ఆ సంగతి గురించి చెప్పాడు. రాజు స్వభావం బాగా ఎరిగి వున్న ప్రధాన మంత్రికి సరేననక తప్పలేదు.

ఇద్దరితో ప్రారంభించి, ముగిసే లోపల రాజు తన ప్రధానమంత్రికి పది హేనుమంది సలహాదారులను నియమించాడు. రెండో నెల తిరక్కుండానే, మంత్రి మాటల సందర్భంలో రాజుతో, 'ప్రభూ, ఇంతమంది సలహాదారులుండడంతో, ఎవరిసలహా తీసుకోవాలో అర్థం కావడం లేదు. పైగా, కోశాగారం నుంచి చాలా ధనం వాళ్ళ జీతాలకు ఖర్చవుతున్నది,' అని చెప్పాడు.

వెంటనే రాజు సలహాదారులను పిలి పించి, వాళ్ళ హోదా తగ్గించి, గౌరవ వేతనం మీద వాళ్ళను నగరంలోని పేటలకు సలహా ప్రతినిధులుగా నియమించాడు. ఇందువల్ల, నగరంలో ప్రజల అవసరాలను త్వరగా తెలుసుకుని, వెంటనే పరిష్కరించవచ్చని ఆయన అధిప్రాయం.