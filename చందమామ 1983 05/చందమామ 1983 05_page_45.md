ఒకనాడు వర్తకుల పేటలోని సలహా దారు రాజు దగ్గిరకు వచ్చి, ఆ పేటలో దేవాలయం లేదనీ, వర్తకుల సౌకర్యం కోసం ఒక దేవాలయాన్ని నిర్మించాలనీ కోరాడు. కాని, మంత్రి కోశాగారంలో ధనం కొరతగా వున్నదన్నాడు.

రాజు, సలహాదారుతో, '' ప్రస్తుతానికి ఆ వర్తకుల పేటలోని వాళ్ళను, రాజవీధిలోని దేవాలయంలో వారాని కొకరోజు పూజలు జరుపుకోమను. ఇలా వాళ్ళకు ఒక రోజు కేటాయించినట్టు పూజారికి వర్తమానం పంపుతాము,'' అన్నాడు.

వారం తిరిగేసరికి కమ్మరి, వడ్డంగి— యిలా వివిధ పృత్తులవాళ్ళూ, తమకు

కూడా దేవాలయంలో పూజకు ఒక రోజు కేటాయించాలని, తమ పేట సలహాదారు ద్వారా, రాజుకు విన్నవించుకున్నారు. వారానికి ఏడు రోజులేకనక. యిన్ని పృత్తులవాళ్ళకు ఒక్కొక్కర్క రోజు కేటాయించడం సాధ్యం కాదన్నాడు మంత్రి.

కాని రాజు, మంత్రిని అమాయకుడి కింద జమకట్టి, ''ప్రజల కోర్కెను తృణీ కరించడం రాజైనవాడు చేయగూడని పని!'' అన్నాడు కోపంగా.

మంత్రి నివ్వెరపడి, ''ప్రభూ, వారానికి ఏడు రోజులేకదా!'' అన్నాడు.

''ఆ సంగతి నాకు తెలియందికాదు. ఇకనుంచి వారానికి పది రోజులు!'' అన్నాడు రాజు.

''తమ చిత్తం, ప్రభూ! కాని, వారంలో ఏడు రోజులకు మాత్రమే పేర్లున్నాయి. మిగిలిన మూడు రోజుల మాటేమిటి?'' అన్నాడు మంత్రి.

''ఇదొక పెద్ద సమస్య కాదు. ఒక రోజుకు చక్రవర్తి పేరు పెడదాం, మరొక దానికి నా పేరు, మిగిలినదానికి నీ పేరు, సరా!'' అన్నాడు రాజు.

ఇకపైన వారానికి పది రోజులన్న వార్త నగరంలో పాకిపోయింది. ఆది విని, నగరంలో కుబేరుడంతటి వాడని పేరు మోసిన వరహాల తెట్టి రాజు దగ్గిరకు వచ్చి.