అతను లేచి వెళ్ళి నిద్ర నటిస్తున్న
పెద్ద దొంగను లేపి, “నా కంతా అయో
మయంగా వుంది. ఎలా అన్నావోగాని
నువు అన్నంతా అయింది. దొంగా లేడు,
గుర్రమూ లేదు. రాజుగారికి ఇక్కడ
జరిగినది తెలిస్తే తోలువలిచేస్తారు. నీ
గుర్రానికి గెట్టింపు ఖరీదిచ్చుకుంటాను.
ఇక్కడ జరిగినది మాత్రం బయట
పెట్టకు,” అని ప్రాధేయపడ్డాడు.

పెద్దదొంగ తాను వచ్చిన పని పూర్తి
చేసుకోవటమే గాక అయిదు వందల
నాణాలు కూడా సంపాదించుకుని వెళ్ళి
పోయాడు.

రాజు జరిగిన సంగతి చెప్పేసరికి
ముసలిదొంగ, “వాడెవడో ఆరితేరినవాడని
నేను ముందే చెప్పలేదా ? పెద్ద బహు
మానం ఇస్తానని ప్రకటన చేస్తేగాని వాడు
తమ కళ్ళు పడడు," అన్నాడు.

రాజుకు కూడా ఈ పాటికి దొంగ మీద
చాలా ఆదరం ఏర్పడింది. ఆయన
దొంగకు పెద్ద బహుమానం ప్రకటించాడు.

పెద్దదొంగ వచ్చి. “మహారాజా, నేనే
దొంగను. తాము ఇచ్చే బహుమానం
ఆందుకుందామని వచ్చాను,” అన్నాడు
వినయంగా.

“ నువే దొంగవని నాకెట్లా రుజుపు ?”
ఆని రాజు దొంగను అడిగాడు.

దొంగ దూరంగా ఒక ఎద్దును తోలుకు
పోతున్నవాణ్ణి చూపించి, “ఆ ఎద్దును
దొంగిలించుకు రాగలను,” అన్నాడు. ఆ
ఎద్దును తోలుకుపోతున్నవాడు చిన్న
దొంగే.

“ఆ ఎద్దును తెస్తే నేను నీ మాట
నమ్ముతాను,” అన్నాడు రాజు.

పెద్దదొంగ వెళ్ళి ఎద్దును తోలుకు
పోయేవాడితో ఏదో అనటమూ, ఎద్దును
తోలుకుపోయేవాడు నెత్తీనోరూ బాదుకుని
పారిపోవటమూ చూసి, రాజు తృప్తి
పడ్డాడు. ఆయన దొంగకు అంతులేని
బహుమానం ఇచ్చి పంపేశాడు. దాన్ని
దొంగ లిద్ద రూ పంచుకుని సుఖంగా
జీవించారు.