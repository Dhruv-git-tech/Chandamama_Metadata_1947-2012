" కాస్త తెలివంటూ వున్నవాడెవడూ, ఆయన మాట వినడు. నేనక్షరాలా ఆయన చెప్పినట్టు చేయాలంటే, మళ్లీ నన్ను మందబుద్ధిని చేయమనండి," అన్నాడు మందబుద్ధి.

వరాలయ్య పట్టరానికోపంతో చిందులు కొక్కుతూ, "ఒరే, నీకు తెలివితేటలు చెప్పిన పంతుల్ని పిలిపించి, నిన్ను తిరిగి గుండబుద్ధిగా మార్చు మంటాను," అన్నాడు.

మందబుద్ధి, న్యాయా ధి కారితో, "అయ్యా, విన్నారా! ఇప్పుడా, పంతులు నాకు నేర్పిన తెలివితేటల్ని ఎలా తీసుకో గలడు? ఈయన 'యిలాంటి పనులే చెబుతూంటాడు,' అన్నాడు.

న్యాయాధికారి వెంటనే, "వరాలయ్యా! నీ పనివాడు నీకు పనులు చేసేందుకే కాక, సలహాలిచ్చేందుకూడా అవసరం. వాణ్ణి, నువ్వు పనిలోంచి తీసెయ్యడానికి వీల్లేదు. అలా చేయదలిస్తే, వాడికి మరెక్కడైనా ఉద్యోగం చూపించు," అన్నాడు.

ఆ మాటలతో వరాలయ్య నీరసపడి పోయి, దిక్కులు చూడసాగాడు. ఆప్పుడు న్యాయాధికారి చిన్నగా నవ్వి. "వరాలయ్యా, మరీ అంతగా దిగాలుపడిపోకు మంచి తెలివితేటలూ, చురుకుదనమూ, అణకువా వున్న వీణ్ణి, మందబుద్ధిగా నటించమని, నీ దగ్గిరకు పంపినవాణ్ణి, నేనే! గ్రామంలో మోతుబరివి. ఒక్క మితిమీరిన కోపం తప్ప, అన్నిటా మంచి వాడివి. పనివాళ్ల విషయంలో నానా గొడవా పడిపోతున్న నీకు, మంచి పని వాణ్ణి కుదిర్చిపెట్టే బాధ్యత నా పైన వేసు కున్నాను," అన్నాడు.

"అలాగా, చెప్పరేం మరి!" అని, వరాలయ్య తల తిప్పి మందబుద్ధి కేసి చూస్తూ, "మందబుద్ధిలా ఎంత చక్కగా నాటకం ఆడావురా! జరిగిందానికేం గాని, నా లాంటివాడు నీకు యజమానిగా, నీ అంత తెలివిమంతుడు నాకు పనివాడుగా దొరకడం—ఇద్దరి ఆదృష్టం. ఇక, ఇంటికి పోదాం పద!" అన్నాడు.