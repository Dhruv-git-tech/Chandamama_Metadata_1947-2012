యోగి నవ్వి, '' రాజా, వారానికి ఏడు రోజులే కదా ? మనిషి మరణం యీ ఏడు రోజులలో, ఏదో ఒక రోజున జరుగుతుంది. అలాగే పుట్టడం కూడా, ఆదివారం, శని వారాల మధ్య జరుగుతుంది. అందు వల్లనే ఏడుసంఖ్యకు అంత ప్రాముఖ్యం వున్నది,'' అన్నాడు.

'' ఏడు సంఖ్యకు ప్రాముఖ్యమా? అందులో ఏడుపు ధ్వనిస్తుంది! ఏడు చాలా చెడ్డ సంఖ్య,'' అని విక్రమ సింహుడు తన అనుభవాలు చెప్పాడు.

అంతా సావధానంగా విని యోగి, '' రాజా, ఏడు చాలా మంచి సంఖ్య గన కనే, ఏడప ఏట జలగండం తప్పించుకో గలిగావు. అలాగే, ఏడుగురితో వేటకు వెళ్ళి పులివాత పడకుండా ప్రాణాలతో బయటపడ్డావు,'' అన్నాడు.

విక్రమసింహుడు, యోగి చెప్పినది నమ్మలేనన్నట్టుగా తలపంకించడం చూసి, యోగి, '' మహారుమలని మన పురాణాలు చెప్పినది ఏడుగురే. సూర్యుడి రధానికి అశ్వాలు ఏడు, సంగీతస్వరాలు ఏడు. అలాగే, ఏడుజన్మల బంధం అంటారు. పెళ్లిలో పధూవరుల చేత ఏడడుగులు వేయిస్తారు. ఇప్పటికైనా గ్రహించావా, ఏడు సంఖ్య ప్రాముఖ్యం?'' అన్నాడు.

యోగి సంఖ్యలను గురించి తనకున్న మూఢవిశ్వాసాన్ని వదిలించడానికి వచ్చాడన్న సంగతి గ్రహించలేని విక్రమ సింహుడు, ఈసారి ఏడుసంఖ్య పరమ పవిత్రమైనదన్న మరొక రకం మూఢ విశ్వాసంలో పడిపోయాడు. ఆయన తన బావమరిదిని విడుదల చేసి, జరిగినదానికి క్షమాపణ కోరాడు.

ఈ యోగి వేషంలో వున్నది, వీరకేతు ఆస్థానపండితులలో ఒకడైన నారాయణ భట్టు. ఆయన రాజుకు జరిగినదంతా చెప్పి, '' మన యువ రాజు విడుదలయ్యాడు. కాని, మీ ఆల్లుడు గారు యీసారి ఏడుసంఖ్య మహా పవిత్రమైన దన్న మూఢవిశ్వాసంలో పడిపోయాడని, నా అనుమానం!'' అన్నాడు.