వింధ్యపర్వతశ్రేణిని దాటి, ఇంకా దక్షణంగా వెళ్ళి ఒక పెద్ద నల్లని కొండ దగ్గిర దిగాడు. కొండ దిగువనే శబరులు డోళ్లు, డప్పులు కోలాహలంగా వాయిస్తూ పెద్ద సంబరం జరుపుకొంటున్నారు.

విఘ్నెశ్వరుడు తన రూపాన్ని ఉప సంహరించుకొని అందమైన కురవాడి రూపంతో ఉత్సవాన్ని సమీపించాడు.

శబరులు కురవాణ్ణి చుట్టుముట్టి, “దేవర తనకోసం మంచి చిన్నోడిని పంపినాడు!” అంటూ ఎత్తుకు పోయి ఉత్సవం మధ్యలో దింపారు.

అక్కడ రక్తపుచారలతో పెద్ద నల్లని గండశిల ఉన్నది. ఎదురుగా ఒక పసి వాడు మూగగా ఏడుస్తూ ఉన్నాడు. ఆ పిల్లవాడి ఒంటి నిండా పసుపు రాసి, మొలకు నల్లని గుడ్డకట్టి, ఎర్రని మందార మాలతో ఆలంకరించారు.

విఘ్నెశ్వరుడు శబరనాయకుడితో, “మీ దేవరతో నేను మాట్లాడాలి, నన్ను అతని దగ్గిరికి తీసుకెళ్ళండి!” అన్నాడు.

శబరనాయకుడు పకపకా నవ్వుతూ, “బలే చిన్నోడివే! మా స్వామితో నే మాటలాడతావా? మా స్వామి కారు చీకటి లాగ మహాభీకరంగా ఉంటాడు. ఎవరూ చూళ్ళేరు. చూస్తే రక్తం కక్కుకొని అలాగే చచ్చిపోతారు!” అన్నాడు.

విఘ్నెశ్వరుడు నవ్వి, తటాలున వెళ్ళి గండశిలను సమీపించి, “మీ భయాన్నే మీ స్వామికి అంటగట్టి భయంకరంగా ఉంటాడని అనుకుంటున్నారు. భయాన్నే భక్తి అంటున్నారు. మీలో ఉండే క్యూర స్వభావమే బలిగా తయారైంది. ఇదంతా తప్ప! మీరెప్పురూ మీ స్వామిని చూసి ఎరగరు. మీ స్వామి ఎన్నడూ ఇలాంటి ఉత్సవాల్సి. బలినీ కోరలేదు. మీ స్వామి ఎంతో అందంగా ఇలాగ ఉంటాడు,” అని చెబుతూ అరచేత్తో రాతిని తట్టాడు. నల్లని బండరాయి తెల్లని ఆరటిదవ్వ లాంటి అందమైన స్వామి విగ్రహంగా మారింది. ముణుకులపై చేతులు చాచి