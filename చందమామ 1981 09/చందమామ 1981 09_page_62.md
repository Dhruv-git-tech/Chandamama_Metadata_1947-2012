భవనం ప్రత్యక్షమయింది. ఆ భవనం బంగారు ఇటుకలతో, వెండి ఇటుకలతో కట్టివున్నది. అజరయ్య గాడిదమీద భవనంలో ప్రవేశించాడు. మరి కొంత సేపటికి ఆయన కిటికీ తెరిచి, చేతిలో బంగారు పళ్ళెంలో బంగారు దుప్పటి పెట్టి పట్టుకుని నిలబడి, ‘‘ఇరాక్, ఇరాన్ అరేబియాలలో గల గజదొంగల్లారా! చాతనయితే ఈ నా కూతురి సొత్తు దొంగి లించి ఆమెను పెళ్ళాడండి!’’ అన్నాడు.

అజరయ్యను మంచిగా అడిగి ఆ వస్తు వులను బహుమానంగా పుచ్చుకోవాలని అలీకి తోచింది. ‘‘అయ్యా, తమతో ఒక్క సారి మాట్లాడాలి,’’ అన్నాడతను అజరయ్యతో.

‘‘ఎవరు నువ్వు? పైకి రా!’’ అన్నాడు అజరయ్య.

పాదరసం పైకి వెళ్ళి అజరయ్యతో తన అవసరం గురించి చెప్పాడు. అజరయ్య అంతా ఎని గట్టిగా నవ్వి, పాదరసం చెయ్యి పరీక్షంచి, ‘‘నీకు ప్రాణంమీద ఆశువుంటే, నా సలహా తీసుకుని, ఈ ప్రయత్నం మానుకో. ఎవరో నీ కీడు గోరి నిన్నీ పనికి పురికొల్పారు. నా ఆయుర్దాయం కంటె నీకు ఎక్కువ వున్నది. లేకపోతే నిన్ను ఈ క్షణాన చంపి వుందును!’’ అన్నాడు.

అలీ మండిపడి, కత్తిదూని, ‘‘దుర్మార్గుడా! నేను కోరినది ఇవ్వకపోతే నిన్నీ క్షణంలో చంపేస్తాను!’’ అన్నాడు.