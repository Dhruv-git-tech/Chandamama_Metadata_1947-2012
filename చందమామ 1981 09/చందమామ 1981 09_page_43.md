అదే సమయంలో భూతం కూడా తనలో ఇలా ఆలోచించుకోవటం మొదలు పెట్టింది:

“ఈ దొంగ ముందుగా గేదెను దొంగి లించటానికి యత్నించినట్టయితే గేదె అరవచ్చు. సన్యాసి లేస్తాడు. కేక వేస్తాడు. నలుగురూ వస్తారు. ఆప్పుడు నేను సన్యాసిని హత్యచేయటం సాధ్యం కాదు.”

పైకి భూతం దొంగతో ఈ విధంగా అన్నది: “తమ్ముడూ, ముందు నేను సన్యాసిని చంపేస్తాను. ఆ తరువాత నువు నిశ్చింతగా గేదెను తోలుకుపో, నిన్నడ్డే వారే ఉండరు!”

దానికి దొంగ, “అలా కాదు, అన్నా. ముందు నన్ను గుట్టుచప్పుడు కాకుండా గేదెను తోలుకుపోనీ, తరవాత నువు సన్యాసిని యథేచ్ఛగా చంపుదువు గాని. నాది చాలా చిన్నపని!” అన్నాడు.

ఇద్దరూ వాదించుకోసాగారు. వాదన తగువుగా మారింది. మొదట రహస్యంగా

మాట్లాడుకున్న వారు క్రమంగా గొంతు ఎత్తి, నేను ముందు అంటే నేను ముందు అని అరవసాగారు. అది రానురాను పెద్ద కేకల కిందికి, పెడబొబ్బల కందికి మారింది.

చివరకు దొంగ ఎలుగెత్తి, “ఏమయోయ్, సన్యాసీ! ఇదుగో భూతం వచ్చింది చూడు, నిన్ను చంపటానికి!” అని అరిచాడు.

భూతం అంతకన్న కోపంగా, “ఇడుగో నయోయ్, సన్యాసీ, దొంగ! నీ గేదెను కాజేస్తాట్టి!” అన్నది.

ఈ అల్లరికి సన్యాసి మాత్రమే కాక చుట్టుపక్కల ఇళ్ళవాళ్ళు కూడా కర్రలూ, కత్తులూ పట్టుకుని పరిగెత్తుకుంటూ వచ్చారు. ఆ వచ్చిన వారిలో కొందరు పారిపో చూస్తున్న దొంగను పట్టుకున్నారు. ఒక భూతవైద్యుడు భూతాన్ని అక్కడే బంధించి మారణ టోమం చేశాడు.

దుర్జనుల మధ్య సఖ్యం ఎంతో కాలం నిలవదు.