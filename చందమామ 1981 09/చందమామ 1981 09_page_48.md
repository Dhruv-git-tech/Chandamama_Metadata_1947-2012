సానపట్టిన వజ్రం

శ్రోవణపురంలో గోపాలుడనే కుర్ర వాడుండేవాడు. వాడికి తండ్రి లేడు. తల్లి వాణ్ణి పెంచి పెద్దచేసి, చదువుసంధ్యలు చెప్పించింది. చదువు పూర్తికాగానే వాడు ఉద్యోగ ప్రయత్నాలు ప్రారంభించాడు.

ఒకనాడు తల్లి, గోపాలుడితో, ‘‘మీ చిన్నాన్న రాజధానీనగరంలో, రాజుగారి దివాణంలో పని చేస్తున్నాడు. నువు వెళ్ళి అయన్ని కలు సుకుంటే, ఏదో ఒక ఉద్యోగం చూపించకపోడు,’’ అన్నది.

గోపాలుడు రాజధాని చేరి, పినతండ్రిని కలుసుకుని, తాను వచ్చిన పని చెప్పాడు. అయన పేరు విరూపాక్షయ్య.

అయన గోపాలుడితో, ‘‘దివాణంలో నాకు బాగా తెలిసిన పెద్ద మనుషులు నలుగురున్నారు. నిన్ను వాళ్ళకు పరిచయం చేస్తాను. వాళ్ళు, నీకు ఉద్యోగం సంపాయించి పెడతారు,’’ అన్నాడు.

విరూపాక్షయ్య ముందుగా గోపాలుణ్ణి, దివాణంలోని ప్రధానాధికారి అయిన దుర్వాసుడి వద్దకు తీసుకుపోయాడు.

విరూపాక్షయ్య చెప్పింది విని, దుర్వాసుడు గోపాలుణ్ణి ఎగాదిగా చూసి, ‘‘ఈ బొట్టికాయకు ఆప్పుడే ఉద్యోగం ఎందుకు? వీడేం పని చెయ్యగలడు,’’ అన్నాడు.

విరూపాక్షయ్య అయన్ని ప్రాధేయ పడుతూ, ‘‘తమరు తప్ప. మా వాణ్ణి అదుకునేవారు ఎవరూ లేరు, బాబుగారూ! మీరు తలుచుకుంటే ఉద్యోగం యిప్పించ గలరు,’’ అన్నాడు.

దుర్వాసుడు మండిపడుతూ, ‘‘నాతో అలా రెట్టిస్తున్నట్టు మాట్లాడకు! మీ వాణ్ణి తరవాత కలవమను,’’ అన్నాడు.

గోపాలుడు గది నుంచి బయిటికి వస్తూనే, ‘‘చిన్నాన్నా! ఇలాంటి కోపిష్ఠి