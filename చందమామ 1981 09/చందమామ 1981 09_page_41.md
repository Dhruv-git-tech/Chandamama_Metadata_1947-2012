దుర్జనుల సఖ్యం

ఒక ఊళ్లో ఒక సన్యాసి ఉండేవాడు.
ఊరి చివర ఒక కుటీరంలో ఆయన
నివసిస్తూ ఉండేవాడు. ఆయన భక్తులు
కొందరు నిత్యమూ ఆయనకు పళ్ళూ,
ఫలహా రాలూ, భోజనమూ తెచ్చి
సమర్పించి పోతూపుండేవారు. వీటితో
ఆయన జీవిస్తుండేవాడు. ఒకవేళ ఏనా
డైనా ఎవరూ రాకపోతే ఆ రోజు సన్యాసి
పస్తుండేవాడే గాని భోజనం లేదని
విచారించేవాడు కాదు. సన్యాసి అప్పు
డప్పుడూ ఉపవాసాలుంటున్నాడని తెలిసి
ఒక భక్తుడు గేదె నొకదానిని తెచ్చి సన్యాసి
కిచ్చాడు. ఆది కూడా ఆ కుటీరంలోనే
ఉండి సన్యాసికి పాలిస్తూ ఉండేది.

సన్యాసి కుటీరంలో ఉన్న గేదెను
కాజెయ్యాలని ఒక దొంగకు ఆలోచన
కలిగింది. ఇదేమంత కష్టసాధ్యమైన పని
కాదు. కుటీరం ఊరి చివర ఉన్నది.

దానికి పెద్ద రక్తణ ఏమీ లేదు. ఆఖరుకు
తలుపుకు గొళ్ళెం కూడా లేదు. సన్యాసి
నిద్రించే సమయంలో లోపల జొరబడి
గేదెను విప్పి నిశ్చింతగా తోలుకుపోవచ్చు.
అందుచేత ఒక చీకటి. రాత్రి దొంగ,
సన్యాసి కుటీరానికి బయలుదేరాడు.

దారిలో దొంగకు మరొకడు తటస్థపడి
వెంట రాసాగాడు.

“ఎవరవు నువ్వు? నా వెంట ఎందుకు వస్తున్నావు? నేను వేరే పని మీద పోతున్నాను. నీ దారిన నువు పో!”
అన్నాడు దొంగ.

దాని కా రెండో మనిషి, “నేను భూతాన్ని. ఊరిచివర కుటీరంలో ఉన్న సన్యాసిని చంపటానికి పోతున్నాను. ఈ సన్యాసి పూరికి వచ్చింది మొదలు జనం మంచిగా ఉంటున్నారు. అందుచేత నా వ్యాపారం బొత్తిగా అడు గంటింది.