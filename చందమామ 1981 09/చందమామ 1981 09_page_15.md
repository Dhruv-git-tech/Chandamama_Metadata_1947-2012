ఆ నావను గురించి చెప్పినందువల్ల కలగ బోయే నష్టం ఏమీ లేదనుకున్నాడు.

“సమరసేనా, మనిద్దరికి సముద్రంలో ధనరాసులతో నిండివున్న నావను గురించి తెలుసు. ఇందులో మనం ఒకళ్ళనొకళ్ళం మోసగించుకోగలిగిందేమీ లేదు. పోతే, యీ సమయంలో నేనొక సంగతి చెప్ప దరిచాను. ఆ నావలోని ధనరాసులను చెరిసగం పంచుకుందాం. ఇందుకు నీకెలాంటి అభ్యంతరం లేదు గదా?” అన్నాడు వ్యాఘ్రదత్తుడు.

“మన యిప్పాయిప్పాల మాట అటుంచి, ముందు ఆ మాంత్రికుల సంగతేమిటి?” అన్నాడు సమరసేనుడు నవ్వుతూ.

“ఒకసారి ఆ శాక్షేయుడి త్రిశూలం చేజికి క్రించుకున్న తరవాత మనను యీ లోకంలో ఏ శక్తి ఎదిరించలేదు గదా!” అన్నాడు వ్యాఘ్రదత్తుడు.

ఈ జవాబుకు సమరసేనుడు బిగ్గరగా నవ్వాడు. వ్యాఘ్రదత్తుడు దానికి కారణం అర్థంకాక ఆశ్చర్యపడుతూ సమరసేనుడి కేసి అనుమానంగా చూశాడు.

“ఆ శాక్షేయుడి త్రిశూలం యీ నిమి షాన శివదత్తుడి చేతుల్లోకి పోయే అవ కాశం వున్నది. ఆ సంగతి గ్రహించావా?” అన్నాడు సమరసేనుడు.

“శివదత్తుడికి శాక్షేయుడి త్రిశూలం దాచివున్న ఆ ప్రత్యేకస్థలం సంగతి తెలి యదు. పైగా నా భటులందర్నీ హత మార్చందే, అతడు చేయగలిగింది కూడా ఏమీ లేదు. త్రిశూలం దాచివున్న చోటు గుర్తుపెట్టబడిన పటం నా దగ్గిర వున్నది. ‘ఏనుగుల వనంలోని విషవృక్షం’ అన్నంత మాత్రాన, పటంలోని గుర్తుల సాయం లేకుండా ఎవరూ దానిని వెతికి పట్టుకో లేరు,” అన్నాడు వ్యాఘ్రదత్తుడు ధీమాగా.

వ్యాఘ్రదత్తుడు మాట ముగించి ముగించక ముందే, ఆ ప్రదేశమంతా మార్మోగే టట్టు ఏకాక్ష మాంత్రికుడి వేగు కపాలుడి క రస్వరం వినబడింది. ఆ శబ్దం వింటూనే సమరసేనుడు లేచి నిల