ఇందులో ఏదో మోసం వున్నదను కున్నాడు, వ్యాఘ్రదత్తుడు.

వ్యాఘ్రదత్తుడు యిలా ఆలోచిస్తున్నం తలో ఏకాక్షి మాంత్రికుడు అక్కడికి రానే వచ్చాడు. అతడిదృష్టి వ్యాఘ్రదత్తుడి మీద పడింది. అతడు కోపంగా పళ్ళు కొరుకుతూ, “కపాలా! కాలభుజంగా! చతుర్భేత్తుడి భృత్యుల్ని చుట్టుముట్టండి. వీళ్ళను నిలువునా నరకబోతున్నాను,” అన్నాడు భీకరంగా.

వ్యాఘ్రదత్తుడికి ఆసరికి పరిస్థితి అర్థమైపోయింది. ఈ వచ్చిన మాంత్రి కుడు సమరసేనుడి స్నేహితుడైన చతుర్భేత్తుడు కాదు. తనను మోసగించి సమరసేనుడు పారిపోయాడు. ఇప్పుడు చేయవలసిందేమిటి? ఏదో విధంగా యీ మాంత్రికుడికి తను చతుర్భేత్తుడి అను చరుణ్ణి కాదనీ, అతని శ్రతుపక్షంలోని వాడిననీ నచ్చెప్పాలి!

ఏకాక్షి ఆజ్జ వింటూనే అతడి వేగులైన కపాలమూ, కాలభుజంగమూ వ్యాఘ్ర దత్తుణ్ణీ, అతడి భటుల్ని చుట్టు ముట్టినై. కాలభుజంగం కోరలు చాచి బుసలు కొడుతూ వాళ్ళ చుట్టూ తిరగసాగింది. కపాలం వాళ్ళ తలల మీద ఎగురుతూ, గుండెలదిరేటట్టు వికృతంగా అరవ సాగింది.

ఏకాక్షి హహ్హ అని నవ్వుతూ వాళ్లను సమీపించాడు. అంతలోనే అతడి వికృత మైన నవ్వు ఆగిపోయింది. అతడు భావించినట్టు తన చేత చికిత్సవాళ్ళు సమరసేనుడూ, అతడి సైనికులూ కారని గ్రహించాడు.

“మీరెవరు? కుంభాండుడి అను చరులా?” అని అడిగాడు ఏకాక్షి, ఆశ్చర్యంగా చూస్తూ.

వ్యాఘ్రదత్తుడు నిలువెల్లా వణికి పోసాగాడు. అతడికి కుంభాండు దెవరో తెలియదు.

“నా పేరు వ్యాఘ్రదత్తుడు. నేని వ్యాఘ్రమండలానికి రాజును. తమరనే