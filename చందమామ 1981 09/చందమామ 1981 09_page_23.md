కుంటున్నాను. మీరు చేయలేని పనేదైనా వుంటే చెప్పండి, నేను చేస్తాను," అన్నాడు.

సుధాకరుడు, సారంగుణ్ణి అప్యాణయంగా ఆదరించి, “నేను చేయలేని పనులు చాలా వున్నవి. వాటిలో కొన్ని నువ్వు చేయగలవు. అయితే నేనూ, నువ్వూ కూడా చేయలేని పని ఒకటుంది. అది, స్రవంతీనగరంలోని ముత్యగుప్తుడి యింటి నుంచి పచ్చలహారం తీసుకు రావడం," అన్నాడు.

“తీసుకురావడమంటే ఎలా? కొని తేపచ్చా లేక దొంగతనం చేయాలా?” లని అడిగాడు సారంగుడు.

“ఎలాగైనా నాకు అభ్యంతరం లేదు,” అన్నాడు సుధాకరుడు,

ఆపచ్చలహారం తెస్తానని బయల్దెరాడు, సారంగుడు. రెండు రోజుల ప్రయాణం తరవాత అతడు స్రవంతీనగరం చేరాడు. అక్కడి ప్రముఖ వర్తకుల్ని ఎందరిని అడిగినా, వాళ్ళు ముత్యగుప్తుడి ఆచూకీ చెప్పలేకపోయారు. చివరకు ఒక వర్తకుడు సారంగుడు, సుధాకరుడు పంపగా వచ్చాడని తెలుసుకుని, “ముత్యగుప్తుడనే ఒక మనిషి శివాలయం పక్క ఇంటిలో వుంటు న్నాడు. అతడు సుధాకరుడికి దూరపు బంధువనుకుంటాను,” అన్నాడు.

సారంగుడు ముత్యగుప్తుడి ఇంటికి వెళ్లి నిరాశ చెందాడు. ఆ ఇంట దారిద్ర్యం విలయతాండవం చేస్తున్నది. అటువంటి చోట పచ్చలహారం ఎలా దొరుకుతుంది?

“నాకు ఆయినవాళ్ళంతా, ఉన్న వాళ్లే! కానీ, నేను విరాగిని. అక్కడా, యిక్కడా భోజనం చేసి, పడుకునేందుకు ఇంటికి వస్తుంటాను,” అన్నాడు ముత్యగుప్తుడు.

సారంగుడు ఆయన్ని పచ్చలహారం గురించి అడిగాడు.

“ఈ ఇంట్లో నీకు ఏది కావాలన్నా తీసుకుపో, నా అభ్యంతరం లేదు,” అన్నాడు ముత్యగుప్తుడు.