"ఈ ప్రపంచమంతా డబ్బుతోనే నడు స్తున్నది. నాకు డబ్బంటే ప్రాణం. లక్షలకు లక్షలు ఆర్టించాలని వుంటుంది. కాని, నేను పేదవాణ్ణి!" అన్నాడు వీరయ్య స్నేహితుల్లో ఒకడు.

"నేను కూడా పేదవాణ్ణే. అయితే, నాకు డబ్బు సంపాదించే మార్గాలు తెలుసు. ఎంత డబ్బు సంపాదించినా మనిషికి తృప్తి వుండదు. ఆందుకే, నేను అవసరానికి మించి డబ్బు సంపాదించను." అన్నాడు వీరయ్య రెండో స్నేహితుడు.

వీరయ్య ముఖం చిట్లించి గర్వంగా యిలా అన్నాడు: "నేను, నేను అను కునేది, నేను కాదు. నాది నాది అను కునేది, నాదికాదు. అదృష్టం కలిసి వచ్చి డబ్బు చేరితే, మనిషి అహంకారం కొద్దీ. అది తనే సంపాదించాన్ను కుంటాడు. నాకు చాలా డబ్బుంది. అయితే, డబ్బుమీద నాకు మమకారం లేదు. అది నాది అన్న భావం కూడా లేదు."

నాలుగోవాడు వీరయ్యనెంతగానో మెచ్చుకుని, "అందరిలోకి నీ అభిప్రాయాలే ఎంతో ఉన్నతంగా వున్నవి. నేను, నీ స్నేహాన్నే కోరుతున్నాను," అన్నాడు.

ఆ మాటలకు వీరయ్య పరవశుడై పోయి, "మా అభిప్రాయాలు చెప్పాం. ఆసలింతకూ డబ్బు గురించి నీ అభిప్రాయం ఏమిటి?" అని అడిగాడు.

"అది నీకు, నేను రేపు చెప్పుతాను," అన్నాడు నాలుగోవాడు.

వీరయ్య, వాణ్ణి తన ఇంటికి తీసుకు పోయి, ఇల్లంతా చూపించి, సకల మర్యాదలూ చేశాడు. రాత్రికి మంచి భోజనం పెట్టి, సుఖనిద్రకు చక్కనిపడక ఏర్పాటు చేశాడు. వీరయ్యా, నాలుగోవాడూ ఒక గదిలోనే పడుకున్నారు.

తెల్లవారి లేచి చూస్తే వీరయ్యకు గదిలో నాలుగోవాడు కనిపించలేదు.