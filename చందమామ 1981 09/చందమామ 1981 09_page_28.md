ఆత్మా భిమానం

మావుకారు భద్రయ్యగారింట్లో దొంగతనం జరిగింది. కాని, దొంగిలించబడ్డ వస్తువులన్నీ వున్న మూట, ఇంటి ప్రహరీ గోడలోపలే పడి వున్నది. వీధిలోని వాళ్ళంతా చేరి ఏం జరిగివుంటుందో ఊహించడానికి ప్రయత్నిస్తున్నారు.

“ సామానంతా మూటకట్టి తీసుకుపోతూందగా, ఎవరో వస్తున్న అలికిడి అయుంటుంది. దాన్ని అక్కడే వదిలి పారిపోయాడు. పిరికివెధవ !” అన్నాడు ఎదురింటి కామేశం.

“ అలా జరిగుండదు. ఆశకొద్దీ కనబడినదంతా మూట కట్టేశాడు. కాని, మోయలేక పారేసి పోయివుంటాడు. ఐక్కవెధవ !” అన్నాడు పక్కింటి శేషాచలం.

“ వాడెవడో మన వీధివాడయే వుండాలి. అంత సామాను పక్కింటి వాళ్ళ కంటబడ కుండా దాయటం కష్టమని, ఆఖారి నిమిషంలో భయపడి వుంటాడు, పారుబోతువెధవ !” అన్నాడు పారుగింటి సింహాద్రి.

అప్పటివరకూ ఇదంతా వింటూ, నేలచూపులు చూస్తున్న వెనక ఇంటి మాధవు డనేవాడు చప్పున తలఎత్తి రోషంగా, “ మీరనుకుంటున్నట్టు ఆ దొంగ పిరికీ, బక్కా, పారుబోతువెధవై వుండడు ! సామానంతా మూటగట్టి, గోడ ఎక్కి పారిపోదామనుకుని వుంటాడు. కాని, హాతాత్తుగా కాలుజారి మూట లోపల పడిపోయింది, నేను బయటపడిపోయాను,” అన్నాడు. దొంగ దొరికిపోయాడు ! —కోనే నాగ వెంకట ఆంజనేయులు