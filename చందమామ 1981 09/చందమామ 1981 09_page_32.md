పూర్వం బ్రహ్మదత్తుడు కాశీరాజ్యాన్ని పాలించేకాలంలో బోధిసత్తుడు ఒక బ్రాహ్మణుడికి కుమారుడుగా పుట్టాడు. అతడికి తల్లిదండ్రులు సత్యానందుడు అని పేరు పెట్టారు. మరి కొంత కాలానికి బ్రాహ్మణుడికి మరొక కొడుకు కలిగాడు. ఇతడికి నిత్యానందుడు అని పేరు పెట్టారు.

ఈ అన్నదమ్ములిద్దరూ పెరిగి పెద్ద వాళ్ళవుతూండగా, తల్లిదండ్రులు హతుత్తుగా కాలధర్మంచెందారు. దానితో జీవితం మీద విరక్తులై సత్యానందుడూ, నిత్యానం దుడూ గంగానదికి ఆవలి ఒడ్డున ఒకరూ, ఈవలి ఒడ్డున ఒకరూ కుటీరాలు నిర్మించుకుని సన్యాసి జీవితం గడపసాగారు.

ఒక రోజున పాతాళలోకంలో వుండే సర్పరాజు మణికాంతుడనేవాడు మనుష్య రూఫం ధరించి, భూలోకానికి వచ్చి, గంగానది ఒడ్డునే నడిచిపోసాగాడు. అతడికి నిత్యానందుడి కుటీరం కంటబడింది. మణికాంతుడు అంత చిన్నతనంలోనే సన్యాసి జీవితం గడుపుతున్న నిత్యానందుణ్ణి చూసి ఆశ్చర్యపడి, అతడికి తానెవరో చెప్పి, చాలాసేపు కబుర్లాడుతూ కాలం గడిపాడు.

ఈ విధంగా నిత్యానందుడికీ, సర్ప రాజు మణికాంతుడికీ స్నేహం కుది రింది. ఆ నాటి నుంచీ మణికాంతుడు తరచుగా నిత్యానం దుడి కుటీరానికి వస్తూండేవాడు. వాళ్ళిద్దరూ ఎన్నో ఆసక్తి కరమైన లోక విషయాలను గురించి గంటల తరబడి మాట్లాడు కునేవారు. మణికాంతుడు అప్పుడప్పుడు తన యధా రూపం ధరించి, నిత్యానందుడి తలపై పడగవిప్పి, చల్లని నీడపట్టి. తన లోకానికి వెళ్ళిపోతూండేవాడు.