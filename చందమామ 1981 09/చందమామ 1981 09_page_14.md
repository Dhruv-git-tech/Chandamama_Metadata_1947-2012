వుంచుదాం. పోతే, మనిద్దరం విరోధులుగా వున్నందువల్ల, యిద్దరమూ నష్టపడవలసి వస్తుంది. ఇదుగో, నిన్ను బంధవిముక్తుణ్ణి చేస్తున్నాను. తరవాత మిత్రులుగా మనం అన్ని సంగతులూ మాట్లాడుకోవచ్చు.'' అన్నాడు వ్యాప్తమదత్తుడు.

వ్యాప్తమదత్తుడి అజ్ఞ కాగానే యిద్దరు భటులు సమరసేనుడి చేతులకు కట్టి వున్న తాళ్ళను విప్పేశారు. సమరసేనుడు కూడా తనున్న సంకటస్థితిలో, వ్యాప్తమ దత్తుణ్ణి ఏదో విధంగా మంచి మాటలతో సంతృప్తిపరచటమే తనకు క్షేమమని నిశ్చయించుకున్నాడు.

'' శాక్తేయుడి అపూర్వశక్తులు గల త్రిశూలాన్ని గురించి మనిద్దరికి తెలుసు.

అది ఎక్కడున్నదీ, దాన్ని చేతబట్టిన వాళ్ళకు వశమయ్యే భోగభాగ్యాల సంగతి కూడా మనిద్దరికి తెలుసు. కాని, తక్షణం యీ భయంకరద్వీపంలో దానివల్ల నువ్వు పొందగోరే లాభమేమిటో చెప్పగలవా ?'' అని అడిగాడు సమరసేనుడు.

వ్యాప్తమదత్తుడు ఆ ప్రశ్న వింటూనే వెలవెలపోయాడు. ఒకవేళ ధనరాసులతో వున్న నావ సంగతి సమరసేనుడికి తెలియ దేమో అన్న అనుమానం అతడికక్కలి గింది. కాని, వెంటనే అతడికి సమర సేనుడు యీ ద్వీపానికి ఎందుకు వచ్చాడో గుర్తు వచ్చింది. ఆ నావలోని ధనరాసుల కోసమేగదా యితను యిన్ని అవస్థలు పడుతున్నాడు, అనుకున్నాడు. అందువల్ల