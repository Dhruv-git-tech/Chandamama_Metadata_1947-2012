మర్నాడు గోపాలుడు, దుర్వాసుణ్ణి కలుసుకున్నాడు. ఆయన, '‘సువ్వు ఎలాంటి పనులు చెయ్యగలవు ?'’ అని గోపాలుణ్ణి అడిగాడు.

గోపాలుడికి చాలా సంతోషం కలిగింది. తాను చేయగల పనులు ఏకరువు పెట్టాడు.

‘‘మా పెరట్లో మొక్కలకు నీళ్ళు పోసిరా !’’ అన్నాడు దుర్వాసుడు ఆజ్ఞా పిస్తున్నట్టు.

గోపాలుడు, ఆయన ఆలాంటి పని చెబుతాడని 'ఊహించను కూడా లేదు. కాని, మారుమాట్టాడకుండా చెప్పినట్టు చేశాడు. తర్వాత మిగిలిన ముగ్గుర్షీ కలిశాడు. వాళ్ళు మామూలుగానే గోపాలు డికి మర్యాద చేశారు; చిన్నమెత్తు పని కూడా చెప్పలేదు.

గోపాలుడు మరసటి రోజు దుర్వాసుణ్ణి మళ్ళీ కలిశాడు. ఆయన వాణ్ణి చూస్తూనే, 'ఈ రోజు మా పాలేరు రాలేదు. పశు వులశాల శుభ్రం చేసి, గొడ్లకు మేత వెయి్య, '’ అన్నాడు.

గోపాలుడు యీ పనీ నేరెత్తకుండా చేశాడు. ఇలా దుర్వాసుడు రోజూ ఏదో ఒక పని చెబుతూనే వున్నాడు. ఉద్యోగం గురించిన మాటమాత్రం ఎత్తలేదు.

ఒకరోజున దుర్వాసుడు, విరూపాక్షయ్యకు కబురు చేసి పిలిపించాడు. పక్కనే గోపాలుడు కూడా వున్నాడు. ఆయన విరూపాక్షయ్యతో, 'మీ అన్న కొడుక్కు అసాధ్యమైన పనే లేనట్టుంది! మీవాడు సానబట్టిన వజ్రంలాంటి వాడు. దివాణంలో పనివాళ్ళ మీద అధికారి ఉద్యోగం వేయిస్తున్నాను. రేపు వచ్చి చేరమను,' ' అన్నాడు.

విరూపాక్షయ్య, గోపాలుడితో ఇల్లు చేరాక, 'చూశావా, దుర్వాసుల వారి మనసు మెత్తదని, నీకు ముందే చెప్పాను. ఆయన నిన్ను రకరకాల పరీక్షలకు గురి చేసి, నీ సామర్ధ్యం ఏపాటిదో తెలుసు కున్నాడు. మిగతా ముగ్గురూ, నాతో కాగల పనులు చేయించుకుని, నీ ఉద్యోగం సంగతి పదిలేశారు,' ' అన్నాడు.