నిత్యానందుడు, మణి కాంతుడు వస్తాడేమో అని ఒక వారం రోజులపాటు ఎదురుచూశాడు. అతడు రాలేదు. దానితో అతడికి ప్రాణమిత్రుణ్ణి పోగొట్టుకున్నానే అన్న బెంగపట్టుకుని, చికిత్స శల్యమై పోయాడు.

ఈ స్థితిలో సత్యానందుడు, తమ్ముడు ఎలా వున్నాడో చూసి పోదామని అతడి కుటీరానికి వచ్చాడు. తమ్ముడి దేహస్థితి చూసి సత్యానందుడు చాలా వ్యాకులం చెంది, “నీ ఆరోగ్యం మునుపటికన్నా కూడా మరింతగా పాడైపోయినట్టున్నది. నేను చెప్పినట్టు చేశావా? సర్పరాజు పీడ యింకా విరగడ కాలేదా ?” అన్నాడు.

“అన్నా, నువ్వు చెప్పినట్టే, ఆ సర్ప రాజును మణి యివ్వమని అడిగాను. ఆనాటి నుంచీ అతను యిక్కడికి రావడం మానేశాడు. అతడు కుటీరానికి వచ్చి నాతో మాట్లాడుతూ, తన పడగవిప్పి నా తలపై ఆచ్ఛాదనగా పట్టడం నా కెంతో ఆనంద కారణంగా వుండేది. ఇప్పుడు

నాకు వెరైత్తినట్టుగా మనసు కలవరం చెందుతున్నది. ఇందువల్లనే, నే నింతగా శుష్కించిపోయాను,” అన్నాడు నిత్యానందుడు.

ఆప్పుడు అన్న అయిన బోధిసత్వుడు ఎంతో శాంతంగా, “తమ్ముడూ, సర్ప రాజైన ఆ మణికాంతుడు నీ ప్రాణ స్నేహితుడయినందుకు ఎంతగానో మురిసి పోయావు. కాని, అంత ప్రాణ స్నేహితుడూ నువ్వు మణి యివ్వమని అడిగేసరికి, నీ మొహం చూడ డమే మానేశాడు. ఇదేనా ప్రాణమిత్రుడైనవాడు ప్రవర్తించ వలసినతీరు? అతడు స్వార్ధపరుడు, నిజమైన స్నేహితుడు కాదు. ఆందువల్ల అతడు యిక్కడికి రానందుకు విచారించకు,” అని హితబోధ చేశాడు.

అన్న చెప్పిన మాటల్లోని సత్యాన్ని గ్రహించిన నిత్యానందుడు, ఆ తరవాత ఏనాడూ సర్పరాజును గురించి ఆలోచించనేలేదు. త్వరలోనే అతడికి విచారం పోయి, పూర్ణారోగ్యవంతుడయ్యాడు.