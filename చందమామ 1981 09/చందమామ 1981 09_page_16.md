బడ్డాడు. వ్యాఘ్రదత్తుడూ, అతడి వెంట
వున్న భటులూ భయకంపితులై దిక్కులు
చూడ సాగారు.

“ఇది చతుర్భేత్రుడి వేగు కపాలుడు !
మీరు వెంటనే పారిపోయి, దూరంగా
వున్న ఏ గుహలో అయినా దాక్కోవటం
క్షేమం,” అన్నాడు సమర సేనుడు.

వ్యాఘ్రదత్తుడు అనుమానంగా అతడి
కేసి చూస్తూ, “చతుర్భేత్రుడు నీ స్నేహి
తుడని చెప్పావు గదా? అలాంటప్పుడు
భయమెందుకు ?” అని అడిగాడు.

సమర సేనుడు యిక ఆలసిస్తే తనకు
ప్రమాదమని గ్రహించాడు. కపాలుడు
ఏకాక్షమాంత్రికుడి వేగు ! మంత్రవేత్త
అయిన చతుర్భేత్రుడికి, అంతబలవంతు
డైన మరొక శతువు ఏకాక్ష అనేవాడు
వున్నాడని వ్యాఘ్రదత్తుడికి తెలియటం
ప్రమాదమనే సమర సేనుడు ఆ విధంగా
వ్యాఘ్రదత్తుడితో అబద్దం చెప్పాడు.

“మీరు చతుర్భేత్రుడి కంటబడటం
అంత క్షేమంకాదు. ముందుగా నేనతనితో
మాట్లాడిన తరవాత, మీకు అతడితో
పరిచయం కలిగిస్తాను. ఇదంతా మీ
మంచికే చెబుతున్నాను. మీరు వెంటనే
ఏ గుహలో అయినా తలదాచుకోవటం
ఉత్తమం,” అన్నాడు సమర సేనుడు
ఆదుర్దా నటిస్తూ.

సమర సేనుడు యిలా అంటూండగానే,
“కపాలా! కాలభుజంగా!” అంటూ ఏకాక్ష
కంఠం భయంకరంగా ధ్వనించింది.
ఆ ధ్వనికి నివ్వెరపోయిన వ్యాఘ్రదత్తుడూ
అతడి భటులూ ఆక్కడినుంచి పరిగెత్త
సాగారు. ఆదే అదనుగా భావించి సమర
సేనుడు కూడా మరో వైపుకు పరిగెత్త
సాగాడు.

కొంతదూరం పరిగెత్తి వెనక్కు తిరిగి
చూసిన వ్యాఘ్రదత్తుడికి, సమర సేనుడు
కూడా పారిపోతూ వుండటం, అనుమానం
కలిగించింది. తన స్నేహితుడని చెప్పిన
చతుర్భేత్రుడి నుంచి, అతడెందుకు పారి
పోవాలి? అన్న సంశయం కలిగింది.