దూరం నడిచి రావడంతో, అతడికి ఆకలి
కరకరమంటున్నది.

" సోలెడు బియ్యం చప్ప నవార్పి
తగలేస్తే పోలా ! ఏ ఊరగాయ తో నో
తినేస్తాను," అన్నాడు అనంతయ్యచిరాకు
పడుతూ.

అరుంధతి తటపటాయిస్తూనే, “చిన్న
జాడిలోకి తీసిన ఊరగాయ అయి
పోయింది. పెద్ద ఊరగాయజాడి అటక
మీద వున్నది. దించాలంటే యీ చీకట్లో
తేళ్ళూ, జెర్రులూ. పెరట్లో తోటకూర
వుంది, కోసుకురా. ఈలోపల నేను అన్నం
వండుతాను," అన్నది.

విధిలేక అనంతయ్య వినుక్కుంటూ
పెరట్లోకి వచ్చాడు. అక్కడ అంతా
చీకటిమయం.

అతను అలవాటుగా తోటకూర మడి
దగ్గిరకు వెళ్ళాడు. మడిలో అతని కాలి
కింద ఏదో మెత్తగా నలిగింది. అనంతయ్య
ఉలిక్కిపడి, పరీక్షగా చూస్తే అది పిల్లి
పిల్ల!

నాలుగు రోజులక్రితమే అనంతయ్య
వాళ్ళ పిల్లి నాలుగు కూనల్ని పెట్టింది.
అందులో తెల్లపిల్ల అతడి కాలి కింద
పడిందన్న మాట. అనంతయ్య దాన్ని
కదిపిచూసి, చచ్చిపోయినట్టు తెలుసు
కున్నాడు.

అతడికి ప్రాణం కడబట్టినంత పనైంది.
పిల్లిని చంపినపాపం పట్టి పిడిస్తుంది!
పాపపరిహారం కోసం చేయవలసిన
తంతుతో ఇల్లు గుల్లయిపోతుంది. అరుం
ధతికి యిలాంటి వాటిల్లో పట్టింపులు
జాస్తి. గుట్టు చప్పుడుకాకుండా మడిలోనే
దాన్ని పాతిపెట్టి, గట్టిగా చెంపలు వేసు
కుంటే, కొంతవరకు పాపపరిహారం అయి
పోతుందనుకున్నాడు, అనంతయ్య.

అరుంధతి వంట గదిలో వున్నది.
అనంతయ్య చప్పుడు కాకుండా తోటకూర
మడిలో గునపంతో గొయ్యి తవ్వి, పిల్లి
కూనను పాతిపెట్టి, తోటకూర కోసుకుని
ఇంట్లోకి వెళ్ళిపోయాడు.