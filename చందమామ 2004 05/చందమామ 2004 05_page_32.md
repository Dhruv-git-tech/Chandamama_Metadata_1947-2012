చంపిన ఆ యువకుణ్ణి వెతుకుకుంటూ
వచ్చాయి.

“ఎక్కడ ఆ దుర్మార్గుడు? ఎక్కడ దాక్కు
న్నాడు పిరికెంధవ?” అని కేకలు పెడుతూ ప్రతి
చెట్టునూ చుట్టివచ్చాయి.

“మా సోదరుణ్ణి హతమార్చిన ఆ నీచుడు ఎక్కడున్నాడో చెప్పండి? వాణ్ణి ఇప్పుడే ఖండ తుండాలుగా నరకాలి,” అన్నది ఆవేశంగా ఒక దయ్యం.

“వాణ్ణేకాదు. వాణ్ణి దాచిన వాళ్ళను కూడా ముక్కలు ముక్కలుగా నరికి పోగులుపెడతాం. ఎక్కడ వాడు? ఎక్కడ వాడు?” అంటూ పైకీ కిందికీ గెంతసాగింది ఇంకొక దయ్యం.

ఎంతకూ సమాధానం రాకపోయేసరికి
దయ్యాలన్నీ కలిసి భీకరంగా కేకలు పెట్టాయి.
నానా గౌడవ చేశాయి. “ఎక్కడ వాడు?” అని
అరిచాయి ఒక్కసారిగా.

“మాకు తెలియదు,” అన్నాయి చెట్లు
భయంతో వణుకుతూ.

ఆఖరికి అవి యువకుడు దాగివున్న అతి
మాను వద్దకు వచ్చి, “ఆ దుర్మార్గుడెక్కడు
న్నాడో నీకు తెలుసా?” అని అడిగాయి.

“వాడిక్కడలేడు. ఎక్కడికి వెళ్ళాడో నాకు తెలియదు. బహుశా ఆవలిమైపు అరణ్యంలో ఉన్నాడో, ఏమో. అక్కడికి వెళ్ళి వెతికిచూ డండి,” అన్నది అతిమాను ఏమాత్రం తడబాటు లేకుండా.

దయ్యాలు పగసాధించాలన్న
ఆవేశంతో కేకలు పెడుతూ
అక్కడినుంచి వేగంగా వెళ్ళి
పోయాయి.

తూరుపు దిక్కున అరుణో
దయం అవుతూండగా యువ

కుడు, చెట్టుకొమ్మలపై నుంచి కిందికి దిగి వచ్చి,
అతి చెట్టును కృతజ్ఞతతో కౌగిలించుకుని,
“నువ్వు చేసిన ఈ మహాపకారం నా జీవి
తాంతం మరిచిపోను,” అన్నాడు.

ఆ తరవాత అతడు స్వగ్రామం చేరి, అర
ణ్యంలో తను ఎదుర్కొన్న ఆపదగురించీ, అతి
మాను చేసిన మహాపకారం గురించీ, దాని దయా
గుణం గురించీ గ్రామస్థులందరికీ చెప్పాడు.

ఆ రోజు సాయంకాలం ఆ యువకుడు
క్షేమంగా తిరిగి వచ్చినందుకు గ్రామంలో విందు
ఏర్పాటు చేశారు. ఆ సందర్భంగా ఆ యువ
కుడు అతి మానుకిచ్చిన మాటను ప్రతి
ఒక్కరూ పాటించాలని నిర్ణయించారు. దాని
పట్ల కృతజ్ఞతతో, అతి చెట్టును ఎప్పటికీ నరక
రాదని ఒక నియమం ఏర్పాటు చేశారు.

అందుకే, ఈనాటికీ అతి చెట్టు పాలం మధ్య
ఉన్నప్పటికీ, నాగాలు దానిని పడగొట్టరు!