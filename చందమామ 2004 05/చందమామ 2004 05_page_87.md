చేసేది లేకభాస్కరుడు, తండ్రిమాటలకు తలవంచి సంధ్యను పెళ్ళిచేసుకున్నాడు. ఆమెను వెంటబెట్టుకుని మతంగపురం చేరు కున్నాడు. అక్కడ నివాసం కోసం ఒక గృహస్థు ఇంటికి వెళ్ళి, “అయ్యా! కొత్తగా ఈ ఊరొ చ్చాను. మీ ఇంట్లో ఆశ్రయం కోరుతున్నాను. ఇక్కడ నాకేదైనా అదాయం లభిస్తే, మీకు తగిన ప్రతిఫలం ఇచ్చుకోగలను,” అన్నాడు.

ఆ గృహస్థు అతణ్ణి ఎగాదిగా చూసి, “మా ఇల్లు చాలా పెద్దది. ఒక భాగంలో నువ్వుం డొచ్చు. అయినా, నీ వివేకాన్నీ, సమయజ్ఞ తనూ పరీక్షించనిదే నీకిల్లు ఇవ్వను. నాకు రాములు, సోములు, నాగులు, వెంకులు అనేవాళ్ళు బాకీవున్నారు. ఎవరింటికి వెళ్ళితే బాకీ వసూలవుతుందో చెప్పు. వాళ్ళింటికి వెళతాను. బాకీవసూలయిందంటే, ఇక నువ్వు నా ఇంట్లో వుండొచ్చు!” అన్నాడు.

ఏదో ఒకటి చెప్పకపాటే, ఆయన తనకు ఇల్లివ్వనుంటాడని భయపడి, “అయ్యా! తమరు నాగులింటికి వెళ్ళండి. ఈ రోజతడు మొత్తం బాకీ తీర్చేస్తాడు,” అన్నాడు భాస్కరుడు.

గృహస్థు నాగులింటికి వెళ్ళాడు. నాగులా యనకు రెండు చేతులు జోడించి, “అయ్యే! తమరే బయల్దేరివచ్చారా! నేనే మొత్తం బాకీ చెల్లువేయడానికి తమరింటికి వస్తున్నాను,” అంటూ ఆయనకు డబ్బిచ్చి పంపాడు.

భాస్కరుడికా గృహస్థు ఇంట్లో ఆశ్రయం దొరికింది. ఈ విషయం ఆ నోటా ఈ నోటా ఊరంతా పాకింది. భాస్కరుడు గొప్ప జ్యోతి ఘుడనీ అంతానమ్మి అతడి వద్దకు రాసా గారు. భాస్కరుడు వచ్చిన వారిని రకరకాల

ప్రశ్నలు వేసి, తనకు కావలసిన విషయాలు తెలివిగా రాబట్టి, దానికి లోకజ్ఞానాన్ని జోడించి తనకు తోచింది చెప్పేవాడు. అతడు చెప్పిన వన్నీ తూచా తప్పకుండా జరిగాయి. దాంతో అతడి పేరు మార్మోగి పోయింది.

ఇప్పుడు మతంగపురంలో భాస్కరుడి భుక్తికి లోటులేకుండా గడచిపోతున్నది. అలా కొంత కాలంగడిచాక సంధ్య, భాస్కరుడితో, “జ్యోతిషంలో నీకువ్వ సామర్థ్యం అసాధారణ మని నాకు తోస్తున్నది. మనం రాజధానికి వెళదాం. అక్కడ ఎందరో భాగ్యవంతులుం టారు. వారు మనకు విలువైన కానుకలిస్తారు. రాజుగారి ప్రాపకం దొరికితే ఇక చెప్పనే అక్కర్లేదు!” అన్నది ఒక రోజున.

భాస్కరుడు నవ్వి, “నాకు జ్యోతిషవిద్య తెలియదు, జ్యోతిషమంటే నమ్మకమూ లేదు."