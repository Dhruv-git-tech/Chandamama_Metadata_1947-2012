వాటిని తోలుసంచీలో వేశాడు కానీ, దాన్ని పెట్టెలో పెట్టుకోవడం మరిచిపోయాడు.

ఆతర్వాత, కేతిగాడిపగటియోషిల భూషణం, హడావిడిగా సత్రం నుంచి బయటికి వచ్చి, తనలాగే వెళ్ళిపోతున్న కళాకారులలో కలిసి పోయాడు.

వాడలా వెళ్ళిన కొంతసేపటికి, సత్రం నుంచి బయటికి వస్తున్న గోవిందరాజుకు, ఆ మందుల తోలుసంచీ కంటబడింది. దాన్ని తీసుకుని వీధిలోకి వచ్చిన గోవిందరాజుకు, భూషణం కనిపించలేదు. ఎలాగూ అంగా లమ్మ తీర్థానికి వెళుతున్నాను గదా, అక్కడ ఆ కేతిగాడికి సంచీ ఇవ్వవచ్చుననుకున్నాడు, గోవిందరాజు.

మర్నాడు గోవిందరాజు, బాడుగ బండిలో, అంగాలమ్మతీర్థం జరిగే వీరభద్రపురానికి

బయల్దేరాడు. అతడు అక్కడికి చేరేసరికి, ఒక చోట చాలా హడావిడిగావుంది. జమీందారు లీవిగా గ్రామప్రజలు వేసిన ఆసనం మీద కూర్చుని నవ్వుతున్నాడు. చుట్టూవున్న జనం కూడా కేరింతలు కొడుతున్నారు. మధ్యలో కేతిగాడి వేషంలో వున్న భూషణం, నిప్పు తొక్కిన కోతిలా అటూఇటూ గెంతుతూ, “అయ్యా, కడుపు నొప్పి! బాబోయ్, కళ్ళు బైర్లుకమ్ముతున్నవి! అగ్నితుండు గుళిక లెక్కడ? గుండెదడ మాత్రలెక్కడ? అసలు నా తోలుసంచీ ఎక్కడ? అమ్మతల్లి అంగా లమ్మ! కరుణించి నన్నేలు, తల్లో,” అంటూ అరుస్తున్నాడు.

ఐతే, జమీందారూ, జనం మాత్రం ఇదుతా కేతిగాడి నటన, హాస్యం అనుకుంటూ విరగ బడి నవ్వుతున్నారు.

భూషణం తోలుసంచీ పేరు చెప్పగానే, గోవిందరాజుకు ఇది హాస్యంకాదనీ, నిజం గానే వాడు కడుపునొప్పోతో బాధపడుతున్నాడనీ గ్రహించాడు. ఆయన వెంటనే వాణ్ణి సమీ పించి, “ఇదిగోనీతోలుసంచీ! ఆ మందులో నాకు తెలియవు, నువ్వే చూసుకో,” అంటూ సంచీని అందించాడు.

ఆ సరికి జమీందారూ, జనం కూడా కేతి గాడిది నటన కాదనీ, వాడు కడుపునొప్పోతో బాధపడుతున్నాడనీ తెలుసుకున్నారు. భూషణం తోలుసంచీలోంచి తనక్కావలసిన మందు తీసుకుని మింగి, మంచి నీళ్ళు కావాలన్నట్టు సైగ చేశాడు. జనంలోంచి ఒకడు చిన్నపాత్రలో నీళ్ళు తెచ్చి ఇవ్వగానే తాగి నేల మీద చతీకిలబడ్డాడు.