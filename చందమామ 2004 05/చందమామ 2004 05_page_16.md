దుర్ముఖుడు ఒకచెట్టుచాటుకు పరిగెత్తబోయి,
ఎదురుగా రాతిగద పట్టుకుని నిలబడివున్న
రాక్షసుడు ఉగ్రదండుణ్ణి చూసి, ఒక చావు
కేకపెట్టి, అతడి ముందు బోర్లాపడిపోయాడు.

తలారిభల్లూకుడు, “ఆహా, దొరికావు
గదరా!” అంటూ దుర్ముఖణ్ణి సమీపిస్తు
న్నంతలో, ఉగ్రదండుడు రాతిగదను నేల
జార్చి, చేయెత్తి, “సోదరా, తలారిభల్లూకా,
ఒక్కక్షణం ఆగు! ఆ భల్లూకమాంత్రికుడు
నిన్ను బతికివున్న రాజు దుర్ముఖుడి తల
నరుక్కురమ్మన్నాడా లేక చచ్చిన దుర్ముఖుడి
తల కోసుకురమ్మన్నాడా?” అని అడిగాడు.

ఆ ప్రశ్నకు తలారిభల్లూకం ఆశ్చర్యపోతూ,
కదలామెదలక పడివున్న దుర్ముఖుడి కేసి
పరీక్షగా చూసి, “ఉగ్రదండా! ఈ దుర్ముఖుడు
చచ్చిపోయాడనా నువ్వనేది?” అన్నది.

“చావలేదు, మూర్ఛపోయాడు. మూర్ఛలో
వున్నవాడి తల నరకటం మహాపాపం అన్నారు
గదా, పెద్దలు. ఒక పని చెయ్యి. వీణ్ణి, ఆ
మాంత్రికుడి దగ్గిరికి తీసుకుపోయి, అక్కడే
తల నరుకు, అక్కడకు వెళ్ళేలోపల వీడికి
స్పృహరాకపోదు,” అన్నాడు ఉగ్రదండుడు.

తలారిభల్లూకం బుసలుకొడుతున్నట్టు
పెద్దగా నిట్టూర్చి, “శత్రువును భుజాన వేసు
కుని మోయమన్నావా? ఛీ, ఛీ!” అన్నాడు.

ఉగ్రదండుడు గుహకేసి ఓ మారు
చూశాడు. అక్కడ నాగమల్లూ, అతడి ఇద్దరు
అసుచరులూ చాటుగా నిలబడి, పారిపోయే
ప్రయత్నం చేస్తూ గుసగుసలాడుతున్నారు.
ఉగ్రదండుడు రాతిగదను చేతికి తీసుకుని,
“ఒరే, దారిదోపిడీ వెధవల్లారా, పారిపోవాలని

చూస్తున్నారా? జాగ్రత్త, కాలరాయగలను!
ఇటురండి. ఆ అంగరక్షకు డెక్కడ?” అంటూ
గద్దించాడు.

నాగమల్లు గుహలోకి తొంగి చూసి,
“అయ్యా, ఇక్కడ ఆ రాజు అంగరక్షకుడు
మూర్ఛపోయినట్టున్నది. గుహకు చేరగిల
బడి, బిగుసుకు పోయివున్నాడు,” అన్నాడు.

“వాడిది దొంగమూర్ఛ. ఉగ్రదండుడు
అభయం ఇచ్చి, పిలుస్తున్నట్టు చెప్పండి.
ఇక్కడ రాజు దుర్ముఖుడు చావబోతున్నాడు,”
అన్నాడు ఉగ్రదండుడు.

దొంగల నాయకుడు నాగమల్లు పెద్దగా
గొంతెత్తి, “ఒరే, అంగరక్షకా, మూర్ఛలే! మహా
రాక్షసుడు ఉగ్రదండుడు, నిన్ను చంపనని
అభయం ఇచ్చాడు,” అన్నాడు

దానితో అంగరక్షకుడు చప్పున లేచి
కూర్చుని, గుహలోనుంచి బయిటికి వస్తూ,