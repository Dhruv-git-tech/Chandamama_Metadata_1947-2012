“మహారాజుగారి తల తెగినట్టేనా? ఆ భయం కర తలారిభల్లూకం ఇక్కణ్ణించి వెళ్ళి పోయిందా?” అని అడిగాడు.

ఆ వెంటనే నాగమల్లు అనుచరులిద్దరూ, వాడమీదికి దూకి, నడుమూ, మెడాపట్టుకుని బయిటికిలాగి, “అడుగో, మీ దుర్ముఖ రాజు, ఉగ్రదండుడి పాదాల దగ్గిర మూర్ఛ పోయి వున్నాడు,” అన్నారు.

అంగరక్షకుడు వణికిపోతూ ఉగ్రదండుడి ముందుకు పోయి, “అయ్యా, ఈ క్షణం నుంచీ నేను తుమకు అంగరక్షకుణ్ణి. ఈ తలారి భల్లూకం నుంచి కాపాడాలి,” అన్నాడు.

ఉగ్రదండుడు పెద్దగా నవ్వి, “అలా అయితే, నా రక్షణకు, ఒక అంగరక్షకుడు దొరికాడన్నమాట! ఎంత మహారాక్షసుడికి ఎంత దుర్దశపట్టింది,” అని, “ఒరే, అంగ రక్షకా! ఆ కనబడే నా గుహలోకిపోయి, ఒక రాతిపాత్ర తీసుకుని, ఆ చెట్లచాటునవున్న నీటివాగు నుంచి, నీరు తీసుకురా. ఈ దుర్ముఖ రాజు మూర్ఛనుంచి లేచేమార్గం ఏమన్నా వున్నదేమో చూద్దాం,” అన్నాడు.

“మా రాజు మూర్ఛనుంచి బయట పడితే తప్ప, తలారిభల్లూక దొర, తల నరుక్కు

పోరన్నమాట!” అంటూ ఆశ్చర్య పోయాడు అంగరక్షకుడు.

తలారిభల్లూకం గండ్రగొడ్డలి ఎత్తి, “ఒరే, మూర్ఛుడా! అలా చూస్తాపేం? ఉగ్రదండుడు చెప్పిందేమిటి?” అన్నాడు.

ఆ మరుక్షణం అంగరక్షకుడు రాక్షసుడి గుహలోకిపరిగెత్తి, అక్కడ వున్న ఒక రాతిపాత్ర తీసుకుని, వాగు కేసి పోయాడు. వాడు పాత్రలో నీటిని నింపుతున్నంతలో, ఆ పక్కన వున్న చెట్లగుంపులో నిలబడివున్న తొండం తెగిన ఏనుగు వాణ్ణి చూసి, పెద్దగా ఘీంక రించి వాడికేసి పరిగెత్తి రాసాగింది.

అంగరక్షకుడు పాత్రను అక్కడే వదిలి, ఉగ్రదండుడూ వాళ్ళువున్న చోటుకు అమితే వేగంతో పరిగెత్తుకుంటూ వచ్చి, “అయ్యా, తలారి భల్లూకంగారి మొండితొండపుటేనుగు వెంటబడి వస్తున్నది,” అంటూ భయంతో అరిచాడు.

“ఆహా, నా వాహనం ఈ ప్రాంతాలనే వున్న దన్నమాట!” అంటూ తలారి భల్లూకుడు తల పక్కకు తిప్పి చూసేంతలో, ఏనుగు తొండం పెకెత్తి, ఘీంకరిస్తూ పెనుభూతంలా వాళ్ళ మీదికివచ్చిపడసాగింది. - (ఇంకావుంది)