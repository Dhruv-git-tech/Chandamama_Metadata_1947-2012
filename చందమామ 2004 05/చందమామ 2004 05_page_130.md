# విజ్ఞానం .... వినోదం .... వికాసం ....

## విజ్ఞాన వీచికలు :

ఫౌంటన్
పెన్నులు

ఒకానొకప్పుడు తాళ్ళపత్రాల మీద, రాగి రేకుల మీద ఘంటాలతో రాసేవారు. బొగ్గు, సుద్ద ముక్కలు, పక్తి ఈకలు కూడా కొన్ని కాల ఘట్టాలలో రాతపరికరాలుగా ఉండేవని మన అందరికీ తెలుసు. ఈజిప్టులో మొట్టమొదట పెన్నును రూపొందించారు. అయితే అప్పుడు రాసేవాళ్ళు పెన్ను నిబ్బును మాటిమాటికీ సిరాలో అద్ది మరీ రాయల సివచ్చేది.

ఈ పద్ధతి పట్ల లూయిస్ వాటర్మన్ అనే ఒక ఇన్సూరెన్సు బ్రోకర్కు విసుగు పుట్టింది. నిబ్బుకు సిరాను నిరంతరాయంగా సరఫరా చేసే విధానాన్ని రూపొరందించలేమా అని తీవ్రంగా ఆలోచించాడు.

ఆయన సైన్సుకు సంబంధించిన వ్యక్తి కాదు. అయినా, సన్నటి రంధ్రం గుండా పెన్ను బాడీనుంచి నిబ్బుకు ఇంకును సరఫరా చేసే పద్ధతిని రూపొందించాడు. అదే ఫౌంటన్ పెన్ అయింది. 1884 వసం.లో దీనిని ఆయన పేటెంట్ చేశాడు.

## మన పరిసరాలు :

### దుమ్ముల గొండి

పిల్లి మ్యావ్ మ్యావ్ అంటుంది. కుక్క భౌభా అని మొరుగుతుంది. పిల్లీ, కుక్కా కలిసినట్టున్న దుమ్ముల గొండి ఏం చేస్తుందో తెలుసా? వింతగా నవ్వుతుంది! దూరం నుంచి ఈ వింత జంతువు పుట్టించే శబ్దం అలా వుంటుంది.

దీనికాళ్ళు కుక్క కాళ్ళలా వుంటాయి; మిగిలిన శరీర భాగాలు పిల్లికి ఉన్నట్టు ఉంటాయి. తల కాస్తపెద్దదిగా ఉంటుంది. అయితే, శరీరమంతటినీ చూస్తే మృదువైన పిల్లిలాగా కానీ, దృఢమైన కుక్కలాగా కాని కనిపించదు. నిక్కబాడుచుకున్న చెవులతో తల కాస్తపెద్దదిగా ఉంటుంది. వెనక కాళ్ళు పాటిగా, లావుగా ఉండడం వల్ల శరీరం వెనకు్కు వాలినట్టు ఉంటుంది. దాదాపు 150 సెం.మీ. పాడువున్న ఈ జంతువు 90 సెం.మీ. ఎత్తుంటుంది.

దుమ్ములగొండి అసలు వేటాడదు. ఇతర జంతు వులు వేటాడి, తిని వదిలిపెట్టిన జంతు కళేబరాలను పీక్కు తిని తృప్తి చెందుతుంది. ఈ అలవాటు వల్లే దీనికి 'జంతు ప్రపంచపు పాకీదారు' అనే పేరు వచ్చింది.