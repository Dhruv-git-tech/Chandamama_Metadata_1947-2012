# విజ్ఞానం ... వినోదం ... వికాసం ...

## విజ్ఞాన వీచికలు :

### ఝుంకార ధ్వని

తేనెటీగలు గుంపుగా వెళ్ళేప్పుడు ఝుం అంటూ వెళతాయి. అది మనకందరికీ తెలుసు. తేనెపిట్టలాంటి ఒక అందమైన పిట్ట ఎగిరేప్పుడు కూడా ఇలాంటి శబ్దమే వస్తుంది. అందుకే దీనికి 'హమ్మింగ్ బర్డ్' అనే పేరువచ్చింది. మామూలుగా పక్కులు రెక్కలల్లా రుస్తూ ముందుకు దూసుకువెళతాయి. అయితే, హమ్మింగ్ బర్డ్ నిటారుగా పైకి ఎగురుతుంది. ఇది హాలికాప్టర్ లాంటిది. పైకీ, కిందికీ, కుడివైపుకూ, ఎడమవైపుకూ తల్లకిందులుగానూ సునాయసంగా ఎగరగలదు! పువ్వు నుంచి మకరందాన్ని జుర్రుకుంటూ న్నప్పుడు అది అలాగే నిశ్చలంగా నిలబడడం అత్యద్భుత మైన విన్యాసం!

ఇది సెకనుకు 50-60 సార్లు రెక్కలల్లారుస్తుంది. దక్షిణ అమెరికాలోని కొన్ని హమ్మింగ్ బర్డ్స్ నిమిషా నికి 5000 సార్ధ రెక్కలను కొట్టుకోగలవు. అంటే రెక్కలు కదలడమే మనకు కనిపించడన్నమాట.

ఇవి ఇలా ఎత్తుకు ఎగరడానికి చాలినంత శక్తి కావాలి గనక, పది నిమిషాలకోసారి ఏదైనా తింటూ ఉంటాయి!

## మన పరిసరాలు :

### ఎడారులలోనూ జంతువులు ఉంటాయి

ఎడారులు జంతువులకు నివాసయోగ్యాలు కావు. నీటిబొట్టు కరువయ్యే ఎడారి ప్రాంతాలలో విపరీత మైన వేడి, భయంకరమైన చలి, రక్షణ లేకపోవడం మొదలైన ప్రతికూల వాతావరణం, పరిసరాల కారణంగా జంతువులు బతకలేవు. అయినా, ఇలాంటి జటిల సమస్యల మధ్య కూడా కొన్ని జంతువులు జీవిస్తున్నాయి.

ఆఫ్రికాలోని రాయిరప్పలు నిండిన ఎడారులలో నివసించే ఆగామా అనే తొండనే తీసుకుందాం. ఈశాన్య ఆఫ్రికాలో మాత్రమే కనిపించే ముళ్ళతోకగల ఈ తొండ బలమైన తన గోళ్ళతో దాదాపు రెండు మీటర్ల లోతున బారియలు తీస్తుంది. ఏటిలో జారబడి పగటి ఎండకూ, రాత్రి చలికీ రక్షణ కల్పించుకుంటుంది.

ముళ్ళతోవున్న రంపంలాంటి తోక ఆయుధంలా పనిచేస్తుంది. ఇది ఆత్మరక్షణకు కూడా ఉపయోగ పడుతుంది.