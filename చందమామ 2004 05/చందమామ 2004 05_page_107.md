వారం గడిచింది, నాలుగో శనివారం రానే వచ్చింది. ఆ రోజు వంట చేయడం మళ్ళీ చిన్న కోడలు వంతయింది. ఆమె వంట చేయ డానికి ఉపక్రమిస్తూండగా పరిచిత కంఠ స్వరం మళ్ళీ వినిపించింది. వెలుపలికి వచ్చి చూస్తే అదే బిచ్చగాడు. అలాగే నూసె అడిగాడు.

“కొన్నాళ్ళ క్రితం వచ్చి అడిగావు కదా. ఇంకా నీకా పుళ్ళు, దురదలు పోలేదా?” అంటూ చిన్న కోడలు ఇంటి లోపలికి వెళ్ళి నూసె తెచ్చి వాడి చేతిలో పోసింది. వాడు నూసెను ఒంటికి రాసుకుంటూండగా, “వెళ్ళి స్నానం చేసిరా, ఇంత తిని వెళుదువు,” అన్నదామె.

కొంత సేపటికి వాడు ఆకుల పళ్ళెంతో తిరిగి వచ్చాడు. ఆమె పెట్టిన రొట్టెలు సంతోషంగా తిని, “మీ భార్యాభర్తులు పిల్లాపాపలతో చిర కాలం, సుఖసంతోషాలతో వర్ధిల్లండి,” అంటూ లేచి, తిన్న ఆకును చూరుకు దోపి వెళ్ళిపోయాడు.

ఆరోజు సాయంకాలం ఆమె చేసిన వంటను అందరూ సంతోషంగా తిన్నారు. “అంతా చాలా విచిత్రంగా వుంది. ఒక శనివారం వంటలు కనిపించకుండా పోయాయి. మరొక శని వారం వంటలనిండా పురుగులు, చీమలు, క్రిమి కీటకాలు. మరి ఇవాళ భోజనమేమో ఎంతో రుచిగా వుంది! అంటే మనపట్ల దేవతలకున్న కోపం పోయిందన్నమాట. శాంతించి నట్టుంది!” అన్నాడు మామగారు.

అప్పుడే భోజనం చేయడానికి కూర్చున్న చిన్న కోడలు, ఈ రెండు శనివారాలలో వచ్చిన బిచ్చగాణ్ణి గురించి వివరించి, వాడు తమ ఇంటి చూరులో దాచి వెళ్ళిన విస్తరాకులను మామగారికి చూపించింది.

మామగారు లేచివెళ్ళి ఒక విస్తరాకును తీసి చూశాడు. అందులో మణులూ, మాణి క్యాలూ, రత్నాలూ ఉన్నాయి. రెండవ విస్తరిని తీశాడు. అందులో బంగారు నాణాలు ఉన్నాయి. ఆ కుటుంబం ఆనందాశ్చర్యాలకు అవధులు లేకుండా పోయాయి.

అప్పుడు గత రెండు శనివారాలలో బిచ్చగాడు వచ్చి నూసె అడిగినప్పుడు తామెలా తరిమికొట్టిందీ, పెద్దకోడలూ, రెండవ కోడలూ మామగారికి వివరించారు.

“బహుశా శనిభగవానుడే బిచ్చగాడిలా మన ఇంటికి వచ్చాడనుకుంటాను! ఇప్పుడాయన ప్రీతి చెందాడు,” అన్నాడు రైతు ఆనందంగా.

కొన్నాళ్ళకు ఈ సంఘటన గురించి ఇరుగు పారుగుకు తెలిసింది. గ్రామ ప్రజలు శని వారాలలో శనీశ్వరుణ్ణి పూజించేప్పుడు ప్రధానంగా నువ్వుల నూసె పెట్టడం ప్రారంభించారు. ఆ సంప్రదాయం కొన్ని ప్రాంతాలలో ఇప్పుడూ కొనసాగుతోంది.