అప్పుడు, జరిగిన వాస్తవమేమిటో గ్రామి చిన జమీందారు, భూషణంతో, “ఒరే, నీ కేతి గాడిమేషం, నువ్వు పలికిన హాస్యపు మాటలూ చాలా అద్భుతంగా వున్నవి. ఎటాచ్చి, ఏది పగటివేషం నటనో, ఏది నిజమైనన రుగ్మతో గుర్తించ లేకపోయినుందుకు విచారిస్తున్నాను,” అన్నాడు.

ఆ వెంటనే భూషణం లేచి నిలబడి గోవిందరాజును చూపిస్తూ, “ప్రభూ! ఈయన వాడపల్లి గ్రామంలోని వేంకటేశ్వరస్వామి కోవెలలో, పర్వదినాలప్పుడు భక్తిపాటలు పాడుతూంటాడు. గొప్ప గాయకుడు. పేరు గోవిందరాజు. ఈయనగారు ఈ సాయంత్రం అంగాలమ్మ అమ్మవారి గుడి ముందు పాడే పాటలు వినవలసిందిగా ప్రార్థిస్తున్నాను,” అన్నాడు.

ఇందుకు జమీందారు సంతోషంగా అంగీ కరించాడు. ఆ సాయంత్రం గోవిందరాజు అద్భుతమైన గాన మాధుర్యానికి తన్మయుడైన జమీందారు, అప్పటికప్పుడే ఆయనను వాడపల్లి వేంకటేశ్వరస్వామివారి కోవెలకు ఆస్థానగాయకుడిగా నియమిస్తూ, కొంత మాన్యం కూడా ఇచ్చాడు. అంతేకాక, తీర్థానికి

వచ్చినవారందరికీ గొప్ప వినోదం కలిగించిన కేతిగాడి వేషధారి భూషణానికి ధనం బహు కరించాడు.

“నువ్వు నాకు చేసిన ఉపకారం నేను ఈ జన్మలో మరిచిపోను,” అన్నాడు గోవిందరాజు కృతజ్ఞతతో భూషణం చేతులు ఆప్యాయంగా పట్టుకుంటూ.

“ఇందులోనేను చేసిన ఉపకారం పెద్దది కాదు. సమయానికి వచ్చినా ప్రాణం నిలబెట్టి నందుకు నిజానికి నేనే నీకు ఋణపడి ఉన్నాను. అనుకోకుండా నేను మందుల సంచీసత్రంలో మరిచిపోవడం, సమయానికి ఆ మందుల సంచీతో వచ్చినువ్వు నన్ను కాపాడడం; జమీందారు దృష్టి నీమీద పడడం, ఆయన ఆనందించి నిన్ను మీ ఊరి వేంకటేశ్వరస్వామి దేవస్థాన గాయకుడిగా నియమించడం-అంతా దైవకటాక్షం తప్ప మరొకటి కాదు. నువ్వు నమ్మిన వాడపల్లి వేంకటేశ్వరస్వామివారే నీకు మేలు చేశాడు. అంతా ఆ దేవుడి దయ. మనమందరం కేవలం నిమిత్త మాత్రులమే,” అన్నాడు భూషణం స్వగ్రామానికి బయలుదేరడానికి ఆయత్త మవుతూ.