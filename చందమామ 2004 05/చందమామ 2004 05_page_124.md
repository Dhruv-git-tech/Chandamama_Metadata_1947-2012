రాజు ఇలా చెప్పగానే చంద్రహాస ఆనందంగా, “ప్రభూ! సమస్యపరిష్కారమైపోయి నట్టే!” అన్నది.

ఆ జవాబు అర్థంకాని రాజు, ఆతృతగా, “ఏవిధంగా?” అంటూ ప్రశ్నించాడు.

“ప్రభూ! నేను, లోగడ తమ వద్ద రథికుడిగా పనిచేసిన వీరభట్టు మనమరాలిని. నా పేరు చంద్రహాస. యుద్ధంలో శత్రువారు విసిరిన ఈటెవల్ల తమరు గాయపడిన్నుడు, ఆ కోపంలో అందుకు కారణం ఏమ్మెవుంటుందో ఆలోచించకుండా, మా తాతకు నగర బహిష్కార శిక్ష విధించారు. అయితే, దేశం పట్లా, మీ పట్లావున్న అచంచల భక్తి కారణంగా, ఆయన ఊద్యోగసంపాదనకు మరొక రాజ్యానికివెళ్ళక, ఇక్కడే అరణ్యంలో కాపురం వుంటున్నాడు. అకారణంగా శిక్షకు గురైన తాతచేత, ఆ మంత్రజలం నల్లపిచ్చుక మీద చల్లించండి,” అన్నది.

అప్పుడే నది నుంచి తిరిగివచ్చిన వీరభట్టు, రాజుకు సాప్టాంగ నమస్కారం చేసి, సంగతి తెలుసుకుని, మంత్రజలాన్ని నల్లపిచ్చుక మీద చల్లాడు. ఆ మరుక్షణం అక్కడ నల్ల పిచ్చుక మాయమై, రాకుమారుడు జయ

సింహుడు ప్రత్యక్షమయ్యాడు. ఇది చూసి పరమానందభరితుడైన రాజు ధీరోసింహుడు, “వీరభట్టూ! ఆనాడు నీకు అకారణంగా నగర బహిష్కరణ విధించినందుకు విచారిస్తు న్నాను,” అన్నాడు.

అందుకు వీరభట్టు వినయంగా, “ప్రభూ! ఆనాడు తమరు నాకు విధించిన శిక్ష, ఈనాడు యువరాజుకు వరమైంది. ఇందుకు సంతోషిస్తున్నానే కాని, నన్ను శిక్షించినందుకు బాధ చెందడం లేదు,” అన్నాడు.

జయసింహుడు, తండ్రికి నల్లపిచ్చుకగా తను వున్నప్పుడు చంద్రహాస తనను ఎంత ఆప్యాయంగా చూసిందో చెప్పి, “మీరూ, తాత వీరభట్టూ అనుమతిస్తే, ఆమెను వివాహ మాడదలిచాను,” అన్నాడు.

“మా ఇద్దరి అనుమతి మాట సరే! రాకు మారి చంద్రహాస అనుమతి మాటేమిటి?” అంటూ రాజు చిన్నగా నవ్వాడు.

చంద్రహాస సిగ్గుతో తలవంచుకుని, తాత వీరభట్టు చాటుకుపోయి నిలబడింది.

ఆ తర్వాత నెల తిరక్కుండానే, యువ రాజు జయసింహుడితో, చంద్రహాస వివాహం మహావైభవంగా జరిగిపోయింది.