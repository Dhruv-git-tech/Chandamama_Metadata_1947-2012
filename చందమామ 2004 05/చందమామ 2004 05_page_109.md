రాక్షసుడు, పంచాయుధుడి దారికి అడ్డుగా నిలబడి, “ఎవడివిరా, నువ్వు? ఎక్కడికి పోతావు? ఆగు, ఆగు! నిన్నిదే మింగబోతు న్నాను,” అంటూ హుంకరించాడు.

పంచాయుధుడు ఏమాత్రం భయపడక, “రాక్షస రాజా, తెలిసే నేనీ అరణ్యంలో ప్రవేశించాను. జాగ్రత్త, దగ్గిరకు రాకు,” అని, పదునైన బాణం ఎక్కుపెట్టి, రాక్షసుడి పైకి వదిలాడు.

బాణం రివ్వమంటూ పోయి, రాక్షసుడు ధరించిన జంతుచర్మాలకు తగిలింది. వాడు ఏమాత్రం గాయపడలేదు. ఈసారి పంచాయుధుడు బాణం మెంట బాణాన్ని వాడి మీద ప్రయోగించాడు. ప్రయోజనం లేకపోయింది. ఆఖరుసారిగా విషం పూసిన బాణాలను వదిలాడు. అవీ రాక్షసుడికి ఎలాంటి హానీ కలిగించలేక పోయినై. రాక్షసుడు ఈ సారి మరింత పెద్దగా హుంకరించి, పంచాయుధుడి

మీదికి వెళ్ళాడు. పంచాయుధుడు తన ఖడ్గం దూసి, రాక్షసుడి మీదికి విసిరాడు. వాడు చలించలేదు.

అప్పుడు పంచాయుధుడు, “నీ మూడత్వం కొద్దీనన్ను గుర్తించలేకుండా వున్నావు. నా పేరు పంచాయుధుడు. నేనీ అరణ్యం ప్రవేశించే టప్పుడు, కేవలం నా ఆయుధాలను నమ్ము కునే ఆ పని చేయలేదు,” అంటూ పిడికిలి బిగించి, రోమాంచుణ్ణి గట్టిగా ఒక్క పోటు పాడిచాడు.

రాక్షసుడు చలించకుండా పెద్దగా నవ్వి, “కుర్రవాడా, నీ వాలకం చూస్తూ వుంటే, నువ్వు మామూలు మనిషివిలా తోచడం లేదు. ప్రళయ భయంకరుడనైన నన్నే ఢీకొన టానికి సాహసించావు. మానవులు నా రూపం చూసే హడలెత్తిపోతారే, మరి నీకు ప్రాణ భయం లేకపోవడానికి కారణం ఏమిటి?” అని అడిగాడు.