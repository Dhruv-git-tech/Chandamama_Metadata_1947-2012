లోపల ప్రవేశించాలి. మార్గం ఏమిటి?’’
అన్నాడు.

ఉగ్రదండుడు ఆశ్చర్యపడుతున్న వాడిలా,
తలారి భల్లూకుడి కేసి చూసి, ‘‘తలారి
భల్లూకా, నీ కింకాసంగతిసంద ర్భాలు బాగా
అర్థమైనట్టు లేదు. ఈ మాయామర్కటాన్ననే
దుర్మార్గుడు, భల్లూకమాంత్రికుడి మంత్ర
దండాన్ని చేజిక్కించుకోగలిగాడంటే, ఆ
మాంత్రికు డీసరికి ప్రాణాలు పోగొట్టుకుని
వుండాలి. అలాంటి స్థితిలో నువ్వు, రాజు
దుర్ముఖుడి కోసం అనవసరమైన చిక్కుల
పాలవటం ఎందుకు? పద, అరణ్యంలోని
కొండప్రాంతాల కాలక్షేపం చేద్దాం,’’ అన్నాడు.

“రాక్షసుల వారిది, బహుమంచి సలహా,
తలారి భల్లూక ప్రభో!” అంటూ దొంగ
నాగమల్లు ఏనుగు మీది నుంచి కిందికి
దూకి, తన అనుచరులిద్దర్నీ, అంగరక్షకుల్నీ
కూడా ఏనుగుమీది నుంచి కిందికి దిగమని,
“ఉగ్రదండులవారి ఆలోచన ఎలావున్నది?
అందరం ఏకంగా అరణ్యంలో ఒకే చోట
గుంపు కట్టివుంటే, మన దారిదోపిడీలను
అడ్డగలవాళ్ళు, ఈ భూప్రపంచంలో ఎవరుం
టారు?” అన్నాడు ఉత్సాహంగా.

తలారి భల్లూకుడు కోపంతో కళ్ళెగ్రచేసి,
ఆటవికుడితో, “ఒరే, ఆటవిక సేవకా! ఈ
దొంగ నాగమల్లు పారిపోకుండా బాణం
ఎక్కుపెట్టు,” అని, మిగతా వాళ్ళందరితో,
“భల్లూక మాంత్రికుడూ, మహా శౌర్యవంతు
డైన కాళీవర్మ అనే యువకుడూ ఏమయ్యారో
వెతికేందుకు, నా వెంట వచ్చేవాళ్ళెవరు?
చేతులెత్తండి?” అన్నాడు.

ఒక్క రాక్షసుడు ఉగ్రదండుడు తప్ప,
అందరూ అంగీకార సూచకంగా చేతులె
త్తారు. “ఉగ్రదండా, నీ సంగతేమిటి? ఆ
భల్లూక మాంత్రికుడితో ఏదో పనివున్నట్టు
లోగడ చెప్పావుగదా?” అన్నాడు తలారి
భల్లూకుడు.

“ఆ మాంత్రికుడు సజీవుడైతే గదా, నాకు
పని!” అన్నాడు ఉగ్రదండుడు.

అంతలో మాయామర్కటం కోటగోడ
మీద కీచుమంటూ పెద్దగా అరిచి, “సైని
కులురెండు భాగాలుగా చీలిపోయి కొందరు
పాత రాజు దుర్ముఖుణ్ణీ, మరి కొందరు
సామంతు సూర్యభూపతినీ గెలిపించాలని
చూస్తున్నారు. వెధవలు ముఖాముఖి యుద్ధం
చేయకుండా, స్తంభాల చాటునా, చెట్ల
చాటునా పాంచివుండి కవ్వించుకుంటా
రెందుకు?” అన్నది.