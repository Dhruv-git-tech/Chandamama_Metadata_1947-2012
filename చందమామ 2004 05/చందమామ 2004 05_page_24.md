భారత దర్శిని

అడవిలో అగ్నిజ్వాల

పలాస వృక్తాలు నిండిన అడవులు కొన్ని రుతువులలో అగ్ని జ్వాలలు వ్యాపించినట్టు కొనిపిస్తాయి. ఆ వృక్తాలు పూచే ప్రకాశ వంతమైన నారింజరంగు పుష్పాల వల్ల ఈ భ్రాంతి కలుగు తుంది. రామాయణంలో అరణ్యవర్ణన ఘట్టం ఒకటి వుంది. వింధ్య పర్వతాల గుండా శ్రీరాముడు నడిచి వెళు తూన్నప్పుడు దూరంగా అగ్ని జ్వాలలు కనిపించాయనీ, తీరా దగ్గరికి వెళ్ళి చూస్తే అవి లేతఎరుపు పుష్పాలునిండిన అద్భుత పుష్పవనం అని ఆయన గ్రహించాడనీ ఆ వర్ణన తెలియజేస్తోంది. అందుకే పలాస పుష్పాలకు 'అరణ్య జ్వాలలు' అనే పేరు వచ్చింది. అడవులలో మార్చి నెలాఖరులో పూచే ఈ పుష్పాలు ఆ ప్రదేశానికి వింత కాంతిని ప్రసాదిస్తాయి. ఈ వృక్తాన్ని గురించిన ప్రస్తావన వేదాలలో కూడా కనిపిస్తుంది.

అతి పెద్ద నివాసగృహం

పెప్పుడు జోధపూర్‌గా పిలువబడే జోదాఘడ్ ఒకప్పుడు మేవార్ సంస్థానానికి రాజధానిగా ఉండేది. దానిని 1859వసం.లో రావ్‌జోధా నిర్మించాడు. సూర్యరశ్మిని ప్రతిఫలింపజేసీ, లోపలి భాగాలను చల్లగా ఉంచడానికి వీలుగా భవనాలన్నిటికీ లేత నీలం రంగు వేశారు. అందువల్ల దీనికి 'నీలం రంగు నగరం' అనే పేరు వచ్చింది. జోధపూర్‌లోని కోటలు, భవనాలు ఆనాటి ప్రాభవాన్ని, వారసత్వాన్ని చాటుతున్నాయి. ఇక్కడ సుప్రసిద్ధమైన ఉమేద్ భవన్ ఉంది.

ప్రపంచంలోనే అతి పెద్ద వ్యక్తిగత నివాస గృహంగా దీనికి పేరుంది. ఇరవై ఆరు ఎకరాల స్థలంలో ఈ భవనం నిర్మించబడింది. పదిహేను ఉద్యాన వనాలూ; మూడువందలా నలభై యేడు బ్రహ్మాండమైన గదులూ ఈ భవనంలో ఉన్నాయి.