పంచాయుధుడు

బ్రహ్మదత్తుడు కాశీరాజ్యాన్ని పాలించే
కాలంలో, బోధిసత్వుడు యువరాజుగా
జన్మించాడు. నామకరణ మహోత్సవంనాడు,
దేశదేశాల నుంచి దైవజ్ఞులు వచ్చారు. వాళ్ళు
రాజుతో, “మహారాజా, ఈ పసివాడు చాలా
గొప్ప జాతకుడు. ఐదు ఆయుధాలతో
ప్రపంచాన్నంతా జయించగల గొప్ప పరా
క్రమశాలి,” అని జోస్యం చెప్పి, పిల్లవాడికి
పంచాయుధుడు అని పేరు పెట్టారు.

కొంతకాలం గడిచింది. పిల్లవాడికి ప్రాజ్ఞత
రాగానే, రాజు అతణ్ణి గాంధీర్వదేశంలోని
సుప్రసిద్ధ తక్షశిలా నగరానికి, మహాపండితు
లైన గురువుల వద్ద సమస్త విద్యలూ నేర్చు
కునేందుకు పంపాడు.

పంచాయుధుడు తక్షశిలలో కొంత కాలం
చదువుకుని, సకల విద్యాపారంగతుడ
య్యాడు. గురుకులం నుంచి సెలవు తీసుకు
నేటప్పుడు, గురువు శిష్యుణ్ణి దీవించి, ఐదు
ఆయుధాలను ప్రసాదించాడు. గురువుగారి
అనుజ్ఞతో కాశీరాజ్యానికి బయలుదేరాడు.

దారిలో పంచాయుధుడు ఒక మహా
రణ్యాన్ని దాటవలసి వచ్చింది. అతడు అరణ్య
మార్గాన నడుస్తూండగా, కొందరు మనుషులు
ఎదురుపడి, “చూడబోతే చాలా చిన్నవయసు
వాడివి. ఈ మహారణ్యంలో రోమాంచుడనే
భయంకర రాక్షసుడు విహరిస్తూంటాడు.
వాడి కంట బడితే, నీ ప్రాణాలు దక్కవు.
అందువల్ల, ఈ మార్గం వదిలి, మరొకమార్గాన
అరణ్యం దాటడం క్షేమం,” అని సలహా
ఇచ్చారు.

ఈ మాటలేవీ పరాక్రమశాలి అయిన
పంచాయుధుడు పట్టించుకోలేదు. అతడు
ఆ అరణ్యమార్గాన్నే నడవసాగాడు. మార్గంలో
ఒకచోట, తాటిచెట్టు ప్రమాణంలో వున్న
రాక్షసుడు రోమాంచుడు ఎదురయ్యాడు.

ఈ రోమాంచుడు చూడ భయంకరుడుగా
వున్నాడు. పెద్ద తల, నిప్పులు చెరిగే కళ్ళు,
ఏనుగుకున్నట్టు నోటిలో పొడవాటి రెండు
దంతాలు, శరీరం నిండా ఎలుగుబంటిలా
పొడవైన రోమాలు!