దేవుడి ఉనికి

రామదేవుడి గురుకులంలో విద్యాభ్యాసం చేస్తున్న అనేకమంది విద్యార్థులలో, చైతన్యుడు చురుకైనూడు. ప్రతి విషయాన్ని తరచి చూసి, పరిశోధించి తెలుసుకునేవాడు. అతడి కుశాగ్ర బుద్ధికి రామదేవుడు చాలా సంతోషించాడు. తనకువున్న పాండిత్యాన్ని సంపూర్ణంగా వ్రియ శిష్యుడికి అందించాడు.

ఇప్పుడు చైతన్యుడు పద్ధెనిమిదేళ్ళవాడు. ఇకవాడు గురుకులంలో వుండి నేర్వదగినది ఏమీలేదన్న నిర్ణయానికి వచ్చిన రామదేవుడు, “నాయనా! నీ చదువు పూర్తయింది. దానికి తగిన సంస్కారం, వినయసంపద కూడా, నీకు మెండుగావున్నాయి. ఇకఇంటికి వెళ్ళి నీ తల్లి దండ్రుల్ని సేవించు. ఆ దైవం నీకు ఎల్ల ప్పుడూ అండగావుంటాడు!” అన్నాడు.

చైతన్యుడు, గురువుగారికి తలవంచి నమస్కరించి, “గురువర్యా! మీరు నాకు ఎన్నో విద్యలు నేర్పారు. కానీ, ఇప్పుడు చెప్పిన ఆ దేవుడిని మాత్రం ఏనాడూ నాకు చూపించ లేదు. ఎక్కడా కనిపించని ఆ

దేవుడు, నాకు అండగా వుంటాడంటే నమ్మకం కుదరడం లేదు,” అన్నాడు.

చైతన్యుడు హాతువాది. ప్రత్యక్షంగా కని పించేది మాత్రమే నిజం అనే యదార్థవాది.

రామదేవుడు ఒక్క నిమిషం ఆలోచించి, “చైతన్యా! నీ ప్రశ్నకు జవాబు తరవాత చెబుతాను. ముందుగా ఒకపని చెయ్యి. ఇక్కడికి ఉత్తరదిక్కునువున్న అడవిని దాటితే సుశాంతం అనే నగరం మస్తుంది. అక్కడికి ఆమడ దూరా నవున్న భవానీ పురం అనే గ్రామంలో, నా సోదరుడు నివసిస్తున్నాడు. నువ్వు అతడి వద్దకు వెళ్ళి క్షేమ సమాచారాలు తెలుసు కునిరాగలవా?” అని అడిగాడు.

ఇందుకు సరేనన్న చైతన్యుడు, మర్నాడు వేకువజామునే బయల్దేరాడు. గురుపత్ని అతడికి రెండు రోజులకు సరిపోయే రొట్టెలనూ, ఇతరతినుబండారాలనూ ఒకసంచీలో పెట్టియిచ్చింది.

చైతన్యుడు కాస్తవేగంగా నడుస్తూ, మిట్ట మధ్యాహ్నంవేళకు అడవిలో కొంతదూరం