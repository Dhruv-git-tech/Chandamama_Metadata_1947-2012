శిళ్ళంగేరి గ్రామంలో, భీమయ్య అనే రైతువుండేవాడు. అతడు తనకున్న నాలుగెకరాల పాలంలో
గుమ్మడికాయలు కాయించి, వాటిని దాపులవున్న కోలార్ పట్టణంలోని దుకాణదారుకు
అమ్ముతూండేవాడు. ఒకసారి భీమయ్యకు దూర ప్రాంతాలవున్న బంధువులను చూసి రావలసిన
అవసరం కలిగింది. అతడు పాలం కాపలా కాసే చెంగయ్యకు సంగతి చెప్పి, “నేను తిరిగి
రావడానికి సెల రోజులైనా పడుతుంది. పాలం కాపలా అశ్రద్ధ చేయకు,” అని హెచ్చరించి వెళ్ళాడు.

చెంగయ్య నాలుగైదు రోజులకొకసారి, తన కొడుకు ఒంటిద్దు బండిలో పదీ పన్నెండు
గుమ్మడి కాయలను వేసుకుని కోలార్ పట్టణంలోని దుకాణదారుకు అమ్మసాగాడు.

నెల రోజులు గడిచాక భీమయ్య తిరిగి వచ్చాడు. అతడు వెళ్ళేప్పుడు షుమారుగా గుమ్మడి
పాదులకు ఎన్నెన్ని కాయలున్నదీ లెక్కపెట్టుకుని వెళ్ళాడు. ఇప్పుడు చూస్తే వాటిలో చాలా
లేనట్టు తెలిసిపోయింది. ఈ దొంగతనం చెంగయ్యదే అయివుంటుదనుకుంటూ అతడు
దొంగను పట్టేందుకు ఒక ఉపాయం ఆలోచించాడు.

మర్నాడు భీమయ్య, చెంగయ్యను పిలిచి, “చెంగయ్య! నీ కొడుకు ఒంటిద్దు బండిని
ఉదయానే తీసుకురా. పట్టంలో గుమ్మడికాయలు అమ్ముకురావాలి,” అని చెప్పాడు.

మర్నాడు చెంగయ్య బండి తోలుకు వచ్చాడు. భీమయ్య ఒక పాతిక గుమ్మడికాయలు
కోయించి బండిలో వేశాక, చెంగయ్యతో, “నా ఒంట్లో కాస్త నలతగావుంది. దారిమార్గమంతా
కుదుపులు. ఎద్దును ఊరికే అదిలించి తోలకు. దాని దారిన దాన్ని పోనీ,” అన్నాడు.

చెంగయ్య అలాగే చేశాడు. బండెద్దు సరాసరి పట్టంలోని దుకాణం ముందుకు వెళ్ళి
ఆగింది. దుకాణదారు బండిలోని గుమ్మడికాయలు చూసి చెంగయ్యతో, “ఎప్పుడూ పదీ
పన్నెండు కాయలకంటే ఎక్కువ తేనివాడివి, ఒకేసారి ఇన్ని కాయలు తెచ్చావేం?” అన్నాడు.

దానితో చెంగయ్య దొంగతనం బయట పడింది. భీమయ్య, అతడితో, “బండెద్దులు
అలవాటైన చోట్లకు ఎవరూతోలకుండానే అలా నడిచి పోగలవు. ఇప్పుడి మూగజీవి, నువ్వు దొంగవని
సాక్ష్యం చెప్పింది! నిన్ను పనిలోంచి తీసేస్తున్నాను,” అన్నాడు.
- కోలార్ కృష్ణఅయ్యర్

అక్టోబర్ 2004

28

చందమామ