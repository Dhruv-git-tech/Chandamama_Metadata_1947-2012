గిరిజన బాలల కోసం
ఓ అందాల పత్రిక ఆవిర్భావం

ప్రచురణారంగంలో 57 సంవత్సరాలుగా విశిష్టసేవలందిస్తూ, విజయ పథంలో కొనసాగుతూన్న 'చందమామ' - సంతాలీ భాషలో 'చందొమామొ' ను ప్రారంభించి మరో నూతన అధ్యాయాస్తి సృష్టించింది!

పూర్తి వర్ణచిత్రాలతో ఒక గిరిజన భాషలో వెలువడుతూన్న మొట్టమొదటి పిల్లల మాసపత్రిక చందొమామొ. గురు గోమ్కీ పండిట్ రఘునాథ్ ముర్ము రూపొందించిన ఓల్చికి లిపిల్ ఇది ప్రచురించబడుతున్నది.

2004 ఆగస్ట్ 15వ తేదీ భువేశ్వర్లో ఒరిస్సా ముఖ్యమంత్రి శ్రీ నవీన పట్నాయక్ ప్రారంభ సంచికను లాంఛనప్రాయంగా ఆవిష్కరించారు. ఆయన మన సంస్థ ఉదాత్త ఆశయాన్ని ప్రశంసిస్తూ, ఈ వినూత్త ప్రయత్నానికి శుభాకాంక్షలు తెలియజేశారు. ఆయనకు మా హృదయపూర్వక కృతజ్ఞతలు తెలియజేసుకుంటున్నాం.

శ్రీమతి ద్రౌపది ముర్ముఎం.ఎల్.ఏ అధ్యక్షతన పనిచేస్తూన్న సంతాలీ చందొమామొ కమిటీ సంపూర్ణ సహాయ సహకారాల పర్యవసానంగానే ఈ సంతాలీ ప్రచురణ సుసాధ్యమయింది. ఈ విషయంలో ఆ కమిటీకి మేమెంతో ఋణపడి ఉన్నాం. ఈ శుభ సందర్భాన్ని పురస్కరించుకుని తక్కర్ బాపా ఆదివాసి హాస్టల్ ప్రాంగణంలో మొక్కలు నాటే కార్యక్రమాన్ని ఏర్పాటు చేశారు.

విలక్షణమైన ఈ పిల్లల పత్రిక ఆవిర్భవాన్ని గురించి విపులంగా వార్తలు ప్రచురించిన పత్రికలకూ, ప్రసారం చేసిన ఎలక్ట్రానిక్ మాధ్యమానికీ మా హృదయపూర్వక కృతజ్ఞతలు తెలియజేస్తున్నాం.

ప్రచురణకర్త