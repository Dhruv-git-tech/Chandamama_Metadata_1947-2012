చిన్న శెట్టి శిష్యుడు

బ్రహ్మదత్తుడు కాశీరాజ్యాన్ని ఏలుతుండగా బోధిసత్వుడు శ్రేష్ఠికులంలో పుట్టి, “చిన్న శెట్టి” అని పిలవబడ్డాడు. ఆయన బుద్ధి మంతుడూ, శకునశాస్త్రం క్షుణ్ణంగా తెలిసిన వాడూనూ.

ఒకనాడు చిన్నశెట్టి రాజసుభకు వెళుతూ, ఒకచ్చిన ఎలుకను చూసి, “ఒకతెలివి గల యువకుడు ఈచ్చిన ఎలుకతో వ్యాపారం ప్రారంభించి, పెళ్ళి చేసుకోవచ్చును,” అన్నాడు.

ఈ మాటలు అటుకేసి వెళుతూన్న ఒక యువకుడి చెవుల పడ్డాయి. అతను మంచి కుటుంబంలో పుట్టినవాడే, కాని చాలా పేదవాడు.

ఆ యువకుడు చెప్పిన ఎలుకను తీసుకు పోయి, పిల్లికి ఆహారం కింద ఒక కానీకి ఏదో దుకాణంలో అమ్మాడు.

అతను ఆ కానీకి బెల్లంగడ్డ కొని, ఒక కుండెడు మంచినీళ్ళు కూడా తీసుకుని,

అడవికి వెళ్ళే మార్గంలో కూర్చున్నాడు. అడవి నుంచి పూలు తెచ్చే మాలా కారులకు అతను కొంచెం కొంచెం బెల్లం పెట్టి, తాగటానికి నీరు ఇచ్చి, వారి వద్ద నుంచి గుప్పెడు, గుప్పెడు పూలు పుచ్చుకున్నాడు.

తరవాత అతను ఆ పూలు అమ్మి డబ్బు చేసుకున్నాడు.

మర్నాడు అతను మరింత ఎక్కువ బెల్లం తీసుకుని, మంచి నీటితో మళ్ళీ అదే చోటికి వెళ్ళి కూర్చున్నాడు. ఈ రోజు అతనికి మాలా, కారులు పూలమొక్కలు కూడా ఇచ్చారు. వాటిని తీసుకువెళ్ళి అమ్మి డబ్బు చేసుకున్నాడు. ఇలా అతను చాలా కొద్దిరోజులలోనే ఎనిమిది కార్యాపణాలు (వెండి నాణాలు) సంపాదించాడు.

ఒకనాడు గాలివాన వచ్చింది. రాజోద్యానంలో ఎండు కొమ్మలూ, ఆకులూ అమితంగా గాలికి రాలిపడ్డాయి. తోటమాలి ఉద్యానాన్ని ఎలా శుభ్రం చేయటమా అని ఆలో