“భయం ఎందుకు? పుట్టుకతో పాటే మరణం వుంటుంది. అంతేకాక, నా శరీరంలో వజ్రసమానమైనటువంటి ఖిడ్గం ఒకటి వున్నది. అదే జ్ఞానం! నన్ను నీవు ఒకవేళ మింగటమే జరిగితే, ఆ ఖిడ్గం నిన్ను, నిలువునా చీల్చే స్తుంది,” అన్నాడు.

రాక్షసుడు ఒకటికి రెండు క్షణాలు ఆలోచిస్తూ వూరుకుని, “కుర్రవాడా, నువ్వనే దాంట్లో ఏదో సత్యం వున్నట్టు నాకు అను మానం కలుగుతున్నది. ఏది ఏమైనా, నువ్వు నిర్భయుడివి. నీ వంటి వాణ్ణి నేను మింగ గలిగినా జీర్ణించుకోవటం సాధ్యం కాదు. ఇక స్వేచ్ఛగా, నీ దారిన నువ్వు వెళ్ళు,” అన్నాడు.

పంచాయుధుడుగా జన్మించిన బోధిసత్వుడు, రాక్షసుణ్ణి దీవించి, “నన్ను వదిలావు, బాగానే వున్నది. నీ సంగతేమిటి? నువ్వు ఎన్ని జన్మల నుంచో దుర్మార్గపు పనులు చేస్తూ, ఇలా నికృష్టపు బతుకు, బతుకుతు న్నావు. అజ్ఞాన మనే అంధకారంలో కొట్టు మిట్టాడుతున్నావు. ఎంతకాలం జరిగినా, నీ గతి జంతే!” అన్నాడు.

“అయితే, మహానుభావా, ఈ అజ్ఞానం నుంచి బయట పడేందుకు నేనేం చేయాలి?”

అని అడిగాడు రాక్షసుడు దీనంగా చేతులు జోడించి.

“నువ్వీ అరణ్యమార్గాన చేరి, దారే పోయే మానవులను చంపి తింటూ, పాపం పెంచు కుంటున్నావు. ఆ పాపం పెరిగిన కొద్దీ, నీవు రాక్షసజన్మలే ఎత్తి, యాతనలు అనుభవించ డమే కాని, ఎన్నటికీ నీకు మోక్షం లేదు. నీకు ఉత్తమమైన మానవజన్మకావాలంటే, పాపం చేయకు,” అంటూ బోధిసత్వుడు హితవు చెప్పాడు.

ఆ తరవాత బోధిసత్వుడు, రాక్షసుడికి మానవులు మేలు పొందేందుకు అనుసరించ వలసిన ఐదు మహా సూత్రాలను గురించీ, మానవులను అధములుగా చేసే పంచ తంత్రాలను గురించి విప్పి చెప్పాడు.

ఆ నాటి నుంచీ రోమాంచుడు పరులను పీడించే తన రాక్షస కృత్యాలు మానివేయడమే కాకుండా, అరణ్యంలో ప్రయాణించే బాట సారులకు తన ఇంట ఆతిథ్యం ఇస్తూ, గొప్ప ధర్మబుద్ధి గలవాడని పేరు తెచ్చుకున్నాడు.

ఆ విధంగా బోధిసత్వుడి ధర్మబోధల వల్ల, మహాభయంకరుడైన రాక్షసుడు సన్మార్గ వర్తనుడయ్యాడు.