పుష్పు పుట్టుగానే...

భయమెరుగని
యువకిశోరం!

అది 1921వ సంవత్సరం. మనదేశంలో స్వాతం
త్రోద్యవం ఉధృతంగా సాగుతూన్న రోజులు.
స్వాతంత్ర్య యోధులు పలువురు జైళ్ళ పాల
య్యారు. నిరసన ప్రదర్శనలు, ఊరేగింపులు
దేశవ్యాప్తంగా రోజూ జరిగేవి. అలా జరుగుతూన్న
ఒక ఊరేగింపును పోలీసులు అడ్డుకున్నారు. ఆ
ఊరేగింపులో పదిహేనేళ్ళు నిండీ నిండని ఒక
పసివాడు కూడా ఉన్నాడు. పోలీసులు వాణ్ణి ఖైదు
చేసి న్యాయమూర్తి ఎదుట హాజరుపరచారు.

“నీ పేరేమిటి?” అని అడిగాడు న్యాయమూర్తి.

“ఆజాద్, (స్వేచ్ఛాజీవి)” అన్నాడు కుర్రవాడు.

“నీ తండ్రి పేరు?” అని అడిగాడు న్యాయమూర్తి.

“స్వతంత్రం!” అని బదులిచ్చాడు కుర్రవాడు ఏమాత్రం జంకూ కొంకూ కనబరచకుండా.
కోపంతో చూసిన న్యాయమూర్తి, “నీ ఇల్లెక్కడ?” అని అడిగాడు.

“జైల్లో,” అన్నాడు యువకుడు.

న్యాయమూర్తి ఆగ్రహం చెందాడు. మైనర్ కావడంచల్ల ఆ కుర్రవాణ్ణి జైలుకు పంపలేక పోయాడు. అందువల్ల పదిహేను కొరడాదెబ్బలు శిక్షగా విధించాడు. ఆరుబయట ఎర్రటి ఎండలో శిక్ష నెరవేర్చబడింది. తన మీద ఒక్కొక్క దెబ్బ పడుతూన్నప్పుడూ, “వందేమాతరం,” అని నినాదం చేశాడా పసివాడు. ఒళ్ళంతా నెత్తురోడుతున్నప్పటికీ, అసామాన్యమైన గుండె నిబ్బరంతో దేశభక్తిని ఎలుగెత్తి చాటి చూపరుల హృదయాలను ద్రవింపచేశాడా కుర్రవాడు.

అసాధారణమైన ధైర్యాన్ని ప్రదర్శించిన చంద్రశేఖర్ అనే ఆ యువకిశోరమే ఈ సంఘటన తరవాత చంద్రశేఖర్ ఆజాద్ (1906 - 1931)గా సుప్రసిద్ధుడయ్యాడు. ఆయన గొప్ప విప్లవ వీరుడు; అకుంఠిత దేశభక్తుడు. 1931 ఫిబ్రవరి 27న ఆఖరిశ్వాస విడిచేవరకూ ఆయన బ్రిటిష్ అధికారాన్ని వ్యతిరేకించి నిర్విరామ పోరాటం సాగించాడు. అలహాబాద్‌లోని ఒక పార్కులో ఉన్నట్టు తెలియగానే బ్రిటిష్ పోలీసులు ఆయన్ను చుట్టుముట్టారు. సాయుధులైన పోలీసులను ఆయన ఒంటరిగా ఎదుర్కొని ఇరవై నిమిషాలు పోరాడి ఆత్మార్పణ చేశాడు. భరతమాత ఆరోజు తన వీరపుత్రులలో ఒకరిని కోల్పోయింది.