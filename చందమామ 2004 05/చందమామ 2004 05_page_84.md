ఆ మాటలతో తలారి భల్లూకుడు కొంచెం
స్థిమితుపడి, “ఉగ్రదండా, రాజు నాకు ప్రాణా
లతో దొరికే ఆశువున్నదన్నమాట,” అన్నాడు.

రాక్షసుడు ఉగ్రదండుడు చీదరించు
కుంటున్నట్టు రాతిగదను నేలకు వేసి గట్టిగా
కొట్టి, “ఓయ్, తలారి భల్లూకా, భల్లూక
మాంత్రికుడు ప్రాణాలతో వుండగా, అతడి
మంత్ర దండాన్ని ఎవరైనా చేజిక్కించుకో
గలరా?” అని, మాయామర్కటాన్ని చెప్పట్లు
చరిచి పిలిచి, “ఓయ్, మర్కటం! భల్లూక
మాంత్రికుడి మంత్రదుండాన్ని తెచ్చావు బాగానే
వుంది. మరి, అతడి శవాన్ని ఏం చేశావు?”
అని అడిగాడు.

“ఆ శవాన్ని నరికి కాకులకూ, గద్దలకూ అహారంగా వేశాను. కాని, ఆ పక్షులు ముట్ట కుండా కాళీవర్మ అనే వాడి శిష్యుడు కాపలా కాస్తున్నాడు,” అంటూ మంత్రదండాన్ని గోడమీద నిలువునా ఆనించి, దానిమీదికెక్కి దూరంగా చూస్తూ, “అరె, అరే! ఆ భల్లూక మాంత్రికుడు ఏ సంజీవనీ విద్యవల్లో తిరిగి బతికాడన్నమాట! వాడు ఎనుబోతు మీదా, పక్కన గుర్రం మీద కాళీవర్మ అనేవాడూ-

ఇటే వస్తున్నారు. వాళ్ళను పట్టుకునేందుకు
చంద్రశిలా నగర రాజు జితకేతుడి మంత్రి
సైన్యంతో వెంబడిస్తున్నాడు. వాళ్ళిద్దరి శిర
శ్చేదం కళ్ళారా చూసిగాని, నేనిక్కణ్ణుంచి కద
లను,” అన్నది.

మాయామర్కటం ఇలా అనగానే తలారి భల్లూకం, “దిరిశెనవన బైరవా!” అంటూ పెద్దగా అరిచి, “ఒరే, చచ్చుకోతి వెధవా! ఇందాకటి నుంచి చూస్తున్నాను, నువ్వు మాట్లాడేదేమిటి? నీ కేమైనా వెర్రాలేక మాకు వెర్రెత్తించాలని చూస్తున్నావా?” అన్నాడు.

తలారి భల్లూకం మాట పూర్తిచేసే లోపలే,
వేగంగా ముందు గుర్రం మీద కాళీవర్మ వెన
కగా ఎనుబోతు మీద భల్లూక మాంత్రికుడూ
అక్కడికి వచ్చి, కోటగోడ మీదవున్న మాయా
మర్కటాన్ని చూస్తూనే, “తలారి భల్లూకా!
మంత్రదండాన్ని దొంగిలించిన, ఈ మాయా
మర్కటాన్ని ప్రాణాలతో వదలగూడదు,”
అన్నారు.

ఆ మరుక్షణం మర్కటం కిచకిదా అంటూ
నవ్వి, ఛెంగున ఎగిరి కోటలోపలికి దూకే
సింది.
-(ఇంకావుంది)