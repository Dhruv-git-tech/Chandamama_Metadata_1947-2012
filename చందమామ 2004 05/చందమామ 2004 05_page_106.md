తల్లీ. దేవుడు నిన్ను చల్లగా చూస్తాడు,”
అన్నాడు బిచ్చగాడు.

“ఒరే, నీ ప్రార్థనలు, దీవెనలు నాకు వద్దు,” అంటూ ఒక కర్రపుచ్చుకుని, “మర్యా దగా ఇక్కణ్ణించి వెళ్ళతావా? గెంట మంటావా?” అన్నది ఆగ్రహంతో.

“అంటే, నా ప్రార్థన మన్నించవన్న మాట! ఇక ఈ రోజు నువ్వు చేసిన వంట మీవాళ్ళు తిన్నట్టే!” అంటూ బిచ్చగాడు వెళ్ళిపోయాడు.

వాణ్ణాక పిచ్చివాడికింద జమకట్టిన పెద్ద కోడలు, వాడి మాటలేవీ పట్టించుకోకుండా చకచకా పనులు ప్రారంభించి వంట పూర్తి చేసి, తన వాళ్ళ రాకకోసం ఎదురు చూస్తూ కూర్చున్నది.

అందరూ వచ్చి భోజనాలకు కూర్చున్నాక, వంటలతో ఉన్న పాత్రలను తెచ్చి వాళ్ళ ముందుంచి, ఒక్కొక్క పాత్ర మూత తీసింది. రొట్టెల చుట్టూ పురుగులు తిరుగుతున్నాయి. పప్పులో చీమలు, ఈగలు. వాటిని చూసి దిగ్గ్రాంతి చెందిన ఆమె భోరున ఏడుస్తూ వంటగదిలోకి వెళ్ళిపోయింది.

పరిస్థితి మామగారికి అర్థమయింది. తెలియకుండానే మనం దేవతలకేదో అప చారం చేసి వారి ఆగ్రహానికి గురయ్యాం. లేకుంటే గత శనివారం, ఈ రోజు ఇలాంటి దుర్ఘటనలు జరిగే అవకాశం లేదు. మనం దేవతలను సంతోష పరచి దీనికేదైనా పరిష్కారం చూడాలి!” అన్నాడు సాలోచనగా.

ఆ తరవాత ఆయన పెద్ద కొడుకును వెంటబెట్టుకుని వెళ్ళి కావలసిన వంట సామగ్రిని తెచ్చి, ముగ్గురు కోడళ్ళను వంట చేయ మని చెప్పాడు.

కంఠస్వరం విని వెలుపలికి రాగానే, మళ్ళీ బిచ్చగాడు అదేమాట వల్లించి, “ఒళ్ళంతా దురదలుగా ఉన్నాయి తల్లీ! నూనె రాసుకుని స్నానం చేయాలి. కరుణ చూడు తల్లీ,” అన్నాడు.

వంటపనికి అంతరాయం కలిగిందని ఆమెకు పట్టరాని కోపం వచ్చింది. దాంతో పాటు, గతశనివారం తన తోడికోడలు ఏమరు పాటుతో ఉన్నప్పుడు ఈ ముష్టివెధవే వచ్చి ఉన్నదంతా తిని, దోచుకొని వెళ్ళాడేమో అన్న అనుమానం కూడా కలగడంతో, “దొంగెయో! పిండీ, కూరగాయలు, నూనె మళ్ళీ దొంగి లించడానికి వచ్చావా? వెళ్ళు ఇక్కణ్ణించి,” అని గద్దించింది.

“అభాండం వేయకు తల్లీ. నేను దొంగను కాను. ఇంత నూనె పోసి, రొట్టె ముక్క పెట్టు