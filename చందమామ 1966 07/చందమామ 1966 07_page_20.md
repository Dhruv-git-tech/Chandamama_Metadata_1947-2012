సోమకుడు అడ్డంగా తలాడించి, "ఉగ్ర ససరాజు చావు చూడందే, నేను గ్రామం రాను. పన్ను కట్టలేసంత మాత్రాన నన్ను కైదు చేసి, నానా హింసలకూ గురిచేస్తాడా? పైగా నేను భ్రాతృహంతకుణ్ణా!" అన్నాడు రోషంగా.

"నీ మొండితనం మాను, సోము! రాజు అంత తేలిగ్గా మన చేతికి చిక్కుతా డనుకున్నావా? అతడి చుట్టూ ఎంతమంది అంగరకీర్తకులుంటారో తెలుసా? నేనూ నీతో పాటు హింసలపాలయిన వాణ్ణే. పారిపోయిన ఇద్దరు దూతలూ మన మీద రాజుకు కొండేలు చెప్పి, ఉరితీత పడిన దూతల చావుకు మనమే కారణం ఆని ఆయన చేత నమ్మిస్తారు. ఆప్పుడు మన కుటుంబాల గతి ఏమవుతుందో ఆలోచించావా?" అన్నాడు ధూమకుడు.

ఆ మాటలతో సోమకుడు కొంచెం మెత్త బడ్డాడు. అతడికి ముందు తమ కుటుంబాల రక్తణ విషయం జాగ్రత్త పడటం మేలనిచించింది. "సరే, నుప్పు చెప్పినట్టే చేద్దాం, పద!" అంటూ సోమకుడు గుర్రాన్ని మరొక దారికి మళ్ళించాడు.

ధూమకుడు కూడా తన గుర్రాన్ని మళ్ళించబోయేంతలో, నగరం వైపు నుంచి

పెద్ద వెలుగు కనిపించింది. ఇద్దరూ ఆశ్చర్య పడుతూ అట్టు కేసి తలలు తిప్పారు. కోట గోడల మీది నుంచి మండుతున్న బాణాలు అరణ్యం కేసి వచ్చి పడుతున్నవి. నగారా మోతలూ, భెరీభాంకార ధ్వనులూ ఒక్కుమ్మడిగా దిక్కులను పిక్కటిల్ల చేస్తున్నవి.

"నగరాన్ని మనవాళ్ళు ముట్టడించారు. రాజు హతం! మనం కూడా వెళ్ళి నగరం మీద పడదాం," అంటూ సోమకుడు గురావ్ని పక్కకు తిప్పాడు.

ధూమకుడు అతణ్ణి వారిస్తూ, "తొందర పడకు. కదంబనగరాన్ని ముట్టడించగల