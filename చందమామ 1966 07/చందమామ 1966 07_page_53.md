“సరే, నరే,” అంటూ రాకసుడు తాను రైతుకు ఇవ్వాలనుకున్న మొత్తం చెప్పాడు.

“చాలదు. దానికి రెండింతలైతేనే పని జరుగుతుంది,” అన్నాడు రైతు.

రాకసుడు ఆలోచించాడు. మల్లిక కోసం తాను ఇచ్చేది తిండి కిందా, తాగుడు కిందా త్వరలోనే ఆదా అయిపోతుంది. ఎంత ఇచ్చినా నష్టం ఉండదు. ఇలా అనుకుని రాకసుడు తాను మొదట ఇస్తానన్న దానికి, రైతు ఆడిగినదానికి మధ్యగా ఇంకో మొత్తం చెప్పాడు. రైతు రాజీపడి ఒప్పుకున్నాడు. అతను యావజ్జీవమూ సుఖంగా బతకటాని కా డబ్బు చాలును.

“సరే, నరే, ఆడబ్బు తెచ్చిఇచ్చి మల్లి కతో మాట్లాడండి. అది ఇప్పుడు పడుకుని నిద్రపోతున్నది,” అన్నాడు రైతు.

మర్నాడు ఉదయం రాకసుడు సంచిలో డబ్బు తెచ్చి రైతుకిచ్చాడు. మల్లిక వాడితో మాట్లాడుతూ, “నన్ను పెళ్ళిచేసుకునేవాడు నా కోరికలు రెండు చెల్లించాలి. కాపరం పొదుపుగా జరగగలందులకు నా కొక కొత్త ఇల్లు, నేను చెప్పిన మోస్తరుగా కట్టించి ఇవ్వాలి. రెండోదేమం టే, ముసలమ్మ బాతుల ఈకలు వీకేటప్పుడు తాజా ఈకలతో నాకొక పరుపు తయారు కావాలి. నేను సుఖంగా నిద్రపోనిదే, కట్టించి పని చెయ్య లేను,” అన్నది.

“ఇంకా సగానప్రా అడగలేదు, నయం,” అనుకున్నాడు రాకసుడు. మళ్ళీ మనుషులను పెట్టి కట్టిస్తే కూలి డబ్బులు దండగ అని, రాకసుడు మల్లిక కోరిన ఇంటిని, ఆమె చెప్పే విధంగా తానే కట్టాడు.

ఇంతలో శీతాకాలం వచ్చింది. మల్లిక పరుపు కోసం గుడ్డను సంచిరూపంలో తయారుచేసి, మంచు పడటం కోసం వేచి ఉన్నది. మంచు పడటం ప్రారంభంకాగానే ఆ ప్రాంతాలవాళ్ళు, “ముసలమ్మ బాతుల ఈకలు వీకుతున్నది,” అంటారు.