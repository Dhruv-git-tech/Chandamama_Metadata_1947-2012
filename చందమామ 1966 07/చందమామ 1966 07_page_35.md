ఒకనాడు రాజు చిదంబరుడితో, “నీవల్ల నాకోక ఉపకారం కావాలి. నా కుమార్తెకు పెళ్ళియోడు వచ్చింది. ఏ రాజకుమారుడి పేరెత్తినా తన కిప్పుడు పెళ్ళి వద్దంటుంది. దాని మనసులో ఏమున్నదో కాస్త తెలుసు కుని నాకు చెప్పు,” అన్నాడు.

రాజకుమార్తెకు కబురుచేశారు. ఆమె వచ్చింది. చిదంబరు డామెను పరీక్షగా చూసి, “మహారాజా, ఈమె ఒక వరుణ్ణి కోరుతున్నది. అతన్ని ఆమె పెళ్ళాడతా సంఖే మీరు అభ్యంతరం చెబుతారని తెలిసి తనకు పెళ్ళే వద్దంటున్నది,” అని చెప్పాడు.

“ఆమె ఎవరిని కోరుతున్నదో చెప్పు గలవా?” అన్నాడు రాజు.

“ఆమె కోరేది నన్నే, మహారాజా!” అన్నాడు చిదంబరుడు.

రాజు నిర్వాంతపోయి కూతురి కేసి తిరిగి, “ఈ మాట నిజమా?” అన్నాడు. రాజు కుమార్తె జవాబు చెప్పక, తల ఆడించి, అక్కడి నుంచి వెళ్ళిపోయింది.

రాజు చిదంబరుడి కేసి చూస్తూ ఏదో ఆలోచనలో పడ్డాడు. అది చూసి చిదం బరుడు చిరునవ్వ్య నవ్వాడు.

“నేనేమనుకుంటున్నానో నీకు తెలుస్తున్నదా?” అన్నాడు రాజు.

“తెలియకేం, మహారాజా? ఈ దిక్కు మాలిన వాడికి నా కుమార్తెనివ్వడమా అను కుంటున్నారు. అయినా వీడి తప్పేమీ లేదులే, నా కూతురే వీణ్ణి ప్రేమించిందిగదా అనుకుంటున్నారు. నిరపరాధిని చంపించటం పాప మనుకుంటున్నారు,” అన్నాడు చిదంబరుడు.

రాజు మారు మాటాడక తన కుమార్తెను చిదంబరుడి కిస్తానని ప్రకటించి, త్వరలోనే వారిద్దరికీ వైభవంగా పెళ్ళిచేశాడు. చిదం బరుడి గెంతెమ్మ కోరిక నిజమై పల్లకీ ఎక్కాడు, ఏనుగు ఆంబారీలో ఊరేగాడు.