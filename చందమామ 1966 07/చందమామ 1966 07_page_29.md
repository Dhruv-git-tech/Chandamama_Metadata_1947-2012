“మిగిలిన శరీర మంతా నేను సృష్టించ గలను,” అన్నాడు మూడోవాడు.

“మీ చేతనైన విద్యలు యీపాటివేనా ? సరే, నేను మీరు ముగ్గురూ కలిసి సృష్టించిన కళేబరానికి ప్రాణం పాయ్య గల ను,” అన్నాడు నాలుగోవాడు.

తమతమ విద్యలను నిరూపించటానికి గాను ఎముకను వెతుక్కుంటూ వాళ్ళు నలుగురూ అరణ్యానికి వెళ్ళారు. ఆక్కడ వారి కొక ఎముక దెరికింది. అది ఒక సింహం ఎముక. అన్నదమ్ములలో ఒకడు దానిపైన కండలనూ, మాంసాన్ని సృష్టించాడు. రెండోవాడు దానిపైన చర్మమూ, రోమాలూ సృష్టించాడు. మూడోవాడు సింహం కళేబరాన్ని పూర్తిచేశాడు. నాలుగో వాడు ఆ సింహానికి ప్రాణంపోశాడు. వెంటనే ఆ సింహం ఆ నలుగురు అన్నదమ్ముల పైనా పడి, వారిని చంపి తిని సుఖంగా తన దారిన తాను వెళ్ళిపోయింది.

బేతాళు డి కథ చెప్పి, “రాజా, నలు గురూ సింహం వాత పడటానికి కారకుడు ఆ నలుగురిలోనూ ఎవరు? ఆ పాపం ఎవరిని చుట్టుకుంటుంది? ఈ ప్రశ్నకు సమాధానం తెలిసికూడా చెప్పకపోయావో నీ తల పగులుతుంది,” అన్నాడు.

దానికి విక్రమార్కడు, “పాపం చేసినది సింహానికి ప్రాణం పోసినవాడే. అతను సింహాన్ని సృష్టించలేదు గదా అన వచ్చు. కాని మిగిలిన ముగ్గురూ తాము ఏప్రాణిని సృష్టిస్తున్నదీ ఎరగరు. వాళ్ళు తమ విద్యలను మాత్రమే ప్రదర్శించారు. అయితే నాలుగోవాడు తాను ప్రాణం పోస్తున్నది సింహానికని తెలిసికూడా ప్రాణం పోశాడు. అతని పాపకార్యం మూలానే అందరూ చచ్చారు,” అన్నాడు.

రాజు కీవిధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెల్చెక్కాడు.