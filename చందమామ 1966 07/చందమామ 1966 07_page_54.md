త్వరలోనే మంచు కూడా పడసాగింది.
“బాతు ఈకలు రాలుతున్నాయి. ఏరుదువు గాని రా,” అని మల్లిక రాక్షసుడికి కబురు చేసింది. వాడు వచ్చి, మంచు పడుతూం డటం చూసి, “ఎలా ఏరటం?” అన్నాడు.

“మందమతీ, పార తీసుకొచ్చి ఈకలు ఎత్తి నా సంచిలో వెయ్యి,” అన్నది మల్లిక.

రాక్షసుడు మంచును పారతో ఎత్తి పరుపు సంచిలో వేస్తుంటే సగానికి సగం ఆప్పటి కప్పడే కరిగిపోతూ వచ్చింది. ఎలాగైతేనేం, సాయంకాల మయేటప్పటికి సంచి నిండింది. మల్లిక సంచిమూతి కుట్టేసి, ఆ మంచు పరుపు మీద దుప్పట్లు పరిచి, “ఈ రాత్రికి

దీని మీద నే పడుకుని ఎంత సుఖంగా ఉంటుందో చూడు. రేపు మనం పెళ్ళాడేదాం,” అన్నది.

ఆలిసి ఉన్న రాక్షసుడు ఆ మంచు పరుపు మీద పడుకున్నాడు. వాడు ఎంత ప్రయత్నించినా ఒంటికి వెచ్చదనం మట్టుకు కలగలేదు. పరుపు మీద పరిచిన దుప్పట్లు తడిగా ఉన్నట్టుకూడా వాడికి తోచింది.

మర్నాడు తెల్లవారి లేచేసరికి రాక్షసుడి శరీర మంతా తీవ్రంగా బాధపెడుతున్నది. ఎముకల దగ్గిర నుంచి సలుపుతున్నాయి. కదలటానికి కూడా వాడికి తగని బాధగా ఉన్నది. పరుపేమో సగం కరిగి పోయింది.