కొద్ది వారాలకే ఆయన చనిపోయినప్పుడు, డాక్టర్లు దెబ్బల వల్ల మరణం మరింత శ్రీఘుంగా కలిగిందన్నారు. లజపత్ రాయి పైన అత్యాచారం జరిగినట్టే దేశం భావించింది. దేశానికే అత్యాచారం జరిగినట్టయింది. అందుకు పగ తీర్చుకున్నవాడు భగత్సింగు. అందుకే భగత్సింగును దేశం మామూలు టెర్రరిస్టును చూసినట్టు చూడలేదు. అతని పైన పాటలుకట్టారు, అతని పేరు వాడ వాడలా మారుమోగింది.

లజపత్ రాయిని పోలీసులు కొట్టటమూ, దరిమిలా ఆయన మరణించటమూ జరిగాక సైమన్ కమిషను వెళ్ళినచోటనల్లా నిరసన ప్రదర్శనలు మరింత తీవ్రమయాయి. సైమన్ కమిషను లక్నో రాబోతున్నది. స్థానిక కాంగ్రెసు కమిటీవారు చాలా రోజులు ముందుగానే, బ్రహ్మాండమైన ఊరేగింపులూ, ప్రదర్శనలూ జరిపే సన్నాహాలు చేశారు.

జవాహరు లక్నో వెళ్ళి రిహార్సలు రూపంలో జరిగే ఈ ప్రదర్శనలను స్వయంగా చూశాడు. ఆవి చాలా పెద్ద ఎత్తున, అతి ప్రశాంతంగా, ఎంతో విజయ పంతంగా జరిగాయి. ఆది చూసి అధికారు లకు కన్నెర్రనై, కొన్ని కొన్ని ప్రాంతాలలో ఊరేగింపులు జరగరాదని ఉత్తరువులు జారీ

చేసి, నిరోధక చర్యలు అవలంబించారు. అందుకు వారు పైకిచెప్పిన సాకు వాహనాల రాకపోకలకు అవాంతరం కలుగుతుందని.

ఈ నెపానికి అవకాశంలెకుండా కాంగ్రెసు కార్యకర్తలు ఊరేగింపును చిన్న చిన్న ముఠాలుగా, ముఠాకు పదహారేని మంది చాప్యన ఏర్పాటుచేసి, ఈ ముఠాలను సమావేశస్థలానికి బయలు దేరు దీశారు. జవాహరు ఒక ముఠాను వెంటబెట్టుకుని బయలుదేరాడు.

రోడ్డు నిర్మాణుష్యంగా ఉన్నది. జవాహరు ముఠా ఒక ఫర్లాంగుదూరం వెళ్ళిందో లేదో, రెండు మూడు డజన్లమంది పోలీసులు