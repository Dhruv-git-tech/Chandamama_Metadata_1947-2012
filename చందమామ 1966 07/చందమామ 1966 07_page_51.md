“దానిదేముందిలెండి? ఎలక లున్నంత కాలమూ ఖర్చేముంటుంది? ఎలకలు చాలక పోతే పిండి కొంచెం జాస్తిచేస్తే సరిపోయె,” అన్నది మల్లిక.

“ఎలకలతో అంత రుచిగా వండావా? నేను కట్టుకున్న తప్పుడుముండల్లో ఒక్కతె కూడా ఎలకలను వండిన పాపాన పొలేదంటే నమ్ము,” అన్నాడు రాకసుడు, తన కాబోయే భార్య పాదుపును మనసు లో మెచ్చు కుంటూ. వాడు పైకి, “నీకు నేత కూడా వచ్చుననుకుంటాను?” అన్నాడు.

మల్లిక తన చేతిగుడ్డ పట్టుకున్న చెయ్యి బారచాచి, “ఇదంతా నేను కిందటి నెల

వడికి తయారు చేసినదే,” అని చెప్పింది. ఆమె చెయ్యి, చుట్టూ అమర్చిన బట్టల దొంతర్ల కేసి చాచి ఉండటంచేత ఆ బట్ట లన్నీ మల్లికే పడికి, నేసిందనుకున్నాడు రాకసుడు. వాడికి మల్లిక మీద కలిగిన సద్భావం రెట్టింపయింది. వాడు తినటం పూర్తిచేసి సారా ఒక లోటాడు తాగి, “చాలా బాగుంది. దీనికైనా డబ్బు బాగా ఖర్చు అయి ఉండాలే?” అన్నాడు రైతుతో.

“ఖర్చేముందీ? కుళ్ళిపోయిన పళ్ళు సారా తీయటానికి తప్ప మరెందుకూ పనికి రావుగా. దాని విషయం మా మల్లికే చూసు కుంటుంది,” అన్నాడు రైతు.