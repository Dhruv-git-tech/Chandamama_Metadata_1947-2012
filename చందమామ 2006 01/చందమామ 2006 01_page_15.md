రాక మరేం వస్తునుకున్నావు?” అన్నాడు జయమల్లు నవ్వుతూ.

“అలా అయితే, మనం త్వరగా ఇక్కణ్ణించి పారిపోవటం మంచిది. అవి వచ్చి పడినవో, మనం వాటి కాళ్ళకింద పడి తునాతునియలై పోతాం!” అంటూ కేశవుడు ఒడ్డు కేసి గబగబా ఈద సాగాడు.

జయమల్లు కేశవుడి భయంచూసి పెద్దగా నవ్వాడు. చూస్తూండగానే అయిదారు ఏను గులు ఒకదాన్ని ఒకటి తోసుకుంటూ, తొండాలతో కొలను పక్కనవున్న చెట్ల కొమ్మలను అలవోకగా పట్టి విరుస్తూ కొలను ఒడ్డుకు వచ్చినై. వాటిని చూస్తూనే జయమల్లు బుడుంగున నీటిలో మునిగి చప్పున పైకి వచ్చి, పెద్దగా మంత్రంపరిస్తూ, ఇంత బురదను ఏనుగులకేసి విసిరాడు. ఆ మరుక్షణం

ముందువచ్చిన ఏనుగులూ, వాటిని అను సరించి వస్తున్న ఏనుగులూ ఉన్నచోటునే కదలామెదలకస్థాణువుల్లా అయిపోయినై.

“చూశావా, మన శక్తి!” అంటూ జయమల్లు కేశవుడి కేసి పెద్ద కేకపెట్టి, నిదానంగా ఈదుకుంటూ కేశవుడున్న చోటికి వచ్చాడు. కేశవుడికి కలిగిన ఆశ్చర్యం అంతా ఇంతా కాదు. నిజంగానే జయమల్లు గొప్పమాంత్రికు డనుకున్నాడతడు.

కేశవుడి ఆలోచనల్ని పసికట్టిన వాడిలా జయమల్లు తల వూపి, “నోరూ వాయీ లేని మృగాలనూ, పక్షులనూ లొంగదీసుకోగల గటం ఏమంత గొప్ప శక్తి కాదు. ఇలాంటి స్వల్ప శక్తుల్ని బ్రహ్మదండిగాడు ఉన్న చోటు నుంచి చేయీకాలూ కదుకుండానే సునాయా సంగా ప్రదర్శించగలడు. రాకాసిలోయలో