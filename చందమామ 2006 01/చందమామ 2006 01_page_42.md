## మనదేశు సాంస్కృతిక ఉత్సవాలు
# కళింగ మహోత్సవ్

కళింగ అనగానే ప్రతి భారతీయుడి మనోవీధిలో అశోక చక్రవర్తి చేసిన కళింగయుద్ధం కదలాడుతుంది. అశోకుడు ఆ యుద్ధంలో విజయం సాధించినప్పటికీ, యుద్ధానంతర బీభత్స దృశ్యాలు ఆయన ఆలోచనా విధానంలో సమూలమైన మార్పులు తెచ్చాయి. యుద్ధాలవల్ల గొప్పగా ఒరిగేది లేదన్న నిజాన్ని తెలుసు కున్నాడు. సైనిక బలంతో భూభాగాలను జయించడం కన్నా, ధర్మం ద్వారా ప్రజాహృదయాలను చూరగొనడం ప్రధానం అన్న బౌద్ధ సిద్ధాంతంలోని ఔన్నత్యాన్ని గ్రహించాడు.

అశోక చక్రవర్తిలో వచ్చిన మహత్తరమైన ఈ మార్పును సంస్కరించుకునే విధంగా కళింగయుద్ధం జరిగిందని భావించబడే దౌలీలో యేటా 'కళింగ మహోత్సవ్' పేరిట యుద్ధ కళల నృత్యోత్సవాలు జరుగుతున్నాయి. తొమ్మిదవ శతాబ్దంనాటి బౌద్ధమఠం సమీపంలో ముప్పైయేళ్ళ క్రితం విశ్వశాంతి స్థూపం నిర్మించారు. ఈ స్థూపమూ, బుద్ధుడి విగ్రహమూ ఉత్సవం జరిగే స్థలానికి అందమైన నేపథ్యాన్ని సమకూరుస్తున్నాయి.

రెండు రోజుల పాటు జరిగే ఈ జాతీయ ఉత్సవంలో దక్షిణాదిలోని కేరళ నుంచి 'కళరిపయాట్టు', మణిపూర్ నుంచి 'థాంగ్ కా,' ఒరిస్సా నుంచి 'చై' 'పైకా' అంటూ మనదేశం వివిధ ప్రాంతాల యుద్ధ క్రీడా నృత్యకళాకారులు ఉత్సాహంగా పాల్గొంటారు. 'యుద్ధ కళల ఉద్దీపన శక్తి - తాళలయాత్మక మైన మహోత్స్మష్ట నృత్య కళా సంప్రదాయాల అద్భుత సమన్వయం'గా ఇవి భాసిస్తున్నాయి.

ఈయేడు ఫిబ్రవరి 4,5 తేదీలలో 'కళింగ మహోత్సవ్' జరుగుతుంది. నెలాఖరు మూడు రోజులు యేటా జరిగే రాజరాణి ఉత్సవంతో రాజధాని భువనేశ్వర్ గాత్ర, వాద్యకచేరీలతో వీనుల విందు చేయనున్నది. 11వ శతాబ్దానికి చెందిన రాజరాణి ఆలయ ప్రాంగణంలో జరగడం వల్ల ఈ సంగీతోత్సవానికి ఆ పేరు వచ్చింది. దేశవ్యాప్తంగా ఉన్న సంగీత కళాకారులు ఈ ఉత్సవంలో పాల్గొన డానికి ఆహ్వానించబడడం గొప్ప గౌరవంగా భావిస్తారు.

ఈ రెండు ఉత్సవాలనూ ఒరిస్సా పర్యాటక శాఖ ఏర్పాటు చేస్తున్నది.