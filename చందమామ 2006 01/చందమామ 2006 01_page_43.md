పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

హాస్య ప్రియుడైన ఒక రాజు ఆస్థాన విదూషకుడి హాస్యోకులు విని తెగ నవ్వేవాడు. ఆయనకు ఎప్పుడైనా విదూషకుణ్ణి ఆటపట్టించి పరిహాసించి నవ్వాలనే కోరిక ఉండేది. అయితే, ఎంత ప్రయత్నించినా ఆయనకు సాధ్యం కాలేదు. అందుకు తగ్గ అవకాశం విదూషకుడు రానివ్వలేదు.

ఒకనాడు రాజు తన పరివారంతో వనవిహారానికి బయలు దేరాడు. కొంత దూరం వెళ్ళాక, ఆయనకు విదూషకుడు ఒక గుర్రం మీద వస్తూ ఎదురు పడ్డాడు. రాజును చూడ గానే, అతడు కిందికి దిగి ఆయనకు నమస్కరించాడు.

తాను ఇన్నాళ్ళు ఎదురు చూస్తూన్న మంచి అవకాశం వచ్చిందని భావించిన రాజు, “ఏమిటి విదూషకరత్త్వమా, నువ్వేక్కి వచ్చిన గుర్రం అంత లావుగా బలిసి బలంగా ఉంది. నువ్వేమో గాలికి ఎగిరి పోయేలా బక్కగా, బలహీశంగా ఉన్నావు?” అన్నాడు.

అప్పుడు విదూషకుడి సమాధానం ఏమై ఉంటుందో ఆలోచించండి. అతడి సమాధానం రాజుకూ, పరివారానికీ నవ్వు తెప్పించి ఉంటుందా? లేదా రాజుకు ఇబ్బందికరమైన పరిస్థితి ఎదురై ఉంటుందా?

100-150 పదాలకు మించకుండా ముగింపు రాసి, మంచి పేరుపెట్టి మాకు పంపండి.

గమనిక: ఈ శీర్షికలో చోటుచేసుకుంటూన్న చివరి పోటీ కథ ఇది.

## కథలు మాకు చేరవలసిన ఆఖరు తేదీ: జనవరి 31, 2006

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్‌కోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్

82, డిఫెన్స్ ఆఫీసర్స్ కాలనీ, ఈకాట్జుతాంగల్, చెన్నయ్ - 600 097