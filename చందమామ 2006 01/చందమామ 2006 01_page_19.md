మితిమించిన అధికార దర్పంతో అయోమ యానికిలోనై, విచక్షణారహితంగా పరస్పర విరుద్ధ నిర్ణయాలు తీసుకున్న ఉగ్రసింహ డనే రాజు కథ చెబుతాను, శ్రమ తెలియ కుండా, విను,” అంటూ ఇలా చెప్పసాగాడు:

జయంతిపుర సింహాసనాన్ని అధిష్ఠించిన ఉగ్రసింహుడు దక్షత్వగల పాలకుడేగాని, పరమ కోపిష్ఠి. కొలువులో కూర్చున్నా, అంతఃపురంలో ఉన్నా, ఎప్పుడూ కోపావేశంతో ధుమధుమ లాడుతూ ఉండేవాడు. చిన్న చిన్న తప్పులు చేసినవారికిసైతం కఠిన శిక్షలు విధించేవాడు. ఎప్పుడు ఏ కారణంగా ఎలాంటి శిక్ష పడు తుందో అని రాజోద్యోగులు భయపడుతూ ఉండేవారు.

ఒకసారి ఉగ్రసింహుడికి తన చిత్రపటం గీయించుకోవాలన్న కోరిక కలిగింది. ఆ సంగతి తెలియగానే పలువురు చిత్రకారులు

రాజధానికిరాసాగారు. అయితే, రాజు అంతలో-తన చిత్తరువును సరిగా గీసినవారికి వెయ్యి వరహాల బహుమతి ఉంటుందనీ, చిత్రం తనకు నచ్చకపోతే పది కొరడా దెబ్బలు శిక్షగా పడుతుందనీ ప్రకటించాడు. దాంతో రాజు గారి కోపగుణం ఎరిగినవారు కావడం వల్ల, సమర్థలైన చిత్రకారులు సైతం వెనక్కు తగ్గారు.

ఆ సమయంలో నాగవర్మ అనే సుప్రసిద్ధ చిత్రకారుడు రాజు చిత్రపటాన్ని గీస్తానని ముందుకు వచ్చాడు. రాజభవంతికి సమీపంలోనే నాగవర్మకు బస ఏర్పాటు చేయ బడింది. రాజభవంతిలోని ఒక గదిలో నాగ వర్మ చిత్రం గీసే పనిని మొదలు పెట్టాడు. రాజు ప్రతిరోజు కొంత సమయం అతనికి కేటాయించేవాడు.

నాగవర్మ కొన్ని రోజుల పాటు ఏకాగ్రతతో పనిచేసి, తుది మెరుగులు దిద్ది చిత్రాన్ని సభకు తీసుకువచ్చాడు.

చిత్తరువు తెర తొలగించి చూడగానే రాజు, “నువ్వు అసలు చిత్రకారుడివేనా? ఈ చిత్రం నాదిగా లేదు!” అని మండిపడ్డాడు.

సభికులు కూడా ఆ చిత్రాన్ని చూసి, అంతగొప్ప చిత్రకారుడు ఇలా గీశాడేమిటా అని ఆశ్చర్యపోయారు.

బహుమతి లభిస్తుందని ఆశించిన నాగ వర్మ, పది కొరడా దెబ్బల శిక్ష అనుభవించి, అవమానభారంతో అక్కడినుంచి వెళ్ళి పోయాడు.

కొన్ని రోజుల తరవాత విజయుడనే ఒక యువచ్చిత్రకారుడు రాజును దర్శించి, “తమ