ఆశ్లేషా నక్షత్రంలో మిట్టమధ్యాహ్నంవేళ
సుమిత్రకు లక్ష్మణ శత్రుఘ్నులు కలిగారు.

అయోధ్యానగరంలో పౌరులు ఉత్సవాలు
చేసుకున్నారు. వీధులు జనంతోనూ, నాట్యం
చేసేవాళ్ళతోనూ, గాయకులతోనూ కిటకిట
లాడిపోయాయి. దశరథుడు అంతులేని
గోదానాలూ, అన్నప్రదానాలూ చేయంచాడు.

నలుగురు పిల్లలు క్రమంగా ఎదిగి పెద్ద
వారవుతున్నారు. ఒక తల్లి బిడ్డలు కాక
పోయినా, రామలక్ష్మణులు ఎప్పుడూ కలిసి
ఉండేవారు. అదేవిధంగా భరత శత్రుఘ్నులు
ఎప్పుడూ జంటగా తిరిగేవారు. వారు నలు
గురూ వేదశాస్త్రాలు అధ్యయనం చేసి, విలు
విద్యలో ఆరితేరి, తండ్రికి శుభూషలుచేస్తూ
యౌవనవంతులయ్యారు. దశరథుడు వారి
వివాహాలను గురించి మంత్రులతోనూ, పురో
హితులతోనూ అలోచనలు ప్రారంభించాడు.

రాజూ, మంత్రులూ ఈ ఆలోచనలో ఉన్న
సమయంలో ద్వారపాలకులు వచ్చి, “మహా
రాజా, కుశిక వంశం వాడూ, గాధిరాజు కుమా
రుడూ అయిన, విశ్వామిత్రమహాముని తమ
దర్శనంకోరి వచ్చి ద్వారం వద్దఉన్నారు,” అని
చెప్పారు.

వెంటనే దశరథుడు పురోహితుణ్ణి వెంట
బెట్టుకుని, విశ్వామిత్రుడికి ఎదురు వెళ్ళి
అర్హ్యపాద్యాలతో పూజించాడు.

విశ్వామిత్రుడు, “రాజా, నీవూ, నీ ప్రజలూ
క్షేమంగా ఉంటున్నారా? శత్రు భయమేమీ
లేదుగదా!” అని కుశల ప్రశ్నలు చేసి, వసి
ష్ఠాది మునులను పలకరించి రాజభవనం
ప్రవేశించి ఉచితాసనంమీద కూర్చున్నాడు.

“మహామునీ, మీ రాక నాకెంతో ఆనం
దాన్ని కలిగించింది. నావల్ల మీకు కావలిసిన
దేమిటి?” అని దశరథుడు అన్నాడు.

విశ్వామిత్రుడు ఈ మాటకు సంతోషించి,
“రాజా, నేను వచ్చిన పని నెరవేర్చి సత్య
సంధుణ్ణి అనిపించుకో. నేనొక యాగం తల
పెట్టి ఆరంభించేసరికి ఇద్దరు రాక్షసులు, బల
పరాక్రమవంతులు, నా యజ్ఞువేదికపై రక్త
మాంసాలు కుమ్మరించి అపవిత్రం చేసి, నా
ప్రతసంకల్పం పాడుచేశారు. నా వెంట నీ పెద్ద
కొడుకైన రాముణ్ణి పంపించు. నా యజ్ఞాన్ని
మారీచ సుబాహులనే ఆ రాక్షసులు భగ్నం
చెయ్యకుండా అతడు రక్షిస్తాడు,” అన్నాడు.

ఈ మాటలు వినగానే దశరథుడి గుండె
బద్దలయినట్టయింది, భయమూ దుఃఖమూ
ముంచుకొచ్చాయి. ఆయన సింహాసనం