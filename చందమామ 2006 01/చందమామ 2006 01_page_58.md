అపాత్ర దానం

ఒక ఊళ్ళో గంగయ్య, దుర్గయ్య అని ఇద్దరు ధాన్యపు వర్తకులు కలిసి వ్యాపారం చేసేవారు. వాళ్ళు ఏళ్ళతరబడి ఎంతో సఖ్యంగా, ఎలాటి అభిప్రాయ భేదాలూ లేకుండా మసలటం చూసి, ఎవరన్నా అన్నదమ్ముల మధ్య పోట్లా టలు వస్తే, ఊరి పెద్దలు, “గంగయ్యా, దుర్గయ్యలను చూసి అయినా బుద్ధి తెచ్చు కోండి!” అని మందలించే వాళ్ళు.

ప్రతి ఏడూ సంక్రాంతికి ఈ మిత్రులిద్దరూ తమకు వచ్చిన లాభాలు పంచుకునేవారు. ఆ సమయంలో గంగయ్య తన వంతు లాభంలో నుంచి, మూడు వందల అరవై అయిదు రూపాయలు విడిగా తీసి మూటగట్టే వాడు. అయితే, దుర్గయ్య అతన్ని ఎన్నడూ, “ఆ డబ్బు అలా ఎందుకు మూట గట్టుతు న్నావు?” అని అడగలేదు. అది గంగయ్యకే ఆశ్చర్యంగా ఉండేది.

ఏటా ఆ ఊరి పాలిమేరల్లో సంతజాతర జరిగేది. ఆ సందర్భంలో సంతతోబాటు,

వినోదం కలిగంచే ఆటలూ, జూదమూ కూడా చురుకుగా సాగేవి.

సంతకు కొద్ది దూరంలో ఒక దిబ్బ ఉండేది. ఆ దిబ్బ మీద ఒక బావీ, చుట్టూ నీడనిచ్చే ఎత్తయిన చెట్లూ ఉండేవి. ఆ ప్రదేశం ప్రయాణీకుల విశ్రాంతికీ, భోజనాలకూ చాలా అనుకూలంగా ఉండేది.

మూడు వందల అరవై అయిదు రూపాయలు విడిగా మూటగట్టిన గంగయ్య ఎవరూ చూడకుండా దాన్ని ఆ బావి దగ్గిర పెట్టి పోతూండేవాడు. అది ఎవరు తీసుకు పోయేదీ అతనికి తెలీదు.

కాని ఒక ఏడు తన గుప్తదానం ఎవరికి దక్కుతున్నదీ తెలుసుకోవాలనిపించి, గంగయ్య బావివద్ద నుంచి వెళ్ళిపోయినట్లే పోయి, మళ్ళీ తిరిగి వచ్చాడు. ఎవరో వ్యక్తి పైపంచ తలమీది నుంచి కప్పకుని, చెట్ల చాటుగా వెళ్ళుతూండటం గంగయ్యకు కనిపించింది. గంగయ్య వదిలిన డబ్బు సంచీ