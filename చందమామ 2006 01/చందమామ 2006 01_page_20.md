చిత్రం గీయాలనే కోరికతో వచ్చాను. దయ చేసి అనుమతించండి,” అని వేడుకున్నాడు.

“చేతకాని వాళ్ళముందు నిలబడి చిత్రం గీయించుకోవాలంటే నాకు పరమ చిరాకు. సరిగాగా చిత్రం గీయలేకపోయావో రెట్టింపు శిక్ష. అంటే ఇరవై కొరడా దెబ్బలు, ఇష్టమేనా?” అని గద్దించి అడిగాడు రాజు.

“ఇష్టమే, మహారాజా,” అని చెప్పి, విజయుడు ఆరోజునుంచే పనిని మొదలు పెట్టి, వారంలో చిత్రాన్ని గీయడం పూర్తిచేసి, కొలువు తీరివున్న రాజు సమక్షానికి తీసుకువచ్చాడు.

ఆ చిత్రాన్ని చూసి రాజు ఆవేశంతో ఊగి పోతూ, “నన్నింత క్రూరంగా చిత్రిస్తావా? ఎన్ని గుండెలు నీకు?” అని ప్రశ్నించాడు.

“క్షమించండి మహారాజా, తమరి యథార్ధ చిత్రాన్ని గీయడమే నా ఉద్దేశం. ఒకలేడి నీళ్ళు తాగేప్పుడు కూడా బెదురు బెదురుగా పరిసరాలను గమనిస్తూ ఉంటుంది. పులి ప్రశాంతంగా కూర్చున్నప్పుడు కూడా కళ్ళల్లో ఎర్ర జీరలతో భయంకరంగా ఉంటుంది. అవి వాటి సహజ లక్షణాలు. చిత్రకారుడు ఎప్పుడూ ఈ సహజత్వాన్ని విస్మరించకూడదు,” అన్నాడు విజయుడు వినయంగా.

“అలా అని, నన్నింత క్రూరంగా చిత్రిస్తావా? నేను కావాలంటే నీతుల తీయించగలను తెలుసా?” అని హుంకరించాడు రాజు.

“తెలుసు మహారాజా. అయితే, నిజమైన కళాకారుడు ఎప్పుడూ సత్యాన్నే చెబుతాడు. సత్యాన్ని విశ్వసించే వాడికి భయం అన్నది ఏకోశానా ఉండదు. అయినా, నాదొకవిన్నపం. మీరొక నిర్ణయానికి వచ్చే ముందు ఆ చిత్ర

పటాన్ని సభికులకు చూపి, వారి అభిప్రాయం కూడా తీసుకోవడం సముచితం,” అన్నాడు దృఢమైన కంఠస్వరంతో.

రాజు సభికులకేసి తిరిగి, “ఈ చిత్రం నాలాగా ఉందా?” అని అడిగాడు.

చిత్రం ముమ్మూర్తులా కోపంగా నిలబడ్డ రాజులాగే ఉండడంతో సభికులు కాదనలేక పోయారు. అయితే, అవునంటే రాజుగారి ఆగ్రహానికి గురికావలసివస్తుందన్న భయంతో మౌనంగా ఉండిపోయారు.

కొంత సేపటికి వృద్ధమంత్రి, “మహారాజా, ఈ చిత్రాన్ని ఇలా గీయడంలోని ఔచిత్యం గురించి చెప్పలేనుగాని, ఈ చిత్రం అచ్చం తమరిలాగే ఉంది. తమ రూపంతో పాటు, తమ హావభావాలనూ, సహజ లక్షణాలనూ, వ్యక్తిత్వాన్నీ యథాతథంగా, ప్రస్ఫుటంగా ప్రతిబింబిస్తోంది!” అన్నాడు గంభీరంగా.