ప్రవేశించి, అక్కడవున్న గొప్ప గొప్ప నిధుల్ని కొల్లగొట్టగల శక్తిని సంపాయించినప్పుడే మనం నిజమైన మంత్రవేత్తలం అవుతాం,” అన్నాడు.

“ఆ రాకాసిలోయ ఎక్కడున్నది?” అని అడిగాడు కేశవుడు.

“ఆ సంగతి తెలిస్తే ఇంక కావలసిందే ముంది? అది తెలుసుకునేందుకే గదా, నేను ఇంత కాలంగా ఆ బ్రహ్మదండిగాణ్ణి సేవిస్తు న్నాను,” అన్నాడు జయమల్లు.

ఆ మాటలతో కేశవుడికి గురుశిష్యుల మధ్యవున్న వైరానికి కారణం ఏమిటో అర్థ మయిపోయింది. ఆ రాకాసిలోయలో వున్న నిధులో లేక... వాళ్ళ అస్తికలో సంపాయించుకునేందుకు తను వాళ్ళకు సాయపడా లన్న మాట!

జయమల్లు పైబట్టతో ఒంటిని శుభ్రంగా తుడుచుకుని, కేశవుడికేసి తిరిగి, “ఊ, త్వరగా కానీయ్, బయలుదేరుదాం,” అన్నాడు. కేశవుడు కూడా ఆదరాబాదరా ఒళ్ళు తుడుచుకుని, విల్లంబులు తీసుకుని బయలుదేరాడు. జయమల్లురెండడుగులు వేసి చప్పున ఆగిపోయి, “పాపం, ఆ ఏను గులు గొంతెండిచస్తే, మనకు ఏం వస్తుంది!” అంటూ వెనుదిరిగి ఏదో మంత్రం చదివి, “ఏయ్, గజరాజులూ, ఇకమీరు కొలనులో దిగవచ్చు,” అంటూ అరిచాడు.

ఎవరో ఆజ్ఞ ఇచ్చినట్టుగా ఏనుగులు గుంపుగా ముందుకు కదిలి కొలనులోకి దూకినై. జయమల్లు అక్కడవున్న ఒక చిన్నరాతిని చేతిలోకి తీసుకుని, మచ్చల

సింహానికేసి విసురుతూ, “ఇక నువ్వు కూడా నీ కంఠశోష ప్రారంభించు,” అని అరిచాడు. సింహం ఎగిరి రాతి మీద నిలబడి చెవులు దిబ్బిళ్ళు పడేలా గర్జించటం మొదలు పెట్టింది. ఆ గర్జన వింటూనే కొలనులోని ఏనుగులు తొండాలెత్తి పెద్దగా ఘీంకారనాదం చేసినై.

“నేను కొలనుకు స్నానానికి వచ్చిన రోజల్లా ఇదే వరస. ఆ ఏనుగులూ, ఈ సింహం ఇలాగే గంటల తరబడి కవ్వించుకుని, చివ రకు వేటిదారిన అవి పోతవి,” అన్నాడు జయమల్లు ఎంతో తృప్తిగా.

జయమల్లు ధోరణి కేశవుడికి చిరాకు తెప్పించింది. తనకు ఇక కొద్ది గంటల్లో మాంత్రికుడివల్ల ప్రమాదం రాబోతున్నది. జయమల్లు కేమో చీమ కుట్టినట్టయినా లేదు.