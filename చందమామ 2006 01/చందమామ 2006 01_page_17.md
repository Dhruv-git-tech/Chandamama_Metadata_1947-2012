“మన ఇద్దరం ఈనాటి నుంచీ స్నేహితుల మని చెప్పావు. అయినా, నాకు కలగనున్న ప్రమాదాన్నుంచి కాపాడేందుకు నువ్వు ఎలాంటి ప్రయత్నం చేస్తున్నట్టు లేదు,” అన్నాడు కేశవుడు.

జయమల్లు తలఎత్తి కొండ పైభాగాని కేసి చూశాడు. అక్కడ ఒక పెద్ద బండరాయి నానుకుని బ్రహ్మదండి మాంత్రికుడు తమ కేసే చూస్తూండటం అతడికి కనిపించింది. పెంటనే జయమల్లు కేశవుణ్ణి హెచ్చరిస్తూ, “నువ్వంత పెద్దగా మాట్టాడకు. వాడివి పాము చెవులు. నీకు ప్రమాదం కలగకుండా కాపాడటం నాకూ ఎంతో అవసరం. రాకాసి లోయలో ప్రవేశించేందుకు అర్హుడెవడో బ్రహ్మదండిగాడితో పాటు, నేనూ ఈ రోజునే తెలుసుకున్నాను. నీ భుజం మీదవున్న మచ్చ-పడగ విప్పిన పాము చూసిం తరవాత వాడు ఎంత సంతోషపడ్డాడో చూశావు గదా? ఈ రాత్రి నీకు ఏదో శక్తిని ఆవహింపచేసి, ఆ రాకాసిలోయకు వెళ్ళేదారీ, అక్కడ ఉన్న నిధినిక్షేపాల సంగతీ నీ చేత చెప్పిస్తాడు. ఆ వివరాలేవో తెలిసిన మరుక్షణమే మనం వాణ్ణి

మరోలోకానికి పంపేదాం, భయపడకు!” అన్నాడు.

“మనకంటే ముందే వాడు జాగ్రత్తపడి, మననే వాడు పరలోకయాత్ర చేయిస్తే? ఆ సంగతాలోచించావా?” అన్నాడు కేశవుడు.

“వాడాపని చేయలేడు. వాణ్ణిప్పుడు ధన పిశాచీ, కీర్తిభూతం పట్టి పీడిస్తున్నవి. అందు వల్లే వాడిలో ఇంగితజ్ఞానం లోపించింది. అలా కాకపోతే, వాడు నమ్మి మన ఇద్దర్నీ ఇలా కలిసికట్టుగా తిరగనిచ్చే వాడు కాదు,” అన్నాడు జయమల్లు.

కొండమీద రాతి పక్కన నిలబడి వాళ్ళ కేసే చూస్తున్న బ్రహ్మదండి మాంత్రికుడి పెదాల మీద చిరునవ్వు కదలాడింది. పెంటనే వాడు ఉత్సాహంగా చేయెత్తి, “శిష్యా జయమల్లూ, కేశవా! వచ్చేప్పుడు ఇన్ని ఎండు దిరిశెన పుల్లలూ, ఇన్ని వెలగపుల్లలూ-సమపాళ్ళలో పట్టుకు రండి. కాలభైరవుడు ఆకలితో నకనక లాడిపోతున్నాడు. పాపం, వెయ్యి సంవత్సరాల కొక్కసారి మాత్రమే ఈ ఉపాసకుల ఊడలమర్రికి ఆకలివేస్తుంది!” అని కేక పెట్టాడు.

-(ఇంకావుంది)