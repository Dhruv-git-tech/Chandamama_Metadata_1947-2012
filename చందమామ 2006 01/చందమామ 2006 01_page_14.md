అక్కడా ఇక్కడా కాల్చివుంటాడు. అవి మానిన తరవాత మచ్చలయివుంటవి,” అన్నాడు జయమల్లు.

“అలా జరిగితే జరిగుండొచ్చు. అయినా, ఈ చర్చ అంతా ఎందుకు? ఈ సింహం వల్ల నా కేమీ అపాయం లేదు గదా – ఆ మాట ముందు చెప్పు?” అన్నాడు కేశవుడు కొంచెం విసుగ్గా.

“అపాయం ఏమీ లేదు! ఇన్నేళ్ళుగా మాంత్రికుడి శిష్యుణ్ణయి వుండి. కనీసం మృగా లకైనా మంత్రకట్టు వేయలేననుకున్నావా? చూడు, దాని జోరు ఎలా తగ్గి పోయిందో. ఇంకాస్సేపటిలో పిల్లిలా ఆ రాతిమీద బోర్లా పడుకుంటుంది,” అన్నాడు జయమల్లు ఎంతో గర్వంగా.

చూస్తూండగానే సింహం ఒక్కసారి గట్టిగా జూలు విదిలించి, ఆవులిస్తున్నట్టు పెద్దగా నోరు తెరిచి, బల్లిలా రాతిని అంటిపెట్టుకుని పడుకున్నది. కేశవుడు జయమల్లు మంత్ర శక్తికి ముగ్ధుడయ్యాడు. నిజంగా వీడు తనకు స్నేహితుడైతే, బ్రహ్మదండి మాంత్రికుడి నుంచి ప్రమాదం లేకుండా తేలిగ్గా పారి పోవచ్చనుకున్నాడు.

జయమల్లు ఏనుగుల కొలనులో దిగి బుడుంగు బుడుంగుమని మునుగుతూ, “చూస్తావేం, కేశవా, దిగు. స్నానం చెయ్యి. మన కోసం బ్రహ్మదండిగాడు కనిపెట్టుకుని వుంటాడు,” అని కేకవేశాడు.

కేశవుడు విల్లంబుల్ని కొలను ఒడ్డున పడవేసి కొలను నీటిలో దిగి స్నానం చెయ్యసాగాడు. బహుశా తాను స్నానంచేసి శుచి

అయిన తరవాత మాంత్రికుడు తనను కాల భైరవుడికి బలి ఇవ్వాలనుకుంటున్నాడని అతడికి తోచింది.

కేశవుడు తన సందేహాల గురించి జయ మల్లును అడుగుదామనుకున్నాడు. కాని, జయమల్లు కొలనులో చాలా దూరంపోయి కేరింతలు కొడుతూ ఈతలు వేస్తున్నాడు. కేశవుడు మెల్లిగా ఈదుతూ అతణ్ణిసమీపించి, తన భయాలను గురించి అడిగేందుకు పెదాలు కదిపేంతలో, కొలనుకు ఆ వైపు నుంచి, రాళ్ళూరప్పలూ దొర్లిపోతున్న ధ్వనీ, ఆ వెంటనే ఏనుగుల ఘీంకారాలూ విని పించినై.

“ఏనుగుమంద కొలనుకు వస్తున్నట్టు న్నది?” అన్నాడు కేశవుడు.

“దీని పేరే ఏనుగుల కొలను గదా, మరి ఇందులో స్నానాలు చేసేందుకు ఏనుగులు