# విజ్ఞానం .... వినోదం .... వికాసం ....

## మీకు తెలుసా?

### ‘బుక్ ప్లేట్స్’ గురించి విన్నారా?

**డిన్నర్ ప్లేట్స్**, ఫిష్ ప్లేట్స్ అంటూ రకరకాల ప్లేట్స్ గురించి విని వుంటారు. అయితే, ‘బుక్ ప్లేట్స్’ గురించి ఎప్పుడైనా విన్నారా? వినలేదు కదూ. పైన చెప్పిన రెండు ప్లేట్స్‌కూ, వీటికీ ఎలాంటి సంబంధమూలేదు. ‘లేబుల్స్’నే ‘బుక్‌ప్లేట్స్’ అంటారు.

15వ శతాబ్దంలో మొట్టమొదట బుక్ ప్లేట్స్ తయారు చేయబడ్డాయి. అయితే, కాగితంతో తయారు చేయలేదు. వాటి మీద ముద్రణాలేదు. వాటిని కొయ్యపలకలతో తయారు చేసి, ఆ తరవాత చేత్తో రంగులు వేశారు.

మొట్ట మొదట ముద్రించబడిన బుక్ ప్లేట్‌ను సుప్రసిద్ధ చిత్రకారుడు ఆల్‌బ్రెక్ట్ డ్యూరెర్ రూపొందించాడు. 16వ శతాబ్దారంబ్రంలో ఇది జరిగింది.

పాత బుక్ ప్లేట్స్‌ను సేకరించడానికి ఇవాళ చాలామంది ఆసక్తి కనబరుస్తున్నారు.

## మన దేశం క్విజ్

మన దేశం 1950 జనవరి 26వ తేదీ సర్వ సత్తాక ప్రజాప్రభుత్వంగల దేశంగా ఆవిర్భవించింది.

ఆ తరవాతి కాలానికి సంబంధించిన కొన్ని ప్రశ్నలను ఇక్కడ చూద్దాం.

1. రాజ్యసభ అధ్యక్ష పదవిని ఎవరు నిర్వహిస్తారు?
   ఎ) ప్రధాన మంత్రి
   బి) ఉపరాష్ట్రపతి
   సి) అటార్నీ-జనరల్
   డి) పార్లమెంటు వ్యవహారాల మంత్రి.

2. లోక్‌సభ సమావేశమైన తొలిగంటలో చేసే పని- ఎ) చర్చలు జరపడం
   బి) అంతకు ముందే సభ్యులు అడిగిన ప్రశ్నలకు సమాధానాలివ్వడం సి) బిల్లులు ప్రవేశ పెట్టడం డి ) వాయిదా వేయలేని అత్యవసర విషయాల గురించిన వాగ్వివాదం.

3. మనదేశం మొత్తం మీద ఎన్ని ఉన్నత న్యాయస్థానాలు ఉన్నాయి?
   ఎ) 18 బి) 28 సి) 22 డి) 32

4. లోక్‌సభలో ఉన్న మొత్తం సభ్యాల సంఖ్య ఎంత?
   ఎ) 350 బి) 450
   సి) 545 డి) 552

(సమాధానాలు 70వ పేజీలో)