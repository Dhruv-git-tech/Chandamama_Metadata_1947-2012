## ఓర్చలేనివాడు

భ్రూమదత్తుడు కాశీరాజ్యాన్ని పరిపాలించే కాలంలో బోధిసత్వుడు గుత్తిలుడు అనే వైణికుడుగా జన్మించాడు. పసిప్రాయం నుంచే వీణావాయిద్యం పట్ల అమిత ఆసక్తిని కనబరుస్తూ, వీణ వాయించడంలో అపూర్వ ప్రజ్ఞాపాటవాలను కనబరచసాగాడు. పద హారు సంవత్సరాల వయసుకే గుత్తిలుడితో సమంగా వీణ వాయించే వాడు జంబూ ద్వీపంలో లేడన్న ఖ్యాతి దశదిశలా వ్యాపించింది. అందుచేత కాశీరాజు చాలా సంతో షించి అతన్ని తన ఆస్థాన వైణిక విద్వాంసు డుగా పెట్టుకున్నాడు.

ఇది జరిగిన అనేక సంవత్సరాలకు కాశీ నుంచి కొందరు వర్తకులు బయలుదేరి వ్యాపారం నిమిత్తం ఉజ్జయినీ నగరం వెళ్ళారు. గుత్తిలుడి ధర్మమా అంటూ కాశీరాజ్యంలో ఆబాలగోపాలానికీ వీణావాద్యం మీద అత్యంత ప్రీతి ఏర్పడింది. అందుచేత ఈ కాశీవర్తకులకు వీణావాద్యం మీద మనసు

పోయింది. వారు అక్కడి వర్తకులతో, “మాకు వీణావాద్యం వినాలని ఉన్నది. ఈ ఉజ్జయి నిలో ఉండే వైణికులలో కెల్లా చాలా గొప్ప వాణ్ణిపిలిపించి, వాద్యగోష్ఠిఏర్పాటు చేయండి. ఎంత ఖర్చయినా సరే మేము భరిస్తాం!” అన్నారు.

ఉజ్జయినిలో గొప్ప పైణికుడు మూసిలుడు అనేవాడు. అందుచేత కాశీవర్తకుల వినోదం కొరకు అతని పాటకచేరీ ఏర్పాటు చేశారు. మూసిలుడు వీణతో సహా వర్తకుల బసకు వచ్చాడు. వీణతీగెలు శ్రుతిచేసి వాయించ సాగాడు. ఎంతసేపు వాయించినా కాశీవర్తకుల ముఖాలలో ఆనందం ఏమీ కనబడ లేదు. ఇలా కాదని మధ్యమం శ్రుతిచేసి కొన్ని పాటలు వాయించాడు. అప్పటికీ వర్తకులలో చైతన్యం కనిపించలేదు.

చివరకు మూసిలుడు, “అయ్యా, నే నింత సేపుగా వీణ వాయిస్తూన్నాను గాని, తమకు కొంచెమైనా ఆనందం కలిగినట్టు