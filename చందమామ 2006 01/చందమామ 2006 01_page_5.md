# పాఠకుల లేఖలు

మన పాఠకుల చిరకాల వాంఛకు అనుగుణంగా ఈ సంచికనుంచి 'పాఠకుల లేఖలు' అనే శీర్షికను ప్రవేశపెడుతున్నాం. ఈ శీర్షిక ద్వారా పాఠకులు చందమామలో వెలువడే కథలు, వివిధ శీర్షికలపై తమ అభిప్రాయాలను తెలియజేయవచ్చు. సూచనలు, సలహాలు ఇవ్వవచ్చు. కేవలం ప్రశంసలనే కాకుండా, నిర్మాణాత్మక్యైన విమర్శలను పాఠకుల నుంచి ఆశిస్తున్నాం. అవి పత్రిక అభివృద్ధికి దోహదపడగలవని భావిస్తున్నాం. ఉత్తరాలు క్లుప్తంగా, రాసేవారి పూర్తి చిరునామాతో 'పిన్‌కోడ్' తో సహా ఉండాలి.

ఇటీవల బెంగుళూరు నుంచి ఇన్ఫోసిస్ శ్రీమతి సుధా నారాయణమూర్తి చందమామకు రాసిన లేఖతో ఈ శీర్షికను ప్రారంభించడానికి సంతోషిస్తున్నాం.

దేవతలు-రాక్షసులు, యక్షులు-గంధర్వులు అంటూ వింత విభిన్న ప్రపంచాన్ని ఊహించు కోవడానికి చందమామ నాకు ప్రేరణ కలిగించింది. సుసంపన్నమైన భారతీయ సంస్కృతీ సంప్రదాయాలను విశదపరచడంతో పాటు, వివిధ ప్రాంతాల జానపద కథలను కూడా తెలియజేసేది. నా బాల్యంలో ఇప్పటిలా టీవీలు, వీడియోలు లేవు గనక, చదవడం ఒక్కటే వినోద సాధనంగా ఉండేది. ఆకర్షణీయమైన రంగు రంగుల చిత్రాలతో, కమ్మని కథలతో చందమామ ఎప్పుడెప్పుడు వస్తుందా అని నెలనెలా ఎదురు చూస్తూండేదాన్ని. మన కథలనే కాకుండా ఇతర దేశాల కథలను కూడా చందమామ తీసుకువచ్చేది.

చందమామ కథలు పాఠకులలో పరనాసక్తిని పెంపాందించడంతో పాటు, ఆనాటి విలువ లను కూడా ప్రతిబింబించేవి. 'సూది తెచ్చిన సౌభాగ్యం' అనే కథ కృతజ్ఞత, నిజాయి తీల ప్రాముఖ్యతను, విశిష్టతను తెలియజేస్తుంది. ఇలాంటి కథలు, చదివేవారికి నైతిక బలాన్నివ్వడంతో పాటు, నైతిక విలువలు పెంపాందడానికి ఎంతగానో ఉపయోగపడతాయి. ఈ నా అభిప్రాయంతో నాతరం పాఠకులు పలువురు తప్పక ఏకీభవిస్తారనే భావిస్తున్నాను. పెద్దలు తమ మనోగత భావాలను కొంతవరకైనా యువతరానికి అందివ్వడానికి అవి దోహదపడ్డాయని చెప్పవచ్చు.

చందమామను చదవాలంటే ఇవాళ కూడా దశాబ్దాలనాటి అదే ఉత్సాహం నాలో కలుగుతోంది. చిన్నప్పుడు చదివినవి మనుషులో కదలాడుతాయి. అరేబియా కథలు, బేతాళ కథలు, విచిత్ర కవలలు, కంచుకోట మొదలైన ఎన్నో కథలు ఇప్పటికీ నాకు బాగా గుర్తున్నాయి. ఇప్పుడు వచ్చే కథలు కూడా వాటిలాగే ఎంతో ఆకర్షణీయంగానూ, అద్భుతంగానూ ఉంటున్నాయి.