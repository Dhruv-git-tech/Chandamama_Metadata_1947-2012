# కాలుష్యం లేని చెరువు

వీణ తరగతిలోని పిల్లలు ఒక ప్రత్యేక కార్యక్రమం మీద దాపుల నున్న చెరువు వద్దకు వెళ్ళారు. వాళ్ళ టీచర్ రాధిక పిల్లల్ని జట్లుగా విభజించింది. ఆ చెరువు కలుషితమై పోతున్నదని స్థానికులు ఫిర్యాదు చేయడంతో దానికేదైనా పరిష్కారం ఉందేమోనని తెలుసుకోవడానికి పిల్లలు అక్కడికి చేరుకు న్నారు. పిల్లలు పరిసరాలను పరిశీలించి చూసి పరిష్కారాలను సూచించాలి.

చక్కటి పరిష్కారాలను సూచించిన జట్టుకు బహుమతి ఇస్తారు.

ఉదయం వెళ్ళి మధ్యాహ్నం వరకు చెరువు పరిసరాలను పరిశీలించి, బడికి తిరిగి వచ్చిన పిల్లలు తమ సూచనలను రాసి ఇవ్వడానికి గంట సమయం కేటాయించారు.

మరునాడు ఉదయం రాధిక టీచర్ తరగతిలోకి రాగానే పిల్లలందరూ ఉత్కంఠతతో ఎదురుచూడసాగారు. “మీలో చాలామంది చెరువు పరిసరాలను చక్కగా పరిశీలించారు.

మనుష్యులు స్నానం చేయడం, డిటర్జెంట్ సబ్బులతో బట్టలు తకడం, ఆవులను, గేదెలను చెరువులో కడగడం, పిల్లలు కొందరు చెరువులోనే కాలకృత్యాలు తీర్చుకోవడం-మొదలైన వాటి అన్నిటి గురించీ రాశారు. అలాంటి వాటిని అరికట్టడానికి గట్టు మీద హెచ్చరిక బోర్డులు పెట్టాలని సూచించారు. బావుంది. అయితే, వీణ జట్టు పిల్లలు మాత్రం అంతటితో ఆగక, వెంటనే కొన్ని సానుకూలమైన చర్యలు తీసుకోవాలని సూచించారు. బట్టలుతకడానికి దోబీఘట్, పశువుల్ని కడగడానికి షెడ్లు విడిగా నిర్మించాలని సూచించారు. చెరువును, పరిసరాలను దుర్వనియోగం చేస్తున్న పిల్లల్ని కలుసు కుని, వారికి అందువల్ల వాటిల్లే దుష్ఫలితాల గురించి చెప్పాలని సూచించారు. పెద్దలకు హానికరమైన డిటర్జెంట్లు వాడడం వల్ల కలిగే అపాయాలను వివరించాలని చెప్పారు. అలాంటి నిర్మాణాత్మకమైన సూచనలను చేసిన వీణను, ఆమె జట్టును బహుమతితో సత్కరించాలని భావిస్తున్నాను!” అన్నది టీచర్.

పిల్లలు సంతోషంతో వీణను మెచ్చుకుంటూ చప్పట్లుచరిచారు.