ఇస్తున్నాడు. నేను రెండు వేలిస్తాను. నేను పెట్టబోయే బట్టలదుకాణంలో పనిచేస్తావా?” అని అడిగాడు.

పుల్లయ్య తల అడ్డంగా వూపి, “అయ్యా! ఇప్పటికే నెలకు మూడు వేలు ఇస్తామన్న వారుకూడావున్నారు. నేను ఒప్పుకోలేదు,” అన్నాడు.

బాపన్న అతడి వంక జాలిగా చూసి, “తనకుమాలిన ధర్మం కూడదు. నీకు నేను నాలుగు వేలిస్తాను. ఆ రంగనాధంతో వుంటే, ఆయనకు లాభమే తప్ప, ఎన్నాళ్ళయినా సరే నీ బ్రతుకు ఎక్కడ వేశావే గొంగళీ అన్న ట్లుంది,” అని హితవు చెప్పాడు.

పుల్లయ్య నవ్వి, “అయ్యా! ముందు చూపున్న పనివాడికి, జీతంకంటే యజమానే ప్రధానం. ఆయన వ్యాపారం దెబ్బతీయడానికే కొందరు నాకు ఎక్కువ జీతం ఇస్తామంటు న్నారు. అది జరిగాక నన్ను నాదారి చూసుకో మంటారు. రంగనాధంగారు, నా అవసరం కనిపెట్టి నన్నాదుకోగలరని నా నమ్మకం,” అన్నాడు.

బాపన్న ఈ విషయం అప్పటికప్పుడే రంగ నాధానికి చేరవేశాడు. ఆయన ఎంతో సంతో షించాడు.

ఇది జరిగిన మర్నాడే పుల్లయ్య చెల్లెలికి మంచి చోట పెళ్ళికుదిరింది. పెళ్ళికి మూడు నెలలు గడువున్నా, వియ్యాలవారు వెంటనే వెయ్యి రూపాయలు కావాలన్నారు. డబ్బు దగ్గరలేకపుల్లయ్య రంగనాధాన్ని డబ్బడిగాడు.

రంగనాధానికి, పుల్లయ్యను మళ్ళీ పరీక్షించాలనిపించింది. ఆయన బాధగా ముఖం

పెట్టి, “నెల రోజులదాకా ఎవరికీ అప్పివ్వరా దని నియమం పెట్టుకున్నాను, ఈ మొత్తం నీ అవసరానికి సరిపడకపోవచ్చు!” అంటూ అతడికి రెండు వేల రూపాయిలిచ్చి, “ఈ డబ్బును ఒక రహస్యకార్యం కోసం వుంచాను. దీన్ని రెండు నెలల పాటు నీ ఇంట్లో జాగ్రత్తగా దాచాలి. పొరపాటునైనా ఇందులో ఒక్క పైసా కూడా వాడకూడదు సుమా,” అని హెచ్చరించాడు.

పుల్లయ్య మారుమాట్లాడకుండా ఆ డబ్బు తీసుకుని వెళుతూండగా, బాపన్న అతణ్ణి దారిలో కలిసి, “నీకు డబ్బు అవసరం అని విన్నాను. రంగనాధం మొండిచేయి చూపాడ టగా-ఇప్పుడైనా బుద్ధితెచ్చుకుని నా పనిలో చేరు,” అన్నాడు.

పుల్లయ్య అదోలా ఆయన వంక చూసి, “నేనప్పుడో మాటా ఇప్పుడో మాటా చెప్పను.