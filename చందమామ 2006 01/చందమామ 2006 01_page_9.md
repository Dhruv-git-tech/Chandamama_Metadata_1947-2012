అవసరానికి ఆదుకున్నా ఆదుకోక పోయినా,
నాకు రంగనాథంగారే మంచి యజమాని,”
అన్నాడు.

ఇదంతా రంగనాథం చెప్పగా విన్న శివుడు,
“వ్యాపారంలో ఎంతో దక్షతవున్న వాడంటున్నా
వుగదా? పుల్లయ్య నువ్వు పెట్టేపరీక్షలు అర్థం
చేసుకోలేడా? నీ వల్ల అతడికి మంచి ప్రతి
ఫలం ముట్టేవుంటుందని, నా నమ్మకం,”
అన్నాడు.

ఆ మాటకు రంగనాథం నవ్వి, “సరే,
ఇంతకీ నువ్వు పుల్లయ్య స్థానంలో పనిచేయ
డానికి ఎన్నిక చేసిన వాడికి ఏం పరీక్షలు
పెట్టావు?” అని అడిగాడు.

శివుడు వెంటనే, “వేరే పరీక్షలు అవసరం
లేదు, నా భార్యకు అందరి ఇళ్ళకూ వెళ్ళి
ఆరాలు తీసే అలవాటుంది. ఏ ఇంట్లో అడి
గినా భర్త చాలా కోపిష్టి అనీ తాము సర్దుకు

పోతున్నామనీ చెబుతారట ఆడవాళ్లు. హరి
భార్య అరవింద మాత్రం, మా ఆయన అందరి
లాంటి వాడు కాదని హరిని అదేపనిగా
పొగిడేసిందట. హరి మంచివాడనడానికి అదే
తిరుగులేని సాక్ష్యం,” అన్నాడు.

రంగనాథానికీ సమాధానం సబబుగా
తోచలేదు. కానీ ఆయనభార్య కూడా తమ్ముణ్ణే
సమర్థించి, “వాడి మాట మీద నమ్మకం
లేకుంటే, చేతనైతే మీరు ఇంతకంటే మంచి
పరీక్ష పెట్టండి,” అన్నది.

ఈ విషయమై పుల్లయ్యనే సలహా అడి
గాడు రంగనాథం. అతడు కాసేపాలోచించి,
“హరి లేని సమయంలో మనం వాళ్ళ ఇంటికి
వెళదాం. హరిని గురించి అతడి భార్య అర
వింద ద్వారా తగిన సమాచారం సంపాయిం
చవచ్చు,” అని చెప్పాడు.

ఆ ప్రకారం వాళ్ళిద్దరూ హరి ఇంటికి
వెళ్ళారు. పుల్లయ్య అరవిందతో, “నేనీ
రంగనాథంగారి బట్టల దుకాణంలో చాలా
కాలంగా పని చేస్తున్నాను. నా తమ్ముడికి
సాయం చేయవలసిన కారణంగా ఉద్యోగం
మానుకోవలసి వచ్చింది. రంగనాథంగారు, నా
స్థానంలో మీ దగ్గరబంధువు చంద్రన్నను
నియమించాలనుకుంటున్నారు. అతణ్ణి
గురించి నీకు తెలిసింది చెబితే వినాలని
వచ్చాం,” అన్నాడు.

అరవింద గొంతు సవరించుకుని, “ఆ
చంద్రన్న గురించి ఏం చెప్పేది? ఉత్త తాగు
బోతు, లంచగొండి, అబద్ధాలకోరు. ఈమధ్య
అతడు మా ఆయనతో మాట్లాడ్డం మానే
శాడు,” అన్నది తడుముకోకుండా.