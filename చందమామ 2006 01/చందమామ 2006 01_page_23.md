బీహార్ జానపద కథ

యువరాజుకు సాయపడిన ఎలుకలు చీమలు!

ఒకానొక్స్టుడు ప్రతాప్‌ఘడ్ రాజ్యాన్ని మహేంద్ర ప్రతాపుడనే రాజు పాలించేవాడు. ఆయన ప్రజలను కన్నబిడ్డల్లా భావించి ప్రజారంజకంగా రాజ్యపాలన సాగించేవాడు. ఆయన కొడుకు ప్రతాపవర్మ కరుణాహృదయుడూ, మృదుస్వభా వుడూ కావడం వల్ల ప్రజలు యువకుడైన అతన్ని ఎంతగానో ప్రేమించేవారు. అతడు జంతువుల పట్లకూడా అమితమైన ప్రేమ చూపే

వాడు. మంచి విలుకాడే అయినప్పటికీ వేటాడ డానికి వెళ్ళేవాడు కాదు.

ఒకనాడు ముగ్గురు పరదేశస్థులు రాజును చూడడానికి వచ్చారు. వారు తమకు మూడు విలక్షణమైన శక్తులు ఉన్నాయని చెప్పారు. వారు చేశామని చెప్పుకున్న సాహసకృత్యాలను గురించి విన్న ప్రతాపవర్మ చాలా ఆశ్చర్య పోయాడు. ఆ ముగ్గురిలో ఒకడు చాలా గొప్ప విలుకాడు. ఎంత దూరంలో ఉన్న దాన్నయినా తాను ఉన్నచోటి నుంచే కొట్టగలడు. రెండవ వాడు వాయువేగంతో పరిగెత్తగలడు. మూడువ వాడు ఎవరూ చూడలేని ఎంత దూరంలో ఉన్న వస్తువునైనా స్పష్టంగా చూడగలడు.

వారి మాటలను వింటూ కొంతసేపు వారితో గడిపిన యువరాజు ప్రతాపవర్మకు వారి వెంట వెళ్ళి కొన్నాళ్ళు దేశాటన చేసిరావాలన్న కోరిక కలిగింది. అందుకు తండ్రి అనుమతిని కోరాడు.

తన కుమారుడు రాజ్యాన్ని వదిలి వెళ్ళడం
ఇష్టం లేక రాజు మొదట వద్దన్నాడు.
అయితే వచ్చిన ఆ ముగ్గురూ యువ
రాజును కంటిని రెప్పలా కాపాడి
తీసుకువచ్చి అప్పగించగల
మని హామీ ఇచ్చాక్ యుమాజు
వారి వెంట వెళ్ళడానికి రాజు
సమ్మతించాడు. మరునాడు తెల్ల
వారగానే యువరాజు కొత్తమిత్రు
లతో దేశాటనకు బయలుదేరాడు.

చందమామ