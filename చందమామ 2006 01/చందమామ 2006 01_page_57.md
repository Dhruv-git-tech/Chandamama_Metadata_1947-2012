మీది నుంచి లేచి వణుకుతూ, “మహామునీ, రాముడు పసివాడు. వాడికింకా పదహారేళ్ళ యినా నిండలేదు. వాడికి విలువిద్య కూడా సరిగా రాదు. రాక్షసులతో ఎక్కడయుద్దం చేస్తాడు. నా దగ్గిర ఒక అక్షోహిణి సేన ఉన్నది. నేనే వచ్చి ఆ రాక్షసులను చుపేస్తాను. ఇంతకూ ఆ రాక్షసులెవరు?” అన్నాడు.

దానికి విశ్వామిత్రుడిలాచెప్పాడు: “రావణు డనే రాక్షసరాజును నీ వెరుగుదువు కదా! అతడు బ్రహ్మాను మెప్పించి గొప్ప శక్తులు పొందాడు. ఇంతకూ ఆ రావణుడు విశ్ర వసుడి కొడుకు, కుబేరుడికి సాక్షాత్తూ తమ్ముడు. అతను స్వయంగా యజ్ఞభంగం చెయ్యలేనప్పడు ఈ బలశాలులైన మారీచ సుబాహులను పంపుతూ ఉంటాడు.”

“హతవిధీ! రావణుడే? అతడి ముందు నేనే నిలవలేను గదా. పసివాడు రాముడెలా నిలుస్తాడు? ఆ మహా శక్తిమంతుడి పైకి రాముణ్ణి పంపించటం ఎంత మాత్రమూ పొసగదు,” అన్నాడు దశరథుడు.

కోపంతో విశ్వామిత్రుడికళ్ళు ఎర్రబడ్డాయి. “మహారాజా, ఆడినమాట తప్పే వాడివనే

అపకీర్తిమోస్తూ సుఖంగా ఉండు!” అంటూ ఆయన చివాలున లేచాడు.

అప్పుడు మసిష్ఠుడు దశరథుణ్ణి మందలిస్తూ, “రాజా, నీవు చేయరాని పని చేస్తున్నావు. ఆడినమాట తప్పి ఇక్ష్వాకు వంశానికి కళంకం తెస్తున్నావు. విశ్వామిత్రునికి తెలియని అస్త్రం లేదు, కొత్త అస్త్రాలు కూడా సృష్టించగల వాడు. ఆయన ఆ రాక్షసులను చంపలేక ఇంతదూరం వచ్చాడనుకున్నావా? నీ కొడుకు లకు మేలు చేసేటందుకు వచ్చాడు. రాముణ్ణి నిశ్చింతగా ఆయన వెంట పంపు. ఆయన వెంట ఉండగా అతనికి ఏ ప్రమాదమూ రాదు,” అని బోధించాడు.

ఈ మాటలతో దైర్యం తెచ్చుకున్నవాడై దశరథుడు రామ లక్ష్మణులను పిలిపించి, వారిని విశ్వామిత్రుడికి అప్పగించాడు. విశ్వామిత్రుడు ముందు నడుస్తుంటే చక్కగా అలంకరించబడిన రామ లక్ష్మణులు ఒకరి వెనక ఒకరుగా ఆయనను అనుసరించారు. వారిద్దరి వద్దా విళ్ళున్నాయి. వారు చేతులలో కత్తులు పట్టుకుని విశ్వామిత్రుడి వెనకగా నడవసాగారు.