ఎవరబ్బాయిని యి వ్వ బోతు న్నావు ?’’
అని అడిగాడు.

‘‘ఈ కురవాడు ఎవరో కాదు, యువ రాజు, చిత్రసేన మహారాజు ప్రథమ సంతానం!’’ అన్నాడు అమరపాలుడు కోపంగా.

ఉగ్రాక్షుడు ఆ కురవాణ్ణి పరీక్షగా చూసి, వీడు తప్పక రాజకుమారుడే అని దృఢపరుచుకుని, ‘‘నన్నింత ఆయాస పెట్టి, మీరింత ఆయాస పడేకన్న—మొదటిసారిగానే యువరాజును నాకిస్తే సరిపోయేదిగదా?’’ అన్నాడు.

‘‘నువ్వ రాక్షసుడివి గనక కన్ను కడుపు తీవ్రి ఎలా వుంటుందో నీకు తెలియదు. రాణి మూర్ఛపోయింది. మహారాజు దుఃఖితోతన గదిలో పడుకుని వున్నాడు. ఆయన ముందూ వెనకలు ఆలోచించకుండా నీకు చేసిన వాగ్దానం, ఈనాడు ఎంత విచారకారణం అయిందో నీకు తెలియదు. సరే, నువ్వు వచ్చిన పని అయిందిగదా?’’ అన్నాడు అమరపాలుడు.

‘‘అవునవును,’’ అంటూ ఉగ్రాక్షుడు బిక్కమొహం వేసి, రాజకుమారుణ్ణి భుజం మీదికి ఎత్తుకుంటూ, ‘‘ఏదో ఒక నాడు వచ్చి మహారాజుగారి దర్శనం చేసు కుంటాను,’’ అంటూ అడవికేసి బయలు దేరాడు.

‘‘ఇక మీదట రాజకుమారుడికి ఎటు వంటి కష్టం కలగకుండా చూస్తూ, పెంచి పెద్దవాణ్ణి చేసే భారం నీది, జాగ్రత్త!’’ అంటూ అమరపాలుడు వెనక నుంచి కేక వేశాడు.

ఉగ్రాక్షుడు ఆ కేక వింటూ నే నడుస్తున్న వాడల్లా అగి, వెనుదిరిగి, ‘‘ఈనాటి నుంచి వీడు చిత్రసేన మహారాజు కుమారుడు కాదు, నా కుమారుడు— ఉగ్రదత్తుడు! తెలిసిందా?’’ అంటూ హుంకరించాడు.

ఉప్పొంగుతున్న ఉత్సాహంతో ఉగ్రాక్షుడు అరణ్యానికి అడ్డంపడి తన కోట కేసి నడుస్తూ, భుజం మీద వున్న రాజ