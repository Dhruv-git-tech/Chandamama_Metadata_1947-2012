## సైనికుడియుక్తి

హంగరీ సైనికులను హుజార్ లంటారు. వాళ్ళు ఒకసారి సైనికులుగా చేరారంటే పన్నెండేళ్ళపాటు విధిగా రాజుగారికి సేవ చెయ్యాలి.

మాత్యాష్ అనేవాడు హంగరీకి రాజు ఆయాక, అతను తన సైనికులు ఎప్పుడూ తప్పతాగి ఉండటం గమనించాడు. హుజార్ సైనికుడికి వారం వారం ఇచ్చే జీతం నాలుగు కాసులు. అంత కొద్ది డబ్బుతో హుజార్లు అస్తమానమూ ఎలా తాగగలుగుతున్నారో ఆయనకు అర్థం కాలేదు. సైనికోద్యోగుల నడిగితే వాళ్ళేమీ చెప్పలేకపొయారు.

ఈ రహస్యాన్ని తానే స్వయంగా తెలుసుకోవాలనుకుని రాజు హుజార్ దుస్తులు ధరించి, జేబులో నాలుగు కాసులు మాత్రమే వేసుకుని, సాధారణ సైనికుడిలాగా వినోదార్థం బయలుదేరాడు.

ఆయన ఆనాటి సాయంకాలానికి నగరం వెలపల ఉన్న ఒక సారా అంగడికి చేరాడు.

అంగడి ద్వారం చేరుతూ ఉండగానే లోపలినుంచి నవ్వులూ, కేకలూ విని పించాయి. తాను కూడా తన నాలుగు కాసులతో వినోదం పాందటానికి అది తగిన స్థలమే ననుకుని రాజు లోపలికి అడుగు పెట్టాడు.

లోపల నలుగురు పాత హుజార్లున్నారు. వారిలో ఒకడు కొత్త హుజారును చూస్తూనే అతని చెవి పట్టుకుని నిలవేసి. ''ఏం, కుర్రకుంకా ? సైన్యంలో ఎప్పుడు చేరావు ?'' అని అడిగాడు.

''ఒక వారం క్రితం,'' అన్నాడు రాజు.

పాత హుజారు రాజు భుజం తట్టి. ''నీకింకా పన్నెండేళ్ళపాటు కష్టాలున్నా