''మీరు సీనయ్య దగ్గిరకు వెళ్ళి, నన్ను యిరవై కొరడాదెబ్బలు కొట్టమనండి. ఈలోగా, అతడి ధాన్యపుకుప్పలో బూడిదైన ధాన్యం ఎంత వుంటుందో, అంతా అతడి పొలంలో పోయించండి. ఇదంతా రహస్యంగా జరిగిపోవాలి. ఇలా చేయడం వల్ల, సీనయ్యకు జరిగిన నష్టం తీరి పోతుంది. గ్రామ పెద్దలుగా, మీకు పేరూ వస్తుంది,'' అని సలహా యిచ్చాడు పరదేశి.

పెద్దలిద్దరూ పరదేశి చెప్పినట్టే చేశారు. పరదేశి ఇరవై కొరడాదెబ్బలు తిన్నాడు. ఆ రాత్రి, పెద్దలిద్దరూ రహస్యంగా కొన్ని ధాన్యం బస్తాలు బండి మీద వేసుకు పోయి, సీనయ్య పొలంలో వేసి వచ్చారు.

మర్నాడు. జరిగింది తెలిసి, గ్రామంలో అందరూ విడ్డూరంగా చెప్పుకు న్నారు. పరదేశి ఎవరో, గ్రామంలో అందరికీ ఎందుకు సాయపడుతున్నాడో, దెబ్బలు తింటూ కూడా, ఆ గ్రామంలోనే ఎందుకుండాలనుకుంటున్నాడో—ఎవరికీ అర్థం కాలేదు. కాని, గ్రామ పెద్దల పలుకుబడి, వాళ్ళ మీద గ్రామస్థుల నమ్మకం మరింతగా పెరిగాయి.

ఇక, జయవిజయు లిద్దరూ, పరిదేశిని గురించి మొదట్లో అంతగా పట్టించుకోలేదు. తల్లిదండ్రులు, వాళ్ళను, ''మీరా

పరదేశి జోలికి పోకండి. వాడు చాలా ప్రమాదకారి!'' అని చాలాసార్లు హెచ్చరించారు.

ఒక రోజున, నది ఒడ్డున జయవిజయు లిద్దరూ, అక్కడికి బిందెతో నీళ్ళకోసం వచ్చిన, ఒక అమ్మాయిని ఎగతాళి చేస్తూ ఆటపట్టిస్తున్నారు.

ఇద్దరూ కలిసి, ఆ అమ్మాయి సుంచి బిందె లాక్కుని, ''ఆ కనబడే మామిడి చెట్టెక్కి, మా ఇద్దరికీ చెరో నాలుగు మామిడిపళ్ళు కోసిస్తే, నీ బిందె తీరిగి యిస్తాం. అలా చేయక పోయా వో, నీ బిందెను సదిలో పారవేయడమే కాక, నిన్నిక్కణ్ణంచి వెళ్ళనివ్వం!'' అన్నారు.