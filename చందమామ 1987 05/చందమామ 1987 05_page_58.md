“నువ్వు మాంత్రికుడివా ?” అని అడి గాడు జయుడు, పరదేశిని.

“నాకు తెలిసిన మంత్రం ఒక్కటే— అదే మంచితనం!” అన్నాడు పరదేశి.

“మా సరదాకు అడ్డువచ్చావు. నువ్వేం మంచివాడివి,” అన్నాడు విజయుడు.

“ఇతరులను బాధించనంతప్రరకూ, మీ సరదాలకు నేనడ్డురాను. ఇకమీదట మీరెప్పుడైనా, ఇతరులను బాధించాలను కుంటేమాత్రం, మీ కాళ్ళు చేతులు కదలవు; నోరు మెదలదు. బాగా గుర్తుంచు కోండి!” అని పరదేశి అక్కణ్ణించి వెళ్ళి పోయాడు.

ఆ తర్వాత జయవిజయులకు, పరదేశి చెప్పినట్టే జరిగింది. వాళ్లు, గ్రామస్థులను బాధించడం, తగ్గిపోయింది. తమ సరదాలకు పరదేశి అడ్డుతగులుతున్నాడని, వాళ్ళు తండ్రులకు చెప్పుకు న్నారు. అయినా, ఆ పెద్దలు, యీ విషయం అంతగా పట్టించుకోలేదు. జయవిజయులు దుర్మార్గ కార్యాలుచేయకపోతే, గ్రామస్థులు

తమనింకా ఎక్కువగా గౌరవిస్తారని, భావించారు.

ఈ విధంగా జయవిజయులకు, పరదేశి ఆంటే ద్వేషం ప్రారంభమైంది. వాళ్ళోక సారి, పరదేశి నిద్రపోతున్నప్పుడు తాళ్లతో బంధించి, నీటిలో పారవేయాలను కున్నారు. అయితే, వాళ్ళు తాళ్ళు తీసు కుని పరదేశి ఇంట్లోకి వెళ్ళేసరికి, అవి వాళ్ళనే బంధించి వేశాయి. వాళ్ళు కదల్లేక మూలుగుతూంటే, నిద్రపోతున్న పరదేశికి మెలుకువ వచ్చింది.

ఆయన, వాళ్ళ బాధచూసి జాలిపడి, తనే వాళ్ళ కట్లు విప్పి, “నన్ను మోసంతో ఎవరు బాధించాలనుకున్నా. అలాంటి హింసకు వాళ్ళే గురవుతారు. నేను ఒప్పుకుంటే తప్ప, నన్నెవరూ బాధించలేరు,” అని చెప్పాడు.

జయవిజయులు, అప్పటికేమీ మాట్లాడకుండా వెళ్ళిపోయారు. కాని, వాళ్ళలో పరదేశిని హతమార్చాలన్న పట్టుదల ఎక్కువయింది. —(ఇంకావుంది)