ఉగ్రాకుడు ఆ కుర్రవాడి కేసీ, దాసీల కేసీ ఒకటి రెండుసార్లు పరీక్షగా చూసి, దాసీలతో, ''అమ్మాయిలూ, మీరు హడా విడిలో రాజకుమారుడికి మరెవరినైనా తీసుకురాలేదుగదా ?'' అని అడిగాడు.

''నీకు అంత అనుమానం అయితే అబ్బాయినే అడుగు,'' అన్నారు దాసీలు. ఈలోపల చిత్రసేనుడు అక్కడి నుంచి వెళ్ళిపోయాడు. ఉగ్రాకుడు కుర్రవాణ్ణి సమీపించి, వాణ్ణి చేతుల్లోకి తీసుకుంటూ, ''నీ పేరేమిటి బాబూ ?'' అని అడిగాడు.

''యువరాజు,'' అన్నాడు కుర్రవాడు.

దాసీలు పెద్దగా నవ్వుతూ, ''అదేం ప్రశ్న ఉగ్రాకా ? 'నీ వెవరి కొడుకువు ?' అని కుర్రవాణ్ణి ప్రశ్నిస్తే నిజం బయట పడేదిగదా ?'' అన్నారు.

''నన్ను మోసం చేయదలుచుకుంటే, అలాంటి ప్రశ్నకు వీడు ఎలాంటి జవాబివ్వాలో ముందుగానే మీరు నేర్పి వుంటారు. అందుకనే నేసు మరోరకం ప్రశ్న అడిగాను. వీడు రాజకుమారు డపునో కాదో తెలుసుకునేందుకు, అడవిలో వీడి కొక పరీక్ష వున్నది. ఈసారి కూడా మీరు నన్ను మోసం చేసినట్టు బయటపడిందో, మీ దాసీ లందర్శీ ఎత్తుకుపోయి, నా బంట్లకు యిచ్చి పెళ్ళి చేసేస్తాను,'' అన్నాడు ఉగ్రాకుడు.

ఉగ్రాకుడు అన్నమాటలు విని కొందరు దాసీలు నవ్వుకున్నారు, కొందరు భయపడ్డారు. ఉగ్రాకుడు కుర్రవాణ్ణి భుజాన ఎక్కించుకుని వేగంగా అడుగులు వేసు కుంటూ అడవిలో ప్రవేశించాడు.

ఉగ్రాకుడు అడవిలో కొంతదూరం నడిచిన తరవాత, కుర్రవాణ్ణి రాజకుమారు డపునో కాదో పరీక్ష చెయ్యాలసుకున్నాడు. అతడికి దారిమధ్య పంటవాడి కొడుకు జారవిడిచిన కర్రపుల్ల కనబడింది. ఉగ్రాకుడు కుర్రవాణ్ణి భుజం మీది నుంచి దించి, కర్రపుల్లను అతడి చేతికి అందిస్తూ, ''ఈ కర్రపుల్ల నీకిస్తే, ఏం చేస్తావురా, బాబూ ?'' అని ప్రశ్నించాడు.