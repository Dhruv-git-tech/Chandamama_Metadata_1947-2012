ఉన్నంతలోనే సాదుపుగా సంసారాన్ని ఈడ్చుకు వచ్చింది.'' 

గోపినాథుడి తల్లి పార్వతి సిగ్గుపడుతూ, ''అయితే, మీ నాన్నగారిని గురించి కూడా చెప్పు!'' అని అడిగింది.

ఉమాశంకరుడు, తనను గురించి కొడుకేమంటాడో అని, కుతూహలంగా ఎదురుచూశాడు.

అయితే, గోపినాథుడు, ''ఈ ఇంట్లో, ఎవరి గురించీ యిక చెప్పను,'' అనేశాడు.

ఉమాశంకరుడు చివాలున అక్కడి నుంచి లేచి, గది బయటకు వెళ్ళి పోయాడు. ఆయన మనసు బాగా లేదని గ్రహించిన పార్వతి, ఆయన వెనకగా వెళ్ళింది.

''ఏమిటిలా మధ్యలో లేచి వచ్చారు?'' అని అడిగిందామె భర్తను.

ఆందుకాయన, ''నేను అన్ని విధాలా ఆసమర్థుణ్ణి. పెద్దలు ఆస్తి యిచ్చారు; దానితోనే, పిల్లలు పెద్దవాళ్ళయేదాకా గడిచింది. పిల్లల బాగోగులన్నీ నువ్వు చూశావు. ఇప్పుడు నా దగ్గిర ఏమీ లేదు. సంసారం పిల్లల సంపాదనతో గడుస్తున్నది. నేనెవరికన్నా సాయం చేయాల న్నా. పిల్లల సాయం కోరాలి. పిల్లలు సన్ను గౌరవించేందుకు, నేను చేసిందేమీ లేదని, ఈ రోజే నాకర్థమైంది,'' అన్నాడు.

ఆ జవాబు విన్న పార్వతి మనస్సు చివుకుక్కమన్నది. ఆమె భర్తతో, ''వాడేదో సరదాగా అన్న మాటలను, మీరిలా అర్థం