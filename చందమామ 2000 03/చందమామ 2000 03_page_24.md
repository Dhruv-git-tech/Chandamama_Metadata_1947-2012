అపూర్వమైన స్వర్ణసింహాసనాన్ని మెరుగు వెడుతూ, అపరిసూల్సే ధగధగలాడించటం ప్రారంభించారు.

ఇలా రోజొకక్షణంగా గడిచి, జ్ఞేష్ఠ బహుళపంచమి రానే వచ్చింది.

స్థిరాయనరాజుల సభాభవనం కర్పూర, కస్తూరికా పరిమళాలతో బాటు, అలం కారంగావేలాడదీసిన రకరకాల పూలదండల సువాసనలతో ఘుమఘుమలాడసాగింది. భవనపు మధ్యభాగాన, రకరకాలకుడ్య చిత్రాలతో, వివిధరకాలైన మణులతో ముత్యాలజాలరులతో అలంకరించబడిన విశాలమైనశాలలో, అగ్రభాగాన ధగద్ధగా యమానంగా కాంతులీనుతున్న స్వర్ణసిం హాసనం అమర్చబడివుంది. సింహాసనపు దిగువ భాగాన, ముఖ్య రాజోద్యోగులం దరికీ, అసనాలు ఏర్పరచబడ్డాయి. వారివెనుకనుంచి సామాన్యప్రజయధేచ్చగా విజయదత్తుని రాజ్యాభిషేక సంరంభాన్ని తిలకించే వీలుకల్పించబడింది.

ఈ ఏర్పాట్లూ, అలంకరణలన్నింటికీ మకుటాయమానంగా, సింహాసనానికి కుడిపక్కగా వేదవిదులైన బ్రాహ్మణులు కూర్చుని, ఉచ్ఛస్వరాలతో వేదగానం చేస్తూండగా, సింహాసనానికి ఎడమవైపున కూర్చునివున్న సంగీతవిద్యాంసులు, తమ మంగళ వాద్యాలశృతులను మరొక్కసారి సరిచూసుకుంటున్నారు.

ఎవరికివారు అమితోత్సాహంతో ఎదురుచూస్తుండగా, శివానందులు నిర్ణయించిన ముహూర్తం సమీపించింది.

శివానందులు ఆజ్ఞాపించిన మీదట, తండ్రిపాదాలకు ప్రణమిల్లి, శ్రీలేఖతో పాటు స్వర్ణసింహాసనపు తాలిమెట్టుమీద, తన కుడిపాదాన్ని అనించబోయాడు, విజయదత్తుడు.

ఆ మరుక్షణం, కోమలగంభీరమైన ఒకస్వరం, వర్షాకాలపు మేఘంలా గర్జిస్తూ, “విజయదత్తా, ఆగు!” అన్నది.

-(ఇంకావుంది)