శ్రీలేఖను తీసుకుని, శివానందులు వెంట
రాగా అంతఃపురానికి తిరిగివచ్చారు.

వారు అంతఃపురానికి వచ్చేసరికి,
అక్కడ శిలీముఖుడనే గూఢచారి ఒకడు
వారికోసం వేచివున్నాడు. మహారాజును
చూడగానే వినయంగా నమస్కరించి శిలీ
ముఖుడు, రాజు అజ్ఞాపించిన మీదట
ఇలా చెప్పాడు:

“చంపక ప్రభువైన మరాళభూపతి, తన కొడుకు చక్రభూపతితో, కొద్దిపాటి సైన్యంతో, కాళింది దేశంలో విడిదిచేసి వున్నాడు. కాళింది రాకుమారికీ, చక్రభూపతికీ వివాహ ప్రదాన ఉత్సవం జరి పించటంకోసం, అతడు ముందుగా వచ్చాడు. అయితే, అనుకోని విధంగా కాళింది రాకుమారి అదృశ్యమైంది. ఆమె పురుషవేషంతో మన దేశానికే పారిపోయి

వచ్చివుంటుందని, మరాళ, చక్రభూపతు
లిద్దరూ అభిప్రాయపడు తున్నారు.
కాళిందిప్రభువు అనుమానమూ అదే!
కాగా, జరిగిందేదో జరిగిపోయిందనీ,
యుద్ధవ్యూహాన్ని యధాతథంగా కొనసాగ
నిద్దామనీ, మరాళభూపతి పంపిన వార్తకు,
కాళింది ప్రభువు తన అంగీకారాన్ని తెలి
యజేశాడు. ఈ పాటికి, చంపకదేశంలో
యుద్ధసన్నద్ధులైవున్న చంపక, కుందదేశపు
సైన్యాలు రెండూ, కొండిన్యదేశం కేసి
బయలుదేరివుంటాయి. కాళింది సైన్యం,
మరాళుడితో వున్న కొద్దిపాటి సైన్యం జ్యేష్ఠ
బహుళ పంచమినాటి రాత్రి బైలుదేరు
తాయి. మనదేశానికీ, కాళింది దేశానికీ
మధ్య సరిహద్దుగా వున్న కాళిందీ నది
ఒడ్డున మూడు దేశాల సైన్యాలూ కలుసు
కుని, ఒక్క వెట్టున నది దాటి మనదేశం పై
విరుచుకు పడతాయి. ఈ మూడు
సైన్యాలూ కలుసుకుని, మనతో ప్రత్యక్ష
యుద్ధం ప్రారంభించే నాటికి అషాఢమాసపు
శుక్లపక్షం చివరిరోజులు వస్తాయని వారి
ఊహ! ఇప్పటి వరకూ మాకు తెలిసిన
సంగతులు ఇవి!”

శిలీముఖుడు తెచ్చిన వార్త వినగానే,
మహారాజు అయోమయంగా కొడుకు
వైపుచూస్తూ, “విజయా, ఏమిటిది? శిలీ
ముఖుడు తెచ్చినవార్తను బట్టి, మీ మామ
ఇంకా శత్రుపక్షానే వున్నాడని స్పష్టమ
వుతున్నది. అంటే, నిన్న మనకు వచ్చిన
పావురపుటపా, కేవలం మనను పక్కదారి
పట్టించటానికని అనుకోవచ్చునా?” అన్నాడు.

తండ్రిమాటలతో విజయదత్తుడు
కూడా ఆలోచనలోపడి, చివరకు, “బహుశా

మార్చ్ 2000

22

చంద్రమామ