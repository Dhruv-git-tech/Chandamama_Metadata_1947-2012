అప్పుడప్పుడూఅనుకుంటూంటాన్ను” అన్నది.

అందుకు రుక్కిణమ్మ అయిష్టంగా తలాడించి, “భర్త కోపదారని, చేసే చేసే కాపరం వదిలి పుట్టింటికి పారిపోవడం ఏ ఆడకూతురూ చేయరాని పని. పైగా, నీ పుట్టిల్లు గురించి, నాకు బాగా తెలుసు. నీకా, ఇప్పుడు కని పెంచి పెద్దచేసిన తల్లి దండ్రులు లేరాయె! ఇక వున్న ఒక్కగా నొక్క అన్నా, వదినా. నీ అన్ననిన్ను తోబుట్టువని ఆదరించవచ్చు. మరి నీ వదిన మాటేమిటి?” అని ప్రశ్నించింది.

ఆ ప్రశ్నతో పూర్ణమ్మకు, తన తల్లి దండ్రులు పోయాక, ఇప్పటి పుట్టింటి పరిస్థితులెలా వున్నదీ గుర్తుకువచ్చింది. తన అన్నా, వదినెల మధ్య వున్న అన్యోన్యతే అంతంత మాత్రం. అలాంటప్పుడు, ఆ ఇంట్లో తన పరిస్థితి ఎలా మెరుగవుతుంది! ఇలా ఆలోచించిన పూర్ణమ్మ, చివరకు రుక్కిణమ్మ సలహానే పాటించదలచింది.

ఆ రాత్రి రుద్రయ్య బాగా పాద్దు పోయాక తూలుతూ, ఏదో గొణుక్కుంటూ ఇల్లు చేరుతూనే, పెద్ద గొంతుతో, “ఎక్కడే పూర్ణీ, ఎక్కడ?” అంటూ రెండుసార్లు కేకపెట్టి, పూర్ణమ్మ రాకపోయే సరికి, “ఇంత వాణ్ణి, మొగుణ్ణి! పిలిన్తే పలకవా? చూడు!” అంటూ మూలనున్న కర్ర తీసుకున్నాడు.

ఆ వెంటనే పూర్ణమ్మ గబగబా గదిలోంచి బయటివచ్చి, పూనకం వచ్చినదానిలా ఊగిపోతూ, “ఓరే, రుద్రా! ఎన్నాళ్ళుగానో గమనిస్తూనే వున్నాను. నువ్వు దుష్ట సావాసాలు మరిగి దుర్వ్యసనాలకు బాని సవైపోవడమేగాక, బంగారంవంటి నా కోడలిని, రోజూ ఎందుకు వేధిస్తున్నావు? ఇదుగో, నీకు తగిన బుద్ధిచెప్పబోతున్నాను,” అంటూ, రుద్రయ్య చేతిలోని కర్ర లాక్కుని, అతడి వీపు మీదా, భుజాల మీదా దభీదభీమంటూ కొట్టసాగింది.

రుద్రయ్య ఆ దెబ్బలకు ఓర్చుకోలేక, పడకటింట్లోదూరి, పట్టెమంచం కింద దాక్కు న్నాడు. అయినా, పూర్ణమ్మ అతణ్ణి వదలక, “మంచం కింద దూరి దాక్కుంటావా? రా, బయటికి,రా!” అంటూ కర్రను తాటించింది.

రుద్రయ్య పట్టె మంచం కింద గడగడ వణికిపోతూ, “అమ్మా, ఈ క్షణంనుంచీ నీ కోడలిని కొట్టననీ, పల్లెత్తుమాట అనననీ, నీమీద ఒట్టేసుకుంటున్నాను. ఒక్కమాట! నాపేరు రుద్రయ్య. మొగధీరుణ్ణి! మంచం కిందనుంచి బయటకురావడం, రాక పోవడం-అంతా నా ఇష్టం,” అన్నాడు.

ఆ మాటలతో పూర్ణమ్మ కర్రను అక్కడే పారేసి, నవ్వుకుంటూ ఇంటి నడవాలోకి వెళ్ళిపోయింది.