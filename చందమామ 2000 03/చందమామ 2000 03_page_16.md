మొగధీరుడు!

పూర్ణమ్మా, రుద్రయ్యా భార్యాభర్తలు.
పదేళ్ళనాడు పెళ్ళిపందిరిలో, ఇద్దరూ
ఒకరికొకరు తగుచక్కగా కుదిరిపోయారని,
పెళ్ళికొచ్చిన అమ్మలక్కలందరూ చాలా
సంతోషించారు. కాని, క్రమంగా రుద్రయ్య
దుర్వ్యసనాలకులోనై, ఆరోగ్యం చెడి
కోపదారిగా తయారై, చీటిమాటికి భార్య
పూర్ణమ్మ మీద చేయిచేసుకోసాగాడు.

ఇదిచూసి, ఇరుగుపారుగువాళ్ళు, రుద్రయ్యకు వ్యసనాల నుంచీ, చెడుసావాసాల నుంచీ బయటపడమనీ, ఏ తప్పూచేయని తాలికట్టిన ఇల్లాలును అలా హింసించడం, రౌరవాదినరకాలకు కారణమవుతుందనీ, నయానా భయానా చెప్పిచూశారు.

కాని, రుద్రయ్య “అది నాభార్య. కొడతాను, నిలువునా చీరేస్తాను. నరకాలు, స్వర్గాలంటూ మధ్య నాకు నీతులు బోధించడానికి, మీరెవరు?” అంటూ అందర్శీ నానా తిట్లూ తిట్టాడు.

ఇలావుండగా, ఒకనాడు పూర్ణమ్ము
చెరువుకు బట్టలుతకపోయినప్పుడు,
మాటలసందర్భంలో రుక్కిణమ్మ అనే ఒక

పెద్ద ముత్తయిదువుకు, రోజూ తన భర్త
వెడుతున్న హింసలగురించి చెప్పుకున్నది.
ఈ రుక్కిణమ్మ ఎంతో జీవితానుభవంగల
మంచి వివేకవంతురాలు.

పూర్ణమ్మ చెప్పినదంతా శ్రద్ధగావిన్న
రుక్కిణమ్మ “నీభర్త రుద్రయ్య దుందుడుకు
ప్రవర్తనగురించి, వాళ్ళూ వీళ్ళూ చెప్పగా
విన్నాను. నీ కాపరం నిలవాలన్నా, భర్త
చావుదెబ్బలనుంచి బయటపడాలన్నా, నువ్వు
కాస్త సాహసించాలి. అది నీ స్వభావానికి
విరుద్ధమైనదైనా తప్పదు. కావాలంటే,
నువ్వెరిగిన పతిద్రతలందరికీ మనసులోనే
నమస్కరించి, చెంపలేసుకో!” అంటూ
రహస్యంగా ఏదో చెప్పింది.

రుక్కిణమ్మ చెప్పింది వింటూనే పూర్ణమ్మ
వెలవెలపోతూ, “అవును, పిన్నీ, నువ్వు
చెప్పింది సబబుగానే వుంది. కాని అంత
సాహసం చెయ్యగలనా అన్నది, నాభయం.
ఆయన పెట్టే బాధలన్నిటికీ విరుగుడు,
పుట్టింటికి వెళ్ళిపోవడమే సరైన మార్గమని,