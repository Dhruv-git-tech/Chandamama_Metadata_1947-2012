అసాధ్యం ఏమీ ఉండదు,” అన్నది కుంతి.
ఈ మాటలు విని కర్ణుడు ఏ మాత్రమూ
చలించక, కుంతితో ఇలా అన్నాడు:

“అమ్మా, నీమాటలు నేను వినను.
నువ్వు నాకు మహాపాపం చేశావు. ఏ శత్రువూ
నాకు అంతకన్న పాపం చెయ్య లేడు.
పుట్టగానే నన్ను పారేశావు. నేను
క్షత్రియుడుగా పుట్టినా సూతుడుగా
వెరిగాను. నాకు క్షత్రియ సంస్కారాలు ఏవీ
జరగలేదు. ఇన్నాళ్ళూ నాక్షేమం నీకు
పట్టలేదు. ఇప్పుడు నువ్వు నీ మంచికోరి
నాకు హితం చెబుతున్నావు. నేనిప్పుడు
పాండవుల పక్షం అయితే, భయపడి వాళ్ళ
అండన చేరానని లోకం అనుకుంటుంది.
యుద్ధం జరగబోతూ ఉండగా నేను
పాండవులకు అన్ననని ప్రకటిస్తే రాజు
లంతా నన్ను దుమ్మెత్తి పాయ్యరా? ధృత
రాష్ట్రుడి కొడుకులు నన్ను ఎంతో అదరించి,
సత్కరించారు. ఆ సత్కారాలన్నీ వ్యర్థ
పుచ్చనా? నామీద ఆధారపడి వాళ్ళు
యుద్ధానికి సిద్ధమయ్యారు. నేను వారి
బుణం తీర్చుకోవటానికి ప్రాణాలైనా
అర్పించాలి. దుర్యోధనాదుల కోసం
నేనూ, నాకొడుకులూ ప్రాణం ఉన్నంత
దాకా పోరాడతాం. అయినా నువ్వు నీ
కొడుకులను గురించి భయపడి వచ్చావు
గనక నిన్ను నిరాశ చెయ్యను. నీకొడుకు
లందరినీ నేను చంపను. ఒక్క అర్జునుడు
మినహాగా, మిగిలిన పాండవులెవరి
ప్రాణాలూ తీయను. అర్జునుణ్ణి చంపితేనే
గాని నా బలపరాక్రమాలు సార్థకం కావు.
యుద్ధంలో అర్జునుడు చచ్చినా, నాతో కలిసి

అయిదుగురుకొడుకులు నీకుంటారు. నేనే
చచ్చినా నీకు అయిదుగురు కొడుకులుం
టారు. నీకు అరుగురుకొడుకులు ఏ పరిస్థితి
లోనూ ఉండరు. నువ్వు నిశ్చింతగా ఉండు”.

కుంతి దు:ఖావేశంతో కర్ణుణ్ణి కౌగలిం
చుకుని, “నాయనా, ఇది విధి విలాసం.
కౌరవులు నాశనం కాక తప్పదు. నీ తమ్ములు
నలుగురికి అభయం ఇచ్చినమాట మరవకు.
నీకు శుభంకలుగుగాక!” అని దీవించింది.
కర్ణుడు ఆమె పాదాలకు నమస్కారం చేసి
తన ఇంటికి వెళ్ళాడు. కుంతి తన మంది
రానికి తిరిగి వచ్చింది.

కృష్ణుడు ఉపప్లావ్యం చేరుతూనే పాండ
వులకు జరిగినదంతా చెప్పాడు. అతను
చాలానేపు వారితో మంత్రాలోచన చేసి
తనవిడిదికి వెళ్ళి విశ్రాంతి తీసుకున్నాడు.