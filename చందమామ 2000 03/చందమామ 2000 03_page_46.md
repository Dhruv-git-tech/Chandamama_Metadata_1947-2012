అలాంటి కన్యాణవరిని వివాహం చేసుకుంటే
వాడే కానీనుడికి తండ్రి అవుతాడు. నువ్వు
కుంతీదేవికి కానీనుడుగా పుట్టిన వాడివి.
అందుచేత పాండురాజు పెద్దకొడుకువు;
ధర్మశాస్త్రాల ప్రకారం రాజు కావలిసిన
వాడివి. నీకు తండ్రి పక్షాన పాండవులూ,
తల్లి పక్షాన వృష్ణివంశం వాళ్ళూ బంధువులు.
నావెంట వచ్చావంటే పాండవులూ, వాళ్ళ
కొడుకులూ, పాండవుల పక్షాన వచ్చిన
రాజులూ నీ పాదాలకు నమస్కరించుతారు.
నీకు పట్టాభిషేకం జరుగుతుంది. ద్రౌపది
నిన్ను అరవ భర్తగా స్వీకరిస్తుంది. ధర్మరాజు
నీకుయువరాజుగా ఉంటాడు," అని చెప్పాడు.

దానికి కర్ణుడు, “కృష్ణా, నా మీద ప్రేమ
తోనూ, స్నేహంతోనూ నువ్వు చెప్పినదంతా
విన్నాను. నేను పాండురాజు కొడుకునన
టానికి సందేహంలేదు. కుంతీదేవి నన్ను
కని నదిలోపారేస్తే, అథిరథుడనే సూతుడు
నన్ను చూసి తెచ్చి తన భార్య అయిన
రాధకు ఇచ్చాడు. నన్ను అష్టకష్టాలు పడి
పెంచిన ఆ దంపతులకు పిండాలు
పెట్టటం నా ధర్మం కాదా? నాకు వాళ్ళే
నామకరణం చేసి వసుషేణుడని పేరు
పెట్టారు. ఇతర సంస్కారాలన్నీ చేశారు.
వాళ్ళ బంధువులపిల్లలనే నేను వెళ్ళాడాను.
నాకువారియందుకొడుకులూ, మనమలూ
కూడా కలిగి పేరుగుతున్నారు. పదమూడే
ళ్ళుగా ధృతరాష్ట్రుడి ఇంట, దుర్యోధనుడి
అండన రాజ్యభోగాలు అనుభవిస్తున్నాను.
నన్ను చూసుకుని దుర్యోధనుడు పాండవు
లతో యుద్ధానికి సిద్ధపడ్డాడు. అర్జునుడితో
ద్వంద్వయుద్ధం చెయ్యమని అతను

నన్ను కోరాడు. భయంచేత గాని, లాభం
చేత గాని నేను దుర్యోధనుడికి అన్యాయం
చెయ్యను. నేను అర్జునుడితో యుద్ధం
చెయ్యకపోతే మా ఇద్దరికీ అపకీర్తి తప్పదు.
నీ సహాయంతో పాండవులు తప్పక
జయిస్తారు. నేను తన అన్ననని తెలిస్తే
ధర్మరాజు రాజ్యం కోరడు. నేనేమో ప్రపంచ
మంతా జయించినా ఆ రాజ్యాన్ని దుర్యో
ధనుడికే ఇస్తాను. భూమినంతా ధర్మరాజునే
ఏలుకోనియ్యి. దుర్యోధనుణ్ణి సంతోష
పెట్టాటానికి పాండవులను గురించి చాలా
హీనంగా మాట్లాడాను. నేను చెప్పినట్టు
ఎవరికీ చెప్పక, అర్జునుణ్ణి యుద్ధానికి
సిద్ధుణ్ణి చెయ్యి," అన్నాడు.

కృష్ణుడు నవ్వి, “నీకు రాజ్యకాంక్ష
లేదన్నమాట. సరే, ఈ మాసం యుద్ధానికి