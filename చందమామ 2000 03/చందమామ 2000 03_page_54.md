అడవిలో తోడు

పసివాడైన గోపాలుడి తల్లి పేద వితంతువు.
భర్త వదిలి వెళ్ళిన ఇంటిచుట్టూ వున్న కొద్ది
పాటి నేలలో కూరగాయలు పండించు
కుంటూ; రాట్నంలో నూలు వడుకుతూ,
వాటిద్వారా వచ్చే చాలీచాలని అదాయంతో
ఆమె కుటుంబాన్ని నడుపుతూ ఉండేది.

అమెకు జీవితంలో రెండే రెండు
కోరికలు: ఒకటి దేవుడైన శ్రీకృష్ణుణ్ణి
ఎల్లప్పుడూ ప్రార్థించడం; రెండు-తన కొడుకైన
గోపాలుణ్ణి పెంచి ప్రయోజకుణ్ణి చేయడం.
అమెకు శ్రీకృష్ణుడి మీద అపారమైన భక్తి,
అచంచలమైన విశ్వాసం ఉండేవి. కృష్ణుణ్ణి
కూడా కన్నబిడ్డలాగే భావించి అమిత
వాత్సల్యంతో అన్న పానాదులు అందించేది;
జోలపాడి నిద్ర పుచ్చేది!

గోపాలుడికి బడికి వెళ్ళే ప్రాయం
వచ్చింది. తన కొడుకు ఎప్పుడెప్పుడు
చదవడం నేర్చుకుని, తనకు రామాయణ
మహాభారతాలు చదివి వినిపిస్తాడా అని
ఆమె కలలుగనసాగింది. అయితే, గోపాలు
డికి వేరొక సమస్య ఎదురయింది. వాళ్ళ

ఇంటికీ, గురుకుల పాఠశాలకూ మధ్య
చిట్టడవి ఉన్నది. బడికి వెళ్ళాలంటే ఆ
చిట్టడవిగుండానే నడిచి వెళ్ళాలి. అడవి
గుండా ఒంటరిగా వెళ్ళిరావాలంటే గోపాలు
డికి భయం పట్టుకున్నది. దానిని గమనిం
చిన వాడి తల్లి, “నాయనా! అడవిలో
నీకొక అన్నయ్య ఉన్నాడు. అతని పేరు
కూడా గోపాలుడే. నీకు భయంగా ఉన్న
ప్పుడు “అన్నయ్య!” అని గట్టిగా గొంతెత్తి
పిలువు. తప్పకుండా నీకు తోడువస్తాడు.
భయపడకు!” అన్నది.

“అలాగా! అవిషయం నాకు తెలియనే
తెలియదే! అయినా అడవిలో అన్నయ్య
ఒంటరిగా ఏంచేస్తాడు?” అని అడిగాడు
గోపాలుడు అమాయకంగా.

“గోవులు కాస్తూ, వేణుగానం చేస్తూ
ఉంటాడు,” అన్నది తల్లి. మరునాడు
గోపాలుడు అడవిగుండా వెళుతూ, వేణు
గానం వినిపిస్తుందా అని గమనిస్తూ నడవ
సాగాడు. ఎక్కడో దూరంగా పిల్లనగోవి
వాయించడం లీలగా వాడి చెవిన పడింది.