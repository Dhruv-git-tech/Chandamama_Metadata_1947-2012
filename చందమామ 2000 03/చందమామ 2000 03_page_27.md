కనుగొన్న విషయం చెప్పాడు.

“అతి పెద్దదైన ఆ నది ఎక్కడ పుడుతుందో తెలుసుకోకుండా, ఇంతకాలం ఎలావుండగలి గారు తాతయ్యా?” అని అడిగింది శ్యామల.

“చాలా విషయాల గురించి మనకు ఏమీ తెలియదు. అయితే, ఆ నిజాన్ని మన అహం అంగీకరించదు. మనిషి పుట్టడానికి ముందు ఎంతో కాలంనుంచి ఇక్కడ ప్రకృతి ఉన్నది. ప్రకృతిలో ఒక క్రమం ఉన్నది. కాని మనిషి పర్యవసానాలను పట్టించుకోకుండా కొండలనూ, అడవులనూ నిర్మూలిస్తున్నాడు. నదీ మార్గాలతో అడుకుంటున్నాడు. మన పూర్వులు పర్వతాలనూ, నదులనూ దేవుళ్ళుగా, దేవతలుగా అరాధించారు. ప్రకృతికి అధారంగా కొన్ని అదృశ్యశక్తులు ఉన్నాయని భావించిన ఋమలూ ఉన్నారు. మామూలు ప్రజలు కొండలనూ, నదులనూ భక్తిభావంతో పూజించేవారు,” అన్నాడు దేవనాథుడు.

“మరి ఆ భక్తి భావం ఎలా మారిపోయిందంటారు?” అని అడిగాడు సందీపుడు.

“క్రమేణా, మనిషిలో ప్రతిదానినీ తక్షణ ప్రయోజనంతో కొలిచే బుద్ధి పెరిగింది. రేపు ఏమైనా ఫరవాలేదు; ఈరోజు సుఖింగా గడిస్తే చాలు అనే మనస్తత్వంపెచ్చు పెరిగిపోయింది. ఈ తరం మనుషుల్లో గతంపట్ల ధిక్కారం, భావి తరాలపట్ల అశ్రద్ధ ప్రబలిపోయాయి. అందువల్ల వాతావరణకాలుష్యం జరుగుతోంది. ప్రకృతి ప్రసాదించిన అమూల్యమైన వరాల్లాంటి పురాతన మైన అరణ్యాలు అంతరించి పోతున్నాయి. నదులు మార్గాలు మార్చుకుంటున్నాయి; నానాటికి అడుగంటి కృశించి పోతున్నాయి,” అన్నాడు దేవనాథుడు.

చీకటి పడుతూండగా ముగ్గురూ ఇల్లు చేరారు. పిల్లలిద్దరూ విచారంతో మౌనం వహిం చారు. వాళ్ళ విచారాన్ని పోగొట్టడానికి దేవ నాథుడు నవ్వుతూ, “నాతరం వాళ్ళకన్నా, మీ తల్లిదండ్రుల తరం వాళ్ళకన్నా, మీ తరం వాళ్ళువివేకవంతులుగా నడుచుకోగలరని నేను ఆశిస్తున్నాను. ప్రకాశవంతమైన భవిష్యత్తును రూపొందించుకోవాలంటే గతాన్ని చక్కగా అర్థం చేసుకోవాలి. అదిసరే, రేపు మీరు నాకు గంగా వతరణం గురించి చెప్పాలి, గుర్తుందా?” అన్నాడు.

“అలాగే, తాతయ్యా,” అంటూ పిల్లలిద్దరూ తల్లి దగ్గరికి వెళ్ళారు.

*

మర్నాడు సాయంకాలం సందీపుడు దేవ నాథుడి గదిలోకి అడుగుపెడుతూ, “తాతయ్యా! గంగావతరణం గురించి నేను ఒక పుస్తకంలో చదువుకుని వచ్చాను,” అన్నాడు.

“నేను మా ఉపాధ్యాయులను అడిగితెలుసుకున్నాను, తాతయ్యా!” అన్నది శ్యామలలోపలికివస్తూ.

“అలాగా! మంచిది. చెప్పండి మరి,” అన్నాడు దేవనాథుడు.

ఒకరి తరవాత ఒకరుగా ఇద్దరూ పోటీపడి గంగా వతరణ కథనుచెప్పుడం ప్రారంభించారు:

ఒకానొకప్పుడు సగరుడనే రాజు అశ్వమేధ యాగం