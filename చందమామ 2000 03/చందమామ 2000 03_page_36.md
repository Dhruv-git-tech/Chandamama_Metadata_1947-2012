స్వామి ఆలయం ప్రసిద్ధమైన శివాలయం. ఇక్కడి 'కనకసభ'లో కొన్ని అద్భుతమైన శిల్పాలు ఉన్నాయి.

ఈ దేవాలయాన్ని క్రీ.శ ఒకటవ శతాబ్దంలో నిర్మించారని చెబుతారు. ఇందులోని లోపలి గుడిని కరికాల చోటుడు నిర్మించాడు.

కరూరు వద్ద మూడవ ఉపనది అయిన అమరావతీనది కావేరిలో కలుస్తున్నది. ఇది కోయంబత్తూరు జిల్లా అనైమలై కొండల్లో పుట్టి 200 కి.మీ. కన్నా ఎక్కువ దూరం ప్రవహిస్తున్నది. దీనికి అడ్డుగా నిర్మించిన అనేక ఆనకట్టలు వ్యవసాయానికి కావలసిన జలాలను సరఫరా చేస్తున్నాయి. ఈ సంగమం నుంచి బయలుదేరే ఉయ్యకొండాన్ కాలువ తిరుచ్చికి కూడా నీటి సరఫరా చేస్తాంది.

ప్రాచీన కాలంలో చేర, చోళ, పాండ్య రాజ్యాలమధ్య కావేరి, అమరావతీ నదులు సహజ సరి హద్దులుగా ఉండేవి. ఏవైనా ముఖ్యమైన పనులు ఆరంభించే ముందు ముగ్గురు రాజులూ సంగమం వద్ద వున్న చెల్లాండి అమ్మన్‌కు ప్రత్యేక పూజలు జరిపి ప్రార్థించేవారు. ఇక్కడాక అగస్త్యముని ఆలయంకూడా ఉన్నది. కంచి మఠానికి చెందిన అచార్య పరమశివేంద్రసరస్వతి శిష్యుడూ, భక్తకవీ, యోగీ అయిన సదాశివ బ్రహ్మేంద్రులవారి సమాధి ఇక్కడికి సమీపంలోని నేరూర్‌లో ఉన్నది. ఆయన జీవితంలో జరిగిన ఒక వింత ఉదంతాన్ని ఇంకా చెప్పుకుంటారు. ఆయన ఒకప్పుడు కావేరి తీరంలోని కొడిముడి వద్ద కూర్చుని ధ్యాననిమగ్నుడై ఉండగా, హాతత్తుగా వెల్లువ వచ్చి, ఆయన్ను ఇసుకతో కప్పివేసిందట. ఆ తరవాత కొందరు ఇసుకదిబ్బను తవ్వగా అందులోనుంచి పైకిలేచిన సదాశివ బ్రహ్మేంద్రులు, ఏమీ జరగనట్టు ఇసుకను దులుపుకుని చకచకా నడిచి వెళ్ళారట! కావేరీనది తిరువయ్యారు వద్ద త్యాగరాజ కీర్తనలతో మారుమోగినట్టే, నేరూరులో సదాశివబ్రహ్మేంద్రుల కీర్తనలతో ప్రతిధ్వనిస్తోందని చెబుతారు!

మేట్టూరు నుంచి తిరుచిరాపల్లి వరకు ఉన్నప్రాంతాన్ని తమిళనాడులో అత్యధికంగా పారిశ్రామికీకరణ జరిగిన ప్రాంతంగా చెప్పవచ్చు. మేట్టూరు, భవాని ఆనకట్టలకు లోబడిన ప్రాంతాలలోనూ; కావేరీతీరం పాడవునా; భవాని, అమరావతి, నాయ్యల్ నదీ తీరాల లోనూ అసంఖ్యాకమైన

కొడుముడిలోని దేవాలయం