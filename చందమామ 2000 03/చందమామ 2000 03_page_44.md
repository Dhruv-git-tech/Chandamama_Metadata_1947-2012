50. యుద్ధసన్నాహం

# మహాభారతం

కృష్ణుడు ప్రసాదించిన దివ్యదృష్టితో ధృత రాష్ట్రుడు విశ్వరాపాన్ని అశగా చూశాడు. తరవాత అయన కృష్ణుడితో, “భగవంతుడా, ఎంతో దయతో నువ్వునాకు దివ్యనేత్రాలు ఇచ్చావు. వీటిని మళ్ళీ నువ్వే తీసుకో. నీ రూపాన్నిచూసినకళ్ళతోమామూలుమనుషులనూ, ప్రపంచాన్నీ చూడలేను,” అన్నాడు.

మరుక్కణం సభ ఎప్పటిలాగే ఉన్నది. కృష్ణుడు మామూలుగానే ఉన్నాడు. నారదుడు మొదలైన దేవర్థులు సభలో లేరు. కృష్ణుడు సభలోని ఋషులతో వస్తానని చెప్పి, ఒక చెయ్యి సాత్యకికీ, రెండో చెయ్యి విదురుడికీ ఇచ్చి, సభ నుంచి బయలుదేరాడు. అతని వెంట కౌరవులూ, మిగిలిన రాజులూ బయలుదేరారు. చాలా కోపంగా ఉన్న కృష్ణుడు వారి వంక చూడనైనా లేదు.

ద్వారం వద్ద దారుకుడు రథంతోసహా సిద్ధంగా ఉన్నాడు. కృష్ణుడు రథంలో ఎక్కి కూర్చోగానే ధృతరాష్ట్రుడు అతనితో, “కృష్ణా, నన్ను నువ్వు అపార్థం చేసుకోవద్దు. పాండ వులపట్లనాకు ఎలాటి దురద్దేశమూ లేదు. నేను దుర్యోధనుడికి చెప్పినహితం నువ్వు విన్నావు. సభలో అందరూ విన్నారు గదా!” అన్నాడు.

కృష్ణుడు ధృతరాష్ట్రుణ్ణీ, భీష్మ, ద్రోణ, బాహ్లిక, కృపులలాటి పెద్దలనూ ఉద్దేశించి, “మహాత్ములారా, సభలో జరిగినదంతా మీరు చూశారు. దుర్యోధనుడు రోషంతో సభనుంచి లేచిపోయాడు. ధృతరాష్ట్రుడు తాను అసమర్థుణ్ణి అని అన్నాడు. నేను వచ్చిన పని ముగిసింది, వెళుతున్నాను. నాకు సెలవు ఇప్పించండి,” అన్నాడు గంభీరంగా.