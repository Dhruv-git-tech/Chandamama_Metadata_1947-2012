తెలుసు. కాబట్టి ఆ సంగతి తల్లికి చెప్పి, ఆమె మనసు నొప్పించడం ఇష్టంలేక గోపాలుడు ఊరుకున్నాడు. అయినా, ఒట్టి చేతులతో గురువును చూడడం ఎలాగా అన్న విచారంతో గురుకులంకేసి నడవసాగాడు.

అప్పుడు అడవిలోని పెద్దగోపాలుడు కనిపించి, “ఎందుకలా విచారంగా ఉన్నావు?” అని అడిగాడు.

గోపాలుడు తన సమస్యను చెప్పాడు.

పెద్దగోపాలుడు, “అంతేనా? నాదగ్గర కడివెడు పాలున్నవి. తీసుకువెళ్ళి మీ గురువుగారికి ఇవ్వుచ్ఛి,” అంటూ పాదల చాటునుంచి ఒక చిన్న కడవను తెచ్చి, గోపాలుడి చేతికిచ్చి వెళ్ళిపోయాడు.

గోపాలుడు ఆనందంతో పాలకడవతో గురుకులంకేసి నడిచాడు.

తోటి విద్యార్థులందరూ బియ్యం, పప్పు, బెల్లం, పళ్ళు, డబ్బు అంటూ గురువుకు తెచ్చి ఇచ్చారు. ఆఖరికి గోపాలుడి వంతు వచ్చింది. వాడు సిగ్గుతో తలవంచుకుని, పాలకడవను గురువు చేతిలో పెట్టి పక్కకు తప్పుకున్నాడు. కడవను తీసుకున్న గురువు పాలను పెద్ద పాత్రలోకి పోశాడు. ఆ పాత్ర నిండింది. అయితే, చేతిలోని కడవపాలు అలాగే ఉన్నాయి!

పాలను ఇంకొక పెద్ద కుండలోకి వంపాడు. అకుండకూడా పాలతో నిండింది. కాని, గోపాలుడిచ్చిన కడవలో మాత్రం పాలు గరిటెడు కూడా తగ్గలేదు. ఆ

అద్భుతాన్ని చూసిన గురువుకు విస్తృయం తోసామ్ముసిల్లినంత పనయింది. అతి కష్టంమీద నిలదాక్కుకుని, కడవను తీసుకు పోయి లోపలి గదిలో భద్రంగావుంచి, గోపాలుణ్ణి పిలిచి, “ఆ పాలు ఎక్కడి నుంచి తెచ్చావు?” అని అడిగాడు.

గోపాలుడు తనకు అడవిలో తోడుగా వున్న అన్నయ్యను గురించి వివరంగా చెప్పాడు.

అంతావిన్న గురువు, “అలాగా! ఇప్పుడే నన్ను అక్కడికి తీసుకుపో నాయనా!” అంటూగోపాలుడి వెంట బయలుదేరాడు.

ఇద్దరూ అడవి చేరుకున్నాక, గోపాలుడు బిగ్గరగా గొంతెత్తి, “అన్నయ్యా” అని పిలిచాడు. అయినా అతడు రాలేదు. మళ్ళీ మళ్ళీ పిలిచాడు. కోపంతో అరిచాడు.