శరభయ్య తెలివి

ఒక ఊళ్ళో శరభయ్య, చలమయ్య అనే మిత్రులున్నారు. ఇద్దరూ చాలా పనులు కలిసే చేస్తారు. కానీ అందరూ శరభయ్య తెలివిని మెచ్చుకుంటారు. చలమయ్యను చేతకానివాడంటారు. ఇది చలమయ్యకు చాలా బాధగా వుండేది. అయితే, శరభయ్య మిత్రుడిని ఓదార్చుతూ, “ఇతరులు ఏమన్నారన్న దాన్నిగురించి ఆలోచించకు. నీ గురించి నీకు తృప్తిగా వుంటే సంతోష పడు,” అని సలహా ఇచ్చేవాడు.

ఒకరోజున మిత్రులిద్దరూ పట్నం బయల్దేరారు. తమ భార్యలకు బంగారు గొలుసులు కొనాలని వాళ్ళ తాపత్రయం.

ఇద్దరూ కొంత దూరం వెళ్ళే సరికి, ఒక చెట్టు కింద వారికిద్దరు బాటసారులు కూర్చుని గట్టిగా మాట్లాడుకోవడం విని పించింది. మిత్రులిద్దరూ బాటసారుల వద్దకు వెళ్ళి, విషయమేమిటని అడిగారు.

వారిలో ఒకడు విలువైన దుస్తులు ధరించి వున్నాడు. అయన వ్యాపారాలు చేసి కోట్లు అర్జించాడు. అయనకిద్దరు కూతుళ్ళు. ఇద్దరికీ ఒకేసారి ఏదో వింత జబ్బు చేసింది. వైద్యులు ఎన్ని ప్రయత్నాలు చేసినా, ఆ జబ్బు లొంగలేదు. చివరికొక సాధువు వాళ్ళను పరీక్షించి, తండ్రితో, “నీ పాపాలు వీళ్ళను బాధపెడుతున్నాయి. కొంతకాలం పాటు వీళ్ళకు రోజుకొక బంగారు గొలుసు చొప్పున చేయించు. రోజుకొక కొత్త ప్రాంతానికి వెళ్ళి, ఆ గొలుసుల్ని సగం ధరకు అమ్ము. పది రోజుల్లో నీ కూతుళ్ళకు పూర్ణారోగ్యం చేకూరుతుంది!” అని చెప్పాడు.

ఆ ప్రకారం అయన ఇక్కడకు వచ్చి, ఈ చెట్టు కింద అగాడు. రెండో అతను స్వర్ణకారుడు. వ్యాపారస్థుడి కథ విని, ఆ గొలుసులు పరీక్షించాడు. అవి బంగారానివే