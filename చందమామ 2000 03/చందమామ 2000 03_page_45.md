పెద్దలందరూ కృష్ణుడికి వీడ్కోలు చెప్పి
తమ తమ ఇళ్ళకు వెళ్ళిపోయారు. కృష్ణుడు
రథం మీద తన మేనత్త అయిన కుంతి
ఇంటికి వెళ్ళాడు. అతను కుంతీదేవికి
కౌరవసభలో జరిగినదంతా చెప్పి, “దేవీ,
ఎందరు ఎన్నివిధాల చెప్పినా, దుర్యోధనుడు
వినిపించుకో లేదు. రాజలోకానికి కాలం
మూడింది. అర్జునుడు వాళ్ళను కార్చిచ్చు
లాగా దహిస్తాడు. నేను పాండవుల దగ్గరికి
పోతున్నాను. వారికి ఏమన్నా సందేశం
ఇస్తావా?” అని అడిగాడు.

“నాయనా, ధర్మానికి భంగం రానివ్వ
వద్దని ధర్మరాజుతో చెప్పు. క్షత్రియులు
బాహుబలంతో జీవించటం ధర్మం. అందు
కోసం హింస చెయ్యవలసి వస్తే అది విధి
నిర్ణయమన్న మాట. పూర్వం కుబేరుడు

ముచికుందుడనే రాజర్షికి భూమండల
మంతా ఇస్తానంటే ముచికుందుడు
తీసుకోక, తన భుజబలంతో సంపాదించు
కున్న రాజ్యమే తనకు కావాలన్నాడట.
ధర్మరాజు ఇప్పుడనుసరించే మార్గం నాకు
నచ్చినది కాదు. అది పాండురాజుగాని,
భీష్ముడుగాని అమోదించేది కూడా కాదు.
అతనికి నిత్యమూ యజ్ఞ దాన తపస్సులూ,
శౌర్యప్రజ్ఞలూ, బలమూ, ఓజస్సూ ఉండా
లని నేను దీవించినట్టు చెప్పు. రాజ్య
పాలన ధర్మబద్ధంగా చెయ్యటం ఉత్తమ
క్షత్రియ లక్షణం; భిక్షాటనమూ, వ్యవ
సాయమూ, వాణిజ్యమూ పనికిరావు.
పాండవులు తమ తండ్రి రాజ్యభాగాన్ని
తాము రాబట్టుకోవాలి. నాకు పరుల
అండన బతకటం కంటే దుఃఖం ఏమి
ఉంటుంది? యుద్ధంతో తండ్రి తాతలకు
ఉత్తమలోకాలుకలిగించమని ధర్మరాజుతో
చెప్పు,” అన్నది కుంతి కృష్ణుడితో.

ఆమె కృష్ణుడికి వీడ్కోలు చెబుతూ
తాను తన కొడుకులనూ, కోడలినీ అడిగి
నట్లు చెప్పమన్నది.

కృష్ణుడు కుంతి మందిరం నుంచి
బయలుదేరి, కౌరవ ముఖ్యులందరికీ
వీడ్కోలు చెప్పి, సాత్యకితోపాటు కర్ణుణ్ణీ
కూడా తన రథం మీద ఎక్కించుకుని
బయలుదేరాడు. రథం నగరం దాటి నిర్ణయి
మైన ప్రదేశం చేరగానే, కృష్ణుడు కర్ణుడితో
ఏకాంతంగా, “కర్ణా, నువ్వు వేదాలూ, ధర్మ
శాస్త్రాలూ చదువుకున్న వాడివి. అందుచేత
నువ్వు గ్రహించగలవు. కన్యగా ఉండగా
స్త్రీకి పుట్టిన వాణ్ణి కానీనుడు అంటారు.