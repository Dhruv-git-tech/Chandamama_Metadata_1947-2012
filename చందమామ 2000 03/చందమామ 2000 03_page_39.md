అని రూఢి చేసుకున్నాక, తనే వాటిని కొందామనుకున్నాడు. అయితే అతడి వద్ద అయిదు వందలరూపాయలు మాత్రమే వున్నాయి. మిగతా డబ్బు తన ఊరికి వస్తే ఇస్తానంటున్నాడు. లేదా తన వేలి ఉంగరం తీసుకోమంటున్నాడు.

“అయ్యా! రాత్రికల్లా నేను నా ఊరు చేరుకోవాలి. నాఊరిదొక దారి; ఈయన దింకోదారి. కాబట్టి అలా కుదరదు. ఈయన స్వర్ణకారుడు కాబట్టి, నా బంగారం మంచిదని తెలుసుకోగలిగాడు. కానీ ఇతడి వేలి ఉంగరం బంగారమవునో కాదో నాకెలా తెలుస్తుంది? ఇప్పటికే నా కూతుళ్ళ అరోగ్యం కోసం, వెయ్యి రూపాయల గొలుసును అయిదొందల కిస్తున్నాను. అంతకు తగ్గించలేను. ఈయన

వద్ద అయిదొందలే వుంటే, ఒక్క గొలుసే తీసుకోమన్నాను. అది న్యాయమే కదా?” అన్నాడు వ్యాపారస్థుడు.

స్వర్ణకారుడు చిరాగ్గా, “ఇది మనిద్దరి మధ్య విషయం. ఇందులో మూడో మనిషి జోక్యమెందుకు?” అన్నాడు.

అప్పుడు చలమయ్య వెంటనే, “అయ్యా! మేమిద్దరం బంగారు గొలుసులు కొందా మనే, పట్టం బయల్దేరాం. మేమిద్దరం ఏ పని చేసినా కలిసి చేస్తాం. తమరు ఈ రెండు గొలుసుల్స్మీ, మా ఇద్దరికే ఇస్తే తగిన మూల్యం ఇచ్చి, ఇక్కణ్ణించే వెనక్కు తిరిగి పోతాం,” అన్నాడు.

“ఇది అన్యాయం! నాకు ఒక్క గొలుసైనా ఇచ్చితీరాల్సిందే,” అన్నాడు స్వర్ణకారుడు వెంటనే.

వ్యాపారస్థుడు మాత్రం అంతవరకూ తనను వేధించాడన్న కోపంతో, స్వర్ణకారుడికి గొలుసు ఇవ్వనన్నాడు. శరభయ్య, చలమయ్య చెరో అయిదొందలూ ఇచ్చు కుని, గొలుసులు తీసుకుని, తమ ఊరు తిరిగి వెళ్ళారు. బంగారాన్ని చౌకగా కొన్నందుకు ఇద్దరికీ సంతోషంగా వుంది. గొలుసు నాణ్యతపై ఇద్దరికీ సందేహం లేనప్పటికీ, ఎందుకైనా మంచిదని ఇళ్ళు చేరేముందు, ఆ గొలుసుల్స్మీ ఉళ్ళోని స్వర్ణకారుడికి చూపించారు.

స్వర్ణకారుడు గొలుసుల్స్మీ పరీక్ష చేసి, “ఇది నకిలీబంగారం. గొలుసు పాతిక రూపాయల విలువకూడా చెయ్యదు. మీరు కాని హెచ్చుధర పెట్టలేదు కదా!” అన్నాడు.