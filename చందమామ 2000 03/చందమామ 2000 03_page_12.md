అ రాత్రి స్రవంతికి కంటిమీద కునుకు
లేదు. బాగా ఆలోచించి, ఒంటి కొమ్ము
రాక్షసుడి కోటనుంచి బయటపడడానికి,
బుద్ధిబలమొక్కటే మార్గమని నిర్ణయించు
కున్నది.

మర్నాడు రాక్షసుడు, ఒక పెద్ద ఇత్తడి
బిందెలో పాలు, పక్వానికి వచ్చిన అరటి
పండ్ల గెల తీసుకువచ్చి, గది తలుపు
తెరిచి, గుమ్మానికి అడ్డంగా కూర్చుంటూ,
“ఇప్పుడు చెప్పవే, పిల్లా! మన పెళ్ళికి
ముహూర్తం ఎప్పుడు?” అన్నాడు వికటంగా
నవ్వుతూ.

వాడి ప్రశ్నకు స్రవంతి చిన్నగా నవ్వి,
“అశ్చర్యం, బావయ్యా! నేను పెళ్ళి
కొడుకుల్ని వెతుక్కుంటూ బయలు
దేరానని నీవెలా గ్రహించావు? నువ్వు నాకు
అన్నివిధాలా నచ్చావు. అయితే, నడినెత్తిన
ఆ ఒంటికొమ్మువల్ల, కాస్త వికారంగా
కనబడుతున్నావు. దాన్ని తీయించేస్తే సరి
పోతుంది,” అన్నది, గెలనుంచి ఒక పండు
తుంచుతూ.

అ మాటలకు రాక్షసుడు మొహం
చిన్నబుచ్చుకుని, “నా శక్తులన్నీ ఆ ఒంటి
కొమ్ములోనే వున్నాయి. నీకు బావుండక
పోతే దానికేసి చూడడం మానెయ్యి,”
అన్నాడు కోపంగా.

“అందం కోసం కాకపోయినా, నా
పసుపుకుంకాల కోసమయినా దాన్ని తీనే
యించాలి, తప్పదు! నాకు చిన్నతనం
లోనే జ్యోతిష్కులు చెప్పారు- ఒంటికన్ను,
ఒంటికాలు, ఇంటికి ఒక్కడే కొడుకు,

ఇటువంటి వాళ్ళను పెళ్ళాడితే, వాళ్ళకు
పెళ్ళినాడే పరలోకయాత్రని. నీకు ఒంటి
కొమ్ము తీనేయించడం ఇష్టంలేకపోతే,
మరొక పెట్టుడుకొమ్ము పెట్టేయించుకో.
అప్పుడు చూడడానికీ బావుంటుంది; నా
జాతకదోషం నీకు ఎలాంటి హానీ కలిగిం
చదు,” అన్నది స్రవంతి.

రాక్షసుడు కానేపు ఆలోచనలోపడి,
“మా నాన్న తాలూకూ రెండు కొమ్ములూ
కోటలోనే పడివున్నవి. వాటిని నా తల మీద
అలంకరించుకోవడం ఎలా సాధ్యం?”
అన్నాడు విచారంగా.

ఇలాంటి అవకాశం కోసమే చూస్తున్న
స్రవంతి వెంటనే, “నన్ను, నువ్వేత్తుకొచ్చిన
సరోవరం పక్కన వున్న జలపాతం దగ్గర,
ఒక కుటీరంలో కోదండపాణి అనే గొప్ప
వైద్యుడున్నాడు. అతడు శస్త్రవైద్యంలో