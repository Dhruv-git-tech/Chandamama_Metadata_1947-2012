బ్రహ్మ ప్రత్యక్షమై గంగలో ఒక పాయను భూమికి వదలగలనని వరమిచ్చాడు. అయినా, అకాశ గంగ భూమికి ఉరకే వేగాన్ని భూమి తట్టు కోగలదా? గంగను భరించగల వారెవరు? అందుకని భగీరథుడు శివుణ్ణీ ప్రార్థించాడు. శివుడు భగీరథుడి ప్రార్థనను మన్నించి, గంగను తలపై దాల్చడానికి అంగీకరించాడు.

బ్రహ్మ అనుమతితో, దివినుంచి భువికి దిగి రావడానికి గంగ మొదట శివుడి శిరస్సు మీదికి ఉరికింది. శివుడి జటాజూటాల నుంచి ఒకపాయ హిమాలయపర్వతం మీదికి జారి, కొండలూ, కోనలూ దాటుకుంటూ మైదానం చేరింది.

భగీరథుడు శంఖనాదం చేస్తూ, ముందు వెళుతూంటే గంగా ప్రవాహం అయన్ను అనుసరించి, భూలోకాన్ని చుట్టుముట్టి, అక్కడినుంచి పాతాళానికి చేరింది. గంగాజలం బూడిద రాసులపై ప్రవహించగానే అరవైనాలుగు వేల మంది సగరకుమారులు ప్రాణాలతో లేచి వచ్చారు!

శ్యామలతో కలిసి గంగావతరణ కథను పూర్తిచేసిన సందీపుడు –“దివి నుంచి భువికి దిగివచ్చిన దివ్యవసాధన గంగ. అది సగర

కుమారుల శాపాన్ని పోగొట్టింది. అందుకే అది పవిత్రమైనది. అంతే కదా, తాతయ్య?” అన్నాడు.

“మీరు ఆ కథ చెప్పిన విధానం చాలా బావుంది. అయితే, గంగ పుట్టుకకు సంబం ధించిన మరొక కథ కూడా వుంది. అది అంత ప్రసిద్ధం కాదు. భూమి మీదికి దిగడానికి పూర్వపు అకాశగంగ జన్మ వృత్తాంతం అది! ఆ కథను కూడా తెలుసుకుంటే, దాని పవిత్రతకు సంబంధించిన విషయం మరింత విశదమవుతుంది. ఇక్కడ మరొక విషయం మరిచిపోకూడదు. పురాణకథలు చాలావరకు సంకేతాలే. ఒకసారి ప్రాణాలు పోగొట్టుకున్నవారు పావన గంగా జలం తగలగానే మళ్ళీ ప్రాణాలతో లేచి వచ్చారు అంటే – మరణ శాపం నుంచి దైవ కృప విముక్తి కలిగించకలదనే అర్థంచేసు కోవాలి,” అన్నాడు దేవనాథుడు.

“అకాశగంగ జన్మవృత్తాంతం చెబుతా నన్నారు కదా? దానిని చెప్పండి, తాతయ్య!” అన్నది శ్యామల కుతూహలంతో.

“రేపు చెబుతాను, చిట్టితల్లీ!” అన్నాడు దేవనాథుడు.
– (ఇంకాఉంది)