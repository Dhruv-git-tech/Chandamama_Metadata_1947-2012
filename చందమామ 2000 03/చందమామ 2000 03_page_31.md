ఒకసారి వీరభద్రం సత్రంలో పడుకుని వుండగా, ఒక సంఘటన జరిగింది. ఎప్పుడో వీరభద్రం చేత తన్నులుతిన్న వాడాకడు, ఎదురుదెబ్బతీయాలని అదనుకోసం చూస్తున్నాడు. వాడికి వీరభద్రం సత్రంలో పడుకున్నాడని తెలిసి, అర్ధరాత్రి వేళ వాడి అంతం చూడాలని వచ్చాడు. కానీ అక్కడ పడుకున్న కుక్కొకటి వాణ్ణి చూసి మొరిగింది. వీరభద్రం తటాలున లేచి, వాడి మీద కలయబడ్డాడు. అయితే, సత్రంలో పడు కునివున్న కొందరులేచి, వాళ్ళిద్దరినీకోప్పడి పంపేశారు.

మర్నాడు రాఘవయ్యకు సంగతితెలిసి, మనవణ్ణి చూడవచ్చి కంటతడి పెట్టు కున్నాడు. వాడికెన్నో నీతివాక్యాలు చెప్పి, ఇంటికి రమ్మని బతిమాలాడు. కానీ

వీరభద్రం ఏమీ వినిపించకోకుండా, తనను కాపాడిన కుక్కను దగ్గరకు తీసుకుని ప్రేమగా నిమురుతూ వుండిపోయాడు.

అది మొదలు ఆ కుక్క వీరభద్రం ఆరో ప్రాణం అయ్యింది. వాడెక్కడ తిరిగినా అంటిపెట్టుకుని వుండేది. అక్కడికి సమీప గ్రామంలో వారం వారం సంత జరిగేది. సంతలో వాడు అంగళ్ళవెంట తిరిగి డబ్బులు వసూలు చేసేవాడు. వాణ్ణి ఎదిరించే ధైర్యం ఎవరికీ వుండేది కాదు. వాడికుక్క అడ్డమైన తిండి తిని పులిలా తయారైంది. అది వీరభద్రం మీద ఈగ వాలనిచ్చేదికాదు. వాడిలో దౌర్జన్య బుద్ధి పెరిగింది. క్రమంగా వాడి సంపాదన కూడా పెరిగింది. కొత్త కొత్త పరిచయాలూ, స్నేహితులూ పెరిగారు. వాడు తాత రాఘవయ్య గురించి దాదాపు మరిచి పోయాడు.

ఒకరోజు వీరభద్రం, రాఘవయ్యకు జబ్బుచేసి మంచానపడ్డాడని తెలిసి చూడటానికి వెళ్ళాడు. రాఘవయ్య, మనవడిని దగ్గరకు తీసుకుని, “నాయనా! నీగురించి నాకు చాలా బెంగగా వుందిరా. ఎలాబతుకుతావో, ఏమిటో!” అన్నాడు.

వీరభద్రం తేలిగ్గా నవ్వేస్తూ, “నా దగ్గర కావాల్సినంత డబ్బుంది. నా గురించి దిగులుపడకు,” అన్నాడు.

రాఘవయ్య చిరుకోపంగా, “పిచ్చివాడా! అయాచిత ధనం, అన్యాయార్జిత ధనం అవసరానికి అందిరాదు. మనిషి ముందు మంచితనం సంపాయించాలి. ఆ మంచి