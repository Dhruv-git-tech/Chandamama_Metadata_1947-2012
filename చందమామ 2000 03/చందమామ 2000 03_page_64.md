అక్కడినుంచి ప్రభుత్వాన్ని నడుపుతున్నాడు.

దలైలామాకు తరవాత, పంచన్ లామా టిబెట్ ప్రజల నాయకుడు. పంచన్ లామా కార్యాలయాన్ని చైనా తన గుప్పిటలోకి తెచ్చు కున్నది. టిబెట్ ప్రజల మూడవ ముఖ్య నాయ కుడైన కర్మపా విషయంలోనూ ఇదేవిధంగా చేయడానికి చైనా ప్రయత్నించింది. ప్రస్తుత 17వ కర్మపా అసలు పేరు యుగ్యేన్ ట్రిన్లే డోర్జీ. అయన గత జనవరిలో అక్కడి నుంచి భారత దేశానికి తప్పించుకుని వచ్చి ధర్మశాలను చేరాడు.

కర్మపాకు ఇంకా ఇరవైయేళ్ళు కూడా నిండలేదు. టిబెట్ పై చైనా అధిపత్యాన్ని అయన సహించలేకపోయివుంటాడు. అయన కొందరు అనుచరులతో కలిసి, మంచుతో కప్పబడి, భయంకర గాలులువీచే కనుమల గుండా కొండ మార్గంలో వందల కి.మీ. కాలినడకనే వచ్చాడు.

కొంతకాలం క్రితం దలైలామా 'దిహారిటేజ్' (చందమామ సంస్థనుంచి 1985-89 మధ్య కాలంలో వెలువడిన అంగ్ల పత్రిక)కు ఇచ్చిన ఇంటర్వ్యూలో అక్కడి పరిస్థితులను గురించి వివరించాడు: "సాంస్కృతిక విప్లవం అని చెప్ప బడే కాలంలో మతానికీ, సంస్కృతికీ సంబం

ధించిన అనేక గ్రంథాలను నాశపరిచారు. వ్రాత ప్రతులను చెప్పుల కింద అట్టలుగా ఉపయోగించారు. ఎరువు దిబ్బల గోతులలోకి విసిరి వేశారు.”

“ఇప్పుడైనా ఆ ధోరణి మారిందా, లేదా?” అని హెరిటేజ్ అడిగింది. “అవును, ఇప్పుడు మారింది,” అన్నారు దలైలామా.

మునుముందు ఇంకా మార్పు రావాలనీ, టిబెట్టుకు కనీసం స్వయంప్రతిపత్తినైనా కల్పించాలనీ, ప్రపంచం ఆశిస్తోంది. దలైలామా, కర్మపా

ఇరువురూ తమరాజధాని లాసాను తిరిగి చేరుకో గలగాలి!

టిబెట్ అతి ఎత్తయిన ప్రదేశంలో ఉండడం వల్ల దీనిని 'ప్రపంచం పైకప్పు'గా చెబుతారు. దాని పల్లపు ప్రాంతాలు సైతం సముద్ర మట్టానికి 4,000 అడుగుల ఎత్తులో ఉన్నాయి. వ్యవసాయమూ, గౌరెలపెంపకమూ, టిబెటన్ల ప్రధాన వృత్తులు. ఉన్ని, కస్తూరి, బంగారం, గోధుమలు, బార్లీ వ్యాపారాలు కూడా చేస్తారు.

ఒళ్ళంతా పాడవాటి రోమాలతో దున్నలా కనిపించే ఇక్కడి యాక్ జంతువు ఎంతటి చలినైనా తట్టుకోగలుగుతుంది. గనక, అందరూ దాని మీద ఎక్కువగా అధారపడతారు. దాదాపు టిబెట్ ప్రజలందరూ బౌద్ధ మతస్థులే. కష్టపడి పనిచేస్తూ, నిరాడంబర జీవితం గడుపుతూ ఉంటారు.