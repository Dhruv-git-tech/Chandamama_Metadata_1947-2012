దగ్గిరపడిందనీ, పసివాడైన కొడుక్కు ఇక దిక్కెవ్వరూ ఉండరనీ తోచి, తీవ్రంగా ఆలోచించాడు. అతను నలుగురు పెద్ద లనూ పిలిచి, వారి సమక్షంలోనే మరణ వాజ్మూలం రాయించాడు. ఆయన అందులో ఇలా ఏర్పాటు చేశాడు:

“నేను మరణించిన అనంతరం మాదివాను నా యావదాస్తికీ రక్షకుడుగా ఉండి, నా కుమారుని అవసరములన్నీ చూడ్త వలెను. నా కుమారుడు యుక్తవయస్కు డయిన పిదప దివానుగారు నా ఆస్తిలో తనకు ఇష్టమైనంత నా కుమారునకిచ్చి, మిగిలినది తాను ఉంచుకోవలెను.”

ఈ వాజ్మూలం చూసిపెద్దలంతా నిర్ఘాంత పోయారు. దివాను చాలా సంతోషించాడు.

తన యజమానికి మరణకాలమందు మతి పూర్తిగా పోయివుంటుందని ఆయన అనుకున్నాడు.

వాజ్మూలం రాయించిన అనంతరం ధనగుప్తుడు కన్నుమూశాడు.

ధనగుప్తుడి కొడుక్కు యుక్తవయసు వచ్చినదాకా దివాను ఆ కుర్రవాడికి ఏ లోటూ రాకుండా చూశాడు.

ధనగుప్తుడి కొడుక్కు యుక్తవయస్కుడు కాగానే తన ఆస్తిని తనకు స్వాధీనం చెయ్య మని దివానును అడిగాడు.

దివాను అతనికి ఒక తాయెత్తు ఇచ్చి, “దీనితోనే మీ తండ్రిగారు ఇంత ఐళ్వ ర్యమూ సంపాదించుకున్నారు. మీ తండ్రి గారి ఆస్తినుంచి దీనిని నువ్వు తీసుకో. మిగిలినదంతా నాదే,” అన్నాడు.

ధనగుప్తుడి కొడుకు నిర్ఘాంతపోయి, “ఇదేమి అన్యాయం? నా తండ్రి ఆస్తి అంతా మీరు తీసుకోవటమేమిటి?” అని అడిగాడు.

“తన ఆస్తిలో నుంచి నా కిష్టమైనంత నేను పుచ్చుకునేటందుకు అనుకూలంగా మీ తండ్రిగారు మరణవాజ్మూలం తయారు చేశారు. కావలిస్తే నువ్వే ఆ వాజ్మూలం చదివి చూసుకోవచ్చు,” అన్నాడు దివాను.

ధనగుప్తుడికొడుకు తన తండ్రి వాజ్మూలం తీసుకుని అప్పటికప్పుడే న్యాయాధికారి వద్దకు వెళ్ళి, “ఈ వాజ్మూలం అడ్డం పెట్టుకుని మా దివాను మా తండ్రి ఆస్తి యావత్తూకాజేస్తానంటున్నాడు,” అన్నాడు.

న్యాయాధికారి వాజ్మూలాన్ని శ్రద్ధగా చదివి దివానును పిలిపించి, “ఏమయ్యా,