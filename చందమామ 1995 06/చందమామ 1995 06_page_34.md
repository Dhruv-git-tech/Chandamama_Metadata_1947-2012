తూర్పు ఉత్తర ప్రదేశ్‌లోని వింధ్య పర్వతం నిటారుకొండశిఖరం మీద చునార్ కోట నిర్మించ బడింది. కొండ ఒకవైపు గంగా నదిలోకి చొచ్చుకునిపోయి ఉన్నది. అందువల్ల ఆవైపు నుంచి శత్రువులు దాడి జరపడం అసాధ్యం. 1531వ సం॥లో సుబేదార్ తాజ్ ఖాన్ వితంతువయిన బేగమ్‌లాడ్ మాలికాను వివాహమాడడంతో షేర్ ఖాన్, చునార్ కోటను పొందగలిగాడు.

## చునార్ కోట

షేర్‌ఖాన్ వశంలో ఉన్న చునార్ కోటను 1538వ సం॥లో హుమయూన్ పట్టుకోవడంతో షేర్‌ఖాన్ స్థావరం కోసం అన్వేషించసాగాడు. అతడు అందుకొక పథకం ఆలోచించి, తన కుటుంబానికి రోహితాస్ ఘడ్‌లో ఆశ్రయంకావాలని వేడుకున్నాడు. రాజపుత్ర రాజు అందుకు అంగీకరించాడు. 700 మేనాలను కోట లోపలికి మోసుకు వెళ్ళారు. కోట రక్షక భటులు మొదటి 50 మేనాలను పరిశోధించారు. వారిలో అందరూ వృద్ధస్త్రీలే ఉండడంతో, మిగతా మేనాలను పరిశోధించకుండా లోపలికి అనుమతించారు. అంతే! కొంతసేపటికి మేనాల నుంచి, ఆయుధ పాణులయిన అఫ్ఘన్ సైనికులు వెలుపలికి ఉరికారు. ఆశ్రయం ఇవ్వచూసిన రాజునే కోటనుంచి తరుమగొట్టారు. ఆవిధంగా కైమూర్ కొండల మీద దుర్భేద్యమైన రోహితాస్ ఘడ్‌ను వశపరచుకున్నాడు షేర్‌ఖాన్!

చునార్, రోహితాస్ ఘడ్ ఉదంతాలు - చంద్రకాంత, భూత నాథ్, కుసుమకుమారి మొదలైన సాహసగాథలు రచించడానికి దేవకీనందన్ ఖాత్రికి స్ఫూర్తినిచ్చాయి.

రోహితాస్ ఘడ్