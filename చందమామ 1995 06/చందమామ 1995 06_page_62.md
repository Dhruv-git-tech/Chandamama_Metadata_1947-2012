మంచిదంటాను,"అన్నది భార్యఎంతో ఉత్సాహంగా.

"నీ మొహం! డబ్బున్నంత మాత్రాన రోగాలూ రొష్టులు రావా, దొంగలు పడి చావ గొట్టరా? అందువల్ల ఆరోగ్యమూ, దీర్ఘాయువూ ఉంటే చాలా నయం," అన్నాడు భర్త.

"చిరకాలంబతికించి లాభం? బీదరికంతో మరింత కాలం తీసుకోవటానికా?" అన్నది భార్య కోపంగా.

"అదీ నిజమే మరి. తొందర వద్దు. ఆలోచించి మరీ కోరుకుందాం వరాలు!" అన్నాడు భర్త.

భార్య వంట చెయ్యటానికి నిప్పు రాజేస్తూ, "ఈ పూట కూరకు చేపలుంటే ఎంత బాగుండేది!" అన్నది.

ఆమె అలా అనటమే తడవుగా పైనుంచి కొన్ని చేపలు ఆమె ముందు పడ్డాయి.

మూడు వరాలలోనూ ఒకటి తీరిందని గ్రహించి భర్త, "ఎంతపని చేశావే పాపిష్టి దానా? వెధవ కోరిక కోరితివే? ఇంతకన్న ఈ చేపలన్నీ నీ మెళ్ళీ హారంగా పడాలని

కోరుకోకపోయావూ? బాగుండేది!" అన్నాడు మండిపడుతూ.

మరుక్షణంలో ఆ చేపలన్నీ ఒక హారంగా ఏర్పడి, భార్య మెడను అలంకరించాయి.

"నువ్వు చేసిన నిర్వాకం మాత్రం ఏమిటి? నేనాక వరం పాడుచేస్తే నువ్వు మరొకటి పాడు చేశావు," అంటూ ఆమె ఆ చేపల హారాన్ని తన మెడలో నుంచి తీయటానికి ప్రయత్నించింది. కాని ఆ చేపల హారం ఆమె ఒంటికి అంటుకుపోయి ఊడిరాలేదు. భర్త కూడా దాన్ని తీయలేకపోయాడు.

"ఛీ, ఛీ! చేపలు కూరవండుకు తినడానికి కూడా లేకుండా చేశావు. ఇది ఊడిరాకపోతే నేను ఉరి పోసుకు చస్తాను. వరాలు లేక పోతే పీడాపోయింది. ఈ అవమానం భరించ లేను," అన్నది భాల్య.

చేసేది లేక, కట్టెలు కొట్టేవాడు తన భార్య మెడలోని హారం ఊడి రావాలని కోరు కున్నాడు. వెంటనే చేపల హారం ఊడి వచింది. భార్యాభర్తల మూర్ఖత్వం వల్ల మూడో వరం కూడా వ్యర్థమై పోయింది.