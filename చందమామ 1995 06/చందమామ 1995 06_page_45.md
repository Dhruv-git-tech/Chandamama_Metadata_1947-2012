అయినా ద్రుపదుడు నిరాశచెందక ఉపయుణ్ణి మరింత శ్రద్ధగా సేవించసాగాడు. ఒక ఏడాది గడిచింది. ఒకనాడు ఉపయోజుడు ద్రుపదుడితో, “రాజా, నాకు అంతులేని సేవలు చేస్తున్నావు. కాని నీ కోరిక అనుచితమైనది. అందుచేత అదినెరవేరటానికి నేను ఎన్నటికీసహాయపడను. అయినాఒకఉపాయం చెబుతాను. నువ్వు నా అన్న అయిన యాజుణ్ణి ఆశ్రయించు. అతన్ని నీ సేవలతో మెప్పించు. అంతులేని గోవులను ఇస్తానని ఆశపెట్టు. అతను నీ కోరిక తీర్చవచ్చు. అతను మొదటి నుంచి కొంచెం ఆశాపరుడు. ఒకసారి అశుభ్రమైనచోట రాలిన పండు తిన్నాడు. మేము గురుకులవాసంచేసేటప్పుడు కూడా శుచీ,

అశుచీ అన్న విచక్షణ లేకుండా జిహ్వకు రుచి అయినదెల్లా తినేవాడు,” అన్నాడు.

ఉపయోజుడి మాట చెప్పగానే ద్రుపదుడు యోజుడి ఆశ్రమానికి వెళ్ళి, ఆయనకు నమస్కారం చేసి, ఎనబైవేల గోవులను కానుకగా సమర్పించి తన కోరికను తెలుపుకున్నాడు.

యోజుడిందుకు సమ్మతించాడు. ఆయన ఉపయోజుణ్ణి తనకు సహాయం ఉంచుకుని, అవసరమైన సంభారాలన్నీ సేకరించి, పుత్ర కామేష్టి ప్రారంభించాడు. ఆయన హొమం చేసి అనంతరం హవిస్సు చేతిలోకి తీసుకుని, ద్రుపదుడి భార్య అయిన కోకిలాదేవిని దగ్గరికి పిలిచి, “ఈ హవిస్సు పుచ్చుకో. నీ గర్భాన ఒక కొడుకూ, కూతురూ జన్మిస్తారు,” అన్నాడు.

అప్పుడు కోకిలాదేవి, “అయ్యా, అశుచిగా ఉన్నాను. కొంచెం ఆగండి, స్నానం చేసి వస్తాను,” అన్నది.

“నేనూ, నాతమ్ముడూ కలిసిదీక్షతో తయా రుచేసిన హవిస్సు నీ కోరిక తీర్చకపోతుందా? వస్తే రా, లేకపోతే మానెయ్యి,” అంటూ యోజుడు కోపంగా హవిస్సును అగ్నిలో పడ వేశాడు.

ఆ అగ్నికుండంలోనుంచి ఒక యోధుడు ఒక చేత మెరుస్తున్న కత్తి, ఒక చేత విల్లూ ధరించి, నెత్తిన మణిమయమైన కిరీటంతో సహా, రథారూధుడై వెలువడి, దిక్కులు పిక్క