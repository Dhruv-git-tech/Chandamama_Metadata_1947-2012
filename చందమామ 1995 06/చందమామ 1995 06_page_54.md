చిన అరుణి వెంటనే గండికి అడ్డంగా పడు
కున్నాడు. నీళ్ళు బయటకు రావడం ఆగిపో
యింది కాని, భరించలేని చలికి తోడు వర్షం
మళ్ళీ ఆరంభమయింది. అరుణి మాత్రం
పడుకున్నచోటు నుంచి అటూ ఇటూ కదల
లేదు. కొంతసేపటికి స్పృహ కోల్పోయాడు.

అరుణి ఎంతసేపటికీ తిరిగి రాకపోవ
డంతో, ఆశ్రమంలోని ధౌమ్యుడు ఆందోళన
పడసాగాడు. ఏమయిందో అన్న ఆతురతకొద్దీ
కొందరు శిష్యులను వెంటబెట్టుకుని ఆయన
బయలుదేరాడు.

వాళ్ళు తెల్లవారుతూండగా చెరువుగట్టును
సమీపించారు. అక్కడ గండికి అడ్డంగా పడి
వున్న అరుణిని చూసి అమితాళ్చర్యంచెం
దారు. శిష్యులు పక్కన ఉన్న మట్టిని తెచ్చి
అడ్డంగా వేస్తూన్నప్పుడే గురువు అరుణిని
పైకి ఎత్తాడు. అతన్ని ఆశ్రయానికి మోసుకు

వచ్చి అగ్నిగుండం ముందు ఉంచారు. కొంత
సేపటికి అతనికి స్పృహ వచ్చింది.

గురువు అతని కేసి అభిమానంగా చూస్తూ,
“అరుణీ, ఈ రోజుతో నీ విద్యాభ్యాసం సంపూర్ణ
మయిందని నిరూపించావునాయనా!” అన్నాడు.

అరుణి వేదవేదాంగాలు నేర్చిన పండితు
డయినప్పటికీ, అవసరమైనప్పుడు శరీరశ్రమ
చేయడానికి ఏమాత్రం వెనుకాడలేదు. పది
మంది మేలుకోరి తన ప్రాణత్యాగం చేయడా
నికి కూడా సిద్ధమయ్యాడు. పైగా తాను అలా
చేయడంచాలా గొప్పవిషయం అని గర్వపడ
లేదు. అదితన బాధ్యతగా భావించి వినయం
చూపాడు. అందుకే గురువు అతన్ని అలా
మెచ్చుకున్నాడు.

అరుణి ఉత్తరోత్తరా ఉద్దాలకుడనే ఉత్తమ
గురువుగా శిష్యుల గౌరవాభిమానాలకు పాత్రుడై
కీర్తిగాంచాడు.