గురువు, భాస్కరుడితో, “నాపేరు విద్యా నాథుడు. నాకు కవిత్వమంటే ఎంతో ఇష్టం. కవిత్వం రాయడానికి, ఈ అడవి ఎంతో బాగుంటుంది. ఇక్కడ ప్రకృతి ఆత్మబంధు వులా పలకరిస్తుంది. ఇలాంటి సహజ వాతా వరణంలో కవికి కవిత్వం తృప్తి నిస్తుంది. నువ్వు కూడా నాతోపాటు ఇక్కడే వుండిపో,” అన్నాడు.

“నాకు రాజసన్మానం పాందాలని వుంది,” అన్నాడు భాస్కరుడు.

“రాజసన్మానమా? కవులకలాంటి కోరిక తగదు. రాజులు కవులచేత నీచమైన పనులు చేయిస్తారు,” అన్నాడు విద్యానాథుడు గంభీరంగా.

“తమరు నేరస్థుల మధ్య వుంటూ రాజ నీచత్వం గురించి ఆలోచించడం హాస్యాస్స దంగా వుంది!” అన్నాడు భాస్కరుడు.

“నా చుట్టూ వున్నవారి గురించి నీకు సరిగ్గా తెలిసినట్టు లేదు. త్వరలో నీ అభిప్రాయంమారుతుంది,” అన్నాడు విద్యానాథుడు.

ఆరోజు చీకటిపడ్డాక విద్యానాథుడు, అక్కడ వున్న వారందరికీ భాగవతంలోని పద్యాలు చదివి వినిపించాడు. అర్థం వివరించాడు. ఎవరైనా సందేహాలు వెల్లడిస్తే తీర్చాడు.

భాస్కరుడిదంతా చూశాడు. అక్కడున్న వారిలో అతడికే ప్రత్యేకతా కనిపించలేదు. మ్రాను లేని చోట ఆముదపు మొక్క మహా వృక్షమన్నట్లు, విద్యానాథుడు వారి మధ్యన మాత్రమే రాణించగలడేమో! అందుకే ఆయన కక్కడ బాగుందని అతడనుకున్నాడు.

ఆరాత్రి సుఖంగా నిద్రపోయాక, మర్నాడు లేస్తూనే భాస్కరుడు ప్రయాణమయ్యాడు. విద్యానాథుడు అతడి వంక జాలిగాచూసి, “ఇలాంటి శ్రోతలు నీకు దొరకరు. ఇక్కడ నీకు రోజులు సుఖంగా వెళ్ళిపోతాయి. రాజుల వద్దకు వెళ్ళి ఏమి బావుకుంటావు?” అన్నాడు.

ఏమైనా భాస్కరుడు మాత్రం అక్కడుండ దల్చుకోలేదు. అప్పుడు విద్యానాథుడు, “ఈ అడవి దాటాక నాదపురం వస్తుంది. అక్కడ నా శిష్యుడు వల్లభుడుంటున్నాడు. వాడు మహాకవి. నువ్వు వాణ్ణి కలుసుకో; కర్తవ్యం బోధపడుతుంది,” అన్నాడు.