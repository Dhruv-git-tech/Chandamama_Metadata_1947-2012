రాజసన్మానం

ఒక ఊళ్ళో భాస్కరుడనే కవి వున్నాడు.
అతడికి రాజసన్మానం పొందాలని కోరిక.
అందుకోసం ఆ దేశపురాజు చంద్రభానుణ్ణి
పాగుడుతూ పెద్ద కావ్యం రాశాడు. ఆకావ్యాన్ని
వినిపించడం ఎలాగో తెలియక గ్రామాధికారి
వద్దకువెళ్ళి సాయమడిగాడు.

“నేను రాజధానికి వెళితే కలుసుకునేది రాజోద్యోగులనే. మంత్రిగారి దర్శనమే ఇంత వరకూ కాలేదు. రాజదర్శనం విషయంలో నీకు నేనేమి సాయపడగలను? రాజధానిలో ఆస్థానకవుల నెవరినైనా ఆశ్రయించు,” అన్నాడు గ్రామాధికారి.

భాస్కరుడు తన కావ్యం తీసుకుని వెంటనే రాజధానికి బయల్దేరాడు. అందుకు అడవి మార్గం అయితే దగ్గర. ఆ మార్గం వెంట కొంతదూరం వెళ్ళే సరికి, దొంగ ఒకడు అతణ్ణి అడ్డగించి ఉన్నదంతా ఇవ్వమన్నాడు.

“ఇప్పుడు నా దగ్గర ఏమీ లేదు. నా కావ్యాన్ని రాజు విని మెచ్చి డబ్బిస్తే, అందులో నీకు కొంత వాటా ఇవ్వగలను,” అని భాస్కరుడు దొంగను వేడుకున్నాడు.

దొంగ ఆశ్చర్యపోతూ, “నువ్వు కవివా! అయితే నా గురువును చూడాల్సిందే. ఆయ నకుకవులంటే మహాయిష్టం, పద!” అంటూ భాస్కరుడి కళ్ళకు గంతలు కట్టి కొంత దూరం మెల్లగానడిపించి తీసుకువెళ్ళి కట్లు విప్పాడు.

కొండల మధ్య పెద్ద భవనంలో తొనున్నట్లు గ్రహించాడు, భాస్కరుడు. అక్కడ చాలా మంది దొంగలు, నేరస్థులు, కసాయివాళ్ళు రకరకాల పనులు చేస్తూ తిరుగుతున్నారు. వాళ్ళ గురువు తెల్లని పట్టు వస్త్రాలు ధరించి తేజస్సుతో మిలమిల మెరిసిపోతున్నాడు. దొంగ, భాస్కరుడుని గురించి ఆయనకు చెప్పాడు.