సరేనని బయల్దేరి భాస్కరుడు నాదపురం
చేరుకున్నాడు. అక్కడ వల్లభుడి గురించి
ఎంతమందిని అడిగినా ఆచూకీ తెలియలేదు.
ఆఖరి ప్రయత్నంగా అతడొక పశులకాపరిని,
వల్లభుడి గురించి అడిగాడు.

“నేనే వల్లభుణ్ణి. నాతో నీకేం పని?”
అన్నాడా పశువులకాపరి.

“నువ్వు వల్లభుడివా? నీ గురువు విద్యా
నాథుడు, నువ్వు మహాకవివని చెప్పాడే?”
అన్నాడు భాస్కరుడు ఆశ్చర్యంగా.

“నిన్ను విద్యానాథుడు పంపాడా? ఆయన
ఎలా వున్నాడు? మళ్ళీ కొత్తగా కావ్యాలేమైనా
రాశాడా?” అంటూ వల్లభుడు, భాస్కరుణ్ణి
ప్రశ్నలతో ముంచెత్తాడు.

“విద్యానాథుడు కవిత్వం రాస్తాడో లేదో
నాకు తెలియదు. ఆయన పామరులకు
పురాణ కవుల కావ్యాలు వినిపిస్తూ రోజులు
వెళ్ళబుచ్చుతున్నాడు. సరే, నువ్వు విద్యా
నాథుడి శిష్యరికం ఎందుకు చేశావు? ఎప్పుడు
చేశావు? ఏం సాధించావు?” అంటూ భాస్క
రుడు, వల్లభుణ్ణి ప్రశ్నించాడు.

అప్పుడు వల్లభుడు తనను గురించి
చెప్పుకున్నాడు. వాడొక పేదరైతు ఇంట
పుట్టాడు. వాడికి చిన్నప్పటి నుంచి కవిత్వ
మంటే ఇష్టం. తనకు తోచిన విధంగా
కవిత్వమల్లి పాడుకుంటూ వక్షులకూ,
జంతువులకూ వినిపిస్తూండేవాడు. ఒకసారి
విద్యానాథుడా ఊరు వచ్చాడు. ఆనాటి రాత్రి

దేవాలయప్రాంగణంలో చేరిన వారికి, తిక్కన
వ్రాసిన మహాభారతంలోని పద్యాలు విని
పించి, చక్కగా అర్థం చెప్పి సందేహాలడిగిన
వారికి తీర్చాడు. వల్లభుడు ముగ్ధుడై ఆయన
వద్దకు వెళ్ళి, “అయ్యా! అందాన్నీ, మంచి
తనాన్నీ చూసినప్పుడల్లా నాలో కవిత్వం
పొంగుకొస్తుంది. పద్యాలల్లి పాడుతాను. నో
పద్యాల అర్థం నాకే తెలియదు. తమరు
విని అవి మంచి పద్యాలో, పిచ్చిమాటలో
చెప్పాలి,” అంటూ తన పద్యాలు కొన్ని విని
పించాడు.

విద్యానాథుడవి విని, “నాయనా! నువ్వు
సహజకవివి. నా వెంటరా! ఏడాదిలో నిన్ను
మహాకవిని చేస్తాను,” అన్నాడు.