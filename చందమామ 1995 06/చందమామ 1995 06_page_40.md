రోగులకు సేవ చేస్తుంటాడని చెప్పారు. కవి అయినవాడు ఆశ్రమంలో రోగులకు సేవ చేస్తూ కాలం గడపడమేమిటి, అనుకుంటూ భాస్కరుడు ఆశ్రమానికి వెళ్ళి వేదాచారిని కలుసుకున్నాడు.

వేదాచారి, భాస్కరుడి వివరాలన్నీ తెలుసు కుని, “నాయనా! కవికి రాజాశ్రయం వల్ల గుర్తింపు సులభమవుతుంది. కానీ రాజుల సేవ నరక ప్రాయం. అది తెలుసుకునే విద్యానాథుడు అడవులకు పోయాడు. వల్ల భుడు, రత్నాకరుడి అల్లుడయ్యాడు. నేను రోగులకు సేవ చేస్తున్నాను,” అని ఒక క్షణం ఆగి, “ఇదంతా అలా వుంచుదాం. ఏదీ నీకావ్యం?” అన్నాడు.

భాస్కరుడు, వేదాచారికి తన కావ్యం ఇచ్చాడు. ఆయన కావ్యంలోని కొన్ని పుటలు చదివి, “నాయనా! ఇప్పుడు నీగురించి నాకే సందేహమూ లేదు. తమ ఆశ్రయం కోరే కవుల చేత రాజులు చేయించే దాస్యవృత్తి నువ్వు ముందే ప్రారంభించావు. నీకు తప్పక రాజాశ్రయం లభిస్తుంది!” అన్నాడు.

ఆమాటలతో భాస్కరుడి ముఖం ఎర్ర బడింది. “ఏమిటి నేనుచేసిన దాస్యవృత్తి?” అని అడిగాడు ఉక్రోషంగా.

“ఈ కావ్యంలో రాజు చంద్రభానుడి గురించిన ప్రశంసలే కనబడుతున్నాయి. పీటిలో ఏ ప్రశంసకూ ఆయన అర్హుడుకాడు. అర్హత లేకుండా ప్రశంసలు పొందాలన్న తమ కోర్కెను రాజులు, కవుల ద్వారా తీర్చు కుంటారు. ఆ కోరిక నీచమైనది. అడిగేవాడూ, తీర్చేవాడూ కూడా నీచుడే,” అన్నాడు వేదాచారి తడుముకోకుండా.

అప్పటికి భాస్కరుడికి విషయం అర్థమ యింది. అతడు కొంతకాలం రాజధానిలోనే వుండి, అక్కడి గ్రంథాలయాల్లో విద్యానా థుడు, వల్లభుడు, వేదాచారి వంటి వారి కావ్యాలు చదువుతూ గడిపాడు.

ఆ తర్వాత రాజదర్శనం కోసం ప్రత్నించ కుండానే, తనఁర్థికి తిరిగి వెళ్ళాడు. అక్కడ ప్రశాంతంగా జీవితం గడుపుతూ కొన్ని కావ్యాలు రచించాడు కానీ, రాజసన్మానం గురించి మాత్రం ప్రయత్నించలేదు.