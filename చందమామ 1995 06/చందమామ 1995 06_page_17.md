గుర్రంలో ఉన్న యోధులలో ఒక్కొక్కడి
భార్య గొంతునూ అనుకరించింది. వారిని
పేర్లుపెట్టి పిలిచింది కూడా. గుర్రం కడుపులో,
రూపధరుడికి సమీపంగా కూచుని ఉండిన
ప్రతాపుడూ, దేవమయుడూ కూడా, ఆమె
తమ పేర్లు పిలిచినప్పుడు లేచి బయటికి
ఉరకబోయారు! వారిని రూపధరుడు సకాలం
లోవారించాడు.

రాత్రి అయింది. పగలల్లా విజయోత్సవాలు
జరిపి అలిసిపోయిన ట్రోయ్ పౌరులు
ప్రాణాలు సొమ్మసిల్లి గాఢనిద్రలో ముణిగి
పోయారు. ఎక్కడా ఒక్క కుక్కకూడా మొర
గటంలేదు. ఒక్క భువననుందరి మాత్రం
మేలుకుని ఉన్నది. ఆమె గదికి వెలుపల

ఒక గుండ్రని దీపం వెలుగుతున్నది. ఇది
గ్రీకుల కోసం ఏర్పాటుచేసిన సంకేతం.

అర్ధరాత్రి అయింది. చంద్రోదయం కాబో
తున్నది. ఆ సమయాన చౌర్యనాథుడు పిల్లి
లాగా నగరం దాటి వెళ్ళి, వజ్రకాయుడి
సమాధివద్ద అఖండం వెలిగించాడు. అదే
సమయాన ప్రత్యామ్నాయుడు, సముద్రం
మీద దూరాన వేచిఉన్న గ్రీకు నౌకలు బయలు
దేరి రావచ్చు నన్నట్టుగా, ఒక దివిటీ
ఊపాడు.

సంకేతం అందినట్టుగా రారాజు తమ
నౌకలలో దీపాలు వెలిగించాడు. గ్రీకు
నౌకలు తీరానికేసి రాసాగాయి.

రారాజు సంకేతం చూస్తూనే ప్రత్యామ్నా
యుడు కొయ్యగుర్రం వద్దకు వెళ్ళి చిన్న
గొంతుతో, “అంతాసిద్ధం!” అని లోపలివాళ్లకు
తెలిపాడు. వెంటనే రూపధరుడు దోర్దండుడి
తో, “గుర్రం తలుపు తెరిచెయ్యి!” అన్నాడు.

గుర్రం డొక్కలో తలుపు తెరుచుకున్నది.
ఒక యోధుడు ఆత్రంగా బయటికి దూకి,
మెడ విరిగి అక్కడే చనిపోయాడు. తరవాత
తాటినిచ్చెన బయటికి వచ్చింది. గ్రీకు
యోధులు ఒక్కొక్కరే నిళ్ళబ్దంగా దిగి వచ్చారు.
వారిలో కొందరు నౌకలలో వచ్చేవారికోసం
కోట ద్వారాలు తెరవటానికి పరిగెత్తారు,
మరికొందరు రాజసౌధం వెలుపల నిద్రమత్తు
తోజుగుతున్న పహరావాళ్ళ మీదపడి చంపే
శారు.