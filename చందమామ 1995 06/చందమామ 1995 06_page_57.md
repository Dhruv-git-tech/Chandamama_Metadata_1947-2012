విషయం తెలిశాక భూషణం, ప్రపుల్లుడు ఒంటరిగా వున్నప్పుడు, “పొపం నీకు హాస్యమంటే తెలిసినట్టులేదు. నీవంటివాడితోవుం డడం వల్లనే నీ ఇంట్లో పనివాళ్ళు, నీ భార్య ఎప్పుడూ దిగులుగా వుంటున్నారు,” అన్నాడు.

“ఆఁ, వాళ్ళవి ఏడుపుగొట్టు ముఖాలులే! నేనెంత హాస్యంగా మాట్లాడతానో నువ్వు సభలో స్వయంగా చూశావు గదా!” అన్నాడు ప్రపుల్లుడు.

“హాస్యమంటే డబ్బిచ్చి నవ్వించడం కాదు. వినగానే ఏడుపు ముఖం వాళ్ళకు కూడా నవ్వు పుట్టాలి,” అన్నాడు భూషణం.

ఇది వింటూనే ప్రపుల్లుడు గతుక్కుమని, “ఆహాఁ, అనలు సంగతి తెలుసుకున్నావన్న మాట! సరే పోనీ, నువ్వు డబ్బిచ్చి నవ్వించ గలవా?” అన్నాడు సవాలు చేస్తున్నట్టుగా.



“నేను నవ్వగలను కానీ నవ్వించలేను. నవ్వించడం ఒక గొప్ప కళ. మా ఊళ్ళో చతురుడని ఒక యువకుడున్నాడు. వాడు కబుర్లు చెబితే మొసలికి కన్నీళ్ళు కూడా సంతోషం వల్లనే వస్తాయి,” అన్నాడు భూషణుడు.

“అలా అయితే వాణ్ణి పిలిపించు,” అన్నాడు ప్రపుల్లుడు.

మర్నాటికల్లా భూషణం పిలుపునందు కుని, చతురుడు వచ్చాడు. ప్రపుల్లుడు వాణ్ణి పలకరించి, “నవ్వించడంలో నీ అంతటి వాడు లేడటగా – మా బావమరిది చెప్పాడులే! నిన్ను పరీక్షిద్దామని రమ్మన్నాను. పరీక్ష కాస్త కఠినంగా వుంటుంది మరి, తట్టుకోగలవా?” అని అడిగాడు.

వెంటనే చతురుడు కడుపు పట్టుకుని ఆగకుండా నవ్వాడు.

“ఎందుకలా నవ్వుతావు?” అన్నాడు ప్రపుల్లుడు చిరాగ్గా.

“మీరు ప్రతి మాటా హాస్యంగా అంటారని భూషణం గారు చెప్పారు. ఇది హాస్యమేమో అనుకుని నవ్వాను,” అన్నాడు చతురుడు.

“ఏమో అనుకుని నవ్వడమేమిటి? నీకు హాస్యం అర్థం కాదా?” అన్నాడు ప్రపుల్లుడు.

“కాకేం, అర్థమవుతుంది. కానీ, నన్ను పరీక్షించే వారిని మంచి చేసుకోవాలి కదా! అందుకని నవ్వాను,” అన్నాడు చతురుడు.