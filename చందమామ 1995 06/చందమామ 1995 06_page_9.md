పెద్దతనం

ఒక పెద్ద అడవి పక్కన వుండే ఆళ్ళవరం గ్రామంలోని సుబ్బారాయుడికి, ఎలాంటి పనిఅయినా సులభంగా సాధించుకు వస్తాడని మంచిపేరు. అవసరమైనప్పుడు గ్రామంలో చాలామంది ఆయన్నే ఆశ్రయించేవాళ్ళు. అందుకు సుబ్బారాయుడు విసుక్కోకుండా గర్వపడేవాడు.

ఇప్పుడు సుబ్బారాయుడి వయసు ఏబై దాటింది. అయినా తనలో ఓపికా, ఉత్సాహం ఏమాత్రం తగ్గలేదని ఆయన ఉద్దేశ్యం. కానీ గ్రామంలోని వాళ్ళు మాత్రం, కొత్తగా గ్రామంలోకి వచ్చిన నాగరాజును కష్టమైన పనులకు ఆశ్రయిస్తున్నారు.

ఇది సుబ్బారాయుడికి బాధను కలిగించింది. భార్య సూర్యావతికి చెప్పుకున్నాడు. అవిడ నవ్వి, “గ్రామంలోని వాళ్ళకు మీరంటే అపరిమితమైన గౌరవం. మీకు పెద్దతనం వచ్చింది. పూర్వంలా మిమ్మల్ని శ్రమపెట్టడం తగదని, వాళ్ళు యువకుడైన నాగరాజు చేత కష్టమైన పనులు చేయించుకుంటున్నారు,” అన్నది.

ఇందుకు సుబ్బారాయుడు చిరుకోపంగా, “సమర్థతకు వయసేమిటి? ఆ నాగరాజు యువకుడు కావచ్చు. కానీ నా వల్ల కాని పనులు చేయలేడు. అతడిప్పుడు చేస్తున్న పనులూ నా అంత బాగా చేయడం లేదు. ఈ విషయం గ్రామం వాళ్ళకు తెలియదా?” అన్నాడు.

సూర్యావతి అప్పటికి ఊరుకుని, భర్త అన్నమాటలను తనకు తెలిసిన వారికి చెప్పింది. వాళ్ళు వెంటనే, “ఆశ్చర్యం! ఒకప్పుడు సుబ్బారాయుడిలాంటివి పట్టించుకునే వాడు కాదు. అప్పుడూ ఆయన కొక్కడికే కాదు, ఇలాంటి పనులు ఇతరులు కొందరికి అప్ప జెప్పే వాళ్ళం. అవసరమైతే నా దగ్గరకే వస్తారు – అనేవాడు తప్ప, తన దగ్గరకెవరూ