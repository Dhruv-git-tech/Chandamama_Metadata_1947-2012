“గదిలో ఒక మూలగా వున్న ముక్కాలి పీట మీద పెట్టినట్టు గుర్తు, శరభయ్యా! కాని లోపల అంతా చీకటిగా ఉన్నదికదా! ఇక్కడ ఆవరణలో బాగా వెన్నెల కాస్తున్నది,” అన్నాడు స్వామి.

ఇది విని శరభయ్య వచ్చే నవ్వును ఆపుకుంటూ, “అదేమిటి, స్వామీ? ఎక్కడ పారేసుకున్న వస్తువును అక్కడే వెతుక్కోవాలి గానీ, ఇక్కడ గది బయట వెతికితే దారుకు తుందా?” అన్నాడు.

ఈ జవాబుకు విద్యానందస్వామి చిన్నగా నవ్వి, “బాగా చెప్పావు, శరభయ్యా! కాని, నువ్వు చేసిన పనేమిటి? సంసారంలో పోగొట్టు కున్న సుఖశాంతులు, ఇంకెక్కడో దారుకుతా యని ఊరూరూ తిరుగుతూ ఇంతదూరం వచ్చావు కదా. అటువంటప్పుడు గదిలోపల పోయిన జపమాల, గది బయట వెతికితే కనిపించదా?” అన్నాడు.

వెంటనే ఆయన మాటల్లో అంతరార్థం బోధపడింది, శరభయ్యకు. అతడు వెంటనే భక్తితో స్వామి కాళ్ళుతాకి, “నా కళ్ళు తెరిపిం

చారు, స్వామీ! నేనిప్పుడే మా ఊరుకు బయలుదేరుతాను. నా సంసారాన్ని చక్కదిద్దు కుని ఉన్నంతలో సంతోషంగా కాలం గడుపు తాను,” అన్నాడు.

విద్యానందస్వామి మందహాసం చేస్తూ శరభయ్యను చేయెత్తి దీవించి, “అంత తొంద రెందుకు? ఈ రాత్రికి హాయిగా నిద్రపోయి, తెల్లవారాక భార్యను కూడా వెంటబెట్టుకు వెళ్ళు,” అన్నాడు.

జరిగిందేమంటే—శరభయ్య భార్య, ఒక దూరపు చుట్టం ద్వారా తన భర్త విద్యానంద స్వామిఆశ్రమంలో వున్నాడని విని, అతణ్ణి వెతుక్కుంటూ ఆరోజు రాత్రే ఆశ్రమానికి వచ్చింది. ఆమెవిద్యానందస్వామి కాళ్ళ మీద పడి, ఇకనుంచి ఏ రచ్చలూ లేకుండా అత్తా కోడళ్ళం సఖ్యంగావుంటామనీ, ఎలాగైనా తన భర్తమనసును మార్చి ఇంటికి వచ్చేలా చేయ మనీ వేడుకున్నది.

తెల్లవారగానే స్వామి దగ్గర సెలవు తీసు కుని, సంతోషంగా సొంత ఊరుకు బయలు దేరారు, శరభయ్య దంపతులు.