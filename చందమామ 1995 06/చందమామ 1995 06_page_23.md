చందమామ కబుర్లు

## 14-ఏళ్ళ సైకిలు ప్రయాణం!

1981వ సం॥లో అహ్మదాబాదుకు చెందిన తహర్ మద్రాస్వాలాకు ఆరు నెలల పాటు సైకిల్ ప్రయాణం చేయడానికి అతని తల్లిదండ్రులు అనుమతి ఇచ్చారు. అప్పుడు అతని వయసు 18 సంవత్సరాలు. అతడు ఆరు నెలల ప్రయాణం తరవాత ఇంటికి తిరిగి రాలేదు. ప్రయాణాన్ని వధ్మాలు గేళ్ళు కొనసాగించాడు. 116,000 కి.మీ. దూరం సైకిలు మీద ప్రయాణం చేసి 30 దేశాలు తిరిగి వచ్చాడు. కేవలం సైకిలు ప్రయాణం చేయడమే కాకుండా ఆయా ప్రాంతాల విశేషాలను సేకరించాడు. ఫోటోలు తీశాడు. తాను చూసిన ప్రదేశాలను, కలుసుకున్న మనుషులను వివరిస్తూ వీడియో చిత్రాలు తీశాడు. అతడు తన అనుభవాలను రాయ దలుచుకుంటే అదీక మంచి ఆసక్తి కర మైన పుస్తకంగా తయారవుతుంది!

## వెండి బైబిలు

స్టాక్ హూమ్ ఉప్పాలా విశ్వవిద్యాలయంలోని బైబిలు గ్రంథంలో రెండు పేజీలూ, పై అట్టా గత ఏడ్రిల్ 5వ తేదీ నుంచి కనిపించలేదు. ఒక నెల తరవాత ఆ పేజీలు స్టాక్ హూమ్ మెయిన్ రైల్వే స్టేషన్ లాకర్స్‌లో భద్రంగా ఉన్నట్టు టెలిఫోన్

ద్వారా తెలియ వచ్చింది. ఆ బైబిలు పేజీలు సుప్రసిద్ధమైన వెండిబైబిలులోనివి. 6వ శతాబ్దానికి చెందిన ఆ పవిత్రగ్రంథంలోని అక్షరాలు వెండి సిరాతో రాయబడినవి. కొన్ని అక్షరాలకూ, పుటల అంచులకూ బంగారం ఉపయోగించారు. 17వ శతాబ్దంలో స్వీడిష్ సైనికులు ఆ గ్రంథాన్ని ప్రాగ్ (జెకోస్లోవేకియా) నుంచి దొంగిలించి తెచ్చారని చెబుతారు. గోథిక్ భాషలో రాయబడిన ఆ అరు దైన గ్రంథం అప్పటి నుంచి స్వీడన్‌లోనే ఉన్నది.

## నాలుగేళ్ళ కురాడి సాహసం!

మే 19వ తేదీ సన్నీ కనోడియా బొంబాయి వీధులలో కారు నడిపాడు. అంతకు ముందు అంటే, మే 7వ తేదీ కలకత్తాలో కారు నడిపాడు. ఇంకా ముందు అహ్మదాబాదు, నౌగాన్, గౌహతి, సూరత్ నగర వీధులలో కారు నడిపి అందరినీ ఆశ్చర్యపరిచాడు. ఇంతకూ కనోడియా ఇంకా నర్సరీతరగతిలోనే చదువుతున్నాడు. అతని వయసు నాలుగేళ్ళ! 1993వ సం॥లో హైదరాబాదుకు చెందిన

నాలుగేళ్ళ జూహీ అగ ర్వాల్ కారు నడిపాడని తల్లిదండ్రులు చెప్పడంతో, "నా వల్ల మాత్రం ఎందుకు కాదు!" అన్న పట్టుదలతో కనోడియా తండ్రి దగ్గర కారు నడపడం నేర్చుకుని పలు నగరాలలో నడిపి సరికొత్త రికార్డు సృష్టించాడు. అతని పేరు గిన్నిస్ బుక్‌లో రికార్డు కానున్నది!