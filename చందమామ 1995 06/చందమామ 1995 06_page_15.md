కాదు. నువ్వేనాగరాజును ఈపనికి ఒప్పించాలట, ”
అన్నాడు.

దీనికి సుబ్బారాయుడు మండిపడి, "ఒక్క
రోజులో దివాణం అధికారి రాసినదంతా
చదివి ఒక్క తప్పులేకుండా దిద్దాను. ఉన్న
పళంగా వెళ్ళాలంటే ఉప్పుటేరు ప్రయాణం
చేసినచ్చాను. అమ్మవారి సంబరానికి, మూడు
రోజులు వరసగా అంతులేని శరీర శ్రమ
చేసినా అలిసిపోలేదు. ఇలాంటి నేనుండగా,
ఆ నాగరాజే కావాలనుకుంటే నువ్వే వెళ్ళి
వాణ్ణి అడుగు. రాయబారాలు నావల్ల కాదు, ”
అన్నాడు.

వసురాయుడు ఆయనవంక ఆశ్చర్యంగా
చూసి, “అయితే మీ గ్రామాధికారి చెప్పింది
నిజమే!” అన్నాడు.

సుబ్బారాయుడు తెల్లబోయి, "నా గురించి
గ్రామాధికారి ఏం చెప్పాడు నీకు?" అని
అడిగాడు.

“ఇది వరకు నువ్వింత కష్టమైన పని చేసినా, ఇతరులే ఆ కష్టం గురించి మాట్లాడే వారు. నువ్వు మాత్రం ఇదీ ఒక పెద్దపనా,

ఇందులో కష్టమేముందీ అనేవాడివి. ఇప్పుడే
పని చేసినా అదెంతో కష్టమైనదనీ, అయినా
నువ్వు చేశాననీ అంటున్నావు. గ్రామాధికారి
చెప్పినట్టు నీకు పెద్దతనం వచ్చేసింది. ఇలాం
టప్పుడు నీకు విశ్రాంతి అవసరం!" అన్నాడు
వసురాయుడు.

అప్పటికి సుబ్బారాయుడికి తనలో వచ్చిన
మార్పు అర్థమయింది. కష్టమైన పనులు ఇప్ప
టికీ తను చేయగలుగుతున్నాడు కానీ గతం
లో అవికష్టమైనవని అనుకునేవాడు కాదు.
ఇప్పుడా పనుల్లో కష్టమున్నదని తెలుస్తున్నది.
తనకు పెద్దతనం వచ్చిందని ఇతరులు
గుర్తించడం ఇష్టంలేదు. నాగరాజుకాబాధ
లేదు. వాడు తను చేయగలిగింది చేస్తున్నాడు.
చేయలేనిది స్పష్టంగా చెబుతున్నాడు. శక్తి
సామర్థ్యాలు ఋజువు చేసుకోవాలన్న తపన
వాడికి లేదు. పెద్దతనం వచ్చిన వారికే ఆ
తపన వుంటుంది!

ఇది గ్రహించాక సుబ్బారాయుడు, మిగతా
వాళ్ళ గుర్తింపు కోసం తాపత్రయ పడడం
తగ్గించి సుఖంగా రోజులు గడిపాడు.