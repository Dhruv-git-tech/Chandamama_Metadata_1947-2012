మంచివాళ్ళ హాస్యం

ప్రపుల్లుడనే ధనవంతుడిది వక్రబుద్ధి. సుఖంగా, సంతోషంగా వున్నవారిని బాధపెట్టి వినోదించడం ఆయన అలవాటు. ఆ అల వాటుకు భయపడి, ఆయన భార్య ఊర్మీళ కూడా ఎప్పుడూ లేనివిచారాన్ని నటిస్తూ దిగు లుగా వుండేది.

ఈ విషయం ఊర్మీళ అన్న భూషణానికి తెలిసింది. బావగారిని సరైన మార్గంలో పెట్టాలని అతడాకసారి చుట్టపు చూపుగా ప్రపుల్లు డింటికి వెళ్ళాడు. ప్రపుల్లుడు, భూషణాన్ని అభిమానంగా ఆహ్వానించి, తానెవరెవరిని ఎలా బాధపెట్టిందీ చెప్పి గలగలా నవ్వాడు.

భూషణం ఆయన చెప్పేదంతా విని, “నువ్వు చెప్పేది వింటూంటే నాకు నవ్వు రావ డంలేదు సరికదా, ఎంతో దిగులుగా వుంది. మరి, నువ్వెందుకు నవ్వుతున్నట్టు?” అన్నాడు.

“హాస్యాన్ని వినోదించడం ఒక కళ. అది అందరికీ అబ్బదు. రేపు సభకు రా! ఇప్పుడు

నేను చెప్పిన కథలకు సభికులందరూ ఎలా నవ్వుతారో చూద్దువుగాని,” అన్నాడు ప్రపుల్లుడు.

మర్నాడు సభలో ఆయన చెప్పిన కథలకు నిజంగానే సభికులందరూ విరగబడి నవ్వారు.

భూషణం ఆశ్చర్యపడి, ఇంటికి తిరిగి వచ్చాక ఊర్మీళను కారణమడిగాడు. ఊర్మీళ నిట్టూర్చి, “నవ్వకేం చేస్తారు? నవ్వని వారికి కొరడా దెబ్బల శిక్ష వుంటుంది కదా!” అన్నది.

“నీ భర్త ఏమైనా మహారాజా? కొరడా దెబ్బలు కొడితే సభికులూరుకుంటారా?” అన్నాడు భూషణం మరింత ఆశ్చర్యంగా.

“ఆ సభికులందరూ పేదవాళ్ళు. ఎన్ని మాటలన్నా పడడానికీ, ఏం చెప్పినా విని నవ్వడానికీ, మీ బావగారు డబ్బిస్తాడు. అలా ఇష్టపడినవాళ్ళే సభకు వస్తారు. అంతా డబ్బు మహిమ!” అన్నది ఊర్మీళ.