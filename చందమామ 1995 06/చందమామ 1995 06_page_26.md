ఇంటిని తాకట్టు పెట్టాడు. రమణయ్య మిగిలిన వాళ్ళతో, “మీవన్నీ చిల్లర బాకీలు. అవినేను తీర్చుతాను. ఈ ఇంటిని నేను సామగ్రితో సహా స్వాధీనం చేసుకుంటాను. ఇందుకు మీకు అంగీకారమైతే చెప్పండి,” అన్నాడు.

అందరూ ఈ ఏర్పాటు బాగుందన్నారు. అప్పుడు రమణయ్య, “ఒక్కరోజులో నువ్వు, నీ తల్లి కట్టుగుడ్డలతో ఈ ఇల్లు విడిచిపెట్టాలి. నేను సరిగొరేపు ఉదయం ఇక్కడికి వస్తాను,” అని సీతయ్యను గట్టిగా హెచ్చరించి, మిగతా అప్పులవాళ్ళను వెంటబెట్టుకుని వెళ్ళిపోయాడు.

జరిగినదంతా చూస్తున్న రాజమ్మ, “మనకు కానికాలం వచ్చిపడింది, నాయనా! ఇంటి అటక మీద తాతల కాలం నాటి పాత చెక్కపెట్టె ఒకటి వున్నది. అది ఒక్కటీ తియ్యి. ఆ పెట్టెను మాత్రం వెంటవుంచుకుని ఇక్కణ్ణించి వెళ్ళిపోదాం!” అని కొడుకుతో అన్నది.

సరేనని సీతయ్య అటక ఎక్కాడు. అక్కడ రకరకాల పాత సామగ్రి వున్నది. ఒకమూలగా పాత చెక్కపెట్టె కనబడింది. అందులో ఏముందోనని మూత తెరిచి చూశాడు. ఒక చిన్న పుస్తకం తప్ప వాడికింకేమీ కనబడలేదు.

సీతయ్య ఆ పుస్తకం తెరిచి చూశాడు. చాలా తక్కువ పుటలున్న ఆ పుస్తకంలో, సీతయ్య వంశ చరిత్ర వున్నది. సీతయ్య పుట్టుక వరకూ ముఖ్యమైన వివరాలున్నాయి. ఆ తర్వాత ఒక పుటలో, “బాదరాయణం,

బాదరాయణం, బాదరాయణం” అన్నమం త్రాన్ని మూడుసార్లు జపించుకుంటే, ఎదురుగా వున్న శత్రువులు కూడా మిత్రులై మనకు అడిగినంత సాయంచేస్తారనీ, అది ఆ కుటుం బానికి ప్రత్యేకమనీ రాసి వుంది. ఆ తర్వాత ఆ పుస్తకంలో ఇంకేమీ రాసిలేదు కానీ, బాద రాయణం మంత్రం గురించి అంత్యకాలం సమీపించేదాకా ఇంకెవ్వరికీ చెప్పరాదన్న హెచ్చరిక మాత్రం వున్నది. మరణించే ముందు తండ్రి తనకు చెప్పాలనుకున్న ఉపాయమిదే నని సీతయ్య గ్రహించాడు. వాడు అటక దిగి వెంటనే ఉత్సాహంగా రమణయ్య ఇంటికి వెళ్ళి, ఆయనను పలకరించి బాదరాయణం అని మనసులో మూడుసార్లు అనుకున్నాడు.