తరవాత ఆయన మారువేషంలో మంత్రి ఇంటికి వెళ్ళి, నకిలీ హారం మంత్రి చేతిలో పెట్టి, ‘‘ఇక పెళ్ళి జరిపించండి,’’ అన్నాడు.

మంత్రి కుమార్తె పెళ్ళి నిర్విఘ్నఁగా జరిగిపోయింది. రాజు స్వయంగా వెళ్ళి వధూవరులకు కానుకలు చదివించి, ఆశీర్వదించి, రాజు భవనానికి తిరిగి వచ్చాడు.

పెద్దరాణి ఆయన వద్దకు వచ్చి, తన రత్నహారాన్ని చూపిస్తూ, ‘‘చూడండి, ఈ రత్నాలలో వెనక ఉండిన మెరుపు లేనట్టు కనబడుతుంది?’’ అన్నది.

రాజు దాన్ని తన చేతిలోకి తీసుకున్న మరుక్కణం అది నకిలీ హారమని తెలుసు కున్నాడు. తానే పారపాటు పడి నకిలీ హారానికి బదులు అసలు హారాన్ని మంత్రికి ఇచ్చి ఉండాలని ఆయనకు అనుమానం వచ్చింది. అందుచేత ఆ రాత్రి ఆయన తానొక దొంగ వేషం వేసుకుని, తన భటులకు కొందరికి కూడా అలాటి వేషాలే వేసి, పారుగు దేశపు మంత్రి పరివారం ఉండే విడిదిపై దాడి చేశాడు.

ఈ దాడిలో దొరికిన నగలన్నీ పరీక్షస్తే అందులో రత్నహారం దొరికింది. కాని అది కూడా నకిలీ హారమే. ఈ వింత రాజుకు అర్థం కాలేదు.

మర్నాడు ఉదయం త్రినాథుడు వచ్చి, ‘‘మహారాజా, మా వియ్యాలవారి విడిది పైన దొంగలు పడి నగలన్నీ దోచుకున్నారట. ఇంతకన్న కూడా దారుణమైన విషయం తమకు మనవి చేయాలి. ఒక గజ దొంగ ద్వారా నేను పెద్ద రాణీగారి రత్నహారం సంపాదించి, అది నా అల్లు డికి కట్టంగా ఇచ్చాను. అందుకు నాకు తగిన శిక్ష విధించవలసిరదిగా కోరుతున్నాను,’’ అన్నాడు.

రాజు త్రినాథుడితో, ‘‘మీపల్ల ఏదొంగ తనమూ జరగలేదు. మీ వియ్యాలవారు పొగొట్టుకున్నదంతా వారికి తిరిగి వచ్చే టట్టు చూస్తాను,’’ అన్నాడు.