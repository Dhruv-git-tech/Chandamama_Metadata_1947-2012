లను చదివి, చాలా చక్కగా వాటికి అర్ధం చెబుతున్నాడు. ఆయన చుట్టూ జనం కూర్చుని, చెవులు రిక్కించి వింటున్నారు. రాములు కూడా అందరితో పాటు చివరిదాకా పురాణం విన్నాడు.

పురాణం చెప్పటం పూర్తి అయి, ఆ బ్రాహ్మణుడు లేచి వెళ్ళిపోయేటప్పుడు, రాములు ఆయన వెనకనే ఆయన ఇంటిదాకా వెళ్ళి, ఆయన కాళ్ళు పట్టుకుని, తనకు విద్య చెప్పమన్నాడు.

బ్రాహ్మణుడు రాముల్ని లేవదీస్తూ, 'నీకు చదువుకోవాలని ఆసక్తి ఉంటే నాకు చెప్పటానికి అభ్యంతరం లేదు, నాయనా,' 'అన్నాడు.

అప్పటినుంచి రాములు గురుశుశూష్ణచేస్తూ, ఎంతో శ్రద్ధతోనూ, ఆసక్తితోనూ, విధ్యాభ్యాసం చేస్తూ, కాలశ్రమాన పండితుడు అయాడు.

ఈ లోపల, చిన్నవాడైన రంగడు కూడా చాలా ఊళ్ళు తిరిగి, రామాపురం చేరి, ఒక సత్రం అరుగు మీద చేరాడు. ఇంతలో ఒక పెద్దమనిషి ఆ సత్రం ముందుగా వచ్చాడు. ఆయనను చూడగానే సత్రం యజమానితో సహా అక్కడ వాళ్లందరూ లేచి నిలబడి, ఆయనకు నమస్కారాలు చేశారు. ఆ పెద్దమనిషి చూసిచూడకుండా, హుందాగా ముందుకు సాగిపోయాడు.

రంగడికి ఇదేమీ బోధపడలేదు. వాడు సత్రం యజమానిని ఆ పెద్దమనిషి ఎవరని అడిగాడు.

“ఆయన ఈ ఊరిలోకెల్లా గొప్పధనికుడు. ముప్పైతరాల దాకా కూర్చుని తిన్నా తరగనంత ధనం ఉన్నది ఆయన దగ్గిర. అందుచేత ఆయనతో గ్రామంలోని వాళ్ళందరూ మంచిగా, మర్యాదగా ఉంటారు,” అని చెప్పాడు సత్రం యజమాని.

రంగడికి డబ్బు విలువ అర్ధమయింది. వాడు ఆ ధనికుడి వద్ద నౌకరీకి కుదిరి జీవనోపాధి కలిగించుకోవటమే గాక,