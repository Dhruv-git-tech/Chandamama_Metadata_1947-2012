యోగి అతనితో, ''నిన్ను ఎవడైనా ప్రీతిగా ఆలింగనం చేసుకుంటే నీ కష్టాలన్నీతొలగి, నువు ధనికుడివైపోతావు. కాని నువు ఎవరినైనా ఆలింగనం చేసుకుంటే వాడు నీ కళ్ళ ఎదుటనే చస్తాడు,'' అని చెప్పాడు.

తనను ఎవరు ఆలింగనం చేసు కుంటారా అని సీమానందుడూ, తాను ఎవరిని ఆలింగనం చేసుకుంటే బాగుంటుందా అని రమానందుడూ కాలుకాలినపిల్లుల్లాగ ఊరంతా చుట్టబెట్టసాగారు. అందుచేత వాళ్లు మళ్లీ మళ్లీ తారసిల్లటం జరిగింది.

చూసి, చూసి, కోపస్వభావుడైన సీమానందుడు, ''వీడు చస్తేగాని నన్ను ఆలింగనం చేసే వాడు దొరకడు!'' అనుకుని రమానందుణ్ణి కొగలించుకున్నాడు. తనకు చెప్పినట్లే యోగి సీమానందుడికీ చెప్పి ఉంటాడనీ, తన మేలు కోరి సీమానందుడు తనను ఆలింగనం చేసుకున్నాడనీ అనుకుని రమానందుడు

అతన్ని ప్రీతితో తాను కూడా ఆలింగనం చేసుకున్నాడు.

తరవాత ఇద్దరూ కూడబలుక్కునే సరికి, యోగి తమకు వేరువేరుగా చెప్పి సట్టు తెలిసింది. ఇద్దరూ యోగి దగ్గిరికి వెళ్ళారు.

సీమానందుడు యోగితో, ''నేను దుర్భుద్దితో రమానందుణ్ణి ఆలింగనం చేసుకుని, అతన్ని చావుకు గురిచేశాను. అతన్ని ఎలాగైనా కాపాడండి.'' అని బతిమాలాడు.

''భయపడకు. నువు ముందులాగే అతనితో స్నేహంగా ఉంటే ఏ ఆపదా రాదు. మీ ఇద్దరినీ తిరిగి కలపటానికే నేను అలా చెప్పాను,'' అంటూ గురు మూర్తి తన యోగి వేషం తీసేశాడు.

తరవాత రమానందుడూ, సీమానందుడూ ఎంతో స్నేహంగా ఉన్నారు.

ఈ కథ విని రోహితుడు, ''ఇకమీదట నేను శున శ్శేపుడితో స్నేహంగా ఉంటాను,'' అన్నాడు.