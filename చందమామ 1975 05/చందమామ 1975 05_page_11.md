సోదరుల శిలాప్రతిమలు వరసన ఒక్కొక్కటిగా చూపాడు. వాటిని చూస్తూ సుకేసిని, ''బాగానే వున్నది, నీ ఉద్యోగం! కాని, నా సందేహం ఒకటి తీర్చు. ఇంత మందిమి కలిసి మెలిసి వుంటున్నా, ఈ నిర్పంధంతో ప్రాణం విసిగిపోయి, మీ అన్న చేయదలుచుకున్న బలి త్వరగా అయిపోతే బాగుండునే అనిపిస్తున్నది, మాకు. అటువంటిది నువ్వు ఒక్కడివీ, ఈ శిలాప్రతిమల మధ్య విసుగూ, విరామంలేకుండా ఏళ్ళ తరబడి ఎలా కాపలా కాస్తున్నావయ్యా? ఎప్పుడైనా అలా స్వేచ్ఛగా ఎక్కడికన్నా పోవాలని వుండదా?'' అని నిబ్బరంగా అడిగింది.

అందుకు రాకుసుడు, ''నాకు మాత్రం విసుగెత్తటం లేదనుకున్నారా? కాని, ఏం చేయటం? ఈ చోటు విడిచి వెళ్లానో, మిమ్మల్ని బలియివ్వటానికి ముందు, నన్నే హతమారుస్తాడు మా అన్న. ఏమి తోచక నేనూ సతమత మవుతూనే వున్నాను.'' అని మనసులో బాధ వెలి బుచ్చాడు.

వెంటనే సుకేశిని అందుకుని, ''ఎంత సేపనియిలా? పోనీ కాస్సేపు మాతోపాటు వచ్చి కులాసాగా వుండకూడదా? నీకు ఆసందం కలిగేటట్టు అటలాడతాం, పొటలు పాడతాం. మాకూ కొంత ఊసు పోతుంది. రా, చూదుగాని తమాషా.'' అని రాకుసుణ్ణి ఉత్సాహపరిచింది.

''అమ్మయ్యో, ఈ భవనం విడిచి వచ్చేయటమే! ఏనుగంత వాణ్ణి నేను కాపలా కాస్తుండగానే, నా కళ్ళల్లో దుమ్ము కొట్టి, ఈ కుర్రవాళ్లు ఎలాగో ప్రవేశించారే. భవనం వదిలితే మరేమైనా వుందా,'' అన్నాడు రాకుసుడు.

''అఁ, నీ భ్రమగాని యిక్కడికి ఎవరు రాగలుగుతారు? వచ్చారే ఆనుకో, నీ చేతిలో చిక్కడక ఎక్కడికి పోగలరు? పోనీ, మాలో ఒకరు నీ బదులు కాపలా కాస్తూ వుంటారు. కాస్సేపు కులాసాగా కాలకేపం చేసి, తిరిగి నీ ఉద్యోగానికి