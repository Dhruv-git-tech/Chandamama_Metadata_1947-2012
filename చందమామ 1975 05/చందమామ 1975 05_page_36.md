వచ్చి, క్రమంగా ఆది పెద్ద పగగా పరిణమించింది. చివరకు ఆ మిత్రులు ఒకరినొకరు చూడటమూ, ఒకరితో ఒకరు మాట్లాడటమూ మానేశారు.

ఇందువల్ల ఇద్దరికీ కొంత నష్టం కలిగింది. వాళ్ళు ఇప్పుడు పూర్వంలాగా ఊళ్లో వాళ్లకు సహాయం కూడా చెయ్యలేక పొతున్నారు: స్నేహానికి సమర్థింపు అవసరం లేదు కాని విరోధానికి కావాలి. అందుచేత ఊళ్లో వాళ్ల దగ్గిర వాళ్లు ఒకరి మీద ఒకరు నిందవేస్తూ మాట్లాడసాగారు. ఈ కారణం చేత తిరిగి వాళ్ళ మథ్యసఖ్యత ఏర్పడే అవకాశం లేకుండా పోయింది.

ఈ పరిస్థితిలో గురుమూర్తి అనే పెద్దమనిషి, వాళ్ళిద్దరి మధ్యా తిరిగి సఖ్యం ఏర్పడటం కోసం ఒక ఉపాయం పన్నాడు.

ఊరి చివర మంటపంలో ఒక యోగి ఉన్నాడనీ, ఆయన అందరి మానసిక బాధలూ కుదుర్చుతాడనీ, శరీరవ్యాధులు నివారణ చేస్తాడనీ ఒక వార్తపాకింది. అనేకమంది ఆయన దర్శనం చేసు కున్నారు. రమానందుడు కూడా వెళ్ళి ఆయనను చూశాడు.

యోగి అతనితో, “నీలో ఒక గౌప్ప విశేషం ఉన్నది. నువు ఎవర్ణి ప్రీతిగా చంద్రమామ

ఆలింగనం చేస్తావో వాడు గౌప్ప ధనికు డవుతాడు. వాడివల్ల నీకు కూడా లాభిస్తుంది. అయితే నువు ఆలింగనం చేసు కునే వ్యక్తి నీకు ఉపకారం చేసేవాడుగా ఉండాలి. ఆ సంగతి ఆలోచించి మరీ ఆలింగనం చెయ్యి,” అన్నాడు.

తరవాత రమానందుడు తను ఎవరిని ఆలింగనం చేసుకోవాలా అని ఆలోచన చేశాడు. అతనికి అర్హులెవరూ కనిపించలేదు. సీమానందుడితో తనకు విరోధం ఉండిపోయింది గాని, అతనే నిజంగా అందరికన్నా అర్హుడు.

ఈ లోపల సీమానందుడు కూడా యోగిని చూడబోయాడు.