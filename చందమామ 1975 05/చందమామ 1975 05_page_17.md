రాజకుమారుడి జాతక చక్రం వేసి పట్టుకు రమ్మన్నాడు.

జ్యోతిష్కుడు ఇంటికి చేరేసరికి ఆయన భార్య కూడా ఒక కొడుకును కన్నది. జ్యోతిష్కుడు రాజు కొడుకు జాతక చక్రంతో బాటు తన కొడుకు జాతక చక్రం కూడా వేసి, రెంటినీ చాలా సేపు పరిశీలించి, ఆశ్చర్యపొయాడు.

ఎందుకంటే, తన కొడుక్కు ఇరవయ్యో యేట రాజయోగం ఉన్నది. అదే వయ సులో రాజకుమారుడికి రెండు ప్రాణ గండాలున్నాయి!

మొట్టమొదీట జ్యోతిష్కుడు రాజుతో ఉన్న విషయం ఉన్నట్టుగా, చెప్పేద్దా

మనుకున్నాడు. కాని ఒక్క క్షణం ఆలోచించిన మీదట నిజం చెప్పటం మంచిది కాదని తోచింది. తన కొడుక్కు పట్టే రాజయోగానికీ, రాజకుమారుడి ప్రాణగండానికి సంబంధం ఉన్నది. ఈ సంగతి తెలిసి రాజు తన కొడుక్కు గ్రహశాంతులు చేసి దోషం పోగొట్టుకోవచ్చు: లేదా, ఇరవై యేళ్ళు రాకముందే పట్టాచి షేకం చెయ్యవచ్చు!

ఇలా ఆలోచించి జ్యోతిష్కుడు రాజుతో అబద్దం చెప్పటానికే నిశ్చయించుకుని, “మహారాజా, యువరాజు జాతకం దివ్యంగా ఉన్నది. అయితే అతనికి ఇరవైయ్యేళ్ళు వెళ్ళితేనేగాని రాజ్యాధి షేకం చెయ్యకండి. అందువల్ల అరిష్టాలు కలగవచ్చు,” అన్నాడు.

రాజు కొడుక్కు ఆనందవర్మ ఆనీ, జ్యోతిష్కుడి కొడుక్కు సుందరసేనుడు ఆనీ పేర్లు పెట్టారు. ఇద్దరూ ఒక గురువు వద్దనే విద్యాభ్యాసం చేసి, పెరిగి పెద్ద వాళ్ళు అయారు. ఇద్దరికీ ఇరవయ్యో ఏడు ప్రవేశించింది.

ఒకనాడు జ్యోతిష్కుడి కొడుకు సుందరసేనుడు తన తండ్రితో, “నాకు జ్యోతిష్యంలో ఇంకా పాండిత్యం సంపాదించాలని ఉన్నది. అందుకని కొన్నాళ్ళు దేశాటన చేసి వస్తాను,” అన్నాడు.