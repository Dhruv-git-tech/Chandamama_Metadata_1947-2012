ఏ పరిస్థితిలోనూ నువు నీ పాకను అమ్మకు. ఆ నిధినికేపమేదో నువే తవ్వి తీసుకో. ముష్టి వెయ్యిరూపాయలకు ఆశపడకు.'' అని నలుగురూ నారయ్యకు ఉచిత సలహాలు ఇచ్చి. ఉక్కిరి బిక్కిరి చేసి, వెళ్ళిపోయారు.

ఈ సలహాలు నారయ్యకు నచ్చాయి. అతని భార్య కూడా, ''వాళ్ళు చెప్పినది నిజమే. రేపు కూతురికి పెళ్ళి చెయ్య బోతూ ఆవిడ వెయ్యిరూపాయలు పెట్టి ఈ పాక ఎందుకు కొంటుందీ ? కూతుర్ని ఇందులో గృహ ప్రవేశం చేయిస్తుందా?'' అన్నది.

సాయంత్రం జమీందారుగారి మనిషి డబ్బు తీసుకుని వచ్చినప్పుడు భార్యా భర్తలిద్దరూ పాకను అమ్మే ఉద్దేశం మానుకున్నామన్నారు. అతను వెళ్ళి పోయాడు.

ఆ రాత్రి లాంతరు వెలుగులో నారయ్య పెరట్లోని అరటిచెట్లన్నీ పీకి పారేసి, పెరడంతా లోతుగా తవ్వి చూశాడు. ఏమి దొరకలేదు. పాక లోపల తవ్వినా ఏమిలేదు. కప్పంతా పీకి చూసినా ఫలితం లేకపోయింది.

తెల్లవారింది. ''బంగారంలాంటి బేరం చెడగొట్టుకున్నాం,'' అన్నాడు నారయ్య ఎడుపు గొంతుతో.

''ఇప్పుడైనా మించిపోయిందేముందీ, నువు వెళ్లి ఆవిడతో పాకను అమ్ముతామని చెప్ప. అయిదువందలు ఇస్తానన్నా