చంద్రద్వీపవాసి అయిన చంద్ర సౌదాగర్ అనే ప్రసిద్ధ వర్తకుడు మూడు నౌకలలో డాకా మేలిపస్త్రాలూ, మూర్షి దాబాదు దంతమూ, కంచుసామగ్రీ, మంచిగంధపు చెక్కా మొదలైన సరు కులు వేసుకుని, ఏడువందల మంది నావికులతో యవద్వీపానికి ప్రయాణ మయాడు.

కొంతకాలం పాటు ప్రయాణం సుఖం గానే సాగింది. మూడో వారంలో ఒక జలసంధి వద్ద ప్రయాణీకులకు అనేక వింత దృశ్యాలు కనిపించాయి. వివేకమూ, విజ్ఞానమూ కలిగిన చంద్ర సౌదాగర్ వాటిని లక్ష్యపెట్టలేదు. కాని మానవనైజం కొద్దీ ఒక వింత ఆయనను ఆకర్షించింది. ఆయనకు నీటిమీద నృత్యం చేస్తూ, బంగారు దంతాలుగల ఒక తెల్ల ఏనుగు కనిపించింది.

“ఎలాగైనా అ వింత ఏ ను గు ను పట్టండి,” అని ఆయన తన నావికులను హెచ్చరించాడు.

ఆయన నౌకలు ఆ ఏనుగును చుట్టు ముట్ట యత్నించాయి. కాని ఏనుగు ఎలాగో తప్పించుకుని, మరి కొంతదూరంలో నీటి మీద నాట్యం చేస్తూ కనిపించింది. చంద్ర సౌదాగర్ నౌకలు తిరిగి దాన్ని సమీ పించి, పట్టుకోబోయాయి. ఏనుగు మళ్ళీ తప్పించుకుని, మరి కొంతదూరాన కని పించింది. ఆ నౌకలు అలాపోయి, పోయి, దారి తప్పి విశాల సముద్రం ప్రవేశించాయి. సూర్యుడు అస్తమించాడు. సముద్రం మీద ప్రచండమైన గాలి రేగి, నౌకను ఈడ్చుకు పోయింది. చివరకు నౌకలు సముద్రంలోని ఒక రాతి గట్టును డీకొని బద్దలయి పోయాయి. సరుకూ, నావికులూ నీటిపాలయారు.