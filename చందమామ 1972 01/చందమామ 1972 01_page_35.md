"నాకు చంద్రహారం మీద అమిత సరదా?" అన్నది మూడో కోడలు.

ఇదిజరిగాక ముగ్గురు కోడళ్ళు సంక్రాంతి పండగ కోసం అత్రంగా ఎదురు చూడ సాగారు. మథ్య మథ్య వాళ్ళకు అనుమానం వస్తూ ఉండేది. పెద్దకోడలు తాను కోరిన కంచిపట్టు చీర ఏరంగుడో చెప్పలేదు. రెండో కోడలు తనకేరకం బంగారుగాజులు కావాలో చెప్పలేదు. మూడో ఆవిడ చంద్ర హారం బిళ్ళలు గుండ్రంగా ఉండాలో, కోలగా ఉండాలో చెప్పలేదు.

వాళ్ళభర్త్రలు మళ్ళీ ఆవిషయం ఎత్తనే లేదు. ఇంతలో సంక్రాంతి రానే వచ్చింది. పండగ ముందు రోజు ముగ్గురు కొడుకులూ ఏవేవే తెచ్చారుకూడా. పండగ రోజు కోడళ్ళ ఆనందం చెప్పనలవికాదు.

అందరూ సావిట్లో కూర్చుని ఉండగా పెద్ద కొడుకు కంచిపట్టు చీర తెచ్చి తల్లి కిచ్చి, "అమ్మా. నువు ఈ పట్టుచీర కట్టుకో, నాభార్య సంతోషిస్తుంది. దానికి కంచిపట్టు చీర ఇష్టంట!" అన్నాడు.

"దానికి ఇష్టమైతే దానికే అవ్వక పోయావా?" అన్నది తల్లి.

"ఏం కావాలి అని అడిగానమ్మా. కంచి పట్టుచీర తనకు ఇష్టం అన్నది గాని కావాలని అనలేదు," అన్నాడు పెద్దకొడుకు.

రెండో కొడుకు తల్లికి బంగారు గాజులిచ్చి, "పెట్టుకోమ్మా, నీ కోడలికి ఇపంటే తగని మోజుట!" అన్నాడు.

మూడో కొడుకు తల్లికి చంద్రహారం ఇచ్చి అలాగే అన్నాడు.

ముగ్గురు కోడళ్ళ ముఖాలూ అవమానంతో ముడు చుకుపోయాయి. వాళ్ళు దుఃఖించి అపుకోలేకపోయారు. వాళ్ళు అత్తమామల కాళ్ళమీద పడి, తమకు తగిన శిక్షి అయిందనీ, క్షమించమనీ అన్నారు.

అత్తగారు కోడళ్ళను బుజ్జగిస్తూ, "మీ వస్తువులు మీరు తీసుకోండర్రా. ఈ వయసులో నాకివన్నీ కావాలా?" అన్నది.

అట్టు తరవాత ఆకోడళ్ళు అత్తమామలను తల్లిదండ్రుల కన్న ఎక్కువగా చూసుకుంటూ, బుద్ధిగా మసలుకున్నారు.