మొగుళ్ళను పొరి, వాళ్ళచేత బస్తీలో కాపరం పెట్టించటం సాధ్యమయేపనికాదు. ఎందుకంటే, అందుకు పెద్ద వాళ్ళు ఎంత మాత్రమూ ఒప్పుకోరు. కొడుకులేమో, తల్లిదండ్రుల మాట జవదాటరు.

“ఆమాటకు పస్తే, మనం మాత్రం ముసలాళ్ళ మాట జవదాటుతున్నామా?” అన్నది ఒకతే.

“అందుకే మనం మరీ అలుసు అయి పోయాం,” అన్నది మరొకతే.

“వాళ్ళు చెప్పిన పనులు మనం చెయ్యక పోతే విమవుతుంది?” అన్నది మూడోది.

“అత్తమామల మాట వినటం లేదంటే, మన వాళ్ళే మనని తిడతారు,” అన్నది ఇంకొకతే.

“వాళ్ళు చెప్పినపని చెయ్యాలి. కాని చెప్పినంతవరకే చెయ్యాలి. ఏపని ఆసాంతం చెయ్యగూడదు. ఇదోక రకం తిరుగుబాటు. అలా చేస్తే ముసలాళ్ళకు మనతో ప్రాణం విసిగి, మనని వేరే కాపరాలు పెట్టుకోనిస్తారు,” అంటూ పెద్దకోడలు మిగిలిన ఇద్దరికీ ఒక పథకం చెప్పింది. ఆది చాలా బాగుందని, ఆలాగే చేస్తామని మిగిలిన కోడళ్ళు కూడా అన్నారు.

ముగ్గురు కోడళ్ళు తిరుగుబాటు ప్రారంభించారు. అత్తగారు ఒక కోడలును ఇల్లు చిమ్మ మనేది. ఆకోడలు ఈ గదిలో దుమ్ము ఆగదిలోకీ, ఆగదిలో దుమ్ము ఈ గదిలోకి చిమ్మి, “ఇల్లు చిమ్మాను, అత్తయ్యా!” అనేది.