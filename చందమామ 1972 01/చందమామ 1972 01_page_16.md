“అ గోడకు చేరబెట్టి ఉన్న వీణ మీదేనా?” అన్నారు అతిథులు.

రామకోటి వెనక్కు తిరిగి చూస్తే నిజం గానే అక్కడ ఒక వీణ ఉన్నది. రామకోటి దాని దగ్గిరికి వెళ్ళి, అ వీణను చేతుల్లోకి తీసుకున్నాడు. అది మామూలు వీణ కాదు, దాని నిండా రకరకాల నగిషీలు చెక్కి ఉన్నాయి. రామకోటి తీగెలు మీటితే అతి శ్రావ్యమైన ఓంకారం పలికింది.

అతని దృష్టి వీణ మీద ఉన్న సమయంలో అతిథులు వెళ్ళి పోయి ఉండాలి. వాళ్ళు వెళ్ళటం రామకోటి గమనించలేదు. రామకోటి వీణ వాయించటానికి ఉపక్రమించాడు. అతను ఏ రసం కోరుకుంటే అ రసం వీణలో పలుకుతున్నది.

అతను వీణ వాయించటంలో నిమగ్నుడై ఉండగా అతని భార్య తిరిగి పచ్చింది. ఆమెతోబాటు కొందరు ఇరుగు పొరుగు వాళ్ళు కూడా వచ్చారు. అతని వాయింపు విని భార్య సప్పులేదు. అతను వాయించటం ఆపేదాకా అందరూ తన్మయులై విన్నారు.

ఆ వీణ తనకు ఎలా వచ్చిందో ఊళ్ళో అందరికీ రామకోటి చెప్పాడు.

“వాళ్ళు మామూలు బాట సారులు కారయ్యా! ఎవరో దేవతలు! ఇది దేవ వీణ! దాన్ని భక్తితో చూసుకో,” అన్నారు ఊళ్ళో వాళ్ళు.

ఆది మొదలు రామకోటి రోజూ ఊళ్ళో వాళ్ళందరికీ అడిగినప్పుడల్లా వీణ వాయించి వినిపిస్తూ ఉండేవాడు.