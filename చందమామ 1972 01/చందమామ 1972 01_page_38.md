రాజు వారినందరినీ ఒక భవనంలో సమా వేశ పరచి, వడ్డంగి తయారుచేసిన కర్రను ఎత్తి చూపి, "ఇది ఉత్త కర్రా? లేక ఇందులో ఏదైనా ఇతర పదార్థం దాచి ఉన్నదా? ఈ సంగతి తేల్చి చెప్పి, నిరూ పంచిన వారికి నాకుమార్తెను ఇచ్చి వివాహం చేస్తాను," అన్నాడు.

కర్రను ఒక బల్లమీద ఉంచారు. ఒక్కొక్క రాజకుమారుడే వచ్చి ఆకర్షను పరీక్షించాడు. అది నున్నగా ఉన్నది. ఎక్కడా అతుకు తెలియటంలేదు.

"ఇందులో ఏమీ లేదు. ఇది మామూలు కర్ర!" అని చెప్పి రాజకుమారులు తమ తమ స్థానాలలో కూర్చోసాగారు. కొందరికి ఈ పరీక్ష అపమానకరమని తోచి, వారు దాన్ని పరీక్షించను కూడా లేదు.

ఇంతలో ఒక రాజకుమారుడు, సువ ర్చలనగర యువరాజు, తన స్థానంలో నుంచి లేచిపచ్చి, కర్రను పరీక్షించాడు. అతను దాని మధ్యభాగాన్ని రెండు వేళ్ళతో పట్టుకుని చూసి, "ఇందులో అన్య పదార్థం ఉన్నమాట నిజం. ఒక నీళ్ళ తొట్టి తెప్పిస్తే ఆ సంగతి నిరూపిస్తాను," అన్నాడు.

రాజభటనులు నీళ్ళతొట్టి తెచ్చి బల్లమీద పెట్టారు. రాజకుమారుడు ఆ కర్రను తొట్టిలో వేశాడు. అది నీటిలో నిలువుగా నిలబడింది. సగంభాగం నీటిలో ముఖిగి, మిగిలిన కర్ర నీటిపైన తేలుతూ అందరికి కనబడింది.

"ఇది మామూలు కర్ర అయితే నీటి మీద అడ్డంగా తేలేది. దీని దిగువ భాగంలో బరువు ఉన్న కారణంచేత ఆ భాగం నీటిలో ముఖిగింది. కర్ర దిగువు భాగంలో ఏదో అదనపు బరువున్నదనటానికి ఇదే రుజువు," అన్నాడు నువర్చల యువరాజు.

వర్తకుడూ, రాజుగారూ ఒకేసారి పెద్ద నిట్టార్పు విడిచారు.

సువర్చల యువరాజుకూ, చంద్రసేనకూ వైభవంగా పెళ్ళి జరిగింది. స్వయంవరానికి పచ్చినవారందరూ వరనిర్ణయం జరిగిన పద్ధతి సక్రమంగా ఉన్నదని తృప్తిపడ్డారు.

వివాహం ముగియగానే వర్తకుడు విదే శాలకు బయలుదేరి చెళ్ళిపోయాడు.