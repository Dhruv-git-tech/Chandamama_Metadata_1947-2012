పోతే నా మందు ఎలా పని చేస్తుంది? నీకు రోగం నయంకావాలా, వద్దా?” అని అడిగాడు.

“లేదు, బాబయ్యా. మీ రిచ్చిన మందు వేళ తప్పకుండా వేసుకుంటున్నాను. పథ్యం కూడా మీరు చెప్పినట్టే చేస్తున్నాను, ” అన్నాడు రోగి.

శివయ్య మరి కాస్త కోపంగా, “నేను నిన్ను చెరుకుగడలు తినమన్నానా? నువు ఎందుకు తిన్నావు?” అని అడిగాడు.

“తప్పు చేశాను, బాబయ్యా. నేరు చేదుగా ఉండి, రెండు గెనుపులు నమిలిన మాట నిజమే,” అని రోగి ఒప్పుకున్నాడు.

అలా మరొకసారి చెయ్యవడ్డని చెప్పి, శివయ్య రోగికి మందిచ్చి, ఇంటికి వచ్చాడు.

గురువుగారి తెలివి కామయ్యకు అద్భుతంగా కనిపించింది. అతను శివయ్యను, “గురువుగారూ, రోగి ఏమి తిన్నుదీ నాడి చూస్తేనే తెలిసిపోతుందా?” అని అడిగాడు.

శివయ్య నవ్వి, ”చూడు, కామయ్యా. వైద్యం చేసేవాడు కొంత భేషజం నేర్చ్చి

ఉండాలి. దానికి కొంత అనుభవంకావాలి. మనం వెళ్ళినప్పుడు రోగి మంచం కింద, నమిలిన చెరుకు పిప్పి కనిపించింది. అంటే రోగి చెరుకు తిన్నాడన్న మాట. ఇలాటి విషయాలు చదివితే తెలిసేవి కావు,” అన్నాడు.

కామయ్యకు రహస్యం అర్థమయింది.

మరుసటి రోజు శివయ్య. కోలుకుంటున్న ఒకరోగికి మందు ఇచ్చిరమ్మని కామయ్యను పంపాడు. కామయ్య వెళ్ళేసరికి రోగి గడ్డి వామి దగ్గిర మంచం వేసుకుని ఆరుబయట కూర్చుని ఉన్నాడు.

కామయ్య రోగి నాడిని పరీక్షిస్తున్నట్టు నటిస్తూ, ”ఏమయ్యా. నీకు రోగం నయం కావాలా, వద్దా? గడ్డి తింటుంటే ఎలా నయమవుతుంది?” అన్నాడు.

రోగికి ఒళ్లుమండి కామయ్యను కర్రతో ఒకటి పెట్టాడు.

తరవాత ఈ సంగతి శివయ్యకు తెలిసి, కామయ్యను గట్టిగా చివాట్లు పెట్టి, తన ఇంటి నుంచి పంపేశాడు.