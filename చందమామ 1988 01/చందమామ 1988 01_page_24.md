నేను చెప్పిన ఈ జ్ఞానశక్తి కొందరికే
పరిమితం," అంటూ గూనివాడు వినోదుణ్ణి
సమీపించబోయాడు.

వినోదుడు అడుగు వెనకకు వేశాడు.
గూనివాడు కోపంగా కనుబొమలు ముడిచి,
"అహంకారంతో ప్రవర్తించకు. నువ్వు
నన్ను తప్పించుకోలేవు. నువ్వు ఈ జ్ఞాన
భూమి పౌరుడివి కావాలంటే, నిన్నుతాకి,
నీకు నామకరణం చేయాలి," అన్నాడు.

"వినోదుడన్న నా పేరుకేం లోటు?
కొత్తగా నామకరణం ఎందుకు?" అన్నాడు
వినోదుడు.

"నామకరణం చేసి తీరాలి. అయినా,
యిక్కడికి వచ్చిన తర్వాత కూడా, నీ పేరు
నీకెలా జ్ఞాపకం ఉన్నది?" అన్నాడు
గూనివాడు కోపంగా.

"అది నాపేరు కనుక జ్ఞాపకం
ఉన్నది," అన్నాడు వినోదుడు.

"నువ్వు ఆ నదిలో దిగగానే, నీ గతా
న్నంతా మరిచిపోయి ఉండాలి. అలా కాన
ప్పుడు, నువ్వీ జ్ఞానభూమి పౌరుడు కావ
డానికి వీలులేదు," అన్నాడు గూనివాడు.

"నువ్వనే, ఈ జ్ఞానభూమి పౌరుడు
కావాలని నేను ఉబలాటపడటం లేదు.
నేను ఈ ప్రాంతంకుండా వెళుతూన్న
ఒక బాటసారిని మాత్రమే," అంటూ
వినోదుడు ముందుకు నడిచాడు.

"మళ్ళీ అహంకారంతో మాట్లాడు
తున్నావు. అయినా, ఈ జ్ఞానభూమి
పౌరుడు కావడంలోని గొప్పదనం నువ్వు
గ్రహించడంలేదు. నేనెంతో కాలంగా
ఎందరెందరో పరదేశీయులను, ఈ జ్ఞాన
భూమి పౌరులుగా మార్చి ఉన్నాను.
కాని, నదిలో ఈదిన తరవాత కూడా,
నీ గతాన్ని నువ్వు మరిచిపోలేదంటే
ఆశ్చర్యంగా ఉన్నది. మరొకసారి నదిలో
ఈది వస్తావా?" అన్నాడు గూనివాడు.

"అదేంకుదరదు!" అంటూ వినోదుడు
ఒకసారి తన వేలికి ఉన్న ఉంగరంకేసి
చూసుకున్నాడు. బంగారుచిగ్రహం నుంచి
తన వేలుకు చేరిన ఆ ఉంగరం కారణం