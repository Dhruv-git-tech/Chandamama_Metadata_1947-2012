అని, బంగారు పాత్రనూ, నాణాలనూ యిచ్చి, ఈసారి ఈశాన్యదిక్కుగా వెళ్ళు మని చెప్పింది.

ముత్యాలయ్య దయ్యం కేసి కోపంగా చూస్తూ, ''ప్రతిసారీ, నువ్వు చెప్పిన దిక్కుగా వెళుతూంటే, నాకు నష్టం కలుగుతున్నది. అందుపల్ల, వచ్చినదారినే ఇంటికి పోతాను,'' అన్నాడు.

ఆ మాటలకు దయ్యం కళ్ళెర్రచేసి, కప్టాలలో వున్నవాళ్లకు సాయం చేయడం, నా పని, అలాగే, నీకు కనిపించిన, నా స్నేహితులిద్దరికీ, నా నుంచి సాయం పొందినవాళ్ళను ఏడిపించడం సరదా. నువ్వు యిప్పుడు, నేను చెప్పిన దిక్కుగా వెళ్ళుకపోతే, వాళ్ళు నీ కోసం చూసి చూసి, నిరాశచెంది బాధపడతారు. వాళ్ళు బాధపడడం, నే చూడ లేను. మేం ముగ్గురం ప్రాణస్నేహితులం. నువ్వు, ఈశాన్య దిక్కుగా వెళ్ళుకపోతే, వాళ్లనే యిక్కడికి పిలుస్తాను,'' అంటూ వికృతంగా కేక పెట్టి మాయమైంది.

అదే కణంలో, కొంటెదయ్యాలు రెండూ, అక్కడ ప్రత్యక్షమై, ముత్యాలయ్య చేతిలోని బంగారు పాత్రనూ, నాణాలనూ బూడిదగా మార్చి, కేరింతలు కొడుతూ, ఊడలమర్రి మీదికి ఎగిరి పోయినై.

ఇది చూస్తూనే ముత్యాలయ్యకు, దయ్యాల నాటకం బాగా ఆర్థమైంది. వాటిల్లో ఒక దయ్యం తనకు బంగారం యిస్తున్నట్టు నటిస్తూంటే, మిగిలిన రెండూ దాన్ని మాయం చేసి తనను ఆటపట్టిస్తూ వినోదిస్తున్నపన్న మాట! ఆ సమయంలో వాడికి, దురాశదుఃఖం చేటన్న పెద్దల మాట గుర్తుకొచ్చింది. ఇప్పటికే తను మూడు రోజుల కూలి డబ్బులు నష్టపోవడమేగాక, ఎంతో శరీర శ్రమకు గురయ్యాడు.

ఆ తర్వాత ముత్యాలయ్య, ఎన్నడూ దురాశలకుపోక, తనకు దొరికిన కూలి పనులు చేసుకుంటూ తృప్తిగా బతక సాగాడు.