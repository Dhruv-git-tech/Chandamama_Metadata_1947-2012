ఈ లోపల వినోదుడు జలపాతం ముందుకుపోయి నిలబడ్డాడు. రాజు పెద్దగా రొప్పతూ, ''ఒరే, కుర్రకుంకా! ఆ జలపాతంలో ప్రవేశించకు, చాలా ప్రమాదం,'' అని కేకవేశాడు.

''ఓయీ1, చండమార్తాండరాజా! ఈ జలపాతం, దాని చాటున వున్న గుహా— అది దాటిపోతే వచ్చే ప్రదేశం ఎంత ప్రమాదక రమైనదో తెలీదు. కాని, వాటన్నిటికన్న, నీ రాజ్యాంలో వుండడం మహాప్రమాదం!'' అంటూ వినోదుడు జలపాతంకేసి ఒక్కొక్క అడుగు వేయ సాగాడు.

రాజు, మహాజ్ఞానులూ నిశ్చేష్టులై, అతడి కేసి చూడసాగారు. వినోదుడు జలపాతం ప్రవేశించబోతూ, పెద్ద గెంతుతో, ''నేను, యీ జలపాతందాటి. అవతలివైపుకుపోబోతున్నాను!'' అన్నాడు.

రాజురెండు చేతులూ పైకెత్తి ఊపుతూ, ''ఒరే, ఆ జలపాతం దాటిపోయిన వాళ్ళెవరూ తిరిగిరాలేదు, జాగ్రత్త!'' అంటూ కేకపెట్టాడు.

''ఆ వెళ్ళినవాళ్ళు తిరిగి రావడం యీష్టంలేకో, లేక తిరిగివచ్చే శక్తిలేకో— అలా జరిగివుంటుంది. కాని, నేను మాత్రం, ఆ బంగారు విగ్రహానికి ప్రాణం వచ్చే రహస్యం తెలుసుకుని తిరిగివస్తాను.

మహారాజా, అప్పటివరకూ, ఆ విగ్రహ రక్షణ బాధ్యత తమది!'' అన్నాడు.

వినోదుడు అన్నయి మాటలు, అక్కడి కొండగుహల్లో, చుట్టూ వున్న అరణ్యాంలో ప్రతిధ్వనించినై. రాజు నివ్వెరపాటుతో శిలాప్రతిమలా నిలబడిపోయాడు.

తర్వాత, అతడు అప్పుడే స్పృహ వచ్చినవాడిలా చేయి పైకెత్తి, ''ఒరే, నువ్వేమీ దిగులుపెట్టుకోకు. ఆ బంగారు విగ్రహాన్ని పంచదారలడ్డులక్కన్నా—కాదు పంచదారలడ్డులగుండిగ కన్న ఎక్కువ జాగ్రత్తగా కాపాడతాను. ఎవడైనా, ఆ విగ్రహాన్నితాకాడో, వాడితల కోటకొమ్ముకు వేలాడ వలసిందే. నువ్వు మాత్రం, ఆ