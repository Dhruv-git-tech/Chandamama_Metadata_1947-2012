ఒక ఈళ్ళో ఒక పెద్దమ్మ. ఆ పెద్దమ్మ కొక కొడుకు. పెద్దమ్మ కొడుక్కి పెళ్ళిడు వచ్చింది. పెద్దమ్మ తన కొడుక్కి మంచి అందమైన పిల్లను చూసి పెళ్ళి చేసింది. పెద్దమ్మ కోడలు కొద్ది రోజుల్లో ఈడేరి కాపరానికి వచ్చింది.

“అత్త లేని కోడలు త్తమురాలు!” అని సామెత. అందుచేత పెద్దమ్మ కోడలు తన అత్తగారు పోతే, తానూ మొగుడూ హాయిగా ఉండొచ్చు గదా అనీ. తనను అంతా మంచిది అనుకుంటారు గదా అనీ అను కున్నది.

ఆందుకని ఆమె ఒకనాడు పెద్దమ్మతో “అత్తా, అత్తా! నేను కాపరాని కొచ్చాను గదా, ఇంటి పనులన్నీ నేనే చేసుకుంటాను గదా, నువు చచ్చిపో, అత్తా!” అన్నది.

“ఒసీ, ఒసీ, ఆలాగే చచ్చిపోతాను గాని, నాకు ఒక్క ముచ్చట తీరలేదే.

నీ కడుపున ఒక నలుసు పుడితే చూసి మరీ పోతానే!” అన్నది పెద్దమ్మ.

“ఇంతే గదా,” అనుకుని పెద్దమ్మ కోడలు సంతోషించింది.

కొద్దికాలానికే పెద్దమ్మ కోడలు కడు పుతో ఉండి ఒక కొడుకును కన్నది. పెద్దమ్మ మనవణ్ణి ఎత్తి ఎంతో సంతోషించింది.

“అత్తా, అత్తా! మనవణ్ణి కళ్ళ చూశావు గదా, చిక చచ్చిపో, అత్తా!” అన్నది పెద్దమ్మ కోడలు.

“కాస్త ఓపిక పట్టవే! మనవడి ఆచ్చట్లూ ముచ్చట్లూ చూసుకుని పోతాలే. వాడికి పుట్టువెంట్రుకలు తీసి అకరా భ్యాసం అయేదాకా ఉండి మరీ పోతా,” అన్నది పెద్దమ్మ.

అయిదేళ్ళు గడి చాయి. పెద్దమ్మ మనవడి అకరాభ్యాసం చేశారు.