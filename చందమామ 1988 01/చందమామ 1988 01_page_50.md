సాహసకార్యం

ఒకానొకప్పుడు, హేమగిరి గ్రామానికి బందిపోట్లబెడద ఎక్కువయింది. వాళ్ళు పదిమంది మాత్రమే. అయితే, ఉన్నట్టుండి గ్రామం మీద హఠాత్తుగా దాడిచేసి ధన, ధాన్య, కనక, వాహనాలనే కాక—వచ్చి నప్పుడల్లా ఒకరిద్దరు యువతులనూ, బాలురనూ ఎత్తుకుపోతూండేవాళ్ళు. ఇందువల్ల, ఊళ్ళోవాళ్ళందరూ ప్రాణాలరచేతబెట్టుకుని జీవిస్తూండేవాళ్ళు.

కొన్నాళ్ళకు, ఆ జీవితం మీద రోతపుట్టి, ఊళ్ళోవాళ్ళందరూ ఊరువదిలిపోదలచి, ఆనువైన ప్రదేశం వెదకమని, వీరసేను డనేవాణ్ణి పంపారు.

వాడు బయలుదేరి ముందుగా, పారు గున వున్న ఒక గ్రామం చేరి, గ్రామాధి కారిని కలుసుకుని సంగతంతా చెప్పాడు.

గ్రామాధికారి, వీరసేనుడు చెప్పిన దంతా విని, ‘‘మీ ఊరువాళ్ళు కొత్త

ప్రదేశానికి పొయి, ఆక్కడ స్థిరపడితే మాత్రం, బందిపోట్లు ఆ ఊరి మీదికి వచ్చి పడరని నమ్మకమేమిటి? బలహీనుణ్ణి, బలవంతుడెప్పుడూ తరిమి, తరిమి వేధిస్తూనే వుంటాడు. మీ ఊరివాళ్ళంతా ఏకమైతే, పదిమంది బందిపోట్లను చితక బాదడం ఏమంత కష్టమైనపని! మీ బలహీనతను కనిపెట్టే, వాళ్ళు మీ ఊరి మీద దాడి చేస్తున్నారు. వాళ్ళు, మా గ్రామం పాలిమేరల చాయలకు కూడా రాభయపడతారు,'' అన్నాడు.

‘‘అయ్యా, ఊరి వాళ్ళందర్నీ ఒక్క తాటి మీద నిలపడం, మాకు చేతకావడం లేదు. బందిపోట్లను ఎదిరించాలని మాకూ వుంది. కాని, పిల్లిమెడలో ఎవరు గంట కడతారు?'' అన్నాడు వీరసేనుడు.

గ్రామాధికారి కొంచెంసేపు ఆలోచించి, ‘‘మా గ్రామంలో ప్రబోధానందు డనే