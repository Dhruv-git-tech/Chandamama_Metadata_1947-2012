"నువ్వేమీ దిగులుపడకు. ఎవరైనా కష్టాలలో వుంటే, నే చూడలేను. అలాంటి వాళ్ళకు సాయపడడమే, నాకు తృప్తి," అంటూ, మళ్ళీ బంగారుపాత్రనూ, నాణాలనూ సృష్టించి, ముత్యాలయ్యకు యిచ్చి, "ఈసారి నువ్వు, యిలా దక్షిణదిక్షుగాపో!" అని చెప్పింది.

వాడు, దయ్యం చెప్పినట్టు, దక్షిణదిక్కుగా ప్రయాణమయ్యాడు.

అయితే, కొంతదూరం వెళ్ళే సరికి, యితరుల సుఖం చూడలేని దయ్యాలు రెండూ, వాడికి ఎదురుపడి, "ఓహోఁ, నీ అదృష్టం పండినట్టున్నదే! ఎంత చక్కని గుడ్లగూబ!" అన్నవి వికవికమని నవ్వుతూ.

ఆ వెంటనే ముత్యాలయ్య చేతిలోని బంగారుపాత్రమాయమై, దానిస్థానంలో, ఒక పెద్ద గుడ్లగూబ వున్నది. దాన్ని చూస్తూనే, వాడికి ఒళ్ళు జలదరించి, దూరంగా విసిరి వేశాడు. దయ్యాలు రెండూ మాయమయినై.

ముత్యాలయ్య, ఇంటికి తిరిగి వచ్చాడు. ఆ మర్నాడు కూడా వాడు కూలిపనికి పోకుండా, యీసారి తనకు పట్టబోయే అదృష్టాన్ని. జాగ్రత్తగా కాపాడుకోవాలను కుంటూ, ఊడలమర్రి దగ్గిరకు వెళ్ళాడు.

అక్కడ దయ్యం కనిపించగానే, వాడు, దానికి జరిగినదంతా చెప్పాడు. దయ్యం వాడి మీద ఎంతో జాలిపడుతూ, "నీలాంటి వాళ్ళకు సాయపడడమేగదా, నా పని!"