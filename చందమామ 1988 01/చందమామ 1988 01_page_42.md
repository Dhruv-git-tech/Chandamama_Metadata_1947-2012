కృష్ణావతారం

గోకులమంతా ఒక్కసారి కదిలింది. అందరూ ఎడతెరపిలేని ప్రయాణసన్నా హంలో మునిగిపోయారు. బరువులు బళ్ళ కెత్తారు. నేతులూ, పాలూ గల కుండలను భద్రపరిచారు. సంచులలో ధాన్యమూ, బియ్యమూ మొదలైనవి పోసి భద్రంగా కట్టారు. రకరకాల తాళ్ళూ, పలుపులూ, కవ్వాలూ, కొడవళ్ళూ. కత్తులూ, గంటలూ, పశువులనోళ్ళు తెరవ టానికి ఉపయోగించే సాధనాలూ మొద లైన పనిముట్లన్నీ జాగ్రత్తపరిచారు. ప్రయాణసన్నాహం పూర్తి అయింది.

బలశాలులు పశువులను తోలుకుంటూ ముందు బయలుదేరారు. మందల వెన కగా బళ్ళు నడిచాయి. వాటి వెనక

మనుషులు కదిలారు. వయసులో ఉన్న ఆడవాళ్ళంతా ఒక జట్టుగా నడుస్తూ, పరాచకాలాడుకుంటూ వినోదంపొందారు. కుంటి, గుడ్డి, ముసలివాళ్లు నడవలేకుండా ఉంటే వాళ్ళకు యువకులు సహాయ పడ్డారు.

ఈ విధంగా గోకులం బృందావనానికి వచ్చి చేరింది. గోపాలకులలో పెద్దలైన వాళ్ళు, ఇళ్ళు కట్టుకోవటానికి స్థలాలు నిర్ధారణ చేశారు. బళ్ళన్నీ ఒక వరసలో అర్ధచంద్రాకారంలో దిగాయి. కొందరు గుడిసెలు నిర్మించారు. కొందరు లతా గృహాలనే తాత్కాలికంగా ఇళ్ళుగా వాడు కున్నారు. కొందరు చెట్లకింద కాపరాలు పెట్టేశారు. కొందరు కంపపేర్చి దొడ్లు