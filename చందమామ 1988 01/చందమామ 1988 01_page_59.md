ఒక జాడీలో వేసి, ''ప్రతి సాయంకాలమూ ఒక్కొక్క ఖర్జూరం తినటానికి ఇస్తాను. జాడీ ఖాళీ ఆయిన రాత్రి పారిపోదాం,'' అని చెప్పింది.

రాజుగారి ఖజానా దోచిన దొంగల జట్టులో సరిగా నలభైమందే ఉన్నారు. జ్యోతిషుడు తమను పట్టి ఇవ్వటానికి నియోగించబడ్డట్టు వాళ్ళకు తెలిసింది, ఆ సాయంకాలంచికటిపడేవేళకు దొంగలు తమలో ఒకణ్ణి జ్యోతిషుడి ఇంటికి పంపి, లోపల జరిగే సంభాషణ విని రమ్మన్నారు.

దొంగ, చాటున పొంచి వింటూండగా జ్యోతిషుడి భార్య జాడీ తెచ్చి.

''ఒకటీ,'' అంటూ తన భర్తకు ఒక ఖర్జూరం ఇచ్చింది.

''మిగిలినవి ముప్పెతొమ్మిదీ!'' అన్నాడు జ్యోతిషుడు.

దొంగ గాభరాపడుతూ వెళ్ళి మిగిలిన దొంగలతో, ''జ్యోతిషుడు మన రహస్యం కనిపెట్టేశాడు. నేను చాటున ఉన్నా ఆయన నన్ను తెలుసుకుని, ''ఒకటీ—మిగిలినవి ముప్పెతొమ్మిదీ!'' అన్నాడు, ''అని చెప్పాడు.

వాడిమాట మిగిలినవాళ్ళు నమ్మక, మర్మాడు చీకటిపడేవేళ ఇంకో దొంగను జ్యోతిషుడి ఇంటికి పంపారు. లోపల జ్యోతిషుడు, ''రెండూ! ఇంకా ఉన్నవి ముప్పయ్యెనిమిదీ!'' అనటం వాడికి వినబడింది.

ఇలా ముప్పెతొమ్మిది రోజులపాటు ముప్పెతొమ్మిదిమంది దొంగలూ లెక్క విన్నారు. వాళ్ళకిక ఎలాటి అనుమానమూ మిగలలేదు. జ్యోతిషుడికి తమ అచూకి తెలిసిందనే, వాళ్ళు అనుకున్నారు.

నలభయ్యో రోజు దొంగల నాయకుడే వచ్చి పొంచి విన్నాడు.

లోపల జ్యోతిషుడికి ఆఖరు ఖర్జూరం ఇస్తూ, ''ఇదే ఆఖరుది! చూశావా? ఇది లోగడ వాటన్నిటికన్నా చాలా పెద్దది!'' అన్నది భార్య.