పొతూ నిద్రలో నవ్వటం మిత్రవిందుడి
భార్య చూసింది.

అమెకా బిడ్డలను చూడగానే గుండె
గుభేలుమన్నది. అదివరకే తండ్రిని పోగొట్టు
కున్న బిడ్డలకు ఇప్పుడు తల్లికూడా లేకుండా
పోయింది. అభమూ శుభమూ ఎరగని ఆ
పిల్లలకు తమకు రాబోయే కష్టాలేవీ తెలి
యవు గద! ఇక వాళ్ళకు దిక్కెవరు? వీరు
కూడా తల్లిలాగే దిక్కులేని చావు చావ
వలసిందేనా?

ఈ మాట అనుకోగానే ఆమెకు తన
అయిదుగురు పిల్లలూ జ్ఞాపకం వచ్చారు.
ఆమె ఇంకేమీ ఆలోచించక ఆ ఇద్దరు పిల్ల

లనూ గంపలోనుంచి ఎత్తి గుడ్డలో చుట్టి
భద్రంగా పట్టుకుని తన ఇంటికి వచ్చేసి,
నిద్రపోయే తన పిల్లల పక్కనే ఆ ఇద్దరిని
కూడా పడు కోబెట్టింది. అప్పటికగాని
ఆమెకు తన భర్త జ్ఞాపకంరాలేదు.

సముద్రపు హౌరు తుఫాను హౌరులో
కలిసి వినవస్తున్నది. మధ్యమధ్య తరగలు
ఫెళ్ళఫెళా విరిగి పడుతున్న చప్పుడవు
తున్నది. అయిదుగురు పిల్లల్ని పెంచటానికే
ఇన్ని ఇక్కట్లు పడుతున్న తన భర్త ఇంకా
ఇద్దర్ని తెచ్చినందుకు మండిపడతాడేమో!
ఆతను ఇంటికి వచ్చి తనను చితకతన్నినా
తప్పు లేదనుకున్నది. భర్తచేత తన్నులు