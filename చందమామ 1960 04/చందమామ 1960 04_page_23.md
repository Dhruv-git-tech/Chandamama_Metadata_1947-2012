తైన కారణంచేత నేను వాడితో యుద్ధం చెయ్యాను. కనుక వాణ్ణి ముందుంచుకుని మన అర్జునుడు నాపైకి యుద్ధానికి వస్తే నన్ను సులువుగా చంపగలుగుతాడు. ఆ తర వాత కౌరవ సేనలు ఎలాగూ ఓడిపోతాయి,” అన్నాడు. పాండవులు ఈ సలహా తీసుకుని పితామహుడికి సమస్కరించి తమ శిబిరాలకు వెళ్ళిపోయారు.

ఇంతా అయాక అర్జునుడు నీరుకారి పోయాడు. అతను కృష్ణుడితో, “నన్ను భీష్ముడు దుమ్ములో ఆడుకుంటూంటే చూసి బాధపడేవాడు. ఒకనాడాయన తొడ మీద కూచుని ‘నాన్నా’ అని పిలిస్తే, ‘నేను

నీకు తండ్రిని కాను, నాయనా, తాతను,’ అన్నాడు. ఆయనను ఎలా చంపను? ఆయన మమ్మల్నిందరిని చంపినా సరే!” అన్నాడు దీనంగా.

అర్జునుణ్ణి కృష్ణుడు మందలించాడు, చేసిన ప్రతిజ్ఞ నిలబెట్టుకోవటానికి భీష్ముణ్ణి చంపవలసిందే నన్నాడు. తనను చంప బూనినవాణ్ణి చంపటం క్షత్రియధర్మమని బోధించాడు.

పదవ రోజు తెల్లవారింది. ఈ రోజు పాండవులు శిఖిండిని ముందుంచుకుని తమ సైన్యాలతో యుద్ధరంగానికి కదిలారు. కౌరవ సైన్యాలకు భీష్ముడు ముందు నిల బడ్డాడు. యుద్ధం ఆరంభమవుతూనే పాండవ సృంజయులు విజృంభించి కౌరవ సైన్యాలను చెండాడటాగారు. ఇది చూసి భీష్ముడు మండిపడి పాండవ సైన్యాలను దారుణ హింసాకాండకు గురి చేయసాగాడు. ఆయన దుర్యోధనుడితో, “నేను పదివేల రధికులను చంపకుండా యుద్ధం చాలించనని నియమం పెట్టుకున్నాను. ఆ ప్రకారమే ఈ రోజు పది వేలమంది రధికులను చంపుతాను. ఆధైర్య పడకు,” అన్నాడు.

అవతల పాండవ యోధులందరూ ఆ రోజు భీష్ముణ్ణి చంపటమే తమ లక్ష్యంగా