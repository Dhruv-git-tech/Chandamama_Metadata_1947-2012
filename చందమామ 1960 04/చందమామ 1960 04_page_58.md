దేవత మళ్ళీ కనిపించి, “రాజా, నీవు వెళ్ళి దొంగతనం చేసి రాకపోయా వో, నీకు రాజ్యమూ, ప్రాణమూకూడా దక్కవు! ఇది ఈశ్వరాజ్ఞ!” అన్నది.

రెండుసార్లు వచ్చిన ఈ కలను గురించి ఏమనుకోవాలో మహారాజు నిశ్చయించ లేకపోయాడు. ఆయన మళ్ళీ నిద్రపావ టానికి యత్నించేసరికి, మూడవసారి మళ్ళీ అదే కల వచ్చింది. ఇందులో ఏదో దైవపే రణ ఉన్నదని, ఆ దేవత ఆజ్ఞప్రకారం దొంగతనం చేసి తీరాలనీ మహారాజు నిర్ణయించుకుని, పక్కమీదినుంచి లేచి చప్పదు కాకుండా భవనం వెలపలికి వెళ్ళాడు.

“నేను దొంగతనం చెయ్యటమేమిటి? ఇలా దొంగలాగా బయటికి వెళ్లటం చూస్తే నా నౌకర్లు ఏమనుకుంటారు?” అనుకున్నాడాయన. కాని అదృష్టవశాత్తూ ఎవరికంటారు. పడకుండానే ఆయన ఆశ్యశాలను చేరుకుని తన గుర్రంమీద ఎక్కి, అరభ్యం కేసి బయలుదేరాడు. దొంగలాగే ఆయన తన ముఖం కింది భాగాన్ని, నెత్తినీ గుడ్డతో కప్పకున్నాడు.

ఆలోచించిన కొద్దీ ఆయనకు దొంగలమీద గౌరవం హెచ్చింది. దొంగతనం చెయ్యటానికి ఎంత నేర్పు కావాలి! ఎంత గుండెదైర్యం కావాలి!

పట్టుబడితే జనం చంపేస్తారు; ఒకవేళ జనం చంపకపోతే రాజు ఉరితీయి స్తాడు. తాను రాజే అయినాకూడా దొంగతనం చెయ్యటంలో తనకూ ప్రమాదం ఉన్నది: దొంగతనం చేస్తూ దొరికిపోతే, తాను ఫలానా అని తెలిసేలోపుగా అవతలి వాళ్ళు చంపెయ్యవచ్చు; ఒకవేళ, వాళ్ళు చంపేలోపుగా తాను రాజునని రుజువు చేసుకో గలిగినా బతికి ఉన్నంత కాలమూ తీరని అవమానం!

“నేను ఒంటరిగా దొంగతనం చెయ్యలేను. నాకెపరైనా దొంగ ఒకడు జతపడితే బాగుండును!” అనుకున్నాడు మహారాజు.