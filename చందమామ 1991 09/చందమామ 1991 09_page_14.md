నగరానికి వెళ్ళాడు. ఆ సాయంత్రం అతడు రాజుగారి ఉద్యానవనం బయట ముంత బద్దలుకొట్టి, రాజుగారి రాకను కోరుకున్నాడు. కాస్సేపటిలోనే ఉద్యాన వనంలోంచి రాజుగారు బయటకు వచ్చాడు.

యతీంద్ర మిరియపుగింజను నోట్లో వేసుకుని, 'మహారాజా! మీ కొలువులో నాకు తగిన ఉద్యోగం ఇప్పించండి,' 'అని అడిగాడు,

రాజు చిరునవ్వునవ్వి, 'మహారాజుగా చేరు!' అన్నాడు.

ఆ విధంగా యతీంద్రకు ఉద్యోగం దొరికింది. కొలువులో కొంత డబ్బు ముందే తీసుకుని, ఉండేందుకు ఇల్లూ, మంచి దుస్తులూ ఏర్పాటు చేసుకుని, దేవీ ఆలయానికి తిరిగి వచ్చాడు.

అతడు రాగి ఉంగరాన్ని తిరిగి దేవ తకు కృతజ్ఞతతో ఇచ్చేస్తూ, 'తల్లి, నా స్వశక్తి మీద నాకు నమ్మకం వున్నది. లోగడ ఉద్యోగం సంపాదించుకోవడం సాధ్యపడకపోయినా, ఇప్పుడు సంపాదించు కున్న ఉద్యోగాన్ని నిలబెట్టుకోగలనన్న ఆత్మవిశ్వాసం కూడా, నాకున్నది,' 'అన్నాడు ఎంతో వినయంగా.

'ఇద్దరికీ ఒకేరకమైన వస్తువులిచ్చినా, దురాశకారణంగా పరశురాం వాటివల్ల ప్రయోజనం పాందలేకపోయాడు. నేను ఇచ్చిన మిరియపుగింజ ప్రభావంవల్ల, యతీంద్ర అడిగివుంటే—రాజు అతడికి అర్ధరాజ్యం కూడా ఇచ్చివుండేవాడు!' 'అని దేవత మాయమైంది.

మర్నాడు తెల్లవారుతూనే నగరానికి బయలుదేరిన యతీంద్ర, పరశురాంతో, 'నువ్వు నా వెంట వస్తావా? నీకేదైనా ఉద్యోగం దొరికే దాకా, నా ఇంట్లోనే వుండవచ్చు,' 'అన్నాడు.

'తప్పకుండా వస్తాను! నీతో వుంటూ నేను సంపాదించుకోవలసిన లోకజ్ఞానం ఎంతో వున్నది,' 'అని, పరశురాం, యతీంద్ర వెంట నగరానికి బయలు దేరాడు.