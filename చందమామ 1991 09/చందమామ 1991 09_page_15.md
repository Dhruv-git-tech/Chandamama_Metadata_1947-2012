చిలుక పలుకు

శిళ్ళంగేరి గ్రామంలో వుండే సిద్ధయ్య అనే అతను, చిలుకను కొందామని బజారుకు వెళ్ళి, ఒక దుకాణంలో, అందమైన చిలుకనొకదాన్ని చూసి, దాని ఖరీదెంత అని, దుకాణంవాణ్ణి అడిగాడు.

“వందరూపాయలు!” అన్నాడు దుకాణంవాడు.

“వందరూపాయలే!” అంటూ సిద్ధయ్య ఆశ్చర్యపోయాడు.

“ఈ చిలుక సామాన్యమైంది కాదు. కావాలంటే దాన్నే అడగండి, అంత ఖరీదు చేస్తుందో లేదో,” అన్నాడు దుకాణంవాడు.

“శువ్వు వందరూపాయల ఖరీదు చేసే మాట నిజమేనా?” అని సిద్ధయ్య, చిలుకను అడిగాడు.

“ఆందుకు సందేహమెందుకు?” అన్నది చిలుక.

ఆ జవాబుకు సిద్ధయ్య చాలా సంతేషించి, దుకాణంవాడికి వందరూపాయలిచ్చి, చిలుకను ఇంటికి తీసుకుపోయాడు. ఇంట్లో అతడి భార్యా పెల్లలు అడిగిన ప్రతి ప్రశ్నకూ చిలుక, “ఆందుకు సందేహమెందుకు?” అని జవాబివ్వసాగింది.

దానితో సిద్ధయ్య, చిలుకకు ఆ మాట తప్ప మరేమీ రాదనీ, తాను మోనపోయానని గ్రహించి, తల బాదుకుంటూ పెద్దగా, “నేను ఒట్టి అమాయకపు వెధవను, మోనపోయాను!” అన్నాడు.

ఆ వెంటనే చిలుక, “ఆందుకు సందేహమెందుకు?” అన్నది.

అది విని సిద్ధయ్యతేపాటు, అతడి భార్యా పెల్లలు పాట్టలు చెక్కలయ్యేలా నవ్వుకున్నారు.

—కోలార్ కృష్ణ ఆయ్యర్