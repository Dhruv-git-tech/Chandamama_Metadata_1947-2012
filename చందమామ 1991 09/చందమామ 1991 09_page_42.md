అందుకతడు ఇలా చెప్పాడు: 'మీరు మా నాన్నగారిని 'శిశిర రుతువైన ఈ చలిలో ఎందుకు కష్టపడతారీ వృద్ధా ప్యంలో!' అని ప్రశ్న వేశారు. దానికి మా తండ్రి 'నాకు పళ్ళన్నీ దృఢంగా వుండి జీర్ణశక్తికి తోడ్పడుతున్నాయి. కనుకనే ఈ శీతలాన్ని భరించే శక్తి నాకున్నది' అని బదులిచ్చారు.'' అన్నాడు.

తరవాత భార్గవుడు మళ్లీ కర్మరీయుణ్ణి ఉద్దేశించి, ''అయ్యా. తరుచు ఇళ్ళు కడుతూ, పడగొడుతూండేవాళ్ళు ఎంద రున్నారండీ?'' అని అడిగాడు.

దానికి గురువు, ''అటువంటి పని చేసి చేసి, మానుకున్నవాళ్ళు నలుగురు. ఇప్పుడు వాళ్ళ తరఫువాళ్ళు ఆ పని చేస్తున్నారు.'' అంటూ జవాబు చెప్పాడు.

ఈ ప్రశ్నకు కూడా గురువుగారి కొడుకే వివరణ చెప్పాడు: ''మీ ఇంట్లో చిన్న పిల్ల లెంతమంది?' అని ప్రశ్న. అందుకు మా నాన్నగారు, 'నాకు నలుగురు కొడుకులు, చాలామంది మనమలూ,' అని సూచించారు.'' అన్నాడు.

మళ్ళీ భార్గవుడు, ''స్వామీ! మీరు తరుచుగా కాంతికన్యను తెస్తూ వుంటా రనుకొంటాను. నా మాట నిజమేనా?'' అని అడిగాడు.

ఈ మాటకు గురువు, ''లేదు, కాంతి కన్యను తెస్తే వస్త్రభూషణ లిచ్చి మళ్ళీ మర్యాదగా సాగనంపాలికద? కనుక మా స్వంత కన్యనే ఎప్పటికీ నమ్ముకుని వుంటాం. అదే మాకు పదివేలు,'' అని జవాబు చెప్పాడు.

గురు కుమారుడు దీని అర్థం ఇలా చెప్పాడు: ''అప్పగా తరుచు ధనం తెచ్చుకుంటారా?'' అని మీ ప్రశ్న, 'లేదు, స్వంత సంపాదనతోనే కాల కేపం చేస్తున్నా' మని మా నాన్నగారి జవాబు.''