లంచ గొండి తన స్నేహితుడే ఆయినా, అతణ్ణి మన్నించమని రాజును కోరలేదు. పర్తకుడు శ్రీచందుడు లాభంలో వాటా ఇస్తానన్నా తిరసక్కరించాడు. ఇదంతా ఎరిగివుండి రాజు హరిదత్తుడు, అచ్యుతుడు చేసిన విమర్శలోని నిజం గ్రహించకుండా, అతడిపై ఆగ్రహించాడంటే— అందుకు కారణం అహంకారం, మూర్ఖత్వాలేనా లేక మరేదైనా కారణం వున్నదా? ఈ సందేహాల కు సమాధానం తెలిసికూడా చెప్పకపోయావో, నీ తల పగిలి పోతుంది.'' అన్నాడు.

దానికి విక్రమార్కుడు, 'చిన్ననాటి గురుకులంలో అచ్యుతుడి సహాధ్యాయి ఆయిన హరిదత్తుడికి, అచ్యుతుడెంతటి ఆత్మాభిమానో, నిజాయితీపరుడో బాగా తెలుసు. అతడు చేస్తున్నది, ఏమాత్రం ఎదుగూబొదుగులు లేని చిన్న ఉద్యోగమే ఆయినా, తను ఆస్థానంలో మంచి ఉద్యోగం ఇస్తానంటే, అతడు అంగీకరించ డన్ను. భయంతోనే, ఆ సంగతి అచ్యు

తుడితో అనలేదు. పైగా పులి మీద పుట్ర లాగా, తనతో అతడికి గల స్నేహాన్ని. ఇతరులు తమ స్వార్థం కోసం ఉపయోగించుకునేందుకు, అతడి మీద నానా వతిళ్ళు తెస్తున్నారు. ఇలాంటి సమయంలో రాజు హరిదత్తుడికి, తన చారుల ద్వారా జమీందారు, అచ్యుతుడితో కట్టిన పందెం గురించి తెలిసింది. తన నుంచి సహాయం కోరే పొరుగువాళ్ళ బలవంతాల నుంచి బయటపడి, జమీందారు కుమార్తెను పెళ్ళాడి, జీవితంలో సుఖపడగలడనే గట్టి నమ్మకంతోనే, ఆయన అచ్యుతుడిపైన లేని ఆగ్రహం నటించాడు. ఈ అన్ని కారణాలవల్లా, రాజు హరిదత్తుడు అహంకార్, మూర్ఖుడూ కాకపోగా, గొప్ప వివేకీ, స్నేహశీలి అని తెలుస్తున్నది.'' అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)

[అధారం: ఎన్. శివనాగేశ్వరరావు రచన]