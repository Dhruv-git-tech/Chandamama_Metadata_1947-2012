విధంగా సత్కరించగలం!’’ అన్నాడు గరళనాథుడు.

‘‘చాలా సంతోషం. ఆపైన, మీరు ఆ వర్తకుల్ని ఏం చేస్తారు?’’ అని అడి గాడు సమీరుడు.

గరళనాథుడు పెదవులు బిగబట్టి. కొంతసేపు మౌనంగా ఆలోచించి, గట్టిగా నిట్టూరుస్తూ, ‘‘ఆదుర్మార్గులు చేసిన ఘోరమైన అపకారానికి వాళ్ళను హత మార్చినా పాపంలేదు. కాని, వాళ్ళను చంపడానికి నా మనసు అంగీకరించడం లేదు. అందుకే, వాళ్ళ ఓడను దోచుకుని దానిని సముద్రంలో ముంచి, వాళ్ళను బందీలుగా పట్టుకుని వెళ్ళి బానిసల సంతలో అమ్మేస్తాం. చంపడంక న్న వాళ్ళను బానిసలుగా విక్రయించడం వాళ్ళపై దయచూపినట్టేకదా!’’ అన్నాడు గరళనాథుడు.

బానిసలసంత అన్న మాట వినగానే కుర్రవాళ్ళు భయకంపితులయ్యారు.

అంతలో గరళనాథుడి ముఖ్యాను చరుడు లోపలికి వచ్చి, ‘‘ఓడ కనిపించింది!’’ అన్నాడు అమితోత్సాహంగా.

‘‘శభాష్! మనఓడను-త్వరగా దానికేసి నడిపించండి. ఆ ఓడలోని మనుషులు కనిపించగానే, మనవాళ్ళు తెడ్లను కుర్రవాళ్లకు అప్పగించి, ఎదుటివాళ్ల కంటబడ కుండా ఒక గదిలో దాక్కోవాలి, వెళ్ళు!’’ అని అజ్ఞాపించాడు గరళనాథుడు.

గరళనాథుడూ, కుర్రవాళ్ళు భోజనం ముగించి, గదినుంచి బయటకు వచ్చారు. దూరంలో వర్తకుల ఓడ కనిపించింది. కొంతసేపు వాయువేగంతో ప్రయాణం చేసి వర్తకుల ఓడను సమీపించగానే, నాయకుడి అజ్ఞానుసారం, దొంగలు తెడ్లను కుర్రవాళ్ళకు అప్పగించి, లోపలికి వెళ్ళారు.

సమీరుడు, ఓడ తెరచాప కొయ్యకు అనుకుని వున్న పలకమీదికి ఎక్కి, వర్తకపు ఓడలోని వాళ్ళకు కనిపించే విధంగా నిలబడ్డాడు. అప్పుడు తాను ఉన్న