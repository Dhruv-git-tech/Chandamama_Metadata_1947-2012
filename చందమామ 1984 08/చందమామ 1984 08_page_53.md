వెళ్ళాడు. అక్కడ కైలాసంలో శివుడికి జలంధరుడికి యుద్ధం జరుగుతున్నది.

ఒకానౌకప్పుడు గండక అనే దేవవేశ్య భూలోకానికి చేరి విష్ణువును గూర్చి గొప్ప తపస్సు చేసింది. విష్ణువు ప్రీతిజెంది ఏం కావాలో కోరుకోమన్నాడు. ''దేవా! నిన్ను నాలో రత్తనిథుల్ని దాచు కొన్నట్లుగా గుప్తపరుచుకోవాలి'' అన్నది గండకి.

విష్ణువు, ''నువ్వు, గండకినదిగా ప్రవహించు. నీ. జలాల్లో, నేను సాల గ్రామాన్నయి ఉంటాను!'' అని చెప్పాడు. గండకి నదిగా మారింది.

తులసిదేవి విష్ణు మాయాప్రభావానికి లోనై, తన పెనిమిటి యిన్నాళ్ళకు వచ్చి

నందుకు అనందంతో భ్రమలోపడి పతి రూపంలో ఉన్న విష్ణువు పాదాలకు ప్రణమిల్లింది. అదే సమయంలో శివుడు జలంధరుడి కంఠాన్ని త్రిశూలంతో చేదించాడు. అ శిరస్సు ఎగిరివచ్చి తులసిదేవి చేతులకు తగుల్తూ పడింది. విష్ణువు నిజ రూపం పొందాడు.

తులసి తృళ్ళిపడి భర్తశిరస్సును చూసి, భ్రమనుండి విముక్తురాలై. ''ఓ, విష్ణూ! నన్ను మోసగించినందుకు నువ్వు రాయిగా మారు !'' అన్నది.

విష్ణువు చిరునవ్వు చిందిస్తూ. ''తులసీసతీ! సంతోషంతో నీ శాపాన్ని శిరసావహిస్తున్నాను. నీ భర్త జలంధరుడు ఎవరో కాదు, సుదాముడే! నేనె కృష్ణ, సుదాముల రూపాలతో గోలోకంలో ఉంటాను.

వివాహానికి పూర్వం నువ్వు నన్ను పతిగా కోరుతూ ఆరాధించినదానివే! వివాహం జరిగాక ధర్మాన్ననుసరించి సతీలోకానికి ఆదర్శప్రాయంగా పరమసాధ్యిగా, సతీతులసిగా వర్తించావు. నీవు పవిత్రతకు చిహ్నంగా తులసిచెట్టుగా భూమ్మిద మొలుస్తావు. తులసి నాకు అత్యంత ప్రీతిపాత్రంగా ఉంటుంది. తులసి సన్నిధిలో నేనెప్పుడూ శిలా రూపంతో ఉంటాను!'' అని చెప్పాడు.