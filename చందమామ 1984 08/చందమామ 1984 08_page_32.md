ఈ విధంగా బ్రాహ్మదూ, బ్రాహ్మదితో పాటు దొంగలూ అంతా, కలిసి మొత్తంగా చచ్చి పూరుకున్నారు.

ఒకటి రెండు రోజులలో బోధిసత్వుడు దొంగల కయవలసిన రుసుము చేతపట్టుకు వచ్చాడు. గురువుకోసం చూశాడు. గురువు కానరాలేదు. ఎక్కడ చూసినా ధనమే ! ఎక్కడ చూసినా కళేబరాలే ! అప్పుడే అనుకున్నాడు బోధిసత్వుడు, "ఈ బ్రాహ్మడు నా మాట చెవిని పెట్టలేదు. తనకు తోచినంతా చేశాడు. మొన్నటి రోజున ఈ బ్రాహ్మడు మంత్రం జపించి, రత్నాలవర్ణం రప్పించే వుంటాడు. దాని ఫలతంగానే అందరూ చచ్చి వుంటారు," అని తలిచి, బాటవెంబడే చూసుకొంటూ పొసాగాడు.

కొంత దూరంలో గురువుగారి కళేబరం కనిపించింది. "అయ్యో ! గురువర్యా, నా మాట విన్నావు కాదుకద ! ఎంతటి గతికి పాల్పడ్డావు!" అంటూ అతను వాపొయాడు. చితుకులు పొగుచేసి తెచ్చి గురువుకు దహనాది క్రియలు సరిపాడు. అడవిపువ్వులు పట్టుకవచ్చి అస్థలమందు వుంచి, భక్తిపూర్వకంగా తుదిసారి నమస్కరించాడు.

అక్కడినించి ఇంకా అలా అలా వెళ్ళగా మొదటి దొంగల జట్టులోని కొందరి శవాలూ కంటపడినై. మరి కొంత దూరంలో రెండవ జట్టులో వుండే దొంగల కళేబరాలు పడివున్నయి.

రెండు తప్ప, బోధిసత్వుడికి తను చూసివున్న అందరి కళేబరాలూ లెక్కకు సరీగా కనిపించినై. ఐతే అ ఇద్దరూ ఎక్కడికి తప్పించుకుపొయారా అని ఆలోచించాడు. వాళ్ళు ధనం దోచుకు పొయిన జాడ కనిపెట్టి, ఆ దారినే వెళ్ళగా ఆ దారి బోధిసత్వుణ్ణి ఒక కికారణ్యంలోకి తీసుకు పొయింది. ఆ అరణ్యంలో ధనం మూటలు కనిపించినై. తప్పిపొయారనుకొన్న ఇద్దరు దొంగల లోనూ ఒకడి కళేబరం కనిపించింది.