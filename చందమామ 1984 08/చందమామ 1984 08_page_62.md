"మహారాజా, అది అంత శ్రీఘ్రం అయే పనికాదు. రెండేళ్ళ కొకసారి పూసే మూలిక ఉన్నది. అది నాలుగో విడత పూస్తూండగా ఏరుకు రావాలి. అలాగే, ఒక ధాతువు మంచుకొండల మీద తప్ప మరెక్కడా దొరకదు. అ కొండల మీద మంచు అరేళ్ళ కొకసారి మాత్రమే కరుగుతుంది. అలా రెండుసార్లు కరిగిన తరవాతనే ఆ ధాతువును తవ్వి తీసుకు రావాలి," అన్నాడు వైద్యుడు.

"సరే, సరే, ఇంతకూ అ దివ్యోషథం ఒక వారంలో తయారవుతుందా?" అని రాజు అడిగాడు.

"ఇంకా ఎక్కువ కాలం పడుతుంది, మహారాజా. తమరు ఒక పని చేయ గూడదా? మీ అమ్మాయిని పన్నెండేళ్ళ పాటు మా పెంపకంలో ఉంచంది. అమెకు చెయ్యవలసిన చికిత్స స్రకమంగా చేస్తాం," అన్నాడు వృద్ధవైద్యుడు.

రాజు రాణికేసి తిరిగి, "ఏమంటావు. దేవీ? మన అమ్మాయిని పన్నెండేళ్ళ

పాటు వీరి కచ్చి చికిత్స చేయంతామా ? లేక వీరంటరినీ బెత్తాలతో చావ గొట్టించనా?" అని అడిగాడు.

"రాణి కొంచెం అలోచించి, "వాళ్ళకు పన్నెండేళ్ళు వ్యవధి ఇచ్చి చూద్దాం. అప్పటిక అమ్మాయికి చికిత్స చెయ్యలేక పోతే ఏకంగా అందరి తలలూ తీసెయ్య వచ్చు," అన్నది.

రాజు సరేనన్నాడు. వైద్యులు రాజు కుమార్తెను తమ వెంట తీసుకుపోయి, అమెను శ్రద్ధగా పెంచటమేగాక, చదువు చెప్పి, ప్రపంచజ్ఞానం కలిగించారు. అమె వారివద్ద పన్నెండేళ్ళు పెరిగి తలిదండ్రుల వద్దకు తిరిగి వచ్చింది.

ఆమె తల మీద నల్లని తలకట్టూ, నోట్లో తెల్లని పలువరుసా చూసి, రాజూ రాణీ ఎంతో సంతోషించి వైద్యులకు గొప్ప బహుమానా లిచ్చారు.

తల్లిదండ్రుల అనంతరం రాజకుమార్తె రాణీ అయి ప్రజలను వివేకంతో పారించింది.