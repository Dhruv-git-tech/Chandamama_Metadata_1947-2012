బయలుదేరి పద్మపాదుడు వున్న చోటుకు వచ్చారు. వారి వెంట వున్న హసన్‌గోరీ చేతులను గాలిలో అల్లలాడిస్తూ, "పింగళా! ఏమిటి వింత? ఈ కొండ ప్రాంతాల నేనెన్నడూ ఒక్క తోడేలును గాని, ఒక్కగానౌక్క పెద్దపులిని గాని చూసినది లేదు. , కాని, యిప్పుడు...." అంటూ కళ్ళింత చేసుకుని పింగళుడి కేసి చూస్తూ అగిపోయాడు.

"పద్మపాదా! ఇక మీ గురించిన రహస్యం దాచి లాభం లేదు గనక, వీరం దరికీ నిజం చెప్పమంటారా?" అన్నాడు పింగళుడు.

పద్మపాదుడు అంగీకారమాచకంగా తల వూపి, తన దుస్తుల్లో భద్రంగా దాచి వుంచిన మహామాయుడి వేలి వుంగరాన్ని బయటికి తీసి, అక్కడ ఎత్తుగా వున్న ఒక కొండరాతి మీద పెట్టాడు. మరు క్షణమే ఆ ప్రదేశమంతా కండ్లు మిరుమిట్లు కొలిపే కాంతితో, పట్టపగటిలా అయిపోయింది.

పింగళుడు ఒకటి రెండు మాటల్లో పద్మపాదుడు మహామంత్ర వేత్త అని అక్కడ చేరినవారందరికీ చెప్పి, హసన్ గోరీ కేసి తిరిగి, "హసన్! ఆ ఎడారి దొంగ రాబందును గురించి నీవేమీ అదుర్దాపడ నవసరం లేదు. పద్మపాదుడు పంపిన తోడేళ్ళూ, పెద్దపులులూ అతణ్ణి అనుచరులతోపాటు, కొంతసేపట్లో యిక్క డికి తప్పకుండా మందవేసుకు రాగలవు," అన్నాడు.

పింగళుడు మాట పూర్తి చేయక ముందే, ఆ కొండలోయల్లో హాహాకారాలు బయలుదేరినై. వాటితోపాటు తోడేళ్ళ అరుపులూ, పెద్దపులుల రంకెలూ కూడా వినిపించినై. చూస్తూండగానే వందల సంఖ్యలో వున్న ఎడారి దొంగలు, అన్ని వైపులా చుట్టుముట్టుతున్న క్రూర మృగాల నుంచి పారిపొయేందుకు ప్రయత్నిస్తూ. ఎటూ దారి కానక, పద్మపాదుడూ, పింగళుడూ వున్న చోటుకు భితితో అరుస్తూ రాసాగారు. —(ఇంకావుంది)