వార్తలు - విశేషాలు:

ఇండియా - సిటిబిటి

సెప్టెంబర్ నెలారంభంలో, ఐక్యరాజ్య సమితిజనరల్ అసెంబ్లీ- సిటిబిటి పత్ర ఆమోదం పొందడానికి సభ్యదేశాల ప్రత్యేక సమావేశం ఏర్పాటు చేసింది. గత జూన్ నెలలో జెనీవాలో అణ్వస్త్ర నిరాయుధి కరణ కోసం ప్రత్యేక సమావేశం జరిగింది. చర్చలు జరిగాయి కాని, అక్కడ అది ఏకగ్రీవ ఆమోదం పొందలేక పోయింది. దాని పర్యవసానమే ఈ సిటి బిటి పత్రం. కాంప్రెహెన్సిన్ టెస్ట్ బ్యాన్ట్రీటీ (అణ్వాయుధ నిషేధ ఒప్పందం)

సంక్రిప్త రూపమే సిటిబిటి.

ఈ పత్రాన్ని ఆమోదించాలని జనరల్ అసెంబ్లీలో, ఆస్ట్రేలియా ఒక ప్రేరణను ప్రవేశించింది. దానిని భారత దేశంతో పాటు కొన్ని దేశాలు మాత్రమే వ్యతిరేకించాయి. సెప్టెంబర్ 10వతేదీ సభ్య దేశాలు అత్యధిక మెజా రిటీతో తీర్మానాన్ని ఆమోదించాయి. 185 సభ్యదేశాలలో

158 దేశాలు అనుకూలంగా ఓటు చేశాయి. ఇండియా, భూటాన్, లిబియా దేశాలు వ్యతిరేకించాయి. ఐదుదేశాలు సమావేశానికి హాజరు కాలేదు. మిగతా దేశాలు తటస్థంగా ఉండిపోయాయి. అయినా, ఈ తీర్మానాన్ని ఇండియా ఎందుకువ్యతి రేకిస్తున్నది? అభ్యంతరాలు ఏమిటి?

ప్రపంచంలోని ఐదు అగ్రదేశాలయిన - అమెరికా, ఇంగ్లాండు, రష్యా, చైనా, ఫ్రాన్స్ లు ఇప్పటికే అణ్వాయుధాలను కలిగి ఉన్నాయి. 44 దేశాలు అణ్వాయుధాలు తయారు చేసే శక్తి సామర్థ్యాలు కలిగి ఉన్నాయి. అటువంటి దేశాలలో ఇండియా ఒకటి. అంతకు పూర్వం జరిగిన అణ్వస్త్ర నిరాయుధికరణ సమావేశంలో ఐక్యరాజ్యసమితి అణ్వాయుధ నిషేధ ఒప్పందానికి మూడు లక్ష్యాలను ప్రకటించింది: ఒకటి - ఏ దేశమైనా సరే ఇకపై అణ్వాయుధాలు

తయారుచేయడం ఆపివేయాలి. రెండు - ఇప్పటికే అణ్వాయుధాలు కలిగి ఉన్నదేశాలు, వాటినినిర్ణీత గడువు లోపల నిర్మూలించాలి. మూడు - అంతర్జా తీయ శాంతిని పరీరక్షించాలి. అంటే - ప్రపంచంలో అణ్వాయుధ యుద్ధాలు రాని పరిస్థితిని సృష్టించాలి.

పై మూడు లక్ష్యాలలో ఒక్కదాని సాఫల్యానికి కూడా ఈ ఒప్పందం దోహదం చేయదని ఇండియా భావిస్తున్నది. ఇతర దేశాలు అణ్వాయుధాలు తయారు చేయకూడదని ఆదేశించే ఐదు అగ్రదేశాలు తమవద్ద ఉన్న ఆయుధాలను నిర్మూలించడానికి ఉత్సాహం కనబరచడం లేదు. మందగొడిగా ఉన్నాయి. తమ వద్ద కొంతవరకయినా అణ్వాయుధాలు ఉండాలని అవి ఆశిస్తున్నాయి. చైనా, ఫ్రాన్స్ దేశాలు నిన్న మొన్నటి వరకు అణ్వాయుధ వరీక్షలు జరువుతూనే వచ్చాయి - అని ఇండియా తెలియజేసింది. ఆ విధంగా మొదటి లక్ష్యమే నెరవేరే స్థితి లేకుండా ఉన్నది. ఇక ఐదు దేశాలవద్ద ఉన్న అణ్వాయుధాలను నిర్మూలించడానికి ఒప్పంద పత్రం ఒక నిర్ణీతమైన గడువును నిర్దేశించలేదని ఇండియా సూచించింది. ఈ రెండు లక్ష్యాలు నెరవేరకుండా

మూడవ లక్ష్యమైన అంతర్జా తీయ శాంతి అసాధ్యమని ఇండియా భావిస్తున్నది.

ఒప్పంద పత్రంలో సభ్య దేశాల సంతకాలకోసం జనరల్ అసెంబ్లీ మరొక మూడేళ్ళు వేచివుంటుంది. ఈ ఒప్పందంలో సంతకం చేయక పోయినప్పటికీ, అణ్వాయుధాలు తయారుచేసే ఉద్దేశం తనకు లేదని ఇండియా సృష్టంచేసింది. తనకు అణ్వాయుధాలు తయారుచేసే శక్తిసామర్థ్యాలు ఉన్నప్పటికీ ఇండియా దానిని ఇంత వరకు శాంతియుత ప్రయోజనాలకు మాత్రమే ఉపయోగించుకోవడం ఇక్కడ గమనించవలసిన విషయం.

అణ్వాయుధ నిషేధ ఒప్పందంలో సంతకం చేయని ఇండియాపై, ఇతరదేశాలపై ఐక్యరాజ్య సమితి 1999వ సం||లో ఎటువంటి చర్యతీసుకుంటుందో వేచి చూడాలి!