చంద్రమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

విద్యాలయాలు - రాజకీయపక్షాలు

కొంతకాలం క్రితం పాఠశాలలలో ప్రతి తరగతికీ ఒక విద్యార్థి నాయకుడూ, పాఠశాల విద్యార్థులందరికీ ఒక విద్యార్థి నాయకుడూ. ఉండేవారు. తరగతి నాయకుణ్ణి ఆయాతరగతి ఉపాధ్యాయులూ; ప్రధానోపాధ్యాయుడూ - ఇతర ఉపాధ్యాయులూ కలిసి పాఠశాల విద్యార్థి నాయకుణ్ణీ నియమించేవారు. విద్యార్థుల చదువు, సత్ర్పవర్తన ప్రాతిపదికమీద ఆ నియామకం జరిగేది. ఆ తరవాత ఎటువంటి ఒడిదుడుకులూ లేకుండా విద్యాసంవత్సరం ప్రశాంతంగా గడిచి పోయేది.

ఆ కాలంలో విద్యార్థుల సంఖ్య పరిమితంగా ఉండేది. అందు వల్ల ఆ పద్ధతి సాధ్యమయింది. కాని, ఇవాళ విద్యార్థుల సంఖ్య విపరీతంగా పెరిగిపోయింది. పరిస్థితులు మారాయి. తమ నాయకు లను విద్యార్థులే ఎన్నుకునే పరిస్థితి ఏర్పడింది. అందువల్ల క్రమేణా రాజకీయపక్షాలు తమ పలుకుబడిని విద్యాలయాలకు విస్తరింప జేయడం ప్రారంభించాయి. అఖిరికి రాజకీయపక్షాల ప్రాతిపదిక మీద విద్యార్థి నాయకుల ఎన్నికలు జరగడంవల్ల, పాఠశాలలో, కళాశాలలలో, విశ్వవిద్యాలయాలలో ఉండవలసిన ప్రశాంత వాతా వరణం కలుషితమవుతున్నది!

పిల్లలను విద్యాలయాలకు పంపడం చదువుకోవడానికే గాని, రాజకీయాలు నడపడానికి కాదు. కాబట్టి, విద్యార్థుల మధ్య జరిగే ఎన్నికలలో రాజకీయపక్షాలు జోక్యంచేసుకోరాదనీ, అవి విద్యాసంస్థలకు దూరంగా ఉండాలనీ - తల్లి దండ్రులు చాలామంది కోరుతు న్నారు. ఇది న్యాయమైన కోరికగానే కనిపిస్తున్నది!

సంపుటి : 99

అక్టోబర్'96

సంచిక: 4

విడిప్రతి : 6.00

సంవత్సర చందా : 72.00