పెరిగిపోతున్నట్టు అనిపించింది. ఆ బరువు మూలాన చురుకుగా నడవలేక పోయాడు.

ముత్తు కొంతదూరం వెళ్ళాక ఒక మనిషి గుర్రంమీద ఎక్కి ఎదురొచ్చాడు. దాన్ని చూడ గానే ముత్తుకు, తనకు అటువంటి గుర్రం ఉంటే తాను వేగంగా తల్లిని చేరుకోవచ్చు గదా అనిపించింది. వాడు గుర్రంమీద వచ్చే వాణ్ణి పలకరించి, “ఏమండీ, ఇటువంటిగుర్రం ఖరీదు ఎంత ఉంటుంది?” అని అడిగాడు.

“నీ దగ్గిర ఏమున్నది గుర్రాన్ని కొన డానికి?” అని గుర్రంమనిషి అడిగాడు.

ముత్తు ఆ మనిషికి తన వెండి చూపాడు. ఆ మనిషి ఆ వెండి తీసుకుని గుర్రాన్ని ఇవ్వ టానికి ఒప్పుకున్నాడు. ముత్తు తన వెండి కాస్తా ఆ మనిషికిచ్చి, అతని సహాయంతో గుర్రం మీద ఎక్కి కూర్చున్నాడు.

ముత్తు ఎక్కి కూర్చోగానే ఆ గుర్రం శరవేగంతో దౌడు ప్రారంభించింది. దాని వేగాన్ని అదుపు చెయ్యటం గాని, దాన్ని తన ఇష్టం వచ్చిన దిక్కుగా నడిపించటం గాని ముత్తుకు సాధ్యం కాలేదు.

గుర్రం అలా దౌడు తీసి పోతూంటే ఒక చోట అవులను మేపుతున్న వాడొకడు ముత్తు పరిస్థితి గమనించి, కర్ర ఎత్తి గుర్రానికి ఎదురు వచ్చి, దాన్ని ఆపటానికి ప్రయత్నించాడు. గుర్రం ఆగింది, కాని ఆగే ముందు హాతాత్తుగా వెనకకాళ్ళమీద లేచి ముత్తును కింద పడేసింది.

తరవాత అవులను మేపేవాడు ముత్తును లేవదీసి, “జానెడు లేవు. నీకీ గుర్రం స్వారీ ఏమిటి? అసలీ గుర్రం నీకెలా వచ్చింది? ఎక్కడైనా దొంగిలించలేదు కదా?” అని అడిగాడు.

ముత్తు తన సంగతంతా ఆ మనిషితో చెప్పుకున్నాడు. “నువ్వు చాలా పారపాటు చేశావు. ఈ గుర్రాన్ని చూసి మీ అమ్మ ఏమని సంతోషిస్తుంది? అంతకన్నా, చెప్పిన మాట విని ఒక అవును తోలుకుపోయి నట్టయితే మీ అమ్మ చక్కగా పాడి చేసేది గద. ఇప్పుడైనా మించిపోయింది లేదు. నాకీ గుర్రాన్నిచ్చి, మంచి అవును తీసుకుని ఇంటికి వెళ్ళు. మీ అమ్మ నిన్ను మెచ్చుకుంటుంది,” అన్నాడు అవులను మేపే మనిషి.

ఆవు దూడలను పెడుతుందనీ, ఇంటి నిండా అవులమంద తయారవుతుందనీ ఊహించుకుని ముత్తు గుర్రాన్నిచ్చి అవును తీసుకోవడానికి ఒప్పుకున్నాడు. కానీ ఆ ఆవు లను మేపేవాడు వాడికి ఒక వట్టిపోయిన ముసలి ఆవునిచ్చి పంపేశాడు.