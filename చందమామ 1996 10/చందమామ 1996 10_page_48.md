ఎదురు వచ్చారు. గంధర్వులూ, సిద్ధులూ, అప్పరలూ అతనికి మంగళోపారాలు చేశారు. నారదుడు మొదలుగా గల దేవర్షులు అర్జునుణ్ణి ఆశీర్వదించారు. అర్జునుడు మొగసాల వద్ద రథం దిగి, ప్రాకారాలుదాటి, దేవేంద్రుడి సుధర్మ అనే సభ ప్రవేశించాడు.

అక్కడ దేవేంద్రుడు నిండు కొలువులో ఉన్నాడు. ఆయన చుట్టూ గంధర్వులు స్తోత్ర పాఠాలు చేస్తున్నారు. వేద ఘోష వినిపిస్తు న్నది; సిద్ధ, చారణ, మరుత్తులూ, విశ్వ దేవతలూ, ఆశ్వినులూ, ఆదిత్యులూ, వసు వులూ, రుద్రులూ, బ్రహ్మర్షులూ, రాజర్షులూ ఉన్నారు. ఇంద్రుడి పైన తెల్లని గొడుగున్నది. ఆయనకు వింజామరలు వీస్తున్నారు.

అర్జునుడు ఇంద్రుడి వద్దకు వెళ్ళి ప్రణామం చేశాడు. ఇంద్రుడు అతన్ని కౌగలించుకుంటూ లేవదీసి, తన సింహాసనం మీద తన పక్కనే కూర్చోబెట్టుకున్నాడు. ఆయన తన కొడుకైన అర్జునుడి కేసి చూస్తూ ఎంతో మురిసిపోయాడు. నారదుడు వీణ వాయించాడు, తుంబురుడు పాడాడు; అప్పరసలు నృత్యాలు చేశారు.

తరవాత దేవతలు ఇంద్రుడి అజ్ఞపైన అర్జునుడికి అర్ఘ్యపాద్యాలు ఇచ్చి, అందమైన విడిది గృహానికి అతన్ని తీసుకుపోయారు. అర్జునుడు స్వర్గంలో చాలా కాలం ఉండి, దేవతాస్తాల ప్రయోగ, ఉపసంహారాలు పూర్తిగా గ్రహించాడు.

ఆ సమయంలో ఇంద్రుడు అర్జునుడికి చిత్రసేనుడనే గంధర్వుడి చేత దేవతల సంగీతమూ, నృత్యమూ నేర్పించాడు. అర్జును డికి స్వర్గంలో ఉన్నా, అరణ్యవాసం చేసే తనవాళ్ళూ, తనకు దూరమై పోయిన తల్లీ

జ్ఞాపకం వచ్చి మనసు ఎంతో బాధ పడేది. అర్జునుడికి ఊర్వశి పైన మనసు కలిగిందని ఇంద్రుడు అపోహపడి, చిత్రసేనుణ్ణి పిలిచి, “అర్జునుడి కోరిక తీర్చమని ఊర్వశితో నా మాటగా చెప్పు,” అన్నాడు. అలాగే చిత్రసేనుడు ఊర్వశితో చెప్పాడు. ఊర్వశికి అదివరకే అర్జునుడిపైన కోరిక కలిగి ఉన్నది. అందు చేత ఆమె ఇంద్రుడి అజ్ఞ పాలించ టానికి ఒప్పుకుని, ఒక నిండువెన్నల రాత్రి అర్జునుడి విడిదికి వెళ్ళింది.

అద్భుతంగా సింగారించుకుని, సువాస నలు చిమ్ముతూ రాత్రివేళ తన విడిదికి వచ్చిన ఊర్వశిని చూసి అర్జునుడు అదిరిపడి, ఆమె పాదాలకు భక్తితో మొక్కి, “దేవీ, నీ రాకకు కారణమేమిటి? నా వల్ల ఏమి కావాలి?” అని అడిగాడు. ఊర్వశి తాను