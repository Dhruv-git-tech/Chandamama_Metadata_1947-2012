అప్పుడు అర్జునుడు కిరాతుడిపై కలియబడి,
పిడికిళ్ళతో కొట్టసాగాడు. కిరాతుడు కూడా
అర్జునుణ్ణి పిడికిళ్ళతో పాడిచాడు.

కిరాతుడి దెబ్బలకు అర్జునుడికి స్పృహ
తప్పింది. అతను స్పృహ తెలిసి లేస్తూనే
స్నానం చేసి మట్టితో చేసిన శివలింగం
మీద పూలగుత్తి ఉంచి, కొంచెంసేపు ధ్యానించి
లేచి కిరాతుడికేసి చూసేసరికి లింగం మీద
తానుంచిన పూలగుత్తి కిరాతుడి నెత్తిన
కనిపించింది.

ఇది చూడగానే అర్జునుడికి మొదట
అశ్చర్యమూ, తరవాత సంతోషమూ కలిగాయి.
తాను ఇంతసేపూ యుద్ధం చేసిన కిరాతుడు
శివుడేనని గ్రహించి, అర్జునుడు సాప్టాంగపడి,
స్తోత్రం చేశాడు.

అప్పుడు శివుడు అతని భక్తికి మెచ్చుకుని,
“అర్జునా, నీ వంటి శూరుడు మూడులోకాల
లోనూ మరాకడు లేడు. నీ భక్తికి మెచ్చాను.

తేజస్సులో నువ్వు నా అంత వాడివి. నా దివ్యా
స్త్రాన్ని నీ కిస్తాను. దాన్ని ప్రయోగించటానికైనా,
స్వీకరించటానికైనా నువ్వు అర్హుడివి. దాని
మహిమతో నువ్వు శత్రువులను జయిస్తావు,”
అనిచెప్పి అర్జునుడికి దర్శనమిచ్చాడు.

అర్జునుడు శివుడికాళ్ళపైన పడి తన అజ్ఞా
నాన్ని క్షమించ మని వేడుకున్నాడు. శివుడు
అర్జునుణ్ణి కౌగలించుకుని, అతని చెయ్యి
పట్టుకుని, “అర్జునా, పూర్వజన్మలో నువ్వు
నరుడనే ఋషివి. అనేక వేల సంవత్సరాల
పాటు నువ్వు, నారాయణుడనే ఋషి బదరికా
శ్రమంలో తపస్సు చేశారు. మీరిద్దరూ అనేక
మంది దుష్టరాక్షసులను చంపి, దేవేంద్రుడి
పదవి నిలబెట్టారు. అప్పుడు నీ చేత ఉండిన
ధనుస్సే ఇప్పుడు మళ్ళీ నీ వద్ద ఉన్నది. నా
మాయచేతనే నీ గాండీవమూ, అక్షయ తూణీ
రాలూ మాయమయ్యాయి. నీ కోరిక లేమిటో
చెప్పు, తీర్పుతాను,” అన్నాడు.