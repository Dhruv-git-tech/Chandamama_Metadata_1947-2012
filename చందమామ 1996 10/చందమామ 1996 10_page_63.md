ముత్తు ఆవును తోలుకుంటూ బయలు
దేరాడు. వాడికి మధ్యాన్నం అయినప్పటి
నుంచి అకలి దహించుకుపోతున్నది. సాయం
కాలం దాకా ఆగితే ఆవు పాలిస్తుందనీ, అవి
తాగి కడుపు నింపుకోవచ్చుననీ వాడు అను
కున్నాడు.

సూర్యాస్తమయం వేళకు ముత్తు ఒక
మేకల మంద ఉండేచోటికి చేరాడు. వాడు
మేకల కాపరిని అడిగి ఒక చెంబు తీసుకుని
ఆవును పితకటానికి ప్రయత్నించాడు. పాలు
రాకపోగా ఆవు తన్నసాగింది.

ఇదంతా చూస్తూన్న మేకలకాపరి నవ్వి,
“ఇది ముసలి ఆవు. నీకేం పాలిస్తుంది?
దీన్ని ఎక్కడ సంపాదించావు?” అని ముత్తు
నడిగాడు.

ముత్తు వాడికి తన కథంతా చెప్పాడు.

“పాపం, నిన్ను చిన్నవాణ్ణి చేసి మోసం చేశారు. ఈ ఆవును ఇక్కడే వదిలేసి, ఒక

మంచి పాడిమేక నిస్తాను, తీసుకుపో. కొద్ది
కాలంలోనే నీకూ ఒక మేకలమంద ఏర్పడు
తుంది,” అన్నాడు మేకలకాపరి.

వాడు తానిస్తానన్న మేకను పితికి ముత్తుకు
తాగడానికి దాని పాలు కూడా ఇచ్చాడు.
ముత్తు తృప్తిపడి ఆ మేకను తోలుకుంటూ
ఇంటిదారి పట్టాడు.

కొంతదూరం పోయాక మేక ముత్తు
వెంట రాక, వెనక్కు పోవడానికి ప్రయత్నిస్తూ,
“మే, మే,” అని గట్టిగా అరవసాగింది. దానితో
పెనుగులాడేటందుకు ముత్తుకు శక్తి చాల
లేదు.

ఇంతలో ఒక మనిషిచంకలో కోడిపుంజును
పెట్టుకుని అటుగా వచ్చి, “ఎందుకబ్బాయీ,
ఆ మేకతో ఘర్ణణ పడుతున్నావు? ఇది నీది
కాదా? దీన్ని ఎక్కడికి తీసుకుపోతున్నావు?” అని
అడిగాడు. ముత్తు ఆ మనిషికి తన కథంతా
చెప్పేశాడు.