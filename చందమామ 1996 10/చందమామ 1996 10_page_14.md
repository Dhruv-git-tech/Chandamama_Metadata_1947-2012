బాకీ వసూలు

వీరవరంలో ఉండే గొప్ప ధనవంతుడైన పరమానందం దగ్గర సుబ్బయ్య అనేవాడు అప్పు తీసుకుని ఎంతకూ తీర్చలేదు. సుబ్బయ్య వడ్డీతో సహా వెయ్యి వరహాలు పరమానందానికి ఇవ్వాలి. పరమానందం శతవిధాల ప్రయత్నించి సుబ్బయ్య దగ్గర బాకీ రాబట్టడంలో విఫలమయ్యాడు.

ఇలా ఉండగా, వీరవరానికి పారుగున ఉన్నపోలవరం జమీ దివాణంలో, దివానుకు సహాయపడే ఒకముఖ్యమైన ఉద్యోగం ఖాళీ అయింది. పోలవరం దివాను పరమానందా నికి చాలా స్నేహితుడు. అందువల్ల నమ్మకస్థు డైన యువకుణ్ణి, ఆ ఉద్యోగానికి పంపవల సిందిగా పరమానందాన్ని కోరాడు. ఆ సంగతి తెలిసి, వెంకటాద్రి, రామచంద్రం అనే ఇద్దరు యువకులు పరమానందం దగ్గరికి వచ్చారు.

పరమానందం ఆ యువకుల వివరాలు అడిగి తెలుసుకుని, వాళ్ళతో, “మీలో ఒకరిని మాత్రమే ఆ ఉద్యోగానికి సిఫారసు చేయ గలను. ఆ ఉద్యోగం చాలా బాధ్యతాయుత మైనది. ముఖ్యంగా బాకీ వసూలు చేయడంలో నైపుణ్యం ఉండాలి. కాబట్టి ఒక పరీక్ష పెడతాను. ఆ పరీక్షలో నెగ్గినవారికే ఉద్యోగం. ఈ ఊళ్ళో సుబ్బయ్య నా వద్ద అప్పు తీసు కుని చాలాకాలంగా తీర్చడం లేదు. ఆ బాకీ వసూలుచేసుకునివచ్చినవారికి దివాణంలో ఉద్యోగం ఇప్పిస్తాను,” అన్నాడు.

ఆయన చెప్పినదానికి ఇద్దరూ సమ్మ తించారు. పరమానందం మూడురోజులు వ్యవధి ఇచ్చాడు.

మూడు రోజుల తరవాత ఇద్దరూ తిరిగి వచ్చి, పరమానందానికి నమస్కరించారు. పరమానందం సుబ్బయ్య బాకీవసూలు గురించి ఇద్దరినీ ప్రశ్నించాడు. వెంకటాద్రి తాను బాకీవసూలు చేయడంలో విఫల మైనట్టు చెప్పాడు.