బాణం ఎక్కు పెట్టి ఈ పన్నెండు గొడ్డలి తలల గుండా బాణాన్ని వేస్తారో వారిని నేను పెళ్ళాడతాను.”

ఈ మాట చెప్పి ఆమె పందులకాపరిని పిలిచి, అతని చేతికి ధనుస్సూ, గొడ్డలి తలలూ ఇచ్చి, వాటిని అందరికీ చూప మన్నది. వాటిని చేతిలోకి తీసుకుంటూ పందుల కాపరి కంటతడి పెట్టుకున్నాడు. దూరాన నిలబడి చూస్తున్న సుఖప్రాప్తికి కూడా దుఃఖం ఆగలేదు. దుర్భుద్ది వారిద్దరినీ చూసి వెటకారంగా, “ఆడముండల్లాగా అలా ఏడుస్తారేం? తింటారా కూచుని తిండి తినండి. ఏడవదలిస్తే బయటికి పోయి ఏడవండి! మాకిక్కడ గట్టిపని పడింది. ఎందుకంటే ఈ విల్లు వంచడం అంత తేలిక పని అని నేననుకోను. రూపధరుడి వంటి బలశాలి ఇక్కడ ఎవరూ లేరు. నేను చిన్నతనంలో ఆయనను కళ్ళారా చూసిన వాణ్ణి! ఆయన బలం నాకు తెలుసు,” అన్నాడు.

అతను పైకి అలా అన్నాడే గాని, తానా విల్లును వంచి, తాడు తగిలించి, బాణం గొడ్డలి తలలగుండా దూసుకుపోయేటట్టు

గురిచూసి నేర్పుగా కొట్టగలనన్న ధైర్యం అతడికున్నది.

ధీరమతికి ఒక్కసారిగా వెర్రి ఆవేశం వచ్చినట్టయింది. “ఓహో, మా అమ్మపెళ్ళాడి అత్తవారింటికి వెళ్ళే సమయం వచ్చింది! అది చూసి నేను వెర్రివాడికి మల్లే ఆనం దిస్తున్నాను. మా అమ్మలాటిది భూప్రపం చంలో ఎక్కడా లేదు. కాని ఆ మాట నేను అని ఏం లాభం? ఏదీ మా నాన్న ధనుస్సు నేను ఎక్కుపెట్టగలనేమో చూస్తాను!” అంటూ అతను లేచి గొడ్డలి తలలను అతి చాకచక్యంతో ఒక సోల్సులో అమర్చి తరవాత ధనుస్సును నిలువుగా నేలమీద నిలబెట్టి, దానికి తాడు తగిలించడానికి మూడు ప్రయత్నాలు చేశాడు. ఇంకా గట్టిగా ప్రయత్నిస్తే తాడు తగులుకుంటుందని అతనికి తోచింది గాని, రూపధరుడు ప్రయత్నించవద్దని అతనికి కళ్ళతోపెచ్చరిక చేశాడు. అతను విరమిస్తూ, “అబ్బే, నేను వట్టి అర్భకుణ్ణి. ఎందుకూ పనికిరాను. లేక నాకు ఆయం చాలదేమో! ఇక్కడ పెద్దలంతా ఉన్నారు గదా, మీ బల పరాక్రమాలు ప్రదర్శించండి. చూస్తాను!” అన్నాడు.

– (ఇంకాఉంది)