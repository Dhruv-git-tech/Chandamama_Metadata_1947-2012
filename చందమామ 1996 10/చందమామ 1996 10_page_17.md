వేశారు. ఈ పని ముగిసినాక రూపధరుణ్ణి అక్కడే వదిలేసి ధీరమతి తన పడకగదికి వెళ్లిపోయాడు.

కొద్దిసేపట్లో పద్మముఖి దిగివచ్చి విశాల మైన గదిలో ఒక ఆసనం పైన కూర్చుంది. దాసీలు చలి కుంపట్లలో కొత్తకట్టెలు వేసి మంటలుచేశారు. ఒక దాసీ రూపధరుణ్ణి చూసి, “ఇంకా ఇక్కడే ఉన్నావా, ముసలాడా? తిన్నదిచాలలేదా?” అని అవమానంగా మాట్లాడింది.

“బుద్ధితక్కువదానా, ఏమిటా ప్రేలాపన? నేనీయనతో మాట్లాడబోతున్నానని తెలిసి కూడా ఎందుకలా నోరు పారేసుకుంటు న్నావు?” అని అ దాసీని మందలిస్తూ పద్మముఖి రూపధరుడికోసం తన ఎదురుగకుర్చే వేయించింది. రూపధరుడు అందులో కూచు

న్నాక ఆమె, “అయ్యా, నువ్వెవరవు? మీది ఏ దేశం? మీ కులగోత్రాలేమిటి?” అని అడిగింది.

రూపధరుడు ఆమెకు తన గురించి ఏదో ఒక కట్టుకథ చెప్పి, తన దేశం సిసిలీ అనీ, యుద్ధానికి బయలుదేరి వెళ్ళేటప్పుడు రూపధరుడు తన ఇంటికి వచ్చి అతిథిగా ఉన్నాడనీ చెప్పాడు. ఆమెకు నమ్మకం కుదిరేలాగ అతను రూపధరుడు అప్పుడు ధరించి ఉన్నదుస్తులనూ, అతనిసేవకులనూ వివరించాడు. ఆ దుస్తులు పద్మముఖి తన భర్తకు ప్రయాణసమయంలో ఇచ్చినవే. ఆ వర్ణన వింటుంటే పద్మముఖికి బిచ్చగాడి మాటలో చాలా గురి కుదిరింది.

ఆమె బహుకీర్తిని పిలిచి, “ఈ అతిథి మీ యజమానికి స్నేహితుడు. ఈయనకు కాళ్ళు కడుగు,” అన్నది. బహుకీర్తి ఒక పెద్దగిన్నెలో వేడినీళ్ళూ, చన్నీళ్ళూ సమపాళాలుగా కలిపి తీసుకువచ్చి అతిథికి కాళ్ళు కడగ నారం భించింది. రూపధరుడు తన బట్టను మోకాళ్ళ పైకి తీశాడు. అతని కాలిపై ఉన్న మచ్చ బహుకీర్తికి కనిపించింది. ఆమె రూపధరుణ్ణి గుర్తించింది. ఆమె చేతిలో ఉన్న నీటిగిన్నె దభీమని కింద పడి నీరంతా ఒలికిపొయింది. ఆమె అరవటానికి నోరు తెరిచింది, కాని రూపధరుడు చప్పున ఆమె నోరుమూసి, “నానమ్మా,నా రహస్యం బయటపెట్టి నన్ను నాశనం చెయ్యకు. ఇరవైఏళ్లు అష్టకష్టాలూ పడి ఇంటికి చేరుకున్నాను. ఇంకా కొద్దికష్టాలు మిగిలి ఉన్నాయి. అవి గడిచినదాకా నా రహస్యం కాపాడు,” అన్నాడు రహస్యంగా.

బహుకీర్తి ఇందుకు సమ్మతించి మళ్లీ నీరు తీసుకురాబోయింది.