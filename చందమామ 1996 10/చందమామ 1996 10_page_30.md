చావుతెలివి

తనకు తాను చాలా తెలివైన దానిలా భావించుకునే కాంతమ్మ, ఉన్న ఒక్కగానొక్క కోడలు లక్ష్మిని చిత్రంగా సాధించేది. లక్ష్మి మంచిచీర కట్టుకోబోతే, “వద్దమ్మా, అసలే అందమైన పిల్లవు! దిష్టి తగులుతుంది,” అనేది. కోడలు మనసు పడి ఏదైనా పిండి వంటచెయ్యబోతే, “అయ్యో, నా తల్లీ! అవీ ఇవీ తిని నీ ఆరోగ్యం పాడుచేసుకుంటే, నేను భరించగలనా?” అనేది.

ఇలా ఉండగా - సహజంగా భక్తురాలైన లక్ష్మి, ఒకసారి ఏదో నోము నోచుకోవాలని తలపెట్టింది. అయితే, అది కూడా సహించ లేక కాంతమ్మ, “అయ్యో, వెర్రిపిల్లా! నోములూ ప్రతాలూ చెయ్యటం కంటే, నిర్మల భక్తితో ఆ దేవదేవుణ్ణి ధ్యానించడమే ఉత్తమ మార్గ మని నువ్వు వినలేదా? తిండి కూడా సరిగొ తినకుండా, ధ్యానంలో గడపడం వల్లనే, మహర్షులు అంతగొప్పవాళ్ళయ్యారు,” అన్నది.

అత్తగారు తనను నోము నోచుకోనివ్వదని లక్ష్మి గ్రహించింది. అయితే, అత్తగారికి ఎదురు చెప్పే దైర్యం లేని అమె, చివరకు తనలో తాను, “అవును, నిజమే! భక్తి వుండాలే గాని, భగవంతుణ్ణి ఆరాధించటానికి నోములూ, ప్రతాలూ అక్కర్లేదు. ఈ క్షణం నుంచి నిశ్చలమైన మనస్సుతో, ఆ సర్వేశ్వ రుణ్ణి ధ్యానించటం ఒక్కటే నా పూజ!” అనుకుని అలాగే చెయ్యటం మొదలు పెట్టింది.

కొన్నేళ్ళు అలా జరిగాక, వృద్ధురాలైన కాంతమ్మ చనిపోయింది. యమభటులు, అమెను ముందుగా స్వర్గానికి తీసుకుపోయారు.

మొదటినుంచీ తను మహాతెలివైన దాని నని గర్వపడే కాంతమ్మ, యమభటులుతనను స్వర్గానికి తీసుకువెళ్ళటం చూసి మరింత గర్వపడింది. అయితే వాళ్ళు, అమెను స్వర్గంలో వుంచింది, ఒక్క క్షణకాలం మాత్రమే.

'లలిత - శర్మీల'