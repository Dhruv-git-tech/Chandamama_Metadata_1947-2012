తెలీకడుగుతాను. బతికుండగా అంత మంచి దానివి, చనిపోయాక దయ్యానివెలా అయ్యా వత్తా? ఇప్పుడు చూడు, ఇంత పెద్ద ఇంటికి నీ కొడుకు ఒక్కడూ ఒంటరిగా ఎలా మిగి లాడో!” అన్నది.

అందుకు దయ్యం పెద్దగా నిట్టూర్చి, “వేణుకు కాస్త వయసొచ్చినప్పటి నుంచి, ఎంత తొందరగా వాడి పెళ్ళి చేసి కోడల్ని తెచ్చుకుందామా అని తహతహలాడాను. వాడు ఇదుగో, అదుగో అంటూ చేసిన ఆలస్యం అంతా ఇంతా కాదు. ఈ లోగా నేను కాస్తా హరీమని, వాడి పెళ్ళి చూడాలన్న ప్రగాఢ వాంఛ తీరక, దయ్యాన్నయి, మా పెరట్లో ఉన్న బావి పక్కన వున్న చింతచెట్టు మీద గుట్టుచప్పుడు కాకుండా కాలక్షేపం చెయ్యడం ప్రారంభించాను. రోజూ అర్ధరాత్రి

వేళ ఒక్కసారి మాత్రం ఇంట్లోకి వెళ్ళి, నా కొడుకును కళ్ళారా చూసుకునేదాన్ని. పని వాళ్ళూ, వంటమనిషీ వాడికి వేళపట్టున అన్నీ అమర్చిపెడుతున్నారా లేదా అని గమనించే దాన్ని. క్రమంగా పనివాళ్ళ ప్రవర్తనలో మార్పు వచ్చింది.

ఒకనాడు నా కొడుకు పుట్టెడు జ్వరంలో మంచానపడి వుంటే, పనివాళ్ళందరూ కూడ బలుక్కుని, చీకటి పడ్డాక పెద్ద మూటెడు బియ్యంపెరటిదారిన అమ్మబోయారు. చూస్తూ వూరుకోలేక, వాళ్ళమీదికి ఒక్క దూకుదూకి, ఆ మూట లాక్కుని, “ఒరే, నేను రత్తమ్మను, మీ యజమానురాల్సి! అప్పట్లో మిమ్మల్ని కన్న బిడ్డల్లా చూసు కున్నాను. మీ విశ్వాసమేమై పోయింది? ఇలాంటి తప్పుడు పనులుచేశారో పీకలు నులిమేస్తాను!” అన్నాను. అంతే! అందరూ కలిసి, ‘దయ్యం బాబో’ అని కేకలు పెడుతూ వీధినపడ్డారు. ఇందులో, నా తప్పే మైనా ఉన్నదంటావా?” అని అడిగింది.

లక్ష్మి తలూపుతూ ఏదో చెప్పబోయేంతలో, వీధి తలుపు చప్పడైంది. రత్తమ్మ దయ్యం రివ్వున కిటికీలోంచి ఎగిరి మాయమైంది.

ఆ తర్వాత, ఐదోనాటి రాత్రి, గంగరాజు ఆనందంగా ఇంటికి తిరిగి వచ్చి, కూతుర్ని కేకవేసి పిలిచి, “మనకు ఇల్లు దొరికింది. రేపు ఉదయాన్నే వెళదాం,” అన్నాడు.

ఆ మాట వినగానే అక్కడే వున్న వేణు మొహం చిన్నబోయింది. అయినా దయ్యపు కొంపగానే పేరుబడ్డ తన ఇంట్లో, ఇంకా వుండమని వాళ్ళను బలవంతం చెయ్యలేక, తనలో తానే బాధపడుతూ మౌనంగా వూరు కున్నాడు.