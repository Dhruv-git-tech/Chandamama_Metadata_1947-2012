తగిలి, ఆ రాక్షసుడు నిజస్వరూపంతో బయట
పడి చచ్చాడు.

అప్పుడు అర్జునుడు కిరాతుడితో, “ఎవరు
నువ్వు? నిర్జనమైన ఈ వనంలో అడదాన్ని
వెంటబెట్టుకుని ఎందుకు తిరుగుతున్నావు?
నన్ను చంపటానికి వచ్చిన ఈ రాక్షసుణ్ణి నేను
కొట్టుతుంటే, నాతో సమంగా నువ్వు కూడా
ఎందుకు బాణాలు వేశావు? ఇది వేటగాడి
ధర్మం కాదు. ఇలా చేసినందుకు నేను నిన్ను
చంపేస్తాను!” అన్నాడు.

కిరాతవేషంలో ఉన్న శివుడు అర్జునుడి
మాటలకు నవ్వి, “నీ కెందుకు విచారం?
ఇది మా ఆటవికుల ధర్మం. నిర్జనమైన ఈ
అరణ్యంలో నువ్వేందుకున్నావు? నువ్వు చూడ
బోతే నాగరికుడవు గానూ, సుకుమారం
గానూ ఉన్నావు. ఈ పంది మాటంటావా?

దాన్ని ముందు కొట్టినవాణ్ణి నేను. నేను
కొట్టిన పందినే నువ్వు కొట్టావు. బలమున్నది
గదా అన్న పాగరుతో నన్ను తప్పు పట్టుతు
న్నావు. అంత బలవంతుడవైతే నాతో యుద్ధా
నికి రా!” అంటూ అర్జునుణ్ణి రెచ్చగొట్టాడు.

అర్జునుడు అలిగి కిరాతుడి మీద వరసగా
బాణాలు వేశాడు. కాని, కిరాతుడు వాటిని
లక్ష్యపెట్టక, “ఇవేం బాణాలు? ఇంతకన్న మంచి
బాణాలు లేవా? ఇంతకన్న బాగా యుద్ధం
చెయ్యలేవా?” అన్నాడు.

అమోఘమైన తన అస్త్రాలను లక్ష్యపెట్టని
ఈ కిరాతుడు మాయావేషంలో ఉన్న మహనీ
యుడెవడో అయి ఉంటాడని అర్జునుడికి
అనుమానం కలిగింది. మామూలు కిరాతు
డైతే ఎప్పుడో పోయి ఉండేవాడు. ఏమయినా
అర్జునుడు ఏ మాత్రం వెనకాడకుండా కిరాతుడి
పైన బాణవర్షం కురిపించాడు. కొద్ది సేప
ట్లోనే అక్షయతూణీరాలు ఖాళీ అయి
పోయాయి!

అగ్నిదేవుడు ప్రసాదించిన అక్షయ
తూణీరాలు ఖాళీ అయిపోవటం అర్జునుడి
అనుమానాన్ని మరింత ఎక్కువ చేసింది. అయి
నప్పటికీ అతను వెనకాడక తన గాండీవం
మొనతో ఆ కిరాతుణ్ణి పాడిచి చంపబోయాడు.
మరుక్షణం గాండీవం మాయమయి పోయింది!
దాన్ని కూడా లక్ష్యపెట్టక అర్జునుడు కత్తిదూసి
దానితో కిరాతుణ్ణి కొట్టాడు. కత్తి ముక్కలు
ముక్కలై కింద పడింది.

అర్జునుడిప్పుడు నిరాయుధుడు. అతను
కిరాతుడి పైన చెట్ల కొమ్మలు విసిరాడు.
రాళ్ళు రువ్వాడు. అర్జునుడు ఏది ప్రయోగిం
చినా కిరాతుడు మటుకు చలించ లేదు.

చంద మామ