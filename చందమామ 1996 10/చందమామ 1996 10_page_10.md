“ఆయనెవర్రా? నన్ను చూడలేదా? నే
నెవరో తెలియదా?” అన్నాడు కాళిందుడు
కోపంగా.

రుద్రయ్య సంగతి తెలిసినా, అనవసరపు
గొడవెందుకని, “ఇంకా తమరు తెలియకుండా
వుంటుందా? బహుశా చూసి వుండరు,”
అన్నాడు వీరయ్య.

కాళిందుడికీ మాటలు అంత తృప్తిగా
అనిపించలేదు. ఆయన వీరయ్యతో, “పద,
ఆ విషయం తేల్చుకుందాం. ఆయనచేత
దణ్ణం పెట్టించుకున్నాకే, ఈ రోజుకిల్లుచేరేది,
అంటూ వెనక్కు తిరిగాడు.

ఇద్దరూ రుద్రయ్య ననుసరించి కొంత
దూరం వెళ్ళారు. రుద్రయ్య ఒక దుకాణం
దగ్గర ఆగి అరటిపళ్ళు బేరం చేస్తున్నాడు.

వీరయ్య, కాళిందుడు అక్కడకు చేరి,
తామూ దుకాణం వద్ద ఆగారు. రుద్రయ్య
వాళ్ళిద్దర్శ్నీ ఎగాదిగా ఒకసారి చూసి, తన
పనిలో మునిగిపోయాడు.

కాళిందుడు, వీరయ్య చెవిలో, “నన్ను
చూశాడురా, ఇంకా దణ్ణం పెట్టలేదు,” అంటూ
గొణిగాడు.

“బహుశా తమరు తెలియదేమో లెండి,
వీలు చూసుకుని పరిచయం చేస్తాను,”
అన్నాడు వీరయ్య నెమ్మదిగా, అప్పటికి తప్పిం
చుకుందామని.

“ఎదురుగా మనిషిని పెట్టుకుని ఎప్పుడో
అంటావేమిట్రా-ఇప్పుడే పరిచయం చెయ్యి,”
అని కాళిందుడు వీరయ్యను హెచ్చరిం
చాడు.

వీరయ్య రుద్రయ్యను పలకరించి
కాళిందుడెవరో చెప్పాడు.

“అలాగ! కొత్త గ్రామాధికారి వచ్చాడని
విన్నాను, ఈయనే నన్నమాట! చూడ్డానికి
బాగున్నాడు,” అని, “అయ్యా! విగ్రహపుష్టి,
నైవేద్య నష్టి అని రూపు బాగుంటే మాత్రం
చాలదు. పాత గ్రామాధికారి ఆరోగ్యం బాగో
లేక, మా పుళిందపురం విడిచిపెట్టి వెళ్ళాడు.
కానీ, ఊరందరికీ ఆయనంటే ప్రాణం.
తమరూ ఆయనంత మంచిపేరు తెచ్చుకో
వాలి,” అంటూ కాళిందుడికి సలహా ఇచ్చాడు
రుద్రయ్య.

దణ్ణం పెట్టలేదు సరికదా సలహా కూడా
ఇచ్చేసరికి, కాళిందుడికి మరింత ఒళ్ళు
మండింది. ఆయన వీరయ్యను హెచ్చరిస్తూ
వీపుమీద గోకాడు. వెంటనే వీరయ్య, “అయ్యా!
గ్రామాధికారిని మొదటిసారిగా చూస్తున్నారు.
దణ్ణం పెట్టరా?” అన్నాడు రుద్రయ్యతో.