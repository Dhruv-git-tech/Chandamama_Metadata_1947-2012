లను దైవం తప్పక శిక్షస్తాడు!” అన్నాడు రూపధరుడు.

వారు మాట్లాడుతుండగా గౌరెల కాపరి కాళుడు వచ్చాడు. తన కొత్త యజమానులు కోసుకు తినగలందులకు వాడు బలిసిన మేకలనూ, మేకపిల్లలనూ తెచ్చాడు. వాడు వాటిని బయట కట్టివేస్తూ రూపధరుణ్ణి చూసి, “ఇంకా ఇక్కడే ఉన్నావా, అడుక్కు తినేవాడా? అడుక్కోవటానికి ఇంత నగరంలో నీకు మరే ఇల్లూ కనబడలేదూ?” అన్నాడు పరిహాసంగా.

రూపధరుడు ఈమాటలకు జవాబుచెప్ప లేదు. అతని మనసులో కోపాగ్ని రగులుతున్నది.

ఇంతలో అక్కడికి సుఖిప్రాప్తి అనే పశువుల కాపరి ఒక పాడి అవునూ, కొన్ని మేకలనూ వెంటబెట్టుకుని వచ్చాడు. వాడు రూపధరుణ్ణి చూసి ఎవరు, ఏ దేశస్థుడు అని పందుల కాపరిని అడిగాడు. ఏమంటే ఆ ముసలి

బిచ్చగాడి అవతారం చూస్తూనే వాడికి తన యజమాని గుర్తుకొచ్చాడు, వాడి కళ్ళవెంట నీళ్ళు తిరిగాయి. “అయ్యా, మా యజమాని కూడా నీ లాగే కుళ్ళుగుడ్డలు కట్టుకుని ఎక్కడన్నా దిక్కు లేకుండా తిరుగుతున్నా డేమో! ఆ మహారాజు ఎప్పటికైనా తిరిగి రాకుండా పోతాడా అన్న అశతో ఇంకా ఇక్కడ ఉన్నానే గాని, లేకపోతే ఈ తిండి పోతుల కొలువు ఒక్కనాటికి చేసే వాణ్ణా?” అన్నాడు వాడు రూపధరుడితో పట్టరాని బాధతో.

రూపధరుడు వాడితో, “నువ్వు బుద్ధి మంతుడిలాగా కనబడుతున్నావు. భయ పడకు. నువ్విక్కడ ఉండగానే మీ యజమాని తిరిగి వచ్చి, వీళ్ళందరినీ మట్టుబెడతాడు,” అన్నాడు.

“సరిగా అంతపనే జరగాలిగాని నా చేతు లూరుకుంటాయా?” అన్నాడు సుఖిప్రాప్తి.