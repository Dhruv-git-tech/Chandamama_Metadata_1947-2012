సరదా! అదే చేశాను,” అన్నాడు భద్రుడు నవ్వుతూ.

“ఒకవేళ బైరాగి నువ్వడిగిన రెండువరాలు ఇస్తానంటే,ఏం చేసేవాడివి?” అన్నది భద్రుడి భార్య, భద్రుడి వంక కుతూహలంగా చూస్తూ.

“కొందరు బైరాగులకు క్షుద్రశక్తులుం టాయి. అలాంటివాళ్ళు నన్ను సంతోషపెట్ట గలిగినా లేకున్నా,ఎదుటివాడికి తప్పక దుఃఖించి కలిగించగలరు. వీడు అలాంటి బైరాగేమో అని ఆశపడ్డాను. కానీ కాదు,” అన్నాడు భద్రుడు.

మెల్లగా నడిచిపోతున్న బైరాగికీ మాటలు వినిపిస్తూనే ఉన్నాయి. ఆయన ఎదురింటి ముందు ఆగి, “భిక్షాందేహి!” అన్నాడు.

వెంటనే ఆ ఇంటి తలుపులు తెరుచు కున్నాయి. లోపలినుంచి సత్కారుడు బయటకు వచ్చి బైరాగిని చూసి, “ఆహా! నేడెంత సుదినం. అడబోయిన తీర్థం ఎదురయింది. చచ్చి స్వర్గాన ఉన్న మా తాతగారి జన్మదినం ఈ రోజే! బ్రతికినంత కాలం అతిథి మర్యాదల కోసమే జీవించి, అందుకు మా ఆస్తినంతా కరిగించిన ఆయన పుట్టినరోజున, మేము ఉడుతాభక్తిగా సత్పురుషుడొకడికి భోజనం పెట్టడం మామూలు. ఆ పనిమీదే బయల్దేరబోతూండగా తమరు కనిపించారు. లోపలకు రండి,” అంటూ ఆయనను సాద రంగా లోపలకు తీసుకుని వెళ్ళాడు.

అక్కడ బైరాగికి సకల మర్యాదలూ జరిగాయి. సత్కారుడి తమ్ముడు, బైరాగికి కాళ్ళు కడిగి ముఖ ప్రక్షాళనానికి నీళ్ళందించాడు. సత్కారుడి భార్య ఆయనకు పీటవేసి, విస్తరి ముందుపరిచి రుచికరమైన వంటకాలుకొసరి

కొసరి వడ్డించింది. ఆయన భోంచేస్తున్నంత సేపూ సత్కారుడి చెల్లెలు భక్తితో వీవన పట్టింది.

భోజనమయ్యాక బైరాగి, సత్కారుడితో, “అతిథి మర్యాదలలో నీ కుటుంబానికి సాటి రాగలవారు లేరు. నాకెంతో సంతోషమైంది. నీకేంకావాలో కోరుకో. తప్పక ఇస్తాను,” అన్నాడు.

సత్కారుడు, బైరాగికి వినయంగా నమ్మస్కరించి, “అయ్యా, నా సంతోషం కోసంమీకు ఆతిథ్యమిచ్చాను. మీనుంచి ప్రతిఫలమాశిస్తే, నాది పూటకూళ్ళ ఇల్లవుతుంది. మీ సంతోషమే నా సంతోషం. నాకింకేమీ వద్దు,” అన్నాడు.

బైరాగి ఈమాటలకు సంతోషించి, “నేను నీకు అతిథిని. అతిథి భగవంతుడితోసమానం. భగవంతుడు వరమిస్తానంటే కాదనడం