“మహేశ్వరా, నాకు భీష్మ, ద్రోణ, కర్ణ, దుర్యోధనులతో యుద్ధం కలగబోతున్నది. ఆ మహావీరులను జయించటానికి గాను నాకు పాశుపతాస్త్రమూ, బ్రహ్మశిరోనామాస్త్రమూ కావాలి. వాటిని నాకు అనుగ్రహించు,” అని అర్జునుడు అన్నాడు.

శివుడు అర్జునుడికి పాశుపతాస్త్ర ప్రయోగమూ, ఉపసంహారమూ ఎలా చెయ్యాలో మంత్రసహితంగా తెలిపాడు. గాండీవమూ, అక్షయతూణీరాలూ అతనికి తిరిగి లభించాయి. శివుడు పార్వతితో సహా అదృశ్యమయ్యాడు.

అర్జునుడికి ఎక్కడలేని శక్తి వచ్చినట్టయింది. తనకు అపూర్వమైన పాశుపతాస్త్రం లభించింది. ఈశ్వర దర్శనం లభించింది. ఈశ్వరుడి స్పర్శచే తన శరీరం పవిత్రమయింది.

అంతలో, లోకపాలకులైన ఇంద్ర, యమ, వరుణ, కుబేరులు తమ భార్యలతో సహా, అర్జునుడు ఉన్నచోటికి వచ్చి, తమ అస్తాలు అతనికిచ్చారు. ఇంద్రుడు మాత్రం అర్జునుణ్ణి స్వర్గానికి ఆహ్వానించి, అక్కడ అతనికి దివ్యాస్తాలు ఇస్తానన్నాడు.

మరి కొంతసేపటికి అర్జునుడి కోసం ఇంద్రుడి రథం వచ్చింది. దానికి సారథి అయిన మాతలి, “అర్జునా, నీ కోసం ఇంద్రుడు ఈ రథం పంపాడు. అయన దేవతలతోనూ, గంధర్వులతోనూ, ఋషులతోనూ, అప్పరసలతోనూ కొలువుదీరి, నీ రాకకోసం ఎదురుచూస్తు న్నాడు,” అన్నాడు.

ఇంద్రుడి రథం ఎక్కే మాట అటుంచి, తాకటానికైనా తనకు అర్వత లేదేమోనని అర్జునుడికి అని పించింది. అయినా, ఇంద్రుడి అనుజ్ఞాయింది గనుక ఎక్కడలచి, ముందు మాతలిని ఎక్కమని, తరవాత తాను రథం ఎక్కాడు.

రథం ఆకాశంలోకి లేచి, సిద్ధమార్గాన పోసాగింది. దారిలో స్వయంప్రకాశం గల రాజర్హులూ, యుద్ధాలలో చనిపోయిన శూరులూ, సిద్ధులూ, గంధర్వులూ, అప్పరో గణాలూ కనిపిస్తే, వారు ఎవరెవరైనదీ మాతలి అతనికి వివరించి చెప్పాడు.

కొంత సేపటికి అర్జునుడికి అమరావతీ నగరం అంత దూరాన కానవచ్చింది. దాని వెలుపలి ద్వారం మీద ఎత్తయిన గోపురం ఉన్నది. అది చూస్తేనే అర్జునుడికి పరమానందమయింది. నగరం లోపల నందన వనంలో అప్పరలు విహరిస్తున్నారు.

అర్జునుడి రథం అమరావతీ నగరం ప్రవేశించగానే దేవతలు ఇంద్రుడి అజ్ఞపై అతనికి