రుద్రయ్య దణ్ణం

పుళిందపురానికి కాళిందుడనే అయన
గ్రామాధికారిగా వచ్చాడు. అయనకు అధికార
దర్పం ఎక్కువ. అయన తన పనివాడు
వీరయ్యతో, “బయటకు వెళ్ళినప్పుడల్లా
నువ్వు నా పక్కనే వుండు. నేనెవరో తెలియని
వారికి నాగురించి చెబుతూండు,” అన్నాడు.

వీరయ్య అయనకు వినయంగా చేతులు
జోడించి, “అయ్యా! నా బోటి సామాన్యుడినే
ఊరంతా ఎరుగుదురు. తమరు గ్రామాధికారి.
తమ గురించి అందరికీ ఈపాటికి తెలిసే
వుంటుంది,” అన్నాడు.

“లేదురా-ఇంకా తెలియనివాళ్ళు కొందరు
న్నారు. వాళ్ళకు నువ్వు నాగురించి చెప్పాలి,”
అన్నాడు కాళిందుడు. “కానీ, తమరెవర
యిందీ, తెలియని వాళ్ళెవరో, నాకెలా తెలు
స్తుందయ్యా?” అన్నాడు వీరయ్య.

“నేనూళ్ళో తిరుగుతూంటే దణ్ణం
పెట్టినవాడికి నేనెవరో తెలిసినట్టు. దణ్ణం

పెట్టనివాడు నన్నెరగడని అర్థం,” అన్నాడు
కాళిందుడు.

దాంతో కాళిందుడి బుద్ది వీరయ్యకు
తెలిసిపోయింది. వాడాయనతో బయటకు
వెళ్ళినప్పుడల్లా, ఈ విషయం జాగ్రత్తగా
చూసుకునేవాడు. చాలామంది కాళిందుణ్ణి
చూడగానే దణ్ణం పెట్టేవారు. దణ్ణం పెట్టని
వారికి వీరయ్య, కాళిందుడు ఫలానా అని
చెప్పగానే దణ్ణం పెట్టేవారు. ఎవరైనా అప్పుడూ
మరిచిపొతే వీరయ్య గ్రామాధికారి వెనక
నిలబడి, ఆ ఆసామీకి దణ్ణం పెట్టమని సైగ
చేసేవాడు.

ఇలా బాగానే సాగింది కానీ, ఒక్క
రుద్రయ్యతోనే ఇబ్బంది వచ్చింది. అయనకు
ఆత్మగౌరవం ఎక్కువ. తలపాగరని కొంద
రంటారు. ఒకరోజు అయనకు కాళిందుడు,
వీరయ్య ఎదురైనా దణ్ణం పెట్టకుండా
ముందుకు సాగిపోయాడు.