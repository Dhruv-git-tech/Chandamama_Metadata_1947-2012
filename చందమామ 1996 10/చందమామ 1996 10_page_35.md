తిరువనంతపురంలోని శ్రీ అనంత పద్మనాభస్వామి దేవాలయం

100 ఏనుగుల సహాయంతో 4,000 మంది తాపీ పనివాళ్ళు, 6,000 మంది కూలీలు ఆరు నెలలు కష్టపడి ఈ ఆలయాన్ని నిర్మించినట్టు చెబుతారు. ఆలయంలో అనంతుడైన ఆదిశేషుడి పాన్ను మీద మహావిష్ణువు పవళించిన భంగిమలో విగ్రహం ఉన్నది. దీర్ఘ చతుర్పసాకారంలో ఉన్న ఆలయ మంటపం నాలుగు వైపులా 4,000 స్తంభాలు ఉన్నాయి. ప్రతి స్తంభం మీదా రెండు చేతులతో జ్యోతిని పట్టుకున్న భంగిమలో స్త్రీరూపాలు మలిచారు. సంధ్యాసమయంలో జ్యోతులు వెలిగించగానే ఈ స్త్రీరూపాలన్నింటికీ జీవం వచ్చినట్టు వింత శోభ ఏర్పడుతుంది. మెట్లమీదుగా వెళ్ళామంటే ఏడంతస్తుల గోపురం దగ్గరికి చేరుకుంటాము.

మన దేశంలోని రెండవ ప్రాచీనమైన జంతు ప్రదర్శనశాల తిరువనంతపురంలో ఉన్నది. (కలకత్తా జంతు ప్రదర్శనశాల అతి ప్రాచీనమైనది).

శ్రీచిత్ర అర్ట్ గ్యాలరీలో రాజపుత్ర, మొగల్ చక్రవర్తుల చిన్న చిన్న చిత్రాలు ఉన్నాయి. కేరళకు కీర్తి తెచ్చిన సుప్రసిద్ధ చిత్రకారుడు రాజారవివర్మ చిత్రాలు ఇక్కడ ప్రత్యేకంగా ప్రదర్శనకు ఉంచారు. ఈ చిత్ర కళామందిరంలో టిబెట్, చైనా, జపాను, బాలినీ శైలి చిత్రాలు కూడా ఉన్నాయి.

1972వ సం॥లో తిరువనంతపురంలో విక్రమ్ సారాభాయ్ అంతరిక్ష కేంద్రం ఏర్పరచబడింది. మన దేశంలోనే 'శాటలైట్ లాంఛ్ వెహికల్స్' అభివృద్ధి పరచడానికి అవసరమైన సాంకేతిక పరిజ్ఞానాన్నీ, పరికరాలనూ ఈ కేంద్రం సమకూరుస్తుంది.

రాజధానీ నగరానికి 18 కి.మీ దక్షిణంగా నెలవంక ఆకారంలో కోవలం సముద్రతీరం ఉన్నది. మన దేశంలోని అతి సుందరమైన సముద్రతీరాలలో ఇది ఒకటి. బ్రహ్మాండమైన బండలు దీనిని సముద్రతరంగాల తాకిడి నుంచి కాపాడుతున్నాయి.

'రామకథాపాట్టు' రచించిన సుప్రసిద్ధ కవి అయ్యాపిళ్ళ ఆసాన్ కోవలంలోనే జన్మించాడు. దాదాపు కేరళ, తమిళనాడు సరిహద్దులో పూవార్ ఉన్నది. 970 మీ॥ ఎత్తయిన అగస్త్యకూడం కొండలలో పుట్టి ప్రవహించే నెయ్యార్ నది ఇక్కడే అరేబియా సముద్రంలో సంగమిస్తున్నది.