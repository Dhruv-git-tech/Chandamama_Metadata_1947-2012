ఆమె ఇంకా స్వర్గమంతా కలియ చూడ కుండానే, యమభటులు ఆమెను యమ పాశంతో బంధించి, నరకానికి తీసుకుపోయి, యమధర్మరాజు ఎదుట నిలబెట్టారు.

కాంతమ్మ, యమధర్మరాజు కేసి చుర చుర చూస్తూ, “ఏమిటయ్యా ఇది? వీళ్ళు ముందు నన్ను స్వర్గానికి తీసుకు వెళ్ళి, క్షణాల మీద ఈ నరకానికి తీసుకు వచ్చారు! ఎందువల్ల?” అంటూ ప్రశ్నించింది.

దానికి యమధర్మరాజు శాంతంగా, “కాంతమ్మా! నువ్వు జీవితంలో సంపాదించు కున్న పుణ్యం, నువ్వు ఒక్క క్షణం మాత్రమే స్వర్గంలో గడపడానికి సరిపోయేంతటిది. పోతే నీ పాపం పూర్తిగా ప్రక్షేళన కావటానికి, నువ్వు మారు సంవత్సరాల పాటు నరకంలో వుండవలసి వుంటుంది,” అన్నాడు.

ఆ మాట వింటూనే కాంతమ్మ, “ఇదేం న్యాయం? అంత పాపం నేనేం చేశాను? ఉన్న ఒక్కగానొక్క కోడల్ని ఏనాడైనా ఒక్క చిన్న పరుషపుమాట అని ఎరుగుదునా?” అన్నది.

అందుకు యమధర్మరాజు నవ్వి, “నువ్వు నీ జీవితకాలంలో ఎన్నడూ ఒక్క పరుషపు మాట కూడా అనని సంగతి నిజమే! కాని,

త్రికరణాలైన మనోవాక్కాయ కర్మల్లో, మనస్సు ప్రథమస్థానం వహిస్తుంది. నీకు ఆ మన శ్ముద్ధే లోపించింది. మనసులో కల్మషం దాచుకుని, పైకి ఆప్యాయంగా మాట్లాడే నీ వంటి వ్యక్తుల మాటలనే, ‘తేనె పూసిన కత్తులు’ అంటారు. నీ కల్మషబుద్ధి చివరకు, నీ కోడలు నోములు నోచుకోవటాన్ని కూడా సహించలేకపోయింది. నీ అలవాటు ప్రకారం, క్రోధాన్ని మనసులోనే దాచుకుని, పైకి, ఆ అమాయకురాలికి నిశ్చలధ్యానం గురించి బోధించావు. ఆమెఅలాగే భగవంతుణ్ణి ధ్యానం తోనే ఆరాధించి, ఎంతో పుణ్యం సంపాదించు కున్నది,” అన్నాడు.

“నిజమా? అప్పట్లో ఆ సంగతి గ్రహించ లేకపోయాను!” అంటూ కాంతమ్మ నివ్వెర పోయింది.

“నీ వంటి మూర్ఛులూ, అహంకారులూ గ్రహించలేకపోవడం సహజం! ఏమైతేనేం, నీ కోడలు అంత పుణ్యాత్మురాలు కావడానికి పరోక్ష కారకురాలివి నువ్వు. అందువల్లనే నీకు క్షణకాలం స్వర్గంలో గడిపే అర్హత లభిం చింది. ఇహ పరాలు రెండూ దక్కించు కోలేని చావుతెలివి నీది!” అన్నాడు యమధర్మరాజు.