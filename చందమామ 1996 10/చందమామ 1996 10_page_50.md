వచ్చినపని చెప్పింది. అర్జునుడు హరిహరీ అని చెవులు మూసు కుని, “అమ్మా, నువ్వు నాకు కుంతీదేవి వంటి దానివి, శచిదేవి వంటి దానివి, మా మూల పురుషుడైన పురూరవుడికి భార్యవు. నేను నిన్ను తల్లిగానే భావిస్తున్నాను,” అన్నాడు.

దానికి ఊర్వశి, “అర్జునా, ఈ దేవలో కంలో మా పద్దతులు వేరు. మీ భూలో కంలో పద్దతులు వేరు. అందుచేత లేనిపోని అనుమా నాలు పెట్టుకోక నా కోరిక తీర్చు,” అన్నది.

అర్జునుడు అమెతో, “అమ్మా, మీరు దేవతలు. మీరు ఏది చేసినా తప్పు లేదన్న మాట నిజమే. కాని నేను మానవమాత్రుణ్ణి. అందుచేత మీరు చేసేపనులు నేను చెయ్యలేను. నువ్వు నాకు తల్లిలాంటి దానివి. నామీద ఇతర భావాలు పెట్టుకోక, నన్ను నీ కొడుకులాగా చూసుకో!” అన్నాడు.

ఆశాభంగం కలగటంతో ఊర్వశికి అగ్రహం కలిగింది. ఆమె అర్జునుడితో, “ఓయీ, నేను స్త్రీని. స్వేచ్ఛ గలదాన్ని. నిన్ను వలచి వస్తే, నువ్వు నన్ను తృణీక రించావు. అందుచేత నిన్ను నపుంసకుడివి కమ్మని శపిస్తున్నాను. పేడివై, అంతః

పురంలో అడవాళ్ళ మధ్య ఆట పాటలతో కాలక్షేపం చేస్తూ ఉండిపోదువుగాక!” అని శపించి, గిరుక్కున తిరిగి, వెళ్ళిపోయింది. అర్జునుడు ఆ రాత్రి ఎలాగో గడిపి, మర్నాడు చిత్రసేనుడు రాగానే అతనితో, గడచిన రాత్రి ఊర్వశి తనవద్దకు రావటమూ, తానామె కోరికను తోసిపుచ్చటమూ, ఆమె తనను శపించి వెళ్ళిపోవటమూ వివరించి చెప్పాడు.

ఇదంతా చిత్రసేనుడి ద్వారా విని, ఇంద్రుడు అర్జునుడి వద్దకు వచ్చి, “అర్జునా, నువ్వు నిజంగా ఇంత నిగ్రహం కలవాడివని నేను అనుకోలేదు. ఇంత నిగ్రహం గల వారు మహర్షులలో కూడా చాలా అరుదుగా ఉంటారు. ఊర్వశి శాపానికి భయపడకు. మీరు ఒక ఏడాది పాటు అజ్ఞాతవాసం చెయ్యవలసి ఉన్నది గద. అప్పుడీ శాపాన్ని అనుభవించు. అందువల్ల నీకు మేలే అవు తుంది. ఆ ఏడాది కాగానే నీకు ఊర్వశిశాపం తీరిపోతుంది,” అన్నాడు.

ఈ మాటలతో తృప్తి పడి అర్జునుడు చిత్రసేనుడి వెంట తిరుగుతూ స్వర్గంలో కాలం గడిపాడు.