కంపెనీ ఇక్కడ, మలబారు తీరంలో తన మొట్టమొదటి వ్యాపార స్థాపరాన్ని ప్రారంభించింది. ఇక్కడికి తొలుత వచ్చిన ఆంగ్లేయులు నిర్మించిన పాత కోట ఒకటి ఇంకా ఉన్నది.

అంజేంగో సమీపంలోనే ఆరోగ్యకేంద్రమూ, యాత్రా స్థలమూ, విశ్రాంతి విడిదీ అయిన వర్కాలా ఉన్నది. ఇక్కడ సముద్రతీర రేఖ నుంచి లేచిన బ్రహ్మాండమైన ఎర్రటి బండల నుంచి నీటిబుగ్గలు పెల్లుబుకుతున్నాయి.

సుప్రసిద్ధ మత సంస్కర్త శ్రీ నారాయణగురు వర్కాలాలోని శివగిరి కొండ మీదే తన అంతిమశ్వాస వదిలారు. శ్రీ నారాయణగురు 'ఒకే కులం, ఒకే మతం, ఒకే దేవుడు!' అనే సిద్ధాంతాన్ని గాఢంగా విశ్వసించి ప్రచారం చేశాడు. కుల మత భేదాలు పాటించకుండా మనుషులందరూ అభివృద్ధి సాధించాలని ఆయన ప్రబోధించాడు.

జనార్ధన మందిరంలో శ్రీకృష్ణుణ్ణి 'వర్కాలప్పన్'గా పూజిస్తారు. ఇది హిందువులకు ముఖ్యమైన యాత్రాస్థలం.

వర్కాలకు 48 క.మీ దక్షిణంగా కేరళ రాష్ట్ర రాజధాని

తిరువనంతపురం ఉన్నది. తిరు అనంత పురం అంటే వేయి పడగల అదిశేషుడి నిలయం అని అర్థం. నగరం సముద్రానికి అనుకుని చిన్న కొండల మీద ఉన్నది. నగరానికి ప్రధాన అలంకారంగా ఉంటున్నది పద్మనాభస్వామి ఆలయం. ఇది పద్మతీర్థం పుష్కరిణికి అభిముఖంగా ఉన్నది.

తిరువాన్నూరు రాజా మార్తాండవర్మ తిరువనంతపురాన్ని తన రాజధానిగా చేసుకున్నప్పుడు తన రాజ్యాన్ని శ్రీమహావిష్ణువుకు అంకితమిచ్చాడు. తిరువాన్నూరు రాకుమారులు తమను 'అనంత పద్మనాభస్వామి దాసులు'గా చెప్పుకోవడం గొప్పగా భావించారు. ఈనాటి ఆలయం 18వ శతాబ్దంలో నిర్మించబడింది.

అంజేంగోలోని కోట