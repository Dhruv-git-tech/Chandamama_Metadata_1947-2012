“అసలు, సాటి మనిషికి రోజూ ఎందుకు దణ్ణం పెట్టాలి? అలా అలవాటు చేసి, ఇప్పుడేడ్చి ఏం లాభం? నీ పన్ను డబ్బు నేను కడతాను. ఇక మీదట కాళిందుడికి కనబడినా దణ్ణం పెట్టకు,” అన్నాడు రుద్రయ్య.

“అధికారికి దణ్ణం పెడితే తప్పేముంది, బాబయ్య!” అన్నాడు సునందుడు.

“రోజూ దణ్ణం పెట్టేవాడు, ఒక్కరోజు దణ్ణం పెట్టడం మర్చిపోతే అది తప్పవుతుంది. రోజూ దణ్ణం పెట్టనివాడు ఒకరోజు దణ్ణం పెడితే ఎంతో సంతోష మవుతుంది. అధికారికి అవనరమున్నప్పుడే దణ్ణం పెట్టాలి. మిగతా దణ్ణాలన్నీ ప్రయోజనం లేకుండా పోతున్నప్పుడు, ప్రయోజనమున్నప్పుడే దణ్ణం పెట్టడం నేర్చుకోవాలి. అర్థమయిందా?” అన్నాడు రుద్రయ్య.

సునందుడీవార్తకాళిందుడికి చెప్పేలోగా, ఇంకా చాలామందికి రుద్రయ్య ద్వారా తెలిసి

పోయింది. దాంతో ఆ రోజునుంచి ఊళ్ళో చాలామంది కాళిందుడికి దణ్ణం పెట్టడం మానుకున్నారు.

రోజూ దణ్ణం పెట్టేవాడు, ఒక్కరోజు పెట్టకపోతేనే కోపగించుకుంటానని తెలిస్తే, రుద్రయ్య బెదిరిపోతాడని కాళిందుడను కుంటే- ఆ ఉపాయమింకోలా బెడిసికొట్టింది. రుద్రయ్య మూలంగా తనకు ఊళ్ళో గౌరవం లేకుండా పోతున్నదని, కాళిందుడికి బెంగపట్టుకున్నది.

ఇలా వుండగా- ఒకరోజున రుద్రయ్య మనమణ్ణి పాము కరిచింది. వాడు పెద్ద కేక వేసి పడిపోయాడు. రుద్రయ్య కొడుకు వైద్యుడి కోసం పరిగెత్తాడు. ఈ సంగతి తెలిసిన కాళిందుడు, “నాకు పాము మంత్రం వచ్చు! ఆ రుద్రయ్య వచ్చి నాకు దణ్ణం పెడితే, మంత్రం వేసి ఆయన మనమణ్ణి బతికిస్తాను,” అన్నాడు.