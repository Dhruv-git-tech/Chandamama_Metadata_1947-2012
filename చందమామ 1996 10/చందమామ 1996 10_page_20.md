సరిగా ఇదే సమయాన దుర్మార్గులు ధీరమతిని హత్య చేయడానికి ఒక పథకం ఆలోచిస్తున్నారు. మధ్యలో ఒకడు, “అన్న లారా, అపశకునాలు కనబడుతున్నాయి. ఈ పథకం పనిచెయ్యదు. ధీరమతి హత్య సంగతి తరవాత చూడవచ్చు. భోజనాలకు పోదాం పదండి!” అన్నాడు. అందరూ లేచి ముందుగదిలోకి వచ్చారు. కొందరు పశువులను కోసి నిప్పుమీద కాల్చసాగారు. రొట్టెలూ, పానీయాలూ వచ్చాయి. అందరూ తినటానికి ఉపక్రమించారు.

వాకిలికి పక్కగా ధీరమతి రూపధరుడికి ఒక పాత కుర్చీ, బల్లా వేయించాడు. అతను తన తండ్రి ముందు ఆహారమూ, పానీయమూ పెట్టించి, “సుఖంగా భోజనం చెయ్యి. నిన్ను ఎవరూ అవమానించకుండా చూస్తాను. ఇది నడివీధి కాదు. నా తండ్రి ఇల్లు. ఇప్పుడు నా ఆస్తి. అందరూ బుద్ధిగా మసలు కోమని

మనవి చేస్తున్నాను. లేకపొతే నేనూరు కోను!” అని గట్టిగా అన్నాడు.

ఈ మాటలు విని అందరూ ఆశ్చర్య పోయారు. దుర్భుద్ది తన మిత్రుల కేసిచూసి, “వాడి బెదిరింపు విన్నారా? ఇవాళ మంచి రోజు. మనకు అపశకునాలు జరగకపోయి నట్లయితే ఈ పాటికి వాడి నోరు మూయించే వాళ్ళం!” అన్నాడు.

ఈ మాటలు ధీరమతి విన్నాడు గాని, లక్ష్యపెట్టలేదు.

ఆ దుర్మార్గులలో అశ్వనిపుణుడు అని పాగరుబోతున్నాడు. వాడు చాలాస్థితిపరుడు. పద్మముఖి తన సంపద చూసి తనను పెళ్ళాడుతుందన్న ఆశతో వాడు దూరప్రాంతం నుంచి వచ్చాడు. వాడిప్పుడు తన అనుచరు లతో, “అబ్బాయిలూ, ఒక్కమాట ఆలకించండి. ఈ ముసలి బిచ్చగాడు మనతో సమంగా కూచుని తింటూ, తాగుతున్నాడు