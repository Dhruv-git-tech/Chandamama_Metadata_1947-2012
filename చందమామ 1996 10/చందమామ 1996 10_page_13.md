ఇది విన్నా, రుద్రయ్య కాళిందుడింటికి
వెళ్ళలేదు. వైద్యుడి మందు పనిచేసి, ఆయన
మనమడు బతికి బట్టకట్టాడు. అయితే
అందరూ రుద్రయ్య మొండితనానికి చిరాకు
పడ్డారు.

కొద్దిరోజులు గడిచాక, రుద్రయ్య పాలే
రును పాము కరిచింది. వాడు వెంటనే, “బాబూ!
నేను అబ్బాయిగారిని కరిచిన పామును
చంపానని, దాని జతపాము పగబట్టి నన్ను
కాటు వేసింది. మంత్రం వేస్తే నేను బతు
కుతాను. లేకుంటే లేదు. తమరి పాలేరును
కాబట్టి కాళిందుడు నాకుమంత్రం వేయడు.
నాకు కాలం మూడింది!” అంటూ ఏడ్వ
సాగాడు.

“కాళిందుడిని నేను తీసుకు వస్తాను.
నువ్వేడవకు. ఈలోగా వైద్యం కూడా చేయిం
చుకో,” అని వాడికి నచ్చచెప్పి, గ్రామాధికారి
ఇంటికి వెళ్ళాడు రుద్రయ్య.

అక్కడ కాళిందుడు, వీరయ్యతో ఊసు
లాడుతుంటే, రుద్రయ్య ఆయనకు రెండు
చేతులూ జోడించి దణ్ణం పెట్టి, జరిగినదంతా
చెప్పి, “తమరు వచ్చి మంత్రం వేసి నా పాలే
రును బతికించాలి. కావాలంటే ప్రతిరోజూ

వచ్చి ఇలా దణ్ణం పెడుతూనే ఉంటాను,”
అన్నాడు.

కాళిందుడు తెల్లబోయాడు. అంతలోనే
కంగారు పడుతూ, “మీ చేత దణ్ణం పెట్టించు
కోవాలని పట్టుదలకొద్దీ అలా అన్నానుకానీ,
నాకు నిజంగా పాముమంత్రం తెలియదు,”
అన్నాడు.

రుద్రయ్య నవ్వి, “అసలు నేను పాము
మంత్రాన్నే నమ్మను! ఇప్పుడు నా పాలేరును
కరిచింది పగపట్టిన పాము కాదు. వాడికి
విషం కూడా ఎక్కలేదు. మధ్య మధ్య
ఏడ్వడం తప్ప, చక్కగా మాట్లాడుతున్నాడు.
అయితే వాడు పాము మంత్రాన్ని నమ్ము
తున్నాడు. తమరు మంత్రం వేయకపోతే,
వాడి నమ్మకమే వాడి ప్రాణం తీస్తుంది.
తమరు మంత్రం రాదని చెప్పకండి. వచ్చి
మంత్రం వేయండి, చాలు,” అన్నాడు.

కాళిందుడాయన చెప్పినట్లే చేశాడు.
రుద్రయ్య పాలేరుకు ప్రమాదం తప్పింది.
అయితే, చిత్రంగా ఆ రోజునుంచీ కాళిం
దుడు, రుద్రయ్య దణ్ణం పెట్టబోతే వారించ
డమే కాక, కనిపించినప్పుడల్లా తనే, ఆయ
నకు దణ్ణం పెట్టడం అలవాటు చేసుకున్నాడు.