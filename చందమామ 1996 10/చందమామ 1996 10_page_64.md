కోడిపుంజు మనిషి అంతా విని, “మీ ఊరు ఇంకా చాలా దూరం ఉంది. ఈ మేకను బలవంతాన అంతదూరం నువ్వు నడిపించలేవు. నా మాట విని దీన్ని నాకు వదిలేసి ఈ కోడిని తీసుకుని వెళ్ళు. ఇది నీకు రోజుకు పదేసి గుడ్లు పెడుతుంది. చూస్తూండగానే నీ ఇల్లంతా కోళ్ళమయం అవుతుంది.మీ అమ్మ చాలా సంతోషిస్తుంది,” అన్నాడు.

ముత్తుకు ఈ సలహా నచ్చింది. ఆ మనిషి చేతిలో వున్నది కోడిపుంజనీ, అది గుడ్లు పెట్టదనీ కూడా ముత్తుకు తెలీదు. వాడు బాధ విరగడయిందే చాలనుకుని, మేకను ఆ మనిషికిచ్చి, కోడిపుంజును తీసుకుని బయలుదేరాడు.

వాడు కొంత దూరం పోయాక ఒక గ్రామంలో ఒకచోట ఒకమనిషి అనేక కత్తులు తన ముందు పోగేసుకుని, సానరాయి మీద ఒక్కొక్కదే సానపడుతున్నాడు. ముత్తు ఆగి, వాడు చేసేపని చూసి, “ఎందుకిట్లా చేస్తు న్నావు?” అని అడిగాడు.

“కత్తులను పదును పెడుతున్నాను. ఈ కత్తులన్నీ పదును పెట్టానందే రూపాయి

డబ్బులు వస్తాయి. ఒక పూట పని,” అన్నాడు సానవాడు.

“నాక్కూడా అటువంటి సానరాయి ఉందే బాగుండునే,” అన్నాడు ముత్తు.

“నా దగ్గిర ఇంకో రాయి ఉంది, కావలిస్తే అమ్ముతాను,” అన్నాడు సానవాడు.

“కొనటానికి నా దగ్గర ఈ కోడి తప్ప ఏమీ లేదు,” అన్నాడు ముత్తు.

“పోనీ అదే తే!” అంటూ సానవాడు కోడి పుంజును తీసుకుని ఒక సానరాయి ముత్తు కిచ్చాడు.

ముత్తు ఆ రాయితో తన గ్రామం చేరుకుని తల్లితో, తాను ధనికుడిచ్చిన బరువైన వెండి సుద్దను సానరాయి కింద ఎట్లా మార్చినదీ చెప్పాడు.

“పిచ్చి వెధవా! అంత వెండి పొగొట్టుకుని ఈ పనికిమాలిన రాయి తెచ్చావా? వెండిపాతే పోయిందిలే. నువ్వు తిరిగి వచ్చావు. అంతే చాలు,” అన్నది తల్లి.

ఆ తరవాత ఆమె వాణ్ణి పనిలో ప్రవేశించనిచ్చింది. ముత్తు మంచి పనిమంతుడు కావడంవల్ల తల్లి కన్న ఎక్కువే సంపాదించి, తల్లిని సుఖపెట్టాడు.