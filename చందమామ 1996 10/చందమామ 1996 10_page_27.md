నీకు తగదు. అది అతిథిమర్యాదను భంగ
పర్చడమే అవుతుంది,” అన్నాడు.

అప్పుడు సత్కారుడు తన కుటుంబ
సభ్యులందరినీ సంప్రతించాడు. అందరూ
ఒక నిర్ణయానికి వచ్చాక సత్కారుడు
బైరాగితో, “అయ్యా! ఏడాదిక్రితం నా తండ్రి
పోయాడు. అప్పటినుంచీ నా తల్లి మనో
వ్యాధితో మంచం పట్టింది. ఎన్ని మందులు
వాడినా ఆమెకు నయం అవడం లేదు. రోజు
రోజుకూ ఆమె క్షీణించిపోతూంటే, మా అంద
రికీ ఎంతో బాధగా ఉంది. ఆమె మనోవ్యాధి
కుదిర్చి, ఎప్పటిలా మాతో మసిలేలా చేయ
గలరా?” అన్నాడు.

ఇది వింటూనే బైరాగి ముఖం గంభీరంగా
మారిపోయింది. అయన ఏదో ఆలోచనలో
పడి కళ్ళు చిట్లించాడు. కాసేపాగి, “నాయనా!

నువ్వు చాలా మంచివాడివి. నీ మంచితనమే
నీకు శాపం కావచ్చు. నీ మంచితనాన్ని విడిచి
పెడితే తప్ప, నీ తల్లికి నయం కాదేమోనని
నా అనుమానం. నీ తల్లికోసం నువ్వు ఏం చెయ్య
డానికైనా సిద్ధంగా ఉన్నావా?” అని అడిగాడు.

“మీమాటలు నాకు అర్థంకావడం లేదు,
స్వామీ!” అన్నాడు సత్కారుడు.

అప్పుడు బైరాగి అతడికి ఎదురింటి
భద్రుడి కథ చెప్పి, “నిజానికి నా వద్ద ఒక
గుళిక ఉన్నది. అది నోట్లో వేసుకున్నాక,
ఎదుటివాడికి దుఃఖం కలిగించేలాగానూ,
తనకు సంతోషాన్ని కలిగించేలాగానూ- రెండు
వేర్వేరు వరాలు కోరుకుంటే వెంటనే ఫలి
స్తాయి. ఒకే వరం కోరుకుంటే ఏదీ ఫలించదు
సరికదా, అనర్థం కూడా జరుగుతుంది. నేను
నీకు గుళికనిస్తాను. నీ తల్లికి అరోగ్యంకోరు
కుని సంతోషంపొందు. అయితే, ఎదురింటి
భద్రుడికి దుఃఖంకూడా కలిగించు. వాడు
నీకు దుఃఖం కలిగించాలని పట్టుదలగా
ఉన్నాడు కాబట్టి, నువ్వు వాడికి దుఃఖం
కలిగిస్తే అది తప్పు కాదు,” అన్నాడు.

ఈ మాటలకు సత్కారుడాళ్చర్యపడి,
“అయ్యా! తమ వద్ద ఇటువంటి గుళిక ఉన్న
ప్పుడు, భద్రుడి అతిథ్యాన్ని అంగీకరించి దాన్ని
వాడికే ఎందుకివ్వలేదు? గుళిక ఇచ్చే రెండు
వరాలూ వాడికి సంతోషాన్ని కలిగిస్తాయి.
ఎదుటివాడికి దుఃఖం కలిగించడం, నాకు
మనశ్శాంతి లేకుండా చేస్తుంది. నా తల్లి
అనారోగ్యంతో వున్నా నాకు బాధ లేదు. మీ
గుళిక నాకు వద్దు,” అన్నాడు.

దానికి బైరాగి కాదన్నట్టు తల వూపి,
“భద్రుడికి గుళికను పొందే యోగ్యత లేదు.

చంద్రమామ