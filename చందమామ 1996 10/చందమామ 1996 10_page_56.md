దయ్యం చేసిన పెళ్ళి

గంగరాజుకు లక్ష్మి ఒక్కతే సంతానం.
ఆమె తల్లి చిన్నతనానే పోవటంతో, తండ్రీ కూతుళ్ళిద్దరూ ఒకరికొకరు మిగిలారు. లక్ష్మి ఆనందంగానే బతుకుతున్నా, తన బొటా బొటి సంపాదనతో కూతురు పెళ్ళి ఎలాగా అని గంగరాజు మధనపడుతూండేవాడు.

ఇలా ఉండగా, ఒకనాటి ఉదయాన్నే పనికి బైలుదేరుతున్న గంగరాజును, ఇంటి యజమాని ఆపి, “ఇదిగో, ఈ నెల నుంచి మీ ఇంటి అద్దె మరొక పాతిక రూపాయలు పెంచుతున్నాను. ఇష్టం లేకపోతే మరొక ఇల్లు వెతుక్కో!” అన్నాడు నిక్కచ్చిగా.

ఆ మాట వింటూనే దిగాలు పడిపోతున్న తండ్రిని చూసి, గుమ్మంలోనే వున్న లక్ష్మి ముందుకు వచ్చి, “ఏ క్షణాన కూలి నెత్తిన పడుతుందో అన్నట్లున్న ఈ ఇంటికి, అద్దె పెంచి నిండా ఆరునెలలు కూడా కాలేదు. మళ్ళీ పెంచడమా?” అన్నది, కాస్త కోపంగా.

ఆ మాటకు ఇంటి యజమాని మండిపడి, “ఇంత చక్కటి ఇల్లు నీకు కూలిపోయే కొంపలా కనిపిస్తున్నదా? నీలాంటి సుకు మారికి, ఆ రత్తమ్మ దయ్యపుకొంపే సరైన చోటు! సాయంత్రంలోగా ఇల్లు ఖాళీ చేశారా సరేసరి, లేకపోతే తట్టా బుట్టా వీధిలోకి గిరా దెయ్యడం ఖాయం!” అంటూ రంకెలుపెట్టి, ఇంట్లోకి వెళ్ళి తలుపు వేసుకున్నాడు.

గంగరాజు నిస్సహాయంగా కూతురువైపు తిరిగి, “నాకిప్పటికే ఆలస్యమైంది. సాయం కాలానికి ఆయనకు కోపం కాస్త చల్లబడుతుందేమో చూస్తాను,” అని వెళ్ళిపోయాడు.

లక్ష్మి ఇంట్లోకి వెళ్ళి, మంచం మీద విచారంగా కూర్చుని, ఇంటియజమాని అన్న రత్తమ్మ దయ్యపుకొంపగురించి ఆలోచించ సాగింది. అక్కడికి రెండువీధుల అవతల వున్న పెద్ద మండువాలోగిలి ఇల్లే రత్తమ్మది! బతికుండగా, రత్తమ్మ పేరు చెబితే చాలు