మర్నాడు యుద్ధభామిలో అజయుడు, విక్రమవర్మకు బాసటగా వున్న సైనికులను తరిమి కొట్టి, అతణ్ణి ఎదుర్కొన్నాడు. ఇది చూసిన విక్రమవర్మ కళవెళపడి, తన శక్తి నంతటినీ ఒడ్డి అజయుణ్ణి ఎదిరించ ప్రయ త్నించాడు. అయితే, అది విఫలమై వెనుదిరిగి పారిపోజూసిన విక్రమవర్మ తలను, ఒక్క కత్తివేటుతో అజయుడు నరికివేశాడు.

తమ రాజు మరణం చూసి హిమగిరి సైనికులు చెల్లాచెదరయ్యారు. అజయుడి విజయవార్త విన్న ధర్మసేనుడు అనందంతో అతణ్ణి కౌగిలించుకుని అభినందించి, “ఈ సంతోషకరమైన సమయంలో, నీ మనసులోని కోరిక వెల్లడించు. అది నెరవేర్చి, నీకిచ్చిన మాట నిలుపుకుంటాను,” అన్నాడు.

“ప్రభూ! నేను రాకుమారిని వివాహ మాడదలిచాను. ఆమెతో నా వివాహం జరిపించండి,” అన్నాడు అజయుడు వినయంగా.

అజయుడి కోరిక విన్నంతనే, ధర్మసేనుడు సంకట స్థితిలో పడ్డాడు. అయనకు ప్రియం వద ఒక్కతే కుమార్తె. ఆమెకు శరశ్చంద్రిక రాజ్య రాకుమారుడు వసంతసేనుడితో వివాహం నిశ్చయమయింది. ఆ విషయం ఇంకా ప్రజలకు తెలియబరచలేదు. నిశ్చయమైన వివాహాన్ని తప్పించలేదు. అలాగని అజయుడికిచ్చిన మాట తప్పలేదు.

ఆయన తనమననులోనిబాధ బయటపెట్ట కుండా, విజయుణ్ణి గౌరవంగా అంతఃపురా నికితీసుకుపోయి అతిథిమర్యాదలు జరిపించాడు.

ఆ రాత్రి ధర్మసేనుడు, కుమార్తె ప్రియం వదతో సంగతి వివరించి, “నీ వివాహం అజయుడితో జరిపిస్తే, వసంతసేనుడి వద్ద మాట తప్పిన వాడినవుతాను. వసంతసేనుడితో జరిపిస్తే, అజయుడికిచ్చిన మాట నిలబెట్టు కోలేను,” అన్నాడు విచారంగా.