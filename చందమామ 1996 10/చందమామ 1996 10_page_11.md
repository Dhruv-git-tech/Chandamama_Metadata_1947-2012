“ఏమిటోరా- సమయానికి స్ఫురించ లేదు. ఆయనకు నా దణ్ణంయోగం లేద నుకో - అంతే!” అన్నాడు రుద్రయ్య.

“స్ఫురించకపోతే ఇప్పుడు గుర్తు చేశాను కదా!” అన్నాడు వీరయ్య.

రుద్రయ్య కోపంగా, “ఆయన్ను చూసి గౌరవం పుట్టి దణ్ణం పెట్టాలిగానీ, నువ్వు చెప్పా వని పెట్టను. ఇప్పుడు నీ మాట విని దణ్ణం పెట్టాననుకో, అప్పుడు నీ మాటను గౌరవించి నట్టవుతుంది. ఆయన్ను కాదు,” అన్నాడు.

“అయితే ఏమంటారు? ఆయనే దణ్ణం పెట్టమని అడగాలా మిమ్మల్ని?” అన్నాడు వీరయ్య, కాళిందుడు వెనక నుంచి గోకు తూందే భరించలేక.

“ఇదిగో, ఒరేయ్! చెబుతున్నా విను. అడిగి దణ్ణం పెట్టింనుకునేవాణ్ణి అడుక్కునే

వాడు కూడా గౌరవించడు. ఆ ఇంగితం నీకు లేదేమో కానీ, ఆయనకుందనే నా నమ్మకం,” అన్నాడు రుద్రయ్య.

కాళిందుడికి చచ్చేంత అవమానమైనా ఏమీ అనలేక ఊరుకున్నాడు. ఇంటికి తిరిగి వెళ్ళాక ఆయన, రుద్రయ్య మీద కారాలూ మిరియాలూ నూరితే, వీరయ్య కలుగజేసుకుని, “ఎందుకొచ్చిందయ్యా! ఒక్క మనిషిగురించి పట్టించుకోకండి. ఆ రుద్రయ్య తనకంటే పెద్దవారికీ, దేవుడికీ తప్ప ఇంకె వరికీ దణ్ణం పెట్టడు. ఆయన జోలికి వెళితే పరువు పోవడం తప్ప లాభముండదు,” అంటూ సర్దిచెప్పబోయాడు.

“నేను గ్రామాధికారిని. నాకు దణ్ణం పెట్టని వాళ్ళు నష్టపోవాల్సిందే!” అంటూ కాళిందుడు చిందులుతోక్కాడు.

అయితే, గ్రామాధికారి, రుద్రయ్య గురించి వాకబు చేస్తే- ఆయన చాలా మంచివాడనీ, అందరికీ సాయం చేస్తూంటాడనీ, నీతి నిజాయితీలకు ప్రాణం పెడతాడనీ, తప్పు చెయ్యడనీ తెలిసింది. రుద్రయ్యను వెంటనే ఎలా భయపెట్టాలో తెలియక కాళిందుడొక ఉపాయం అలోచించాడు.

ఆ ప్రకారం సునందుడనే పేదరైతు, రుద్రయ్యను కలుసుకుని, “అయ్యా! కాళిం దుడికి నేను కనబడినప్పుడల్లా దణ్ణం పెట్టే వాణ్ణి. ఈ ఒక్కరోజూ ఏదో ఆలోచనలోవుండి దణ్ణం పెట్టలేదు. అంతే! ఆయనకు వల్ల మాలిన కోపం వచ్చింది. నా పాలం పన్ను వాయిదాలమీద కట్టడానికి ఒప్పుకున్నవాడు, ఈ రోజు మొత్తం పన్నంతా ఒక్కసారిగా కట్ట మంటున్నాడు,” అని చెప్పాడు.