బతక నేర్చిన వాడు

ఒక రాజుగారు తన మంత్రులతో రాజ్యాంగానికి సంబంధించిన ముఖ్య విషయాలు మాట్లాడుతున్నారు. మంత్రులు ఎవరికి తోచిన సలహా వారు యిస్తున్నారు. ఆంతా విన్న రాజుగారు తన అభిప్రాయం ఏమిటో చెప్పి, గోడకు చేరగిలబడి కూర్చున్న విదూషకుడికేసి చూస్తూ, “ఏమోయ్, అంతా విన్నావుగదా ? నువ్వు ఎవరి అభిప్రాయంతో ఏకీభవిస్తాపు ?” అన్నాడు.

“మహారాజా, మీ అభిప్రాయమే సర్వోత్తమమైంది!” అన్నాడు విదూషకుడు.

ఇది జరిగిపోయిన నాటి సాయంత్రం మంత్రులు విదూషకుట్టి ఒంటరిగా దొరకపుచ్చుకుని, “నీ ధోరతి మాకేమీ బాగాలేదు. ఇంతమంది అనుభవజ్ఞులం మేం చెప్పినదానికన్న, రాజుగారి మాటల్లో నీకేం గొప్ప కనబడింది?” అని అడిగారు.

ఆ మాటలకు విదూషకుడు నవ్వి, “చర్చించిన వ్యవహారం భవిష్యత్తులో ఎలా పరిణమిస్తుందో ఆ ఒక్క దేవుడికే ఎరుక ! అందువల్ల రాజుగారి అభిప్రాయంతో ఏకీభవించటమే మనకు మేలు. దానివల్ల కీడు జరిగినా, అందుకు బాధ్యులు రాజుగారే గనక, మన ప్రాణాల కేమీ ముప్పు వుండదు. ఆయన పట్టపగలు వెలుగుకేసి చూస్తూ, ‘ఆహా, ఎంత గాథాంధకారంగా పున్నది !’ అంటే, ‘అవును, మహారాజా ! చంద్రుడుకూడా మేఘాలమాటున మటుమాయమయాడు,’ అని మనం జవాబిస్తే పోయిందేమిటి ?” అన్నాడు.