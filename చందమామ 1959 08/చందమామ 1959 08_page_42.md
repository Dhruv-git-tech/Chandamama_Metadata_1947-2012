నేను నీకు వి కష్టమూ రానివ్వను. నేను
నీకు అద్దంలాగా ఉంటాను. నా ద్వారా
నీకు కళ్లు లేని లోటుకూడా తీరుతుంది !
నువు చూడలేనివన్నీ వర్ణించి చెబుతాను !
నన్ను పెళ్లాడు!” అని మళ్లీ అన్నాడు.

“ మిమ్మల్ని పెళ్లాడటంకంటే నాకు కావలిసిందేమిటి ? మీరు తప్ప ఇంకెవరూ నన్నీ మాట అడగలేదు. కాని నాకోసం మీరు మీ జీవితాన్ని పాడుచేసుకోవటం నాకిష్టం లేదు. అందుకే సందేహిస్తున్నాను!” అన్నది హేమావతి.

“చూడు, హేమా! నువు కళ్లు లేనిదాని వైనా నీ అందం చూసి పెళ్లాడుతున్నాను.

ఇందులో నేను చేస్తున్న త్యాగం విమీలేదు.
కళ్లుగల ఆందగత్తి నన్ను ఎందుకు పెళ్లాడు
తుంది ? నేను చాలా అనాకారివాణ్ణి. నీవంటి
భార్య దొరకటం నాకు నిజంగా అదృష్ట
మన్నమాట!” అన్నాడు సోమదత్తుడు.

ఈ మాట విన్నాక హేమావతి మనసు
కొంత స్థిమితపడింది. సోమదత్తుడు అంద
గాడైనా, అనాకారివాడైనా తన గుడ్డికళ్లకు
ఒకటే. ఇక మిగిలిన విషయాలలో అతను
చాలా మంచివాడు, తనతో చక్కగా కబుర్లు
చెబుతాడు, తన పక్కన కూచుని ప్రతిదీ
వర్ణిస్తాడు. అతని వర్ణన వింటుంటే ఆమెకు
కళ్లు ఉన్నట్టే అనిపించేది.