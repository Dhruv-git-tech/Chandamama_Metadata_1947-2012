‘చిత్తం, చిత్తం!’ అంటూ తన అనుచరులతో గుట్టవెనక వున్న ప్రదేశానికి వెళ్లిపోయాడు. వాళ్లు గుట్టవెనక కనపడకుండా పోగానే, చంద్రవర్మ బయలుదేరి ఆల్లంత దూరంలో వున్న చెట్లల్లోకి పోయి, “అంతా మాట్లాడాను! దేవలుడికి ప్రమాదం లేదు. ఎక్కడన్నావు జాంబవంతా?” అంటూ కేకపెట్టాడు.

ఆ కేక వింటూనే ముసలివాడు చెట్లలోంచి బయటికి వచ్చి, చంద్రవర్మను సమీపిస్తూ “జాంబవంతు దెవరు?” అని అడిగాడు.

“నువ్వే జాంబవంతుడివి! ముసలి వాడా, అని కేకవెయ్యటం బావుండదని అలా పిలిచాను. నేను శివసింహుడి డగ్గిరకు వెళుతున్నాను. నీ కొడుకు దేవలుణ్ణి చెర నుంచి విడిపించటమే గాక, నీకు కంచు కోటలో దొరికే ధనరాసుల్లో భాగంకూడా యిప్పిస్తాను. అక్కడికి వెళ్లేమార్గాన్ని తెలిపే పటం ఎక్కడ?” అన్నాడు చంద్రవర్మ.

“నీ మాటలు నమ్మవచ్చునా?” అన్నాడు ముసలివాడు అనుమానంగా.

“నమ్మక నువ్వు చేయగలిగిందేమిటి? నమ్మితే నీకూ, నీకొడుకూక్కేమం కలుగు తుంది. పడమటి సముద్రతీరంలో కంచు కోట వున్నదని తెలిసింతరవాత అక్కడికి చేరటం ఒక సమస్య కాదు. సముద్రతీరం

వెంట వెళితే ఎప్పుడో ఒకప్పుడు అక్కడికి చేరకపొను. పోతే, నీడగ్గిరవున్న పటం చూసి నందువల్ల, అక్కడికి వెళ్లేందుకు డగ్గిర మార్గంగాని, సులభమార్గంగాని కనబడ వచ్చునని ఆశపడతున్నాను,” అన్నాడు చంద్రవర్మ.

చంద్రవర్మ యిలా అనేసరికి ముసలి వాడు కిక్కురుమనకుండా తన దుస్తుల్లో దాచివున్న ఒక పెద్ద తాళపత్రపు కవిలె బయటికి తీసి, దాన్ని విసనకర్రలా గుండ్రంగా విప్పతూ చంద్రవర్మతో, “ఇదుగో, కంచుకోటకు వెళ్లే మార్గాన్ని తెలిపే పటం!” అన్నాడు.