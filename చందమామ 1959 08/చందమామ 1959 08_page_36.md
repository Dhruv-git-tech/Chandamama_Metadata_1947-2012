దేరేటప్పుడు ఎన్నిగంట లయించన్నప్పటికీ దానికి తిరుగుండరాదు, అంతే!” అన్నాడు పెట్రూషియో.

గయ్యాళి కేథరిన్ తాను చెప్పిసదాని కల్లా అవుననటం అలవాటు చేసుకున్నదాకా అతను ఆమెను పుట్టింటికి బయలుదేర నివ్వలేదు.

చిట్టచివరకు వారు బయలుదేరారు, కాని దారిలో చిన్న గత్తర జరిగింది. అతను ఆకాశంకేసి చూసి, “అహా, చంద్రుడు ఎంత దేదీప్యమానంగా ప్రకాశిస్తున్నాడు!” అన్నాడు. “అది చంద్రుడెందు కయింది, సూర్యుడు!” అన్నది కేథరిన్.

“ఎప్పుడూ నేనన్నది కాదనటమే! నేను రాను!” అని పెట్రూషియో వెనక్కు పోయి నంత పని చేశాడు. కేథరిన్ అతని బాధ పడలేక, “అవును అది సూర్యుడు కాదు, చంద్రుడే!” అన్నది.

“సూర్యుడైతే చంద్రుడంటా వేమిటి?” అన్నాడు పెట్రూషియో. వెంటనే కేథరిన్ అతనితో మళ్లీ ఏకీభవించింది.

కేథరిన్ పుట్టింటికి చేరినాక అమె చెల్లెలు బియాంకాకూ, వారింట ఉండే మరొక స్త్రీకీ పెళ్లిళ్లు జరిగాయి. తమకు మంచి భార్యలు దారికారనీ, పెట్రూషియో భార్య కొరకరాని కొయ్య అనీ కొత్త పెళ్లికొడుకులు గర్వంగా