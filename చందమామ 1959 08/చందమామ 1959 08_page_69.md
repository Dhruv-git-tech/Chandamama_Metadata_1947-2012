“ఇక చాలు! నాస్థలం ఖరీదు నాకు ముట్టింది!” అన్నాడు.

తరవాత అనేపిడుడు విహారభవనాలు నిర్మించాడు. బౌద్ధసన్యాసులు ఉండటానికి, పగలు సమావేశాలకూ, రాత్రి నిద్రకూ వేరు వేరు భవనాలు కట్టారు; కోనేరులు తవ్వారు; పుష్ప ఫలవృకౌల తోటలు వేశారు. ఈ ఆవరణ చుట్టూ అనేపిడుడు 2 వేల గజాల నిడివి గల ప్రహరీగోడ తొమ్మిది గజాల ఎత్తున కట్టించాడు.

ఈ విహారం నిర్మించటంలో అనేకమంది మిత్రులు అనేపిడుడికి శరీర సహాయమూ, ధనసహాయమూకూడా చేశారు. వీటన్నింటి కిందా మరి 18 కోట్లు ఖర్చయింది.

ఇదంతా చూసిన మీదట జేతుడికి తన స్థలం తాలూకు 18 కోట్లు ఉంచుకో బుద్ది పుట్టలేదు. ఆయన ఆ సొమ్ముతో విహారం నాలుగు పక్కలా నాలుగు దివ్య భవనాలు, ఏడేసి అంతస్తులు గలవి, కట్టించేశాడు.

ఈ విధంగా 54 కోట్ల మనురణాల ఖర్చుతో జేతవసం తయారయింది. ఈ ఏర్పాట్లన్నీ పూర్తి కాగానే బుద్దుడికి ఆహ్వానం వెళ్లింది. ఆయన తన అను చరులతో బయలుదేరి పదహారేసి మైళ్లకు మహిలీ చేస్తూ రాజగృహంనుంచి శ్రావస్తికి చేరుకున్నాడు. నగరం వెలపల బుద్దుడికి ఒక బ్రహ్మాండమైన ఊరేగింపు ఎదురు వచ్చింది. దాని వెంబడి అనేపిడుడూ, ఆయన ఇద్దరు కుమార్తెలూ ఉన్నారు.

అనేపిడుడు బుద్దుణ్ణి విహారానికి తీసుకు పోయి, “దీనిని ఎవరి పేర ధారపోయ మన్నారు?” అని అడిగాడు.

“ఇప్పుడున్న బౌద్ధులకూ, ముందు రాబోయే బౌద్ధులకూ ఈ విహారాన్ని అంకితం చెయ్యి!” అని బుద్దుడు అనేపిడుణ్ణి ఆదే శించాడు. అనేపిడుడు విహారాన్ని బౌద్ధసన్యాసులకు అంకితం చేసేశాడు.

—(ఇంకా వుంది)