సరికి మాతృహృదయం మధనపడింది.
ఎన్నో సంగతులు తన భర్త వర్ణిస్తుంటే
తాను స్వయంగా చూస్తున్నట్టే భావించి
సంతోషించిన మనిషి, ఇప్పుడు అతను తన
కుమారుణ్ణ వర్ణిస్తుంటే వాణ్ణి స్వయంగా
చూడలేనందుకు మరింత బాధపడి, తన
గుడ్డితనం రెట్టింపయినట్టుగా భావించ
నారంభించింది.

ఆమె ఒకనాడు తన భర్తతో, “నా
కళ్లకు చికిత్స చేయవచ్చునన్నారే? ఆ
చికిత్స ఎవరు చేస్తారు?” అని అడిగింది.

“నేనే చేస్తాను. అది చాలా సులువైన
చికిత్సే. వారం పది రోజులపాటు కళ్లకు

గంతలు కట్టుకుని ఆ తరవాత విప్పెయ్య
వచ్చు,” అన్నాడు సోమదత్తుడు.

“అయితే నాకు కళ్లు తెప్పించండి!”
అన్నది హేమావతి.

సోమదత్తుడు తన భార్యకళ్లనుంచి
శుక్లాలు తీసి కళ్లకు కట్టుకట్టాడు. కొన్ని
రోజుల అనంతరం ఆమె తల్లి స్వయంగా
కట్టు విప్పింది. హేమావతికి కళ్లు వచ్చాయి.
అందుకామె ఎంతో సంతోషించింది. ఆమెకు
కొడుకును తెచ్చి చూపారు; ఆమె అనందం
రెట్టింపయింది. తరవాత ఆమె అద్దంలో
తనను తాను చూసుకుని మరింత అనం
దించింది. ఆమె తల్లిని, “మావారెక్కడ?”