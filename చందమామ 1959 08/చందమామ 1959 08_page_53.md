నీడ ఎక్కడెక్కడ పడిందో అక్కడికల్లా వెళ్లేవాడు. సమయాన్ని బట్టీ, బుతువును బట్టీ ఆ చెట్టునీడ ఆసామీ ఇంటి అవరణ లోనూ, పంచలోనూ, పడకగదిలోనూ, నడవలోనూ పడేది. అలగావాడు మొహమాటం లేకుండా నీడ పడిన చోటికల్లా వెళ్లి తిప్పవేసేవాడు.

ఇదంతా చూసి ఆసామీకి మండి పోయింది. “ఏయ్, మా దొడ్డోకీ, వసారాలోకీ, గదిలోకీ వచ్చి కూచునేటందుకు నీకేం హక్కున్నది?” అని ఆయన అలగావాణ్టి గద్దించి అడిగాడు.

“బాబూగారు, నేను మీ చెట్టునీడను డబ్బుపోసి కొనుక్కున్నాను. అది ఎక్కడెక్కడ పడుతుందో అక్కడల్లా కూచోటానికి నాకు హక్కున్నది!” అన్నాడు అలగావాడు.

ఆసామీ రుసరుసలాడాడు. కాని తాను తన చెట్టునీడను ఆ పేదవాడికి అమ్మిన మాట నిజమే.

ఒకరోజు ఆసామీ ఇంట ఏదో ఆక్కర అయింది. చుట్టాలనూ బంధువులనూ పిలిచి విందు చేస్తున్నాడు. వారంతా భోజనంచేసే చోట చెట్టునీడ పడింది. సమయానికి అలగావాడు చక్కావచ్చి ఆ నీడలో కూచున్నాడు. వచ్చిన అతిథులకు ఇదేమీ అర్థం కాలేదు. “పిలవని పేరంటంగా వచ్చి ఈ మనిషి ఎవడో ఇక్కడ చతికిల బడ్డాడేమిటి?” అని వారు ఒకరి నొకరు ప్రశ్నించుకున్నారు.

అలగావాడు తాను నీడ కొనుక్కున్న వైనమంతా వాళ్లకు చెప్పేకాడు.

ఈ వింతసంగతి వింటూనే ఆక్కడవున్న అతిథులందరూ గొల్లున నవ్వారు.

ఆసామీకి నలుగురిలోనూ తల తీసేసి నట్టయింది.

ఆ మర్నాడే ఆయన తన కుటుంబంతో సహా ఆ గ్రామం విడిచి, మరో దూరగ్రామా నికి వెళ్లిపోయాడు.