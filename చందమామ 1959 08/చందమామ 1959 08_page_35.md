చేసి తెచ్చాను, తిను!” అన్నాడు. కాని అమె సగంకూడా తినకముందే, “అప్పుడే తినటం ఆయిపోయిందా ?” అంటూ పళ్లిం నౌకరుకు ఇచ్చేశాడు.

తరవాత అతను తన భార్యతో, “మనం వెంటనే బయలుదేరి మీ నాన్నగారి ఇంటికి పోదాం. నీకు మంచి కుళ్లాయో, మంచి గౌనూ కుట్టించాను. దర్జీవాడు తెస్తున్నాడు!” అన్నాడు. తీరా వచ్చాక అతను ఆ కుళ్లాయినీ, గౌనూ కొట్టిపారేసి, అవి కొంచెం కూడా బాగాలేవన్నాడు. కేథరిన్‌కు అవి నచ్చాయి. “వాటికేం పంక వచ్చింది ? బాగానే ఉన్నాయే?” అన్నదామె.

“నేను తయారు చెయ్యమన్నట్టు తయారుచెయ్యలేదు. అవి నీకు వద్దు!” అన్నాడు పెట్రూషియో.

కాస్త తిండి కడుపులో పడిఉండటం చేత కేథరిన్‌కు రోషంవచ్చి, “నన్ను బొత్తిగా పాపాయికింద కట్టెయ్యకండి! మీకన్న గొప్పవాళ్లే నా అభిప్రాయాలను పాటించారు. నేను వాటిని ధరిస్తాను!” అని కటుపుగా అన్నది.

పెట్రూషియో అమెను సరిగా అర్థం చేసుకోనట్టు నటించుతూ, “నీకవి నచ్చవని మొదటనే అనుకున్నాను. ఏం చేస్తాం ? మీవాళ్లింటికి ఈ దుస్తులతోనే పోదాం!” అంటూ దర్జీని పంపేశాడు.

ప్రయాణానికి గుర్రాలు సిద్దంచేయ బడ్డాయి. అప్పటికి మిట్టమధ్యాన్నమయింది. కాని పెట్రూషియో తన భార్యతో, “ఇప్పుడు ఉదయం ఏడు గంటలయింది. భోజనం వేళకల్లా మనం మీవాళ్ల ఇల్లు చేరుతాం!” అన్నాడు.

“ఇప్పుడే మధ్యాన్నం దాటి రెండు గంటలయింది. మనం రాత్రిభోజనాలకే చేరుకుంటాం!” అన్నది కేథరిన్.

“నేను ఏది చెప్పినా నువు కాదంటావు. నేనివాళ బయలుదేరను. నేను బయలు