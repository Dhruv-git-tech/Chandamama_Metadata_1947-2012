ఇక రాజుగారిని నమ్ముకుంటే పని
కాదని సూర్యవర్మ ఈసారి ఇంకొక ఎత్తు
ఎత్తాడు. ఆయన కొందరు కవులనూ, గాయ
కులనూ పిలిపించి, వారికి డబ్బు బాగా
ఇచ్చి, “మీరు ఆశోకవనానికి వెళ్లి ఆక్కడ
ఉండే చంద్రపాలుణ్ణి కీర్తించుతూ పద్యాలు
చదవండి, పాటలు పాడండి. ఈలోపుగా నా
నౌకర్లు అతన్ని పట్టి బంధించి నాదగ్గిరకు
తెస్తారు. తరవాత మీదారిని మీరు వెళ్లి
పోవచ్చు!” అన్నాడు.

ఈ యుక్తి పారింది. కవిగాయకులు చంద్రపాలుడి కుటీరానికి వెళ్లి స్త్రాతపాఠాలు చదివే సమయంలో సూర్యవర్మ నౌకర్లు

ఆకస్మాత్తుగా చంద్రపాలుడిపై బడి బంధించి
తెచ్చి సూర్యవర్మ ఎదట ఉంచారు. ఆయన
అతన్ని పట్టించుకుని రాజసభకు వెళ్లి,
“మహారాజా, దోషిని పట్టితెచ్చాను, విచా
రించండి!” అన్నాడు.

రాజుగారు చంద్రపాలుడితో, “నీవు సీమంతినిని బలాత్కారంగా తీసుకు పోయావట. దానికేం చెబుతావు?” అని అడిగాడు.

“అదే నా నేరమైతే నేను నిర్దోషిని, మహారాజా! సీమంతిని బుద్ధిపూర్వకంగా నావద్దకు వచ్చిననున్ను వివాహ మాడింది!” అన్నాడు చంద్రపాలుడు.