# వ్యర్థమైన తీర్పు

నొగపట్టణానికి రాజైన శక్తిసింహుడి అస్థానంలో ఆయనకు అభిమానపాత్రులు ఇద్దరు ఉండేవారు. వారిలో ఒకడు సూర్య వర్మ అనే సామంతుడు. ఈయన రాజు గారికి దగ్గిరబంధువుకూడానూ. ఆయనకు సీమంతిని అని ఒక పెళ్లియీడు వచ్చిన కుమార్తెకూడా ఉండేది.

రాజుగారికి ప్రాణంకన్న ఎక్కువైన రెండవ వ్యక్తి చంద్రపాలుడనే యువకుడు. అతను రాజుగారి ప్రధాన అంగరకీకుడు. రాజుగారు యుద్ధానికి బయలుదేరి వెళ్లి నప్పుడుకూడా చంద్రపాలుడు రాజుగారి వెంట ఉండి అసామాన్య పరాక్రమ విక్రమాలతో యుద్దం చేసేవాడు. అతను యుద్ద రంగంలో రాజుగారి ప్రాణాలను ఎన్నిసార్లు కాపాడాడో లెక్కలేదు. అందుచేత రాజు గారు అతణ్ణి తన కొడుకుకన్న ఎక్కువగా చూసుకునేవాడు. రాజభటులలో ప్రతి

ఒక్కడూ అతనినిదైపంలాగా పూజించేవారు. సూర్యవర్మ కుమార్తె సీమంతిని ఏనాడో చంద్రపాలుణ్ణి తన భర్తగా ఎన్నుకున్నది. తగిన అవకాశం చూసి అతనిని పిలిపించింది. ఇద్దరూ మాట్లాడుకున్నారు, ఒకరి నొకరు ప్రేమించుకున్నవారు కావటంచేత పెళ్లాడ నిశ్చయించుకున్నారు.

చంద్రపాలుడు ఈ విషయాన్ని రాజు గారికి చెప్పాడు. రాజుగారు సూర్యవర్మను పిలిచి, “నీ కుమార్తె సీమంతిని చంద్ర పాలుణ్ణి ప్రేమిస్తున్నట్టు విన్నాను. వారిద్దరికీ వివాహం జరుపుదామా?” అని అడిగాడు.

ఈమాట వినగానే సూర్యవర్మ ముఖం జేవురించింది. “అలా ఎన్నటికీ జరగటానికి వీల్లేదు! నేనీ పెళ్లికి ఒప్పను! అసలు నా కూతురు చంద్రపాలుణ్ణి ప్రేమిస్తున్నదం టే కూడా నేను నమ్మను!” అన్నాడాయన రాజుగారితో.