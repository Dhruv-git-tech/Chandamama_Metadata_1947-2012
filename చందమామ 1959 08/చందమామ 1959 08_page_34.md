కాని అతను ఆమెను తిండి తిననివ్వ దలచలేదు, విశ్రాంతి తీసుకోనివ్వదలచలేదు. అతని నౌకర్లు అతనికోసం రకరకాల పంటకాలతో విందుచేశారు. కాని పెట్రూ షియో ఒక్కటీ బాగా లేదని, పడ్డించినవన్నీ గిరవాటువేసి, నౌకర్లను తిట్టాడు. “నా భార్యకు ఇటువంటి అర్థంలేని పదార్థాలు పెడతారా?” అని గదమాయించాడు.

అసలే ప్రయాణపు బడలికమీద ఉన్న కేథరిన్ కాలే కడుపుతో భర్తవెంట పడక గదికి వెళ్లింది. పెట్రూషియో అక్కడకూడా ఇదే నాటకం అడాడు. పరుపులూ, దిళ్లూ గిరవాటువేసి, “నా భార్యకు వేసే పక్క ఇదా?” అని కేకలుపెట్టాడు.

నడుము వాల్పేటందుకుకూడా లేక కేథ రిన్ ఒక కుర్చీలో కూచుని నిద్రకు జోగుతూ, మధ్యమధ్య అతను పెట్టే కేకలకు ఉలికిక్క పడి లేస్తూ ఆ రాత్రి నరకంలో ఉన్నట్టుగా గడిపింది.

మర్నాడుకూడా పెట్రూషియో ఆమెకు భోజనం లేకుండా చేశాడు. నౌకర్లు ఆమె ముందుంచిన ప్రతి పదార్థమూ బాగాలేదని తోనిపారేశాడు. ఆమె నౌకర్లను బతిమాలి తినటాని కేమైనా రహస్యంగా తెచ్చి ఇమ్మన్నది. వారికి పెట్రూషియో ముందు

గానే చెప్పి ఉంచటంవల్ల వాళ్లు, “అమ్మో, యజమానికి తెలిస్తే మా ప్రాణాలు దక్కవు!” అన్నారు.

“నాకు తిండి లేకుండా, నిద్ర లేకుండా చేసి చంపటానికా ఈయన నన్ను పెళ్లి డింది? పైపెచ్చు ఇదంతా నాపైన ప్రేమ అన్నట్టు ప్రవర్తిస్తాడు. ఈయన నన్ను అక్షరాలా తన ప్రేమతో చంపేలాగున్నాడు. ఎన్నడూ ఎవరినీ బతిమాలి ఎరగనిదాన్ని నౌకర్లవద్ద తిండికి దేబిరించవలిసి వచ్చిందే!” అనుకున్నది కేథరిన్.

ఇంతలో పెట్రూషియో ఏదో పంటకం తెచ్చి, “ఇది నీకోసం నేను స్వయంగా

చంద్రమామ