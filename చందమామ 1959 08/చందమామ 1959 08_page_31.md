పెద్దమనిషి వచ్చి బాప్టిస్టాతో, “అయ్యా, నేను సరిగా పాడమన్నానని కోపంవచ్చి మీ పెద్దమ్మాయి వాద్యాన్ని నా నెత్తిన కొట్టి విరగగొట్టింది!” అని ఫిర్యాదుచేశాడు.

“ఆహా, ఎంత ధీరురాలు! ఆమెతో నేను చాలా సేపు ప్రసంగించాలి,” అన్నాడు పెట్రూషియో. అతను బాప్టిస్టాతో, “అయ్యా, నాకు వేరే పనులున్నాయి. పెళ్లి నిర్ణయం త్వరగా జరగాలి. మీరు మా తండ్రిగారి నెరుగుదురు. ఆయన పోయాక ఆయన ఆస్తి కంతకూ నేనే వారసుణ్ణి అయాను. మీ అమ్మాయి నన్ను పెళ్లాడే పక్కంలో ఏపాటి కట్టమిచ్చుకుంటారు?” అన్నాడు.

పెళ్లి సమయంలో పెళ్లికూతురికి ఇరవై వేలు చదివిస్తాననీ, తన మరణానంతరం తన ఆస్తిలో సగం ఆమెకే చెందుతుందనీ వృద్ధుడు పెట్రూషియోకు సమాధానం చెప్పాడు. తరవాత ఆయన వెళ్లి తన పెద్దకుమా రైను పంపాడు.

వెంటనే ఇద్దరికీ వాగ్యుద్దం ప్రారంభమయింది. కేథరిన్ నోటికివచ్చినట్టల్లా మాట్లాడేసింది. పెట్రూషియో ఆమెకు తీసి పోకుండా మాటకుమాట అంటూనే, “నువు నిజంగా ఎంత మెతకమనిషివి! నిన్ను గురించి ఎందరో అబద్దాలు చెప్పారు, గయ్యాళివన్నారు, కుంటిగా సడుస్తా