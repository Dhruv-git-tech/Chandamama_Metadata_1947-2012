# మీరు విన్నారా?

అర్మీనియాదేశపు విజ్ఞానపరిషత్తుకు అధిపతి, నక్షత్రశాస్త్రజ్ఞూడూ అయిన విక్టోర్ అంబర్తుమ్యాన్, ఆకాశంలో ఎంతో దూరాన “నీలినక్షత్ర కూటా” లున్నాయనీ, ఆక్కడ కొత్త కొత్త నక్షత్ర లోకాలు సృష్టి అవుతున్నాయనీ, ఆక్కడినుంచి శక్తివంతమైన కాస్మిక్ కిరణాలు ప్రసార మవుతున్నాయనీ అన్నాడు. ఒక్క సెకండులో 186,000 మైళ్లు పరిగెత్తే కాంతి ఈ “నీలి నక్షత్ర కూటాల” నుంచి మనని చేరటానికి అనేక లక్షల నంవత్సరాలు పడుతుందట!

గడచిన రెండేళ్లపైచిల్లర కాలంలో సోవియెట్ శాస్త్రవేత్తలూ, అమెరికన్ శాస్త్రవేత్తలూ అనేక కృత్రిమ ఉపగ్రహాలను ప్రయోగించారు. సోవియెట్ ఉపగ్రహాలకు “స్పుత్నిక్”లని పేరు పెట్టారు. ఇవి మొత్తం మూడు.

మొదటి స్పుత్నిక్—1957 ఆక్టోబరు 4న ప్రయోగించబడి, భూమిచుట్టూ 92 రోజులపాటు తిరిగి, 3,68,00,000 మైళ్లు నడిచి, 1958 జనవరి 4న రాలిపోయింది.

రెండవ స్పుత్నిక్—1957 నవంబరు 3న ప్రయోగించబడి, భూమిని 161 రోజులు చుట్టి, 6,30,00,000 మైళ్లు నడిచి, 1958 ఏప్రిలు 13న రాలిపోయింది.

మూడవ స్పుత్నిక్—1958 మే 15న ప్రయోగించబడి ఇంకా తిరుగుతూనే ఉన్నది. ఇది గత మార్చి 30 మధ్యాన్నానికి 12,10,00,000 మైళ్లు నడిచింది.

## అమెరికను ఉపగ్రహాలు:

మొదటి ఎక్స్ప్లోరర్—1958 జనవరి 31న ప్రయోగించబడింది. గత మార్చి 30 మధ్యాన్నానికి 15,15,00,000 మైళ్లు నడిచింది.

మొదటి వాన్‌గార్డ్—1958 మార్చి 17న ప్రయోగించబడింది. గత మార్చి 30 మధ్యాన్నానికి 14,60,00,000 మైళ్లు నడిచింది.

ఆరవ ఎక్స్ప్లోరర్—1958 జులై 26న ప్రయోగించబడింది. గత మార్చి 30 మధ్యాన్నానికి 7,95,00,000 మైళ్లు నడిచింది.

రెండవ వాన్‌గార్డ్—1959 ఫిబ్రవరి 17న ప్రయోగించబడింది. గత మార్చి 30 మధ్యాన్నానికి 1,47,00,000 మైళ్లు నడిచింది.

ఇటీవల సోవియెట్ తిమింగిలాల వేటగాళ్లు ఒక వింత తిమింగిలాన్ని పట్టుకున్నారు. దాని అడుగు భాగంలో వెనుకగా ఆంతరించిపోతున్న పాదాలలాటివి ఉన్నాయి. ఆ పాదాలకు ఎముకలుకూడా ఉన్నాయి. దీనినిబట్టి తిమింగిలాల పూర్వీకులు భూచరాలుగా ఉండేవని రుజువపుతున్నది.