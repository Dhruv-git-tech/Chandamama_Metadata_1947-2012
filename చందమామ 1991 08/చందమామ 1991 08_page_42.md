అతడికి అడ్డం వెళ్ళి, '‘డబ్బూ. లేకుంటే నీ ప్రాణం!'’ అని బెదరించాడు. ఆ వర్తకుడు చాలా మొండివాడూ, యుక్తిపరుడున్నా. వాడు దొంగ మాటలకు బదులుగా, '‘ఉన్నది నా వద్ద కొంచెం డబ్బు. ఐతే, అది నాది కాదు,'’ అన్నాడు, నదురూ బెదురూ లేకుండా.

దొంగల నాయకుడు వినిపించుకోలేదు. అప్పుడు వర్తకుడు తన దగ్గిర ఉన్న డబ్బు నాయకుడి చేతులలో పెడుతూ, '‘పొదల మాటున ఉన్న పెద్ద మను ఘల్లారా—మీ నాయకుడి చేతికి వెయ్యి వరహాలు ఇచ్చాను. మీరు దగాపడక, మీమీ వంతులు గుంజుకోండి,'’ అంటూ కేకపెట్టాడు. ఇలా అరిచిన వర్తకుడికి నాయకుడు దుడ్డుకర్రతో రెండు ఇచ్చాడు. దెబ్బతో వర్తకుడు పారిపోయి, అరణ్యం దాటి ఒక సత్రం చేరుకున్నాడు.

అక్కడ సత్రంలో ఆ సమయాన రాజభటులూ, దండనాయకుడూ విడిసి ఉన్నారు. వర్తకుడు వాళ్ళతో తన సంగతి వెళ్ళ బోసుకొన్నాడు. అప్పుడు రాజభటులు అతనితో, '‘వాడెక్కడో మాకు చూపవయ్యా. నిమిషంలో పట్టేస్తాం'’ అన్నారు.

అంతా కలిసి, దొంగలుండే ఆ ప్రాంతా నికి చేరుకొన్నారు. రాజభటులు ఒకచోట

దాగివున్నారు. వర్తకుడు ముందునడుస్తూ, అతని వెంట దండనాయకుణ్ణి మాత్రం తీసుకువెళ్లాడు. ఇద్దరే రావడం గమనించి, దొంగల నాయకుడు వాళ్లను ఆటకాయించ టానికి ముందుకు వచ్చాడు. '‘డబ్బూ! లేదా ప్రాణం! అదుగో, చూశారు కదా పొదల మాటున మాపటాలం!'’ అన్నాడు, దుడ్డుకర్రతో నేలమీద టకటకమని కొడుతూ.

దండనాయకుడు కత్తిసాము, గరిదీలు నేర్చిన మొనగాడు. వెంటనే ఈల వేసి, దొంగల నాయకుడి పైన కలియబడ్డాడు. వాడిని కింద పడగెట్టి, ఉడుంపట్టు లాగా గట్టిగా పట్టివుంచి, '‘వీడిపని నేచూస్తా.