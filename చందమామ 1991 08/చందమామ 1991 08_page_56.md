సర్పమనీ, అదున్నచోట నేతిగారెల వాసన వస్తుందనీ, దాని పడగ అచ్చం హల్వాపూరీలా వుంటుందనీ, దాని గుడ్లు ఇతర పాముల గుడ్లలా కాక, చాలా పెద్దవిగా, చూడ్డానికి కోవాకజ్జికాయల్లా వుంటాయనీ చెప్పాడు. తర్వాత ఆయన తన చేతిలోని పొట్లం విప్పి, పాము ముందర పెట్టాడు. అదేమిటనుకున్నారు? బంగారం రంగులో వున్న జీడిపప్పు పాకం!” అన్నది పార్వతమ్మ.

“జీడిపప్పు పాకమా?” అని తడారి పోయిన గొంతుతో అని, వెలవెల పోయింది, అది ఇష్టమని చెప్పిన రెండో కోడలు.

“అవును! ఆ దేవతాసర్పం దాన్ని వాసన చూశాక, ప్రసాదంగా స్వీకరిస్తాడట సాధువు,” అన్నది పార్వతమ్మ.

ఇంత విన్నాక కోడళ్ళు నలుగురికీ, తాము వేసిన పథకం అత్తగారికి తెలిసి పోయిందనీ, అందుకే, ఈ పాము కథ అల్లిందనీ తెలిసిపోయింది. వాళ్ళు నలు

గురూ కీమించమంటూ, అత్తగారి పాదాల మీద పడిపోయారు.

పార్వతమ్మ అప్యాయంగా అందర్పీ లేవదీసి, “అది సరేగాని, ముందు ఈ బుట్టలో ఏమున్నదో బయటికి తీయండి,” అన్నది అజ్ఞాపిస్తున్నట్టు.

కోడళ్ళు బుట్టలోని వాటిని బయటికి తీశారు. వాళ్ళకు ఎంతో ఆనందం, బుట్ట నిండుగా వాళ్ళ కిష్టమైన విండివంటలు!

ఆనందాశ్చర్యాలతో తన కేని చూస్తున్న కోడళ్ళతో, పార్వతమ్మ, “కీమించాల్సింది నేను కాదు; మీరే నన్ను కీమించాలి. కొండంత సంపద వున్నా, మిమ్మల్ని తిండికూడా మొహం వాచేలా చేశాను. ఉన్నది ఆనుభవించడానికి కాక పోతే మరెందుకు? ఈనాటి నుంచీ మీకేం కావాలన్నా నిర్భయంగా, నిస్సంకోచంగా చేసుకు తినండి. నాకూడా ఇంత పెట్టండి,” అన్నది.

అత్త మాటలకు కోడళ్ళు ఎంతగానే మురిసిపోయారు.