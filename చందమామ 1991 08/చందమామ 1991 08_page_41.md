ఒకనాటి రాత్రి పదకొండు గంటలకు ఆ మార్గాన ఒక బండి పోతున్నది. ఆ బండిలో ముగ్గురు స్త్రీలూ, ఇద్దరు పురు మలూ, ఒక పిల్లవాడూ ఉన్నారు. ఆ స్త్రీల వంటినిండా అభరణాలున్నవి. హఠాత్తుగా ఒక దొంగలనాయకుడు బండిని ఆటకాయించాడు. వాడి తలగుడ్డ, మెరిసే కను గుడ్లూ, కోరమిసాలూ, చేత దుడ్డుకర్ర—ఈ వేషం చూస్తే బండిలో వాళ్ళకు పైప్రాణాలు పైనే ఎగిరి పోయే టంత హడలు పుట్టింది. ఒక్కళ్ళకు నోటమాట పెగలలేదు.

దొంగల నాయకుడు దుడ్డుకర్రతో నేల మీద టక్‌టక్‌మని కొడుతూ, వాళ్లను సమీ

పించి, “నా మాటలు జాగ్రత్తగా వినండి. నేను వృత్తిచేత దొంగనే. ఐనా, నాదంతా ఒక పద్ధతి. నాకు కావలసింది మీ ధనం. అంతే. ప్రాణాలు కాదు. మాటాడక, నగా నట్టా తీసి ఇక్కడ పెట్టి వేశారంటే మీకేమీ భయం ఉండదు. కాదూ కూడదూ అని, మీరు ఎదురు తిరిగినా, గోల చేసినా, అదుగో ఆ పాదల చాటున వున్న నా జట్టు వాళ్ళు చూశారా, ఆ పదిమందీ వచ్చేసి, చేయవలసిన పని అంతా చేసిపోతారు. ఒక్కసారి వాళ్ళకి సంజ్ఞ చేశానో, మరి చూసుకోండి....” అని హెచ్చరించాడు.

బండిలో వాళ్ళు ఒకసారి ఆ దొంగల నాయకుడు చూపించిన పాదవైపు చూశారు. అందులో భయంకరమైన తలలు కనిపించేసరికల్లా వాళ్ళకు గుండె ఆగిపోయినంత పని జరిగింది. చేసేది లేక పురుషులు తలలు వంచుకొన్నారు. స్త్రీలు తమ నగలన్నీ ఒలిచి నాయకుడి ఎదుట పెట్టారు. అప్పుడు నాయకుడు వారిని “ఇక వెళ్ళండి,” అని హెచ్చరించి ఆ ధనం పట్టుకొని అక్కడ నుంచి మాయమయ్యాడు.

తరువాతమరికొంతసేపటికి అదేదారిని ఒక వర్తకుడు కాలినడకను వస్తున్నాడు. యధాప్రకారం దొంగల నాయకుడు