అవ కాశం ఇవ్వకూడదు," అన్నాడు నాయకుడు కోపంగా.

వాళ్ళద్దరూ ఆ గది నుంచి బయటకు వచ్చారు. అపూర్వుడూ, సమీరుడూ వాళ్ళ కంట బడకుండా చీకటిలో దాక్కున్నారు. నాయకుడు ఆజ్ఞాపించగానే ఆసుచరులు లంగరెత్తారు. ఓడ కదిలింది. నాయకుడు వెళ్ళి, పిల్లలున్న గది తలుపులు తెరిచాడు.

"సముద్రంలో దూకి తిమింగిలాలకు అహారమై పోవాలనుకుంటే తప్ప. ఈ కురాళ్ళు మన నుంచి తప్పించుకోలేరు!" అన్నాడు ఉపనాయకుడు ఉత్సాహంగా.

ఇద్దరూ తలుపు దగ్గరి నుంచి, మరొక వైపుకు కదిలారు.

"ఆఁ, ఇదే మంచి సమయం. నువ్వు వెళ్ళి. కుర్రవాళ్ళ మధ్య పడుకో," అన్నాడు అపూర్వుడు సమీరుడి చెవిలో.

సమీరుడు మెల్లగా వెళ్ళి కుర్రవాళ్ళ మధ్య పడుకున్నాడు.

"వీళ్ళను రత్నద్వీపానికే కదా తీసుకు వెళుతున్నాము?" అని అడిగాడు ఉప నాయకుడు.

"కాదు. మరొక చిన్న ద్వీపానికి చేర్చాలి. ఆక్కడికి నాలుగయిదు ప్రాంతాల నుంచి బాని సవ్యాపారులు వస్తారు. ఆ ద్వీపంలో మనం అడిగిన ధర పలుకుతుంది!" అన్నాడు నాయకుడు.

గది నుంచి ఏదో శబ్దం వినిపించింది. ఉపనాయకుడు తొంగి చూశాడు. దీపం మరీ గుడ్డిగా వెలుగుతున్నది. వాడు లోపలికి వెళ్ళి వత్తిని ఎగదోశాడు.

"ఒక్క కుర్రవాడు వంద దీనారాలు పలుకుతాడు. ఐడుగురు, ఐదువందల దీనారాలు!" అన్నాడు నాయకుడు ఉత్సాహంగా మీసాలు దువ్వుతూ.

"లెక్కలు వేయడంలో నువ్వు మరీ అంత అధ్వాన్నమని నాకు తెలియదు. వందను ఆరుతో పెంచితే ఐదువందలెలా వస్తాయి?" అన్నాడు ఉపనాయకుడు.

"మూర్థుడా, కురాళ్ళు ఆయిదుగురే; ఆరుగురు కాదు," అన్నాడు నాయకుడు.