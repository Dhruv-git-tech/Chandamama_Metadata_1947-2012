నడకవేగం హెచ్చుతూన్న కొద్దీ, సమీరుడికి గాలిలో తేలిపొతున్నంత తేలికగా అనిపించింది. కొంత సే పటిక ల్లా ఇరువురు సముద్రతిరం చేరుకున్నారు. సముద్రంలో సది సంగమిస్తూన్న స్థలానికి కొద్ది దూరంలో ఒక ఓడ లంగరు దించబడి నిలబడి ఉన్నది.

“అయిదుగురు కురాళ్ళు విహార యాత్రకని ఇటుకేసి వచ్చారు. దూరంలో ఓడ కనిపించగానే వాళ్ళకు దానిని సమీపించి చూడాలన్న ఉత్సాహం కలిగింది. దానిని ఆసరాగా తీసుకుని ఓడ యజమాని, వాళ్ళను మంచి మాటలతో ఓడ లోపలికి తీసుకు వెళ్ళాడు. ఓడలోని గదులనూ,

వాటిలోని వింత వస్తువులనూ చూపాడు. ఓడ నడిచేవిధానాన్ని, లంగరు దించే పద్ధతిని విడమరిచి చెప్పాడు. తీరా, కురాళ్ళు ఇంటికి తిరిగి వెళ్ళాలను కున్నప్పుడు, ఓడ యజమాని వాళ్ళకు తియ్యటి పానీయం ఇచ్చాడు. దానిని తాగగానే వాళ్ళు స్పృహకోల్పోయి నిద్రమత్తులో పడిపోయారు. ఇక కొంత సేపట్లో ఓడ బయలుదేరుతుంది. ఆ కురాళ్ళను దూర దీవ్యపాలకు తీసుకుపోయి, బానిసలుగా విక్రయించాలని ఓడ యజమాని పథకం వేశాడు,” అని వివరించాడు అపూర్వుడు.

“ఇవన్నీ మీకెలా తెలిశాయి ?” అని అడిగాడు సమీరుడు.

“ఆ కురాళ్ళు చిన్న పడవలో ఓడను సమీపించడం చూశాను. ఓడ యజమాని ఉద్దేశాన్ని శంకించి, రహస్యంగా వాళ్ళను వెంబడించి వెళ్ళాను. చాటు నుంచి వాళ్ళ మాటలను విన్నాను,” అన్నాడు అపూర్వుడు.

“మీరా ఓడలోకి ఎలా వెళ్ళారు ?” అని అడిగాడు సమీరుడు.

“ఇప్పుడు మనం ఎలా వెళ్ళనున్నామో, అలాగే వెళ్ళాను. ఆక్కడ నేను చాటు నుంచి ఏం చేయాలో నీకు సూచిస్తాను. నువ్వా కురాళ్లకు బయటపడే మార్గం చూపాలి !” అన్నాడు అపూర్వుడు.