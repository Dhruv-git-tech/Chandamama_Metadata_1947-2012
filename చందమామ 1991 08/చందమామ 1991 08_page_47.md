ప్రఘాసుడూ.. భావకర్ణుడూ అనేవాళ్ళను ఉద్దేశించి, '' మీరందరూ రథాలతోనూ ఏ ను గులతో నూ వెళ్ళి ఆ వానరుణ్ణి శిక్షించండి. అతని విషయంలో మీరు ఏ మాత్రమూ అలక్ష్యంగా ఉండవద్దు. అతను వానరుడని నాకు అనిపించటం లేదు. అదేదో మహాబలం గల భూతంలా గున్నది. ఏ ఇంద్రుడైనా తపస్సు చేసి మనని చంపటానికి ఈ భూతాన్ని సృష్టించాడేమో; నాకు లోగడ వారీ, సుగ్రీవుడూ, జాంబవంతుడూ, నీలుడూ, ద్వివిదుడూ మొదలైన వానరవీరులు బాగా తెలుసు. వారెవరికీ ఇంత బలమూ, శక్తీ లేవు. మీరు మీ శక్తినంతా ధారపోసి ఈ వానరుణ్ణి

ఎలాగైనా పట్టుకోండి. ఆత్మరకణ చేసు కోవటం విషయంలో మీరు అజాగ్రత్తగా ఉండకండి,'' అని హెచ్చరించాడు.

రాజాజ్ఞ శిరసాపహించి అయిదుగురు సేనాపతులూ రథాలనూ, ఏనుగులనూ, గుర్రాల్సనూ, రకరకాల ఆయుధాలనూ తీసుకుని హనుమంతుడున్న చోటికి వచ్చారు. వాళ్ళు హనుమంతుణ్ణి చుట్టు ముట్టి, అతని మీద అనేక ఆయుధాలు ప్రయోగించారు. వాళ్ళ బాణాలు కొన్ని హనుమంతుడి తలకు గుచ్చుకున్నాయి. వెంటనే హనుమంతుడు సింహనాదం చేస్తూ ఆకాశంలోకి ఎగిరాడు. అప్పుడు దుర్దరుడు ఆకాశంలోకి వందల కొద్ది బాణాలు వేశాడు. హనుమంతుడు వాటిని తప్పకుంటూ, శరీరం పెంచి, పిడుగు పడినట్టుగా దుర్దరుడి రథం మీదికి దూకాడు. ఆ దెబ్బకు దుర్దరుడి రథపు గురాలు ఎని మిదితో పాటు దుర్దరుడు కూడా చచ్చాడు.

తరవాత హనుమంతుడు ఒక మద్ది చెట్టు పెరికి, దానితో విరూపాటుణ్ణి, యూపాటుణ్ణీ చంపాడు. తరవాత ప్రఘాసుడూ, భావకర్ణుడూ హనుమంతుడితో యుద్ధం చేశారు. ఒక పర్వతశిఖరం పెకలించి, హనుమంతుడు దానితో వారిద్దరినీ, సేననూ చంపాడు.