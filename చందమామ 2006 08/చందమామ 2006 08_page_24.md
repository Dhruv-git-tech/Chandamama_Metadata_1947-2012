భారత దర్శిని

మనజాతీయ గీతం

రవీంద్రనాధ్ టాగూర్ 1911వసం.లో మొట్టమొదట బెంగాలీలో రచించిన జనగణమన గీతం,
కొన్నాళ్ళపాటు ఆయన సంపాదకత్వం వహించిన ఆర్య సమాజ పత్రిక ‘తత్వబోధ ప్రకాశిక’లో
ప్రచురించబడింది. ఆ కాలంలో డా. జేమ్స్ హెచ్. కజిన్స్ అనే ఐరిష్ కవి-ఆంధ్రరాష్ట్రం చిత్తూరు
జిల్లా మదనపల్లెలోని బీసెంట్ థియోసాఫికల్ కాలేజీకి ప్రిన్సిపాల్గా పనిచేసేవారు. కజిన్స్
ఆహ్వానం మేరకు 1919వ సం.లో రవీంద్రనాధ్ టాగూర్ మదనపల్లెకు విచ్చేశారు.

ఒక ఫిబ్రవరి మాసం సాయంకాలం, డా. కజిన్స్, ఆయన సతీమణి మార్గరెట్, మరికొందరు విద్యార్థులు టాగూర్ను ఒక బెంగాలీ పాట పాడమని పట్టుపట్టారు. అప్పుడు టాగూర్ ఈ గీతాన్ని ఆలపించారు. చివరి చరణమైన జయహే, జయహే, జయజయహేకు వచ్చేసరికి శ్రోతలందరూ టాగూర్తో ఉత్సాహంగా గొంతులు కలిపారు.

టాగూర్ మదనపల్లెలో ఉన్నప్పుడే ఆ గీతాన్ని ఆంగ్లంలోకి అనువదించారు. కజిన్స్ భార్య దానికి సంగీతం సమకూర్చారు. దానిని గురించి గుర్తు చేసుకుంటూ కజిన్స్ ఇలా అన్నారు : “ఆయన కొన్ని భౌగోళిక ప్రాంతాలను, పర్వతాలను, నదులను కీర్తించే పాటగా దానిని ఆలపించారు... ఆ తరవాత ఆ గీతంలో భారత దేశానికి చెందిన మతాలు కూడా చోటు చేసుకున్నాయి.”

1948, ఆగస్టు 15వ తేదీ ప్రధానమంత్రి జవహర్లాల్ నెహ్రూ ఢిల్లీ ఎర్రకోటపై జాతీయ పతాకాన్ని ఆవిష్కరించినప్పుడు, శిక్షు రెజిమెంట్ ప్రప్రథమంగా ఆ జాతీయ గీతాన్ని ఆలపించింది. ఆ నాటి నుంచి మనమందరం జాతీయగీతంగా పాడు కుంటున్నాం.