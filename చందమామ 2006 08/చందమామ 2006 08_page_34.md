తీసుకువెళ్ళి చూపారు. వైద్య పరీక్షలు
చేసిన వైద్యుడు ఇది ఒకరకమైన
విషజ్వరమనీ, మందులు వాడ్డంతో
పాటు, రెండు వారాలు మంచం
నుంచి కిందికి దిగకూడదనీ, ఒకవేళ
బయట తిరిగితే, జ్వరం తిరగబెట్టే
అపాయం ఉందనీ హెచ్చరించి
మందులిచ్చి పంపాడు.

ఆ కారణంగా మురళి రెండు
వారాల పాటు పడక నుంచి కిందికి
దిగలేదు. మందులు మింగడం, మంచం
మీద కదలా మెదలక పడుకుని ఉండడం
వాడికి మహా కష్టమనిపించింది. కాళ్ళు
చేతులు కట్టిపడేసినట్టయింది. జ్వరం తగ్గినా
ఎందుకు బయటకు వెళ్ళవద్దంటున్నారో
వాడికి అంతుబట్టలేదు. కిటికీ నుంచి బయ
టకు చూస్తూ, వీధిలో ఆడుకునే పిల్లల్ని
చూసి, తను ఎప్పుడెప్పుడు వెళ్ళి వాళ్ళతో
కలిసి ఆడుకుంటానా అని ఎదురు చూస్తూ,
క్షణం ఒక యుగంగా గడపసాగాడు.

ఇంటి వసారాలో వేలాడగట్టిన పంజరం
లోని చిలుక తన తల్లి అందించే గింజలను
తింటూ, లోపలే అటూ ఇటూ తిరగడం-
మురళి దిగులుగా గమనించసాగాడు.

ఆ రోజుతో వైద్యులు చెప్పిన గడువు ముగి

సింది. మరునాడు తెల్లవారగానే, తల్లి
మురళికి వేడినీళ్ళ స్నానం చేయించి, “ఇక
నువ్వు వెళ్ళి హాయిగా ఆడుకోవచ్చు,”
అన్నది.

మురళి పంజరంతో సహా చిలుకను
తీసుకుని వాకిట్లోకి వచ్చి, పంజరం తలుపు
తీసి, “పదిహేను రోజులు ఒక గదిలో పడు
కుని ఉండడమే బందిఖానాలా అనిపించింది.
అది ఎంతటి కష్టమో తెలియవచ్చింది. నిన్ను
పంజరంలో బంధించి, హింసించను. వెళ్ళి
హాయిగా, స్వేచ్ఛగా తిరుగు!” అంటూ
చిలుకను వదిలిపెట్టాడు.

చిలుక కిలకిలమంటూ ఎగిరి పోయింది.
మురళి ముఖం ఆనందంతో ప్రకాశించింది!
- శ్రీనిధి, మదురై

కూతురు : నేను ఇప్పుడే ఒక రూపాయి నాణెం
మింగేశాను. వెంటనే నన్ను డాక్టర్ దగ్గరికి తీసుకువెళ్ళండి.

తండ్రి : వద్దు, వద్దు. డాక్టర్ వంద రూపాయలు
మింగేయగలడు!

ఎమ్.ఆర్. గణ్షీ కుమార్, చెన్నయ్