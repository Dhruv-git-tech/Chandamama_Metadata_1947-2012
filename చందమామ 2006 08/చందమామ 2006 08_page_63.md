# విజ్ఞానం .... వినోదం .... వికాసం ....

## విజ్ఞాన వీచికలు :

### కాకి కబుర్లు

మనలో చాలా మందికి బాగా తెలిసిన పక్షికాకి. వేలాది సంవత్సరాలుగా కాకులు మనుషులతో సహజీవనం సాగిస్తున్నాయి. అయినా వాటిని గురించి ఎవరూ పట్టించుకోవడం లేదు. అయితే, ఇటీవల జరిగిన కొన్ని అధ్యయనాల ద్వారా కాకులు సగటుస్థాయి కన్నా ఎక్కువ తెలివికలిగి ఉన్నాయని తెలియవచ్చింది.

కాకులు 'నేఫ్తలీన్ బాల్స్' మీద నాట్యం చేయడానికి మక్కువ చూపుతాయని శాస్త్రవేత్తలు తమ పరిశోధనల ద్వారా తేల్చిచెప్పారు. కాకుల పాదాలకు అంటుకుని వున్న బ్యాక్టీరీయాను నేఫ్తలీన్లోని రసాయనాలు నశింప జేయడంపుట కాకులు వాటి మీద నాట్యం చేయడానికి ఇష్టపడతాయని పరిశోధకులు కనుగొన్నారు. సుప్రసిద్ధ జంతు శాస్త్రవేత్త బెర్న్ హార్డ్ జ్రిమెక్ - అగ్గిపుల్ల వెలిగించడం నేర్చుకున్న కాకులు, వెలుగుతూన్న అగ్గి పుల్లలను తమ రెక్కల కింద పట్టుకోవడం గమనించాడు. కాకులు భూమ్యాకర్షణ శక్తిని చక్కగా ఉపయోగించుకుంటాయి. గుడ్ల పైపెంకును ముక్కుతో పొడిచి పగలగొట్టలేనప్పుడు కాకులు గుడ్లతో పైకి ఎగిరి, వాటిని కిందికి పడేస్తాయి. ఇదెలా ఉంది?

## మన పరిసరాలు

### మంచు ఆశ్చర్యం

సూర్యతాపం గురించి మనకందరికీ తెలుసు. వేసవిలో మండే ఎండలు అందరికీ అనుభవమే. అయితే, సూర్య కిరణాలు మంచును కరిగించ లేవంటే మనకు నమ్మశక్యం కాదు. అయితే, అది అక్షరాలా నిజం!

కొత్తగా ఏర్పడిన మంచు దాని మీద ప్రసరించే 90 శాతం సూర్య కిరణాలను పరావర్తనం చెందేలా చేస్తాయి. అందువల్ల వేడిలోపలికి ప్రవేశించి మంచును కరిగించేస్థాయికి చేరుకోదు. మరి మంచు ఎలా కరుగుతుందని మీరు అడగవచ్చు. అది సముద్రం నుంచి వీచే వెచ్చని గాలికి కరుగుతుంది!

మంచు గట్టిపడి దృఢమైన గడ్డగా తయారయినప్పుడు దాని మీద పడే మూడింటరెండు వంతుల సూర్యరశ్మిని గ్రహించినప్పటికీ దాన్ని కరిగించడం సూర్యరశ్మికి మరీ కష్టమవుతుంది. ఎందుకంటే ఇది అనేక పొరలగుండా లోపలికి వెళ్ళవలసి ఉంటుంది. అందువల్ల చివరగా గ్రహించబడే వేడికి-ద్రవీకరణ స్థాయికి ఉష్ణోగ్రతను పెంచే శక్తి, చిక్కదనం ఉండదు.