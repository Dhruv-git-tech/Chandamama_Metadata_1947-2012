లాగా కారు మేఘాలు వాయు వేగంతో అన్ని
వైపులనుంచి వచ్చి కమ్ముకున్నాయి.
సూర్యుడు ఎక్కడ ఉన్నది తెలియారాలేదు.
ప్రపంచం చీకటిపడినట్టయి పోయింది.
పెద్ద పెద్ద మానులను కూకటి వేళ్ళతో
సహా పెకలించగల హోరుగాలి సాగింది.
ఆకాశాన ఉరుములూ, మెరుపులూ సాగి
వాన ఆరంభమయింది.

సిద్ధాంతిగారికి ఏమి చేయాలో తోచ
లేదు. రజకుడు చెప్పినప్పుడే ధాన్యం చేర
వేసుకునివుంటే నష్టం ఉండేదికాదు.
కాని పంచాంగం ప్రకారం ఈ సమయంలో
వానలుండడానికి వీలులేదు గనక సిద్ధాంతి
గారు వాడి మాట ఏమాత్రం లక్ష్యము
పెట్టలేదు.

“అన్నట్టు ఈ తుఫాను వస్తుందని రజకుడికి గంటకిందటే ఎలాతెలిసింది?” అని సిద్ధాంతిగారు. ఆశ్చర్యపడ్డాడు. తుఫాను కాస్త తగ్గగానే ఆయన రజకుడి ఇంటికి పరిగెత్తి వెళ్లి, “ఒరే, నువ్వు చెప్పినట్టే చిత్రంగా వాన వచ్చిందే! నీకు తప్పక

జోస్యం తెలిసి ఉండాలి. ఎవరిదగ్గిర నేర్చు
కున్నావురా ?” అని అడిగాడు.

“మరెవరోనా, బాబూ! నాగాడిదే నాకు జోస్యం చెబుతుంది. దాని ముందు పంచాంగాలు పనికిరావు. ఇంకో మూడు నాలుగు గడియల్లో వాన రాబోతుందనగా దాని పంటిమీద రోమాలన్నీ నిలబడతాయి. అది చెవులూ, కళ్ళూ పైకితిప్పి మనకు విన పడని వానకోసం ఆలకిస్తుంది. తరవాత తోకముడిచి అటూఇటూ చిందులు తొక్కుతుంది! దాని జోస్యానికి తిరుగులేదు, బాబూ!” అన్నాడు రజకుడు.

సిద్ధాంతి వెళ్లిపోతూ, “ఒరే, నీకుపుణ్యం ఉంటుంది. ఇవాళ మనమధ్య జరిగిన సంగతి ఎవరికీ చెప్పకు. నా పరువు కాస్తా పోతుంది!” అని రజకుణ్ణి బతిమాలు కున్నాడు. కాని ఈ సంగతి కొన్నాళ్ళకు ఆందరికీ తెలియనే తెలిసింది. సిద్ధాంతి గారి దగ్గిర జరగబొయ్యే విషయాలు తెముసుకునేందుకు వచ్చేవారు క్రమంగా తగ్గిపోయారు.