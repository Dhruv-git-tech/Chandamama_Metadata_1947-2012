గాడిద జోస్యం

సుపర్ణానదీ తిరాన ఒక గ్రామంలో ఒక జోతిషుడుండేవాడు. ఆయన పంచాం గాలు గుణించటంలో ఆ చుట్టుపక్కల మిగిలిన సిద్ధాంతులకన్నచాలాగొప్పవాడని పేరు వచ్చింది. తరవాత జాతకాలు రాయ టంలో అంతటివాడు లేడని అందరూ అనసాగారు.

సిద్ధాంతిగారి ఖ్యాతి క్రమంగా రాజ ధానికి పాకింది. అక్కడ ఉండే రాజోద్యోగు లంతా కలిసి ఆయనను పట్టుబట్టి రాజ ధానికి రప్పించారు. కొద్దికాలంలోనే సిద్ధాంతిగారికి రాజాశ్రయంకూడా దొరి కింది. ఆయన చెప్పిన జోస్యానికి తిరుగు ఉండేదికాదు.

క్రమంగా సిద్ధాంతిగారు అధికారుల అనుగ్రహమూ, బోలెడంత డబ్బూ సంపాదించుకుని, నదీతీరాన తన స్వగ్రామంలో అనేక వందల ఎకరాల భూమికి హక్కు

దారయినాడు. పంటలు వచ్చే తరుణంలో మాత్రం సిద్ధాంతిగారు స్వగ్రామం వెళ్ళి, చేలు కోయించి, కుప్పలు వేయించి, నూర్పిళ్ళు చేయించి, ధాన్యం కొట్లలో వేయించి, దాని అమ్మకానికి ఏర్పాట్లు పూర్తి చేసుకుని రాజధానికి తిరిగి పోతూండేవాడు.

ఒక ఏడాయన ఈ విధంగానే తన గ్రామం వెళ్ళాడు. కుప్పలన్నీ నూర్పి ధాన్యమంతా పాలాల్లోనే రాశి పోశారు. మధ్యాన్న భోజనం అయ్యాక ఒక కునుకు తీసి లేచి, సిద్ధాంతిగారు చల్లగాలికి వసా రాలో వచ్చి కూచున్నాడు.

ఈ సమయానికి ఊరిరజకుడు ఉత్తికిన బట్టలు గాడిదపైన వేసుకుని ఇంటికి పోతూ, సిద్ధాంతిగారిని చూసి ఆగి, '‘ఏం, బాబూ? ధాన్యమంతా పాలంలోనే ఉన్నట్టున్నది. త్వరగా జల్లు చేర్పించండి! ఇంకా చూస్తారేం!’’ అన్నాడు.