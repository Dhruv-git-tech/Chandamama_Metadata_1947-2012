సుక్రూ, ఇద్దరు కూతుళ్ళను ఇంటికి తీసుకు వచ్చాడు. అయితే, ఆసరికే వాళ్ళు స్వేచ్ఛాజీవితాలకు అలవాటు పడిపోయారు. పెద్దకూతురు జలీ తమ పూరి గుడిసెకు మాత్రమే పరిమితమై ఉండలేక పోయింది. వడ్డీవ్యాపారి వాళ్ళ గ్రామంలో మకాం పెట్టినప్పుడు వాడి కోరిక ప్రకారం వాళ్ళి రహస్యంగా కలుసు కోవడం ప్రారంభించింది. ఆ విషయం కొన్నాళ్ళకు బయటపడింది. సుక్రూకు పట్టరాని ఆగ్రహం వచ్చింది. అయినా కూతురును ఏమీ చేయలేక పోయాడు. వడ్డీవ్యాపారి జలీని తన వెంటబెట్టుకుని పట్టణం చేరాడు. సుక్రూ,

అతని కొడుకులూ పదిమందిలో తలెత్తుకోలేక పోయారు.

దృఢకాయులైన సుక్రూ కొడుకులు కష్టపడి పనిచేసి కొంత కాలానికి వడ్డీవ్యాపారికి ఇవ్వవలసిన బాకీ పైకాన్ని కూడబెట్టారు. అయితే, వాళ్ళ భూమిలో అవ్వటికే నారింజతోట వేయడం వల్ల దానిని వదులుకోవడానికి వడ్డీవ్యాపారి ఒప్పుకోలేదు. సుక్రూ కోరావుట్ కోర్టుకు వెళ్ళాడు. కేసు విచారణకు తేదీ నిర్ణయం జరిగింది. అయితే, వడ్డీవ్యాపారి దగ్గర లంచం పుచ్చుకున్న కోర్టు అధికారులు, సుక్రూతో వేరొక తేదీ అని మార్చి చెప్పారు. అనలు విషయం తెలియని సుక్రూ, అతని కొడుకులు, అధికారులు రమ్మని చెప్పిన రోజున కేసులో గెలుపాందగలమన్న కొండంత ఆశతో పట్టం చేరారు. అయితే, అంతకు ముందెవుడో వాళ్ళు సమయానికి హాజరు కాలేదన్న కారణం చూపి, వడ్డీవ్యాపారికి అనుకూలమైన తీర్పునిచ్చింది కోర్టు!

ఆ వార్త విని తండ్రికొడుకులు హతాళులయ్యారు. చీకటిమయమైన తమ బతుకులను తలచుకొని విలపిస్తూ వడ్డీవ్యాపారి దగ్గరికి పరుగెత్తారు. దయతలచి తమ భూమిని తిప్పి ఇవ్వమని ప్రాధేయవడ్డారు. అయితే వ్యాపారి మితిమించిన అహంకారంతో, అతిహనంగా తిట్టిపోసి, "గుట్టుగా వెళ్ళిపాండి లేదా పెద్దపిల్లను తెచ్చుకున్నట్టే రెండో కూతురిని కూడా తెచ్చుకోగలను, జాగ్రత్త!" అని బెదిరించారు.

ఆ మాటతో సుక్రూ, మెరుపులాంటి వేగంతో తన గంప్రగొడ్డలిని పైకెత్తి వ్యాపారి తలను తెగ నరికాడు. "మా భూమిని ఆక్రమించావు గానీ, దానిని నువ్వు అనుభవించలేవు!" అని ముగ్గురూ ఏక కంఠంతో గర్భించారు!

ఆ కేకలు విని ఇంటి నుంచి బయటకు వచ్చిన జలీ, అక్కడి దృశ్యం చూసి హడలిపోయి ఎటో పారిపోయింది. వడ్డీవ్యాపారి తలను తీసుకుని ముగ్గురూ పోలీసు స్టేషనుకు వెళ్ళి, "వీణ్ణి మేమే చంపాము. మామీద తగిన చర్య తీసుకోండి," అన్నారు!

ఆ దృశ్యాన్ని చూసిన పోలీసు అధికారి ఒక్క క్షణం భయంతో కంపించి పోయాడు!

ఒరియా భాషలో ఈనాడు గొప్ప నవలారచయితగా పేరుగాంచిన గోప్‌నాథ్ మొహంతి ( 1914 - 1991) ఈ నవలను రచించారు. సాహిత్య అకాడెమీ అవార్డునూ, భారతీయ జ్ఞానపీఠ పురస్కారాన్ని అందుకున్న మొట్టమొదటి ఒరియా రచయిత మొహంతి!