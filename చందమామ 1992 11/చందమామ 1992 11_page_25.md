తెలియకుండా, విను," అంటూ ఇలా చెప్పసాగాడు :

వైశాలీరాజ్యాన్ని విలాసవర్మ అనే రాజు పాలించేవాడు. ఆయనకు మగ సంతానం లేదు. ఒకే ఒక్క కుమార్తె. ఆమెపేరు మృణాళిని. యుక్తవయస్కు రాలయిన కుమార్తెకు తగిన వరుణ్ణిచూసి వివాహం జరిపిస్తే, తన బాధ్యత తీరి పోతుందని భావించాడు మహారాజు.

మహారాజుకు జయసింహుడనే యువ కుడు అంగరక్కుడుగా పనిచేసేవాడు. కండలు తిరిగిన శరీరంతో పోతపోసిన కంచువిగ్రహంలా ఉండే జయసింహుణ్ణి కత్తియుద్ధం, మల్లయుద్ధం, ముప్పి

యుద్ధాల్లో ఒడించగల వీరులు ఆ రాజ్యం లోనే లేరని ప్రతీతి. మహారాజుకు, జయ సింహుడంటే ప్రత్యేకమైన అభిమానం. రాకుమార్తె మృణాళినీ, జయసింహుడూ మూగగా పరస్పరం ప్రేమించుకోసాగారు. కానీ ఈ విషయం మహారాజుకు తెలియదు.

ఇలా వుండగా, ఒకనాడు పాటలీపుత్ర యువరాజు దీపివర్మ దేశాటన చేస్తూ, వైశాలీ నగరానికి వచ్చాడు. మహారాజు విలాసవర్మ, అతణ్ణి సగౌరవంగా రాజ భవనానికి ఆహ్వానించాడు. విలాసవర్మకు యువరాజు దీపివర్మను అల్లుణ్ణి చేసు కోవాలనే కోరిక చాలారోజులుగా ఉన్నది. వెతకబోయిన తీగ కాలికి తగిలినట్లుగా సంబరపడిన విలాసవర్మ, దీపివర్మకు అంతఃపురంలో ఒక ప్రత్యేక మందిరాన్ని కేటాయించి, సకలసదుపాయాలూ కలుగ జేశాడు.

ఒకరోజు సాయంత్రం మహారాజు విలాసవర్మ. దీపివర్మను వెంటబెట్టుకుని తన ఆశ్య. గజశాలల వద్దకు వెళ్ళాడు. ఆశ్వశాలలో ఒకమూల ప్రత్యేకంగా కట్టి వేయబడిన ఒక తెల్లగురాన్ని చూసి ముచ్చటపడిన దీపివర్మ, ''ఆహాఁ, గుర్ర మంటే ఇలా ఉండాలి ! నేను ఇప్పుడే దీన్ని ఎక్కి స్వారీ చెయ్యదలిచాను,'' అన్నాడు.