చీకటి పడుతూండగా, ద్వారపాలకుడు వచ్చి మహేంద్రనాథుణ్ణి చూసి నవ్వుతూ, ''నీకొక శుభవార్త! మా యజమాని భవనానికి అవతలి వైపున ఉన్నద్వారపాలకుణ్ణి మార్చుమన్నాడు. అవతలి వైపున అందరూ స్త్రీలే ఉంటారు. అక్కడ కాపలా ఉండ దానికి నీకు సమ్మతమైతే ...'' అనే మాటను పూర్తిచేసే లోగా, ''తప్పక ఉంటాను. ఈరోజే ఆ ఉద్యోగంలో చేరతాను,'' అన్నాడు మహేంద్రనాథుడు.

''మంచిది. నాతోరా మిత్రమా! నేను నిన్ను అక్కడికి తీసుకువెళతాను. అటు వైపు సాధారణంగా మనుషులెవరూరారు. తలుపులు ఎప్పుడూ మూసే ఉంటాయి!'' అంటూ ద్వారపాలకుడు దివిటి వెలిగించి, తీసుకుని ముందు నడవసాగాడు. మహేంద్రనాథుడు అతణ్ణి అనుసరించాడు. ఇద్దరూ కొంతదూరం నడిచాకిందికి మెట్లు కనిపించాయి. వాటిగుండా మరికొంత దూరం నడిచాక గెలుసులు బిగించిన ఇనుపద్వారం కనిపించింది.

అక్కడి నుంచి భవనం అంత స్పష్టంగా కనిపించడంలేదు. ద్వారపాలకుడు, ''ఇక్కడ పెద్దగా పనివిదీ ఉండదు. నేను నీకు కావలసిన ఆహరం తెచ్చి పెడతాను, పొద్దున నేను రాగానే సువ్వు వెళ్ళి నాగదిలో విశాంతి తీసుకోవచ్చు. ఈ దివిటి ఇక్కడే ఉండసి, జాగ్రత్త సుమా!'' అని హెచ్చరించి వెళ్ళాడు.

దాదాపు రెండు గంటలు గడిచాక ద్వారపాలకుడు ఆహరం తెచ్చాడు. మహేంద్రనాథుడు భోజనం చేసిన తరవాత, ద్వారపాలకుడు తాళంచెవి ఒకటి అందిస్తూ, ''దీనిని జాగ్రత్తగా ఉంచు. తలుపు తెరుచుకుని వెళ్ళేవు సుమా! అంతా కీకారణ్యం. దారీతెన్నా కనిపించదు,'' అని చెప్పి వెళ్ళిపోయాడు.

అతడు వెళ్ళాక మహేంద్రనాథుడు ఆభవనంలో ఉన్న స్త్రీయువరణా? కాదా అన్న విషయం తెలుసుకోవడం ఎలాగా అని ఆలోచిస్తూ, జాగ్రత్తగా అక్కడే కూర్చున్నాడు. —(ఇంకావుంది)