ఒక వైణికుడు వచ్చి, ''రాజా, నా పేరు మైనాకుడు. మీ దేశంలో దీపకు డనే వైణికుడున్నాడనీ, ఆయన తన వీణను సంగీతం కోసం కాక, గారడివిద్యలకు ఉపయోగిస్తున్నాడనీ విన్నాను. నాకు గారడిలోనూ, హస్తలాఘువంలో నూ నమ్మకం లేదు. మూథప్రజలు గోరంతలు కొండంతలు చేస్తారు. మీ దీపకుడితో నేను సంగీతంలో పొటీ చేయదలచాను. నాకు అవకాశం ఇప్పించంది,'' అని అడిగాడు.

దీపకుడికి కబురు వెళ్లింది. మైనా కుడితో పొటీ చెయ్యటానికి దీపకుడు ఒప్పుకుని వచ్చాడు. ముందు మైనాకుడు వాయించాడు. తరవాత అదే రాగాన్ని దీపకుడు వాయించాడు. మైనాకుడు అతని కాళ్ళ మీద పడిపోయి. ''సరస్వతి పుత్రుడివి! నిన్ను గారడి వాడనుకుని అపచారం చేశాను!'' అని క్షమాపణ చెప్పుకున్నాడు.

దీపకుడికి సన్మానం చెయ్యటానికి ఇలాటి అవకాశం మళ్ళీ రాదని సభికులు రాజును ఎగదోశారు. దీపకుడు సన్మా నాలకు ఒప్పుకోడనుకుని రాజు సందే హించాడు. కాని తీరా అడిగితే దీపకుడు అందుకు ఒప్పుకున్నాడు.

''దేశాన్ని కరువునుంచి కాపాడినప్పుడు కూడా సన్మానం చేస్తానంటే ఒప్పుకోని వాడివి ఇప్పుడు ఎలా ఒప్పుకున్నావు?'' అని రాజు దీపకుణ్ణి ఆ శ్చర్యం గా అడిగాడు.

''ఘహారాజా, నేను స్వశక్తితో వర్షం తెప్పించానని ఏనాడూ అనుకోలేదు. నేను మేఘ రాగం పాడటమూ, వర్షం కుర వటమూ కాకతాళీయం కావచ్చు. అలా కాక అందులో ఎవరి శక్తి అయినా ఉంటే అది సరస్వతి దేవిది. ఆమె అనుగ్రహం నా పైన ఉండటమే నాకు గొప్పసన్మానం. అందుకు వేరే సన్మానం ఏమని చేయించు కోను? ఇప్పుడు నేను కేవలం వీణావిద్వాం నుడుగా సాటి విద్వాంసుడి పైన విజయం సాధించాను. సన్మానం చెయ్యండి. చేయించుకుంటాను,'' అన్నాడు దీపకుడు.