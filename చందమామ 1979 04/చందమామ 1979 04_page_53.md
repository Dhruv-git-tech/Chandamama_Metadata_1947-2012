బాధ కలిగింది. అతను దాశరాజు అన్నమాటకు ఏ జవాబూ ఇయ్యకుండా, వెనక్కుకొత్తిరిగి ఇంటికి వచ్చేశాడు. కాని అతని మనసు దాశకన్య మీదనే ఉన్నది. అతను తీరని విచారంతో బాధపడుతూ, భోజనం చేయలేదు.

ఆ స్థితిలో గాంగేయుడు తన తండ్రిని చూసి, ''అలా దిగులుగా ఉన్నా వేమిటి? కారణం నాకు చెప్పరాదా? బలమైన శత్రువు ఎవడైనా ప్రతిఘటించాడా? జరగ రాని పని ఏదైనా జరిగిందా? నేనుండగా నువుచిచారంగా ఉండవలసినపని ఏమిటి? నీ కేదైనా కోరిక ఉన్న పక్షంలో నేను తీర్చుతాను,'' అన్నాడు.

కొడుకు మాటలు విని శంతనుడు కొంచెం బిడియపడుతూ, ''నాయనా, ఒక్కడే కొడుకు కావటం విచారం కాకేమిటి? ఒక కొడుకు కొడుకుకాడు, ఒక కన్ను కన్నుకాదంటారు. దైవికంగా ఉన్న ఒక్కకొడుకూ పొతే, తండ్రి గతి ఏం కావాలి?'' అన్నాడు.

గాంగేయుడు అసలు విషయం ఏమిటో మంత్రుల నడిగి తెలుసుకుని, వారిని వెంట బెట్టుకుని దాశరాజు దగ్గిరికి వెళ్లి, ''ఏమయ్యా, నీ కూతురిని నాతండ్రి కచ్చి పెళ్ళిచెయ్యి. నేను ఆమెను తల్లిగానూ, శంతనుణ్ణి తండ్రిగానూ భక్తితో చూసు కుంటాను,'' అన్నాడు.

దానికి దాశరాజు ''నా కూతురిని నువే పెళ్లాడు. నువు ఉండగా దాని కొడుకు రాజ్యం చెయ్యటం ధర్మంకాదు గదా,'' అన్నాడు.

''నీ కూతురిని నాకు తల్లిగా ఇయ్యి. ఆమె కొడుకే రాజ్యం చేస్తాడు.'' అన్నాడు గాంగేయుడు.

''అయ్యా. నువు రాజ్యం వదిలితే వదలవచ్చు. కాని నీ కొడుకు నా మనమ డిక రాజ్యం రానిస్తాడని ఎమిటి?'' అని దాశరాజు అడిగాడు.

''నేను పెళ్ళే చేసుకోను. ఇక నాకు కొడుకులు కలిగేదేమిటి? నన్ను గురించి