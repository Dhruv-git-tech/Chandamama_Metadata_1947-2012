సజ్ఞానం

పాంచాల దేశానికి ఒక్కసారిగా రెండు బెడదలు వచ్చిపడ్డాయి. ముందు పారుగు దేశంతో యుద్ధం జరిగింది. అందులో జయాపజయాలు ఎవరివీ కాలేదు. సంధి జరిగింది. అయితే ఖజానా చాలావరకు ఖాళీ అయింది. ఈ పరిస్థితిలో వర్షాలు కురవక, కొమఁ ఏర్పడింది.

పాంచాల రాజు సుధీరుడికి ఏమి చెయ్యటానికీ పాలుపోలేదు. కొందరు హోమాలూ, యజ్ఞాలూ చెయ్యమన్నారు. ఖజానాలో ధనం తక్కువగా ఉండటం చేత ఆయనకు ఈ పద్ధతి నచ్చలేదు. అయితే ఒక సభికుడు మరొక సూచన చేశాడు. ఆ దేశంలో ఒక వైణికుడు ఉన్నాడట. ఆయన పేరు దీపకుడు. ఆయనకు ఆ పేరు ఎందుకు వచ్చిందంటే, ఆయన వీణ మీద దీపకరాగం వాయిస్తే, దీపాలు వాటంతట అవే వెలుగుతాయట.

అలాటి శక్తిమంతుడు మేఘమల్లార్ రాగం వాయిస్తే వానలు కురవవచ్చునేమో!

ఈ వార్త విని రాజు ఆశ్చర్యపోయి, అలాటివాడి శక్తి సామర్థ్యాలు తప్పక చూడాలనుకున్నాడు. రాజూ, మంత్రి మారువేషాలు ధరించి, ఆ రాత్రే దీపకుడు ఉండే గ్రామానికి బయలుదేరి, మర్నాడు ఉదయం దీపకుడి ఇల్లు చేరుకున్నారు. వాళ్ళు వెళ్ళేసరికి దీపకుడు తన ఇంట్లో సరస్వతీదేవికి ఎదురుగా కూర్చుని, వీణ మీద దీపకరాగం వాయించటం ప్రారంభించాడు. కొద్దిసేపట్లో సరస్వతీదేవి విగ్రహం ముందు దీపాలు వెలిగాయి. తరవాత దీపకుడు సరస్వతీదేవిని పూజించనారంభించాడు.

ఇది కళ్ళారా చూసిన రాజూ, మంత్రి నిర్వాంతపోయారు. దీపకుడు పూజ పూర్తి చేసినాక రాజుకేసి తిరిగి, 'నావల్ల మీకు