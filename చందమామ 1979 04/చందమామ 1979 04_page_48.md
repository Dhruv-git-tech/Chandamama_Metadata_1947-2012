సందేహంలేదు. కాని ఆ పిచ్చిలోనూ ఒక తెలివీ, పద్ధతి కనబడుతున్నది'' అను కొన్నాడు స్వామి.

అప్పుడు స్వామి ''ఐతే, గెలుపెవరిది?' అని మళ్ళీ అడిగాడు.

'' ఉండండి, ఉండండి ! ఇంకా ఆట పూర్తి కాలేదు,'' అని అతను చెట్టుమీదికి చూస్తూ, '' మీరన్న ' రాజూ ఆటకట్టు !' అన్నమాట విన్నాను, దేవా! ఇవాళ గెలుపు మీదే,'' అంటూ, జేబులో చెయ్యిపెట్టాడు.

ఈ చర్య స్వామికి మరింత వింత కొలిపింది. '' మరి, గెలిచిన వాళ్ళకు ఓడినవాళ్ళు ఏమైనా ఇచ్చుకోవాలా ?'' అని ప్రశ్న వేశాడు.

'' లేకేమి స్వామి ! ఆటకు రెండు మొహరీలు చొప్పున పందెం'' అని చెప్పాడు ఆ కొత్త మనిషి.

''ఐతే, ఇప్పుడు నువు ఓడిపోయావు కదా మరి, దేవుడికి రెండు మొహరీలు చెల్లించలేదేం ?'' అని తమాషాకు అడిగాడు స్వామి.

అడగటమే తడవుగా అతను గథిమని జేబులోనించి రెండు మొహరీలు తీసి - ''దేవుడు ఎప్పుడూ తన పందెం డబ్బు నా దగ్గరనుండి స్వయంగా తీసుకోడు. ఆ సమయానికి ఏ భాగవతో త్తముని రూపంలోనో వచ్చి ప్రత్యక్షమవుతాడు.

వారికి ఇస్తే దేవుడికి చెందుతుంది ఆ ధనం. ఇవాళ అదృష్టవశాన మీరు వచ్చారు. కనుక, దయచేసి ఈ మొహరీలు రెండూ, తమరు పుచ్చుకొన్నారం లే ఆ దేవుడికి అందేస్తుంది'' అంటూ రెండు నాణాలు స్వామి చేతిలో పెట్టాడు.

ఆ నిమిషాన ఏం చేద్దామన్నా స్వామికి పాలుపోయింది కాదు. వెంటనే బసకు మరలిపోయి, పిచ్చివాళ్ళలో కూడా ఎంతటి గౌప్ప భక్తులున్నారో తన శిష్య బృందానికి ఆయన తెలియజెప్పాడు.

రెండు నెలల తరవాత-

స్వామివారు కొంతవరకు దేశ సంచారం చేసి, శిష్యకోటిని తరింపజేస్తూ, వారిచ్చిన

చంద్రమామ