మంచం మీదినుంచి లేవగొట్టి, పక్క బట్టలన్నీ దురిపింది.

అమె పడుతున్న కంగారంతా చూసి సోమయ్య, ''ఈ హడావిడంతా ఏమిటి ? దేనికోసం వెతుకుతున్నావు ?'' అని అడిగాడు భార్యను.

''నా గొలుసు !'' అన్నది రాధమ్మ కన్నీళ్ళతో.

''ఎక్కడ పెట్టావు ?'' అని భర్త అడిగాడు.

''ఉదయం తలంటు స్నానం చేసి మెడలో పెట్టుకు న్నాను,'' అంటూ రాధమ్మ ఏడ్చింది.

సోమయ్యకు సాధువు మీద అనుమానం పొయింది; అతని కోసం అప్పటికప్పుడే ఊరంతా గాలించాడు. సాధువు జాడ లేదు. ఊరికి ఉత్తరాన మైలు దూరాన ఒక పాడుబడిన దేవాలయం ఉన్నది. అక్కడ కూడా వెతకాలనిపించి, సోమయ్య తన పాలేరును వెంట పిలుచు కుని బయలుదేరాడు.

వాళ్ళు దేవాలయం చేరేసరికి బాగా చీకటిపడింది. దేవాలయం మెట్లమీద పిల్ల వాడు ఉన్నాడు. దేవాలయంలో ఒక మూల ఎవరో స్త్రీ వంట చేస్తున్నట్టు సోమయ్యకు పాడగట్టింది.

ఇంతలో తాగిన మత్తులో పాడుతూ ఎవరో రావటం వినిపించింది. సోమయ్య, పాలేరూ గుడి గోడ వెనక దాగారు. తాగుబోతు చేతిలో ఉన్న సీసాికిందపెట్టి, ''ఇదిగో, ఏం తెచ్చానో చూడవే !'' అంటూ గొలుసు తీసి చూపించాడు.

వెంటనే సోమయ్య, పాలేరూ వాడి మీద పడి, గొలుసు లాగేసుకుని, వాణ్ణి చావ బాదారు. వెంటనే వాడికి మత్తు వదిలి, సోమయ్య కాళ్ళమీదపడి, తనను చంపవద్దని బతిమాలాడు. గౌరి కూడా సోమయ్య కాళ్ళమీదపడి ఏడ్చింది.

సోమయ్య ఇంటికి తిరిగివచ్చి, గొలుసు రాధమ్మకిస్తూ, '' అ సాధువు నీ మెడలో గొలుసు తీస్తుంటే నీ తెలివి ఏమయింది?'' అన్నాడు. రాధమ్మకు నోట మాట రాలేదు.