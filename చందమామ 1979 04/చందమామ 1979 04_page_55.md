భీష్ముడు పాండురాజును రాజుగా చేశాడు. పాండురాజు విదురుణ్ణి మంత్రిగా పెట్టుకుని రాజ్యం ఏల నారంభించాడు. ధృతరాష్ట్రుడు గాంధారినీ, మరొక వైశ్యస్త్రీని పెళ్ళాడాడు. గాంధారికి నూరుగురు కొడుకులూ, వైశ్యస్త్రీకి ఒక కొడుకూ కలిగారు. పాండురాజు కుంతి, మాద్రీ అనే భార్యలను చేసుకున్నాడు. కుంతికి ముగ్గురు కొడుకులూ, మాద్రికి ఇద్దరూ పుట్టారు. వారే పాండవులు—యుధిష్ఠిర, భీమ, ఆర్జున, నకుల, సహాదేవులు.

అయితే కుంతి పెళ్ళికాక పూర్వమే సూర్యుడికి రహస్యంగా ఒక కొడుకును కని, వాణ్ణి ప్రవాహంలో విడిచిపెట్టింది.

వాడే కర్ణుడు. సూతుడికి దారికి, అతని ఇంట పెరిగాడు.

పాండవులు పుట్టేనాటికి పాండురాజు రాజ్యాన్ని ధృతరాష్ట్రుడికి అప్పజెప్పి తన భార్యలతో అరణ్యవాసం చేస్తూ, అక్కడే మరణించాడు. మాద్రి అతనితో పాటు సహగమనం చేసింది. కుంతి పాండవులను తీసుకుని ధృతరాష్ట్రుడి పంచ చేరింది.

పాండవులు అయిదుగురూ కలిసి ద్రుపదుడి కూతురైన ద్రౌపదిని పెళ్లాడి, ఆమెకు పిల్లలనుకన్నారు. ఆర్జునుడు కృష్ణుడి చెల్లెలైన సుభద్రను పెళ్లాడి, అభిమన్యుణ్ణి కన్నాడు. అభిమన్యుడు భారతయుద్ధంలో చచ్చిపొయే సమయానికి అతని భార్య ఉత్తర గర్భవతిగా ఉండి, పరీక్షత్తును కన్నది.

భారత, యుద్ధంలో తన కొడుకు లందరూ చావగా, ధృతరాష్ట్రుడూ, గాంధారీ యుధిష్ఠిరుడి వద్ద ఉండి పొయారు. ధర్మరాజు వారిని ఎంతగానో ఆదరించాడుగాని, భీముడు వారిని సూటి పొటి మాటలతో ఆదే పనిగా అవమా నించాడు.

చివరకు ధృతరాష్ట్రుడు గాంధారినీ, విదురుణ్ణి, సంజయుణ్ణి వెంట బెట్టుకుని వానప్రస్థానం వెళ్లి పొయాడు. కుంతి