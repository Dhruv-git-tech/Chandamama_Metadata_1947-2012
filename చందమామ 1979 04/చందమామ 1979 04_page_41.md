ఏదైనా ప్రారంభించండి," అని భూతం ఆ అన్నదమ్ములకు మరికొంత డబ్బు ఇచ్చింది.

ఈసారి వాళ్ళు ఆ డబ్బును పది రోజుల్లోనే ఖర్చు చేసేశారు.

"ఈ కొంప దరిద్రపు కొంపే. మళ్ళీ నష్టం వచ్చింది. ఒకవేళ నా పేరు మీద వ్యాపారం చెయ్యటంచేత నష్టం వచ్చిందేమో, ఈసారి మాతమ్ముడి పేర చేసి చూస్తాను," అని బొంకి అన్న భూతం దగ్గిర మళ్ళీ డబ్బు లాగాడు,

ఆ డబ్బు కూడా పది రోజుల్లోనే ఖర్చయింది.

"ఈ చిన్న చిన్న మొత్తాలు కాదు. ఏకంగా భూతం దగ్గిర పెద్ద మొత్తం పుచ్చు కోవాలి," అన్నాడు అన్న తమ్ముడితో.

వాళ్ళు మళ్ళీ భూతం ఉన్న కొట్టు ప్రవేశించి, "వ్యాపారం అచ్చి రావటం లేదు. పాలం కొని వ్యవసాయం చేసి చూడాలనివుంది. ఈసారి కొంచెం పెద్ద

మొత్తంగా ఇయ్య," అని భూతాన్ని అడిగారు.

భూతం కొంచెం సేపు ఆలోచించి, "నిజంగానే ఇది అచ్చిరాని కొంపలా గున్నది! మీకా మూడుసార్లు వ్యాపారం దెబ్బ తిన్నది. మీ నాన్నకూ ఈ ఇల్లు అచ్చిరాలేదు. నేను ప్రశాంతంగా తపస్సు చేసుకుని, ఈ జన్మనుంచి విముక్తి పొందుదామని ఇంతకాలంగా చూస్తూంటే, నా కోరికా తీరే లక్షణాలు కనపడకుండా ఉన్నాయి. ఇది అచ్చిరాని కొంపే! దీన్ని వెంటనే అమ్మేయండి. నేను మరో చోటు చూసుకుంటాను," అని ఆదృశ్యమయింది.

అన్నదమ్ములు అనుకోని ఈ పరిణా మంతో హతాశులైపోయారు.

ఆ రాత్రి వర్షం కురిసింది. ఆ ఇంటి మీద పిడుగు పడింది. అన్నదమ్ములు ఎలాగో ప్రాణాలతో బయట పడ్డారు. ఇప్పుడు అమ్ముకుందామంటే ఆ అచ్చి రాని కొంప కూడా లేదు.