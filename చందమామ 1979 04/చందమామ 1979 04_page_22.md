లేదు. కుమారవర్మ ఆలా కాదే! నందగుప్తుణ్ణి రక్తిస్తానని అతని వజ్రాలలో సగం కాజేశాడు. ఇది అధర్మం కాదా? వజ్రాలు కొనటానికి గాను కుమారవర్మ నందగుప్తుడికి తన డబ్బు ఇయ్యటంలో కనిపించిన ఔదార్యం కపటమైనది కాదా? ఈ సందేహానికి సమాధానం తెలిసి కూడా చెప్పకపోయాహో నీ తల పగులు తుంది," అన్నాడు.

దానికి విక్రమార్కుడు, "ఇందులో నందగుప్తుణ్ణి గాని, కుమారవర్మను గాని మెచ్చుకునేటందుకూ, తప్పు పట్టటానికి ఏమి లేదు. ఎవరి వృత్తిధర్మం వారు అనుసరించారు. కుమారవర్మ తన డబ్బు నందగుప్తుడికి ఇయ్యటంలో ఔదార్యం ఎమి లేదు. తక్కువ ధరలో కొని ఎక్కువ ధరకు అమ్మటం కుమారవర్మ వృత్తిధర్మం కాదు. కౌశాంబీ చేరినదాకా తనకు తన డబ్బుతో పనిలేదని అతను చెప్పనే చెప్పాడు. కుమారవర్మ వద్ద డబ్బు తీసుకున్న నందగుప్తుడు అతనికి

వజ్రాల రూపంలో తిరిగి ఇచ్చి, లాభం చేసుకోమనటం సబబుకాదు. అతను అటాటి పని చేయదలిస్తే, నందగుప్తుడి వెనక తానే నాలుగు వజ్రాలు కొనుక్కునే వాడు. నందగుప్తుడి ప్రవర్తన కుమార వర్మకు చీకాకు కలిగించింది. అతను నందగుప్తుణ్ణి క్షేమంగా ఇంటిక- చేర్చటానికి ప్రతిఫలం అడిగితే అది అతని వృత్తిధర్మమేగాని, మరోటికాదు. అతను సంపాదించిన డబ్బంతా అలాగే సంపాదించాడు. కుమారవర్మ తనను రక్తించగలిగి కూడా రక్తించడనుకోవటంలో కూడా నందగుప్తుడు తన సంకుచితబుద్ది బయట పెట్టాడు. అతని వృత్తి నుంచే అలాటి సంకుచితబుద్ది ఏర్పడింది. స్వార్థం చూసుకోకుండా ఎవరూ ఇతరులకు సాయపడరన్నది వర్తకుడి దృక్పథం." అన్నాడు.

రాజుకు ఈ విధంగా మౌనభంగంకలగ గానే, బేతాళుడు శవంతో సహా మాయమై, తిరిగి చెట్టెకాడు. —[కల్పితం]