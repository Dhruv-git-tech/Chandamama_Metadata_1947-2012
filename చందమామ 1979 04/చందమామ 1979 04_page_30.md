## వసిష్ఠుడు

దేవర్షుల జాతికి చెందినవారిలో సప్తర్షులు ముఖ్యులు. దేవర్షులలో ప్రథముడు బృహస్పతి, సప్తర్షులలో అగ్రగణ్యుడు వసిష్ఠుడు. బృహస్పతిలాగే సప్తర్షులు కూడా నక్షత్ర రూపంలో ఆకాశంలో ఉత్తరాన కనిపిస్తారు. నిజానికి బృహస్పతి (గురువు) సూర్యుడి చుట్టూ తిరిగే గ్రహం మాత్రమే, కాని సప్తర్షులు సూర్యుడి జాతికి చెందిన నక్షత్రాలు. అందులో వసిష్ఠుడి పేరుగల నక్షత్రం పక్కన, కనపడి కనపడకుండా మరొక నక్షత్రం ఉంటుంది. అది అరుంధతి, వసిష్ఠుడి భార్య వసిష్ఠుడు పెళ్ళాడ నిశ్చయించుకుని, ఇసుకను వండిపెట్టగల కన్యకైవెదుకుతూ ఒక మాలపల్లె వచ్చాడు. అక్కడ ఒక పెల్ల అతను కోరిన విధంగా ఇసుకను వండి, అతన్ని తినమన్నది. వంట చేసిన మనిషి తన భార్య అయితే తప్ప తాను

తిననన్నాడు వసిష్ఠుడు. ఆ విధంగా ఆమె అతని భార్య అయింది. ఆమే అరుంధతి.

విశ్వామిత్రుడికీ వసిష్ఠుడికీ శత్రుత్వం ఉండేది. ఇద్దరూ సరస్వతీనదికి రెండు పక్కలా నివసించేవారు. ఒకసారి విశ్వామిత్రుడు, వసిష్ఠుణ్ణి చంపదలచి, అతన్ని తన వద్దకు తీసుకురమ్మని సరస్వతీని అజ్ఞాపించాడు. వసిష్ఠుడు చావటం సరస్వతీకి ఇష్టంలేదు, కాని తాను చెప్పి నట్టు చెయ్యుకపోతే విశ్వామిత్రుడు శపించి పోతాడు. అందుకని సరస్వతి వసిష్ఠుణ్ణి ఇవతలి ఒడ్డుకు తెచ్చి, విశ్వామిత్రుడు చంపేలోగా తిరిగి అవతలి ఒడ్డుకు తీసుకు పోయింది.

ఈ ఇద్దరు ఋషులమధ్య వైరం అనేక అనర్థాలకు దారి తీసింది.

ఒకసారి వసిష్ఠుడు మిత్రసహ డనే రాజుకు అతిథిగా వెళ్లాడు. ఆ రాజుపైన