మిశ్రమ

విశ్వాసం అనే వ్రాహ్మణుడు కొడుకు కోసం శివుణ్ణి గురించి కాశిలో తపస్సు చేశాడు. అతనికి శివుడు ప్రత్యక్షమై కొడుకు కలిగేటట్టు వరం ఇచ్చాడు. దాని ఫలితంగా విశ్వాసం భార్యశుచిష్మతి గర్భవతి అయి, ఒక కొడుకును కన్నది. విశ్వాసం కొడుకు కావటం చేత ఆ కుమారుడికి వైశ్వాసం అనే పేరు వచ్చింది. అయితే దేవతలు ఆ బిడ్డకు బారసాల స్వయంగా జరిపి, అగ్ని అని నామకరణం చేశారు.

ఒకనాడు నారదుడు విశ్వాసం చూడవచ్చి, అగ్నికి పన్నెండవ ఏట ప్రాణభయం ఉన్నదని చెప్పాడు. ఈ మాట విని విశ్వాసం చాలా దిగులుపడ్డాడు. అయితే అగ్ని తన తండ్రికి ధైర్యం చెప్పి, కాశిక వెళ్ళి, శివుణ్ణి గురించి తపస్సు చేశాడు.

అగ్ని తివ్రమైన తపస్సులో ఉండటం గమనించి, ఎవరు తపస్సు చేస్తున్నాఁ ఇంద్రుడికి భయమే గనక, అగ్ని చేత తపస్సు మాన్పించాలని, స్వయంగా వచ్చి. “నీకు ఏం వరం కావాలో కోరుకో,” అన్నాడు.

“నేను నీ వరం కోసం తపస్సు చేయటంలేదు. నేను శివుణ్ణి గురించి తపస్సు చేస్తున్నాను,” అని అగ్ని నిర్లక్ష్యంగా సమాధానం చెప్పాడు.

ఆమాటకు ఇంద్రుడు మండిపడి, అగ్నిని వజ్రాయుధంతో కొట్టాడు. అగ్ని మూర్ఛపోయాడు. నారదుడు చెప్పిన ప్రాణభయం అగ్నికి ఈ విధంగా కలిగింది.

ఆయితే శివుడు వచ్చి, “నాయనా, లే! దీర్ఘాయువు కా!” అని అశీర్వదించి ఆ కుర్రవాణ్ణి ఒక లోకానికి అధిపతిని చేశాడు. అదే అగ్నిలోకం. అది అగ్నేయ