“అబ్బాయీ, నీవు మీ తాతగారితో అన్నమాట భావ్యంగా లేదు. శూరు డైన వాడికి అన్నదమ్ములన్న విచక్షణ ఏమిటి? అన్నదమ్ముల వైరం అది నుంచి వస్తున్నదే. అదితీ, దితీ అక్కచెల్లెళ్ళే. ఇద్దరూ కశ్యప బ్రహ్మకు భార్యలై దేవతలనూ, రాకసులనూ కన్నారు. కాని విష్ణువు రాకసులను చావగొట్టి మూడు లోకాలూ దేవతలకు కట్టబెట్టాడు. ఈ లంకే గాక, భూమండలం యావత్తూ ఒకప్పుడు రాకసులే అనుభవించారు. మేం నిన్ను కొత్తగా తప్పు పని చెయ్యమని చెప్పటం లేదు. ఈ దురన్యాయం అదివరకు జరుగుతూ వస్తున్నదే.

అందుచేత నేను చెప్పినట్టు చెయ్యి మన వాళ్ళందరూ సుఖపడతారు.”

రావణుడు కొంచెం సేపు ఆలోచించి సరే నన్నాడు. అతను ప్రహస్తుణ్ణి దూతగా కుబేరుడి వద్దకు పంపి, యిలా అడిగించాడు:

“అన్నా, ఇప్పుడు నీ అధీనంలో ఉన్న లంక అసలు రాకసులది. అందుచేత నీవు లంకను రాకసుల కిచ్చేసినట్టయితే ధర్మంగా వర్తించిన వాడి వచ్చుతావు, తమ్ముడి నైన నా ముద్దు తీర్చిన వాడివీ అవుతావు.”

ప్రహస్తుడు వచ్చి ఈ మాటలు రావణుడి తరఫున చెప్పగానే కుబేరుడు రావణుడితో తన మాటగా ఇలా చెప్పమన్నాడు: “తమ్ముడూ, మన తండ్రి నా కీ లంకా నగరా న్నిచ్చినప్పుడక్కడ రాకసు లెవరూ లేరు. నేనూ, నా యకులూ ఇక్కడ ఉంటున్నాం. నా రాజ్యమూ, నా పట్టణమూ, నా ఐశ్వర్యమూ నీది కాదా? వచ్చి హాయిగా రాజ్యమేలు. ఒక తండ్రి బిడ్డల మైన మన మధ్య తేడాలు దేనికి?”

ఈ మాటలు చెప్పి ప్రహస్తుణ్ణి పంపేసి, కుబేరుడు పుష్పక మెక్కి తన తండ్రి వద్దకు వెళ్ళి జరిగిన సంగతి చెప్పాడు.

విశ్రవశుడు కుబేరుడు చెప్పిన దంతా విని, “నాయనా నే నొకటి చెబుతాను