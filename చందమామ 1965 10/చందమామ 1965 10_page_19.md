స్థితిలో ఉన్న సంగతి సహాయ నిరాకరణం ద్వారా వ్యక్తం చేసి నేను ఉభయదేశాలకూ సేవ చేశాన నుకుంటున్నాను. మంచికి సహాయం చెయ్యట మెలా అవసరమో, చెడ్డకు సహాయం నిరాకరించటం కూడా అంత అవసరమని నానమ్మకం,"అన్నాడు.

గాంధీజీకి ఆరేళ్ళు జైలుశిక్ష విధిస్తూ న్యాయమూర్తి అలా అన్నాడు; "మీ పంటి వ్యక్తిని నే నెన్నడూ విచారించ. లేదు, విచారించే అవకాశం కూడా లేదు. మీ దేశ ప్రజల కోట్లాది మంది దృష్టిలో మీరు గొప్ప దేశభక్తుల న్నదీ, నాయకులన్నదీ విస్మరించటం సాధ్యం కాదు. రాజకీయాలలో మీతో ఏకీభవించని వారు సైతం మిమ్మల్ని ఒక ఉన్నతా దర్శపరుడుగానూ, ఉత్తముడు గానూ, ఒక ఋషిలాగు కూడా చూస్తారు... కాలక్రమాస ప్రభుత్వం మీ శిక్షను తగ్గించ టానికి అనువైన పరిస్థితు లేర్పడే పక్షంలో అందరికన్న నేను హెచ్చుగా సంతోషిస్తాను."

జైలు నుంచి బయటికి వచ్చిన సుఖం జవాహరుకు దక్కలేదు. అతని వారందరూ జైళ్ళలోనే ఉన్నారు. కాంగ్రెసు నాయకు లంతా జైళ్ళలో ఉన్నారు. కాంగ్రెసు యంత్రం నాయకత్వం లేక శిథిలావస్తలో ఉన్నది. అది చూశాక జవాహరుకు ఒక విషయం తట్టింది: గాంధీజీ ఉద్యమాన్ని నిలుపు చెయ్యటానికి చౌరీచౌరా ఉదంతం ఒక్కటే కారణం కాకపోవచ్చు. దేశంలోని పరిస్థితిని పసికట్టడంలో గాంధీజీ సమర్థాడు. దేశపరిస్థితి మాట అలా ఉంచి, కాంగ్రెసు సంస్థ ఎంత అసహాయస్థితిలో ఉన్నదంటే, క్రమశిక్షణ చాలా దిగజారింది, ఎవరైనా ఇప్పుడు కాంగ్రెసు లోకి జొరబడి, ఆ నంస్థను తమ స్వప్రయోజనాలకు వినియోగించ వచ్చు. ఈ వాతావరణం చూసినట్టయితే గాంధీజీ సకాలం లోనూ, సాహసం తోనూ సహాయ నిరాకరణోద్యమాన్ని నిలిపేశాడు!