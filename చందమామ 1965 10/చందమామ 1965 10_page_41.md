యోధానయోధుడు నిలబడిన చోటనే ఒక్కసారి గుండ్రంగా తిరిగాడు. అతని వీపు సముద్రం కేసి ఉండే క్షణంలో దారు బ్రహ్మ ఒక కర్రపుల్లను సముద్రపు నీటి మీదికి విసిరాడు. యోధానయోధుడు మళ్ళీ సముద్రం కేసి తిరిగే సరికి ఒక పెద్ద ఓడ సిద్ధంగా ఉన్నది.

“నేను సముద్రం మీద మహాకాయుల దీవికి వెళ్ళబోతున్నాను. మీ రంతా నా వెంట వచ్చి నాకు సహాయం చేస్తారా?” అని యోధానయోధుడు బుడతళ్ళను అడిగాడు.

“సహాయం చేస్తాం. తూర్పు దేశాలలో మాకు తెలిని విషయం లేదు,” అన్నారు

వాళ్ళు. యోధానయోధుడు ఎనిమిది మంది బుడతళ్ళనూ ఓడలో ఎక్కించు కుని ప్రయాణమై, త్వరలోనే మహాకాయు లుండే దీవిని చేరాడు. మహాకాయుల రాజు యోధానయోధుడు వచ్చినందుకు పరమానందం చెంది, అతనికీ అతని అనుచరులకూ ఘనమైన స్వాగతం ఇచ్చాడు. ఆయన యోధానయోధుడితో, “మీరు సమయానికి వచ్చారు. ఇవాళే రాణి ప్రసవించింది. ఆమె ప్రసవించిన మొదటి పిల్ల లిద్దరూ పుట్టిన రోజు రాత్రే మాయమయారు. ఈ పిల్లవాడికి కూడా ఈ రాత్రే ప్రమాదం ఉన్నది,” అన్నాడు.

“మీ రేమీ భయపడకండి. నేనూ, నా అనుచరులూ ఈ రాత్రి మీ బిడ్డను కాపాడతాం. కాపాడ లేని పక్షంలో మీరు నా తల తీసేయించవచ్చు,” అన్నాడు యోధానయోధుడు.

రాజభవనంలో మంచి ఆనపపెట్టె లాటి గది చూసి, అందులో చంటిబిడ్డనూ, ఇద్దరు దాదులనూ ఉంచి, యోధానయోధుడూ, అతని అనుచరులూ కాపున్నారు.

మహాజ్ఞాని యోధానయోధుడితో, “బిడ్డను కాపాడలేకపోతే నీ తల ఇస్తా ననటం పారపాటయింది. ఈ బిడ్డను