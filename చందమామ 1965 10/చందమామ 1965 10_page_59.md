“అవునండి,” అన్నది మల్లిక చిన్న గొంతుతో.

“ఈ సారి వస్తే ప్రాణం తీస్తానన్నానా?” అన్నాడు రాక్షసుడు.

“అన్నారండి,” అన్నది మల్లిక ఇంకా హనస్వరంతో.

“నువ్వింత తెలివిగల దానివి గదా, ఒక్క విషయం అడుగుతాను, చెప్పు. నువే నన్ను పట్టుకువి ఉంటే ఏంచేసి ఉందువు?” అని రాక్షసు దడిగాడు.

“మిమ్మల్ని ఒక పెద్ద గోతంలో వేసి, అ గోతం లోనే ఇంకా ఒక కుక్కనూ, ఒక పిల్లినీ, ఒక కత్తెరనూ, ఒక దబ్బనాన్నీ, పురికొసనూ వేసి, గోతం మూతి బిగించి కట్టి, అడివిలో చెట్టు నుంచి పెద్దకొమ్మ విరుచు కొచ్చి, కర్రచేసి, దానితో స్పృహ తప్పే దాకా బాది ఉందును,” అన్నది మల్లిక.

“నన్నలా చేస్తావేం? సరే, నేను నిన్ను అచ్చు అలాగే చేస్తాను,” అంటూ రాక్షసుడు ఒక గోతం తెచ్చి, అందులో ఒక కుక్కనూ, పిల్లినీ, కత్తెరనూ, దబ్బనాన్నీ, పురికొసనూ వేసి, గోతం మూతి బిగించి, కర్ర తీసుకు రావటానికి అడవి కేసి పరిగెత్తుకు వెళ్ళాడు.

మల్లిక కత్తెరతో గోతం కత్తిరించి బయటికి వచ్చి, రాక్షసుడి ఉంగరం తీసుకుని తన దారిన తాను వెళ్ళిపోయింది.

కొంచె సేపట్లో రాక్షసుడు ఒక చెట్టుకు చెట్టే విరుచుకొచ్చి, దానితో ఖాళీ గోతాన్ని బాద సాగాడు.

మల్లిక రాక్షసుడి ఉంగరం తెచ్చి అవ్వగానే రాజు ఆమెను తన మూడో కొడుక్కు చేసుకున్నాడు.

కూతుళ్ళు పోయి, కత్తి, సంచి, ఉంగరమూ పోయి రాక్షసుడు జీవచ్చవం లాగా అయిపోయాడు. అట్టు తరవాత వాడేవరినీ బాధించ లేదు. వాడేమైపోయాడో కూడా ఎవరికీ తెలియరాలేదు.