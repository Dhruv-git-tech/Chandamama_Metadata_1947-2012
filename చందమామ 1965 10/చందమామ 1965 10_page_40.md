మర్నాడు ఉదయం యోధానయోధుడు
అదే ప్రాంతంలో పచార్లు చేస్తూ ఉండగా
అతనికి ఎనిమిది మంది బుడత మనుషులు
పరిగెత్తే ఆటలాడుతూ కనిపించారు. అతను
వాళ్ళను పలకరించి, “ఎవరు మీరు?
మీ రేం పని చేస్తారు?” అని అడిగాడు.

“మేం బుడతలం. తలా ఒక పని చేస్తాం. నా మటుకు నన్ను చట్రాయి అంటారు. నేను చతీకిలబడ్డానం టే న న్నెవరూ కదిలించలేరు,” అన్నాడు బుడతల్లో ఒకడు.

“ఏదీ, కూర్చో చూస్తాం,” అన్నాడు యోధానయోధుడు. చట్రాయి నేల మీద చతీకిలబడ్డాడు. యోధానయోధుడు వాణ్ణి కొంచెం కూడా కదిలించలేక పోయాడు. అతను ఆశ్చర్యపడి మిగిలిన వాళ్ళ శక్తులను గురించి కూడా అడిగాడు.

ఒకడి పేరు దివ్యకర్షి; వాడు సముద్రం
అవతల రహస్యం మాట్లాడుకున్నా ఆలకించ
గలడు. మరొకడు దూరస్పర్శి; వాడు
సముద్రం అవతల చీమ చిటుక్కు మంటే
తెలుసుకో గలడు. నాలుగోవాడు మహాజ్ఞాని;
వాడికి ప్రపంచంలో ఎక్కడ ఏది జరుగు
తున్నదీ తెలుస్తుంది. అయిదోవాడు లఘు
హస్తి; వాడు కోడి పొదిగే గుడ్డును కోడికే

తెలియ రాకుండా కాజెయ్యగలడు. ఆరో
వాడు ఆరోహకుడు; వాడు ఈగలు పాకలేని
నున్నని గోడలు కూడా ఎగబాకగలడు. ఏడో
వాడు విలుకాడు; వాడు వంద రెక్కలపురు
గులు ఆకాశంలో ఎగురుతుంటే, వాటిలో
కావాలన్న దాన్ని బాణంతో కొట్టగలడు.
ఎనిమిదోవాడు దారుబ్రహ్మ; వాడి చేతి కొక
కర్ర ఆస్తే, దానితో వాడు చెయ్యలేనిది లేదు.

“భేష్, ఒక ఓడ తయారు చెయ్యాలంటే, నీ కెంత కాలం పట్టుతుంది?” అని యోధానయోధు డడిగాడు.

“నువు ఒక్కసారి గుండ్రంగా తిరిగే టంత సేపు,” అన్నాడు దారుబ్రహ్మ.