రాజ్యాభిషిక్షుణ్ణి చేసేసి, తాను రాజ్యపాలన
నుంచి తప్పుకున్నాడు.

భద్రాయువు రాజ్యం చేసే కాలంలో ఒక
చిత్రమైన సంఘటన జరిగింది. ఒక నాడు
భద్రాయువూ, కీర్తిమాలినీ వనవిహారం చేసి,
ఒక చెట్టునీడన విశ్రాంతి తీసుకుంటూండగా,
“రక్తించండి! రక్తించండి!” అని అరుస్తూ
ఒక బ్రాహ్మణు డటుగా వచ్చాడు.

భద్రాయువు చివాలున లేచి నిలబడి
చూసేసరికి ఒక స్త్రీని ఒక పెద్దపులి ఈడ్చుకు
పోవటం కనబడింది. ఆ స్త్రీ భయం తో
అరుస్తున్నది.

“ నా భార్యను పులి పట్టుకు పోతున్నది.
రక్తించండి!” అన్నాడు బ్రాహ్మణుడు.

భద్రాయువు బాణాలు ఎక్కు పెట్టి పులిని
కొట్టాడు. కాని ఆ పులిని ఆ బాణాలేమీ
చెయ్యలేక పోయాయి. అది ఆ బ్రాహ్మణుడి
భార్యను ఈడ్చుకుంటూ కనబడ కుండా
వెళ్ళిపోయింది.

“ఒక్క ఆడదాన్ని కాపాడ లేని రాజువు నీవేం రాజువు? నీ చంద్రహాసం ఏది? శంఖం ఏది?” అని బ్రాహ్మణుడు భద్రాయువును నిందించాడు.

భద్రాయువు ఆ బ్రాహ్మణుడితో,
“అయ్యా, క్షమించండి. మీకు కలిగిన
నష్టాన్ని నివారించ లేక పోయినందుకు ఏమి
పరిహారం కోరుతారో కోరండి. ఇదిగో
నాభార్య, ఇదిగో నా దేహం, ఇదిగో నా దేశం!
మీరు కోరుకున్నది తీసుకోండి!” అన్నాడు.

బ్రాహ్మణుడు చాలా సంతోషించి,
“నాయనా, ఏమి నీ ధైర్యం! ఇదంతా నేను
నిన్ను పరీక్షించటానికి కల్పించిన మాయ.
నా భార్యను ఏ పులీ ఎత్తుకుపోలేదు. ఆమె
ఇక్కడే ఉన్నది,” అంటూ తన భార్యను
పిలిచాడు. ఆమె రాజు ఎదటికి వచ్చింది.
తరవాత ఆ బ్రాహ్మణ దంపతులు రాజ
దంపతులను ఆశీర్వదించి తమ దారిన
తాము వెళ్ళిపోయారు.