పైన ఏ విషయమై ఆగ్రహం కలిగిందీ తెలిసిన మీదటనే మనం ఏ ఉపాయమైనా చేసేది,” అన్నాడు అభిరామస్వామి.

“ఆ మనిషి ఎంత కాలానికి తిరిగి వస్తాడు?”

“రేపే రావచ్చు. పాట్నా దాకా వెళ్ళ వలసి వస్తే అతను రావటానికి వారం, పది రోజులు పట్టనూ వచ్చు.”

“ఎనిమిది పది రోజులే! అంత దాకా తిలోత్తమ ఎలా బతికి ఉంటుంది?”

“నీవు ఆమెకు ధైర్యం చెప్పు. రేపు ఉదయం నేను కూడా వచ్చి మాట్లాడతాను,” అన్నాడు అభిరామస్వామి.

“మానసింహుడు కన్న కొడుకని దయ దలచకపోతాడా?” అన్నది విమల.

“ఆత్మాభిమానం జాస్తిగా గల వాడికి కొడుకని ఏమిటి? అయినవాళ్ళని ఏమిటి?”

“చివర కే మవుతుందంటారు?”

“ఆడదానివి. నీ కీ విషయాలు తెలియ కుండా ఉండటం మంచిది.”

“మీ రంటే మానసింహుడికి గౌరవ మనుకుంటాను. మీరు వెళ్ళి చెబితే లాభం ఉంటుందేమో?”

“అలాటి దేమీ ఉంటుందనుకోను. నేను జోక్యం కలిగించుకుంటే పరిస్థితి మరింత

విషమించ వచ్చు. మానసింహుడు గౌర వించే మనిషి ఎవరైనా చెప్పాలి...చాలా పాద్దుపోయింది. ఇప్పుడు మీరు వెళ్ళిపోయి రేపు ఉదయం రండి,” అని అభిరామ స్వామి విమలనూ, ఆస్మానీనీ పంపేశాడు.

పాట్నాకు వెళ్ళిన మనిషి సమాచార మంతా పోగుచేసుకుని తిరిగి వచ్చాడు. యువరాజుకు యావజ్జీవ కారాగార శిక్ష విధించారని తెలియగానే దుర్గంలో అందరూ హతాళులైపోయారు.

అభిరామస్వామి ఏదో నిశ్చయానికి వచ్చి, తాను తీర్థయాత్రల మీద వెళుతు న్నట్టు ప్రకటించి బయలుదేరి వెళ్ళాడు.