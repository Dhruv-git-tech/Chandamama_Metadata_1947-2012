కాని, ఆయన ఏదో ప్రయత్నం మీద వెళు
తున్నాడని విమల గ్రహించింది.

తిలోత్తమ పూర్తిగా కుంగిపోయింది.
ఆమెకు నిద్రాహారాలు లేవు, స్నానమూ,
అలంకరణలూ లేవు. దుఃఖిసాగరంలో పడి
కొట్టుకుంటూ కటిక నేలపై పడి దొర్లు
తున్నది. యువరాజు పది రోజులుగా కారా
గృహ వాసం చేస్తున్నాడు; అతని భార్య
అయిన తిలోత్తమ అతని కన్న కూడా దీనా
వస్త్రలో ఉన్నది. తియ్యని కల లాటి సుఖం
ఇట్టె కరిగిపోయింది. ఈ సారి ఆమెకు
కలిగిన దుఃఖానికి అవతలి ఒడ్డు లేదు.
తన భర్త జీవితాంతం దాకా తనకు మరి
కనిపించడు.

అలాటి పరిస్థితి ఒక్కొక్కప్పుడు మను
షల చిత్తవృత్తిని పూర్తిగా మార్చేస్తుంది.
ఎల్లప్పడూ పరిస్థితులకు తల ఒగ్గి, అసహా
యురాలుగా ఉండిన తిలోత్తమలో ప్రతీకార
బుద్ది తలఎత్తింది. తాను ఎంత ఏడ్చినా

తన భర్తకు కించిత్తు కూడా ప్రయోజనం
ఉండదు. ఏదైనా చెయ్య దలిస్తే అతని
కష్టాలు తొలగించే ప్రయత్నమే చెయ్యాలి.

తిలోత్తమ చప్పన లేచి కూర్చుని,
“ఎవరక్కడ?” అని పిలిచింది. ఆమె
పిలుపు విని ఒక దాసి వచ్చింది. దాసి చేత
కలమూ, కాగితమూ తెప్పించి, తిలోత్తమ
ఆయషాకు ఒక ఉత్తరం రాసింది. అందులో
ఆమె, మానసింహుడి చేత తన భర్త అయిన
జగతసింహుడు యావజ్జీవ కారాగార శిక్ష
విధించబడటం గురించి రాసి, “ఈ ప్రపం
చంలో యువరాజు క్షేమం కోరే వారిలో
నీవు అగ్రగణ్యురాలి వని భావించి నీకీ
ఉత్తరం రాస్తున్నాను. అందు గురించి
నీ వేమి చేయగలవో, ఏమి చేస్తావో నాకు
తెలియదు,” అని రాసింది.

తరవాత తిలోత్తమ ఆ ఉత్తరానికి
దారం కట్టి, సీలువేసి, దాన్ని తీసుకుని గది
నుంచి వెళ్ళిపోయింది. —(ఇంకావుంది.)