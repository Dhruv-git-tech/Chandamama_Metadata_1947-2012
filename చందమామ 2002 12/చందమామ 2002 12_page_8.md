వ్యవస్థాపకులు
చి.నాగిరెడ్డి - చక్రపాణి

అందమైన జన్మభూమి!

జాతీని జాగృతం చేసిన ఆదిశంకరులు, స్వామి వివేకానంద, మహాత్మాగాంధీ మొదలైన
మహనీయులు భారతదేశమంతటా పర్యటించినవారే. ఆసేతుహిమాచలం విస్తరించి ఉన్న
మహోన్నత సాంస్కృతిక వారసత్వాన్ని వారు సందర్శించి, ప్రజానీకానికి గుర్తుచేసి స్ఫూర్తి
కలిగించారు!

ఆదిశంకరులు శతాబ్దాల పూర్వం దేశం నలుదిశలకూ కాలినడకనే యాత్ర చేశాడని
చెబుతారు. స్వామి వివేకానంద దక్షిణాగ్రంలోని సముద్రజలాల మధ్య బండమీద కూర్చుని
ధ్యాన నిమగ్నుడై-తన ఎదుట ఉత్తరదిశగా విస్తరించిన సువిశాల భారతావనితో పాటు,
అందులోని సమున్నత సనాతన ఆలోచనా స్రవంతిని స్మరించి—భారతజాతి పునరుజ్జీవనానికి
బద్ధకంకణుడైన సంగతి అందరికీ తెలిసినదే!

జాతీయోద్యమానికి నాయకత్వం వహించిన మహాత్మాగాంధీ తన అహింసా సిద్ధాంతాన్ని
ప్రచారం చేయడానికి దేశమంతటాఊరూరూ పర్యటించి, ప్రసంగించిన విషయం మరిచిపోలేనిది!

పాఠశాల విద్యార్థులు విజ్ఞాన-వినోద యాత్రలకు వెళుతూ ఉంటారు. ఇది ఎంతైనా
అవసరం. వివిధప్రాంతాల గురించీ, ప్రజల విభిన్న జీవన విధానాల గురించీ పుస్తకాలు,
పత్రికలు, టీవీలు మొదలైనవాటిద్వారా తెలుసుకోవడంతో పాటు వీలైనప్పుడు ఆయా ప్రాంతా
లకువెళ్ళి ప్రత్యక్షంగా చూడడం మంచిది. ఇలాంటి పర్యటనలు మనసుకు ఆహ్లాదు కలిగించ
డంతోపాటు మన దృక్పథాలను విస్తృతంచేసి, ఆలోచనా విధానాలను సుసంపన్నం చేస్తాయి.

ఈ సందర్భంలో భారత తొలి వ్యోమగామి రాకేష్ శర్మ అంతరిక్షం నుంచి పలికిన 'సారే
జహా సె అచ్చా, హిందూస్థాన్ హమారా!' అన్న మాటలు గుర్తుచేసుకోతగ్గవి. భారతావని
నిజంగానే అందమైనది. ప్రత్యక్షంగా చూడడంవల్ల అది మరింత అద్భుతంగా కనిపించి
ఉంటుంది. ఏ ప్రదేశాన్నయినా ప్రత్యక్షంగా సందర్శించినప్పుడే దాని అందచందాలు
పరిపూర్ణంగా తెలియవస్తాయి!

సంపాదకుడు : విశ్వం
Editor : VISWAM

Visit us at : http://www.chandamama.org