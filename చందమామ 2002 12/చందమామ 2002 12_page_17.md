“సాధకా, నువ్వన్నంత పనీ చేయగలవు.
సరే, ఇక బయలుదేరదామా?” అని జయ
శీలుడు అక్కడ వున్న రాణీ, గడికొండలతో
పాటు మిగతా మరుగుజ్జులందరినీ ఉద్దేశించి,
“మీ ప్రబల శత్రువైన కృషాణజిత్తు, అదుగో
కాలిపోతున్న మృత్యువృక్షంతో పాటు బూడిద
అయిపోతున్నాడు. ఇక మీకు వచ్చిన భయం
ఏమీ లేదు. సుఖంగా జీవించండి, ఇక మా
దారినమేం పోతాం,” అన్నాడు.

జయశీలుడు ముందు జలాశ్వం మీదా,
కొంచెం వెనకగా సిద్ధసాధకుడూ బయలు
దేరేసరికి, మరుగుజ్జుజాతి వాళ్ళందరూ,
జయజయధ్వానాలు చేశారు. అది విన్న
సర్పనఖుడు చప్పున తల తిప్పి, దూరంగా
పోతున్న జయశీల, సిద్ధసాధకులను కేకవేసి
పిలుస్తూ, “జయశీల, సిద్ధసాధకులారా,
కొంచెం ఆగండి! నా తమ్ముడి కోసం వెతకాలి
గదా, నేనూషస్తున్నాను,” అంటూ తన అశ్వాన్ని
వేగంగా వాళ్ళదగ్గిరకు పరిగెత్తించాడు.

జయశీలుడు అతణ్ణి ఒకసారి పరీక్షగా
చూసి, “నదీస్నాను నీకుమేలు చేసినట్టున్నది.
ఇకనీ దారిన నువ్వు పోవచ్చు. మేం మాయా
సరోవరం ఎక్కడ వున్నదో వెతికి తెలుసుకుని,

దాని యజమానిని ముక్కలుగా నరికి, నీటి
పక్షులకూ, జంతువులకూ ఆహారంగా వేయ
బోతున్నాం,” అన్నాడు.

ఆ మాటలకు సర్పనఖుడు ముఖం
అయిష్టంగా పెట్టాడే తప్ప, జవాబేమీ ఇవ్వ
లేదు. తరవాత ముగ్గురూ ఒక అరగంట
కాలం అరణ్యంలో ప్రయాణించి, లోగడ
జయశీలుడూ, సిద్ధసాధకుడూ జలపాతం
నుంచి నదిలో పడిన ప్రాంతాన్ని చేరారు.

జయశీలుడుపూర్వం తుంకు ఆ ప్రాంతాల
కలిగిన అనుభవం గురించి సర్పనఖుడికి
చెప్పబోయేంతలో, సర్పనఖుడు చేయెత్తి
కొంచెం దూరంలో వున్న కొండగుహల్లో ఒక
దాన్ని వాళ్ళకు చూపుతూ, “ఆ గుహలో నుంచి
తొంగి చూస్తున్న భయంకర మృగం నరవానరం
కాదా?” అన్నాడు.

“అవును, నరవానరమే!” అంటూ జయ
శీలుడు ఆశ్చర్యపోయేంతలో నరవానరం
భయంకరంగా అరుస్తూ, గుహనుంచి బయ
టికి దూకింది. ఆ మరుక్షణం పెద్దగా ఘీంక
రిస్తూ, మకరకేతు వాహనమైన జలగ్రహం గుహ
నుంచి వెలువడి, నరవానరాన్ని తొండంతో వడిసి
పట్టుకున్నది.
—(ఇంకావుంది)