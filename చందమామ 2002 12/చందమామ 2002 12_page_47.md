యశోద, “ఏమిటేమిటీ! అవన్నీ మీ ఇళ్ళల్లోవని ఎలాగఅనుకున్నారు? మాఇంట లేవనుకున్నారా? గోకులం ఊళ్లోని ఇళ్లన్నీ కలిపి, మా ఇంట వున్నవాటిలో సగానికైనా రావు; వెళ్ళండి, వెళ్ళండి!” అంటూ వాళ్ళను సాగనంపింది.

కృష్ణుడు మెల్లగా వచ్చి, “ఏం జరిగిందమ్మా?” అనడిగాడు.

“ఏం జరుగుతుందన్నానో అదే జరిగింది! నీమీద నీలాపనింద పడింది!” అన్నది యశోద బాధగా.

“నీలాపనింద తప్పించుకున్నానమ్మా, వాళ్ళు చెప్పిందంతా నిజమేనమ్మా!” అన్నాడు కృష్ణుడు.

యశోదకు పట్టరాని కోపం వచ్చింది. పెద్ద తాడుతో కృష్ణుణ్ణి పెద్ద రోలుకు వేసి కట్టింది. కృష్ణుడు ఆ రోటిని ఈడ్చుకుంటూ వెళ్ళి, జంటగా పెరిగినరెండు మద్దిమానుల సందున

దూరి రోటిని లాగాడు. మహావృక్షాలు రెండూ వ్రేళ్ళతో పెళ్ళగించుకొని కూలాయి. శాప విముక్తులైన గంధర్వులు కృష్ణుణ్ణి నుతించి ఆకాశానికెగిసి, అదృశ్యులయ్యారు.

ఏడాది తిరిగింది. వినాయకచుతి వచ్చింది. రంగురంగుల పెద్ద వినాయక విగ్రహాన్ని సందుడు చేయించాడు. యశోద పాలమీగ డతో పిండి కలిపి ఉండ్రాళ్ళు, వెన్న అప్పాలు, నేతిలడ్లు, పాలతో జిల్లేడుకాయలు దండిగా చేసింది.

నైవేద్యాలన్నీ పళ్ళేల నిండా నింపి, పూజా మందిరంలో అమర్చి తలుపు చేరేసి, యశోద అలా వెళ్ళింది.

కృష్ణుడు మెల్లగా పూజామందిరం ప్రవేశించి తలుపు మూసి, తినుబండారాల్ని వినా యక విగ్రహానికి అందిస్తూ, “తినవయ్యా తిను!” అంటూ ప్రతిమ బొజ్జె నిమిరాడు.

ప్రతిమ విఘ్నుశ్వరుడై తొండంతో అందు కొంటూ, “కృష్ణా! నేనందించేవి నువ్వూ తినాలి! విఘ్నుశ్వర చరిత్రలో ఇది సుందరకాండ!” అంటూ మెన్నతో చేసిన తినుబండారాల్ని కృష్ణుడి నోట కుక్కాడు. పళ్ళాలు ఖాళీ అవుతున్నాయి.

యశోదపూజామందిరానికి మస్తూ గవాక్షం గుండా లోపల జరుగుతున్న సుందరకాండ చూసి కొయ్యబారిపోయింది. ముచ్చెమటలు పట్టాయి. మళ్ళీ తమాయించుకొని, “అబ్బే, నేనేదో భ్రమపడుతున్నాను, నా కళ్ళకేదో మాయతెగులు పట్టుకుంది!” అని సర్ది చెప్పుకుంటూ తలుపు తెరిచి వచ్చింది.

వినాయక విగ్రహం విగ్రహంలాగే ఉన్నది. అమర్చిపెట్టిన తినుబండారాలు కనిపించటం లేదు. కృష్ణుడు బిక్కమొహం పెట్టి చూస్తున్నాడు.