వారుకూడా ఆశ్చర్యపోయారు. మంత్రులు
రాజుతో సమావేశమైనారు. వారికి వర్థనుడి
కోర్కె వింత గొలిపింది. ఏదైనా వస్తువులూ,
సామగ్రీ అయితే రవాణా చేయవచ్చును.
అదృశ్య వస్తువులను ఎలా పంపటం? తమ
బుద్ధి చాతుర్యాలను పరీక్షించడానికి వర్థనుడు
ఈ పరీక్ష పెట్టి ఉంటాడని అమాత్యులందరూ
అర్థం చేసుకున్నారు.

చిత్రవర్మ చాలా కళవళ పడిపోయాడు.
ఆసమయంలో అందులో కిచిన్నవాడైనమంత్రి
బృహస్పతి లేచి, “రాజా! నాకు ఒక నాలుగు
నెలల పాటు గడువు ఇప్పించండి. వర్థనరాజు
కోరినట్టు బుద్ధి రవాణా చేస్తాను. అయితే ఈ
విషయమైనన్ను, మీరు ఈ నాలుగు నెలలూ
ఏమీ ప్రశ్నించుద్దు,” అన్నాడు.

చిత్రవర్మ సంతోషంగా అతను కోరిన
గడువు ఇచ్చాడు. వర్థనుడికి, “మీరు కోరిన

విధంగా బుద్ధి రూణా చేస్తాము! కానీ నాలుగు
మాసాలు గడువు కావాలి,” అని లేఖ పంపాడు.

నాలుగు నెలలు దాదాపుగా గడిచిపో
వచ్చినవి. ఒక దినం బృహస్పతి, ఒక పెద్ద
మూటతో సహా, మంత్రుల రహస్యసమావేశ
మందిరంలోకి ప్రవేశించాడు. అతడు రాజు
వైపు తిరిగి, “మహారాజా! ఈ మూటలోనే
వర్థనుడు కోరిన “బుద్ధి” వుంది. జాగ్రత్తగా,
మూటకు దెబ్బ తగలకుండా పెంటనే వర్థన
రాజుకు పంపే ఏర్పాట్లు చేయండి,” అన్నాడు.
ఆ మూట చాలా జాగ్రత్తగా కట్టబడి వుంది.
దానిలో ఏముందోనని ప్రతి ఒక్కరికీ అను
మానంగా వుంది. కానీ ఎవరూ ఏమీ అడగ
లేదు. చిత్రవర్మకూడా ఏమీ ప్రశ్నించకుండానే
ఆ మూటను అంగరాజ్యానికి పంపించాడు.

వర్థనుడు, అతని మంత్రులు మూటను
జాగ్రత్తగా విప్పారు. అందులో ఒక సన్నటి
మూతిగల కుండ వుంది. దానిలో పెద్ద
గుమ్మడికాయ ఒకటి ఉంది. ఆ గుమ్మడి
కాయ సరిగొ, సందు లేకుండా కుండలో
ఇమిడిపోయి వుంది. తొడిమ మాత్రము
కుండ మూతిలో నుంచి బయటకు వచ్చి
వున్నది. కుండకు ఎక్కడా పగుళ్ళుకానీ,
బీటలుగానీ లేవు. అది కొత్త కుండ. ఇది
చూసి వర్థనుడికి, అమాత్యులకు అమిత
ఆశ్చర్యం కలిగింది. ఆ కుండ మూతికి ఒక
ఉత్తరం కట్టబడి వుంది. దాన్ని అత్రుతగా విప్పి
చదివాడు వర్థనుడు: “వర్థనులవారు కోరినట్లు
‘బుద్ధి’ని పంపించాము. ఈ కుండలోపల బుద్ధి
వుంది. కుండపగులగొట్టకుండా మీరుగుమ్మడి
కాయను వెలికి తీసుకోండి. ఈ కానుక అందిన
వెంటనే తెలియపరచవలెను.”