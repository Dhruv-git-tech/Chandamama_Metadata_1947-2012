నీ పేరేమిటి? నీకేం కావాలో అడుగు,”
అన్నాడు.

“అయ్యా, నా పేరు సత్యం; అందరూ సత్తిగాడని పిలుస్తారు. నేను అంతగా చేసిందేమీ లేదు. అడుక్కునే నా బొచ్చె నీళ్ళల్లో పడినా, అలాగే దూకి తీసేవాడిని,”అన్నాడు సత్తిగాడు.

“అయినా, నా సంతోషం కోసం ఏదైనా కోరుకో,” అన్నాడు భూపతి.

సత్తిగాడు కాస్సేపు ఆలోచనలో పడి,
“నాకు జీవితంలో కనీసం ఒక్కరోజయినా,
పదిమందీ గౌరవించే విధంగా గొప్పగా బతకా
లని వుంది. అందుకు మీరు అవకాశం కల్పిం
చండి, చాలు!” అన్నాడు.

“అలాగే, సత్యం! ఇప్పుడే మాతోపాటు బండెక్కు. మాగ్రామానికి వెళ్దదాం,” అన్నాడు భూపతి సంతోషంగా.

భూపతి కొడుకు పుట్టినరోజు కావడంతో
అనేకమంది వ్యాపారస్థులూ, మిత్రులూ
శుభాకాంక్షలు తెలియజేయడానికి, ఆయన
ఇంటికి రావడం ప్రారంభించారు.

ఆసరికే భూపతి, సత్తిగాడిచేత విలువైన
దుస్తులు ధరింపజేశాడు. వచ్చినవారందరికీ
ఆయన సత్తిగాణ్ణి చూపుతూ, “ఈయన
సత్యం, నా చిన్ననాటి స్నేహితుడు. పట్నంలో
పేరుమోసిన వ్యాపారి,” అంటూ గొప్పగా
పరిచయం చేశాడు.

మెత్తటిపట్టుపరుపులు అమర్చినదివానుల
మీద, సంపన్నుల మధ్య కూర్చోవడం-అంతా
కలలా తోచింది సత్తిగాడికి. ఆ సాయంత్రం
గొప్పవిందు జరిగింది. గ్రామంలోని ధనికు

లందరూ కుటుంబాలతో ఆడంబరంగా
చెచ్చారు.

వాళ్ళు భూపతి పక్కనే వున్న సత్తిగాడిని,
భూపతితో సమానంగా గౌరవించారు.
వాళ్ళల్లో కొందరు, “సత్యంగారూ! మీరు
తప్పక ఒకసారి మా ఇంటికి వచ్చి వెళ్ళాలి,
మరిచిపోవద్దు,” అంటూ సత్తిగాడిని తమ
ఇళ్ళకు ఆహ్వానించారు.

అంతా సద్దుమణిగేసరికి అర్ధరాత్రి
అయింది. సత్తిగాడు, భూపతి ఇచ్చిన
దుస్తులు విడిచి, తన దుస్తులు ధరించి,
అటుగా వచ్చిన భూపతికి నమస్కరించి,
“అయ్యా, నా జీవితకాలపు కోరిక, మీ దయ
వల్ల తీరింది. ప్రతివారూ నన్ను ఒరేయ్, ఏరా,
అంటూ అమర్యాదగా పలకరించేవారే.
అందువల్లనే, జీవితంలో ఒకసారయినా
అందరూ నన్ను గౌరవించాలనీ, మనిషిగా