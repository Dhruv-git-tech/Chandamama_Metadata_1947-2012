త్తించారు. కాని, ఫలితం లేకపోయింది. మీరు వచ్చి ఆ తుంటరి దయ్యాన్ని ఎలాగైనా గ్రామం నుంచి తరుమగొట్టాలి!” అన్నాడు నౌకరు కళ్ళు నీళ్ళు పెట్టుకుంటూ.

పుంచోక్ ఏవో మూలికల పుల్లలకట్టా, దండం, కమండలం అంటూ తన సాధన సామ గ్రిని తీసుకుని వచ్చిన నౌకరు వెంట బయలు దేరాడు.

సాతింగి గ్రామపెద్ద ఇల్లు శోకంలో మునిగి ఉంది. ఇంట్లో పిల్లలూ, పెద్దలూ కన్నీళ్ళు కారుస్తూ, కళ్ళుతుడుచుకుంటూ కనిపించారు. పుంచోక్ గ్రామపెద్దను సమీపించాడు. ఆయన జరిగిన దుర్ఘటన దిగ్గ్రాంతి నుంచి ఇంకా కోలుకోలేదు. పక్కనున్న ఆసనాన్ని చూపి పుంచోక్ను కూర్చోమని చెప్పినప్పుడు ఆయన పెదాలు వణికాయి. జ్యోస్యుడికి తేనీరు తెచ్చి ఇవ్వమన్నాడు.

“మా నౌకరు మీకు అంతా వివరించి

ఉంటాడు. నిన్న నాగడ్డం తినేసిన ఆ దయ్యం, రేపు మరొకరి జుట్టు తినేయవచ్చు. ఎల్లుండి వేరొకరి ముక్కు తినవచ్చు. దాన్ని వదిలిపెట్ట గూడదు. ఎలాగైనా ఊరి నుంచి తరుమ గొట్టాలి!” అన్నాడు గ్రామపెద్ద ఆగ్రహంతో.

“దానిని ఇప్పుడే తరుమగొడతాను,” అంటూ పుంచోక్ తన సాధనసామగ్రి సంచీ విప్పాడు. తలకు చుట్టూ పలుచటి బట్ట బిగించాడు. మంత్ర దండాన్ని తీసి బయటపెట్టాడు. వెంట తెచ్చిన హోమం పుల్లలను పేర్చి, నిప్పం టించాడు. క్షణాలలో ఇల్లంతా దట్టమైన పాగ కమ్ముకున్నది. ఆ పాగ ఘాటుకు అందరూ తుమ్మసాగారు. పుంచోక్ తన బుగ్గలపై సూదులు గుచ్చుకుని కనుగుడ్లు పైకి తిప్పుతూ గట్టిగా మంత్రాలు ఉచ్చరించసాగాడు.

కొంతసేపటికి సాతింగి దయ్యం వచ్చి అతని ఎదుట నిలబడింది. తనను నిప్పుల్లోకి ఏదో లాగుతున్నట్టు గ్రహించి, ఆ దయ్యం తన ఒంటిపై ఉన్న అంగీని తీసి మంటలకేసి విసిరి, తూర్పు దిక్కుగా పారిపోయింది. అందరూ ఎంతో సంతోషించారు. తృప్తిగా నిట్టూర్చారు.

దయ్యం తీసి విసిరిన దాని అంగీ నిప్పుల్లో పడలేదు. కొద్ది దూరంలో పడిన దానిని పుంచోక్ తీసి, విదిలించి మడిచి సంచీలో పెట్టుకున్నాడు. బయలుదేరడానికి సిద్ధమవుతూన్న పుంచోక్కు గ్రామపెద్ద కృతజ్ఞతతో డబ్బూ, విలువయిన కానుకలూ ఇచ్చాడు. పుంచోక్ వాటన్నిటినీ తీసి వయాట కట్టుకుని తిరుగుప్రయాణ మయ్యాడు.

అతడు కొండలగుండా నడిచి వెళుతూం డగా ఏదో దభీమని శబ్దం వినిపించి తలెత్తి చూశాడు. ఎదురుగా సాతింగి దయ్యం. “నా అంగీ నాక్సెయ్. నీకు ఏం కావాలన్నా ఇస్తాను,” అన్నది దయ్యం.

“ఇవ్వను,” అంటూ పుంచోక్ మూటను

చందమామ