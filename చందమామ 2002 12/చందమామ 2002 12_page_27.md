సత్తిగాడి కోరిక

కోటీశ్వరులైన భూపతి, భానుమతులకు, వివాహం అయిన ఇరపై ఏళ్ళవరకూ సంతానం కలగలేదు. పారుగూరి వెంకటేశ్వర ఆలయంలో స్వామికి కళ్యాణం చేయించాక, భానుమతి గర్భం ధరించి, మగపిల్లవాడిని కన్నది. తెల్లవారితే, ఆ పిల్లవాడి మూడవ పుట్టినరోజు.

“రేపు ముందుగా వెంకటేశ్వర స్వామి ఆలయంలో అర్చన చేయించి వద్దాం,” అన్నది భానుమతి, బాబును నిద్రపుచ్చుతూ.

“ఒక్క రేపనే కాదు, బాబు ప్రతి పుట్టిన రోజునా, ఆ స్వామిని దర్శించుకుని రావాలి!” అన్నాడు భూపతి.

భార్యాభర్తలు తెల్లవారగానే స్నానాలు చేసి, గుర్రుపుబండిలో పారుగూరు బయలు దేరారు. భూపతి కుటుంబానికి పూర్ణ కుంభంతో స్వాగతం పలికారు అర్భకులు.

బాబు పుట్టగానే స్వామికి బంగారు కిరీటం చేయించాడు భూపతి.

అర్చన జరుగుతూండగా బయట ఏదో కలకలం వినిపించింది. తల్లిదండ్రులు కళ్ళు మూసుకుని పూజలో వుండగా, పిల్లవాడు బయటకు వెళ్ళి, కోనేరులో కలువపూలు చూసి, మెట్లుదిగిపోయి కాలుజారి అందులో పడిపోయాడు. ఆ సమయంలో కోనేరు మెట్లమీద గుడ్డపరుచుకుంటున్న బిచ్చగా డొకడు, చప్పున నీళ్ళలోకి దూకి పిల్లవాడిని కాపాడాడు.

సంగతి తెలుసుకున్న భానుమతి, కొడు కును గుండెలకు హత్తుకుని కళ్ళనీరు పెట్టుకున్నది. భూపతి, ఒకపక్కగా తడిసిన పంచెను పిండుకుంటున్న, ఆ బిచ్చగాడి దగ్గరకు వెళ్ళి, “మా బాబుకు పునర్జన్మ ప్రసాదించిన నీమేలు ఈ జన్మకు మరవను!