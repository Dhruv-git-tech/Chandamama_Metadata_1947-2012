చెక్కినా దేవుడు దేవుడే! అపచారం స్వామీ! విఘ్నుశా! అమాయకుడైన పసిపిల్లవాడి మాటలు ఏమాత్రం పట్టించుకోకు!” అని ధ్యానించింది.

“అయితే వచ్చే వినాయకచవితికి వెన్న ఉండ్రాళ్ళు, నేతి లడ్డుబోలెడన్ని చెయ్యియి. ఎన్ని తింటాడో చూస్తా, తినకోతే తినిపించుతా!” అన్నాడు కృష్ణుడు.

“ముందు నీ నోరు చూపించు!” అంటూ యశోదవంగి చూడబోతూంటే కృష్ణుడు “ఆ” అంటూ బార్లా నోరు తెరిచాడు.

యశోద అలా చూస్తూనే ముచ్చెమటలు పట్టి చతికిల కూలబడింది. కృష్ణుడి నోటిలో బ్రహ్మాండాలు, నక్షత్రమండలాలు, సూర్యుళ్ళు, చంద్రుళ్ళు, సముద్రాలు, పర్వతాలు; సమ స్తమూ కనిపించాయి. పాలు పితుకుతున్న యశోద వీపున వాలి, మెడ చుట్టూరా చిట్టి చేతులు చుట్టి, పాలల్లో చందమామను చూపిస్తున్న కృష్ణుడు కనిపించాడు. యశోద కల అనుకుని గిల్లుకొని కళ్ళు నులుము కొంది. కలకాదు. ఏ దేవతో, వినాయకుడో తనను మాయలో ముంచేస్తున్నాడని అను కుంటూ చుట్టూరా చూసింది.

యశోద వెర్రి చూపులకు చుట్టూ చేరిన పిల్లవాళ్ళు కేరింతలు కొడుతున్నారు. స్తంభం చాటున బల రాముడు ముసిముసి నవ్వులు నవ్వుతున్నాడు.

కృష్ణుడు యశోద ముఖం మీదకు వంగి, “చూడమ్మాచూడు! మన్ను కనిపించిందా? బాగా చూడు!” అంటూ తెరిచిన నోరు మరింత దగ్గిరగా చూపుతుంటే, యశోదకు దేవాది దేవుళ్ళు కనిపించారు. కృష్ణుడు పిల్లనగోవి

ఊదుతూంటే, విఘ్నుశ్వరుడు తాండవం చేస్తూ కనిపించాడు. కృష్ణుడు పెద్దనల్లని సర్పం తలల మీద తంతున్నాడు. అది కృష్ణుణ్ణి చుట్టి వేస్తున్నది.

యశోద కెవ్వున అరిచి మూర్ఛపోయింది.

యశోద తిరిగి కళ్ళు తెరిచేసరికి మంచం చుట్టూరా గోప భామలూ, అవ్వలూ కని పించారు.

“నాకేమ్మింది?” అని ఆశ్చర్యంగా అడి గింది యశోద.

ఆమెకు ఏదీ జ్ఞాపకం లేదు. ఏమీ జరగ నట్టే అంతా మరిచిపోయింది.

“నీకేమ్మిందో మాకు తెలియదుగాని, మా ఇళ్ళల్లో దొంగతనాలు జరిగాయి. ఆ దొంగ నీ ముద్దులకొడుకే! వెన్న, మీగడ, పాలు, పెరుగులు కుర్రమూకకీ, కోతులకూ పంచి పెడుతుండగా కళ్ళారా చూశాము!” అని చెప్పారు గోపకాంతలు.