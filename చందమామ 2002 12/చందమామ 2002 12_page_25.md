ధుడైన వందిని మించిన పండితులున్నారని ప్రపంచానికి చాటాలన్న దృఢనిశ్చయంతో అక్కడికి చేరాడు.

జనకుడి ఆస్థానంలోని పండితులు, మహా పండితుడైన వందితో వాదించడానికి సిద్ధపడిన పసివాణ్ణి వింతగా చూడసాగారు. ఆ పసివాడి శరీరంలాగే వాడి మనసులో సైతం ఏదైనా వైకల్యం ఉండవచ్చని కొందరు భావించారు. అయితే, వివేకసంపన్నుడైన జనకమహారాజు మాత్రం ఆత్మవిశ్వాసం తొణికిసలాడే ఆ పసి వాణ్ణి చూడగానే బాలమేధావియై వుంటాడని గ్రహించాడు. వందితో వాదించడానికి అతన్ని అనుమతించాడు.

వంది, అష్టావక్రుల మధ్య వాగ్వివాదం ఆరంభమయింది. మితిమించిన గర్వంతో వాదాన్ని ప్రారంభించిన వంది క్రమంగా పసి వాడివాదనాపటిమనూ, తెలివితేటలనూ, తర్క చాతుర్యాన్నీ గ్రహించసాగాడు. పసివాడు తర్కంతో తనను మళ్ళీమళ్ళీ అధిగమిచడం చూసి హడలిపోయాడు. పసివాడి అసమాన వేదపాండిత్యం, తర్కపటిమ, వివేకం, సమయ స్ఫూర్తి, వాక్సాతుర్యం, వినయం చూసి సభ లోని పండితులు ముగ్ధులయ్యారు. వంది కన్నా మునికుమారుడు అన్నివిధాలా ఉత్తము

డని నిర్ణయించారు. ఆఖరికి వంది తన ఓట మిని అంగీకరించాడు.

“వాదంలో గెలుపాందినందుకు నీకేంబహు మతికావాలి నాయనా?” అని అడిగాడు జనకుడు.

“మొదట నా తండ్రినీ, అయనలాగే వాదంలో వందితో గెలుపాందలేక చెరసాలపాలైన పండి తులందరినీ విడుదల చేయాలి!” అన్నాడు అష్టావక్రుడు.

వెంటనే ఏకపాదుణ్ణీ, ఇతర పండితులనూ విడుదల చేశారు.

ఏకపాదుడు జలగర్భ కారాగారంలో ఉన్న ప్పుడు-ధ్యానంతో, యోగాభ్యాసంద్వారా మరిన్ని శక్తులు సముపార్జించాడు. కుమారుణ్ణి ఆప్యా యంగాకొగలించుకుని దీవించి, వెళ్ళినదిలో స్నానంచేసి రమ్మన్నాడు. అతడు వెళ్ళినదిలో మునిగి లేవగానే అతని శరీరంలోని వంకర లన్నీ మటుమాయమయ్యాయి. అందమైన బాలుడిగా నడిచి వచ్చాడు. రాజు ఇచ్చిన కానుక లను పుచ్చుకుని, తండ్రిని వెంటబెట్టుకుని తల్లి దగ్గరికి బయలుదేరాడు.

క్రమేణా అష్టావక్రుడు గొప్ప వేదపండి తుడుగా కీర్తి గడించాడు. పండితుల ప్రశంస లను పొందిన ‘అష్టావక్ర సంహిత’ అనే సుప్ర సిద్ధ గ్రంథాన్ని రచించాడు.