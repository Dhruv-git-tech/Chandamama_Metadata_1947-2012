మచ్చింది. కానీ ఆ రోజు వాడిచ్చిన పళ్ళమీద ఆయనకు చాలా అనుమానంగా వుంది. అందుకని, సరుకు బాగుంటేనే బంధువు లింట్లో మిగతా డబ్బిచ్చి వెళ్ళాలనీ, లేకుంటే ఆ డబ్బు ఎగవేయాలనీ అనుకున్నాడాయన. ఈ ఆలోచనతో, ఈశ్వరుడు అడిగిన దాంట్లో సగం డబ్బే ఇచ్చిపళ్ళు తీసుకుని ఇల్లుచేరాడు, భూషయ్య. ఆ రాత్రి వలిచి చూస్తే ఏ పండూ బాగోలేదు.

“ఈ పళ్ళకుగాను ఇప్పటికి ఈశ్వరుడి కిచ్చిందే ఎక్కువ. వాడికింక మిగతాడబ్బు ఇవ్వక్కర్లేదు!” అనుకున్నాడు భూషయ్య.

ఈశ్వరుడు తన గురించి ఏమనుకుంటాడో అన్నదానికంటే, వాడు అబద్ధం చెప్పి తనను మోసం చేశాడనే భూషయ్య ఎక్కువ బాధపడ్డాడు.

మర్నాడుదయమే రంగాపురం వెళ్ళే గుర్రబ్బండి ఎక్కాడు, భూషయ్య. అందులో ఆయనతో పాటు మరి ముగ్గురున్నారు. భూషయ్య బండిలో వెనుకగా కూర్చున్నాడు. దారిలో బండిని ఎవరో ఆపారు.

“నడచి వెళదామనుకుంటే కాలు బెటి కింది. రంగాపురం ఇవతల గౌరీపురంలో దిగి

పోతాను. అంతగా డబ్బిచ్చుకోలేను. నన్ను కాస్త నీ ముందుగా నీ పక్కనే కూర్చోని స్తావా?” అని వచ్చినవాడు బండివాడిని అడుగుతున్నాడు.

ఆ మాటలు విని పరిచయమైన గొంతులా వుందే, అనుకున్నాడు భూషయ్య.

“ఇంత మాట్లాడావు- ఇంతకూ నువ్వె వరివో చెప్పావుకాదు!” అన్నాడు బండివాడు కాస్త విసుగ్గా.

“నా పేరు ఈశ్వరుడు. సీతాపురంలో పళ్ళవ్యాపారం చేశాను. మా ఊళ్ళోపళ్ళతోటలు చూడుమంటూ, భూస్వామి ఒకాయన కబురు పెడితే, సీతాపురం వదిలి వెళ్ళిపోతున్నాను,” అన్నాడు వాడు.

భూషయ్య తల తిప్పి వాణ్ణి చూశాడు. అప్పుడే ముందునుంచి బండెక్కుతున్న ఈశ్వరుడూ తల తిప్పి, భూషయ్యను చూశాడు. ఇద్దరూ క్షణం మాత్రమే ఒకరినొకరు అలా చూసుకున్నారు.

దానిమ్మపళ్ళు బాగాలేవని భూషయ్య అనలేదు. బాకీ డబ్బులిమ్మని ఈశ్వరుడూ అడగలేదు. ఇద్దరూ ఇద్దరే కదా మరి!