సిద్ధసాధకుడూ, జయశీలుడూ తలలు తిప్పి ఆ కేక వేసినవాడెవడా అని చూశారు. మామూలు మరుగుజ్జుజాతివాడయినా, వాళ్ళకన్న రెండు మూడంగుళాల పాడవు వున్న వాడొకడు, మెడలో పూసలూ, భుజాన గొడ్డలీ పెట్టుకుని—జుట్టు విరబోసుకుని, కుప్పి గంతులు వేస్తూ వచ్చి జయశీల, సాధకుల ముందు నిలబడ్డాడు.

సిద్ధసాధకుడు శూలంతో వాణ్ణి మృదు వుగా తాకి చూసి, “ఎవడవురా నువ్వు? మహా కాళుడి భక్తుణ్ణయిన నన్నే, పాపి అనగలి గిన సాహసం నీకెక్కణ్ణించి వచ్చింది?” అని అడిగాడు.

అ వచ్చినవాడు నిర్ఘయంగా సిద్ధసాధకుడి ముఖంలోకి ఒక్క క్షణం చూసి, తరవాత చేయి ఊపుతూ, “నేనీ మహా శక్తివంతమైన చిరంజీవి మృత్యువృక్షం పూజారిని. ఇంతకు ముందు మీరు వృక్షాన్ని కత్తితో కొట్టినప్పుడు,

అది పెద్దగా మూలగటం విన్నారు గదా?” అన్నాడు.

అ మాటలు వింటూనే జయశీలుడు, “చెట్టువెనక వుండి అలా మూలిగింది నువ్వే కదా? నిజం చెప్పు,” అని మెడపట్టుకున్నాడు.

పాట్టి పూజారి ఏమాత్రం తొణక్కుండా, “అవును, అలా మూలిగింది నేనే! కాని మూలగమని శాసించినది వృక్షాన్ని ఆహుంచి వున్న మృత్యుదేవి. నేనామె పూజారిని, సేవ కుణ్ణి,” అన్నాడు.

జయశీలుడు, ఇప్పుడు వీణ్ణి ఏం చేద్దాం అన్నట్టు సిద్ధసాధకుడికేసి చూశాడు. సాధకుడు పాట్టి పూజారి భుజాన వున్న గొడ్డలిని తన చేతిలోకి తీసుకుని, “ఒరే, జిత్తులమారి పాట్టి వెధవా! ఈ నాటితో మృత్యువృక్షానికి ఆయువు తీరిపోయినట్టే. దాని పూజారివైన నీ ఉద్యోగం కూడా పోయింది. చేతిలో గొడ్డలి వున్నది గనక, అరణ్యంలో ఎక్కడైనా కట్టెలు కొట్టుకుని బతుకు. అమాయక జీవుల ప్రాణాలు బలి గొనే మృత్యువృక్షం కాలి బొగ్గు కాబోతున్నది,” అంటూ భగభగమండుతున్న కాగడాను చెట్టు కేసి విసరబోయేంతలో, పాట్టి పూజారి ఎగిరి అతడిచేయి పట్టుకున్నాడు.

“దుర్మార్గుడా, ఈ మహాకాలుడి భక్తుణ్ణే తాకేంత దుస్సాహసం చేస్తావా?” అంటూ సిద్ధసాధకుడు పూజారిని విదిలించాడు.

పాట్టి పూజారి అంతదూరాన పోయి పడి లేచి, “అయ్యా, ఈ మృత్యువృక్షం దుర్మార్గల్నీ, మోసకారుల్నీ తప్ప ధర్మపరుల్ని చంపదు,” అన్నాడు.

అప్పుడు జయశీలుడు చప్పునముందుకు పోయి పాట్టి పూజారిని పట్టుకుని, “నువ్వు