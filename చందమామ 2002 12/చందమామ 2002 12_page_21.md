రెండు రోజుల్లోనూ చంపాలత సుమధుర గానం, మృదుభాషణ, ఆమె తెలివితేటలు భానుమంతుణ్ణి మరింతగా ఆకర్షించాయి. అతడు సమయం చూసుకుని, ఆమెను వివాహమాడాలన్న కోరికను వెలిబుచ్చాడు.

చంపాలత తల వంచుకుని, “ప్రభూ! భగవంతుడు నా మనోగతాన్నే మీ ద్వారా వినిపించాడు. అది నా అదృష్టమే! కానీ, మా మేనత్తకొడుకు రాముడు, నన్ను పెళ్ళాడాలని చాలా పట్టుదలగా ఉన్నాడు. నాకు తప్ప మిగిలినవారందరికీకూడా, మా పెళ్ళి ఇష్టమే. మా ఆచారం ప్రకారం ఒక కన్యను ఒకరికంటే ఎక్కువ మంది వివాహమాడగోరితే, వారిలో వారికి పోటీ జరుగుతుంది. మా రామాల యంలో గల పురాతనమైన విల్లును, ఎవరైతే సునాయాసంగా ఎక్కుపెట్టగలరో, వారే ఆ కన్యను వివాహమాడాలి. నన్ను కోరుకుంటు న్నారు గనక, ఇప్పుడు మీకూ, రాముడికీ పోటీ తప్పదు. రాముడు స్వతహాగా బలహీనుడు; పైగా అవిటివాడు కూడా. దైవ లిఖితం ఎలా వుందో!” అంటూ నిట్టూర్చింది.

భానుమంతుడు, ఆమె మాటలకు చిరు నవ్వు నవ్వి, “సరే, చూద్దాం ఏం జరుగు తుందో!” అన్నాడు.

ఆమర్నాడు పోటీ ఏర్పాటయింది. చుట్టూ చేరినవారందరూ ఆశ్చర్యంతో చూస్తూండగా, రాముడు విల్లుకు నమస్కరించి, వంగి దాన్ని ఒక్క ఉదుటున పైకెత్తి నారిని సంధించాడు. చంపాలత వాడిపోయిన ముఖంతో భాను మంతుడికేసి చూసింది.

భానుమంతుడు, రాముడికేసి చూస్తూ నవ్వి, “రామా! నువ్వు విజయం సాధిస్తావని నాకు తెలుసు. కాని, ఒక్కసారి అటుచూడు! ఎవరికోసమైతే నువ్వు, ఈ విజయం సాధించావో, ఆమె నీ విజయం పట్ల సంతోషం కన బరుస్తున్నదా? గమనించు!” అన్నాడు.

ఆ మాటలతో అప్రయత్నంగా చంపాలత వైపై తిరిగిన రాముడు, ఆమె ముఖంలో వ్యధ గమనించి, ఒక్కసారిగా నీరు కారి పోయాడు. తర్వాత, నెమ్మదిగా భానుమంతుడి దగ్గరకు వచ్చి, నమస్కరిస్తూ, “నా తప్పు నాకు తెలిసింది. నన్ను క్షమించి, మా చంపను రాణిగా చేసుకోండి,” అన్నాడు.

భానుమంతుడు ఆ మాటలకు నవ్వుతూ రాముడి భుజం తట్టి, చంపాలత తండ్రి వైపు తిరిగి, “ఇది కలియుగం! త్రేతాయుగం నాటి మహిమలను తలచుకుంటూ మూడ నమ్మకాలు పెంచుకోవడం మేలు కలిగించదు. మీ అనుచరుల మధ్య కాలానుగుణమైన న్యాయం పెంపాందేలా చూడటం, మీకర్తవ్యం!