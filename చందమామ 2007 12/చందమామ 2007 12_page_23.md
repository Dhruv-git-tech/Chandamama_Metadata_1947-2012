తరవాత తేరుకుని జనవంద్యుడికి శిరుసువంచి
నమస్కరించి సెలవు తీసుకున్నారు.

బేతాళుడు ఈ కథచెప్పి, “రాజా, తమను బసవయ్య దత్తత చేసుకోవాలన్న కోరిక కార ణంగానే భీముడు, సోముడు దశరథపర్వతం కోసం ఎంతో కష్టపడ్డారు. ఎక్కువ కష్టపడ్డ వాడినే బసవయ్య దత్తత చేసుకోగలడని కూడా జనవంద్యుడు చెప్పాడు. సంతాన ఫలాన్వే షణలో ప్రాణాలను సైతం లెక్కచేయకుండా కష్టపడ్డది వాళ్ళు ఇద్దరు. జనవంద్యుడు ఆ ఇద్దరిలో ఒకరిని ఎంపికచేయడానికి బదులు, తెలివితక్కువగా వంచనుడి వలలో పడి కొన్నాళ్ళు బండచాకిరీ చేసి తిరిగివచ్చిన రాముణ్ణి ఎక్కువ కష్టపడ్డాడని చెప్పడంలోని ఆంతర్యం ఏమిటి? రాముడి పట్ల ఆయన పక్షపాత వైఖరికి ఇది నిదర్శనంకాక మరే మిటి? నా సందేహాలకు సమాధానం తెలిసి చెప్పక పోయావో నీ తల పగలి పోతుంది,” అన్నాడు.

దానికి విక్రమార్కుడు, “రాముడు వంచ
నుడి వలలో పడ్డది సంతాన ఫలాన్వేషణ

కోసం. అందుకని అతడు తనకు ఏమాత్రం
ఇష్టం లేని, అలవాటు లేని కాయకష్టానికి
సిద్ధపడ్డాడు. తక్కిన ఇద్దరూ ఫలాన్వేషణ
విషయం అనుమానమైనా కష్టమైన పనులు
చేయడానికి ప్రాముఖ్యతనిచ్చారు. వాళ్ళు
చేసినవి కష్టమైన పనులే. కాని, వారికవి
ఇష్టమైనవి; పేరు తెచ్చేవి; వాళ్ళ సామర్థ్యాన్ని
నిరూపించేవి. ఇష్టముంటే ఎంత కష్టమైన
పనైనా సులభమే. ఇష్టం లేకుంటే ఎంత
సులభమైన పనీ కష్టమే. ఆ విధంగా కష్టమైన
పని చేసినవాడు రాముడు. అందుకే జనవం
ద్యుడు అతన్ని ఎంపిక చేశాడు. ఇందులో
ఎలాంటి పక్షపాతమూ లేదు. పైగా ఇద్దరి
శ్రమా వృథా కాలేదు. ఉపాధికి దారిచూపాయి.
మొదట ఆశ్చర్యపోయినప్పటికీ, తరవాత
దీనిని గ్రహించడం వల్లేవారు తపస్వికి కృతజ్ఞ
తతో శియు వంచి నమస్కరించారు,” అన్నాడు.

రాజుకు ఈవిధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెక్కాడు.
- (కల్పితం)

[ ఆధారం : “వసుంధర” రచన ]