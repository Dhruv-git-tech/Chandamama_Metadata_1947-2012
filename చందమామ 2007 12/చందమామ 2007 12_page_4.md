# సంతృప్తి కలిగించిన సంవత్సరం

కొత్త సంవత్సరానికి చోటివ్వడానికి మరో సంవత్సరం వెనక్కు వెళుతున్నది. 2007వ సం.లో మన దేశం వివిధ రంగాలలో ముఖ్యంగా ఆర్థిక, సమాచార-సాంకేతిక రంగాలలో చెప్పుకోతగ్గ ప్రగతిని సాధించిందనే చెప్పాలి. ఇది సంతృప్తి నిచ్చిన సంవత్సరంగా ప్రజల మనసులలో నిలిచిపోతుంది.

దేశ స్వాతంత్ర్య వజ్రోత్సవాలతో పాటు చందమామ కూడా అరవై ఒకటవ సం.లో అడుగుపెట్టడం మనకందరికీ సంతోషం కలిగించిన మరో విషయం.

భారతీయ సంతతికి చెందిన సునీతా విలియమ్స్ అంతరిక్షంలో 196 రోజులు గడిపి రికార్డు సృష్టించారు. భారతీయ అంతరిక్ష పరిశోధనా సంస్థ పిఎస్ఎల్వి నీ, జిఎస్ఎల్వి శాటలైట్నూ అంతరిక్షంలోకి విజయవంతంగా ప్రయోగించింది. ఈ సంవత్సరం నోబెల్ శాంతి బహుమతి సంయుక్తంగా అందుకుంటూన్న రెండింటిలో ఒకటైన-ఇంటర్ గవర్నమెంటల్ ప్యానల్ ఆన్ క్లైమేట్ చేంజ్ సంస్థ అధ్యక్షుడు భారతీయ విజ్ఞాన వేత్తడా. రాజేంద్రకె. పచారి. ఇక క్రీడారంగంలో ట్వంటీ 20 క్రికెట్లో ఇండియా ప్రపంచ ఛాంపియన్ అయింది. విశ్వనాథన్ ఆనంద్ చదరంగంలో ప్రపంచ ఛాంపియన్ అయ్యాడు. ఇవన్నీ కూడా మన దేశ కీర్తిచంద్రికలను దశదిశలా వ్యాపింపజేసేవే!

ఇక చందమామ అరవై యేళ్ళు నింపుకుని ముందుకు సాగుతున్నందుకు మూడు తరాల అభిమాన పాఠకులు, శ్రేయోభిలాపులు, ప్రముఖులు, పెద్దలు తమ ఆనందాన్నీ, శుభాకాంక్షలనూ తెలియజేశారు. చందమామ అరవై యేళ్ళు నింపుకుంటూన్న ఈ తరుణంలో-ముంబై జియోడెసిక్ ఇన్ఫర్మేషన్ సిస్టమ్స్-చందమామ ప్రచురణను డిజిటల్ స్థాయికి తీసుకువెళ్ళి రీయాక్టివేటిడ్ వెబ్‌సైట్ ద్వారా 1947 ప్రారంభ సంచిక నుంచి ప్రపంచ వ్యాప్తంగా ఉన్న లక్షలాది మంది అభిమానులకు అందించడానికి కార్య రంగంలోకి దిగడం మరో శుభపరిణామం!

అయినా, చందమామ ఇంతటితో విశ్రమించకుండా నవతరానికి సేవలందించడానికి నూతన మార్గాలను అన్వేషిస్తూ ముందుకు సాగుతూనే ఉంటుంది!

సంపాదకుడు : విశ్వం