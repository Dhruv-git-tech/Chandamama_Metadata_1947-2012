## నాకు నచ్చిన కథ-6

సాహిత్య అకాడెమీ బహుమతీ గ్రహిత అశోకమిత్రన్ సుప్రసిద్ధ తమిళ రచయిత. ఆంగ్లంలోనూ రచనలు చేసే ఆయన కథలు, నవలలు, సాహితీ విమర్శలు అంటూ నలభైకి పైగా గ్రంథాలు రచించారు. ఆయన రచనలు వివిధ భారతీయ భాషలతో పాటు జర్మన్, ఫ్రెంచ్, ఇంగ్లీష్, స్పానిష్, రష్యన్, హంగేరియన్ భాషలలోకి అనువదించబడ్డాయి. మూడు సార్లు ఉత్తమ కథారచయితగా తమిళనాడు రాష్ట్రప్రభుత్వ అవార్డులు అందుకున్నారు. ఆయన హార్మొని అవార్డు, అగ్ని అక్షర అవార్డులను కూడా అందుకున్నారు.

# నా జ్ఞాపకాలలో మహాభారతం
## మహాత్మాగాంధీ

నా బాల్యంలో నాకు బాగా నచ్చిన రెండు కథలు బాలభారతం, మహాత్మాగాంధీ సంగ్రహజీవిత చరిత్ర. మేము ఆ రోజుల్లో సికింద్రాబాదు బోయిగూడాలో ఉండే వాళ్ళం. 1936-38 మధ్య కాలంలో నేను ఆ రెండు పుస్తకాలను చదివాను. అప్పుడు నేను బడికి వెళ్ళనని మొండి కెత్తాను. నాకు ముందు పుట్టిన ఇద్దరు కొడుకు లను పోగొట్టుకోవడం వల్ల, నా తల్లితండ్రులు నాకు ఆలస్యంగా బడిలో చేరే ఆనందాన్ని కలిగించారు.

బాలభారతం ప్రత్యేకంగా పిల్లల కోసం ఉద్దేశించబడ్డది. అందులో బొమ్మలేవీ లేవు కాని, చిన్న చిన్న అధ్యాయాలూ, పెద్ద పెద్ద అక్షరాలూ ఉండేవి. పుస్తకం చిన్నదే అయినప్పటికీ ఆ ఇతిహాసంలోని కథల సారాంశం పాఠకుల హృదయాలలో హత్తుకునేలా ఉండేవి. పాత్రలు సజీవంగా చిత్రించబడ్డాయి. వాటిలో యుధిష్ఠిరుడు అంటే ధర్మరాజు, భీముడి పాత్రలంటే

నాకెంతో అభిమానం. అయినా దుర్యోధనుడు, కర్ణుడి పట్ల ఎలాంటి ద్వేషభావమూ ఉండేది కాదు.

నాకు అప్పుడు ఆరేళ్ళ వయసు ఉంటుంది. అయినప్పటికీ, అంత గొప్ప మనుషులు ఒకరి నొకరు చంపుకోవలసి వచ్చిందే అని బాధపడే వాణ్ణి. పాండురాజు ఇద్దరు భార్యలు కుంతి, మాద్రి చుక్కల్లాంటి ఐదుగురు పిల్లల్ని కన్నారు. అన్న ధృతరాష్ట్రుడి భార్య గాంధీరికి అసూయ కలిగించింది. ఎంతకూ ప్రసవం కాని తన గర్భాన్ని రాతి రోకలితో బాదుకున్నది. పిండం బయట పడింది. వ్యాసుడు ఆ పిండాన్ని నూటొక్క భాగాలు చేసి నూరుగురు మగ పిల్లలు, ఒక ఆడపిల్ల రూపొందేలా చేశాడు. ఆ విధంగా కౌరవులు అసూయ నుంచే జన్మించిన వారయ్యారు.

కౌరవులలో పెద్దవాడైన దుర్యోధనుడు పాండ్రుల శక్తిసామర్థ్యాలు, మంచి గుణగణాలు