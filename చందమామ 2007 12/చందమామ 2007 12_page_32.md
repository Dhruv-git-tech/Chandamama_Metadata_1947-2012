చూసి భరించలేక ఆస్థాన వైద్యుణ్ణి పిలిపించి
వైద్యం చేయించాడు. సేనాధిపతిని పిలిచి,
జరిగిన విషయం చెప్పి, చుట్టుపక్కల బంతి
ఆట ఆడుతూన్న వారందరినీ పట్టి దోషిని
శిక్షించమని ఆజ్ఞాపించాడు. సైనికులు ఆ పరి
సరాలలో బంతి ఆట ఆడుతూన్న వారికోసం
వెదకసాగారు.

భవన పరిసరాలలో బంతి అన్నది కనిపించ
లేదు. నగరం పొలిమేరలో ఒక ఇంటి ముందు
మధు బంతి ఆట ఆడుతూ కనిపించాడు.
భటులు అతన్ని సమీపించి, “నిన్న నువ్వు
బంతిని రాజోద్యానం కేసి విసిరావా?” అని
అడిగాడు.

“నాకు రాజోద్యానం ఎక్కడున్నదో కూడా తెలియదు. నేను అందులోకి బంతిని ఎలా విసరగలను?” అన్నాడు మధు.

“సరే, ఇక్కడి నుంచి మరెక్కడికీ వెళ్ళ
వద్దు. రాజభవనం కేసిగాని, రాజభవనం దరి
దాపులకు గాని వెళ్ళవద్దు,” అని హెచ్చరించి
వెళ్ళారు భటులు.

వాళ్ళ మాటలు విని ఆలోచనలో పడ్డ మధు
ఇంట్లోకి వెళ్ళి, “ఈ బంతి రాజభవనంలోని
ఎవరికో తగులుతున్నది. అది ఎవరై ఉంటారో
తెలియడం లేదు,” అన్నాడు చెల్లెలితో.

“కొన్ని రోజులు ఇక్కడే వేచి ఉండి ఏం
జరుగుతుందో చూద్దాం,” అన్నది శైలజ.

మరునాడు, గుర్రం డెక్కల చప్పుడు విని
పించడంతో అన్నాచెల్లెళ్ళు ఇంటి నుంచి వెలు
పలికి వచ్చి చూశారు. వాళ్ళను చూడగానే
గుర్రం మీది భటుడు, “ప్రభూ! ఈ పసివాడే
నిన్న బంతి ఆట ఆడుతూ కనిపించాడు. మరె
క్కడా బంతి ఆట ఆడేవాళ్ళు కనిపించలేదు,”
అన్నాడు.

రాజు గుర్రం పైనుంచి కిందికి దిగి పిల్లల
కేసి నడిచాడు. వాళ్ళను చూడగానే నివ్వెర
పోయాడు. ఆ పసివాడిలో తన పోలికలు కొట్ట
వచ్చినట్టు కనిపిస్తున్నాయి. అమ్మాయిలో తన
పెద్దరాణి పోలికలు స్పష్టంగా కనిపిస్తున్నాయి.
రాజుకు కొంతసేపు నోట మాట రాలేదు. ఆ
తరవాత తేరుకుని, “మీరిద్దరు మాత్రమే ఇక్కడ
ఉంటున్నారా?” అని అడిగాడు.

“అవును, ప్రభూ! అరణ్య ప్రాంతంలోని
మా తల్లితండ్రులు మరణించడంతో మేము
ఇక్కడికి వచ్చేశాము,” అన్నాడు మధు.

“మేము శిశువులుగా ఉన్నప్పుడు ఒక
బుట్టలో నదిలో తేలుతూ వచ్చి ముని దంపతు