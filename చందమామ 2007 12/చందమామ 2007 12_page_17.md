అరుస్తూ, అంత ఎత్తు నుంచి గాలిలో పల్ల టీలు కొడుతూ దభీదభీమని కిందపడ సాగారు.

ఇక తిరిగి తాము గుహలో ప్రవేశిద్దామని కేశవుడూ, జయమల్లూ నిశ్చయించుకుని వెనుదిరిగేంతలో, రెక్కల మనుషుల్లో రెండవ ముఠా రాళ్ళ చాటు నుంచి ఒక్కుమ్మడిగా గావు కేకలు పెడుతూ, లేచి నిలబడ్డారు. వాళ్ళందరి వద్దా పొడవాటి పదునైన ఈటెలు ఉన్నాయి.

“ఇక బాణాలతో లాభం లేదు, కత్తులకు పని చెప్పండి. శత్రువులు మన గుహామార్గాన్ని అడ్డుకున్నారు. పోరాడుతూ వీళ్ళ చక్రబంధం నుంచి బయట పడటం ఒక్కటే ఇప్పుడు మనం చేయవలసింది. మనం వీళ్ళకు దొర క్కుండా ఎటు పారిపోయినా ఫరవాలేదు,” అంటూ జయమల్లు కత్తి దూసి రెక్కల మనుషుల్ని ఎదుర్కొన్నాడు.

కేశవుడూ, గోమాంగ్, జయమల్లుల కత్తి దెబ్బలకు రెక్కల మనుషుల్లో ఒక్కొక్కడే చావు కేకపెట్టి కిందపడసాగాడు. వాళ్ళు చేతులకు కట్టుకున్నపక్షిరెక్కలు, ఈద్వంద్వయుద్ధంలో

వాళ్ళకు చాలా ఆటంకంగా తయారయినై. వాళ్ళల్లో కొందరు ఈటెలను అటూ ఇటూ తిప్పబోయి, ఆవేగానికి కట్టుకున్న రెక్కలు ఒకదాన్నోకటి మెలివేసు కోవటంతో, చాప చుట్టల్లా కింద పడసాగారు.

“మనం జయించాం, కేశవా! ఇక, మనం గుహలోకి ప్రవేశించి, క్షేమంగా శ్వానకర్ణి ముఠాను చేరవచ్చు,” అంటూ జయమల్లు రెండడుగులు వేసి నిశ్చేష్టుడైపోయాడు.

ఎదురుగా దడి కట్టినట్టు నిలబడిన తన అనుచరులతో పులుగురాయుడు ప్రత్యక్ష మయ్యాడు. జయమల్లుతో పాటు, కేశవుడూ, కోయగోమాంగ్ కూడా అటుకేసి చూసి, తర వాత చుట్టూ ఒకసారి కలయచూశారు. వలయాకారంలో తమను రెక్కల మనుషులు వందల సంఖ్యలో చుట్టు ముట్టినట్టు వాళ్ళు గ్రహించారు. బ్రహ్మదండి ఎక్కడ? అన్న అనుమానం వాళ్ళకు కలిగింది. ఆ వెంటనే బ్రహ్మదండి మాంత్రికుడి కంచుకంఠం పలి కింది: “ఆకేశవుణ్ణి మాత్రం ప్రాణాలతో పట్టు కుని, మిగతా ఇద్దర్నీ నిలువునా నరికే యండి!”

-(ఇంకావుంది)