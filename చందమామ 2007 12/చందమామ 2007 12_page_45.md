ఆసమయంలోనేను కథను పూర్తిగా అర్థం
చేసుకోలేక పోయాను. కాని, ఎన్ని కష్టాలు
ఎదురైనా హరిశ్చంద్రుడు అబద్ధమాడడన్న
విషయం మాత్రం తెలిసింది.

ఆ రోజుల్లో సినిమాలు ఎక్కువగా లేవు.
రెండు మూడు నెలలకు ఒకసారి సినిమాకు
వెళ్ళేవాళ్ళం. చాలా వరకు తెలుగు సినిమాలే.
అవీ పారాణిక చిత్రాలు కావడంతో బాల
భారతం చదివిన అనుభవం బాగా ఉపయోగ
పడేది. సినిమా హాల్లో కూర్చోగానే ధర్మరాజు,
లేదా కుంతి నా ఊహల్లో కదలాడేవారు.

మహాభారతానికి ఉన్న విలక్షణమైన గుణం
ఏమంటే-శ్రీకృష్ణుడు తప్ప తక్కిన పాత్రలన్నీ
మానవమాత్రులే. అవన్నీ కూడా జీవితం గురించి
ఆలోచించడానికి కావలసినంత విషయాన్ని
సమకూరుస్తాయి.

త్వరలో బడికి వెళ్ళడం ప్రారంభించాను.
అది క్రిస్టియన్ స్కూల్ గనక బైబిల్ కథలు

చదవవలసిన నిర్బంధం నాకు ఏర్పడింది.
అందులోని పాత్రలు నా ఊహాశక్తిని పెంచాయి.
శాంసన్, డేవిడ్, గోలియత్ పాత్రలు ఎంతో
ఆసక్తికలిగించాయి. తెలిసీ తెలియని అసంఖ్యాక
మైన కారణాల ద్వారా పిల్లల మనసు అభివృద్ధి
చెందుతుంది. వాటిలో కీలకమైన వాటిని
గుర్తించవచ్చు.

నా వరకు తల్లితండ్రులు, అన్నదమ్ములు,
అక్కచెల్లెళ్ళు గల నా కుటుంబాన్ని దాటి
బయటి ప్రపంచంలో అడుగు పెట్టడానికి బాల
భారతం తొలిమెట్టుగా దోహదం చేసిందని
భావిస్తున్నాను. ఆ పుస్తకాన్ని పెద్దలు, వాళ్ళ
కోసమే కొని ఉంటారనుకుంటాను. దానివల్ల
తప్పక ప్రయోజనం పొంది వుంటారనే భావిస్తు
న్నాను. బడికి వెళ్ళడానికి వెనుకాడిన రోజుల్లో
ఆ పుస్తకాన్ని చదివామన్న విషయం దాదాపు
డెబ్బై యేళ్ళ తరవాత కూడా నాకు ఇంకా
సంతోషకరమైన జ్ఞాపకంగా ఉంటున్నది!