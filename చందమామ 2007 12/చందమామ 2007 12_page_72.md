విజ్ఞానం ... వినోదం ... వికాసం ...

## విజ్ఞాన వీచికలు :

### క్యాలండర్లు-సంఖ్యలు

గణితశాస్త్రమా? ఖగోళ శాస్త్రమా? ఏది ముందు? ఏది వెనక? అని ఆలోచించినప్పుడు-అకాశం కేసి చూసి సమయం తెలుసుకోవాలన్నా అందుకు అంకెలు లెక్కలు కావాలి గనక, గణితమే మొదటిదనిపిస్తుంది.

కేవలం చిన్న చిన్న లెక్కలు మాత్రమే కాకుండా, కోణాల గురించి కూడా వేనవేల సంవత్సరాల నాడే మనిషికి తెలుసు అనడానికి అధారాలున్నాయి. ఎందుకంటే క్రీ.పూ. 2000నాడే ఇంగ్లాండులో 'స్టోన్ హెంజ్' నిర్మించబడింది. మొదట కోణాల నెలా కనుగొని వివరించారన్నది చాలా ఆశ్చర్యం కలిగించే విషయం.

## మన పరిసరాలు

### వాము చేసే మేలు

దేశవ్యాప్తంగా అన్ని ప్రాంతాలలోనూ వాము పెరుగుతుంది. కొత్తిమిరి చెట్టులా కనిపించే వాము మన దేశానికి చెందినదే. ఇందులో చాలా ఔషధ గుణాలు ఉన్నాయి. ముఖ్యంగా అజీర్తి కలిగినప్పుడు వాము గింజలను నోట్లో వేసుకుంటారు. నోట్లో వేసుకోగానే ఎంతో ఘాటుగానూ, చేదుగానూ అనిపించి నాలు కను జివ్వుమనిపించి కొంతసేపు మొద్దుబారేలా చేస్తుంది. గాలి జొరబడని సీసాలో వేసి వుంచినట్టయితే ఇవి ఎన్నాళ్ళయినా చెడకుండా ఉంటాయి.

వాము ఆకులనూ, గింజలనూ కూడా రకరకాల ఔషధాలలో ఉపయోగిస్తారు. వీటికి పిత్తాన్ని తగ్గించి, జీర్ణశక్తిని పెంచే గుణం ఉందని ఆయుర్వేద వైద్యులు చెబుతారు. కాలేయం, జీర్ణాశయం, చిన్న ప్రేవుల వ్యాధులకు కూడా పనిచేస్తుందంటారు. ఒక టీస్పూన్ వాము పాడిని, చిటికెడు రాతి ఉప్పుతో కలిపి తీసుకుంటే ఎంతటి అజీర్ణమైనా తగ్గిపోతుంది. వాము, సోంపు, ఉప్పు నెయ్యితో కలిపి మూడు పూటలు తీసుకుంటే బాగా ఆకలి వేస్తుందని వైద్యులు చెబుతారు.