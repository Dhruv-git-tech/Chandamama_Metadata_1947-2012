లకు దొరికామట. వాళ్ళే మమ్మల్ని పెంచారు. వాళ్ళు ఇప్పుడు మరణించారు. మా అసలు తల్లితండ్రులు ఎవరో మాకు తెలియదు,” అన్నది శైలజ.

రాజు తీవ్రమైన భావోద్వేగానికి లోనయ్యాడు. “వారెవరో నాకు తెలుసు. నా భవనానికి వచ్చారంటే చూపెడతాను. నేను వెళ్ళి రథం పంపిస్తాను. భటులు నీవెంట ఉండగలరు,” అని చెప్పి రాజు గుర్రంఎక్కి వెళ్ళిపోయాడు.

రథం వచ్చేలోగా అన్నాచెల్లెళ్ళు బయలు దేరడానికి సిద్ధమయ్యారు. “పాత్రనూ, నాణాలనూ వదల వద్దు సుమా. ఎప్పుడు ఏమవుతుందో మనకేం తెలుసు,” అన్నాడు మధు చెల్లెలితో తను బొంతనూ, ఎగిరే పాదుకలనూ తీసి భద్రపరుచుకుంటూ.

అన్నాచెల్లెళ్ళు రథమెక్కారు. రథం కదిలింది. వారి వెనక భటులు గుర్రాలపై బయలు దేరారు. రాజభవనం ముంగిట మధు, శైలజ రథంలో నుంచి దిగగానే రాజు ఎదురు వెళ్ళి

వాళ్ళను ఆప్యాయంగా కౌగిలించుకున్నాడు. “అదిగో మీ తల్లి,” అంటూ పెద్దరాణిని చూపాడు.

పెద్దరాణి సజల నయనాలతో పిల్లలను కౌగిలించుకున్నది. ఆమె నోటి నుంచి ఒక్కమాట కూడా రాలేదు. మనసంతా ఉద్వేగంతో నిండిపోయింది.

తల్లి వెనకే నిలబడివున్న స్త్రీ నుదుటి మీద రెండు బొడిపెలు ఉన్న విషయం అన్నాచెల్లెళ్ళుగమనించి ఒకరినొకరు చూసుకున్నారు. తమ ‘శత్రువు’ ఎవరో గ్రహించారు. అయినా, ఆ రహస్యాన్ని తమలోనే దాచుకోవాలని ఇద్దరూ చూపులతోనే నిర్ణయించుకున్నారు.

రాజదంపతులు కూడా తమ మనసుల్లోని అనుమానాలను బయట పెట్టకూడదనే భావించారు. జరిగిందేదో జరిగిపోయింది. ఇకపై హెచ్చరికతో ఉంటే చాలనుకున్నారు. కవల లను కొత్తగా కనుగొనబడ్డయువరాజు, యువ రాణులుగా చూసుకున్నారు.