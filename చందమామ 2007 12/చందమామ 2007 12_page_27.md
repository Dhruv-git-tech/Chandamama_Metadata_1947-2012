చందమామ కబుర్లు

పుదుచ్చేరి రాష్ట్ర చిహ్నాలు

పాండిచ్చేరి అన్న పేరును పుదుచ్చేరిగా ఇటీవల మార్చుకున్న ఆ చిన్న రాష్ట్రం, ఇప్పుడు తన రాష్ట్రానికంటూ కొన్ని ప్రత్యేక చిహ్నాలను ఎంపిక చేసి ప్రకటించింది. సేతునిర్మాణంలో రాముడికే సాయంచేసిందని చెప్పబడే బుల్లి సాధు ప్రాణి ఉడతను రాష్ట్ర జంతువుగా స్వీకరించారు. క్రమంగా అంతరించి పోతూన్న అందమైన జంతువు ఇది కావడం విశేషం. కోకిల రాష్ట్రపక్షి.

తమిళ జాతీయ మహాకవి సుబ్రహ్మణ్య భారతి ఇక్కడి కుయిల్‌తోప్పు (కోయిల తోట)లో కూర్చునే పలు కవితలు వెలయించాడు. రాష్ట్ర పుష్పం నాగలింగ పుష్పం; వృక్షం బిల్వం. రెండూ శివుడికి ప్రీతిపాత్రమైనవిగా పురాణాలు పేర్కొంటాయి.

## అతి వృద్ధ గజం

సాధారణ పరిస్థితులలో ఏనుగులు సగటున అరవై నుంచి డెబ్బై ఏళ్ళ వరకు జీవిస్తాయి. మధ్య ప్రదేశ్ ఛతర్పూర్ పన్నాపులుల అభయారణ్యంలోని ‘వత్సల’ అనే ఆడఏనుగు వయసు ఇప్పుడు 92 సం.లు. ప్రపంచంలోనే అతి వృద్ధ గజంగా భావించబడే ఇది కేరళలోని నిలంబూరు అడవులలో పుట్టిపెరిగింది. పెద్ద పెద్ద దుంగలను మోయడానికి అటవీశాఖ దీనిని ఉపయోగించుకున్నది. 1977లో మధ్యప్రదేశ్‌లోని హొషన్గాబాద్‌కు తీసుకు వెళ్ళబడిన వత్సల 1993లో పన్నాకు తరలించబడింది.

పన్నాలో ఇది పర్యాటకులను విశేషంగా ఆకర్షిస్తున్నది. వారానికి మూడుసార్లు దీనికి వైద్యపరీక్షలు చేస్తారు. దీనిని గురించి గిన్నిస్ బుక్ ఆఫ్ వరల్డ్ రికార్డ్స్‌లో నమోదుచేయడానికి అధికారులు ప్రయత్నిస్తున్నారు. థాయ్‌లాండ్‌లోని 86-ఏళ్ళ ఏనుగే ఇప్పటివరకు రికార్డు చేయబడి ఉన్న అత వృద్ధ గజం.

ve...

డిసెంబర్ 2007

28