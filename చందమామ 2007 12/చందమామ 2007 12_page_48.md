చిన్నగా నవ్వుతూ.

“మా మాట సరే. మరి నువ్వు మాకన్నా మహా ధైర్య శాలివా?” అని అడిగారు ఉద్యోగులు.

“అందులో సందేహం దేనికి? ఏం చెయ్యమంటారో చెప్పండి. చేసి చూపిస్తాను,” అన్నాడు బీర్బల్.

“ముందే అనుమతి పొందకుండా రాజసభకు, చక్రవర్తి వచ్చాక నువ్వు ఆలస్యంగా రాగలవా?” అని అడి గాడు ఒక ఉద్యోగి.

రాజు కొలువుదీరే సభకు, సభికులు చక్రవర్తికన్నా ముందుగానే రావాలన్న చట్టం అమలులో ఉండేది. ఆలస్యంగా వచ్చినా, ముందే అనుమతి పొందకుండా రాకపోయినా వారిని చక్రవర్తి కఠినంగా శిక్షించేవాడు. ఆ సంగతి ఎరిగిన బీర్బల్ తను చేయబోయే పనికి పడనున్న శిక్షను తలుచుకుని ఒక్క క్షణం భయపడ్డాడు. కాని భయపడితే సాధించేదేమీ ఉండదని గ్రహించి, శిక్షనుంచి తప్పించుకునే ఉపాయం ఏమిటా అని ఆలోచిస్తూ, “సరే, రేపు చక్రవర్తి సభకు వచ్చేప్పుడు నేను సభలో ఉండను. ముందు అనుమతి పొందకుండానే సభకు రాకుండా ఉండిపోతాను,” అన్నాడు.

ఈ దెబ్బతో చక్రవర్తి వద్ద బీర్బల్‌కు ఉన్నపలుకుబడి కాస్తా ఎగిరి పోగలదని సభికులు లోలోపల ఎంతగానో సంతోషించారు.

మరునాడు చక్రవర్తి కొలువుకూటానికి వచ్చేసరికి బీర్బల్ తప్ప తక్కిన వారందరూ తమ తమ ఆసనాలలో కూర్చుని ఉన్నారు. చక్రవర్తి రాగానే అందరూ లేచి నిలబడి, ఆయనకు వంగి నమస్కరించారు.

సభను పరిశీలించి చూసినచక్రమ్తి, “బీర్బల్ ఎక్కడ? రాలేనని ఎవరితోనైనా కబురు చేశాడా?” అని అడిగాడు.

“లేదు ప్రభూ,” అన్నాడు దానికి సంబం ధించిన అధికారి.

“అనుమతి లేకుండా ఇంటి వద్ద కూర్చో వడానికి అతడికి ఎంత ధైర్యం? భటుణ్ణి పంపి వెంటనే రప్పించండి,” అన్నాడు చక్రవర్తి కోపంగా.

అధికారి అజ్ఞతో అక్కడి నుంచి వెళ్ళిన భటుడు గంట సేపు తరవాత తిరిగి వచ్చి, “పాపాయి ఏడుపు ఆపగానే వస్తానని బీర్బల్ చెప్పమన్నాడు ప్రభూ!” అన్నాడు.