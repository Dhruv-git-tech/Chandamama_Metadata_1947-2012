రామాయణం

సుగ్రీవుడి మాటలు విని రాముడు, “మీ ఇద్దరిమధ్యా గల వైరకారణమేమిటో తెలుసు కోవాలని ఉన్నది. ఆ కారణమూ, మీ బలా బలాలూ తెలుసుకున్న మీదట నీకు సుఖం కలిగే మార్గం ఆలోచించ గలుగుతాను,” అన్నాడు.

ఆ మాటవిని కొంతసేపు మౌనం మహించిన సుగ్రీవుడు ఇలా చెప్పాడు:

“మా అన్న అయిన వాలిని నా తండ్రీ, నేనూ ఎంతో గౌరవంతో చూసే వాళ్ళం. మా తండ్రి పోయాక, పెద్దవాడు గనక వాలి రాజ్యా నికి వచ్చాడు. నేను వాలికి సేవకుడి లాగా ఎంతో వినయ విధేయతలు చూపే వాణ్ణి. దుందుభి అనేవాడి పెద్ద కొడుకు మాయావి అనే రాక్షసుడు చాలా గొప్ప పరాక్రమశాలి.

ఒక స్త్రీ విషయంలో మాయావికీ, వాలికీ తగాదా వచ్చింది. ఒకనాటి అర్ధరాత్రివేళ ఆ మాయావి కిష్కింధా ద్వారం వద్దకు వచ్చి, పెద్ద పెట్టున గర్జిస్తూ వాలిని యుద్ధానికి పిలి చాడు. వాలి నిద్రమేలుకొని మాయావి మదదు అణచటానికి బయలుదేరాడు. నేనూ, ఆడ వాళ్ళూ ఎంత ఆపినా వాలి ఆగలేదు. అతను ఒంటరిగా పోతున్నాడే అని నేను కూడా వెంట వెళ్ళాను.

“మాయావి మా అన్నను చూస్తూనే భయ పడి పారిపోసాగాడు. మేమతని వెంటపడ్డాం. ఇంతలో చంద్రోదయం కూడా అయింది. మాకూ తనకూ ఉండే దూరం క్రమంగా తగ్గుతూండటం చూసి మాయావి ఒకబిలంలో దూరాడు.

కిష్కింధా కాండ-2