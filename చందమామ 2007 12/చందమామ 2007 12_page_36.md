ఔరంగజేబును కలవరపెట్టించ. మరాఠా నాయ కుణ్ణి అణచడానికి 1660లో విశ్వాస పాత్రు డైన తన మేనమాము షయిస్తఖాన్ను సేనలతో పంపాడు. అయితే, షయిస్తఖాన్కు అది అంత సులభంగా తోచలేదు. తీవ్రమైన ప్రతిఘట నను ఎదుర్కోలేక వందలాది మంది సైనికులు చనిపోయారు. ఎలాగో పూనాను ఆక్రమించి తన స్థావరాన్ని ఏర్పాటు చేసుకున్నాడు షయిస్తఖాన్. మరో మూడేళ్ళలో తనవశంలో ఉన్న అనేక ప్రాంతాలను శివాజీ కోల్పోవలసి వచ్చింది. అయినా ఎదురు దాడికి సరైన సమయం కోసం ఎదురుచూడ సాగాడు.

పూనా నగర వీధిలో ఒకనాటి రాత్రి వెళు తూన్న పెళ్ళి ఊరేగింపులో శివాజీ తన అనుచరులతో కలిసి వెళ్ళాడు. పెళ్ళి ఊరేగింపు షయిస్తఖాన్ బసచేసివున్న భవనం గుండా వెళుతూండగా, శివాజీ రహస్యంగా భవనంలో ప్రవేశించాడు. సాహసవీరులైన అనుచరులతో వీర శివాజీ హఠాత్తుగా తన శయనమందిరంలో ప్రత్యక్షం కావడంతో షయిస్తఖాన్ ఇది కలా, నిజమా అని దిగ్గ్రాంతి చెందాడు. భయంతో ఏం చేయడానికీ తోచక గడగడ వణికిపోయాడు. ఉన్నట్టుండి కిటికీ గుండా వెలుపలికి దూకి ప్రాణాలతో పారిపోయాడుగాని, శివాజీ కత్తి వేటుకు బొటన వేలును కోల్పోయాడు. ఆ మెరుపు దాడిలో షయిస్తఖాన్ కొడుకు, మరి కొందరు సైనికులు మరణించారు. మొగలు సేనలు మేలుకుని అసలు ఏంజరిగిందో తెలుసుకునే లోగా

శివాజీ అక్కడి నుంచి సురక్షితమైన తన స్థావరా నికి చేరుకున్నాడు.

ఇరవై వేలమంది సైనికులతో అభేద్యమైన రక్షణా వలయంలో ఉన్న మొగలు సేనాధిపతి మీదికి వ్యూహాత్మకంగా దాడి చేసిన శివాజీ అద్భుతమైన శక్తియుక్తులను దేశప్రజలు ఆశ్చర్యా నందాలతో కథలు కథలుగా చెప్పుకోసాగారు.

బొటన వేలిని పోగొట్టుకుని ఢిల్లీకి తిరిగి వచ్చిన షయిస్తఖాన్ను చూసి ఔరంగజేబు ఆగ్రహం చెందాడు. మరింత అసహనానికి లోనయ్యాడు.

1664లో శివాజీ సిరిసంపదలకు పేరు గాంచిన సూరత్‌లోని కొన్ని మొగల్‌స్థావరాలను దోచుకున్నాడు. దాంతో అమితాగ్రహం చెందిన ఔరంగజేబు సాహస యోధుడూ, రాజనీతి కోవిదుడూ అయిన రాజపుత్ర వీరుడు రాజా జైసింగ్‌ను సేనలతో దక్కను నాయకుడు శివా