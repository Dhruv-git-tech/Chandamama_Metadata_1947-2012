మీసాలయ్య మంచినీళ్ళు తాగి, కొంచెం తేరుకుని, “కట్నం డబ్బు ఇప్పుడే పట్టుకు రమ్మంటారా అని మా తమ్ముడు అడగ మన్నాడు,” అన్నాడు.

“పట్టుకు ర్యున్నండి,” అన్నాడు రాజయ్య అత్రంగా.

మీసాలయ్య అక్కడి నుంచి పెళ్ళివారించి విధాన, నలుగురి మధ్య ఉన్న రామయ్యను, “బావగారూ, ఇలా వస్తారా? ముఖ్యమైన విషయం!” అని పక్కకు పిలిచాడు.

రామయ్య మీసాలయ్యను లోపలి గదిలోకి తీసుకువెళ్ళాడు.

మరి కాస్సేపటికి రామయ్య, “మంచి నీళ్ళు! మంచి నీళ్ళు!” అంటూ ఇవతలికి వచ్చి, “మీసాలయ్య దగ్గుతెరతో ఉక్కిరి బిక్కిరి అవుతున్నాడు,” అని, మంచి నీళ్ళతో మళ్ళీ గదిలోకి వెళ్ళాడు.

మరి కాస్సేపటికి మీసాలయ్య అందరూ చూస్తుండగా గదిలోనుంచి వచ్చి, బయటికి వెళ్ళిపోయాడు.

కొంత సేపటికి గదిలో నుంచి రామయ్య వెర్రికేకపెట్టడం వినిపించి, అందరూ వెళ్ళారు.

రామయ్య పెట్టె ముందు కూర్చుని, పెట్టెలో ఉన్న గుడ్డలూ అవీ కంగారుగా ఇవతలికి లాగుతున్నాడు.

“కట్నం డబ్బు కనబడదు! పదివేలు! వియ్యంకుడు ఇప్పుడే పంపమన్నాడట! మీసాలయ్య చెప్పి వెళ్ళాడు. మీసాలయ్య తప్ప ఈ గదిలోకి ఇంకెవరూ రాలేదు. దగ్గు వంకన నన్ను బయటికి పంపి, డబ్బు కాజే శాడు!

ఇంతలోనే రాజయ్య కేకలు పెడుతూ వచ్చాడు: “ఆ మీసాలయ్య ఎక్కడ? నా సామ్ముఅయిదువేలు కాజేశాడు! దగ్గునటించి, నన్ను అవతలకు పంపించి, కొంపతీశాడు!”

“మీసాలయ్య నా పదివేలూ కాజేశాడు!” అని రామయ్య అరిచాడు.

“మీసాలయ్య నా అయిదువేలూ కాజేశాడు,” అని రాజయ్య అరిచాడు.

అప్పుడుగాని మీసాలయ్య ఎమరి తాలూకు మనిషి అన్న ప్రశ్న రాలేదు. తీరా విచారిస్తే అతను ఎవరి మనిషీ కాడు!

రవి తన తండ్రిని పక్కకు పిలిచి, “కట్నం గొడవ వద్దంటే విన్నావు కావు! ఎంత రభస జరిగిందో చూడు. నీకున్న డబ్బుయావ