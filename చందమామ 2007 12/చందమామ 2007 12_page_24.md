## మహానీయుల జీవితాల్లో ఆసక్తికర ఉదంతాలు (24)

# గొప్ప వేటగాడి దొడ్డ గుణం

గొప్ప వేటగాడూ, ఉత్తర ప్రదేశ్ కుమావ్నో ప్రాంత ప్రజల ఆప్తమిత్రుడూ అయిన జిమ్ కార్బెట్ గురించి మీరు వినే ఉంటారు. ఆ ప్రాంతంలో ఆయన పేరు మీదుగా సుప్రసిద్ధ జువలాజికల్ పార్క్ కూడా ఉన్నది.

ఇరవైయవ శతాబ్దం తొలి సంవత్సరాలలో మనదేశంలో సంపన్నులకూ, ఆంగ్లేయులకూ పులులను వేటాడడం ప్రధాన వినోద క్రీడగా ఉండేది. కార్బెట్ ఆంగ్లేయుడూ, వేటగాడూ అయినప్పటికీ వినోదం కోసమో, గొప్పకోసమో పులులను చంపేవాడు కాదు. ఆయన మాటల్లోనే చెప్పాలంటే: “పులి తన సహజ నివాస స్థానంలో ఎల్లలు లేని ధైర్యంతో విశాల హృదయంగల పెద్ద మనిషి.” పులి మనుషులను తినడం మరిగి, గ్రామస్థులకు బెడదగా, ప్రమాద కరంగా మారినప్పుడే కార్బెట్ కార్యరంగంలోకి దిగేవాడు. ఎంతో ఓర్పుతో, పట్టుదలతో మృగాన్ని వెంటాడి కాల్చి చంపేవాడు.

1930వ సం.లో కాలా ఆగర్ కొండ సానువుల చుట్టూ ఉన్న గ్రామ ప్రజలను ఒక ఆడపులి గడగడలాడించసాగింది. తమను ‘కార్బెట్ సాహిబ్’ (జిమ్ కార్బెట్) మాత్రమే రక్షించగలడని స్థానికులు ఆయన వద్దకు వెళ్ళి మొరపెట్టుకున్నారు. అప్పటికే ఆ ఆడపులి అరవైనాలుగు మందిని పొట్టనపెట్టుకున్నది. ఇది ప్రభుత్వ లెక్కలు మాత్రమే. అంతకు రెండింతల మందిని చంపివుంటుందని అక్కడి

ప్రజలు చెప్పుకునేవారు. దానిని కార్బెట్ ఒక సవాలుగా తీసుకుని పులిని ఎదుర్కొనడానికి సిద్ధమయ్యాడు. చాలాసార్లు పులి ఆయనకు తారసపడింది కాని కొద్దిలో తప్పించుకున్నది. అలాగే పులి నుంచి కార్బెట్ తప్పించుకున్న సందర్భాలూ లేకపోలేదు. ఆఖరికి ఒకనాడు తీవ్రంగా వెతుకు