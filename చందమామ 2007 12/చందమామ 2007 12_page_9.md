నారాయణ, భూషయ్య భార్యాపిల్లలు,
బంధువులు, రమణయ్య తోటిబిచ్చగాళ్ళు
బిలబిలా దీవికి చేరారు. పెద్ద ఎత్తున అమ్మ
వారికి పూజలు మొదలయ్యాయి.

అన్నట్టుగానే ఏడో రోజున అమ్మవారు ముగ్గురికీ కలలో కనిపించి, “మీ భక్తికి సంతోషం. మనిషికొక వరం ఇస్తాను. కోరు కోండి,” అన్నది.

“ఎప్పుడూ నీ సేవచేసుకుంటూ జీవించేట్టు వరమివ్వు, తల్లీ,” అన్నాడు నారాయణ.

“నిన్ను నమ్ముకున్న వాణ్ణి, నాకు వ్యాపారం బ్రహ్మాండంగా సాగి గొప్ప ధనవంతుణ్ణయి, భార్యాపిల్లలతో హాయిగా ఉంటూ కృష్ణ పట్నంలో నీకు వేరొక దేవాలయం కట్టేలా ఆశీర్వదించు,” అన్నాడు భూషయ్య.

“తల్లీ! నాకో వెండి భిక్షాపాత్ర ప్రసాదించమ్మా! నీ పేరు చెప్పుకుని బిచ్చమెత్తుకుంటాను,” అన్నాడు రమణయ్య.

“తథాస్తు!” అని దీవించింది దేవత.

భక్తులు వచ్చిన రోజున, తనకు దక్షిణ ఇచ్చిన రోజున మాత్రమే కడుపునిండా

తింటూ, లేని రోజున పస్తులుంటూ, సదా సర్వవేళలా అంబను ధ్యానిస్తూ తృప్తిగా జీవించాడు నారాయణ.

దీవిలోని కొబ్బరి, ఖర్జూర కాయలతో ఎగుమతి వ్యాపారం ప్రారంభించి అనతి కాలంలోనే లక్షలకు లక్షలు గడించాడు భూషయ్య.

“వెండి బొచ్చెతో బిచ్చం ఎత్తుకునే వాడివి, నీది ఒళ్ళు బద్ధకం తప్ప పేదరికం, నిస్స హాయత కాదు,” అంటూ అక్కడికి వచ్చే వారెవ్వరూ దమ్మిడీ వేయక పోవడంతో మరో చోటు వెతుక్కున్నాడు రమణయ్య.

ఈ కథ విన్న శిష్యులు గలగలా నవ్వారు. అప్పుడు గురువు, “చూశారా, ముగ్గురూ వైభవాన్ని అడిగివుంటే దేవత తప్పక ఇచ్చి ఉండేది. కాని ఎవరి ప్రాప్తాలను బట్టి వారి బుద్ధులు పనిచేశాయి. వాటిని బట్టి జీవి తాలు మారాయి. కాబట్టి జీవితాలు మారా లంటే మొదట మన బుద్ధులు మారాలి. అప్పుడే ఎదురయ్యే అవకాశాలను సద్విని యోగం చేసుకోగలం,” అన్నాడు.