మానవజన్మ

బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు మగధరాజ్యంలో ఒక పేదూడుగా జన్మించి, మగధరాజు పరివారంలో ఒకడుగా ఉంటూ ఉండేవాడు.

మగధదేశానికీ, అంగదేశానికీ మధ్యగా చంపానది ప్రవహిస్తూ ఉండేది. ఆ నది అడు గున నాగరాజ్యం ఉండేది. చంపేయ్యుడు ఆ రాజ్యానికి రాజు.

మగధరాజ్యానికీ, అంగరాజ్యానికీ మధ్య ఎల్లప్పుడూ యుద్ధాలు జరుగుతూండేవి. అలా జరిగిన ఒక యుద్ధంలో మగధరాజు ఓడిపోయాడు. ఆయన తన గుర్రం మీద ఎక్కి పారిపోతూ చంపానది వద్దకు వచ్చి, తన శత్రువు చేతికి చిక్కి చావటంకంటె ఆత్మహత్య చేసుకోవటం మంచిదనే ఉద్దేశంతో, తన గుర్రంతో సహా నదిలోకి ఉరికాడు. మగధ రాజుతో సహా గుర్రం నది అడుగున వున్న

నాగరాజు కొలువు కూటంలో వాలింది. నాగ రాజు తనసింహాసనం నుంచి లేచి వచ్చి మగధ రాజుకు ఆదరపూర్వకంగా స్వాగతమిచ్చి, ఆయన కథ యావత్తూ తెలుసుకున్నాడు.

“జరిగినదానికి మీరు విచారించకండి. అంగరాజుతో జరిగే ఈ యుద్ధంలో మీకు విజయం లభించటానికినేను తోడ్పడగలను,” అని నాగరాజు తన అతిథికి మాట ఇచ్చాడు.

ఆ ప్రకారమే నాగరాజు మగధరాజుకు యుద్ధంలో సహాయపడ్డాడు. అంగరాజు మగధరాజు చేతిలో చనిపోయాడు. మగధ రాజు రెండు దేశాలకూ రాజైవైభవంగా పరిపాలించసాగాడు.

అది మొదలు మగధరాజుకూ, నాగ రాజుకూ బద్ధమైత్రి ఏర్పడింది. మగధరాజు యేటా ఒక రోజున సపరివారంగా చంపానదీ తీరానికి వెళ్ళేవాడు. ఆ రోజున నాగరాజు నది