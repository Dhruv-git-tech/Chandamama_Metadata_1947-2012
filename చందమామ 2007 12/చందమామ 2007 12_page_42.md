చూస్తున్నాడు. ఇంతకు ముందు అరిచింది కూడా వాడే.

“ఆహా, కుర్రాళ్ళ ముఠా అన్నమాట!” అని అరిచింది వర్ష. “ముఠానా?” అని ఆశ్చర్య పోయింది ఆ స్త్రీ.

“అవునవును. మా కాలనీలోని కొందరు కుర్రాళ్ళు హోలీ రోజుల్లో ముఠాగా చేరి, వచ్చే పోయేవాళ్ళ మీద బెలూన్లతో రంగునీళ్ళు, పాడులు చల్లుతారు. వాళ్ళను చూసి అందరూ హడలుకుంటారు. రేపు హోలీ కదా. అందుకే ఈరోజేతయారయ్యారన్నమాట!” అని చెబుతూ కుర్రాళ్ళ కేసి పరిగెత్తింది వర్ష రోజుతూ రొప్పతూ.

పూల చెట్ల మధ్య నిలబడ్డ కుర్రాళ్ళు కాళ్ళ కింద రకరకాల పూలను చితక తొక్కేస్తున్నారు.

“ఆగండి!” అంటూ వారిని సమీపించిన ఆ వింత స్త్రీ, ఒక కుర్రాడి నుంచి వాటర్ బెలూన్ను లాక్కుని దాన్ని చూసి, “భయం కరమైన రసాయనిక రంగులు! చర్మానికి అవి ఎంత హాని చేస్తాయో మీకు తెలుసా? చదువు కుంటున్నారు, ఆమాత్రం తెలియదా?” అని మందలించింది.

కుర్రాళ్ళు వెనక్కు అడుగు వేశారు. కొత్త మనుషులన్నా, కొత్త ఆలోచనలన్నా జడుసు కునే మనస్తత్వం వాళ్ళది.

“అసలు రంగుల పండుగ అంటే ఏమిటో మీకు తెలుసా?” అని అడిగింది ఆ స్త్రీ.

తెలియదన్నట్టు తలలూపారు పిల్లలు.

“వసంతానికి స్వాగతం పలికే పండుగ. ఒకసారి మన చుట్టూ ఉన్న చెట్టుచేమలు, పువ్వులు, పక్షుల రంగులు పరిశీలించి చూడండి. మన సంతోషాన్ని తెలియజేయ డానికే మిత్రుల మీద రంగునీళ్ళు చల్లుతాం.

అలాగని తెలియని వారి మీద, హఠాత్తుగా రంగులు చల్లడం సంబరం అనిపించుకోదు. పైగా మీరు ఉపయోగించే రసాయనిక పదా ర్థాలు చాలా హానికరమైనవి. హోలీ రంగులకు ఉపయోగించడానికి తగిన నిరపాయకరమైన కూరగాయల రంగుల గురించి మీరెప్పుడూ వినలేదా?” అని గద్దించి అడిగంది ఆమె.

కుర్రాళ్ళు సమాధానం ఏమీ చెప్పకుండా మౌనంగా అక్కడి నుంచి జారుకున్నారు.

వర్ష, తార, సూరజ్ ఆ స్త్రీతో స్నేహం ఏర్ప రచుకున్నారు. మరుసటి వారం నుంచి ఆమె దగ్గర మామూలుగా లభించే కూరగాయలతో నిరపాయకరమైన, వాతావరణ కాలుష్యం కలి గించని అందమైన రంగులు తయారు చేయడం నేర్చుకున్నారు.

-వి.శ్రుతీదేవి