రాముడు పండితుడు, భీముడు మల్ల వీరుడు, సోముడు జలవిన్యాసాల్లో ఉద్దండుడు. ఈ ముగ్గురు యువకులు తమ విద్యలను ప్రదర్శించడానికి వెళ్ళినప్పుడు ప్రజపురంలో కలుసుకుని మిత్రులయ్యారు. ఆ గ్రామస్థులు వారి ప్రతిభకు మెచ్చి గ్రామంలో ఉచిత భోజన సదుపాయాలు ఏర్పాటు చేశారు. కాని కొన్నాళ్ళకు ప్రజపురంలో వానలు కురవక కరువొచ్చింది. ముగ్గురు మిత్రులూ కాయకష్టం చేయడం ఇష్టంలేక, వేరే ఊరు వెతుక్కుంటూ వెళ్ళి శ్రీనగరం చేరారు. అక్కడ ఒకరోజు ఆశ్రయం కోసం బసవయ్య అనే భాగ్యవంతుడి ఇంటి వద్దకు వెళ్ళారు.

ఆ సమయానికి బసవయ్య ఇంట్లో జన వంద్యుడనే తపస్వి ఉన్నాడు. బసవయ్య ఆతిథ్యానికి సంతృప్తుడై, “వచ్చే ఏడాదికి నీ కోడలికి పండంటి కొడుకు పుడతాడు,” అని దీవించాడాయన.

ఆ మాట విని బసవయ్య ముఖం చిన్న బోయింది. ఆయనభార్యవిమలమ్మ “స్వామీ, మాకు సంతానం లేదు. మీ దీవెనతో మాకు కొడుకు పుట్టినా, వాడి పెళ్ళి ఇరవైయేళ్ళ తరవాత కదా!” అని బాధపడింది.

జనవంద్యుడు క్షణం పాటు కళ్ళు మూసి తెరిచి, “నేనలా దీవించడం దైవసంకల్పం. ఒకయోగ్యుడైన యువకుణ్ణి దత్తత చేసుకుని పెళ్ళి జరిపించండి. ఏడాదిలో మీ కోడలు మనవడి నెత్తుకుంటుంది,” అన్నాడు.

బసవయ్య వెంటనే, “దత్తత చేసుకోవాలని మేమూ అనుకున్నాం. కాని యోగ్యుడెవరో తెలుసుకునేదెలా?” అన్నాడు.

అప్పుడే రాముడు, భీముడు, సోముడు ఆ ఇంటి తలుపు తట్టారు. వాళ్ళు తమ గురించి చెప్పేలోగా జనవంద్యుడు ఒక్కొక్క రినీ పేర్లతో పిలిచి, “ఉన్న ఊళ్ళో కరువొచ్చి, కాయకష్టం చేయడం ఇష్టం లేక, మీ ప్రతిభకు తగ్గుపని వెతుక్కుంటూ మ్చూరు, అవునా?” అన్నాడు. ముగ్గురు మిత్రులూ తెల్లబోయి, “తమరు మహానుభావులు. మీ దర్శనం మా అదృష్టం. మా గురించి అన్నీ తెలిసిన తమరే మాకు తరుణోపాయం చూపాలి,” అంటూ ఆయనకు నమస్కరించారు.

జనవంద్యుడు వారితో, “భాగ్యవంతుడైన ఈ బసవయ్యకు సంతానం లేదు. దశరథ పర్వతం మీది వశిష్ట వృక్షానికి కాసిన పుత్ర కామేష్ఠిఫలం తింటే ఇతడి భార్యసంతానవతి