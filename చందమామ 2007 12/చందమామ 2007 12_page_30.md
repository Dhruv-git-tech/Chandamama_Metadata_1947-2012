అయితే, ఒక విషయం ఎన్నటికీ మరిచిపో
కూడదు,” అని ఆగాడు.

“ఏమిటి నాన్నా?” అని అడిగారు అన్నా
చెల్లెళ్ళు ఒక్కసారిగా.

ముని లేచి తన పడక మీద కూర్చుంటూ,
“మన కుటీరానికి ఉత్తరంగా ప్రవహిస్తూన్న
నది మీకు తెలుసుకదా. అది పడమర నుంచి
తూర్పు దిశగా ప్రవహిస్తోంది. మీరు ఇక్కడి
నుంచి వెళ్ళిపోవలసి వస్తే, ఎన్నటికీ పడమటి
దిక్కు కేసి మాత్రం వెళ్ళకండి,” అన్నాడు.

పిల్లలు, “అలాగే నాన్నా!” అని చెబుతూం
డగా ముని మందహాసంతో కన్నుమూశాడు.

భర్తపోయినప్పటి నుంచే తీవ్ర అస్వస్థతకు
లోనైన మునిపత్ని ఒకనాడు పిల్లల్ని చేరబిలిచి,
వాళ్ళు పసిబిడ్డలుగా తన భర్తకు నదిలో
తేలుతూ వస్తూ దొరికిన విషయం చెప్పి,
అందుకే అక్కడ ప్రమాదం శంకించి వాళ్ళను
పడమర దిశగా వెళ్ళవద్దని ఆయన హెచ్చరించా
డని గుర్తుచేసింది. ఆ తరవాత గాఢంగా ఊపిరి
పీలుస్తూ, “మీకేం కావాలో కోరుకోండి, ఇస్తాను,”
అన్నది.

“మమ్మల్ని ఎంతో ఆప్యాయంతో పెంచారు.
మీ అనురాగమే మాకు చాలు. అంతకు మించి
ఏదీ వద్దు,” అన్నారు పిల్లలు.

అయినా మునిపత్ని ఒక పాత్రను శైలజ
చేతికిచ్చి, “నువ్వు కోరిన ఆహారం ఈ పాత్ర
ఇస్తుంది తల్లీ. నీ జీవితంలో ఆకలి బాధ
అంటూ ఎన్నటికీ ఉండదు,” అని ఆశీర్వదిం
చింది.

ఆ తరవాత ఆమె ఒక జత కొయ్యపాదుక
లను తీసి మధుకు ఇచ్చి, “నాన్నా, నువ్వు
వీటిని తొడుక్కుని, ఎక్కడికి వెళ్ళాలనుకుంటే,
మరుక్షణమే అక్కడికి చేరుకోగలవు. అలా

వెళ్ళేప్పుడు నువ్వు నీ సోదరిని కూడా ఎలాంటి
బరువు లేకుండా తీసుకువెళ్ళవచ్చు,” అని
చెప్పింది. కొన్ని క్షణాల్లోనే ఆమె అంతిమశ్వాస
విడిచింది.

మధు తండ్రికి చేసినట్టే తల్లికి కూడా అంత్య
క్రియలు భక్తిశ్రద్ధలతో నిర్వహించాడు.

ఆ తరవాత కొన్ని రోజులు ఆలోచిస్తూ గడి
పిన మధు ఒకనాడు చెల్లెల్ని పిలిచి, “మనం
ఈ మునివాటికలో ఎన్నాళ్ళని ఉంటాం? ధైర్యం
చేసి పశ్చిమ దిశగా వెళితే, మన అసలు తల్లి
తండ్రులు కనిపించినా కనిపించవచ్చుకదా!”
అన్నాడు.

“నిజమే మనం ఇక్కడే ఉండి సాధించే
దేమీ లేదు కదా? ధైర్యంతో పశ్చిమ దిశగా
వెళదాం,” అన్నది శైలజ.