బ్రహ్మదండి ఇటుకేసి వస్తున్నాడా? నిజం చెప్పు,” అని స్థూలకాయుణ్ణి ప్రశ్నించాడు.

స్థూలకాయుడు నిలువెల్ల వణికిపోతూ, “వాడు రావటంలేదు. వాడూ, పిట్టల నాయ కుడూ చెట్ల కింద నిలబడి ఇటు కేసే చూస్తు న్నారు,” అన్నాడు.

“ఆ దుర్మార్గుడికి మన శక్తేమిటో తెలుసు, కేశవా! సరే, ఇక మనం ఇక్కడ కాలయాపన చెయ్యకూడదు. ఇద్దరు ముగ్గురు రెక్కల మనుషుల్ని పడగొట్టి, మనం గుహకంతలో నుంచి తిరిగీ కొండ పాట్టలోకి వెళ్ళిపోదాం,” అంటూ జయమల్లు బాణం గురి చేసి చెట్ల మీదికి చరచరా పాకిపోతున్న రెక్కల మనుషుల్లో ఒకడి మీదికి దాన్ని వదిలాడు.

కేశవుడూ, అతడి అనుచరులూ తు దృష్టిని రెక్కల మనుషుల మీదికి మళ్ళీంచారని గ్రహించిన స్థూలకాయుడు రాతి మీది నుంచి కిందికి దూకి, కాలి సత్తువ కొద్దీ బ్రహ్మ దండీ, పులుగురాయుళ్ళ కేసి పరిగెత్తుతూ, “వాళ్ళు అంతా కలిసి ముగ్గురే! చంపండి, పట్టుకోండి,” అంటూ అరవసాగాడు.

“ఆహా, కేశవా! ఈ దుర్మార్గుడు మన నుంచి బతికి బయటపడ్డాడు. అయినా, ఒక దెబ్బ కొట్టి చూద్దాం, తగులుతుందేమో!” అంటూ కోయగోమాంగ్ లేచి నిలబడి పారి పోతున్న స్థూలకాయుడి మీదికి బాణం వదిలాడు. కాని, ఆ బాణం స్థూలకాయుడి పక్కగా దూసుకుపోయి, బ్రహ్మదండీ, పులుగు రాయుడూ నిలబడివున్న చెట్టు బోదెకు ఠపీ మని తగిలింది. బాణం చేసిన ధ్వని వింటూనే బ్రహ్మదండి ఎగిరి గంతేసి, “ఆ దుర్మార్గులు

ముగ్గురూ మన మీదికే బాణాలు వదులు తున్నారు పులుగేంద్రా! పరిగెత్తు!” అంటూ వెనుదిరిగి చెట్లలోకి పారిపోసాగాడు. పులుగు రాయుడూ, జిత శక్తివర్మలూ అతణ్ణి అనుసరించారు.

గోమాంగ్‌తో పాటు కేశవుడూ, జయ మల్లూ కూడా లేచి నిలబడ్డారు. వాళ్ళకు పారిపోతున్న బ్రహ్మదండి ముఠా కనిపించింది. వాళ్ళను వెంటపడి తరమటమా, మానటమా అని వాళ్ళు ఆలోచించేంతలో చెట్ల మీది నుంచి, చావగా మిగిలిన రెక్కల మనుషులు భయంకరంగా అరుస్తూ, వాళ్ళ మీదికి ఎగిరి రాసాగారు.

కేశవుడూ, అతడి అనుచరులూ బాణాలు ఒక దాని వెంట ఒకటిగా కిందికి దూకుతున్న రెక్కల మనుషుల మీదికి వదిలారు. వాళ్ళల్లో బాణం దెబ్బలు తగిలిన కొందరు బాధతో