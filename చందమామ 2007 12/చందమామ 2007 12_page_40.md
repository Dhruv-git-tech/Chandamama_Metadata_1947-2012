“అతడు మారువేషంలో ఉన్నాడనుకు న్నాను. అందుకే అలాంటి పారబాటు జరిగిపోయింది,” అంటూ నవ్వాడు సూరజ్.

“వింతగా ఉన్న ప్రతి వ్యక్తినీ అనుమానించగలమా?” అని అడిగింది తార సాలోచనగా. దానికి ఇద్దరూ సమాధానం చెప్పులేదు. కాని, పక్కకు తలలు తిప్పి చూస్తున్నారు. తార కూడా అటుకేసి చూసింది.

వింతగా కనిపిస్తున్న ఒక స్త్రీ చెట్ల చాటు నుంచి ఇవతలికి వచ్చింది.

అంతగా జనుంచారం లేని ఢిల్లీ పాలిమేర ప్రాంతం అది. మధ్యాహ్న సమయం కావడంతో, ఒకరిద్దరు కూడా అటుకేసి రారు.

ఆ వింత స్త్రీ వెలిసిపోయిన పాడవాటి ఘాగ్రా ధరించి ఉన్నది. కాళ్ళకు చెప్పులు లేవు. చేతిలో ఒక గోనెసంచీ ఉన్నది. అర్థం కాని భాషలో ఏదో చిన్నగా పాడగానే కొన్ని పక్షులు వచ్చి ఆమె చుట్టూ చేరి ఆమె పాటతో కలిసి కలకలారా వాలు చేసి వెళ్ళిపోయాయి.

ఆమె చెట్టు కింద కూర్చుని సంచీలో నుంచి ఏదో బయటకు తీసింది. పిల్లలు ఆదుర్దాగా చూడసాగారు. అదొకపుస్తకం. ఆ తరవాత కొన్ని పాత సీసాలను వెలుపలికి తీసింది. అవి రీసై కిల్ చేయబడ్డ టొమాటో సాస్ బాటిల్, జామ్ జార్, ఊరగాయ సీసా అని వర్ష గుర్తించింది. వాటినిండా రంగు ద్రవాలు ఉన్నాయి. ఆ తర వాత ఆమె సంచీ నుంచి మరొక పెద్ద ఈకను బయటకు తీసింది. “ఆమె ఏదో చిత్రంగీ స్తోంది,” అన్నది వర్ష.

“పక్షుల బొమ్మలు. ఆమె ఇంకేదో కూడా రాస్తున్నది,” అన్నది తార.

ఆమె రంగురంగుల బట్టను తీసి నేల మీద పరచిచేస్తూన్న పనులను చూసి సూరజ్ భయపడ్డాడు. “రండి, వెళ్ళి పోదాం,” అంటూ ఒక్క గెంతున ఆమెను దాటుకుని రోడ్డు కేసి పరిగెత్తసాగాడు. మిగతా ఇద్దరూ సూరజ్ వెంట పరిగెత్తారు.

అయితే, సూరజ్ అలా ఆతృతగా పరిగెత్తుతూ దారిలో ఉన్న గోనెసంచీ కాళ్ళకు తగులు కోవడంతో కింద పడ్డాడు. వాడి మీద తార, వర్షపడ్డారు.

వాళ్ళ కాళ్ళు, చేతులకు తగిలి ఆ వింత స్త్రీ పెట్టిన సీసాలు చెల్లాచెదరై రంగులు కింద పోసుకున్నాయి. ఆకుపచ్చ, పసుపు పచ్చ, లేత ఎరుపు, నీలం రంగు ద్రవాలు గోనెసంచీ మీద ఒలికి పోయాయి. దానిని చూసిన ఆమె కోపంతో, “విలువైన నా రంగులన్నీ వృథా అయి పోయాయే!” అన్నది.