పాపాయి ఏడుపు

అక్బర్ చక్రవర్తి అభిమానాన్ని పొందడానికి ఆస్థానంలోని పలువురు ఉద్యోగులు, ప్రముఖులు ఆయన్ను తరచూ పోటీ పడి పొగుడు తూండేవారు. ఇది బీర్బల్ కు వింతగా తోచి, వీళ్ళు రాజోద్యోగులా? ఆయన పెంపుడు కుక్కలా? అని ఆశ్చర్యపోయేవాడు. ఒకనాడా మాట ఉండబట్టలేకవాళ్ళ ఎదుటే అనేశాడు.

దాంతో ఆస్థానోద్యోగులకు కోపం వచ్చి, “బీర్బల్, మమ్మల్ని అలా అన్నందుకు క్షమా పణ చెప్పు. లేదా ఆ మాటను ఉపసంహ రించుకో,” అన్నారు. “ఎందుకూ?” అని

అడిగాడు బీర్బల్. “మేము కుక్కలు కాముగనక,” అన్నారు రాజోద్యోగులు.

“అది నాకూ తెలుసు కదా!” అన్నాడు బీర్బల్.

“మరిమమ్మల్ని కుక్కలతో పోలుస్తాపెందుకు?” అని నిలదీశారు రాజోద్యోగులు.

“కుక్కలకు తోక ఉంది. మీకు అది లేదు. కుక్క యజమానిని చూడగానే తోకను ఆడిస్తుంది. మీరు రాజు కనిపించగానే తెగ పొగుడుతూ నాలుకను ఆడిస్తున్నారు. అదొక్కటే తేడా. ఆయన అసంబద్ధమైన విషయం చెప్పినా ‘ఆహా, ఓహా’ అని ఆకాశానికి ఎత్తుతారెందుకు?” అని అడిగాడు బీర్బల్.

“అది మా ఇష్టం. దానిని పరిహసించడానికి నువ్వేవరు? మనుషులను కుక్కలంటావా?” అన్నారు ఉద్యోగులు మరింత కోపంగా.

“మీరందరూ మనుషులే కాని వెన్నెముక మాత్రమే లేదు,” అన్నాడు బీర్బల్.

“ఏమిటి నువ్వంటున్నది!” అని అడిగారు వాళ్ళు.

“మీలో ధైర్యం లేదంటున్నాను. వాస్తవం గనక అది మీకు కటువుగా కనిపిస్తున్నది. నిజం నిప్పులాంటిది కదా,” అన్నాడు బీర్బల్