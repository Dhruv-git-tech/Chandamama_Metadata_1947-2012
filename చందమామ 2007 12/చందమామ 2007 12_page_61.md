కుని మళ్ళీ పైకి వచ్చి రాముడి అంబుల పాదిలో ప్రవేశించింది.

ఇది చూసి సుగ్రీవుడు నిర్ఘాంత పోయి,
“రామా, వాలి మాట దేనికి, దేవేంద్రుడు
దేవతలందరితో కలిసి వచ్చినా నీ ఎదుట
నిలవలేడు. నీ మైత్రి కలగటం నా అదృష్టం!
ఇంక నా శత్రువైన వాలిని ఇప్పుడే వధించు,”
అంటూ రాముడి ముందు సాప్టాంగ పడి
నమస్కరించాడు.

రాముడు సుగ్రీవుణ్ణి కౌగలించుకుని,
“ఇప్పుడే కిష్కింధకు పోదాం పద. నువ్వు మా
కన్న ముందు వెళ్ళి వాలిని యుద్ధానికి
పిలువు,” అన్నాడు.

రామ లక్ష్మణులు, సుగ్రీవుడు మొదలైన
వారందరూ కిష్కింధకు వెళ్ళారు. మిగిలిన
వారంతా దట్టమైన చెట్ల చాటున దాక్కున్నారు.
సుగ్రీవుడు మటుకు దట్టీ బిగించి, వాలికి
వినపడేలాగా భయంకరమైన గర్జనలు
చేశాడు.

తమ్ముడి గర్జనలు విని మండిపడుతూ
వాలి వచ్చాడు. అన్నదమ్ములిద్దరూ ఘోరంగా

తన్నుకున్నారు. రాముడు విల్లూ, బాణమూ
పట్టుకుని కూడా, వారిద్దరిలో ఎవరు వాలి
అయినదీ, ఎవరు సుగ్రీవుడైనదీ తెలుసుకో
లేక చూస్తూ ఉండిపోయాడు.

ఈలోపల సుగ్రీవుడు వాలి చేత చావు
దెబ్బలు తిని, ఒళ్ళంతా నెత్తురు కారుతూ
ఆయాసంతో అటూ ఇటూ చూసి, రాముడు
కనబడకపోయేసరికి పారిపోసాగాడు. వాలి
అతని వెంట పడ్డాడు. సుగ్రీవుడు వాలికి
చిక్కకుండా పారిపోయి ఋశ్యమూకం చేరు
కున్నాడు.

“బతికిపోయావు పో!” అని వాలి వెనక్కు
తిరిగి వచ్చేశాడు.

తరవాత రామ లక్ష్మణులూ, హనుమం
తుడూ కూడా ఋశ్యమూకానికి తిరిగి
వెళ్ళారు. సుగ్రీవుడు రాముణ్ణి చూసి అవమా
నంతో తల వంచుకుని, “ఇదేంపని? నన్ను
తన్నించటానికా వాలిని యుద్ధానికి పిలవమ
న్నావు? వాలిని చంపటం చేతకాదని చెప్పి
ఉంటే, నేను ఇక్కడి నుంచి కదలనే కదలను
గద!” అన్నాడు.