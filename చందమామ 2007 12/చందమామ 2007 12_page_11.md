మించాలనుకున్నాడు రాజు. అయితే, నలు
గురూ ఒకే వయసు, అనుభవం కలిగిన వారే.
ఎవరిని నియమించడమా అన్న సందిగ్ధంలో
పడ్డరాజు ఆ విషయంగా మంత్రిని సంప్రదిం
చాడు.

“ఇందులో పెద్దగా ఆలోచించవలసిన దేమీ లేదు. నలుగురూ వైద్యంలో నిపుణులే గనక, ఆ నలుగురిలో తమకు నచ్చిన వ్యక్తికి ఆ పదవి ఇవ్వండి ప్రభూ,” అని సలహా ఇచ్చాడు మంత్రి.

రాజు ఆ నలుగురిలో సంగమేశ్వరశాస్త్రిని
ఆస్థాన ప్రకృతి వైద్యుడిగా నియమించి,
తక్కిన ముగ్గురికి విలువైన కానుకలిచ్చి
పంపాడు.

ఆ రోజు సాయంకాలం మంత్రితో కలిసి
ఉద్యానవనంలో పచార్లు చేస్తూండగా రాజు
ప్రకృతి వైద్యుడి నియామకం గురించి ప్రస్తా
వించాడు. అప్పుడు మంత్రి, “మహారాజా!
ఆ నలుగురిలోకీ సంగమేశ్వరశాస్త్రి అద్భుత
మైనవైద్యుడు. అందులో ఏమాత్రం సందేహం
లేదు,” అన్నాడు.

“ఏ ఆధారంతో అంతరూఢిగా చెప్పగలు గుతున్నావు?” అని అడిగాడు రాజు ఆశ్చ ర్యంగా.

“ప్రభువుల మన్నన, గుర్తింపు పొందా డంటే అతడు తప్పక ఉత్తమ వైద్యుడేకదా!” అన్నాడు మంత్రి చిన్నగా నవ్వుతూ.

మంత్రి లౌక్యానికి మనసులో నవ్వుకున్న
రాజు, “చికిత్సా విధానంలో ఆ నలుగురూ
ఆరితేరినవారే. అయితే, సంగమేశ్వరశాస్త్రి
మాత్రం చికిత్స ప్రారంభించిన తొలి రోజు
నుంచే వ్యాధి తప్పక నయమవుతుందని
తల్లిగారి మనసులో విశ్వాసం కలిగిస్తూ
వచ్చాడు. ఆ సంగతి తల్లిగారే నాతో చెప్పారు.
వైద్యుడన్న వాడు స్పష్టమైన రోగనిర్ధారణ చేసి,
సరైన మందులు వాడాలి; చక్కని చికిత్సా
విధానంతోపాటు, రోగి మనసులో నమ్మకం
కలిగించేవాడుగా ఉండాలి. చికిత్స పొందు
తున్న వారిలో ఆత్మవిశ్వాసం పెంపొందించ
గలవాడుగా ఉండడం చాలా ముఖ్యం. ఆ
లక్షణం సంగమేశ్వరశాస్త్రిలో ఉండడం వల్లే
అతన్ని ఎంపిక చేశాను,” అన్నాడు.