“ఇదే విగ్రహం మన ఉంటి గుళ్ళో ఉంటే, వచ్చే పోయే భక్తులు చేసి నాణాలతో నా బతుకు వెళ్ళిపోయేది. ఇక్కడ దేవతకే దిక్కు లేదు. నాకెవరు బిచ్చం వేస్తారు?” అనుకునే వాడు రమణయ్య విరక్తిగా.

అయితే, నిజంగానే దివ్యత్వం గల ఆ విగ్రహానికి వీరి ముగ్గురిపైనా జాలికలిగింది. ఒకనాటి రాత్రి దేవత నారాయణ కలలో కనిపించి, “నువ్వు పూజించే దేవతను నేనే. త్వరలో మీ ముగ్గురికీ ఈ ఒంటరి జీవితం ముగిసి పోయేలా చేస్తాను. నాకు ఇదే చోట పూజలు ఆగకుండా గుడి కట్టిస్తావా?” అని అడిగింది.

“ఎంత మాట తల్లీ! నా జన్మాంతం నీకు సేవచేస్తాను. నా కుటుంబంతో నన్ను కలుపు,” అన్నాడు నారాయణ భక్తిగా.

“అయితే రేపు తెల్లవారుతూనే జాలర్లు కొందరు ఈ దీవికి వస్తారు. వాళ్ళ ద్వారా మీ సమాచారాన్ని మీ కుటుంబాలకు పంపండి. వారం తరవాత మళ్ళీ మీకు దర్శసమిస్తాను,” అంటూ అంతర్ధాన మయింది దేవత.

నారాయణ మాటలను భూషయ్య, రమణయ్య నమ్మలేదు. కానీ, మరునాడు మిట్ట మధ్యాహ్న సమయంలో దూరాన ఉన్న జాలరి గూడానికి చెందిన జాలర్లు కొందరు దారితప్పి పడవలతో సహా ఈ దీవికి రావడంతో, నారాయణ కల నిజమయిందని నమ్మక తప్ప లేదు. జాలర్లు వీరి ముగ్గురినీ అక్కడ చూసి ఆశ్చర్యపోయారు. గుట్టమీది దేవతకు మొక్కు కుని, తిరిగి తమ గూడానికి చేరి, కృష్ణపట్నా నికి వాళ్ళ ముగ్గురి గురించి సమాచారం అందించారు.