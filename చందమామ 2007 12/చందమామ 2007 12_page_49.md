“నా ఆజ్ఞనే ధిక్కరిస్తాడా? పాపాయి ఏడుపు ఆపడం అంత కష్టమైన కార్యమా? బీర్బల్‌ను తెలివైనవాడనీ, ప్రతి సమస్యకూ పరిష్కారం చూపగలడనీ భావించానే!” అన్నాడు అక్బర్ ఆవేశంతో.

ఒక్క నిమిషం సభలో నిశ్శబ్దం అలముకు న్నది. “బీర్బల్‌ను ఉన్నపళాన ఇక్కడికి తీసు కురండి. రానంటే కాళ్ళు చేతులు బంధించి మరీ లాక్కురండి,” అన్నాడు చక్రవర్తి.

కొంతసేపటికి అక్కడికి వచ్చిన బీర్బల్‌ను చక్రవర్తి నఖశిఖ పర్యంతం తేరిపార చూశాడు.

“ప్రభువులు క్షమించాలి. మా మూడేళ్ళ పాపాయి పొద్దుటి నుంచి ఒకటే ఏడుపు.

అందుకే రాలేక పోయాను. ఇంకా ఏడుస్తూనే ఉంది,” అన్నాడు బీర్బల్.

“నీబోటి మేధావికి పాపాయిని సముదా యించడం అంత కష్టమైన పనా?” అని అడిగాడు అక్బర్ కాస్త వ్యంగ్యంగా.

బీర్బల్ ఉచ్చులో పడ్డాడని సభికులు ఒకరినొకరు చూసుకుంటూ ముసిముసిగా నవ్వుకోసాగారు.

“అక్కడి పరిస్థితిని వివరిస్తే ప్రభువులకు నాసంకట స్థితి అర్థమవుతుంది,” అన్నాడు బీర్బల్ కంఠస్వరం కాస్త తగ్గించి. “చెప్పు మరి,” అన్నాడు అక్బర్ ఆదుర్దాగా.

“పాపాయి చెరుకు కావాలని ఏడ్వడం మొదలు పెట్టింది. చెరుకుగడ తెప్పించి ఇచ్చాను. అయినా ఏడ్వడం మానలేదు. ‘ఇంకేం కావాలి?’ అని అడిగాను. చెరుకు రసం కావాలన్నది. ఎంతో కష్టపడి చెరుకు రసం తీసి లోటాలో అందించాను. లోటాను నేలకేసి విసిరికొట్టి, ‘ఆ రసాన్ని లోటాలోకి తీసి ఇవ్వు,’ అంటూ మరింత గట్టిగా ఏడ్వ సాగింది. కింద పారబోసిన చెరుకు రసాన్ని మళ్ళీ లోటాలోకి నేనెలా తీసి ఇవ్వగలను ప్రభూ! ఇంకా ఏడుస్తూనే ఉంది. అందుకే నేను సమయానికి సభకు రాలేకపోయాను,” అన్నాడు బీర్బల్ పశ్చాత్తాపంతో.

“పసిబిడ్డ ఏడుపు మానిపించలేనివాడివి, నాకెలాసలహాదారుగా ఉండగలవు బీర్బల్?” అన్నాడు అక్బర్ ఆశ్చర్యంగా.

“పిల్లల అల్లరి అలాంటిది ప్రభూ. తమ రెప్పుడైనా ఏడ్చే పిల్లలను నవ్వించడానికి