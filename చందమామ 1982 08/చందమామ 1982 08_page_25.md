చూపుతూ, ‘‘ అందులో ఏమున్నది ?’’
అన్నాడు.

“నీరు,” అన్నాడు యాత్రికుడు.

“కాదు. అందులో ఉన్నది మంచి తనం!” అంటూ గృహస్థు మళ్ళీ యాత్రికుడి చెంప మీద కొట్టాడు.

కాస్సేపయాక గృహస్థు మళ్లీ, “ఆ పొయిలోది ఏమిటి?” అన్నాడు.

“నిప్పు,” అన్నాడు యాత్రికుడు.

“కాదు, సౌఖ్యం!” అన్నాడు గృహస్థు.

మళ్లీ అతిథి చెంప మీద దెబ్బపడింది.

ఈసారి గృహస్థు ఇంటి కప్పుకేసి చూపి, “అది ఏమిటి?” అన్నాడు.

“కప్పు!” అని యాత్రికుడు సమా ధానం చెప్పాడు.

“కాదు, ఎత్తు!” మళ్లీ యాత్రికుడి చెంప పేరింది.

యాత్రికుడు లేచి, “నా బుర్రంతా వేడెక్కింది. ఒక్కసారి బయటికి వెళ్లి చల్లగాలి అనుభవించి పస్తాను,” అంటూ తలుపు తెరుచుకుని బయటికి వెళ్ళాడు.

అదే సమయంలో పిల్లి లేచి, తాను కూడా బయటికి వెళ్ళింది.

యాత్రికుడు ఆ పిల్లిని పట్టుకుని, దాని తోకకు చితుకులు అంటగట్టి నిప్పు అంటించి, దాన్ని కప్పు మీదికి ఎక్కించాడు. తరవాత అతను లోపలికి వచ్చి గృహస్థుతో, “అయ్యా. మీ శుచిత్వం సౌఖ్యాన్ని వెంటబెట్టుకు ని ఎత్తుకు పోయింది, మంచితనంతో సౌఖ్యాన్ని అరి కట్టండి,” అన్నాడు.

గృహస్థుకు ఈ మాట కొంచెం కూడా అర్థం కాలేదు. ఆయన చిరాకుగా, “ఏమిటా అర్థంలేని మాటలు? సరిగా చెప్పి యేడవరాదా?” అన్నాడు.

“బుద్ధిహీనుడా, నీ ఇంటి కప్పు నిప్పంటుకున్నది. వెళ్ళి ఆర్పుకో. నీ అతిథ్యం చాలు. నా దారిన నేను పోతు న్నాను,” అంటూ యాత్రికుడు గృహస్థును పట్టుకుని, దవడలు ఎడా పెడా వాయగొట్టి, ఆ చీకట్లోనే పడి వెళ్ళి పోయాడు.