నచ్చిన పిల్లను కోడలుగా తీసుకురా,
నాకు అభ్యంతరంలేదు," అన్నాడు.

బేతాళుడు యీ కథ చెప్పి "రాజా,
మహాసారుడి తండ్రి కొడుకుకు యిచ్చిన
సలహాలు వింతగానూ, అనాలోచితంగానూ
లేవా? ఒకసారి, రాజు అసహ్యంచుకునే
సవతి తమ్ముణ్ణి తోడుగా తీసుకుపామ్మ
న్నాడు. మరొకసారి విదూషకుణ్ణి వెంట
బెట్టుకు వెళ్ళమన్నాడు. సత్వసారుడి
వంటి మహావ్యక్తితో పని సానుకూలం
అయేందుకు నాట్యకత్తె సాయం కోర
మన్నాడు. ఈ మూడు సలహాలూ బెడిసి
కొట్టి మహాసారుడు చిక్కుల్లో పడవల
సింది, కాని అలా జరగలేదు. అందుకు
అతడి అదృష్టమా లేక మరేమైనా యితర
కారణాలున్నవా? ఈ సందేహానికి సమా
ధానం తెలిసి కూడా చెప్పకపోయావో,
నీ తల పగులుతుంది," అన్నాడు.

దానికి విక్రమార్కుడు, ''మహా
సారుడి తండ్రి ఎంతో లోకఙ్ఞానంతోపాటు,
సంఘంలో వివిధ స్థానాల్లో వుండే మను

మల మనస్తత్వాలను లోతుగా అర్థం
చేసుకున్నవాడు. రాజు మరొకసారి చూడ
డానికి యిష్టపడని సవతి తమ్ముణ్ణి
తోడుగా తీసుకువెళ్ళమని చెప్పి, మహా
సారుడి కోరిక మరుక్షణంలో రాజు అంగీక
రించేలా చేశాడు. విదూషకుడి విషయం
లోనూ అంతే జరిగింది. పరిపాలనకు
సంబంధించిన సమస్యలతో తలమునక
లవుతూండే రాజులకు, విదూషకుడి కన్న
అప్తమిత్రుడు మరొకడుండడు. ఇక,
సత్వసారుడి సంగతికొస్తే, ఎంత కోపిష్టి
మనిషి అయినాసరే లలితకళలకూ,
అద్భుత సౌందర్యానికీ తలవంచుతాడని
తెలిసిపొతుంది. ఈ అనుభవాలన్నిటి
ద్వారా మహాసారుడు జీవితంలో తోడంటూ
వుండడం ఎంత అవసరమో గ్రహించి,
వివాహమాడి గృహస్థు అయేందుకూడా
ఒప్పకున్నాడు," అన్నాడు.

రాజుకు ఈ విధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెకాడు. —(కల్పితం)