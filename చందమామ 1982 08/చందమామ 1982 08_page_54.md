అంటూ పండితుడు చేతులు చాచి మన
వణ్ణి ఎత్తి, “గణేశా! విఘ్నుశ్వరుడు
మనల్ని అనుగ్రహించాడు. నీ రూపంలో
వచ్చి మన ఇల్లు పావనం చేశాడు. ఇది
గజానన మందిరం!” అని అంటూ
ఆరవై ఏళ్ళు నిండిన ఆ వయస్సులో చిన్న
పిల్లవాడిలాగ గంతులేస్తూ, “తాండవ
నృత్యకరీ గజానన ధిమికిట....” అంటూ
ఆనందభైరవి రాగంలో స మ్మో హన
గాత్రంతో పాడుతూన్న పాట ఘంటానాదం
లాగ నగరమంతటా మార్మోగుతూ విని
పించింది.

ఆ ఆనందపతాక సన్ని వేశంలో స్వర
కేసరి పరుగునవచ్చి, గజానన పండితుడి
పాదాలు చుట్టివేసి తల ఆన్చి, “గురు
దేవా! క్షమించాను అని అంటేగాని మీ
పాదాలు వదలను!” అని అన్నాడు.

గజాననుడు తెప్పరిల్లి, స్వరకేసరిని
లేవనెత్తి, “స్వరకేసరీ! మనం నిమిత్త
మాత్రులం, అంతా ఆ గజాననుడి లీలా
విలాసం! నువ్వు సంగీతాన్ని శాస్త్రీయంగా
మధించినవాడివి, నేను భక్తికి, మమతకు
ప్రాధాన్యం యిచ్చి, భక్తితో కూడినప్పుడే
సంగీతం ఉన్నతమార్గం అందుకుంటుం
దని నమ్మినవాణ్ణి. అంతే! ఇకనుంచి
స్వర్ణగణేశ విగ్రహాలు అన్నీ నీ అధీనమే!
ఆ సత్కారాలేపీ నాకు వద్దు. ఇటుపైని

నేను సభల్లో పాడను!” అని అనగానే
గణేశభట్టు, “తాతయ్యా! నీకోసం నువ్వు
ఇంట్లో పాడుకొంటేచాలదు. ఎదుటివారిలో
మంచి అభిరుచినీ, ఆనందాన్నో, మమతనో,
భక్తినో కలిగించినప్పుడేకదా నీ పాటకూ,
పాండిత్యానికీ సార్ధకత!” అన్నాడు.

గజాననుడు చేతులెత్తి జోడిస్తూ,
“ఓ విఘ్నీశా! ఈ మాటలు నా మనవడి
నోటితో నువ్వే అంటున్నావు! ఇంతవరకూ
నీవు చెప్పినట్లుగానే గానం వినిపించాను,
ఇక ముందు కూడా నీ ఆనతి ప్రకారం
అలాగే నిన్ను కీర్తిస్తాను. వినేవారి హృద
యాల్లో నర్తించు! సత్కారాలు మాత్రం
నాకు అందకుండా చూడు!” అన్నాడు.