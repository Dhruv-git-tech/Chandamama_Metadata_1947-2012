'' ఫలానివాణ్ణి బలి యిస్తానని నేను రాజుగారితో చెప్పానా ఏమిటి ? పింగళ పర్ణమూ, బోసి నోరూ గల బ్రాహ్మాడు బలికి కావాలన్నాను, రాజుగారు సరే నన్నారు ! రేపు నేను బయలుదేరి వెళ్లి మీ అన్నసు చూపించి, వాడు బలికి పనికి పస్తాడంటాను. ఎవరు కాదంటారు ?'' అన్నాడు పింగళుడు.

పింగళుడి భార్యా తన భర్తతో ఇంకేమీ అనక, తన అన్నకు రహస్యంగా జరిగిన విషయమంతా కబురుచేసి, ఈ గండం తప్పుకోవాలంటే తెల్లవారే లోపుగా ఊరు దాటి వెళ్ళిపొమ్మని సలహా యిచ్చింది.

తనను చంపటానికి పింగళుడు చేసిన ప్రయత్నమంతా తెలియగానే ఆయన బావమరిది, తనలాగే పింగళ వర్ణమూ, బోసి నోరూ, బట్ట తలా ఉండేవారిని మరి ఒకరిద్దరిని కూడా కలుపుకుని, ఆ రాత్రే నగరం విడిచి వెళ్ళిపొయాడు.

మర్నాడు తెల్లవారుతూనే పింగళుడు రాజుగారి పద్దకు వెళ్ళి. ''మహారాజా, బలికి కావలసినటువంటి మనిషి ఫలాని చోట ఉంటాడు, వాణ్ణి యిక్కడికి పిలి పించండి!'' అని చెప్పాడు.

వెంటనే రాజుగారు తన భటులను పంపాడు. వారు పింగళుడు చెప్పిన చోటికి వెళ్ళి, అక్కడ ఉండే మనిషి ఆ

క్రితం రాత్రే దేశం విడిచి వెళ్ళిపోయినట్టు తెలుసుకుని ఆ విషయం రాజుగారికి నివేదించటానికి తిరిగి వచ్చారు.

భటులు చెప్పిన సంగతి విసగానే రాజుగారు, '' అరెరే, ఇప్పుడేం చేసేటట్టు? ఆలాటి లక్షణాలు గల బ్రాహ్మణ్ణి ఎలాగైనా సంపాదించి తీరాలి!'' అన్నాడు.

దానికి మంత్రులు, '' ఇదేమంత పెద్ద సమస్య, మహారాజా? మన పురోహితుడిలో అవసరమైన లక్షణాలన్నీ ఉన్నాయి గదా! ఆయననే బలి యిప్పించండి!'' అని రాజుకు సలహా ఇచ్చారు.

'' ఆ లాగే చేయవచ్చుగాని, నాకు పురోహితుడు లేకుండాపోతే ఎలా ?