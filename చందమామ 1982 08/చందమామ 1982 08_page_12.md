ఈ పోరాటంలో నేను నా అనుచరులతో పాల్గొనే అవకాశం చిక్కలేదు. కోయల ధైర్యసాహసాలు నన్ను ఆశ్చర్యపరిచినై. కొంత శిక్షణా, క్రమపద్ధతి అనుసరిస్తే, వీళ్ళ సహాయంతో కుండలిని ద్వీపాన్ని సరవాహనుడి కబంద హస్తాలనుంచి విముక్తం చేయడం ఏమంత కష్టం కాదనిపించింది.

“ ఆ మండుతున్న అడవి ప్రాంతాన్ని అలా పదిలి వేయవలసిందేనా? ఆ మంటలు క్రమంగా ఈ ప్రాంతానికూడా వ్యాపించవచ్చు! ” అన్నాను కోయకుల పెద్దతో.

అతడు కాలుతున్న అడవికేసి ఓమారు చూసి, “ వాటిని ఆర్పటం మానవ మాత్రుడివల్లకాదు, ముట్టించటం మాత్రం తేలికే. సరే, యిప్పుడు ఒక సంగతి చెప్పండి. సరవాహనుడనే పేరు గల మీ రాజు, మా అరణ్య ప్రాంతాలను ఎవరెవరికో సొంతానికి పంచి పెట్టడటమేమిటి? ఒకవేళ ఇదే విధంగా, యీ అడవిలోని కోయలమంతా అతణ్ణి ప్రతిఘటిస్తే, అతడు మమ్ములను సర్వనాశనం చేయడానికి ప్రయత్నించగలడా?” అని అడిగాడు.

అలాంటి ప్రశ్న కోసమే ఎదురు చూస్తున్న నేను, కోయకుల పెద్దకు సరవాహనుడి కుటిల రాజనీతి, అందులో

CHITRA

అతడికి సహాయపడిన మరికొందరు ద్రోహుల సంగతీ చెప్పాను. “ తనకు సహాయపడిన ద్రోహుల్లో నోరుగల ప్రతివాడికి, ఏదో ఒక ప్రాంతాన్ని దానంచేసి సంతృప్తిపరచకపొతే, వాళ్ళు అతణ్ణే హతమారుస్తారు. కనక, అతడు ఈ విధంగా చేయక తప్పదు. మీర్చి ప్రమాదాన్నుంచి బయటపడాలంటే, అందరూ ఐక్యంగా అతణ్ణి ఎదిరించాలి, అంతకన్న మరో మార్గం లేదు,” అన్నాను.

నా మాటలు విన్న, కోయ కులపెద్ద నాలుగైదు నిమిషాలసేపు ఆలోచిస్తూ ఊరుకుని, తరవాత అక్కడ చేరిన కోయలకేసి తిరిగి, “ మీరు అడవి నాలుగు