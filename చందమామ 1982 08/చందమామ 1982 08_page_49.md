సంవత్సరమోపట్టవచ్చు. అందుకు యిష్టమేనా ?'' అన్నాడు.

" అంతా తమ దయ. సెలవు !'' అని, చండీదాసు వెళ్ళిపోయాడు.

గ్రామాధికారి అమర్నాడే దేవయ్యకు వెయ్యి రూపాయిలిచ్చాడు. మిగిలిన వెయ్యి రూపాయిలూ, కాడెద్దుల్ని కొనేందుకు డబ్బు లేక అవస్థపడుతున్న ఒక రైతుకు తక్కువవడ్డీకి అప్పు యిచ్చాడు.

ఆ తరవాత చండీదాసు రాజుగారి కొలువులో తన కొడుకు ఉద్యోగం మాట ఏమిటంటూ గ్రామాధికారి చుట్టూ అనేక మార్లు తిరిగాడు. ప్రతీసారీ గ్రామాధికారి, తన స్నేహితుడు గట్టిగా ప్రయత్నిస్తున్నాడనీ, పని జరిగే అవకాశం వున్నదనీ సర్ది చెప్పి పరపుతుండేవాడు.

ఇలా సంవత్సరం గడిచింది. గ్రామాధికారి దగ్గిర వెయ్యి రూపాయిలు అప్పు తీసుకున్న రైతు ఒకనాడు. ఆయన ఇంటికి వచ్చి, '' తమరు అపదలో నన్ను ఆదుకున్నారు. మంచి తరుణంలో ఎడ్లను

కొనుక్కోగలిగాను. వ్యవసాయం లాభసాధని సాగింది. తమరిచ్చిన వెయ్యి రూపాయిలూ, దాని వడ్డీకి మరి కొంత కలిపి రెండు వేలు యిస్తున్నాను.'' అని డబ్బిచ్చి వెళ్ళిపోయాడు.

ఆ మర్నాడే గ్రామాధికారి చండీదాసును పిలిపించి, తన స్నేహితుడివల్ల పని కాలేదనీ, తందువల్ల యిచ్చిన డబ్బు రెండు వేలూ తిరిగి పుచ్చుకోమనీ చెప్పి, డబ్బు యిచ్చేశాడు.

ఇంత జరిగాక చండీదాసుకు, గ్రామాధికారి మీద అనుమానం కలిగింది. అతడికి దారిలో దేవయ్య ఎదురయ్యాడు.

చండీదాసు, దేవయ్యకు గ్రామాధికారి చేసిన పని గురించి చెప్పి, '' ఇంత కాలంగా ఏదో పెద్దమనిషి అనుకుంటున్నాను. సంవత్సర కాలం నా రెండు వేల రూపాయిలూ వడ్డీకి తిప్పి, లాభం సంపాయించిపుంటాడు !'' అన్నాడు.

దేవయ్య చిన్నగా నవ్వి, తన దారిన వెళ్ళిపోయాడు.