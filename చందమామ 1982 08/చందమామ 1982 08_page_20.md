“మీ మాట కాదనను. కాని, సరైన తోడును ఎన్నుకునే ప్రజ్ఞ నాకు లేదు. మీరు ఎవరి పేరు చెబితే వారిని తీసుకుని వెళ్ళి రాజును కలుసుకుంటాను,” అన్నాడు మహాసారుడు.

మహాసారుడి తండ్రి కుశంకుడి పేరు సూచించాడు. కుశంకుడు లవంగ రాజుకు సవతి తమ్ముడు. అతగాడు దుర్పుద్దుల పుట్ట! సవతి తల్లి యింకా జీవించి వుండడంపల్లా, పంశగౌరవాన్ని వీధిపాలు చేయడం యిష్టంలేకా, రాజు అతణ్ణి సహిస్తున్నాడు.

ఈ సంగతి అందరికీ తెలిసిందే. అయినా మహాసారుడి తండ్రి, కొడుకుతో, “ఒకసారి ఆ కుశంకుడికి ప్రమాదకర మైన జబ్బు చేస్తే, నువ్వు నయం చేశావు. రాజుగారు అతడి మాట కాదనడు,” అన్నాడు.

మహాసారుడు, కుశం కుణ్ణి వెంట బెట్టుకుపోయి రాజదర్శనం చేశాడు. తన సవతి తమ్ముణ్ణి చూస్తూనే రాజు యిబ్బందిగా మొహం పెట్టాడు. కుశంకుడు మహాసారుణ్ణి గురించి రాజుకు చెప్పి, “మళ్ళీ, మళ్ళీ నేను మీ దగ్గిరకు రానవసరం లేకుండా, యీ మహావైద్యుడికి మూలికా వనం ప్రవేశించేందుకు అనుమతి పత్రం యిప్పించండి,” అన్నాడు.

రాజు మారుమాట్లాడకుండా అనుమతి పత్రాన్ని మహాసారుడి కప్పించాడు. మహాసారుడు ఇంటికి వెళ్ళి, తండ్రి సలహాను ఎంతగానో మెచ్చుకున్నాడు.

రాజధానిలోని ఇతర వైద్యులు మహాసారుడి పీడ వదిలించుకోవడం ఎలానా అని ఆలోచించి ఒక ఉపాయం పన్నారు. రాజ్యం పాలి మేరల్లో వున్న ఒక కుగ్రామంలో భయంకరమైన అంటువ్యాధి ప్రబలిందనీ, దాన్ని కుదర్చగల సామర్థ్యం ఒక్క మహాసారుడికే వున్నది గనక, ఆయన్ని అక్కడికి పంపవలసిందిగా గ్రామస్థులు కోరుతున్నట్టు ఒక దొంగ లేఖ తయారుచేసి, దాన్ని రాజుకు చేరేలా