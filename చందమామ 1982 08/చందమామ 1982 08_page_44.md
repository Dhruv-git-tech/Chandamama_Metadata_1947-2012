తల్లి దయ్యం విహారి కేసి ఆశ్చర్యంగా చూసి, పిల్ల దయ్యాలను దూరంగా పోయి ఆడుకోమని చెప్పి, ''పిశాచాలు తిరిగే వేళ ఆడవి మధ్యకు రావడానికి నీ కెంత ధైర్యం! సరే, ఎందుకు వచ్చావో నిజం చెబితే వదిలేస్తాను. అబద్ధాలు పలికావో, నువ్వు పిల్ల దయ్యాలను గాడిదలా మోస్తూ బతికున్నంత వరకూ, యీ అడవిలోనే కాలం గడపవలసివస్తుంది,'' అన్నది.

ఆ మాటలతో విహారికి కొంత ధైర్యం కలిగింది. అతడు తన పేదస్థితి గురించి దయ్యానికి ముందుగా చెప్పి, తరవాత విశాలిని పెళ్ళాడతానంటే కాబో యేయో మామ రామనాథం చేసిన అవమానం వివరించి, ''నేనే ధనవంతుణ్ణయి

వుంటే, ఆ రామనాథం యిలా మాట్లాడే వాడా? విశాలి నా భార్య కానప్పుడు నే బతికెందుకు! ప్రాణాల మీద ఆశవదులు కునే, యీ అడవికి వచ్చాను,'' అన్నాడు.

దయ్యం విహారి కేసి కళ్ళు చికిలిస్తూ చూసి, ''ఓస్, యింతేనా! ఆ డబ్బేదో కాకితో కబురంపితే పంపేదాన్ని కదా,'' అంటూ పక్కన వున్న చెట్టు తొరలోంచి ఒక తోలుసంచీ బయిటికితీసి, గుప్పెళ్లతో బంగారు కాసులు దాని నిండుగా పోసి, విహారికిస్తూ, ''నువ్వేదో కథ అల్లడం కాక, నిజమే చెప్పావనుకుంటున్నాను. ఈ బంగారం తీసుకుపోయి, నువ్వు కావాలనుకున్న పిల్లను పెళ్ళాడి హాయిగా బతుకు,'' అన్నది.