విహారి దయ్యానికి వంగి దణ్ణం పెట్టి, సంచీతో ఇంటిదారి పట్టాడు. అతడు గ్రామం చేరేసరికి తెల్లవారిపోయింది.

అతడు సరాసరి రామనాథం ఇంటికి వెళ్లి, డబ్బు సంచీని అతడికి చూపుతూ, “నా కున్న ముపై ఎకరం పొలాన్నీ, నా సోమరితనాన్నీ తెగ హేళన చేశావు. ఇదిగో, సంచి నిండు బంగారు కాసులు తెచ్చాను; నీ కళ్ళు చెదిరిపోగలవు. ఇప్పుడు విశాలిని నా కిచ్చి చేసేందుకు, నీ కెలాంటి ఆభ్యంతరం వుండదను కుంటాను,” అన్నాడు.

రామనాథం ఆశ్చర్యపోతూ, తోలు సంచీ తీసుకుని మూత విప్పాడు. ఆ

మరుక్కణం బుస్సుమంటూ పెద్ద ధ్వనితో గాలి బయిటికి వచ్చింది. సంచీ ఖాళీగా వున్నది. “ఇందులో గాలి తప్ప మరేం వున్నట్టు లేదు. ఛీ, ఛీ!” అంటూ రామ నాథం సంచీని దూరంగా విసిరివేశాడు.

విహారి నిర్వాంతపోతూ సంచీని చేతికి తీసుకుని, లోపలికి చూశాడు. అందులో బంగారు కాసులు లేవు.

“ఏమిటీ మాయ! ఈ సంచీ నిండా దయ్యం బంగారు కాసులు పోయడం యీ కళ్ళతో నేను చూస్తినే,” అంటూ విహారి ఏడ్పు ముఖం పెట్టాడు.

“అబద్ధం చెప్పినా, అతికినట్లుండాలి. పద పద, అవతల నాకు బోలెడంత పని!” అంటూ రామనాథం మరొకసారి చీదరించుకున్నాడు.

విశాలి తలుపు వారగా నిలబడి యిదంతా చూస్తూనే వున్నది.

విహారి గట్టిగా తలగోక్కుని, “దయ్యం అయితే మాత్రం మరీ యింత పచ్చి మోసమా! ఈ రాత్రే మరొకసారి అడవికి వెళ్ళి, దాన్ని జుట్టు పట్టుకుని నిలదీసి అడుగుతాను,” అంటూ ఇంటికి వెళ్ళాడు.

ఆ రాత్రి విహారి అడవి చేరేసరికి, ఎప్పటిలా దయ్యాలు దాగుడుమూతలాడు తున్నాయి. అతడు కోపంగా తల్లి దయ్యం దగ్గిరకు పోయి, “నువ్వు పచ్చి మోస