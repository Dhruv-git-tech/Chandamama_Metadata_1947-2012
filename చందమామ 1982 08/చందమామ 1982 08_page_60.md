మరి మూడు రోజులు ప్రయాణించి
నాక యువరాజు ఎడారి చేరుకున్నాడు.
అక్కడ అతనికొక సైనికుల శిబిరమూ,
దానికి సంబంధించిన డేరాలూ కని
పించాయి. ఆ శిబిరానికి నాయకుడైన
సేనాపతి యువరాజుకు అన్నపానాలిచ్చి
ఆదరించాడు. ఆయనతో యువరాజు తన
పేరు చెప్పలేదుగాని, రైతుతో చెప్పినట్టే,
తాను దేశభృష్టుడైన ఒకానొక యువరాజు
నని చెప్పాడు.

" తమరు మా శిబిరంలోనే ఒక సైనికుడుగా ఉండండి. ఏ లోటూ లేకుండా చూస్తాము. ఎప్పటికైనా మంచిరోజులు రాకపోవు, " అన్నాడు సేనాపతి. యువ రాజు అందుకు సమ్మతించాడు.

అతనికి ఇక్కడి జీవితం కూడా బాగానే
వున్నది. కాని ఒక రోజున సైనికు
లందరూ గుర్రాలెక్కి బయలుదేరుతూ
యువరాజును కూడా రమ్మన్నారు.

“ మీరంతా ఎక్కడికి పోతున్నారు ? ”
అన్నాడు యువరాజు.

" సమీపంలో వున్న కొండలలో సింహాలున్నాయి. వాటిని వేటాడపోతున్నాం. చాలా కాలం యుద్ధంలేని కారణంచేత ధైర్య సాహసాలు మొద్దుబారిపోతాయి. దానికి వేట సరి అయిన విరుగుడు !" అన్నారు సైనికులు సంతోషంగా.

యువరాజు వెళ్ళక తప్పిందికాదు.
అత్మరక్షణకోసమే సింహంతో పోరలేని
యువరాజుకు వాటిని వెతికి వేటాడే
సైనికులు అతి సాహసులుగా కనిపించారు.

సైనికులు కొండలలో ప్రవేశించగానే
యువ రాజు తన గుర్రాన్ని దారి
తప్పించాడు. అతను కొన్ని రోజులు
ప్రయాణం చేసి ఒక పెద్ద నగరం ప్రవే
శించాడు. అతను దేశ భ్రష్టుడైన యువ
రాజని చారుల వల్ల విని ఆ దేశపు రాజు
అతనిని తన ఇంటికి ఆహ్వానించి, సాటి
రాజుకు జరపవలసిన మర్యాదలన్నీ
జరిపాడు. మంచి రోజులు వచ్చేదాకా తన
అతిథిగా ఉండమన్నాడు.