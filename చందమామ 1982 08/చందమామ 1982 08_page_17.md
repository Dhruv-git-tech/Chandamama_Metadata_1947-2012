మా కోయ యువకుల్లో కొందరు యిప్పుడిప్పుడే అడవి గుర్రాలను మచ్చికచేసి, వాటికి జీనులూ, కళ్ళేలూ లేకుండా స్వారి చేయటం అలవరు చుకుంటున్నారు. జీనులూ అవీ చేసే నేర్పరులైన పనివాళ్లు మాకు లేరు. అవసరం అయితే, కొంత ఆశ్వికబలాన్ని కూడా సమకూర్చవచ్చు," అన్నాడు.

"అయితే, తప్పక ప్రయత్నించండి. వాటి అవసరం చాలా వుంటుంది!" అని సలహా యిచ్చాను. తరవాత వృద్ధుడు, ఒక యువకుణ్ణి పిలిచి, ఒక జంతు చర్మం మీద పదునైన కత్తి మొనతో ఏదో రాసి, "దీనిని సరవాహన మహారాజుగారికి చేర్చాలి. నువ్వు నిర్భయంగా ఈ అడవి సుంచి మైదానం మీదికి పోవచ్చు. ఏ సైని కుడికి దీనిని చూపించినా, అతడు నిన్ను ఆ రాజు దగ్గరక్కు తీసుకుపోతాడు. నువ్వు మాత్రం నిరాయుధుడుగా వెళ్లవలసి వుంటుంది. రాజు యిచ్చే జవాబుతో తిరిగిరా," అని అజ్ఞాపించాడు.

వృద్ధుడు పంపుతున్న ఈ లేఖవల్ల విమా త్రప్పటికి ప్రయోజనం కలుగుతుందో చూడాలన్న ఉత్సుకత నాలో కలిగింది. ఒకటి మాత్రం నేను గ్రహించాను, దీని వల్ల పెద్ద ఉపయోగం కలుగుతుందని వృద్ధుడు కూడా ఆశిస్తున్నట్టు నాకు కనబడలేదు.

ఆ రాత్రి భోజనాల తరవాత మేమంతా తోడేలు గూడెంలోనే నిద్రించాం. అడవి కాలుతున్న సూచనగా తెల్లవార్లు మంటలు కనబడినై.

తెల్లవారిం తరవాత మేం లేచి చూసే సరికి, అప్పటికే వృద్ధుడూ, మరికొందరు కోయలూ, గూడెం మధ్యపున్న పెద్ద టేకు మాను కింద చేరి వున్నారు. నేను అక్కడికి వెళ్ళేసరికి మాను పైన వుండి మైదాన ప్రాంతాన్ని పరికించి చూస్తున్న ఒకడు పెద్దగా కేక పెట్టి, "అదుగో, మనవాడు వస్తున్నాడు. కాని అదేమిటి, గాడిద మీద కూర్చున్నాడు!" అంటూ ఆ శ్చర్యం ప్రకటించాడు. —(ఇంకా వుంది)