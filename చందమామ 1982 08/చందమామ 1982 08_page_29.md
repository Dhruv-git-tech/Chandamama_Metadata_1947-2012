# వాగుడుకాయ

తీర్థయాత్రలకు బయలుదేరిన జనం, ఒక కొత్త ఊరి సత్రంలో దిగారు. వాగుడుకాయగా పేరు మోసిన వరదయ్య, సత్రంలో కనిపించిన ప్రతివాడినీ, అన్ని వివరాలూ ఆడుగుతూ విసిగిస్తున్నాడు.

ఇదంతా కాస్త దూరంలో పున్న అరుగు మీద కూర్చుని చూస్తూ, ఈ వాగుడుకాయ నోరు మూయించడం ఎలానా అని ఆలోచిస్తున్న సింగయ్య అనే అతణ్ణి వరదయ్య సమీపించి, “ఏ ఊరండీ మీది? మిమ్మల్ని ఎక్కడో చూసినట్టుందే!” అన్నాడు.

వెంటనే సింగయ్య అందుకుని, “మాది విజయనగరం. మా నాన్నది రాజమహింద్ర వరం. మా మాతామహులది కొండవీడు. అసలు, మా పూర్వీకులు కర్నాటకదేశం నుంచి వచ్చారని చెబుతారు. పధ్నాలుగో శతాబ్దంలో కొండవీటిని పాలించిన అసవేమారెడ్డి దగ్గర ప్రధాన మంత్రిగా పనిచేసిన పద్మసందుడు, మా వంశంవాడే. ఆ వంశస్తులు నానా రకాలుగా చిలిపోయి, నానా దేశాలనూ పాలించారని చెబుతారు. సూర్యవంశయుడైన శ్రీరామచంద్రుడు లంకకు వెళ్ళే ప్రయత్నంలో...” అంటూ చెప్పడం సాగించాడు.

వాగుడుకాయ వరదయ్య అదిరిపడిపోతూ, “ఇక చాలండి వివరాలు, వస్తాను!” అంటూ పైపంచ గట్టిగా దులిపి భుజాన వేసుకుని, సత్రం అరుగు దిగి, దూరంగా పున్న శివాలయం కేసి బయలుదేరాడు.

సత్రంలోని జనం, బతికించావన్నట్టుగా సింగయ్య కేసి సంతోషంగా చూశారు.

—ఎం. డి. సాజన్య