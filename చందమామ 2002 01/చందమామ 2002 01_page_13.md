కేంగానీ, రాతిరథాన్ని కదిలించగలవేమో ప్రయత్నించి చూడు. నీ శక్తిసామర్థ్యాలను కళ్ళారా చూసేందుకు పద్మావతి, వసంతకుమారీ ఆ భవనం మీద నిలబడివున్నారు," అన్నాడు.

జీవదత్తుడు, ఖడ్గవర్మకు కనుసైగ చేసి, దాపుల కొండ దిగువున రథాకృతిలో వున్న భవనాలకేసి చేయి చూపుతూ, "రాజకుమా రైలు నిలిచివున్న భవనం పక్కనున్న ఆ అందమైన భవనం నీ నివాసగృహమే కదా, మణి రంజితా?" అని అడిగాడు.

"అవును. ఈ ప్రశ్న అడగవలసిన అవసరం నీకొందుక్కలిగింది?" అన్నాడు మణిరుజితుడు.

"ఆ భవనం ఇప్పుడు తునాతునకలైనేల మట్టంకాబోతున్నది. ఇదుగో, చూడు!" అంటూ జీవదత్తుడు మంత్రం జపించి, దండాన్ని రాతి రథానికి గట్టిగా ఆనించి, కాలితో ఒక్క తన్ను తన్నాడు.

ఆ వెంటనే భూమి బద్దలవుతున్నంత భయంకరమైన శబ్దంతో రాతిరథం కదిలి, ఏటవాలుగా వున్న కొండ దిగువకు బాణ వేగంతో పోయి, మణిరంజితుడి భవనాన్ని ఢీకొట్టింది. భవనం, దానితోపాటు రాతిరథం ఫెళ్ళిళారావాలతో ముక్కలు చెక్కలయినై. విరిగిన కొన్ని భవనభాగాలూ, రాతిరథం ముక్కలూ వేగంగా అంత ఎత్తున పైకెగిరి, దాపులనున్న ఉద్యానవనంలో చెల్లిచెదు రుగా పడినై.

కనుమూసి తెరిచేంతలో జరిగిపోయిన ఈ భయంకర సంఘటన చూసి మణిరం జితుడు నిలువెల్లా కంపించిపోయాడు. అయినా, అతడు ఒక్క క్షణకాలంలో తెప్ప రిల్లి చేతనున్న గదను జీవదత్తుణ్ణి కొట్టేందుకు పైకెత్తాడు. కానీ, అంతలో ఖడ్గవర్మ కత్తిదూసి అతణ్ణి ఎదుర్కొన్నాడు.