చేతికిచ్చి, “ఇంట్లో బియ్యపుగింజ లేదు. ఈ చద్దన్నం మూటతో పట్టం వెళ్ళి, ఏదైనా పని చేసి నాలుగుడబ్బులు సంపాయిస్తే తప్ప తిరిగి రావద్దు,” అన్నది.

మురుగయ్య అన్నం మూటను భుజానికి తగిలించుకుని, తన దుస్థితికి విచారిస్తూ, పట్టంకేసి బయలుదేరాడు. బారెడు పాద్దక్కే సరికి ఎండ వేడెక్కింది. మురుగయ్య, మరి కొంతదూరం నడిచి, ఎండవేడికి తట్టుకోలేక దారిపక్కనే ఉన్న పెద్దచింతచెట్టు నీడలో చతికిల బడ్డాడు. “ఇక్కడే కొంతసేపు సేదతీరి, చద్దన్నం తిని, ఎండ చల్లబడ్డాక బయలుదేరదాం,” అనుకుంటూ వాడు భుజంమీది చద్దన్నం మూటను, నేలబారుగా ఉన్న చింతకొమ్మకు గట్టిగా వేలాడకట్టి, చెట్టుబోదెకు ఆనుకుని నడుం వాల్చాడు. కొంతసేపటికి అలాగే నిద్ర పోయాడు.

ఆ చింతచెట్టు మీద ఒక ముసలి రాక్షసుడు ఉంటున్నాడు. చింతకొమ్మకు వేలాడు తూన్న మూటను చూసి, అంత జాగ్రత్తగా కట్టాడు అందులో ఏముంటుందబ్బా అను కుంటూ కిందికి దూకి, దానిని విప్పి చూశాడు. చద్దన్నం వాసన గుప్పుమన్నది. “ఆహా! అద్భుత మైన వాసన!” అనుకుంటూ, అందులోని పచ్చిమిరపకాయను కసుక్కున కొరికి, గుప్పె డన్నంతీసి నోట్లో వేసుకున్నాడు. “ఆహా! ఏమి రుచి! ఏమి రుచి!” అంటూ మజ్జిగన్నం అంతా తినేశాడు.

అంతా ఖాళీ అయ్యాక, “అయ్యో పాపం! పేదవాడి అన్నం అంతా తినేశానే! వాడు నిద్ర లేచాక ఏం తింటాడు పాపం! ఆకలితో అలమ టించిపోడూ?” అనుకుంటూ రాక్షసుడు అద్భుతశక్తిగల ఒక కంచుబిందెను సృష్టించి, “ఇది నీకు మేలుచేస్తుంది!” అని గుర్రుపెట్టి నిద్రపోతూన్న మురుగయ్యతో చెప్పి, దానిని

గుడ్డలో చుట్టి కొమ్మకు వేలాడదీసి మాయమయ్యాడు.

కొంతసేపటికి మురుగయ్య నిద్రలేచాడు. ఉత్సాహంతో, అన్నం మూటను అందుకుని విప్పాడు. అందులో భార్య మంగమ్మకట్టిపంపిన అన్నానికి బదులు కంచుబిందె కనిపించడంతో తీరని ఆశాభంగానికి గురయ్యాడు. దాన్ని అటూ ఇటూ తిప్పిచూసి, కోపంతో నేలకేసి కొట్టాడు. ఖంగుమన్న శబ్దంతో అది పక్కకు దొర్లుకుంటూ వెళ్ళింది. అందులోనుంచి ఒక దేవతపుట్టి, వాడిఎదుట బంగారుం పళ్ళెంలాంటి లేత అరటి ఆకు వేసి, పంచభక్ష్యపరమాన్నాలు వడ్డించి మాయమయింది. మురుగయ్య తన కళ్ళను తానే నమ్మలేకపోయాడు. ఆకలి మండి పోతూండడంతో మరేదీ ఆలోచించకుండా కడుపు నిండా తిన్నాడు.

ఆ తరూత కొన్ని క్షణాలలో వాడు తిన్న ఆకు శుభ్రమైపోయింది. కంచుబిందె దానంతట అదే వాడి ఎదుటికి వచ్చింది. మురుగయ్య