పెడుతున్నావు. వీటికి నేనొప్పుకోను. ఇష్టముంటే ఏదైనా ఉపాయం చెప్పు, లేకుంటే లేదు,” అన్నాడు.

ఆ జవాబుకు శాంతనొచ్చుకుని, “అయ్యో, అలా అంటే ఎలాబావా! నా ఉపాయమంతా, నువ్వు ఊళ్ళోచేసే ప్రచారంలోనే వుంది. నా మాట విని, ఒక నెలరోజుల పాటు అలాంటి ప్రచారం కొనసాగించు. పై నెలలో రాజకుమారి మున ఊరిపక్క అడవికి వనవిహారానికి వస్తున్నది. ఆ సమయంలో దగ్గర్లోవుండి సాహస కార్యం ఏదైనాచేసి, ఆమెను మెప్పించు. ఆమె నీకేం కావాలని అడుగుతుంది...” అంటూ ఆగింది శాంత.

నరేంద్రుడికిదంతా, చాలా కుతూహలంగా ఉంది. మొత్తం అంతా వివరంగా చెప్పుమని అతడు శాంతను బలవంతపెట్టాడు.

శాంత చెప్పిన ప్రకారం, రాజకుమారి, నరేంద్రుణ్ణి పెళ్ళిచేసుకోమని అడగాలి. నరేంద్రుడు నిరాకరించాలి. శాంతమీద ప్రేమతో రాజకుమార్తెనే కాదన్నాడని, నరేంద్రుడికి చెప్పలేనంత పేరువస్తుంది. దేశమంతటా నరేంద్రుడిపేరు మోగిపోతుంది!

ఇలా చెప్పి శాంత, “ఈ ప్రపంచంలో త్యాగాన్ని మించిన గొప్పకార్యం వేరేలేదు. అందు వల్ల, నా ఉపాయాన్ని పాటించు,” అన్నది.

“అది సరేకానీ, రాజకుమారి నన్ను పెళ్ళి చేసుకోమని అడగడానికీ, తనను నేను కాద న్నానని ప్రచారం చేయడానికీ ఒప్పుకుంటుందా?” అని అడిగాడు నరేంద్రుడు అను మానంగా.

“అంతా నాటకమని ముందే చెబుతావు కాబట్టి, అన్నింటికీ ఒప్పుకుంటుంది. నీ చందమామ

ప్రేమను పరీక్షించడానికే తను ఈ నాటక మాడానని ఆమె అంటే—ఆమెకూ చిన్నతన ముండదు. నేను చెప్పినట్టు చెయ్యి. నీ అభీష్టం తప్పక నెరవేరుతుంది,” అన్నది శాంత.

“ఇంత చిన్న విషయానికి నాకు పేరోస్తుందని నమ్మకం లేదు. కానీ, నీ ఉపాయం మహగొప్పగావుంది. తప్పకుండా పాటిస్తాను,” అన్నాడు నరేంద్రుడు.

ఆ మర్నాటినుంచే, నరేంద్రుడికి శాంత అంటే ప్రాణమనీ, ఆమెనుతప్ప మరొక ఆడీల్లను కన్నెత్తికూడా చూడడనీ, ఆ ఊళ్ళో తెలిసిపోయింది. ఒక నెల రోజుల పాటు ఆ ప్రచారం ముమ్మరంగా కొనసాగింది.

ఒక రోజున శాంత, నరేంద్రుణ్ణి కలుసు కుని, “బావా! రేపే రాజకుమారి మన సమీ