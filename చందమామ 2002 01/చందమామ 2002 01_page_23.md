బేతాళుడు ఈ కథ చెప్పి, “రాజా! సుమంగళుడి బాల్యమిత్రుడు వాడి సమర్థతనూ, మంచితనాన్నీ గురించి చెప్పిన రెండుసార్లూ రాజు సుశాంతుడు బదులేమీ పలకకుండా మౌనం మహించాడు. అయితే, రెండేళ్ళ తరవాత సుమంగళుడే స్వయంగా వచ్చి, పాదాలపై బడి జరిగినదంతా వివరించాక, వాణ్ణిక్షమించి కొలువులోకి తీసుకున్నాడు. ఇక్కడ రాజు ప్రవర్తనలో అసంబద్ధత, వైరుధ్యం కనిపించ డంలేదా? సుమంగళుడు చెప్పిన తరవాతే రాజు అసలు విషయంగ్రహించాడా లేకాంతకు ముందే గ్రహించాడా? ఈ ప్రశ్నలకు సమాధానం తెలిసికూడా చెప్పకపోయావో, నీ తలపగిలిపోతుంది,” అన్నాడు.

దానికి విక్రమార్కుడు, “రాజు సుశాంతుడి ప్రవర్తనలో ఏమాత్రం అసంబద్ధతా, వైరుధ్యం లేదు. సాధువు మరణం ప్రమాదవ శాత్తు జరిగిందేతప్ప, సుమంగళుడు ఉద్దేశ పూర్వకంగా ఆయన్ను చంపలేదని రాజు ఎప్పుడో గ్రహించాడు. ఆయనకు సుమంగళుడి స్వభావం తెలుసు. అయితే, తాను ఎంతో గౌరవించే సాధువు ప్రేమానందుడు హఠాత్తుగా ఘోరమరణం చెందడంతో రాజు

ఆగ్రహించిన మాట వాస్తవమే. రాజుకు ఉన్న ఒకే ఒక బలహీనత కోపం అన్నసంగతి అందరికీ తెలుసు. కోపంగా ఉన్నప్పుడు ఏ నిర్ణయమూ తీసుకోవద్దనీ, మామూలుస్థితికి వచ్చిన తర్వాతే ఒక నిర్ణయానికి రమ్మనీ ప్రేమానందుడు రాజుకు సలహా ఇచ్చాడు. సుమంగళుడి మిత్రుడు తొలిసారిగా వాడి మంచితనాన్ని ప్రస్తావించినప్పుడు కూడా రాజు కొంత ఆగ్రహంగానేఉన్నాడు. అయినా, సాధుప్రసలహాను పాటించి మౌనం మహించాడు. రెండవసారి ప్రస్తావించినప్పుడు మరింత తీవ్రంగా ఆలోచించ సాగాడు. దుర్ఘటన జరిగి రెండేళ్ళు కాదుంతో కాలమే ఆయన బాధను తగ్గించింది. అందు వల్లనే, సుంగళుడు స్వయంగా వచ్చి, క్షమాపణలు చెప్పుకోవడంతో వాణ్ణి క్షమించాడు. మొదటి రెండుసార్లూ మౌనం వహించడానికి కారణం-సాధువు సలహాను పాటిస్తూ ఆయన చూపిన మనోనిగ్రహం! అంతేగాని, ఆయన ఆలోచనా విధానంలో ఎలాంటి అసంబద్ధతా, వైరుధ్యాలూ లేవు,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టిక్కాడు. — (కల్పితం)