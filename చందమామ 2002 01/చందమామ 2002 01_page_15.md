కంఠంలో గుచ్చేందుకు పైకెత్తాడు. అంతలో ఆకాశం నుంచి, “ఆగండి!” అన్న భీకర స్వరం వినిపించింది. అందరూ తలలు పైకెత్తి చూశారు.

హుసాకృతిలో వున్న విమానం ఒకటి వాళ్ళ ముందుకు వచ్చి, నేలదిగింది. అందులో నుంచి యక్షరాజూ, మణిభూషణుడూ బయటికి వచ్చారు. యక్షరాజు అక్కడవున్న అందరికేసి ఓమారు చూసి, “ఖడ్గజీవదత్తు ల్లారా! మీరు మహావీరులు, సందేహం లేదు. జరిగిన సంగతులన్నీ మణిభూష ణుడిద్వారా విన్నాను. యక్షవంశంలో చెడ బుట్టిన ఈ మణిరంజితుణ్ణి ప్రాణాలతో వదలండి. వాడు ఈనాటినుంచీ బతికి వుండి కూడా, జీవచ్చువం!” అన్నాడు.

ఖడ్గవర్మ ఏమిచేయటమా అని సందేహిస్తున్నంతలో జీవదత్తుడు, “ఖడ్గా, యక్ష

రాజు చెప్పింది విన్నావు కదా? మణిరంజితుణ్ణి క్షమించి వదిలెయ్యి,” అన్నాడు.

“వీరపుర రాజకుమార్తె వసంతకుమారి ప్రతిజ్ఞ మాటేమిటి?” అన్నాడు ఖడ్గవర్మ ఆమెకేసి నిశితంగా చూస్తూ.

వసంతకుమారి ఎక్కడలేని సిగ్గుతో తల వంచుకుని, పద్మావతి చాటుకు పోవాలని చూసింది.

యక్షరాజు చిరునవ్వు నవ్వి, “మణిరంజితుడు బతికుండి చచ్చినవాడికిందే లెక్క అని ఇంతకు ముందే చెప్పారుగదా? అందువల్ల వసంతకుమారికి ప్రతిజ్ఞాభంగ దోషం అంటదు. ఇప్పుడు నేనే స్వయంగా రాతిరథం కదిలించిన మహావీరుడైన జీవ దత్తుడితో పద్మావతికీ, ఖడ్గవర్మతో వసంత కుమారికీ వివాహం చేయబోతున్నాను! పుష్ప మాలలెక్కడ?” అన్నాడు.

మణిభూషణుడు విమానంలో నుంచి నాలుగు పుష్పమాలలు తెచ్చి ఖడ్గజీవదత్తులకూ, పద్మావతి వసంతలకూ తలా ఒకటి ఇచ్చాడు. పద్మావతి, జీవదత్తులు ఒకరిమెడలో ఒకరు పూలమాలలు వేశారు. ఖడ్గవర్మా వసంతకుమారీ కూడా అలాగే చేశారు. చుట్టూ వున్నవాళ్ళ హర్షధ్వానాలతో ఆ ప్రదేశం మార్కోగిపోయింది.

ఆనాటివరకూ, యక్షమణిరంజితుడి కింద బానిసలుగా బతికిన గంధర్వులూ, రాక్షసులమధ్య నుంచి ఒక గంధర్వుడూ, ఒక రాక్షసుడూ ముందుకు వచ్చి, ఖడ్గజీవ దత్తులకు పాదాభివందనంచేసి మౌనంగా నిలబడ్డాడు. వాళ్ళు తమకోరిక ఏదో చెప్పు దలచారని గ్రోంచిన జీవదత్తుడు, స్వేచ్ఛకాక