కష్టమైన పద్ధతులను అవలంబించడం వల్ల అది కష్టంగా అనిపించింది. ఇప్పుడు కొత్త పద్ధతులు వాడుకలోకి వచ్చాయి. అందువల్ల సంస్కృతం నేర్చుకోవడం చాలా సులభం. సంస్కృతం ఇచ్చే ఆనందానుభూతి సాటి లేనిది. సరి, అది వేరే విషయం. ఇంతకూ, నువ్వు శాకుంతల నాటకంలో ఏం వేషం వేయ బోతున్నావు?” అన్నాడు దేవనాథుడు.

“నాకు తెలియదు. అది రేపే నిర్ణయమవు తుంది. ఈలోగా ఆ కథను క్లుప్తంగా చెబుతావా తాతయ్యా?” అన్నాడు సందీపుడు.

“ఏ పాత్ర అని నిర్ణయించడంలో పెద్ద కష్టం ఏం వుంటుందిలే. ఒక నాటకం అన్నాక విదూ షకుడు లేకుండా ఉంటాడా? ఆ విదూషకుడి, పాత్ర నీకే లభిస్తుంది,” అంటూ గదిలోకి అడుగు పెట్టింది సందీపుడి చెల్లెలు శ్యామల నవ్వుతూ.

“సరే, అలాగే రానీ. అంటే నీకు ఈ కథ తెలుసునన్నమాట. మళ్ళీ వినొద్దు, వెళ్ళిపో.

తాతయ్య చెప్పే కథ నేనొక్కణ్ణే వింటాను అన్నాడు సందీపుడు.

“మొదట ఇద్దరూ వెళ్ళి, బట్టలు మార్చు కుని కాళ్ళూ చేతులూ కడుక్కుని, ఫలహారం తిని నెమ్మదిగా రండి. ఈలోగా తాతయ్య కాస్సేపు విశ్రాంతి తీసుకుంటారు,” అన్నది వాళ్ళ తల్లి జయశ్రీ.

పిల్లలిద్దరూ వెళ్ళి అరగంట తరవాత తిరిగి వచ్చారు. తాతయ్య దేవనాథుడు కాస్సేపు కళ్ళు మూసుకుని శకుంతల నాటకాన్ని జ్ఞాపకం తెచ్చుకుని, కథ చెప్పడం ప్రారంభించాడు:

ఒక రసవత్తరమైన సన్నివేశంతో నాటకం ఆరంభమవుతుంది. హస్తినాపురం రాజు దుష్యం తుడు అరణ్యంలో వేటాడుతూ, ఒక లేడిని తరుముకుంటూ వెళతాడు. అది ఆయన్ను కణ్యముని ఆశ్రమం దగ్గరికి తీసుకు వెళు తుంది. శకుంతల ఆయన కంటబడుతుంది. మేనకా విశ్వామిత్రుల కుమార్తె అయిన శకుంతల అందాలరాశి; సుగుణాలవెల్లి. ఆమెను కణ్య మహర్షి పెంచి పెద్ద చేశాడు. యుక్తపయస్కు రాలైన శకుంతల ఆశ్రమం ఎదుట కూర్చుని ఉండగా ఒక తుమ్మెద ఆమెకు మాటిమాటికి ఇబ్బంది కలిగిస్తోంది. దానిని చూసి గడుసు రాలైన ఆమె చెలికత్తె, “సాక్షాత్తు దుష్యంత మహారాజు పాలనలోనే ఒకతుమ్మెద ఒకయువతీ రత్నాన్ని ఎలా వేధించగలుగుతున్నది?” అని ఎగతాళిగా అన్నది. సరిగా ఆ సమయానికే, ఆపదలో ఉన్న మునికుమారిని కాపాడడానికి దుష్యంతుడు అక్కడికి వచ్చాడు!

ఆ సమయంలో కణ్యుడు ఆశ్రమంలో లేడు. అందువల్ల శకుంతలే ఆయనకు అతిథి మర్యాదలు చేసింది. దుష్యంతుడు కొంతసేపు అక్కడే విశ్రాంతి తీసుకున్నాడు. ఇరువురి చూపులు కలిసినప్పుడే, మనసులూ కలిశాయి. గాంధీర్వవివాహం చేసుకున్నారు. దుష్యంతుడు