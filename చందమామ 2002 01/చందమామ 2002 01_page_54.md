చేయలేదంటే, ఇది సామాన్యమైన వీణకాదు.
సంగీతంలో నన్ను మించినవాడైతేనే దీన్ని
వాయించగలడు. త్వరలో జరగబోయే దసరా
ఉత్సవాల్లో పోటీలు నిర్వహించి, ఎవడైతే ఈ
వీణద్వారా అదృశ్యయువకుల్ని రప్పించ
గలడో, వాణ్ణి అగ్రహారంతోపాటు ధన కనక
వస్తువాహనాలిచ్చి సత్కరించగలను," అని
చెప్పి, ఆ వాయిద్యాలను తీసుకుని వెళ్ళి
పోయాడు. ఆ మరుసటి రోజే రాజు, ఈ విష
యాన్ని ప్రజలకు తెలియబరుస్తూ నగరంలో
చాటింపు కూడా వేయించాడు.

ఇది జరిగిన కొద్ది దినాలకే నవరాత్రి ఉత్స
వాలు వచ్చాయి. ఆ వేడుకల్లో చివరి రోజు
రాజు, మాయావీణ పోటీలు నిర్వహించాడు.
ఎందరో ఆ పోటీలో పాల్గొని ఎంత ప్రయత్నిం
చినా, అదృశ్యయువకులు వచ్చి మృదంగం
సన్నాయిలను వాయించనేలేదు. చివరకు
విద్వాంసుడి మూడో కొడుకు వచ్చి, రాజుకు
నమస్కరించి, “ప్రభూ, మీరు పోటీలు
ప్రకటించిన నాటినుంచి నేటివరకూ, ఒక
మహావిద్వాంసుడి దగ్గర వీణావాదంలో శిక్షణ
పొందాను. మీరనుమతిస్తే, నేను కూడా
ప్రయత్నిస్తాను,” అన్నాడు.

రాజు వెటకారంగా నవ్వి, “ప్రయత్నించి
చూడు!” అన్నాడు.

మూడోవాడు వీణ ముందు కూర్చుని ఇష్ట
దైవాన్ని ప్రార్థించి, వీణ మీటడం మొదలు
పెట్టాడు. కొద్దిసేపు గడిచేసరికి జనం మధ్య
నుంచి విద్వాంసుడి పెద్దకొడుకు, రెండో
కొడుకు మారు వేషాల్లో రంగు రంగుల విచిత్ర
మైన వస్త్రధారణతో నడుచుకుంటూ వచ్చి
మృదంగం, సన్నాయిల ముందు కూర్చుని,
ఆ వాయిద్యాలను అద్భుతంగా వాయించ
సాగారు. చూస్తూన్న ప్రజలు పరవశత్వంతో
కరతాళ ధ్వనులు చేశారు. సంగీతంలో ఆరి
తేరిన ఆ ముగ్గురన్నదమ్ములు కలిసి, ఆ
పోటీని సంగీత కచేరిలా రక్తికట్టించారు.
రాజు, ప్రజలు తన్మయత్వం నుంచి తేరుకునే
సరికి, అదృశ్యయువకులు వేదికమీద లేరు.
వీణ మీటడం ఆపి, మూడోవాడు ఒక్కడే వీణ
ముందు కూర్చునివున్నాడు.

రాజు ప్రకటించినట్టుగానే మూడోవాడిని
ఘనంగా సత్కరించి, అగ్రహారం, ధన కనక
వస్తు వాహనాలతోపాటు, అతడి తండ్రికి
వైద్యం చేసేందుకు రాజవైద్యుణ్ణి అతడి వెంట
పంపాడు.