లోని ధనికులూ, వర్తకులూ అతన్ని పిలిచి, విందులు చేసేవారు. అతనిద్వారా లాభం పొందవచ్చునని వారి ఆశ.

శ్రీకంఠుడు మహేంద్రగిరికి వచ్చి సంవత్సరంకావచ్చింది. అతను రాయటం మొదలు పెట్టిన మహేంద్రగిరి చరిత్రకూడా పూర్తికా వచ్చింది. ఒకరోజు రాజుగారు ఆ అసంపూర్ణ గ్రంథాన్ని తెప్పించుకుని చదివాడు. అందులో ఆ దేశపు ఆచారవ్యవహారాలూ, ప్రజాక్షేమం కోసం రాజుగారు తీసుకునే ప్రత్యేకచర్యలూ, రాజుగారికీ, సభా ప్రముఖులకూ మధ్య ఉండే విశ్వాసమూ, సహకారమూ మొదలైన వన్నీ చక్కగా వర్ణించి ఉన్నాయి.

“ఈ నగర ప్రజలు అమాయకులు, రాజు ధర్మాత్ముడు. రాజోద్యోగులు అపారమైన రాజభక్తి గలవారు. అయితే ఈ నగరపు

వర్తకులూ, ధనికులూ, అక్రమంగా ధనార్జన చేసి, మోసంతో జీవిస్తున్నారు,” అని శ్రీకంఠుడు ఆ గ్రంథంలో రాశాడు.

చివరిమాట రాజుకు నచ్చలేదు. ఆయన శ్రీకంఠుణ్ణి పిలిపించి, “నీ గ్రంథం అంతా బాగా ఉన్నది. అందులో వంకపెట్టటానికి ఏమీలేదు. కాని నా నగరంలోని వర్తకులూ, ధనికులూ స్వార్థపరులనీ, మోసగాళ్ళనీ రాశావు. ఇది ఎంతమాత్రమూ నిజంకాదు. వాళ్ళను గురించి నాకు బాగా తెలుసు,” అన్నాడు.

“నేను రాసిన దానిలో ఏమన్నా తప్పులుంటే క్షమించాలి. ఈ గ్రంథాన్ని పూర్తిచేసే లోపల తప్పులన్నీ సవరణచేసి మరీ వెళ్ళి పోతాను,” అన్నాడు శ్రీకంఠుడు.

ఈ మాటతో రాజు తృప్తిపడ్డాడు.

మర్నాడు శ్రీకంఠుడు నగరంలో గల గొప్ప ధనికులనూ, వర్తకులనూ చూడబోయి, “రాజుగారు చక్రవర్తిగారికి కానుక పంపాలట. మీ వద్ద ఉన్న మేలురకం వజ్రాలు జాబితా రాసుకుని ఇయ్యండి,” అని అడిగాడు. అలాగే అతను కొందరి దగ్గిర బంగారం కూడా పుచ్చుకున్నాడు. రాజుగారికి చాలా సన్ని హితుడు గనక అందరూ అతనికి లక్షలు విలువచేసే వస్తువులను సంకోచించకుండా ఇచ్చేసి, అతను తయారుచేసిన జాబితాల మీద సంతకాలు చేశారు.

మర్నాడు తెల్లవారేసరికి, క్రితం రాత్రి శ్రీకంఠుడు నగరంనుంచి పరారీ అయినట్టు పుకారు పుట్టి నగరమంతా పాకింది. కిందటి రోజు అతనికి వజ్రాలూ, బంగారమూ ఇచ్చినవాళ్ళందరూ జాబితాలతో సహా రాజు