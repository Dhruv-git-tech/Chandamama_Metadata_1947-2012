## ఆంతరంగికుడు

మహేంద్రగిరిని పురందరుడనే రాజు పాలించేవాడు. ఆయన రాజ్యతంత్రం బాగా తెలిసిన వాడేగాక, గొప్ప కళాపోషకుడు కూడా. అందు చేత ఆయన వివిధ కళలలో ప్రతిభగలవారిని అవకాశం దొరికినప్పుడల్లా సత్కరిస్తూ ఉండే వాడు.

ఒకనాడు పురందరుడి సభకు ఒక విదేశీ యుడు వచ్చాడు. అతని పేరు శ్రీకంఠుడు. ఇతిహాసాలు రాయటం అతని వృత్తి. అతడు అనేక దేశాలు తిరిగి, ఒక్కొక్క దేశంలోనూ ఒక్కొక్క సంవత్సరం పాటు ఉండి, ఆ దేశ భాష నేర్చుకుని, సంవత్సరం పూర్తి అయ్యే లోపుగా ఆ దేశానికి సంబంధించిన చరిత్ర సమగ్రంగా రాసేవాడు. ఇలా అతను పధ్నాలుగు భాషలలో ప్రావీణ్యం సంపాదించి, పధ్నాలుగు దేశాల చరిత్రలు రచించి, ఇప్పుడు మహేంద్రగిరికి వచ్చాడు.

అలాంటివాడు తన రాజ్యానికి వచ్చినందుకు పురందరుడు ఎంతో సంతోషించి,

“మా నగరంలోకూడా ఒక సంవత్సరం వుండి, మా దేశ చరిత్రకూడా రాయండి. మీకు కావలసిన ఏర్పాట్లన్నీ నేను చేస్తాను,” అన్నాడు.

“అలాగే చేస్తాను. నన్ను ఎడాదిపాటు మీ ఆంతరంగికుడుగా ఉంచుకుని, మీ వెంట ఉండనివ్వండి. అందువల్ల నా పని తేలిక అవుతుంది,” అన్నాడు శ్రీకంఠుడు.

అందుకు పురందరుడు సమ్మతించాడు. శ్రీకంఠుడు అధికారీత్యా రాజుగారి ఆంతరంగికుడి హోదా సంపాదించి, రాజు వెంట విహారాలకూ, వేటకూ, యుద్ధాలకూ సైతం వెళుతూ, రాజుగారి పరిపాలనా విధానాలన్నీ నిశితంగా పరిశీలిస్తూ, అప్పుడప్పుడూ నగరంలో పర్యటనలు చేస్తూ, అన్నిరకాల వాళ్ళతోనూ అనేక విషయాలు మాట్లాడుతూ కాలం గడపసాగాడు. అతను రాజుగారి ఆంతరంగికుడని నగరంలో అందరికీ త్వర లోనే తెలిసిపోయింది. అందుచేత అందరూ అతనికి ఎంతో గౌరవం చూపేవారు. నగరం