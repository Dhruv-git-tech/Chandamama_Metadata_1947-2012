క్షణమైన నాట్యసంప్రదాయంగా పరిణమించింది. మిగిలిన నాట్యాలకు భిన్నంగా తనకంటూ ప్రత్యేక శైలినీ, పద్ధతులనూ సంతరించుకున్నది.

పదహారవ శతాబ్దారంభంలోనే కథక్ నాట్యకారిణులు బిగుమైన చురిదార్, పైజమా ధరించేవారు. ఆనాటి మొగల్ చిత్రాలను దీనికి తార్కాణంగా చెప్పవచ్చు. పదహారవ శతాబ్దాంతంలో నాట్యకారిణులు గజ్జెలు

అమర్చిన 'నూపురాల'నే లాఫుపాటి అందెలు ధరించసాగారు.

మిగిలిన నాట్యరీతులు 'మెలొడీ'కి సంబంధించిన సంగీతంలోని స్వరం, రాగం అనే రెంటి మీద ఆధారపడినవి. అయితే, కథక్ తాళం మీద ఆధారపడింది. క్లిష్టమైన కదలికలకూ, సునిశితమైన, లయాత్మక పాదాల కదలికకూ కథక్ పేరుగాంచింది.

నాట్యగీతాలకు పురాణాలనుంచి ముఖ్యంగా కృష్ణలీలల నుంచి వస్తువును స్వీకరించి హిందుస్థానీ శాస్త్రీయ సంగీతం సమకూరు స్తారు. తోడుగా సారంగి, తబ్బా వాయిద్యాలు ఉపయోగిస్తారు.

లక్నోకు చెందిన సుప్రసిద్ధ నాట్యకారులు మహరాజ్ బిందాదిన్, ఆయన సోదరుడు కలాకా, వారి శిష్యులు ఆచన్ మహరాజ్, లుచ్చూ మహరాజ్ మొదలైనవారు కథక్ నాట్యానికి అమిత ప్రాచుర్యం కలిగించారు. కథక్ను ఒక శక్తివంతమైన నాట్య సంప్రదాయంగా నిలబెట్టడానికి బిర్జూ మహరాజ్, శంభూ మహరాజ్ కూడా ఎంతో కృషిచేశారు.

## కథక్ నాట్యవిన్యాసాలు కొన్ని...

* కథక్ నాట్యకారులు ఒక భుజంమీదికి మరొక భుజాన్ని పైకెత్తడం చేస్తూంటారు. ఈ పద్ధతిని 'కసక్ మసక్' అంటారు.

* కథక్ నాట్యకారులు ఎత్తుకు ఎగురుతూ చక్రంలా తిరుగుతూ ప్రేక్షకులను అలరిస్తారు. రెండు పాదాలను ఒక్కసారిగా పైకెత్తి కొన్ని క్షణాలు అలాగే గాలిలో నిలబడడం బహుశా ఈ కథక్ శైలిలోనే కనిపిస్తుంది. నాట్యం చివరిదశలో అంటే ఉచ్ఛఘట్టంలో చక్రంలా తిరగడం కూడా కథక్ నాట్యశైలి ప్రత్యేకతగా చెప్పవచ్చు.

* ఒక్క కథక్ శాస్త్రీయ నాట్యశైలిలోనే ప్రదర్శించే పాదవిన్యాసాలకు అనుగుణంగా, నాట్యకారిణే స్వయంగా పదాలు (బోల్స్) పాడుతుంది.