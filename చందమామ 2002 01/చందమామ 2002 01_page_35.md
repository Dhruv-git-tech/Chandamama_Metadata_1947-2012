భారతదేశమంతటా, జనవరి నెలలో దాదాపు అన్ని ప్రాంతాలలో గొప్పగా జరుపుకునే పండుగ సంక్రాంతి.

సూర్యుడు మకరరాశిలో ప్రవేశించ డాన్ని మకరసంక్రాంతిగా చెప్పడం మన సంప్రదాయం. దానితోనే ఉత్తరాయన పుణ్యకాలం ఆరంభమవుతుంది.

ఈ ఉత్తరాయన పుణ్యకాంలో మరణించిన వారికి జనన మరణాలులేని మోక్షం ప్రాప్తిస్తుందని మన పెద్దలు విశ్వసించారు. భీష్మ పితామహుడు కురుక్షేత్ర యుద్ధంలో క్షతగాత్రుడై, అర్జునుడు ఏర్పాటుచేసిన అంపశయ్యపై శయనించి, సూర్యుడు మకరరాశిలో ప్రవేశించిన ఈ ఉత్తరాయన పుణ్యకాలం లోనే ప్రాణాలు వదిలాడనీ, ఆ విధంగా ఆయన మోక్షప్రాప్తిని పొందాడనీ మహా భారతం పేర్కొంటున్నది.

## తమిళనాడు

తమిళులకు చాలా ప్రధానమైన పండుగ పొంగల్. పంట ఇంటికి చేరాకరైతులు 'తై' నెల మొదటిరోజున వాకిట్లో పొంగలి పెట్టి సూర్యభగ వానుడికి కృతజ్ఞతలు చెప్పుకునే పండుగ ఇది. పొంగల్ పండుగను నాలుగు రోజులపాటు జరుపుకుంటారు. దీనిని 'ఉళవర్ తిరునాళ్ అంటే రైతుల పండుగ అనడూ కూడా కద్దు'.

మొదటిరోజు భోగిపండుగ. ఇల్లూ వాకిలీ శుభ్రపరచి, పనికిరాని వస్తువులను తెల్లవారు జామున ఇంటి ముందుభోగి మంటలలో తగల బెడతారు. మనలోని బూజుపట్టిన మౌఢ్యభావాలనూ, దురాచారసంప్రదాయాలనూ వదులు కోవడానికి సంకేతంగా కూడా దీనిని చెప్పడం.