జీవదత్తుడు సంతోషం పట్టలేక ఒక్కసారి
పెద్దగా నవ్వి, తనకు గంధర్వ వసుమతి
ఇచ్చిన కంచుఢక్కను చేతికి తీసుకుని
గట్టిగా మోగించాడు. ఆ మరుక్షణం, రాతి
రథం కదిలిపోగా దిగువ ఏర్పడిన బిలంలో
నుంచి కొందరు రాక్షసులూ, గంధర్వులూ
బిలబిలమంటూ కొండపైకి వచ్చి, గోలగోలగా
అరవసాగారు.

జీవదత్తుడు వాళ్ళనందరినీ నిశ్శబ్దంగా
వుండమని చెప్పి, “మీరందరూ ఈ క్షణం
నుంచి స్వేచ్ఛా జీవులు, ఎవరి ఇళ్ళకు వాళ్ళు
వెళ్ళిపొండి,” అని కంచుఢక్కను పైకెత్తి
పట్టుకుని, “ఈ కంచు ఢక్కను మా దేశ
ప్రాంతాల ప్రవాసంలో వున్న వసుమతి అనే
గంధర్వుడు నాకిచ్చాడు. మీలో గంధర్వు
లెవైనా వుంటే దీన్ని నిరభ్యంతరంగా తీసుకు
పోవచ్చు,” అన్నాడు.

గంధర్వుల్లో ఒకడు ముందుకొచ్చి, జీవ
దత్తుడిచ్చిన కంచుఢక్కను తీసుకుని కళ్ళకు
అద్దుకున్నాడు. జీవదత్తుడు విముక్తులైన
రాక్షసులకూ, గంధర్వులకూ ఏదో చెప్ప
బోయేంతలో, “అబ్బా!” అన్న మణిరంజి
తుడి చావుకేక వినిపించింది. జీవదత్తుడు
తలతిప్పి చూశాడు. ఖడ్గవర్మ, మణిరంజి
తుణ్ణి గాయపరిచి, అతడు నేలమీద పడి
పోగా, అతడి గుండెలమీద కాలుపెట్టి, కత్తిని
అతడి కంఠానికి గురిచేసి నిలబడి వున్నాడు.

ఆ దృశ్యం చూసి జీవదత్తుడికి కలిగిన
ఆనందం అంతా యింతా కాదు. ఖడ్గవర్మ,
జీవదత్తుడితో, “జీవా, ఈ దుర్మార్గుడైన
మణిరంజితుణ్ణి చంపటమా, వదలటమా?
వీడు రాజకుమార్తెలను అపహరించి తెచ్చి,

వాళ్ళకేకాక, వాళ్ళ తల్లిదండ్రులక్కూడా
మానసిక క్షోభ కలిగించాడు,” అన్నాడు.

ఆ సమయంలో అక్కడికి రాజకుమార్తె
పద్మావతి, వసంతకుమారీ వచ్చారు. వసంత
కుమారి కళ్ళెర్రచేసి కిందపడివున్న మణి
రంజితుడికేసి చూస్తూ, “ఈ నీచుడైన
యక్షుణ్ణి చంపిన వీరుణ్ణే వివాహ ఆడతా
నని నేను ప్రతిజ్ఞచేశాను. వీడి మరణం నేను
కళ్ళారా చూడకపోతే, ఇక నేను జీవితకాల
మంతా బ్రహ్మాచారిణిగా వుండవలసిందే!”
అన్నది.

ఖడ్గవర్మ, వసంతకుమారి కేసి చూసి,
ఆమె అద్భుత సౌందర్యానికి ముగ్థుడైపో
యాడు. ఆమెను భార్యగా పొందాలంటే
మణిరంజితుణ్ణి తాను చంపితీరాలి! ఈ
ఆలోచన రాగానే అతడు కత్తిని మణిరంజితుడి