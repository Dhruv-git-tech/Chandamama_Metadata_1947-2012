ఎగుడుదిగుడు రాళ్ళల్లో ఒకదాని మీద యువ కుడైన యక్షుడొకడు నిలబడి వున్నాడు. అతడి చేతిలో చిన్న గద వున్నది. ఆ యువకుడు కన్నార్పకుండా ఖడ్గజీవదత్తులకేసే చూస్తున్నాడు.

ముందు మణిభూషణుడు దారితీయగా ఖడ్గజీవదత్తులు ఆ యక్షుణ్ణి సమీపించారు. అతడు ఖడ్గజీవదత్తులకేసి తీవ్రదృష్టితో చూస్తూ, “ఖడ్గజీవదత్తుల్లారా! మీ దుస్సాహసం నన్ను ఆశ్చర్యచకితుణ్ణి చేస్తున్నది. బుద్ధిః కర్మానుసారిణీ, అన్నారు పెద్దలు. పాపం, మిమ్మల్ని అని ఏం లాభు,” అన్నాడు.

జీవదత్తుడు, మణిరంజితుణ్ణి ఆపాద మస్తకం ఒకసారి పరీక్షగా చూసి, చిరునవ్వు, నవ్వుతూ, “మణిరంజితా! రాజకుమారి పద్మావతికి, ఇక్కడున్న రాతిరథాన్ని కది లించినవాడు మహావీరుడన్న అభిప్రాయం కలిగించి, ఆ పనిమీద ఇక్కడికొచ్చేవారిని

హతం చేయాలని నువ్వు మంచి పథకమే వేశావు. అదే నీ కంఠానికిప్పుడు ఉరితాడు కాబోతున్నది. ఏరీ, నువ్వు చెరబట్టి తెచ్చిన పద్మావతి, వసంతకుమారీ రాజకన్యలు? ఆ రాతిరథం ఎక్కడ?” అన్నాడు.

ఆ మాటలకు మణిరంజితుడు ఉర్గు డైపోయి చేతనున్న గద ఎత్తబోయేంతలో, ఖడ్గవర్మకత్తి పిడిమీద చేయువేసి, “మణిరం జితా, ఆ రాతిరథాన్ని మేం కదిలించలేని ప్పుడు నువ్వు మా ఇద్దర్నీ చంపే ప్రయత్నం చేయవచ్చు. అప్పుడు వసంతకుమారి మాట ఏమోగాని, పద్మావతి మాత్రం నిన్ను మహా వీరుడుగా భావించి తప్పక వివాహం ఆడు తుంది. కనక, ముందు ఆ రాతిరథం ఎక్కడున్నదో చూపించు,” అన్నాడు.

మణిరంజితుడు కోపంగా ఏదో అనబో యేంతలో మణిభూషణుడు అతడితో, “తొందరుడకు, మణిరంజితా! ఈ యువకులను ముందు ఆ రాతిరథం దగ్గిరకు తీసుకు పో,” అన్నాడు.

మణిరంజితుడు కాస్తస్థిమితపడి బయలుదేరాడు. కొద్దిసేపటికల్లా వాళ్ళు కొండ మీద సమతలంగా వున్న ఒక ప్రదేశాన్ని చేరారు. దానికి దిగువ ప్రదేశమంతా ఫల వ్యక్తాలతో, పూలతోటలతో ఎంతో రమణీ యంగా వున్నది. ఆ తోటల మధ్య ఒకదాని కొకటి కొంచెం ఎడంగా రథాకృతిలో వున్న రెండు భవనాలు వున్నవి. అందులో ఒకదాని మీద ఇద్దరు యువతులు నిలబడి ఖడ్గజీవ దత్తులకేసి చూస్తున్నారు.

జీవదత్తుడు, ఆ యువతులకేసి ఓమారు చూసి, “మణిరంజితా, వారేనా నువ్వు తెచ్చిన