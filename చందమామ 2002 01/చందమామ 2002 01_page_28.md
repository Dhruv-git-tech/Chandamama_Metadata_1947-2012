తిరుగ గ్రహించి సృష్టి నిర్వర్తించు!” అని చెప్పి, విఘ్నీశ్వరుడు బ్రహ్మకు వేదాలను ఇచ్చాడు.

బ్రహ్మ వాటిని అందుకుని పరమానం దంతో విఘ్నీశ్వరుణ్ణి స్తుతించుతూ, “విఘ్నీ శ్వరా! నేను సృష్టిసంకల్పించే ముందు నిన్ను ధ్యానించి, మనసారా నిన్ను పూజించి మరీ కార్య రంగానికి ఉపక్రమించే వరం అనుగ్రహించు! అవకంబకలుగా తయారైన సృష్టి ఉపసంహరించుకునేలాగ చెయ్యి!” అని కోరాడు.

విఘ్నీశ్వరుడి ప్రభావం వల్ల అంతవరకు జరిగిన వంకరటింకరల సృష్టి అంతా క్షణంలో మటువాయమైంది. అప్పుడు విఘ్నీశ్వరుడు మళ్ళీ బ్రహ్మతో, “బ్రహ్మదేవుడా! వక్రతను తుండతుండములుగా ముక్కలు చేసేవాడిని గనుక, నేను వక్రతుండుడు అనే పేరుకు సార్థకంగా నా తొండాన్ని వక్రంగా ఉంచుతూంటాను. వక్రతుండుణ్ణి అయిన నన్ను ధ్యానించి తులపెట్టిన నీపని కూడా మంకు పోదు! నీవు కోరుకున్నట్లే నన్ను ధ్యానించి సృజించు. సృజించటం ఒక కళ! ఆ కళ ఎటువంటి వంకరటింకులు పోకుండా జగత్తు నీవు మలచిన కళానిలయంగా భాసిస్తుంది!

నీకుమల్లే జగత్తులో అందరికీ అందుబాటుగా తొలి పూజలందుకునే విఘ్నీశ్వరుడిగా విఘ్నాల నుంచి కాపాడుతూ, సంకల్పసిద్ధిని కలిగించే సిద్ధివినాయకుడుగా, సకల గణాలకూ అధి పతిగా గణపతినై శివపార్వతులకు కొడుకుగా అవతరిస్తాను!” అని చెప్పి, బ్రహ్మను దీవించి అంతర్భాస్థానమయ్యాడు.

సరస్వతీదేవి బ్రహ్మకేసి చిరునవ్వు నవ్వి హిందోళ, శ్రీరాగాలతో మంగళస్వరాల్ని మహా కాశం పులకరించేట్లుగా వీణపై వినిపించింది.

బ్రహ్మ, “విఘ్నీశ్వరాయనమః!” అంటూ సృష్టిని ప్రారంభించాడు. సృష్టి మరింత అందంగా నిర్విఘ్నంగా సాగింది. గంభీర మైన పర్వత పంక్తులూ, అమృతజలాలతో నదులూ, సుందర వనాలూ, రంగు రంగుల బొమ్మల్లాంటి జంతుజాలమూ, శారీరకంగానూ, మానసికంగానూ ఉన్నతులూ, బల వంతులూ అయిన మనుషులతో జగత్తు బ్రహ్మ చేసిన కళానిలయంగా విలసిల్లింది. వాగ్దేవి అయిన సరస్వతి తన వాణిని సంగీతంలా ప్రాణికోటికి స్వరుచింది. జీవకోటి సలక్షణంగా పెరిగింది. ఊడలు చిమ్మే వట వృక్షంలాగ జగత్తు వర్ధిల్లింది.