సురసురా కాలి పోయింది. మిగిలినది విరిగి పడిపోయింది. మరికొద్ది క్షణాలకు ఇంకొకపిడుగు దేవశానికి యాభై అంగల దూరాన పడింది. యాత్రికులకు ప్రాణాలలో ప్రాణాలు లేవు.

‘ఇదేం పిడుగుల వర్షం! నా జన్మలో ఎన్నడూ ఇలాటిది ఎరగను! మనలో ఎవడో పాపాత్ముడున్నాడు. ఆ పాపాత్ముడి కారణంగా మనమందరమూ నాశనం అవుతాం. తప్పదు!’ అన్నాడు ధనగుప్తుడు.

‘ఈ రాముడే పాపాత్ముడు. ఈ పంచ ముడిని మనం తీసుకురావడమే తప్పు. తెచ్చామే అనుకో. వీడు కూడా మనతో సమంగా ఈ పవిత్రమైన దేవళంలో తగు దునమ్మా అని వచ్చి కూచున్నాడు. దేవుడు చూడడూ? ఆగ్రహించడూ?’ అన్నాడు మరొక యాత్రికుడు.

నలుగురూ కలిసి రాముణ్ణిదేవళం వీడి అవతలికి వెళ్లమన్నారు.

‘బాబూ, పెద్దవాన అయింది. తడిసిపోతాను. కరుణించండి. పుణ్యం కట్టుకోండి. నేను పాపినే: కాని మీ వంటి పుణ్యాత్ముల పక్కనుంటే నన్ను దేవుడేమీ చెయ్యడు. నా ఒక్కడి మూలంగా మీరు నలుగురు నష్టపడతారా? దేవుడు అంత అన్యాయం చెయ్యడు!’ అని రాముడు బతిమాలాడు.

వాడు చలికి వణుకుతూ, దణ్ణాలు పెట్టి బతిమాలుతున్న కొద్దీ యాత్రికుల గీర్వాణం మరింత ఎక్కువయింది. ఆఖరుకు వాళ్లు నలుగురూ చేరి రాముణ్ణి వాన లోకి నెట్టేశారు. వాడు పరిగెత్తిపోయి దూరాన ఉన్న ఒక చెట్టు కిందికి వెళ్లి నిలబడ్డాడు. మరుక్షణమే ఆకాశం పగిలినట్లు చప్పుడై పెద్ద వెలుతురయింది. రాముడు కళ్లు గట్టిగా మూసి తెరిచేసరికి ఎదురుగా దేవళం లేదు: రాళ్లగుట్ట మాత్రమే ఉంది. ధనగు ప్తుడితో పాటు ముగ్గురు యాత్రికులూ పిడుగువాత పడి చనిపోయారు.