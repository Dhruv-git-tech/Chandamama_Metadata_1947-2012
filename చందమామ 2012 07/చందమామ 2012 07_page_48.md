పించాడు సాంబడు.

రోజులు గడుస్తున్న కొలది సుబ్బరాజు తరగతిగదిలో తోటి పిల్లలకు సాయపడే తీరును ఇంటిదగ్గర తల్లితండ్రులకు పూస గుచ్చినట్లు చెబుతూ తాను కూడా తోటి పిల్లలకు ఏదో ఒక సాయం చేస్తానని దానికి డబ్బులు కావాలని మొండిపట్టు పట్టేవాడు సాంబడు.

సాంబడి మనస్సు మార్చడానికి చలమయ్యకి తలప్రాణం తోకకు వచ్చేటట్టుం డేది. అయినా ఏదో ఒక రూపంలో కొడుక్కి బహుమతులను లంచంగా ఇస్తూ అదు పులో పెడుతుండేవాడు.

సుబ్బరాజు కారణంగా తన కొడుకు పెడుతున్న ఇబ్బందులను ఒకసారి శరభయతో ప్రస్తావించాడు చలమయ్య.

‘శరభయ్యా! నీ కొడుకు అందరికీ భిన్నంగా ఉండాలని మిగతా పిల్లలకు ఏదో ఒక సాయం చేస్తూ గొప్పలకు పోతున్నాడట. ఇది అలవాటైతే నీ ఆస్తి మొత్తం హారతి కర్పూరం అయిపోగలదు. ఇంతకీ నీకు తెలిసే ఈ పనిచేస్తున్నాడా?’ అంటూ అనుమానం వ్యక్తం చేశాడు చలమయ్య.

‘చేతనైనంత సాయం చేయమని నేనే చెప్పాను. స్వార్థం నేర్పితే తప్పు కాని, సాయ పడు అని చెప్పడంలో తప్పులేదు కదా! ఉన్నంతలో ఇతరులకు సాయపడడం కూడా మానవధర్మమే,’ అన్నాడు శరభయ్య.

ఎవరి వెర్రి వారికి అనందం అనుకొన్న చలమయ్య, నీతులు చెప్పిన శరభయ్యపై మాత్రం ద్వేషం పెంచుకున్నాడు. అప్పటి

నుండి శరభయ్యతో మాటలు కూడా తగ్గించుకున్నాడు. సుబ్బరాజుతో స్నేహం వీడ మని సాంబడికి చెప్పాడు కూడా.

పిల్లలు పెరిగి పెద్దయ్యారు. చదువు పూర్తి చేసుకున్న సుబ్బరాజుకి దూరప్రాంతంలో ఉద్యోగం వచ్చింది. వృద్ధాప్యం దగ్గర పడటంతో శరభయ్య కూడా ఆ ఊరు విడిచి సుబ్బరాజుతో పాటు వెళ్లిపోయాడు.

సంవత్సరాలు గడిచాయి. సుబ్బరాజు తన సంపాదనలో కొంత భాగాన్ని మంచి కార్యాలకు వినియోగించడానికి మొదట్టుంచి దాచి ఉంచడం అలవాటు చేసుకున్నాడు.

తను పుట్టి పెరిగిన ఊరిలో వృద్ధాశ్రమం గురించి జనం చెప్పుకోవడం సుబ్బరాజు చెవిన పడింది.