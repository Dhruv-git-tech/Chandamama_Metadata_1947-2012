అధికారి గురన్న కేసి తిరిగి, ‘ఏమోయ్, ఈ గుమ్మడి కాయలు నువు దొంగిలించావని పాపన్న అంటున్నాడే? ఏమం టావు?’ అని అడిగాడు.

‘వాడు అమాయకుడు లెండి. నా దగ్గర నేను పండించే కూరల లెక్కలూ, వాటి అమ్మకం లెక్కలూ రాసిన పద్దు పుస్తకం ఉన్నది. కావలిస్తే ఇప్పుడు పోయి తీసుకురాగలను,’ అని గవరన్న చెప్పాడు.

ఈ మాట వినగానే, పాపడు 'అయ్యా, అవి నా కాయలే అని చూపడానికి నా దగ్గరా గొప్ప పద్దు పుస్తకం ఉంది. నేనూ తెస్తా!,' అన్నాడు. ఈ మాట విని గవరన్న విరగబడి నవ్వాడు

అధికారి భటులను వెంట ఇచ్చి ఇద్దరినీ వాళ్ల గ్రామానికి పంపాడు. కొంతసే పటికి ఇద్దరూ తిరిగి వచ్చారు. గవరన్న తన పద్దు పుస్తకం తెచ్చాడు. పాపడు తన

పైబట్టకొంగున ఏవో మూట కట్టితెచ్చాడు.

గవరన్న పద్దు పుస్తకంలో తాను ఆ రోజే నలభై గుమ్మడికాయలు తన తోట నుంచి కోసి సంతకు పట్టుకెళ్లినట్లు పద్దు న్నది.

‘నీ పద్దు మాటేమిటి?’ అని అధికారి పాపడి నడిగాడు.

పాపడు మూట విప్పి నలభై గుమ్మడి తొడిమలు తీసి, ‘అయ్యా ఇదుగో నా పద్దు!’ అన్నాడు. వాడు ఒక్కొక్క తొడిమే తీసి, ఒక్కొక్క గుమ్మడికాయకు తగిలించి, అన్ని తొడిమలూ అన్ని కాయలకూ ఎంత బాగా అతికాయో చూపాడు.

గవరన్న ససాక్ష్యంగా దొరికి పోవడంతో వెంటనే అధికారి గవరన్న చేత పాపడికి గుమ్మడికాయల డబ్బు ఇప్పించేశాడు. ఆనాటినుంచి వాళ్ల గ్రామంలో గవరన్న న్నను అందరూ 'గుమ్మడి కాయల దొంగ' అని పిలవసాగారు.