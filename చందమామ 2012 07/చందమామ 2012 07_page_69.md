చందమామ విజయగాథ

ఈ జూలైనెలతో చందమామ 66వ సంవత్సరంలోకి అడుగుపెడుతోంది. అలనాటి ఉజ్వల గతాన్ని గుర్తు చేసుకుంటూ, 1947 జూలై నెలలో ప్రచురించబడిన చందమామ తొలి ముఖచిత్రాన్ని మళ్లీ మీముందుకు తీసుకువస్తున్నాము. నాటి ముఖచిత్రంలో ప్రచురించబడిన ఆరణాల పత్రిక ధరను కూడా మీరు చూడవచ్చు. కథలను ఇంపుగా చెప్పడం ద్వారా మన దేశపు సంస్కృతి, వారసత్వాన్ని భారతీయ చిన్నారులకు అందించాలనే గొప్ప ఆలోచనతో శ్రీ చక్రపాణి, శ్రీ నాగిరెడ్డి గార్లు చందమామ పిల్లల పత్రికను తీసుకొచ్చారు. అప్పటి మద్రాస్ ప్రెసిడెన్సీలో విస్తృతంగా వ్యవహారంలో ఉన్న రెండు భాషలలో (తెలుగు, తమిళం) 1947లో ప్రారంభించబడిన చందుమామ తర్వాతి నాలుగేళ్లలోపే ఆరు భాషల్లో ప్రచురించబడింది. ఇప్పుడు చందమామ పత్రికను 12 భాషలలో, ఇంగ్లీషులో కూడా ప్రచురిస్తున్నాము. ఈ వార్షికసంచికలో మాసంస్థాపకుల ఉన్నతాశయాన్ని మాకర్తవ్యాన్ని మరోసారి మననం చేసుకుంటూ, చందమామ మన సమాజానికి తన వంతు దోహదం అందించేందుకు మరింత కష్టపడి పనిచేస్తామని ప్రతిన చేస్తున్నాము. భారతీయ చిన్నారులు బాధ్యతాయుత పెద్దలుగా ఎది గేలా చేయడానికి, తమ సంస్కృతి పట్ల