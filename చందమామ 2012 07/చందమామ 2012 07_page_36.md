చూడసాగాడు. ఒక దుకాణంలో వాడికి తన గుమ్మడి కాయలన్నీ ఒక్క కుప్పలో కనిపించాయి. పాపడు చప్పున దుకాణం వాడి దగ్గరకు పోయి, ‘ఇదే పని? దొంగ పని. నా గుమ్మళ్లు కాజేసి నీ కొట్లో అమ్మ కానికి పెడతావా?’ అన్నాడు.

దుకాణం వాడు నిర్ఘాంతపోయి, ‘ఇవి నేను దొంగతనం చేయలేదు. మీ ఊరి గవరన్న ఈ పూటే నాకివి అమ్మి పదిరూపాయలు పట్టుకు వెళ్లాడు,’ అన్నాడు.

‘గవరన్న ఇంకా తిరిగి పోలేదు. అవ తల ఇంకో అంగడిలో ఉన్నాడు.’ అని పక్కనున్న వాళ్లెవరో చెప్పారు.

పాపడు వెంటనే సంతలో ఉండే అధికారి దగ్గరికి వెళ్లి గవరన్న తన గుమ్మడి కాయలు తెచ్చి సంతలో అమ్మేశాడని ఫిర్యాదు చేశాడు. గవరన్నను నలు గురూ కలిసి దుకాణానికి తెచ్చారు.

‘ఈ గుమ్మడి, కాయలు నీవేనని నీకెట్లా తెలుసు?’ అని అధికారి పాపడి నడిగాడు.

‘నాకు తెలియక పోవడమేమిటి? నే పెంచినవేగా? ఇదుగో మహాలక్ష్మి. ఇదుగో ఐరావతం!’ అంటూ ఒక్కొక్క కాయనే పాపడు చూపసాగాడు.

పాపడి అమాయకత్వానికి నవ్వారు. అధికారి కూడా అందరూ నవ్వుతూ, ‘ఈ కాయలను నువు గుర్తించడం కాదు. ఇవి నీవేనని ఇతరులు గుర్తించే సాక్ష్యం ఏదైనా ఉండాలి,’ అన్నాడు. పాపడికి ఏమీ పాలుపోలేదు.