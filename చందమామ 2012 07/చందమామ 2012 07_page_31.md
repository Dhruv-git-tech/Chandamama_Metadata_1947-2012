భైరవశాస్త్రి

పూర్వం కళింగ దేశాన్ని మణిభద్రుడనే రాజు పరిపాలించాడు. ఆయన మంత్రి ఇందుశర్మ చాలా తెలివిగలవాడు. రాజు గారి నౌకర్లు లగాయతూ రాజబృంద మంతా ఇందుశర్మ చెప్పుచేతలలో ఉంటూ ఉండటం చేత రాచకార్యాలు అవిఘ్నంగా సాగిపోతూ ఉండేవి.

రాజుగారికి కాలక్షేపం చెయ్యటానికి గాను భైరవశాస్త్రి అనే ఆయన ఏర్పాట య్యాడు. ఆయన నిత్యమూ రాజుగారి వద్దకు వెళ్లి ఆయనకు విశ్రాంతి ఉన్న సమయంలో వినోదం కలిగించి వెళ్ళిపోతూ ఉండేవాడు.

భైరవశాస్త్రికి రాజుగారితో తప్ప మరెవరి తోనూ పనిలేదు. అందుచేత ఆయన ఇత రుల నెవరినీ ఖాతరు చేసేవాడు కాడు.

రాజుగారికి తనపై అనుగ్రహం ఉన్నంత కాలమూ రాజపరివారంలో ఎవరినీ తాను లక్ష్యపెట్టనవసరం లేదని ఆయన అనుకు న్నాడు. ఆఖరుకు మంత్రిగారి పట్ల కూడా ఆయన నిర్లక్ష్యంగా ప్రవర్తించసాగాడు. ఇది చూసి మంత్రి గారికి ఆగ్రహం వచ్చింది. ఆయన ఈ భైరవ శాస్త్రికి ఉద్యాసన చెప్పాలని నిశ్చయించి రాజద్వారం వద్ద కాపలా ఉండేవాణ్ణి పిలిచి, 'ఒరే రేపు లగాయతు భైరవశాస్త్రిని లోపల అడుగు పెట్టనివ్వకు,' అని చెప్పాడు.

మర్నాడు భైరవశాస్త్రి రాజదర్శనం కోసం వస్తూ ఉండగా ద్వారం వద్ద ఉన్న భటుడు, 'తమరు లోపలికి వెళ్లటానికి వీలులేదు. తమరిని రానివ్వవద్దని ఉత్తరువయింది,' అని చెప్పాడు.