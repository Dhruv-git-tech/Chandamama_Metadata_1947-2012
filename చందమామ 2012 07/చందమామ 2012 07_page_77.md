భారత దర్శిని

దోమలను పారదోలే మిరియాల నూనె

భారత రాజధాని ఢిల్లీకి చెందిన శాస్త్రవేత్త పద్మా వాసు దేవన్ ఆధ్వర్యంలోని ఇండియన్ ఇనిస్టిట్యూట్ ఆఫ్ టెక్నాలజీ సంస్థ పరిశోధకుల బృందం దోమలను మిరి యాల నూనె పారదోలుతున్నట్లు కనుగొన్నది. దోమల లార్వాను కూడా ఇది చంపగలదట. లార్వా అంటే పురు గుల గుడ్లలో పెరిగే రెక్కలు లేని జీవి రూపం. ప్రత్యేకించి మలేరియాను వ్యాప్తి చెందిస్తున్న అనాఫైలెస్ దోమను ఈ మిరియాల నూనె అత్యంత సమర్థవంతంగా ఎదుర్కొంటుందట.

శాస్త్రజ్ఞులు మొదట మెంథా పిపెరిటా అని పిలువబడుతున్న మిరియం మొక్క నుండి నూనె తీసుకున్నారు. ఆ నూనెలో కొంత భాగాన్ని దోమ లార్వాను కలిగి ఉన్న నీటిపై పోశారు. మర్నాడు ఆ నీటిలోని దోమలన్నీ చనిపోయి ఉండటం కనుగొన్నారు. దోమలను తరిమి కొట్టడంలో ఈ నూనెకు గల సామర్థ్యాన్ని పరీక్షించాలని పలువురు వ్యక్తులు నిర్ణయించు కున్నారు. వీళ్లు ఈ నూనెను తమ ఒంటిపై రుద్దుకుని బహిరంగ ప్రదేశంలో పడుకున్నారు. పది మందిలో ఎనిమిది మంది వ్యక్తులు తమకు దోమలేవీ కరవలేదని చెప్పారు.

రక్తనిధి బ్యాంక్‌ను రూపొందించిన మహిళ

పరప్ప గ్రామానికి చెందిన ఒక మహిళ తీవ్రంగా జబ్బుపడింది. ఆమె ఒంట్లోంచి విపరీతంగా రక్తం కారసాగింది. ఆమెను ఆసుపత్రికి తీసుకుపోవడానికి గ్రామస్తులు వాహనంకోసం తీవ్రంగా ప్రయత్నించారు. ఆసుపత్రి అక్కడికి 40కిలోమీటర్ల దూరంలో ఉంది. ఎట్టకేలకు మహిళ బతికి బయటపడింది. ఆమె బతకడం ఒక అద్భుతమని ఆసుపత్రి వైద్యుడు చెప్పారు. ఎందుకంటే ఆమె అప్పటికే చాలా రక్తం కోల్పోయింది.

ఈ అనుభవం తర్వాత పరప్ప గ్రామ మహిళలు రంగంలోకి దూకారు. పరిస్థితులు తమ చేతుల్లోంచి ఇక జారిపోకుండా చేయాలని వారనుకున్నారు. వారు తమ గ్రామంలో రక్తదాతల సేనను ఏర్పర్చారు. ఈ బృందాన్ని మహిళా రక్తదాతల వేదిక అని పిలిచారు. కేరళలో ఇది మొట్టమొదటి మహిళా రక్తదాతల వేదిక. సాహిత్య సంఘ సమాఖ్య అనే సంస్థ దీన్ని నిర్వహించింది. ఇప్పుడు మహిళా రక్తదాతల వేదికలో 200మంది స్వచ్చంద సేవకులు ఉన్నారు. వీరిలో చాలామంది నిరుపేద వ్యవసాయ కార్మికులు, గృహిణులే. ఉత్తరకేరళ కొండ ప్రాంత మంతటా తన కార్యకలాపాలు విస్తరించాలని ప్రస్తుతం ఈ వేదిక పథక రచన చేస్తోంది.