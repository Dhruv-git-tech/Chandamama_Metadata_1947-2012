దొంగను మార్చిన కుక్క

గంగన్న అనే దొంగ అడివిలో చిన్న ఇల్లు కట్టుకుని ఉండేవాడు. చీకటిరాత్రులలో శింగవరం వచ్చి అనువైన ఇంటిని కొల్లగొట్టి తెల్లవారకుండా అడివిలోకి వెళ్లిపోయేవాడు. ఒకరోజు గంగన్న ఇంటికి వెళుతున్నప్పుడు ఒకచిన్న కుక్కపిల్లవెంటపడి అతని ఇంటికి వెళ్ళిపోయింది. గంగన్న దానికి ఇంత ముద్ద పెట్టాడు. ఆ కుక్క అతనితోనే ఉండసా గింది. ఒంటరి గంగన్నకు ఆ కుక్క దేవుడి చ్చిన తోడనిపించింది. కొన్నాళ్లకు ఆ కుక్క పెరిగి ఒక చిన్న సింహంలా తయారైంది.

ఒక రోజు గంగన్న దొంగతనం చేస్తూ భటులకు దొరికిపోయాడు. రాజు అతనికి ఐదు ఏళ్లు కారాగారశిక్షవిధించాడు. గంగన్న రాకపోయేసరికి, కుక్క అతడిని వెదుకుతూ శింగవరం చేరింది. ఎంత వెదికినా గంగన్న జాడ తెలియలేదు. ఆ కుక్క అలసిపోయి,

ఒక ఇంటి పంచన నీడలో పడుకుంది. ఆ ఇంటి యజమాని రామయ్య అనే రైతు. కుక్కను చూసి జాలిపడి దానికి ఇంత అన్నం పెట్టాడు. ఆ కుక్క రామయ్య పెట్టింది తిని ఆ ఇంటి ముందే ఉండిపోయింది. కొద్ది రోజుల్లో రామయ్యకు కుక్కకు మంచి మైత్రి ఏర్పడింది.

ఐదేళ్లు గడిచిపోయాయి. గంగన్న కారా గారం నుంచి విడుదలై ఇంటికి వెళ్లిపోయాడు. అడివంతా గాలించినా కుక్క కని పించక పోయేసరికి గంగన్న బాధపడ్డాడు.

ఒకరోజు గంగన్న శింగదరంలో ఒక ఇంటికి దొంగతనానికి వెళ్లాడు. అది రామయ్య ఇల్లు. గంగన్న ఆ ఇంటిగోడకు కన్నం తవ్వ సాగాడు. ఆ శబ్దానికి కుక్క మొరగబోయి గంగన్నను గుర్తుపట్టి ఆగిపోయింది. గంగన్న మాత్రం కుక్కను చూడలేదు.