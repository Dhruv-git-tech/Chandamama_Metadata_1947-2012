# రాజ ఫలహారం

## శాండ్‌విచ్‌లో ఏముంది?

శాండ్‌విచ్‌లు కొత్త వంటకాలు అనుకుంటున్నారా? క్రీస్తు పూర్వం 1 వ శతాబ్దిలోనే యూదు మత నాయకుడైన హిల్లెల్ ఆ కాలంలో పాసోవర్ పండుగ సంబరాల సందర్భంగా ఈస్టర్ గొర్రె మాంసాన్ని, చేదు వనమూలికలను రొట్టె పలకల మధ్య ఉంచి తినే ఆచారాన్ని ప్రారంభించాడు.

జాన్ మోంటాగు, 4 వ ఎర్ల్ ఆఫ్ శాండ్‌విచ్ ఈ అద్భుతమైన స్నాక్‌కు పేరు పెట్టిన ఘనత సాధించాడు. పరమ జూదరి అయిన ఇతగాడికి బయటకు వెళ్లి కాస్త భోజనం చేసి రావడానికి కూడా సమయం ఉండేది కాదట. కాబట్టి రెండు రొట్టె ముక్కల మధ్యన మాంసపు ముక్కను ఉంచి పట్టుకురమ్మని అతడు వెయిటర్‌ను ఆదేశించాడట. తన చేతులకు ఎలాంటి జిడ్డు అంటుకోకూడదని అతని ఆలోచన.

ఎర్ల్ ఆఫ్ శాండ్‌విచ్ తదనంతరం శాండ్‌విచ్ అనే పేరు స్థిరపడిపోయింది కాని ఈ వంటకానికి సంబంధించిన మొదటి ఆలోచన ఇతడికి మాత్రమే రాలే దట. మధ్య ప్రాచ్యానికి విహార యాత్రల కోసం వెళ్లినప్పుడు అక్కడ గ్రీకులు, తురుష్కులు వారి పసందైన బ్రెడ్‌లు, శాండ్‌విచ్‌లను ఇతడు చూసాడు. అక్కడే అతడికి పై ఆలోచన వచ్చి దాన్ని ఉపయోగంలో పెట్టాడు.

ముప్పులెట్టా శాండ్‌విచ్ అనేది ఒక ఇటాలియన్ శాండ్‌విచ్. జంతువుల తొడ, ఇటాలియన్ సలామి, వెన్న, ఆలిప్ సలాడ్ మరియు తాజాగా దంచిన వెల్లుల్లి ముద్దను కలిపి ఈ శాండ్‌విచ్‌ను చేసేవారు. శాండ్‌విచ్ అసలు ఉనికిలోకి ఎలా వచ్చింది? సాంప్రదాయకమైన సిసిలియన్ ఫ్యాషన్‌లో, రైతులు జంతువుల తొడ మాంసాన్ని, వెన్నను, బ్రెడ్‌ను ఒక విడి పాత్రలో ఉంచి పీపాలు, వెదురుబుట్టలపై కూర్చుని ఆరగించేవారట. దుకాణం యజమాని ఈ వంటకోసం ఉద్దేశించిన పదార్ధాలన్నింటినీ రెండు బ్రెడ్ ముక్కల మధ్య ఉంచి తన వినియోగదార్లకు వడ్డించేవాడు. ప్రారంభించిన వెంటనే ఈ వంటకం బాగా ప్రాచుర్యంలోకి వచ్చే సింది.