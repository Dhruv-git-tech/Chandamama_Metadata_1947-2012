తగిన శిక్ష

బడి గంట మోగింది. పిల్లలంతా బిలబిల లాడుతూ వచ్చారు. ప్రార్థన ముగిశాక ఎవరి తరగతుల్లోకి వారు కదిలారు.

ఏడో తరగతిలోకి వెళ్లిన చంద్రం మాస్టారు పిల్లలకు హాజరు వేయసాగారు. అప్పుడే అరుణ అనే అమ్మాయి పేరు పిలిచారు. పలకకపోవటం చూసి ఎందుకు రాలేదని అడిగారు. వనిత అనే అమ్మాయి లేచి, ‘సార్, అరుణ ఎందుకు రాలేదో నాకు తెలుసు,’ అంది.

చెప్పమన్నట్లుగా చూశారు మేస్టారు.

‘అరుణ పక్కింట్లో దొంగతనం చేసింది. ఎంత అడిగినా చెప్పకపోయేసరికి వాళ్లు పోలీసులకు ఫిర్యాదు చేశారు. ఇది తెలిసి వాళ్ల అమ్మనాన్న తలెత్తుకోలేకపోతున్నారు. మొహం చూపించలేకనే రాలేదు,’ అని చెప్పి కూర్చున్నది వనిత.

నమ్మలేనట్లుగా చూశారు చంద్రం

మాస్టారు. ఆ వార్తవిన్నది మొదలు పిల్లల్లో గుసగుసలు ప్రారంభం... మరి రెండు రోజులు కూడా అరుణ రాకపోవడంతో అనుమానం బలపడింది.

ఇది జరిగిన మూడో రోజు అరుణ వచ్చింది. ఏమీ ఎరగనట్లుగా ఉండటంతో అందరూ విస్తుపోయారు. మొదటి పీరి యడ్ వచ్చేది చంద్రం మాస్టారే! అరుణను చూస్తూనే ‘నువ్వు చేసిన పని ఏమిటో తెలిసిపోయింది. అందుకే బడి ఎగ్గొట్టావు. లే... నిల్చో, నిన్ను శిక్షించాలి,’ అన్నారు కొద్దిగా కోపం ప్రదర్శిస్తూ.

అరుణ భయంగా లేచి నిలబడి ‘సార్ నేనేం తప్పు చేశాను,’ అన్నది.

‘మరి ఈ రెండు రోజులు ఎందుకు బడికి రాలేదు. టీచర్తో చెప్పాలా వద్దా!’ అని నిలదీశారు చంద్రం మాస్టారు.

‘మరి. నేను.. నేను..’ అంది అరుణ