చీజ్ స్టీక్, మాంసం, ఉల్లిపాయలు, పెన్నలను రెండు బ్రెడ్ ముక్కల మధ్య ఉంచి తినే వంటకం. దీనికి పెన్సిల్వేనియాలో చాలా పేరుంది. 1930లో ఇద్దరు సోదరులు వేడి వేడి బన్నులను అమ్మే పనిలో ఉండి విసిగి వేసారి, తమ భోజనంలో ఏదైనా ప్రత్యేకమైన వంటకాన్ని తయారుచేయాలని అనుకున్నారు. వారు మాంసాన్ని, ఉల్లిపాయ ముక్కలను కలిపి ముద్దచేసి తింటూండగా ఆ దారిలో ఒక వాహన చోదకుడు వచ్చాడు. ఈ కొత్త వంటకాన్ని అతడికి వడ్డించిన సోదరులు ఎలా ఉందని అడిగితే అతడు దాన్ని చాలా ఇష్టపడ్డాడు. వేడి బన్నులకు బదులు వీటినే అమ్మవలసిందిగా అతడు సలహా ఇచ్చాడు.

సుప్రసిద్ధ పాప్ గాయకుడు ఎల్విస్ ప్రీస్లీకి బాగా ఇష్టమైన శాండ్‌విచ్ ఏమిటో మీకు తెలుసా? వేరుశనగ పిండి పందిమాంసం కలిసిన అరటికాయ శాండ్‌విచ్.

ఫిలిప్పే మాథియు ఒక పోలీసువాడికి శాండ్‌విచ్ తయారు చేస్తుండగా ముక్కలు చేయబడిన ఫ్రెంచ్ బ్రెడ్ రోల్ వుడుకుతున్న ఎద్దుమాంసం కల బాణలిలో పొరపాటున పడిపోయింది. మరొకటి చేయడానికి తగిన సమయం లేకపోవడంతో ఆ శాండ్‌విచ్‌నే అతడా పోలీసువాడికి ఇచ్చాడట. పోలీసు ఈ వంటకాన్ని బాగా ఇష్టపడటమే కాకుండా బాణలిలో వేయించిన శాండ్‌విచ్‌లను కొనమని తన స్నేహితులను కూడా ప్రోత్సహించాడట.

చిప్ బట్టీ అనేది బ్రిటన్‌లో ప్రాచుర్యం పొందిన శాండ్‌విచ్. దీంట్లో తెల్ల రొట్టె యొక్క రెండు ముక్కల మధ్య ఫ్రెంచ్ ఫ్రైలు ఉంటాయి.

సబ్‌మెరైన్ శాండ్‌విచ్‌లకు యుఎస్ఎ, కెనడాలో బ్రహ్మాండమైన ఆదరణ ఉంటోంది. మొదటి ప్రపంచ యుద్ధ కాలంలో నావికులను ఆకర్షించేందుకోసం సబ్‌మెరైన్ రూపంలోని శాండ్‌విచ్‌లను బోస్టన్‌లోని ఒక రెస్టారెంట్‌లో తయారు చేసేవారట. అందుకే వీటికి ఈ పేరు పడిపోయింది. దీంట్లో మాంసం, కూరగాయలు, వెన్న, సాస్, ఇతర అనుబంధ పదార్థాలు ఉంటాయి.

భారతీయులకు కూడా తమ స్వంత ఘాటు రుచులతో కూడిన శాండ్‌విచ్‌లు ఉన్నాయి. చికెన్ టిక్కా, టమోటో చట్టీ, పన్నీర్, మామిడికాయ ఊరగాయలు వంటి నోరూరించే వంటకాలు మన స్వంతం. రకరకాల కూరగాయల ముక్కలు, పుదీనా చట్టీతో చేసే బాంబే శాండ్‌విచ్ అంటే జనం పడిచస్తారు కూడా!