నాకేం పట్టింది!

శ్యామలరావు, విమల దంపతులకు పెళ్లయి చాలా ఏళ్లయింది. విమల చిన్న చిన్న కారణాలతోటే భర్తతో అనేకసార్లు గొడవకు దిగేది. ఆమె దురుసుతనానికి శ్యామలరావు అలవాటు పడిపోయాడు. ఆమె గొడవలను మౌనంగా భరించసాగేడు.

ఒక రోజు వాళ్ల పెళ్లి రోజు. విమల ఈ విషయం గుర్తు చేసినప్పుడు శ్యామలరావు తినుబండారాలు చేయమని చెప్పాడు. విమల అంగీకరించకపోగా, మళ్లీ పాత విషయాలు గుర్తు చేసి గొడవేసుకుంది. పెళ్లయ్యాక తాను పుట్టింటినుంచి ఎన్ని వస్తువులు తీసుకువచ్చిందో, తమ పెళ్లిని తండ్రి ఎంతఘనంగా జరిపించాడో ఊదరగొడుతూ భర్తను విసిగించింది. సహనం కోల్పోయిన శ్యామలరావు తాను గొడవకు దిగి. పోట్లాటను సమానం చేసేశాడు. ఎలాగోలా వాళ్లిద్దరూ శాంతపడి నిద్రకు ఉపక్రమించారు. కాని ఈ గొడవతో శ్యామలరావులో నిరాశా నిస్స్పహలు తారాస్థాయికి చేరుకున్నాయి.

ఆ రాత్రి నిద్రపోతున్న విమల ఇంట్లో శబ్దం వినిపించి మేల్కొంది. ఇంట్లోకి ఎవరో దూరిన్నుట్లు పసిగట్టి దొంగతనం జరిగే ప్రమాదముందని శ్యామలరావును తట్టి లేపింది. పగటిపూట గొడవను నిద్రలో కూడా మర్చిపోని శ్యామలరావు, 'నేనెందుకు పట్టించు కోవాలి? ఈ ఇంట్లో ఉన్న వస్తువులన్నీ నీవే కదా. వాటికోసం నేనెందుకు బాధపడాలి?' అంటూ అటుతిరిగి గురక పెట్టి నిద్రపోయాడు.

- మహావీర్ నానా