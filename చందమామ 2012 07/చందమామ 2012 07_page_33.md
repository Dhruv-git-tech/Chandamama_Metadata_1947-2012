రాన బైరవశాస్త్రి కనిపించేసరికి ఆయనకు ఎక్కడ లేని ఆశ్చర్యమూ కలిగింది. ‘మంత్రి, అడుగో బైరవశాస్త్రి! బతికే ఉన్నాడే? చని పోయాడంటివే?’ అని రాజు మంత్రిని అడిగాడు.

అందుకు మంత్రి ఏ మాత్రమూ తడు వుకోకుండా, ‘అవును మహారాజా, బైరవ శాస్త్రి భూతమయ్యాడు!’ అన్నాడు.

మిగిలినవారు మంత్రి ఎంత చెభితే అంతే, ‘అవును, మహారాజా ఆ కనిపించేది బైరవశాస్త్రి భూతం!’ అన్నారు.

ఈ మాటలను బైరవశాస్త్రి విన్నాడు. ఆయనకు తన బుద్ధి పొరపాటు తెలిసి వచ్చింది. ఆయన ఒక చీటీమీద ఒక శ్లోకం రాసిపెట్టుకుని, రాజుగారు ఇంటికి తిరిగి వెళ్లేటప్పుడు ఆయన చేతికి అందించాడు. రాజుగారు ఆ చీటి విప్పి ఈ విధంగా చదు వుకుంటున్నాడు.

‘రాష్ట్రఃసేవ్యో, నృపఃసేవ్యః నసేవ్యః కేవలో నృపః రాష్ట్రవక్ర ప్రభావేన బైరవో భూతతాంగతః’

(రాజుతో బాటు పరివారాన్నీ సేవించాలి, రాజును మాత్రమే సేవించరాదు. పరివారం అనుగ్రహం చాలనందున బైరవుడు బతి కుండగానే భూతమయ్యాడు)

రాజుకు జరిగిన సంగతి అర్థమైంది. ఆయనతన మంత్రితో, ‘బైరవశాస్త్రి పోయా డనీ భూతమయ్యాడనీ నాతో అబద్దాలు చెప్పారా?’ అని అడిగాడు.

మంత్రిగారు జరిగినది జరిగినట్లుగా చెప్పాడు. ఒక విదూషకుడి కోసం సమర్థ డైన మంత్రిని పోగొట్టుకోలేడు గనక రాజు మంత్రిని ఏమీ అనక, బైరవశాస్త్రిని తిరిగి కొలువులో పెట్టమని మాత్రం అన్నాడు.

బైరవశాస్త్రి కూడా ఈసారి మంత్రికీ ఇతర అధికారులకూ తగిన వినయవిధే యతలు చూపుతూ రాజుగారి సేవచేశాడు.