విక్రమ భూపతి సంతానం లేకపోవడంతో చాలా అసంతృప్తిగా ఉండేవాడు. సంతానం కోసం రాజదంపతులు ఎన్నో పూజలు, యాగాలు చేశారు. అయినా ఫలితం లేక పోయింది.

మహారాణి ముకుందమాల రాజును ద్వితీయ వివాహం చేసుకోమని వేడుకుంది. అందుకు విక్రమ భూపతి చాలా కాలం సుముఖత చూపలేదు. మహారాణి పదే పదే ప్రాధేయపడటంతో చివరికి వల్లికాదేవితో మహారాజు వివాహం జరిగింది. త్వరగానే వల్లికాదేవి కడుపు పండింది. అందుకు మహారాజుతో పాటు మహారాణి ముకుంద మాల కూడా ఎంతగానో సంతోషపడింది.

ఒక శుభ ముహూర్తాన వల్లికా దేవి పండంటి బిడ్డను ప్రసవించింది. విక్రమ

భూపతి, కుమారుడికి జయతేజుడు అని నామకరణం చేశాడు. ఏడాది తిరిగేసరికి దైవం కరుణించి మహారాణి ముకుంద మాల కూడా గర్భం దాల్చింది. అందుకు అందరూ ఎంతగానో సంతోషించారు.

మహారాణి కూడా ఒక శుభసమయాన కుమారుడిని ప్రసవించింది. రాజదంపతులా బిడ్డకు మయూర ధ్వజుడు అని పేరు పెట్టారు.

యువరాజులిరువురూ చిన్ననాటి నుంచి ఎంతో కలివిడిగా ఉండేవారు. ఏసమయం లోనూ తగవు పడేవారు కాదు. వారి అన్యో న్యత చూసి అందరూ ముచ్చటపడేవారు.

విక్రమ భూపతి కుమారులిద్దరినీ గురు కులంలో చేర్చాడు. మయూర ధ్వజుడు, జయతేజుడు ఇరువురూ గురుకులంలో శ్రద్ధగా విద్యనేర్చారు. యుక్తవయసు వచ్చే సరికి యువరాజులిరువురూ సకల విద్యలు నేర్చారు.

విద్యాభ్యాసం ముగించుకు వచ్చినకుమా రులను చూసి విక్రమ భూపతి ఎంతగానో సంతోషించాడు.

వృద్ధుడైన విక్రమభూపతి కుమారులకు సింహాసనం అప్పగించాలనుకున్నాడు. అక్కడే అతనికో సమస్య వచ్చి పడింది. సంప్రదాయాన్ని అనుసరించి పెద్ద భార్య కుమారుడికి పట్టం కట్టాలి కానీ అతని కంటే చిన్న భార్య కుమారుడు పెద్దవాడు. మరిప్పుడు పెద్దవాడైన చిన్న భార్య కుమా రుడికి పట్టం కట్టాలా? లేక చిన్నవాడైన పెద్ద భార్య కుమారుడికి పట్టం కట్టాలా? విక్రమ