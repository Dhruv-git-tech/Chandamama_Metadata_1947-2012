‘కేసరీ, ఇది మనం వచ్చిన శిథిలాల యంలాగా లేదు. మీ తాతగారు విన్నదీ, మనకు ఇభ్యుజాతివాళ్లు చెప్పిందీ ఎంతో అద్భుత శిల్పంతో ఉన్న ఆలయం కదా?’ అన్నాడు శిఖిముఖి.

విక్రమకేసరి, శిఖిముఖి మాటకు అవు నన్నట్లు తలవూపి, విగ్రహాన్ని సమీపించాడు. అదే సమయంలో ఒక పెద్ద తేలు విగ్రహం వెనకనుంచి గోడవైపుకు చరచరా పాకిపోసాగింది.

అది మామూలు తేళ్లకన్న పధీ పన్నెం డింతలు పెద్దదిగా ఉన్నది. విక్రమకేసరి దాన్ని చంపేందుకు కత్తి ఎత్తేంతలో మరి రెండు తేళ్లు విగ్రహం వెనుకనుంచి బయటకు వచ్చినై.

శిఖిముఖి, విక్రమకేసరి చేయి పట్టు కుని ‘కేసరీ, వాటిని చంపేందుకు ఒక్కు దుటున లేనిపోని శ్రమపడకు. ఇది వృశ్చిక లంక! ఈ రాక్షసి తేళ్లను చంపదలిస్తే, మనకు మరొక పని చూసుకునేందుకు తీరికే ఉండదు,’ అన్నాడు నవ్వుతూ.

‘ఆ మాట నిజమే. మనం వీటివాతపడ కుండా తప్పుకు తిరగటం ఒక్కటే సరైన మార్గం. సరే, ఇది మనం అనుకున్న శిథిలాలయం కాదు. ఇప్పుడేమిటి చేయటం?’ అన్నాడు విక్రమకేసరి.

శిఖిముఖి తలవంచుకుని ఆలోచిస్తూ దేవాలయం నుంచి బయటకు వచ్చి, చుట్టూ ఉన్న కొండల కేసి ఓసారి తలతిప్పి చూసి, ‘మనం అసలు శిథిలాలయాన్ని కనుక్కోవటానికి, ఈ కొండలూ, గుట్టలూ వెతక్క తప్పనిసరిలా ఉన్నది. కాని, ఆ ప్రయత్నంలో మనం పూజారి దుర్మార్గుడి నుంచి ఎలాంటి బెడదా రాకుండా తగు జాగ్రత్తలో ఉండటం అవసరం,’ అన్నాడు.

‘నాకొక అనుమానం కలుగుతున్నది, శిఖీ! పూజారి మనకన్న ముందే, ఈ వృశ్చికలంక చేరాడు. అందుకు సందేహం లేదు. ఒకవేళ వాడు ఈ సరికే ఆ శిథిలాల యాన్ని కనుక్కుని, అక్కడి అమూల్యమైన వస్తువులను హరించి పారిపోయి ఉండడు కదా?’ అన్నాడు కేసరి.

ఆ మాటలకు శిఖిముఖి నవ్వి, ‘అను మానాలతో, సందేహాలతో మనం బుర్రలు