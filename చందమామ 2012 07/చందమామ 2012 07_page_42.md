నానుస్తూ. ‘ఊళ్లంట తిరుగుతూ కాలక్షేపం చేస్తున్నావు. అంతేనా! అందుకు సాక్ష్యం వనిత. లేమ్మావనితా! ఏమర్రా పిల్లలూ ఈ వనిత చెప్పిన ప్రకారమైతే నేరం చేసిన వాళ్లను శిక్షించాలి. కదూ. అందుకనే మరి ఈ వనితను శిక్షిద్దామా మరి!’ అని అందరి వైపూ చూసారు.

అంతా విడ్డూరంగా చూసి, ‘అదేంటి మేస్టారూ, అరుణ తప్పు చేస్తే వనితను శిక్షిస్తారా, పాపం!’ అన్నారు విచారంగా.

‘ఔను! అరుణ తప్పు చేసినట్లుగా చెప్పిన వనితదే తప్పంతా, అందుకే ఆ అమ్మాయినే శిక్షించాలి,’ అన్నారు మాస్టారు.

అయన మాటలకు మరింతగా విస్తుపోయారు పిల్లలు.

‘మరేంలేదు. అరుణ మీద కోపంతో, అసూయతో ఉన్న వనిత అరుణపై నిందను ఎలాగైనా మోపాలని ఇలా చేసింది. రెండు రోజులూ అరుణ వరదబాధితుల కోసం విరాళాల సేకరణకు ఊళ్లోవారి వెంట తిరిగింది. డబ్బులు పోగు చేసింది. కానీ, ఈ

విషయాన్ని మార్చి ఆమె దొంగతనానికి పూనుకుందని అబద్దం చెప్పింది వనిత. అందుకే ఆ అమ్మాయిని ఎంతగా శిక్షించినా ఫర్వాలేదు.’ అనగానే వనితమొహం మాడి పోయింది.

‘ఎవరిపైన అయినా అసూయ, కోపం ఉంటే అణచుకోవాలి తప్ప, ఇటువంటి అబద్దాలాడకూడదు. తనకంటే అరుణకు ఎక్కువ మార్కులోస్తున్నాయనే వనితకు అసూయని తేలింది. అందుకే ఆ అమ్మాయికి తగిన శిక్ష ఏమిటో తెలుసా!’ అని ఆగారు మేస్టారు.

పిల్లలంతా ఉత్కంఠగా చూడసాగారు.

‘మరేం లేదు. అరుణకు క్షమాపణ చెప్పి వచ్చేపరీక్షల్లో ఆ అమ్మాయికంటే అర మార్కు యినా ఎక్కువ సాధించాలి. అలా కాకపోతే అప్పుడు శిక్ష విధిస్తా!’ అనేసరికి వనిత కళ్లలో నీళ్లు తిరిగాయి.

అరుణకు క్షమాపణ చెప్పింది.

వనితను ఏమీ అనని చంద్రం మేష్టారి పెద్ద మనసుకు మెచ్చుకున్నారు పిల్లలు.