గారు టి.శంభుదాసు పేరుతో గతంలో ప్రచురించిన జంతువుల కథలను కొత్తతరం పాఠకుల కోసం తిరిగి ప్రచురించండి. - వి. సీతారామరాజు, గొరగనమూడి, పశ్చిమ గోదావరి, ఎ.పి. చందమామలో మళ్లీ తాతయ్య కథలు వేస్తున్నారు. సంస్కృత శ్లోకం ఆధారంగా చక్కటి నీతి బోధనను తాతయ్య ద్వారా పిల్లలకు అందించిన గొప్ప కథలివి. 'దేవుడు కర్రలోనూ, రాతి లోనూ, మట్టిలోనూ లేడు, మన బుద్ధిలోనే ఉన్నాడు అన్నిటికి బుద్ధే మూలకారణం' ఉంటూ ఈ నెల తాతయ్య కథ 'మోక్షార్హత'లో సార్వజనీన సత్యాన్ని ప్రకటించారు. ఒక తరం పాఠకు లపై విశేషంగా ప్రభావం చూపిన ఈ కథా రత్నాలను మళ్లీ పిల్లలకు, పెద్దలకు కూడా అందిస్తున్నందుకు కృతజ్ఞతలు.

- మోహనరూప, తిరుపతి

మార్చి నెల చందమామలో వచ్చిన 'మేకు విలువ' కథను నేను దాదాపు 55 ఏళ్ల క్రితమే పాత చందమామలో చదివాను. ఆ కథ నాపై చాలా ప్రభావం చూపింది. ప్రతి చిన్న వస్తువును తర్వాత పనికివస్తుందని దాచిపెట్టడం ఈ కథ చదివిన తర్వాతే నాకు అలవాటైంది. అలా దాచిన వస్తువులు తర్వాత పనికొచ్చాయి కూడా. 68 సంవత్సరాల వృద్ధచేతులతో భూలోకపు చందమామకు అక్షింతలు ఆశీర్వదిస్తూ.. - ఖాదర్ ఆలీ అన్వర్, శ్రీకాళహాస్తి, చిత్తూరు నేను 1967 నుంచి చందమామను చదువుతున్నాను 2012లో కొత్త సాబగులతో వస్తున్న చందమామ నా బాల్యాన్ని మరోసారి గుర్తు తెచ్చింది. ప్రతి సంచికా నాకు అమృతం లాంటింది. నా బిడ్డలను కూడా చందమామ మంత్రముగ్ధులను చేస్తోంది. చందమామ చదవటం అంటే వారికెంతో ఇష్టం.

- సునీల్ ఎమ్. సకలకలె, నాసిక్, మహారాష్ట్రామిల్లాదా నాకు 12 ఏళ్లు, గత 5 సంవత్సరాలుగా నేను క్రమం తప్పకుండా చందమామ చదువుతున్నాను. చందమామలో అన్నికథలూ నాకిష్టమే. బేతాళకథలు అంటే మరీ ఇష్టం. చందమామలో యువ విజేతలు శీర్షిక నన్ను కూడా స్టార్ కావాలని ప్రేరేపిస్తోంది.

- ఇష్టాని చటర్డీ, ఖర్చపూర్, పశ్చిమ బెంగాల్ మే నెల చందమామను సకాలంలో అందుకోలేకపోవడంతో కాస్త ఆందోళన కలిగింది. చందమామ నీలిమేఘాల మాటున దాగాలనుకుందేమో మరి. ఎట్టకేలకు చందమామ ప్రకాశిస్తూ వచ్చింది, హృదయం నిండా సంతోషం నాకు. మరిన్ని పోటీలను పరిచయం చేసి మాకు ఆనందాన్నివ్వండి.

- కేశవన్, ట్యుటికోరిన్, తమిళనాడు నేను ఇంగ్లీషు, తెలుగు, సంస్కృత చందమామలను గత 10 సంవత్సరాలుగా క్రమం తప్పకుండా చదువుతూ వస్తున్నాను. ఇతర భాషలలో ప్రచురిస్తున్న 'శిథిలాలయం' వంటి సీరియల్స్ చదివే అవకాశం ఇంగ్లీష్ చందమామ పాఠకులకు కల్పించనందుకు అలాగే వినాయకుడి కథ వంటి పౌరాణిక సీరియల్స్ను చదివే అవకాశం ప్రాంతీయ భాషల చందమామపాఠకులకు కల్పించనందుకు చాలా నిరాశగా ఉంది. ప్రాంతీయ భాషల చందమామల్లో వలె ఇంగ్లీషులో కూడా చందమామ సీరియల్స్ను ప్రచురించాలని నా అభ్యర్థన.

- పి.వి. శ్రీనివాస రావు, హైదరాబాద్