ఒకప్పుడు తనను పోషించిన గంగన్న పట్ల విశ్వాసం చూపించాలా? లేక ప్రస్తుతం తనకు ఆశ్రయం కల్పించిన రామయ్యపై విశ్వాసం చూపించాలా! అని కుక్క సంది గ్గంలో పడింది. ఇంతలో రామయ్యకు మెలకువ వచ్చింది. దొంగ ఎవరో తన ఇంటికి కన్నం తవ్వుతున్నాడని గ్రహించాడు. గున పాన్ని తీసుకుని ఇంట్లోనుంచి కన్నానికి అటోకాలు, ఇటోకాలు వేసి గునపాన్ని రెండు చేతులతో పట్టుకుని నిలుచున్నాడు. దొంగ కన్నంలోకి దూరగానే, గునపంతో పొడిచి చంపడానికి సిద్ధంగా ఉన్నాడు.

కుక్క తలుపు సందులోంచి రామయ్య చేతిలోని గునపాన్ని చూసింది. గంగన్నను చంపడానికి రామయ్య సిద్ధంగా ఉన్నాడని గ్రహించింది. అది మొరిగి గంగన్న పారి పోతే రామయ్యకు ద్రోహం చేసినట్లు లెక్క. మొరగకుండా ఉంటే రామయ్య చేతిలో గంగన్న చచ్చిపోతాడు. కాబట్టి గంగన్నకు ద్రోహం చేసినట్లు అవుతుంది. ఏమి చేయాలా అని కుక్క సందిగ్గంలో పడిపోయింది.

గంగన్న ఈలోగా కన్నంలో దూరటానికి ప్రయత్నించాడు. కుక్క ఒక్కసారిగా, ఆ కన్నంలో ఒక్క దుముకున దూరిపోయింది. రామయ్య దొంగ దూరాడు అని భావించి, చేతిలోని గునపాన్ని కుక్క నడుం మీద దింపేశాడు. ‘కుయ్యో’ అని కుక్క చనిపోయింది. ఈ అలజడికి గంగన్న పారిపోయాడు. కుక్క చేసిన ప్రాణత్యాగం అర్థం కాని రామయ్య, కుక్కను తనే స్వయంగా చంపినందుకు ఎంతో బాధపడ్డాడు.

తెల్లవారాక గంగన్న శింగవరం వచ్చి విషయం తెలుసుకుని, చనిపోయిన తన కుక్కను చూసి ఏడ్చాడు. రామయ్య పాదాల మీద పడీ ‘రాత్రి మీ ఇంటికి దొంగతనానికి వచ్చిన దొంగను నేనే. ఈ కుక్క ఒకప్పుడు నా దగ్గర ఉండేది. దానికున్న జ్ఞానం కూడ నాకు లేదు. నాకు ఏదైనా పని ఇప్పించండి. నేను కష్టపడి బతుకుతాను,’ అని రామ య్యను ప్రాధేయపడ్డాడు. ఆ రోజు నుండి దొంగగా బతికే గంగన్న కష్టజీవిగా మారిపోయాడు.

Chandamama

21

July 2012 T