ఉపాధ్యాయుడికి తృప్తి అయింది.
ఆయనవెంటనే గ్రామంలోకి వెళ్లి అందరికీ
తనకు జరుగబోయే సన్మానం గురించి
చేప్పి, చారులు తెచ్చిన పల్లకీ ఎక్కి రాజ
ధానికి వెళ్లాడు.

ఆ పల్లకీలో వచ్చిన ఉపాధ్యాయుడు
కాగితం మీది గీతను ఎలా చిన్నది చేసినదీ
చారులు చెప్పగా విని నరసింహరాయలు
చాలా సంతోషించాడు.

కాని చూడటానికే మూఢుడులాగున్న
ఆ ఉపాధ్యాయుడు బుద్ధిశాలి అని ఆయ
నకు ఒక పట్టాన నమ్మకం కుదరలేదు.
అందుచేత ఆయన ఉపాధ్యాయుడికి
మరొకపరీక్ష ఏర్పాటు చేశాడు.

దర్భారులో ఒకచోట ఒకపీటమీద కొన్ని
ముద్రికలు ఉంచారు. ఆ పీటచుట్టూ
పరుపులు పరిచారు.

తరవాత రాజు ఉపాధ్యాయుడిని దర్భా
రుకు పిలిపించాడు.

'అయ్యా, ఆ కాగితం మీది గీతను
చిన్నది చెయ్యమని పరీక్షపెట్టినది ఎందుకో
మీకింకా తెలియదు. నాకు మంత్రి కావ
లిసి ఆ పరీక్షలో నెగ్గినవాడికి మంత్రి పదవి
ఇవ్వ నిశ్చయించాను.

మీరు ఆ పరీక్షలో నెగ్గారు. కనుక మీకు
మంత్రిపదవి ఇస్తున్నాను. మీ పదవికి
సంబంధించిన ముద్రికలు ఆ పీటమీద
ఉన్నాయి. తెచ్చుకోండి. ఆ పరుపులు
మాత్రం తొక్కకండి!' అన్నాడు.

ఉపాధ్యాయుడి మనస్సులో ఆనందం
పొంగి వచ్చింది. ఆయన తిమ్మరుసుతో
'ఒరే, బాబూ, రాజుగారు ఏదో కానుక
ఇస్తారు లాగుంది. నిజానికి ఆ కానుక నీకు
రావలసినదే అయినా ఈ సారికి నన్ను
తీసుకోనీ, ఇదే నాకు నువ్విచ్చే గురుదక్షిణ
అనుకో. నీవా చిన్నవాడవు, తెలివి గలవా
డవు, ముందు ముందు ఎంతలేసి బహు
మానాలైనా పొందుతావు. ఈ రహస్యం
ఎక్కడా చెప్పకు,' అని బతిమాలుతూ
అన్నాడు.

తిమ్మరుసు నవ్వి, 'గురువుగారూ,
ఇంతగా నాతో ఎందుకు చెబుతున్నారు?
ఆ గీతను చిన్నది చేసింది మీరేగాని నేను
కాదే?' అన్నాడు.