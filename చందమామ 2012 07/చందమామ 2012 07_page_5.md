చందమామ ప్రతిభ మనరాష్ట్రం, దేశం కాకుండా ఎల్లలు దాటి విదేశాలకు వెళ్లింది. గత సంవత్సరం దుబాయికి వెళ్లాను. అక్కడ మా పాప, అల్లుడు ఇంజనీర్లుగా పనిచేస్తున్నారు. నన్ను రమ్మంటే ఆరు నెలలు ఉండి వచ్చాను. ప్రతినెల పేపరు ఏజెంటుతో గొడవే. 'చంద మామ అడిగితే కాపీలు అయిపోయాయి' అంటాడు. దుబాయ్ లో లక్షల్లో తెలుగు వారుంటే అక్కడికి చందమామ కొద్ది కాపీలే పోతున్నాయట. అందుకే ఓ పది కుటుంబాల వాళ్లు ఒక చందమామను కొని వంతులవారీగా చదువుతున్నారట. మా మనుమలు ప్రతినెల చంద మామ తీసుకురమ్మని నన్ను వేధించేవారు. మరి పేపర్ ఏజెంట్ పరిస్థితి అది. అందుకే మా అల్లుడిని సంవత్సర చందా కట్టి చందమామ కాపీ తెప్పించుకోమని చెప్పాను. చందమామలో ప్రతి పేజీ పాఠకులకు ఎంతో ముఖ్యం. పిల్లలే కాదు పెద్దలు కూడా చాలా శ్రద్ధగా చదువు తారు. మళ్లీ ఫోటో వ్యాఖ్యల పోటీ ప్రారంభించండి.

- పులిజాల రవీందర్ రావు, హైదరాబాద్ మే నెల చందమామ సంచిక చాలా ఆలస్యంగా వచ్చింది. రెండోవారం చివరలోనే పత్రిక అందింది. ఆలస్యంగా వచ్చినా పత్రిక చేతుల్లో పడగానే అదే మమకారం, ఆదే అనుభూతి. చందమామ రచయిత్రిగా నన్నూ చేర్చుకున్నందుకు సంతోషం. నా కథ ఎప్పుడు అచ్చయినా నాకు 12 భాషల చందమామలు కావాలి. ఈ ఏర్పాటు మీరు చేస్తే నేను ముందస్తుగా కూడా డబ్బు పంపగలను. ఒక్కటి మాత్రం నిజం. చందమామ కథల ఎంపిక ప్రక్రియ అద్భుత మైందని నా అభిప్రాయం. దశాబ్దాలుగా దేశమంతా 12 భాషల్లో పాఠకులకు నచ్చేలా, మెచ్చేలా కథలు అందించడం అంటే చిన్నమాట కాదు. కథ, చిత్రాలు పత్రికకు ప్రాణం పోయవచ్చు కాని ఏ కథను ఎంపిక చేస్తే పాఠకులు మెచ్చుతారో గ్రహించి అందరికీ నచ్చే కథలనే ఎంపిక చేయడమే చందమామ విజయరహస్యం. చందమామ కథలు ఎలా ఎంపిక చేస్తారో బయట మాకెవ్వరికీ నిజంగా తెలియదు కాని ఆ ఎంపిక మాత్రం వంకలు పెట్టలే నిది. గతంలోనూ, ఇప్పుడు కూడా చందమామ కథల ఎంపిక ప్రక్రియలో పాలుపంచుకుం టున్న వారందరికీ అభినందనలు.

- డాక్టర్ సిరి, మిర్యాలగూడ, నల్గొండ, ఎ.పి. నేను ప్రస్తుతం వేదాధ్యయనం చేస్తున్నాను. మే నెల చందమామను చదివాను. అందులో కథలు చాలా బాగున్నాయి. ముఖ్యంగా 'అప్పు తెచ్చిన ముప్పు', 'పనిదొంగ', 'ఇచ్చేగుణం' కథలు చాలా బాగున్నాయి. ఈ నెల పత్రికలోని ఆరు చిన్న కథలూ బాగున్నాయి. 'దయ్యం వదిలింది' కథ ఆలోచనాత్మకంగా ఉంది. అలాగే ముఖచిత్రం అట్టవెనుక వేసిన వపాగారి బొమ్మలు చాలా బాగున్నాయి.

- వి.ఆర్. సుబ్రహ్మణ్యం, విజయవాడ, ఎ.పి. గత 40 ఏళ్లుగా చందమామ చదువుతున్నాను. మే నెలలో కథలన్నీ బాగున్నాయి. చాలా కాలం తర్వాత చందమామలో జంతువుల కథను ప్రచురించారు. దాసరి సుబ్రహ్మణ్యం