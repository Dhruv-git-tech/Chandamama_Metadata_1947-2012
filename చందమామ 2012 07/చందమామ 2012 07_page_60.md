డగా చాలాసార్లు విన్నాడు. ఆపండు ఒక్క వృశ్చికలంక లోనే దొరుకుతుందనీ, అది తిన్నవాడికి లోకం మరోరకంగా కనబడుతుందని వాళ్లనుకోవడం కూడా అతడికి తెలుసు. కాని, ఈ భూగర్భ రహస్యాలు కనుక్కునే శక్తి దానికున్నదని అతడు మొదటిసారిగా వింటున్నాడు.

ఏదోవిధంగా, ఆ వెర్రివెలగ పండు సంపాయించి, తినగలిగితే శిథిలాలయం కనుక్కోవడం తేలిక అనీ, తమ సమస్యలన్నీ పరిష్కారమైపోతవని, నాంగ్‌సోమ్ ఆలోచించాడు. కాని, ఆ వెలగపండు ఉన్న చోటుకు చేరాలంటే తను వృశ్చిక జాతివాళ్ల కళ్లు కప్పవలసి ఉంటుంది..

నాంగ్‌సోమ్ ఇలా ఆలోచిస్తున్నంతలో, వృశ్చిక జాతివాళ్ల నాయకుడు ఒక కొండ

గుహ దగ్గిర అగి, పెద్ద గొంతుతో, 'బందీ లందర్శీ ఈ రాత్రికి ఇక్కడే నిద్రపామ్మ నండి. ఉదయం కాగానే వాళ్లనేంచేయాలో ఆలోచిస్తాను,' అని కొండ గుహల్లోకి పోయాడు.

శిఖిముఖీ వాళ్లు గుహముందున్నచెట్ల కింద పడుకున్నారు. వాళ్లను పట్టుకున్న వృశ్చిక జాతివాళ్లు కూడా దగ్గిరలో అక్కడ క్కడా బండరాళ్లకు చేరగిలబడి కునికి పాట్లు పడసాగారు. నాంగ్‌సోమ్‌కు ఇది మంచి అవకాశంగా తోచింది. తాను వెర్రి వెలగపండు కోసం శిఖరం కింద ఉన్న కొలను దగ్గిరకు పోబోతున్నట్లు శిఖిముఖితో చెబుదామనుకున్నాడు.

కాని, ఒకవేళ అందుకతడు అభ్యంతరం తెలుపుతాడేమో అన్న భయం కలిగింది.