ఇంటికి తిరిగి పోవడానికి ఆమె నిశ్చ యించుకున్నది.

తెల్లవార్లు జాగారం చేసిన బాపాయమ్మకు తెల్లవార బోతూండగా కాస్త కునుకు పట్టింది. ఇంతలో ఎవరో తసను లాగు తున్నట్టయి బాపాయమ్మ మేలుకున్నది. నిలువెత్తు ఎలుగు గొడ్డు బాపాయమ్మను తొరలో నుంచి బయటికి లాగు తున్నది. బాపాయమ్మ కెవ్వుమని కేకలు పెట్ట సాగింది. ఆ కేకలకు ఎలుగొడ్డు ఆమెను వదిలి పారిపోయింది. ఆ తరవాత కొంత సేపు బాపాయమ్మ కొయ్యబారిపోయి అచేత సంగా ఉండిపోయింది.

రామదాను వచ్చి, “తెల్లవారకుండానే ఏం కొంప ముణిగిందని కేకలు పెడు తున్నావు?” అని బాపాయమ్మ మీద విసు క్కున్నాడు.

బాపాయమ్మ కాస్త ధైర్యం తెచ్చుకుని, “ముణగటానికి నీ కొక కొంపకూడా ఏడి చిందా ఏం? నన్ను ఎలుగుగొడ్డు పట్టు కున్నది! నేనిక ఇక్కడ ఒక్క కేణంకూడా

ఉండను. ప్రాణాలు దక్కితే చాలు. విమల ఏమైనా కానీ!” అంటూ చెట్టు తొరలో నుంచి బయటికి వచ్చింది.

బయటనే నిలబడి ఉన్న విమల మాట్లాడలేదు.

రామదాను నవ్వి, “నా కట్టం కింద వచ్చిన దానివి. నిన్ను ఎలా పోనిస్తాను?” అన్నాడు.

ఈ మాటవిని బాపాయమ్మ తెల్ల బోయింది. తన ఒంటి మీద నగలన్నీ తీసి విమలకు పెట్టి, తన రొండిన ఉన్న డబ్బు సంచీ రామదాను మొహన కొట్టి, ఆమె తిరుగుదారి పట్టింది.

తరవాత రామదాను విమలను తీసుకుని కొండమీద ఉన్న తన ఇంటికి తీసుకు పోయాడు. ఆ ఇంటి గోడలకు వేళ్ళాడే జంతువుల చర్మాలు చూశాక, విమలకు తన భర్త వేటగాడని తెలిసింది. వాటిలో ఉన్న ఎలుగుగొడ్డు చర్మం చూడగానే, బాపాయమ్మను బెదరగొట్టిన ఎలుగుగొడ్డు రహస్యం విమలకు తెలిసిపోయింది.