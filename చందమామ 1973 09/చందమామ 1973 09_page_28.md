రాజు, మంత్రి ఆందులో ఎక్కారు. వీరికి, ఇద్దరు పడవ వాళ్ళకూ మటుకే ఆ పడవలో చోటున్నది. వెనకగా వచ్చిన అంగరక్షకులు తీరానే ఉండి పోపలిసి వచ్చింది.

పడవ పోయి పోయి ఒక చిన్న దీవి చేరింది. ఆ ద్వీపం నిండా మడమల లోతు బూడిద ఉన్నది. బూడిదకు ఎగువగా కొంగలు మందలు మందలుగా ఎగురు తున్నాయి. బూడిద కుప్ప మధ్యగా ఒక కాలిబాట ఉన్నది. ఆ బాట వెంబడి ముందు బైరాగీ, అతని వెనకగా కత్తి విడి మీద చెయ్యివేసి మంత్రి, మంత్రి వెనకగా రాజు నడుచుకుంటూ వెళ్ళారు.

“ఇదేం దీవి? ఏదో మంత్రాల దీవి లాగున్నదే? మమ్మల్పి ఎక్కడికి తీసుకు

పోతున్నావు?” అంటూ మంత్రి కత్తి దూసి, బైరాగిని అడిగాడు.

“తొందరపడకండి. ఇది చిన్న దీవి. ఎక్కువమంది వస్తే బూడిద చెదిరిపోతుంది, కొంగలు బెదిరిపోతాయి. అందుకే రక్షక భటులను రావద్దన్నాను,” అన్నాడు బైరాగి.

బైరాగి ఒక చోట ఆగి, అక్కడ ఉన్న ఇనుప తలుపును ఎత్తాడు. దిగువకు మెట్లు ఉన్నాయి. ఆ మెట్లు దిగి వెళ్ళి అడుగున ఏమున్నదో చూసి రమ్మని బైరాగి రాజుతో అన్నాడు. రాజు తిరిగి వచ్చేదాకా మంత్రి బైరాగిని పట్టుకుని ఉన్నాడు.

రాజు భూగృహంలోకి దిగి ముత్యాల రానులు చూశాడు. ఆయన పైకి వచ్చి, మంత్రిని కూడా వెళ్ళి చూసి రమ్మన్నాడు.