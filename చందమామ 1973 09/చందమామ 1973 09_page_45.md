మార్వాడు సంస్థానానికి మండూ రాజ ధానిగా ఉండేది. జయదేవుడు దానికి రాజు. జయదేవుడు ఒకనాడు కొలువు తీరి ఉండగా చారణుడు ఒకడు వచ్చి, రాజు మీద ఆశువుగా ఆనేక పద్యాలు చెప్పి, ఆనేక విధాల స్త్రాతం చేశాడు.

భట్రాజులు పచ్చి స్త్రాతం చేసినప్పుడు రాజులు సంతోషించి, ఆ భట్రాజులను సత్కరించటం రివాజు. కాని జయదేవుడికి కవులన్నా. భట్టులన్నా కిట్టదు. ఆందుచేత ఆయన ఆ చారణుడికి బహుమానం ఇవ్వక పోగా, తిట్టి అవమానించి పంపాడు.

ఆ చారణుడు రాజును తిట్టుకుంటూ, అక్కడి నుంచి తిన్నగా హారవంశస్తుల రాజధాని అయిన బుయోడా పట్టణానికి పోయి, ఆ పట్టణాన్ని ఏలే రాజు ఆలూహ రుడు వేటకు వెళ్ళినట్టు తెలుసుకుని, కోట గుమ్మం వద్ద కాచుకుని కూర్చున్నాడు.

కొంత సేపటికి రాజు సపరివారంగా వేట నుంచి తిరిగివచ్చాడు. ఆయన కోట ప్రవేశిస్తూండగా చారణుడు ఆయనను సమీపించి, “రాజమార్తాండా! రాజాధి రాజా! జయోభవ! దిగ్విజయో భవ!” అని ఆశీర్వదించాడు.

రాజు సంతోషించి చారణుణ్ణి ఏం కావాలో కోరుకోమన్నాడు. చారణుడు తనను ధనమో, బంగారమో, మడులో, మాన్యాలో అడుగుతాడను కున్నాడు రాజు. కాని చారణుడు మాత్రం, “ప్రభూ, నాకు తమ తలపాగా దయచేయించండి,” అన్నాడు.

“అదేమిటి? నా తలపాగా నీకు కూడు పెడుతుందా? గుడ్డపెడుతుందా? మడులో, మాన్యాలో కోరక గుడ్డముక్క కోరుతా వేమిటి. పిచ్చివాడా?” అన్నాడు రాజు ఎంత గానో ఆశ్చర్యపోయి.