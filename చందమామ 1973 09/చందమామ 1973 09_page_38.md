రూపముతి వివాదం

సాత్‌గర్ రాజ్యానికి వారసురాలైన రూప మతికి పద్ధెనిమిది ఏళ్ళు నిండాయి. ఆమెకు తగిన వరుణ్ణి చూసి పెళ్ళి చేసే సమస్య శుభదేవ మహారాజుకు పట్టుకున్నది. రూప మతికి ఆనేక కళలలో ప్రావీణ్యం ఉన్నది; విద్వాంసురాలు కూడానూ. అందుచేత ఆమెకు తగిన వరుణ్ణి నిర్ణయించటానికి గాను స్వయంవరం ప్రకటించి, చారుల ద్వారా ఆనేక రాజ్యాలకు వర్తమాసం పంపారు. స్వయంవరంలో జరిగే పరీక్షలలో నెగ్గి, రూపమతిని వివాహం ఆడాలన్న కోరికతో ఆనేక మంది రాజకుమారులు స్వయంవరం నాటికి సాత్‌గర్ రాజధానికి వచ్చారు.

విలువిద్యా, గుర్రపు స్వారీ, కత్తి యుద్ధమూ, మల్లయుద్ధమూ మొదలైన విద్యలలో పోటీలు జరిగాయి. ఈ పోటీలలో పాల్గొన్న రాజకుమారులు రెండు వందల

మందిలో ముగ్గురు మాత్రమే అన్నిటా నెగ్గారు. రాజుగారు చిక్కుకోలో పడ్డాడు. ఆయనకు ఉన్నది ఒక్క కుమార్తె. పరీక్షలలో నెగ్గిన వారు మీగ్గురు న్నారు. ఏం చెయ్యటం ?

“ వీరు ముగ్గురిలో ఒకరిని ఎన్నుకోప టానికి మరొక పరీక్ష పెట్టుదాం,” అన్నాడు ప్రధానమంత్రి.

అందుకు ముగ్గురు రాజకుమారులూ సమ్మతించారు.

“ మీరు మీ మీ సహనశక్తులను విడి విడిగా ప్రదర్శించండి,” అన్నాడు ప్రధాన మంత్రి వారితో.

అన్ని పోటీలలోనూ నెగ్గిన అసీతాభుడూ, రుద్రరాజూ, బేనుదేవుడూ తమ తమ సహనశక్తులను, ఒకరికి తెలియకుండా ఒకరు, ప్రదర్శించటానికి తమ అంగీకారం తెలిపారు.