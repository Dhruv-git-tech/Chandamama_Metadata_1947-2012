మానవ నిర్మిత మహాద్భుతాలు:
# మహాబలిపురం

మహాబలిపురం తూర్పు సముద్ర తీరంలో చెన్నయ్ నగరానికి దక్షిణంగా 60 కి.మీ. దూరంలో ఉన్నది. ఏడవశతాబ్దంలో పల్లవరాజులు ఇక్కడౌక సుందర నగరాన్ని నిర్మించారు. ఈ నగరాన్ని మామల్లపురం అని కూడా అంటారు.

గత పదమూడు శతాబ్దాల కాలంలో నగరం శిథిలమై పోయినప్పటికీ, అపూర్వమైన పల్లవ శిల్పాలు కొంతవరకు ఇప్పటికీ నిలిచి ఉన్నాయి. దక్షిణ భారతదేశంలో శిల్పకళను మొట్టమొదట ఆదరించి పోషించినవారు పల్లవరాజులు. వీరి కాలంలో చెక్కిన శిల్పాలు, కాంచీపురంలోనూ, మహాబలిపురంలోనూ ఉన్నాయి.

మహాబలిపురంలోని శిల్పాలు పెద్దపెద్ద రాళ్ళను మలిచి తయారుచేసినవీ, కొండరాళ్ళలో చెక్కిన వీనూ. వీటిలో ముఖ్యమైనవి ఐదు రథాలు. వీటిని పాండవుల రథాలు అంటారు.

మహిషాసుర మండపం గుహలో నిర్మించిన గుడి, ఇందులోని అద్భుత చెక్కడాలు-షేశాయి అయిన విష్ణువూ, మహిషాసురమర్ధినీ ఉన్నాయి.

కృష్ణమండపంలో కృష్ణలీలలకు సంబంధించిన చెక్కడాలున్నాయి. అర్జునుడి తపస్సు మరొక అద్భుత చెక్కడం!

సముద్ర తీరాన ఉన్న అద్భుత ఆలయం రాజసింహుడు కట్టినదని చెబుతారు.

ఇక్కడ ఏడు ఆలయాలు ఉండేమనీ, ఒక్క ఆలయం తుప్ప మిగిలినవి సముద్రంలో మునిగి పోయాయనీ ప్రతీతి.

ఇక్కడి శిల్పసందను తిలకించడానికి విదేశీయులు తరచూ వస్తూంటారు.