వ్యవస్థాపకులు
చి. నాగిరెడ్డి - చక్రపాణి

బాలల హక్కులు!

ప్రుంచ బాలలందరికీ 1989 నవంబర్ 20వ తేదీ మహోజ్వల సుదినం. ఆరోజే ఐక్యరాజ్య
సమితి జనరల్ అసెంబ్లీ బాలల హక్కుల తీర్మానాన్ని ఆమోదించింది. ఉత్తరోత్తరా 192
దేశాలు ఆ తీర్మానాన్ని ఆమోదించాయి.

అసలు బాలలహక్కులు ఏవేవి? మొట్టమొదటిది ఆరోగ్యం. ఆరోగ్యంగా జీవించే హక్కు
పిల్లలందరికీ ఉన్నది. తమతో ఉన్నంతకాలం పిల్లలకు ఆరోగ్యరక్షణ కల్పించే బాధ్యత తల్లి
తండ్రులకు ఉంటుంది. పిల్లలకు వ్యాధులు రాకుండా జాగ్రత్తలు తీసుకోవడం; ఒకవేళ
వ్యాధిగ్రస్తులయితే, సరైన చికిత్స చేయించి రక్తించే బాధ్యత కన్నవారికి ఉంది.

ఆరోగ్యం తరవాత విద్య. అనేక దేశాలు పిల్లలకు ఒక నిర్ణీత వయసు వచ్చే వరకు ఉచిత
విద్యను అందిస్తున్నాయి. విద్యార్జన పట్ల ఆసక్తిని పెంపాందించడానికి అర్హులైన బాలబాలికలకు
ఉపకార వేతనాల ద్వారా ప్రోత్సాహకాలు అందజేస్తున్నాయి. విద్యార్థులు సగంలోనే చదువు
మానేయకుండా చూసుకోవడం అన్నది తల్లి తండ్రుల, ఉపాధ్యాయుల ఉమ్మడి బాధ్యత!

ఈనాటి పిల్లలకు చుట్టుపక్కల పరిస్థితులను ప్రత్యక్షంగా చూసే, అవగాహన చేసుకునే
అవకాశాలు ఎక్కువ. ముఖ్యంగా తల్లిదండ్రులు ఎదుర్కొంటూన్న సమస్యలను కళ్ళారా
చూస్తున్నారు. అందువల్ల పెద్దలు కూడా తమ సమస్యలను పిల్లలతో చర్చించి, వారి అభిప్రాయాలను
కూడా తీసుకోవచ్చు. ఇది పిల్లలకు తమ అభిప్రాయాలను వెలిబుచ్చే హక్కును కల్పిస్తుంది.

బాలలకు వారి హక్కులను తెలియజేయడంతో పాటు, వారిని బాధ్యతలను గురైరిగి నడుచుకు
నేలా చేయడం కూడా చాలా అవసరం. తల్లిదండ్రుల పట్ల ఆప్యాయత, ఆదరాభిమానాలు,
వారి సంక్షేమం పట్ల శ్రద్ధ, పెద్దల పట్ల గౌరవం చూపేలా చేయాలి. బయటి ప్రపంచంలో
బాధ్యతాయుతమైన పౌరులుగా మసులుకునే దిశగా, తొలి అడుగులు వేయడం నేర్చుకునేది
విద్యాలయాల్లోనే అన్న విషయం మరిచిపోకూడదు.

సంపాదకుడు : విశ్వం

Visit us at : http://www.chandamama.org