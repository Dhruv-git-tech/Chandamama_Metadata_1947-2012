కోతీ, నీకేమైనా మాటలు వచ్చా?” అంటూ మర్కటుడి తోకపట్టుకోబోయారు.

మాయామర్కటుడు చెవులు దిబ్బెళ్లు పడేలా కీచుమంటూ పెద్దగా అరిచి, “ఒరే, భటాధముల్లారా! నేను ఆటకోతిని కాదు; మంత్రశక్తులు గల తాంత్రికభ్రాంతిమతిని, దారి తొలగండి! మీ మహారాజును పెద్ద ప్రమాదం నుంచి కాపాడబోతున్నాను,” అంటూ గుర్రాన్ని అదిలించాడు.

కాపలాభటుల్లో ఒకడు ఆ మాటలకు నివ్వెరపోయి, రెండడుగులు వెనక్కు వేశాడు. కాని, రెండవ భటుడు అన్నిటికీ తెగించి, కత్తిని మర్కటుడి తలకు గురి చేసి, “నువ్వు తాంత్రికుడివో, మాంత్రికుడివో నా కనషారం. ముందు నా వెంట మా కాపలావాళ్ళ నాయకుడి దగ్గిరకు రా,” అంటూ గుర్రం కళ్లెం పట్టుకోబోయాడు. ఆ వెంటనే మాయా

మర్కటుడు తన చేతగల మంత్రదండంతో కాపలాభటుడి కత్తిని పక్కకు నెట్టాడు. మంత్రదండం తాకిడికి కత్తి మెరుపులా ఒక్కసారి ధగధగమని, మరుక్షణం ఎండు పుల్లలా భగ్గు మంటూ మండిపోయింది.

కాపలాభటులిద్దరూ ఒక చావుకేక పెట్టి పక్కకు తప్పుకున్నారు. మాయామర్కటుడు, “జై, తాంత్రిక గురో!” అంటూ గుర్రాన్ని ద్వారం దాటించి, రాజవీధిని చేరాడు.

నగర ద్వారానికి కొంచెం దూరంగా గోడ పక్కన మరికొందరు కాపలాభటులతో చేరి కబుర్లాడుతున్న వాళ్ల నాయకుడు భటుల కేలు విని తల తిప్పి చూశాడు. అతడికి మాయామర్కటుడు వేగంగా గుర్రం మీద పోతూండటం కనిపించింది. వెంటనే అతడు కత్తి దూసి, దాపులనున్న గుర్రం కేసి పరిగెత్తుతూ, “ఒరే, శత్రురాజుల గుఢచారి ఎవడో, కోతి వేషంతో నగరం చేరి మన రహస్యాలు తెలుసుకో చూస్తున్నాడు. వెంటపడి పట్టు కోండి!” అంటూ అరిచాడు.

కాపలాభటుల నాయకుడు తన గుర్రా స్నెక్కి బయలుదేలోపల మాయామర్కటుడు రాజవీధి వెంట చాలా దూరంపోయి, రాజ భవనాన్ని సమీపిస్తున్నాడు. ఆసమయంలో రాజభవనం ముందున్న మైదాన ప్రదేశంలో ఒక ఆటవికుడు కోతులూ, ఎలుగుబంట్లూ లాంటి మచ్చికచేసిన జంతువులను ఆడిస్తూ, చుట్టూచేరిన జనాన్ని ఆనంద పరుస్తున్నాడు.

మాయామర్కటుడు గుర్రం మీదవేగంగా తమ కేసి రావటం చూసిన జనంలో కొందరు ఉత్సాహంగా చప్పట్లు చరుస్తూ, “ఆహా,