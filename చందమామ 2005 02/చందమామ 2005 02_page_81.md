మరో రోజు మంత్రి రాజుతో, “మహారాజా, ప్రజలు శాసనధికారం చేసి, తిరగబడు తున్నారు. అరాజకం ఏర్పడుతున్నది,” అన్నాడు.

రాజుకు కోపం వచ్చింది, “ప్రజలు ఇంత కృతఘ్నులా? సైన్యాన్ని సిద్ధంగా ఉంచమని సేనాపతికి చెప్పండి,” అన్నాడు ఆయన.

“ఇంకా మనకు సేన ఎక్కడున్నది, మహారాజా? సైనికులలో చాలా మంది కొలువు చాలించుకుని వెళ్ళిపోయారు,” అన్నాడు మంత్రి.

ఇంతలో సేనాపతి కంగారుపడుతూ వచ్చి, “మహారాజా, మన విరోధి చండ ప్రచండుడు తన సేనలతో వచ్చి, మన రాజధానిని చుట్టు ముట్టాడు,” అని చెప్పాడు.

“ఇప్పుడు ఏం చేసేటట్టు?” అన్నాడు రాజు ఆదుర్దాగా.

“శత్రువుకు లొంగిపోవటం తప్ప గత్యం తరం లేదు, మహారాజా,” అన్నాడు సేనాపతి.

అతను ఇలా అంటూండగానే శత్రు సైనికులు వచ్చారు. వాళ్ళనాయకుడు రాజును సమీపించి, “మీ రాజ్యం మాకు హస్తగతమయింది. అనువసరంగా ప్రతిఘటించి ప్రాణాలకు ముఖ్య తెచ్చుకోవద్దు,” అన్నాడు.



“ఇంకెక్కడి ప్రతిఘటన? ఈ ఆకలి మందు నన్నీ గతికి తెచ్చింది. నే నిప్పుడు మీకు బందీని,” అంటూ రాజు కదిలాడు.

అంతలో ఊతకర్ర పాడుచుకుంటూ ముసలి వైద్యుడు వచ్చి, “ఆకలి మందు అన్ని అనర్థాలకూ మూలమని నేను చెబితే విన్నారా, మహారాజా?” అన్నాడు. “అందుకే అనుభవిస్తున్నాను,” అన్నాడు రాజు.

“ఇప్పటికైనా అసలు విషయాన్ని గ్రహించారు. సంతోషం!” అంటూ వైద్యుడు తన వేషాన్ని తీసేశాడు. ఆయన మంత్రి సుబుద్ధే!

“ప్రభువులు క్షమించాలి. మంత్రాలకు చింతకాయలు రాలవు. మందు మాకులతో ఆకలి సమస్య తీరదు. మీచేత సరిఅయిన ప్రణాళికలు అమలు జరిపించాలని ఈ నాటకం ఆడాం. శత్రుసైనికులందరూ మన సైనికులే. దేశుంపదను సద్వినియోగం చెయ్యటానికి ప్రణాళికలు తయారుచేయించి, దేశాన్ని సస్యశ్యామలం చేసి, కాటకాన్ని రూపు మాపండి,” అన్నాడు మంత్రి సుబుద్ధి.

ఫిబ్రవరి 2005

82

చందమామ