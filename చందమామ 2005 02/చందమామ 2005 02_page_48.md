# కాలుష్యం
## కారణాలు

ప్రపంచ మంతటా పీడిస్తున్న పెద్ద సమస్య కాలుష్యం. మరణాలతో సహా రకరకాల ఆరోగ్య సమస్యలను తెచ్చి పెడుతూ కోట్లాది ప్రజల జీవితాలను కాలుష్యం దారుణంగా వేధిస్తోంది.

రసాయనికపదార్థాలు లేదా ఇతరపదార్థాలు కలవడంతో పాడైన పర్యావరణంలో ఓ భాగం ఆశించిన ప్రయోజనానికి పనికి రాకుండా పోవడాన్నే కాలుష్యం అంటాం. మనం నివసించే పరిసరాలను కూడా పర్యా వరణం అంటాం అన్న విషయం ఇక్కడ గుర్తుంచుకోవడం అవసరం. కొన్ని ముఖ్యమైన కాలుష్య కారణాలను ఇక్కడ చూద్దాం:

i) అడవుల నిర్మూలన: ప్రపంచ వ్యాప్తంగా త్వరితగతిని సాగుతూన్న నగరీకరణ, ఫ్యాక్టరీల నిర్మాణం కారణంగా భారీ ఎత్తున చెట్లను నరకడం జరుగుతున్నది. నరుకు తూన్న చెట్లకు సమానంగా కొత్తగా మొక్కలను నాటే ప్రయత్నాలు జరగడం లేదు. ఇది కాలుష్యాన్ని పెంచే అడ వుల నిర్మూలనకు దారితీస్తోంది.

ii) నదుల కాలుష్యం: వ్యర్థపదార్థాలు, ఫ్యాక్టరీల నుంచి వెలువడే మిగులు మాలిన్యాలు దాపులనున్న నదులలో కలుస్తు న్నాయి. దాంతో నదీ జలాలు కలుషిత మవుతున్నాయి. వెనుకబడిన/ వర్థమానదేశాల ప్రజలు బట్టలుతకడం, పశువులను కడగడం, స్నానం చేయడం, పాత్రలు కడగడం మొదలైన వాటి ద్వారా నదీ జలాలను కలుషితం చేస్తున్నారు.

iii) శబ్ద కాలుష్యం: ఫ్యాక్టరీలలోని యంత్రాలు రాత్రింబవళ్ళు శబ్దాలు పుట్టిస్తూ చుట్టుపక్కల ప్రశాంత వాతావరణానికి భంగం కలిగిస్తున్నాయి. యంత్రాలకు తగిన తొడుగులు

లేకపోవడంవల్ల రణగొణ ధ్వనులు చుట్టుపక్కల వ్యాపిస్తూ శుద్ద కాలుష్యం కలిగిస్తాయి. ఇది చుట్టుపక్కల నివసించే వారికి చికాకునూ, మానసిక అలసటనూ, ఒత్తిడినీ కలిగిస్తాయి.

iv) వాయుకాలుష్యం: అభివృద్ధి చెందిన దేశాలు యేటా లక్షలాది టన్నుల కాలుష్యాలను సృష్టిస్తున్నాయి. ఈ మలినాలు కొన్ని నిర్దిష్టపదార్థాల నుంచి వెలువడుతున్నాయి. ఉదాహరణకు చెప్పాలంటే, బొగ్గు, చమురు ఉపయోగించే ఎలక్ట్రిక్ పవర్ ప్లాంట్స్ నుంచి సల్ఫర్ డై యాక్స్పెడ్ వెలువడుతున్నది. రోడ్ల మీద పెరిగిపోతూన్న వాహనాలరద్దీ ప్రమాద కరమైన కార్బన్ మోనాక్సెడ్ వంటి వాయువులను వెలువరించడం వల్ల వాయుకాలుష్యం ఎక్కువపుతున్నది.

v) భూ కాలుష్యం: వ్యర్థపదార్థాలను ఎక్కడ పడితే అక్కడ పడవేయడం వల్ల, మానవ నివాసప్రాంతాలు భూకాలుష్యానికి గురవుతున్నాయి. ఫ్యాక్టరీల పరిసరాలలోని భూములు ఫ్యాక్టరీల నుంచి వెలువడే మలిన పదార్థాల కారణంగా కలుషితమైపోయి వ్యహసాయానికి పనికిరాకుండా పోతున్నాయి.