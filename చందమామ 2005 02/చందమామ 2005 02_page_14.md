మనసారా ప్రార్థిద్దాం!

రెండువేల సంవత్సరాలకు పూర్వం రచింపబడిన ‘సిలప్పదిగారం’ అనే తమిళ కావ్యంలో,
“నల్లటి మేఘాలను తాకిన కొండలంతటి ఎత్తయిన సాగర తరంగాలు!” అని వర్ణించాడు
ఇళంగో అడిగళ్. సుసంపన్నమైన పూంపుహార్ నగరాన్ని కడలి కబళించిన దృశ్యాన్ని వర్ణిస్తూ
ఆయన అలా అన్నాడు. ఇవాళ సునామీ అలలు సృష్టించిన బీభత్సం ఆయన మాటలను
గుర్తుకు తెస్తున్నాయి. సునామీ అంటే జపానీ భాషలో ‘హార్బరు అల’ అని అర్థం. డిసెంబర్
26వ తేదీ లేచిన సునామీ అలలు ఇండౌనేషియా, మలేషియా, థాయ్ లాండ్, మియాన్మార్,
మాలే, శ్రీలంక, అండమాన్ నికోబార్, ఇండియాలోని ఆంధ్ర, తమిళనాడు, పాండిచ్చేరి,
కేరళ సముద్ర తీరాలను అతలాకుతలం చేసి లక్షాయాబై వేల మందికిపైగా పాట్టన
పెట్టుకున్నాయి. లక్షలాది మందిని నిలువ నీడలేని నిరాశ్రయులుగా చేశాయి.

ఇండౌనేషియా, సుమత్రా దీవి వద్దరిక్టర్ స్కేలు 8.9 పరిమాణంలో సంభవించిన సముద్ర గర్భ భూకంప ప్రకంపనలు సునామీ అలలను సృష్టించాయి. గంటకు 1000 కి.మీ. వేగంతో మెరుపుల్లా పరుగులు తీసిన సునామీ అలలు 1800-2800 కి.మీ. దూరం వెళ్ళి తాకిన తీరప్రాంతాలలో విలయతాండవం చేశాయి. అంతకు ముందు రోజే క్రిస్మస్ వేడుకలు జరుపుకున్న చాలామంది, చాలా చోట్ల 26వ తేదీ ఉదయం సరదాగా గడపడానికి సముద్ర తీరాలకు వెళ్ళారు. అక్కడక్కడ పిల్లలు ఆడుకుంటున్నారు. కొన్ని నిమిషాలలో, వారిలో ఏ కొందరో తప్ప తక్కిన వారందరూ రాక్షస అలల తాకిడికి కడలి పాలయ్యారు. ఇక బతుకు తెరువుకు సముద్రాన్నే నమ్ముకున్న మత్స్యకారుల దుస్థితి చెప్పనవసరం లేదు. తృటిలో వేలాది మంది జలసమాధి అయ్యారు. మరెందరో నివాసాలు, పడవలు, వలలు సర్వం పోగొట్టుకున్నారు.

సునామీ సృష్టించిన అపార ప్రాణనష్టం, ఆస్తినష్టం, ఉపాధినష్టం, వేదన మాటలకందని
మహావిషాదం. మరణించిన వారిలో మూడో వంతుమంది పసిపిల్లలేకావడం మరోదారుణం.
అయినా, జరిగిపోయిన దాన్ని తలుచుకుని కలత చెందడం వల్ల ప్రయోజనం లేదు.
నిలువనీడలేని అనాథలుగా, క్షతగాత్రులుగా, అభాగ్యులుగా మిగిలి పోయిన సోదరులకు
మన వంతుసాయం చేద్దాం. సత్యర సహాయక చర్యలు చేపట్టాలనీ, సాయం అందే వరకు
బాధితులందరూ మనోస్థైర్యం కోల్పోకుండా, ఆపద సమయంలో మానవజాతి యావత్తూ
తమకు దన్నుగా ఉందన్న ప్రగాఢ విశ్వాసంతో నిలబడాలనీ మనసారా ప్రార్థిద్దాం!

- ప్రచురణకర్త