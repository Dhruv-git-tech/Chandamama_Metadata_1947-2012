తీసుకున్న తరవాత మళ్ళీ సంతోషంగా బండి
పూన్ని, నగరంలోకి బయలుదేరారు.

సరిగా బోధిసత్వుడి బండి నగరం ప్రవేశించే సమయాన, కాశిరాజు ఏనుగు అంబారీ ఎక్కినగరంలో ఊరేగుతున్నాడు. ఆ ఉత్సవం చూడ వేడుక కలిగి, సుజాత భర్త అనుమతితో బండిదిగి, కాలినడకన ముందు నడవ సాగింది. బోధిసత్వుడు బండిలో వెనకగా వస్తున్నాడు.

అంబారీ పైన వున్న కాశిరాజు, అతిరూప సౌందర్యవతి అయిన సుజాతను చూశాడు. ఆమెను పెళ్ళాడాలన్న బుద్ధి పుట్టింది రాజుకు. ఆమెను గురించి భోగట్టాచేయగా, ఆమె ఫలానావారి అమ్మాయి అనీ, బండిలో కూర్చున్న వ్యక్తే ఆమె భర్త అనీ తెలియ వచ్చింది.

రాజు ఒక దురాలోచన చేశాడు. సుజాత భర్తను ఏదోవిధంగా తుదముట్టించి, తరవాత ఆమెను తన రాణిగా చేసుకుందామను కున్నాడు. ఇందుకు అతడు తిరుగులేని ఒక వ్యూహం పన్నాడు.

తనకు విశ్వాసపాత్రుడైన ఒక భట్టణ్ణె పిలిచి, రాజు అతడికి తన కిరీటం ఇచ్చి, “ఈ కిరీటాన్ని ఎవరూ చూడకుండా, ఆ కనపడే బండిలో పడవేసిరా,” అని చెప్పాడు.

భటుడు, రాజు చెప్పిన విధంగానే మరో కంటికి తెలియకుండా కిరీటాన్ని బండిలో వేసి, ఆ సంగతి రాజుకు చెప్పాడు. ఒక పావు గంట కాలం గడిచేలోపలే, జనంలో, “రాజు గారి కిరీటాన్ని ఎవరో అపహరించారు!” అన్న గగ్గోలు ప్రారంభమైంది.

రాజు, తన భటులకు కిరీటం దొంగి లించినవాణ్ణి వెంటనే వెతికి పట్టుకోమని ఆజ్ఞ ఇచ్చాడు.

ఒక భటుడికి బోధిసత్వుడి బండిలో వున్న కిరీటం కనిపించింది. వాడు బోధిసత్వుణ్ణి దొంగ అంటూ లాక్కుపోయి రాజు ముందు నిలబెట్టాడు.

రాజు ఉగ్రుడైపోయి, “వీడా, నా కిరీటాన్ని అపహరించినవాడు! ఈ దుర్మార్గుణ్ణి తీసుకు పోయి శిరశేదం చెయ్యండి,” అని అజ్ఞా పించాడు.

ఈ విధంగా తన వ్యూహం జయప్రదమైందని రాజు సంతోషిస్తుండగా, భటులు బోధిసత్వుణ్ణి కొరడాలతో కొడుతూ, వీధు లన్నీ తిప్పి అవమానించారు. తరవాత, తల నరికేందుకు నగరం వెలుపలవున్న బలిపీఠం దగ్గిరకు తీసుకుపోయారు.