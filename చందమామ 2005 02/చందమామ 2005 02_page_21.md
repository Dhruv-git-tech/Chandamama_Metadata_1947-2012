శ్రమఫలితం!

ఆరోజు పిల్లలందరూ రాత్రి భోజనాలు పెందలాడే ముగించి, “కథచెప్పు, బామ్మా!” అంటూ, సావిత్రమ్మబామ్మచుట్టూ చేరారు. ఆమె అందరి కేసీ ఆప్యాయంగా ఓమారు చూసి, కథ చెప్పడం ప్రారంభించింది:

పూర్వం కొండుల్లి అనే గ్రామంలో, రుగ్యయ అనే రైతువుండే వాడు. రంగయ్యకు నాలు గెకరాల భూమివుందిగాని, అందులో రెండె కరాలు బీడే, నిండారాళ్ళమయం. అతడికి ఇద్దరు కొడుకులు. వాళ్ళు చేతికి అంది షస్తున్న వేళకు, అతడి భార్యకన్ను మూసింది.

రంగయ్య పెద్ద కొడుకు వీరయ్య మహా బద్ధకస్తుడు. తండ్రి ఎంత చెప్పినా చెవిని పెట్టకుండా, వేళకు భోంచేసి, ఇరుగూ పారు గూతో ఉటుసు పోని కబుర్లాడే వాడు. చిన్న కొడుకు మల్లయ్య మంచి పనిమంతుడు, కష్టజీవి.

ఇలావుండగా - రంగయ్యకు హఠాత్తుగా ఏదో జబ్బు చేసి మంచాన పడ్డాడు. ఒకనాడు చిన్న కొడుకు మల్లయ్యను చేరబిలిచి, కళ్ళ

నీళ్ళు పెట్టుకుంటూ, “నాయనా! నేనింకా ఆట్టే రోజులు బతికేలా లేను. నీ గురించి బెంగలేదు గాని, నీ అన్న గురించే భయంగా వుంది. నా కోరిక ఒకటి తీర్చగలువా?” అన్నాడు.

“చెప్పు, నాన్నా! నువ్వేం చెప్పినా కాద నను,” అన్నాడు మల్లయ్య.

రంగయ్య, “ఒరే, మల్ల! నువ్వు శ్రమ జీవివి. శ్రమ చేసే వాడికి దేవుడు ఎప్పుడూ సహాయపడతాడు. అంచేత నువ్వు మన పాలంలో బీడుగా పున్న రెండెకరాలు తీసుకో. ఆ పాలం నీచేతికింద మరిరెండేళ్ళు నలిగిందంటే బంగారు పండుతుంది. మంచి భూమి రెండెకరాలు, నీ అన్నకియ్య. నీకు వీలైనంత వరకూ వాడికి సాయంచేస్తూ వుండు. ఇదే నా కోరిక!” అని చెప్పి కన్నుమూశాడు.

ఆ తర్వాత మల్లయ్య, తండ్రి కోరినట్టే మంచి భూమి అన్నకిచ్చి, ఇల్లు కూడా అన్న పరంచేసి, తను బీడుపాలంలోనే ఒక వారగా చిన్న పాక వేసుకునివుంటూ అహోరాజ్రాతాలు కష్టపడటం ప్రారంభించాడు.