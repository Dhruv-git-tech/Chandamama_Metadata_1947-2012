## మహాసాధ్యి

భ్రూహ్మదత్తుడు కాశీరాజ్యాన్ని పరిపాలించే కాలంలో, బోధిసత్వుడు నగరానికి సమీపానువక్త ఒక గ్రామంలో, ఒక సంపన్న గృహస్థుడి కుమారుడుగా జన్మించాడు.

అతడు చిన్నతనంలోనే సమస్త విద్యలూ నేర్చాడు. యుక్తవయస్సు రాగానే అతని తల్లిదండ్రులు కాశీనగరంలో ఒక పెళ్ళి సంబంధం చూశారు. సుజాత అనే ఒక కన్యను తెచ్చి బోధిసత్వుడికి పెళ్లి చేశారు. సుజాత సౌందర్యవతి మాత్రమే కాక సుగుణ వతి, వివేకవతి. అటు భర్తకూ, ఇటు అత్త మామలకూ కూడా పరిచర్యలు చేస్తూ, తలలో నాలుకగా మసలుకునేది.

బోధిసత్వుడు కూడా ఆమె పైన ఎంతో అనురాగం చూపేవాడు. ఇలా ఆ ఇద్దరిదీ ఒక్క మాట, ఒక్క మనస్సు అయి, చూడ ముచ్చటగా వుండేవారు. అందరూ వారిని గురించి గొప్పగా చెప్పుకునేవారు.

కొంత కాలం గడిచిన తరవాత ఒకనాడు, సుజాత తన భర్తతో, “నాకు మా అమ్మనూ,

నాన్ననూ చూసి రావాలని వున్నది. వాళ్లు వృద్ధు లైపోయారు. మీరు తోడు వస్తే, ఇద్దరం కలిసి వెళ్లి చూసి వద్దాం,” అన్నది.

ఇందుకు బోధిసత్వుడు చాలా సంతోషించి, “అలాగే తప్పకుండా వెళదాం. నాకూ అత్తమామల్ని చూడాలని చాలా కాలంగా కోర్కెపున్నది. ఇటీవల కొన్నాళ్ళుగా ఇంటిదగ్గిర తొందర పనుల కారణంగా పూరుకున్నాను. లేకపోతే నేనే ముందు బయలుదేరదామని చెప్పేవాణ్ణి,” అన్నాడు.

మరుసటి రోజున ప్రయాణానికి అన్నీ సిద్ధం చేసుకున్నారు. అవసరమైన వస్తు వులన్నీ బండిలో సర్దుకుని బయలుదేరారు. సుజాత బండిలో కూర్చున్నది. బోధిసత్వుడు తొట్టెలో కూర్చుని బండితోలుతున్నాడు. అలా కొంతసేపు ప్రయాణంచేసి వాళ్ళు, కాశీనగరం పాలిమేరలు చేరాక, ఒక చెట్టు కింద బండి విప్పి, అక్కడవున్న కొలనులో కాళ్ళూ, చేతులూ కడుక్కుని, మెంట తెచ్చుకున్న ఆహారం భుజిం చారు. కొంచెంసేపు చెట్టు నీడలో విశ్రాంతి