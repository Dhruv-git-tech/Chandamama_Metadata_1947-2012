“మీలో ఏ ఒక్కరి అభిప్రాయంతోనూ ఏకీ భవించలేక పోతున్నందుకు విచారిస్తున్నాను. వెళ్ళి మీ మీ పనులు చూసుకోండి,” అన్నాడు రాజు నిర్వికారంగా.

రాజభవనానికి ముందు ఒక మూలలో నిలబడి మంత్రి జరుగుతూన్న తతంగాన్నంతా మౌనంగా చూడసాగాడు. ఇప్పుడు రాజు దృష్టి మంత్రి మీదికి మళ్ళీంది ఆయన మంత్రిని దగ్గరికి రమ్మని పిలిచి, “నా మనోభావాలను చదవగల మనిషిని ఒక నెలలో వెతికి తీసు కురా. అలా వెంటబెట్టుకు రాకపోతే నిన్ను మంత్రి పదవినుంచి తొలగిస్తాను,” అని చెప్పి, భవనం లోపలికి వెళ్ళిపోయాడు.

మంత్రి దిగ్గ్భాంతి చెందాడు. మౌనంగా ఇంటికి వెళ్ళి పైకప్పును చూస్తూ పడుకుని, “రాజు మనసును చదవగల మేధావిని నేనెక్కడని వెతకగలను?” అని ఆలోచిస్తూ గడిపాడు. “రేపు వెళ్ళి వెతుకుతాను,” అన్న ఆలోచనతో చిన్న కునుకు తీశాడు.

తెల్లవారక ముందే లేచాడు. గబగబావెళ్ళి, దారిలో ఎదురుపడిన ప్రతివాడికీ తన సమస్యను ఏకరువు పెట్టాడు. ఎవరూ పరిష్కారం చూపలేక పోయారు. కొందరయితే రాజు గారి వ్యవహారం గనక, ఎటు పోయి ఎటు వస్తుందో నన్న అనుమానంతో అసలు నోరు కదపలేక పోయారు. రాజు పట్ల భయంతో ఎలాంటి సలహా ఇవ్వలేక ఊరుకున్నారు. మంత్రి ఇలా మరికొన్ని రోజులు తిరిగాడు.

రాజు చెప్పిన నెలరోజుల గడువు దగ్గర పడుతున్నది. కాని సమస్యకు పరిష్కారం కనుచూపు మేరలో కనిపించక పోయేసరికి మంత్రికి నిద్ర కరువయింది. ఆకలి నశించింది. నిద్రాహారాలు మాని రాత్రుల్లో సైతం

పడక మీద కూర్చుని దిగులు పడసాగాడు. భోజనం చేయమని భార్య ప్రాథేయపడేది. అయినా అతడు వినిపించుకునేవాడుకాదు. ఈ స్థితిని చూసిన మంత్రి కుమార్తె ఒకరోజు ఆయన దగ్గరికి వెళ్ళి, “నాన్నా, మీ విచారా నికి కారణం ఏమిటి? ఎందుకిలా ఆవేదనపడు తున్నారు? నాకు చెప్పండి,” అని అడి గింది.

అయినా మంత్రి, ఆమె మాటలు పట్టించుకో లేదు. ఒకనాటి ఉదయం ఆయన విచారంతో స్నానం చేయడానికి సైతం నిరాకరించాడు. దాన్ని చూస్తూ ఆయనకుమార్తె ఊరుకో లేకపోయింది. “నాన్నా, మీరు ఆహారం తీసుకో లేదంటే, నేనూ, అమ్మా కూడా అసలు తిండి ముట్టుకోం. మీ విచారానికి కారణం చెప్పండి. ఎవరు చూశారు, నేనే దాన్ని పరిష్కరించ వచ్చు,” అన్నది పట్టుదలతో.

ఆ మాటతో మంత్రి లేచి కూర్చున్నాడు. తన సమస్యకు పరిష్కారం చెబుతానన్న మొట్ట మొదటి మనిషిని చూడడంతో ప్రాణాలు లేచి వచ్చినట్టయి, రాజాజ్ఞను గురించీ, తన విఫల