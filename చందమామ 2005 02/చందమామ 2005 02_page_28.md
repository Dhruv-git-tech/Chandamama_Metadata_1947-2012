కొండముచ్చు గుర్రపుస్వారీ! ఈ ఆటగాడె వరు?” అంటూ కేకలు పెట్టారు.

జంతువులను ఆడిస్తున్నవాడు మర్కటుడి కేసి ఓమారు చూసి, ఇదేదో బాగా శిక్షణ పొందిన కోతి అనీ, తన యజమాని నుంచి పారిపోయినస్తున్నదనీ అనుమానించి, చుచ్చున ముందుకుపోయి, ఉచ్చుతాడును మాయా మర్కటుడి కంఠం కేసి గురిగా విసిరాడు. తాడు కొంచెం గురితప్పి, మర్కటుడి నడు ముకు తగిలి, బిగుసుకుపోయింది. మర్కటుడు గుర్రం మీది నుంచి పల్లటీలు కొడుతూ నేలమీద పడ్డాడు. ఆ సమయంలో అతడి చేతిలో వున్న భల్లూకమాంత్రికుడి మంత్ర దండం ఎగిరి అంత దూరాన పడింది.

జంతువులను ఆడించేవాడు ఎక్కడ లేని ఉత్సాహంతో పోయి, మాయామర్కటుడి రెండు చెవులూ పట్టుకుని పైకెత్తి నిలబెట్టి, “కీచు, కీచు, కిచ్చన్నా! ఈక్షణం నుంచి నీ యజమానిని నేను. చెప్పినట్టు వినకపోయావో తోకకు నూనె గుడ్డలుచుట్టి, నిప్పంటిస్తాను,” అన్నాడు.

మాయామర్కటుడు పళ్ళుకొరుకుతూ చుట్టూ ఓమారు కులయచూసి, “ఒరే, దిక్కు మాలిన గారడీ వెధవా! నేను మామూలు కోతిని కాదు, అద్భుత శక్తులుగల తాంత్రి కుణ్ణి. మీ రాజు జితకేతుడికి రానున్న ప్రమా ద్రాన్ని గురించి హెచ్చరించేందుకు పోతున్నాను. మధ్యలో నన్నిలా అవమానపరుస్తావా? నీ తల కొట్టించేయగలను. నా మంత్రదండం ఎక్కడ?” అంటూ భయంకరంగా అరిచి, గుడ్లురిమాడు.

ఆ మాటలతో జంతువుల నాడించే వాడికి భయంతో తల తిరిగిపోయింది. వాడు మెడకు ఇనప గొలుసుకట్టివున్న తన ఆట ఎలుగు బంటును ముందుకు లాగుతూ, “ఇదేదో పిశాచి కొండముచ్చు. జంతువును లొంగ దీయటానికి జంతువే తగు!” అంటూ ఎలుగుబంటును మాయామర్కటుడి మీదికి ఉసికొలిపాడు.

ఎలుగుబంటు గట్టిగా జబ్బలుచరిచి పెద్దగా నోరుతెరిచి పోయి మర్కటం మీద పడింది. మాయామర్కటుడు చావు కేకలు పెడుతూనే, “నేను జితకేత రాజుకు మేలు చేయవచ్చినవాణ్ణి. అతడికి భల్లూక మాంత్రి కుణ్ణుంచి ప్రమాదం రానున్నది, నా మంత్ర దండం ఎక్కడ?” అంటూ ఎలుగుబంటు పట్టు నుంచి విడిపించుకుంటూ, అంది నప్పుడల్లా దానిని వాడిపళ్ళతో కొరకసాగాడు.