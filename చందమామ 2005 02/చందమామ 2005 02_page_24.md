భల్లూక మాంత్రికుడు

16

[భల్లూకమాంత్రికుడు, రాజు దుర్ముఖణ్ణి క్షమించి, మాయామర్కటం కోసం వెతకసాగాడు. అంగ రక్షకులు మాయామర్కటం మంత్రి జీవగుప్తుడి దగ్గిర వున్నదని చెప్పారు. కాళీవర్మతో పాటు మాంత్రి కుడు అక్కడికి బయలుదేరాడు. ఈలోపల రాక్షసుడు ఉగ్రదండుడు, మాయామర్కటాన్ని రాతిగదతో కొట్టేంతలో, అది ఆ దెబ్బను తప్పించుకుని గుర్రంమీది నుంచి పైకెగిరింది. తరవాత-]

మాయామర్కటుడు రాతిగద దెబ్బ తప్పు కుని, పైకెగరటం చూస్తూనే రాక్షసుడు ఉగ్రదండుడు కోపం పట్టలేక, గదను చేతికి తీసుకుని మరొకసారి వాణ్ణి కొట్టబోయేం తలో, తల మీద దెబ్బతిన్న గుర్రం పెద్దగా సకిలిస్తూ, పారిపోబోయి మరొక గురాన్ని ఢీకొట్టింది. ఆ తాకిడికి గుర్రం మీది సైని కుడు కింద పడ్డాడు. మాయామర్కటుడు మెరుపు వేగంతో ఆ గుర్రం మీదఎక్కి కూర్చుని, దాని కళ్ళాలు లాగి, నగరం కేసి తిప్పాడు. ఉగ్రదండుడు గద పైకెత్తి మర్కటుడి కేసి

బయలుదేరేంతలో, వాడు గురాన్ని దూరంగా పరిగెత్తించి, మంత్రి జీవగుప్తుడితో, “జీవ గుప్తా, నీ ఎత్తుగడ ఒక్కటీ పారలేదు. నేను ముందుగా చంద్రశిలానగరం పోయి, రాజు జితకేతుడితో జరిగినదంతా చెప్పి, నగర రక్షణకు తగిన ఏర్పాట్లు చేస్తాను,” అన్నాడు.

మంత్రి జీవగుప్తుడు కోటలో నుంచి తన కేసి వస్తున్న భల్లూకమాంత్రికుణ్ణీ, కాళీ వర్మనూ చూసి గడగడ వణికి పోతూ, “మాయామర్కటా, కొంచెం అగు! మహా బలవంతులైన రాక్షసుడూ, మాంత్రికుడూ