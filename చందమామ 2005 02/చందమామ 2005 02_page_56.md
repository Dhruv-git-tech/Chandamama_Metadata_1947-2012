# వన్యప్రాణులను
## రక్షించుకుందాం

అంతరించి పోతూన్న జంతు సంతతిని కాపాడు
కోవడానికీ, వన్యప్రాణులు నివసించే సహజా
వరణలను పరిరక్షించడానికీ మనం మన వంతు
కృషిని చేయాలి. వన్యప్రాణులకు, చెట్టుచేమలకు
హాని కలగకుండా మసలుకోవడానికి దోహద పడేలా కొన్ని
అంశాలను ఇక్కడ పొందుపరిచాము. ఇవి మీ అవగాహనను
పెంచేవిగా ఎంతో ఉపయోగకరంగా ఉండగలవు:

## సహజావరణ కల్పిద్దాం:

మొక్కలు, జంతువులు సహజీవనం సాగిస్తున్నాయి. జంతువులు మామూలుగా చెట్టుచేమలు నిండిన అడవులలోనే తమ నివాసాన్ని ఏర్పరచుకుంటాయి. పక్షులు చెట్ల మీద గూళ్ళు కడతాయి. సీతాకోక చిలుకలు అడవి పూల నుంచి తమ ఆహారాన్ని సేకరిస్తాయి. పాదలు, గుబురు చెట్లులక్షలాది రకరకాల కీటకాలకు ఆవాసం కల్పిస్తున్నాయి. మనిషి జంతువులనూ, పక్షులనూ వేటాడుతూ, చెట్లను నరుకుతూ అడవి మీద దాడి ప్రారంభించిన నాటి నుంచి పర్యావరణం దెబ్బతినడం, జంతు జాతులు ఒకటి వెనక ఒకటిగా క్రమ క్రమంగా అంతరించిపోవడం మొదలయింది. ఈ దుస్థితిని మార్చడానికి మనం కృషి చేయవచ్చు. ఎలా?

* జంతువులను, పక్షులను వేటాడడం మానుకోవాలి.

* జాతీయోద్యానాలలో, శరణాలయాలలో, అభయారణ్యాలలో జంతువులు, పక్షులు నివసించడానికి అనువుగా సహజావరణం కల్పించాలి.

* మానవ నివాసాలు ఉన్నచోట పక్షులు నివసించడానికి ఇబ్బంది కలగనివిధంగా వాటికి ప్రత్యేకంగా నివాసాలు ఏర్పరచాలి.

## మన పెరడును సురక్షితం చేద్దాం

మన ఇంటి ఆవరణలో కొత్తగా తోట వేయాలనుకున్నప్పుడుగాని, దానిని ఇతరశ్రీ ఉపయోగించుకోవాలను కున్నప్పుడుగాని, అక్కడున్న చిన్న పాదలను, పాత్ర చెట్లను పూర్తిగా తీసివేయకుండా కొద్దిగానైనా అలాగే ఉంచాలి. అప్పుడే అక్కడున్న ప్రాణులు ఇబ్బంది లేకుండా అక్కడే కొనసాగగలవు.

గాలి ద్వారాగాని, పక్షుల ద్వారాగాని స్థానికేతర విత్తనాలు వచ్చి తోటలో పడినట్టయితే, వాటినుంచి మొలిచే మొక్కల దురాక్రమణ బారినపడ్డ అక్కడ అంతకు ముందున్న గడ్డి, పువ్వులు, పాదలు, చెట్లు మొదలైన వాటికి హానికలగవచ్చు. ఆ కారణంగా ఒక చెట్టు నశించిందనుకుంటే, దాని మీద ఆధార పడిన కీటకాలు కూడా నశిస్తాయి. ఆహారం కోసం అలాంటి కీటకాల మీద ఆధారపడిన పక్షులు, చెట్టు మీద గూడు కట్టుకునే పక్షులు మరోచోటికి తరలి వెళ్ళి పోతాయి. దాంతో పక్షులను పట్టితినే సస్తన జంతువులు కూడా ఆ చోటును వదిలిపెడతాయి.

అయితే, స్థానికంగావున్న మొక్కలు స్థానికపక్షులనూ, సీతాకోక చిలుకలనూ, కీటకాలనూ, అంతరించి పోతూన్న ఇతర జాతుల జంతువులనూ ఆకర్షిస్తాయి. స్థానికేతర జాతుల మొక్కలు రాకుండా జాగ్రత్త తీసుకున్నట్టయితే, వన్యప్రాణుల సంరక్షణకు జాగ్రత్తలు తీసుకున్నట్టే అవుతుంది. మన తోటలోనే ఆకులలములతో, చెత్తాచెదారంతో ఎరువును తయారుచేసుకున్నట్టయితే, చెత్తా చెదారం శుభ్రం కావడంతో పాటు మన మొక్కలకెంతో మేలు జరుగుతుంది. స్థానిక వన్యప్రాణులకు హాని కలిగించే రసాయనిక ఎరువులను వాడవలసిన అవసరం ఉండదు.