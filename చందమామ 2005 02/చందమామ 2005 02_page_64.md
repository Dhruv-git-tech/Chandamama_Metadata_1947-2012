ఒక్కొక్కరుగా నేలకొరగ సాగారు. ఇంతలో,
అద్దంలోంచి పాడవాటి తాడు ఒకటి వేగంగా
దూసుకు వెళ్ళి, వ్యాప్తుకేతును చుట్టివేసి
బంధించింది.

ఆ సరికి నిద్ర లేచి కోటదిగి వచ్చిన మిత్ర
వర్మ, అద్దంలోంచి వచ్చిన సైనికులు శత్రువు
లతో యుద్ధం చేయడం, వ్యాప్తుకేతు బంధిం
తుడు కావడం తెలుసుకుని, స్వయంగా
సత్రానికి వచ్చి శంకరయ్యను చూసి, “నీ
మహిమగల అద్దం వల్ల రాజ్యం రక్తించబడింది!
ఇంతకూ నీ పేరేమిటి? ఏ ప్రాంతం వాడివి?”
అని అడిగాడు.

శంకరయ్య తన పేరూ, ఎక్కడి నుంచి
వచ్చిందీ, తండ్రి మరణించినప్పటి నుంచి
జరిగిందంతా రాజుకు వివరంగా చెప్పి,
“అసలు ఈ అద్దం నాకేం మేలు చేస్తుందో
నాకు తెలియదు. ధర్మాత్ములైన మీరు
జయించాలని కోరుకున్నాను. అద్దంలోంచి
వచ్చిన సైనికులు, శత్రువులను ఓడించారు,”
అన్నాడు సంతోషంగా.

రాజు అంతా విని ఎక్కడలేని ఆశ్చర్యంతో,
“నీ సవతి తల్లి ఏం ఆశించి, ఈ అద్దం నీ

కిచ్చిందో కానీ, రాజ్యానికి గొప్ప ఉపకారం
జరిగింది. నిన్ను ఈ రోజే గురుకులంలో
చేర్పించి విద్యాబుద్ధులు నేర్పిస్తాను. అది
పూర్తయ్యాక ఆస్థానంలో మంచి పదవి ఇస్తాను,
ఇష్టమేనా?” అని అడిగాడు.

శంకరయ్య సంతోషంగా ఇష్టమేనంటూ
తల ఊపేంతలో, అద్దం అతడి చేతి నుంచి
ఐదారడుగులు గాలిలోకిలేచి, ఫెళ్ళు మంటూ
పెద్ద ధ్వనితో పగిలి ముక్కలు ముక్కలై
పోయింది.

ఇది చూసి శంకరయ్య దిగాలు పడి,
పగిలిన అద్దం ముక్కలకేసి చూశాడు. రాజు
అతడి భుజం మీద చేయువేసి చిన్నగా నవ్వి,
“అద్దం పగిలి పోయిందని బాధ పడకు.
మహిమలు, మంత్రాలు మనిషి అభివృద్ధికి
ఎంతో కాలం సాయపడవు. మనిషి ఆత్మ
విశ్వాసంతో, ధైర్యసాహసాలతో తన అభివృద్ధిని
తానే సాధించుకోవాలి. ఇక రా!” అంటూ
అక్కణ్ణించి కదిలాడు.

శంకరయ్య నవ్వు ముఖంతో, చుట్టూవున్న
వారికేసి ఒకసారి చూసి, రాజును అనుసరించి
నడిచాడు.