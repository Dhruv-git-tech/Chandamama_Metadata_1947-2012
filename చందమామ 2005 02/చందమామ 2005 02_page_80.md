“వైద్యుడంటే అలా ఉండాలి,” అని రాజువైద్యులందరినీ విడుదల చేయించాడు.

తరవాత కొన్ని రోజులకు ఆ ముసలివాడే రాజు వద్దకు వచ్చి, తాటికాయ ప్రమాణమంత మందు తెచ్చి ఇచ్చి, మనిషికి ఒక గురిగింజ ఎత్తు ఆ మందు తినిపించినట్టయితే జన్మలో మళ్ళీ ఆకలి ఉండదన్నాడు.

రాజు ఆ లేహ్యాన్ని అందుకుని, ముసలి వాణ్ణి సన్మానించి, ఆ లేహ్యాన్ని నగర వాసులకు పంచాడు. రాజప్రాంగణంలో ఎవరూ మందు తినలేదు గనక వారికి ఆకలి మామూలుగానే ఉండిపోయింది. కాని నగరంలో అందరికీ ఆకలి పోయినట్టు వార్త వచ్చింది.

వృద్ధ మంత్రి రాజు వద్దకు వచ్చి, “మహా రాజా, ప్రజలు పనిపాటలు మానేశారు. వారి కిప్పడు ఆకలి బాధలేదు గనక, ఎంతసేపూ

వినోదాలలోనూ, వేడుకలోపలనూ, నిద్రలోనూ కాలం గడుపుతున్నారు. చిన్నా, పెద్దా తార తమ్యం పోయింది,” అన్నాడు.

“అన్నిటికన్న పెద్దది, ఆకలి సమస్య పోయింది గదా!” అన్నాడు రాజు.

మరిరెండు రోజులకు మంత్రి రాజుతో, “మహారాజా, అందరూ కులవృత్తులు మానే శారు. నేతగాళ్ళు బట్టలు నెయ్యటం లేదు. క్షురకులు క్షురకర్మచెయ్యటం లేదు. ప్రజలు గడ్డాలూ మీసాలూ పెరిగి అరణ్య మృగాల లాగా ఉన్నారు. అన్ని వస్తువులకూ కరువు ఏర్పడింది. వెనక తిండి గింజలు మాత్రమే లేవు. ఇప్పుడు ఏ వస్తువూ దొరకటం లేదు. దొరికితే ఎత్తు కెత్తు బంగారం పోసి కొనవలిసి వస్తున్నది,” అన్నాడు.

రాజు ఈ మాటలు విని, ఏమీ అనకుండా ఊరుకున్నాడు.