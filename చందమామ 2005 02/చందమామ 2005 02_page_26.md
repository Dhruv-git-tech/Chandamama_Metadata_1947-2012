చాలా పెద్ద దుర్వార్త విన్నాను. ఆ తాంత్రిక విధ్యామిశ్రుడు, నా అన్నను చంపివేసినట్టు, వాడు చెపుతున్నాడు. ఈ మాట నమ్మదగిం దేనా?’’ అని అడిగాడు.

‘‘నీ అన్న పేరేమిటి?’’ అన్నాడు భల్లూక మాంత్రికుడు.

‘‘కాలదండుడు. ఆ పేరేమైనా లోగడ విన్నావా? అతడి నివాసస్థానం కూడా నువ్వనే భల్లూకపాద పర్వత ప్రాంతాలే,’’ అన్నాడు ఉగ్రదండుడు.

భల్లూక మాంత్రికుడు, తల అడ్డంగా ఊపుతూ, ‘‘ఉగ్రదండా! ఆ తాంత్రికుడు నా గురువును హతమార్చేందుకు అడ్డమైన వాళ్లందర్శీ కూడగట్టుకుంటున్నాడు. కొందర్ని తన తాంత్రిక శక్తులతో బంధించి ఊడిగం చేయిస్తున్నాడు. కాలదండుడు అన్న పేరు గల రాక్షసుణ్ణి నేనెరగను. కొద్దిపాటి క్షుద్ర మంత్రశక్తులుగల ఆ మాయామర్కటుడి మాటలు మాత్రం నమ్మకు,’’ అన్నాడు.

ఉగ్రదండుడు ఒకసారి శరీరం విదిలించి లేచి నిలబడుతూ, ‘‘నా అన్న బతికే వుంటా డని నా నమ్మకం. ఇప్పటికి కొన్నేళ్ళ క్రితం బ్రహ్మపుత్రానదీ లోయ ప్రాంతాలకు నచ్చిన తాంత్రిక శక్తులు గల వాళ్ళకు భయపడి నేనీ అరణ్యాలకు పారిపోయి వచ్చాను. వాళ్ళ మంత్ర తంత్రాల ముందు నా రాతి గద నిరుపయోగం. మంత్రశక్తుల్లో నీ గురువు వాళ్లను మించినవాడంటున్నావు గనక, నేను నీ వెంట ఆప్రాంతాలకు వచ్చి, ఆ దుష్టుల్ని సర్వనాశనం చేసేందుకు సాయపడతాను,’’ అన్నాడు.

ఆ మాటలకు మాంత్రికుడితో పాటు కాళీ వర్మ కూడా సంతోషించి, ఉగ్రదండుడితో, ‘‘ఉగ్రదండా! మను త్వరలోనే, ఆ భల్లూకపాద పర్వత ప్రాంతాలకు పోగలం. కాని, ముందు మాయామర్కటుడి నుంచి మంత్రదండం తిరిగి సంపాయించాలి. దుష్టుడైన జితకేత రాజును తగిన విధంగా శిక్షించాలి,’’ అన్నాడు.

ఆ వెంటనే తలారి భల్లూకుడు ఏనుగు మీద నుంచి, ‘‘దిరిసెనున భైరవా!’’ అంటూ ఒకకేక పెట్టి, నగరం కేసి దారి తీశాడు.

ఈ లోపల గుర్రం మీద అతి వేగంగా చంద్రశిలానగరం కేసి పోయిన మాయామర్కటుడు నగర ద్వారాన్ని చేరాడు. అక్కడి కాపలా భటులు ఇద్దరూ మర్కటుణ్ణి చూసి ఆశ్చర్య పోతూ, ‘‘కొండముచ్చులు గుర్రపు స్వారీ చేయటమా? ఏమి వింత!’’ అంటూ కత్తులను గుర్రానికి అడ్డుగా పెట్టి, ‘‘ఓయ్, ఆట