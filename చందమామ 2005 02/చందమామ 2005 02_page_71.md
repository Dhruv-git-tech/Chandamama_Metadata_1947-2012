ఈ సంగతి తెలిసి సుజాత దుఃఖిస్తూ, భర్త వెనకగా బయలుదేరింది. “మీకు, ఈ కీడు తెచ్చిపెట్టినది, నేనే!” అని విలపిస్తూ, ఆమె బలిపీఠం దగ్గిరకు చేరి, ఆవేదనతో, “అమాయ కులను రక్తించగల, దేవుడే లేడా? దుష్టుల దుండగాలు, ఇలా సాగవలసిందేనా?” అని ఆక్రోశించ సాగింది. మహాసాధ్వి అయిన సుజాత ఇలా విలపించే సరికల్లా, స్వర్గ లోకంలో ఇంద్రుడి సింహాసనం వణకసాగింది.

“కారణం ఏమిటి?” అనుకుంటూ ఇంద్రుడు దివ్యదృష్టితో చూశాడు. జరగనున్న ఘోరం ఆయనకు తెలిసింది.

ఇంద్రుడు ఒక విచిత్రపరిస్థితి కల్పించాడు. రాజు స్థానంలో బోధిసత్వుడూ; బోధిసత్వుడు వున్న చోట రాజు వుండేటట్టు, తన మహిమవల్ల ఇద్దరి స్థానాలూ మార్చివేశాడు.

ఏనుగు అంబారీలో వున్నవాడు రాజే అను కున్నారు, ప్రజలు. కాని, అక్కడ వున్నది రాజ లాంఛనాలన్నీ ధరించి వున్న బోధిసత్వుడు. అలాగే తలారుల వశంలో బలిపీఠం మీద వున్న బోధిసత్వుడు, అతడి దుస్తులు ధరించి వున్న రాజు!

ఈ రహస్యం ఎరగని తలారులు, తమ అధీనంలో వున్న మనిషిని, రాజాజ్ఞ ప్రకారం తల నరికారు. ప్రాణం పోగానే దుర్మార్గుడైన కాశీరాజుకు, అతడి నిజస్వరూపం వచ్చింది. అప్పుడు ఆ చంప బడినవాడు రాజు అని ప్రజలకందరికీ తెలిసిపోయింది. వెంటనే గొప్ప కలకలం రేగింది. ఈ విచిత్ర సంఘట నకు కారకులెవరా అని వాళ్ళు ఆశ్చర్యపడ సాగారు.

అప్పుడు ఇంద్రుడు బోధిసత్వుడికీ, ప్రజలకూ కనిపించి, జరిగినదుతాచెప్పి, “ఈనాటి నుంచీ బోధిసత్వుడే మీ రాజు, సుజాత పట్టపురాణి!” అని అంతర్థానమయ్యాడు.

పాపం పండి, దుర్మార్గుడైన రాజు బలి పీఠానికి ఆహుతి అయినందుకు రాజ్యం లోని ప్రజలందరూ సంతోషించారు. ఇంద్రుడు చెప్పినదాని ప్రకారం బోధిసత్వుణ్ణి రాజు గానూ, సుజాతను రాణిగానూ సంతోషంగా అంగీకరించారు.

ఆనాటి నుంచీ కాశీరాజ్యంలో ధర్మం నాలు గుపాదాల నడిచింది. నెలకు మూడు వర్షాలు కురుస్తూ దేశం సుభిక్షంగా వుంటూ వచ్చింది.