మన విశ్వానికి మూలాధారమైన వాటిలో శక్తి ప్రధానమైనది.

మన అనుదిన జీవనంలోనూ శక్తి కీలకమైన పాత్ర వహిస్తున్నది.

మనం పనులు చేసుకోవడానికి శక్తిని ఉపయోగిస్తాం. మన ఇళ్ళనూ, ఊళ్ళనూ వెలుతురుతో నింపేది శక్తి. బళ్ళనూ, రైళ్ళనూ, విమానాలనూ, రాకెట్లనూ నడిపేది శక్తి. సూర్యుడి నుంచి వెలువడే శక్తి పగటి పూట మనకు వెలుతురును ఇస్తుంది. తీగలపైన ఆరవేసే మన తడిబట్టలను ఆరేలా చేసేది శక్తి. మొక్కలు పెరగడానికి అది సాయపడుతుంది. జంతువులు మొక్కలను మేస్తే, ఆ మొక్కలలోని శక్తి జంతువులకు లభిస్తుంది. ఒక జంతువు మరో జంతువును తిన్నప్పుడు, దానిలోని శక్తిని పొందుతుంది.

మనం చేసే ప్రతి ఒక్క పనీ, ఏదో ఒక విధంగా శక్తితో సంబంధం కలిగివుంటుంది.

శక్తి అంటే 'పని చేయడానికి కావలసిన సామర్థ్యం' అని నిర్వచించవచ్చు.

మనం ఆహారం తీసుకున్నప్పుడు, మన శరీరం ఆహారంలో నిక్షిప్తమై వున్న శక్తిని, పని చేసే శక్తిగా మారుస్తుంది. మనం నడిచినా, పరిగెత్తినా, మన శరీరంలోని ఆహార శక్తిని ఉపయోగించు కుంటాం. మనం ఆలోచిస్తున్నా, చదువుతున్నా, రాస్తున్నా పని చేస్తున్నట్టే లెక్క. నిజానికి అవి కరినమైన పనులే!

కార్లు, విమానాలు, బల్బులు, పడవలు, మిషన్లు ఇవన్నీ కూడా శక్తిని పనిచేసేలా మార్చుకుంటాయి. వివిధ రకాల పనులలో ఇవి కొన్ని మాత్రమే. వీటికి కావలసిన శక్తి ఎక్కడినుంచి లభిస్తోంది? శక్తి మూలాధారాలు చాలా ఉన్నాయి. అవి:

* బయోమాస్ శక్తి

* జియోథర్మల్ ఎనర్జీ అనే తాపశక్తి

* బొగ్గు, చమ్మిరు, సహజవాయువుల నుంచి లభించే శిలాజ ఇంధనం

* హైడ్రోపవర్ అనే జలోద్భవ శక్తి; సాగర శక్తి

* అణు శక్తి

* పవన శక్తి

ఈ చిన్న పుస్తకంలో ఈ మూలాధారాల గురించి తెలుసుకుందాం. దాంతోపాటు కాలుష్యం, దాని కారణాలు; జలం ప్రాముఖ్యత, వన్యప్రాణుల సంరక్షణ గురించీ, మనం ఉపయోగించే శక్తిని పొదుపుచేయడం గురించీ క్లుప్తంగా తెలుసుకుందాం.