నిత్యజీవితంలో మనం సూర్యశక్తిని రకరకాలుగా ఉపయోగించుకుంటున్నాం. పగటి పూట ఉతికిన బట్టలను ఎండలో ఆరవేస్తాం. అంటే సూర్యుడి ఉష్ణశక్తిని ఉపయోగించుకుంటున్నాం. మొక్కలు తమ ఆహారాన్ని తయారు చేసుకోడానికి సూర్య రశ్మిని ఉపయోగించుకుంటాయి. జంతువులు ఆ మొక్కలను ఆహారంగా తింటాయి. పరోక్షంగా మన శక్తికంతటికీ మూలాధారం సూర్యుడు, లేదా ఇతర నక్షత్రాలన్న మాట!

## సాగర శక్తి

మన ఇళ్ళకూ, ఫ్యాక్టరీలకూ కావలసిన శక్తిని ప్రపంచ సము ద్రాలు ఇవ్వగలవు. ప్రస్తుతానికి, చాలా తక్కువ స్థాయిలోనే 'సాగర శ్రీవిద్యుత్ కేంద్రాలు' ఉన్నాయి. అవి కూడా చాలా వరకు చిన్నవే. అయినా సముద్రాల నుంచి మనం ఎలా శక్తిని పొంద గలం? అందుకు ముఖ్యంగా

మూడు ఆధార మార్గాలున్నాయి:

* సముద్రపు అలలను ఉపయోగించుకోవచ్చు.

* సముద్రంలో ఉవ్వెత్తున లేచిపడే తరంగాలను ఉపయోగించుకోవచ్చు లేదా,

* సముద్ర జలాలలోని విభిన్న ఉష్ణోగ్రతలను ఉపయోగించుకోవచ్చు.

## పవన శక్తి

వీచే పవనాల చేత పనిచేయించుకోవచ్చు. కదిలే పవన శక్తిని యంత్రశక్తిగా మార్చుకోవచ్చు. పడవపై తెరచాపకట్టడం ద్వారా నీటిపై పయనం సుగమమవుతోంది. అంటే, గాలిని శక్తిగా ఉపయోగించుకుంటున్నాం. రైతులు చాలా కాలం నుంచి బావుల నుంచి నీరు తోడడానికి పవన యంత్రాలను అమర్చి, పక్క చిత్రంలో చూపిన విధంగా పవన శక్తిని ఉపయోగించు కుంటున్నారు.