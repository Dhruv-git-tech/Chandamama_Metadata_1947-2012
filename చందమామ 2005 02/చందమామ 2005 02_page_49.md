# కాలుష్యం
## దుష్పలితాలు

నగర ప్రాంతాలలో వాయుకాలుష్యం కలిగించే కలుషపదార్థాలలో గాలిలో తేలే అతిసూక్ష్మమైన దుమ్ము, ధూళి, సల్ఫర్ డైయాక్సెడ్ ముఖ్యమై నవి. ఓజోన్ పౌర సమస్య కూడా అనేక ఇబ్బందులను తెచ్చిపెడుతోంది. నగర ప్రాంతాలలో వాయుకాలప్యం రకరకాల రుగ్మతలకు కారణమవుతోంది. ఇటీవల జరిపిన అధ్యయనాల ద్వారా అనారోగ్యకరమైన గాలి ద్వారా రకరకాల వ్యాధులను కల్గించి మనిషి ఆయుఃప్రమాణాన్ని తగ్గించడంలో ముఖ్యమైన పాత్ర గాలిలో తేలే సూక్ష్మమైన దుమ్మూధూళీదేనని తెలియవచ్చింది. మిగతా కలుషపదార్థాలు కూడా ఎంతో హాని కలిగిస్తున్నాయి. ఈ కలుషపదార్థాలు శ్వాసకోశ సమస్యలకు, తదితర రుగ్మతలకు కారణమవుతున్నాయి.

శబ్ద కాలుష్యం రక్తపోటును పెంచి మానసిక ఒత్తిడిని కలిగించడంతో పాటు వినికిడి శక్తిని కూడా దారుణంగా దెబ్బ తీస్తున్నది. శబ్దాల కారణంగా వినికిడిశక్తిని కోల్పోవడంలో రెండు రకాలు ఉన్నాయి. హతాత్తుగా మితిమించిన శబ్దాన్ని వినడంవల్ల కోల్పోయే వినికిడి శక్తి మొదటిది. రోజూ రణగొణ ధ్వనులను వినడంవల్ల క్రమక్రమంగా తగ్గిపోయే వినికిడి శక్తి రెండవది. ఈ రెండవ రకం బాధితులు ఎక్కువగా కనిపిస్తారు. దీనికి కారణం నగరాలలోని శబ్దకాలుష్యం అని వేరుగా చెప్పనవసరం లేదు.

జలకాలుష్యంవల్ల నీళ్ళు తాగడానికిగాని, ఇతర ఉపయోగాలకుగాని పనికి రాకుండా పోతుంది. నీళ్ళ ద్వారా సంక్రమించే వ్యాధులన్నిటికీ జలకాలుష్యమే కారణం.

## కాలుష్య నియంత్రణకు చర్యలు

కాలుష్యం కలిగించే దుష్పలితాల గురించిన స్పృహ, మంచి అవగాహన ప్రజలలో కలిగించాలి. అప్పుడే కాలుష్య నియంత్రణ, నివారణ సాధ్యమవుతుంది. పత్రికలు, కరప్రతాలు, టీవీలు, రేడియోలు, సభలు, సమావేశాలు మొదలైన ప్రచార సాధనాల ద్వారా ప్రజలలో ఈ స్పృహ, అవగాహన కలిగించవచ్చు.

‘కాలుష్య సమస్యలను’ తీవ్రంగా పరిగణించవలసిన సమయం వచ్చేసింది. ఉదాసీనం చేస్తో అది ముందు తరాలపై దారుణ పర్యవసానాలను చూపుతుంది.