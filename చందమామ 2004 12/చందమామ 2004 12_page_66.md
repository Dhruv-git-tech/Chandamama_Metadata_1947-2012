జాతీయరంగంలో ప్రధానమట్టాలు:

# 150 సం.లు పూర్తిచేసుకున్న భారతీయ తపాలా శాఖ

నూటయాబైసం.లకు పూర్వం, భారతీయ తపాలా శాఖ స్వతంత్ర సంస్థగా గుర్తించబడి
జాతీయ ప్రాముఖ్యతను సంతరించుకున్నది. 1854 తపాలా ఆఫీసు చట్టం ద్వారా
ప్రభుత్వానికి ఉత్తరాలు పంపే గుత్తాధిపత్యం లభించింది.

మద్రాసు, సూరత్, కలకత్తాలలో తమ సంస్థ కార్యాలయాలుగల ఆంగ్లేయుల ఈస్ట్ ఇండియా కంపెనీ 1688 వసం.లో ప్రప్రథమంగా బొంబాయిలో తపాలా కార్యాలయాన్ని ప్రారంభించింది. ఈ తరవాత మద్రాసు, కలకత్తాలలో ఏర్పాటు చేసింది. మూడు రాజధానీ పట్టణాలను రోడ్డు మార్గం ద్వారా కలుపుతూ, దాని 'రిలే రన్నర్లు' ఉపయోగించుకునేలా చేసింది. మొట్టమొదటి పోస్ట్ మాస్టర్ జనరల్ కార్యాలయం 1774 వ సం. కలకత్తాలలో నెలకొల్పబడింది. ఈ మూడు తపాలా కార్యాలయాలూ ప్రైవేటు ఉత్తరాలకు ఫీజు జమూలు చేయడం మొదలెట్టాయి. 100 మైళ్ళకు రెండు అణాలు(ఇంచుమించు 13 పైసలు) ఫీజుగా నిర్ణయించింది. దీనిని ఉత్తరాలు పంపేవారు కాకుండా, అందుకునేవారు చెల్లించవలసి ఉండేది!

1837 వ సం. వరకు మూడు ప్రెసిడెన్సీలు తమ సొంత తపాలా సర్వీసులను నడిపాయి. 1837 పోస్టాఫీసు చట్టం ఈ మూడు సర్వీసులనూ ఒకటిగా సంఘటిత పరిచింది. 1850 నాటికి మూడు నగరాలకూ పోస్ట్ మాస్టర్స్ జనరల్ నియ మితులయ్యారు. 1854లో నూతన పోస్టాఫీస్ చట్టం ద్వారా, డైరెక్టర్ జనరల్ ఆఫ్ సెంట్రల్ పోస్టల్ అధారిటీ పదవి సృష్టించబడింది. దూరాన్ని లెక్కలోకి తీసుకోకుండా ఒకే విధమైన పోస్టేజ్ విధానం అమలులోకి వచ్చింది. దీనిని అమలు చేయడానికి వీలుగా ఇప్పటి పోస్టేజ్ స్టాంప్స్కు ముందు 'పోస్టేజ్ లేబిల్స్' ముద్రించవలసిన అవసరం ఏర్పడింది. ఉత్తరాలు పంపేవారే ఈ పోస్టేజీని చెల్లించాలి. 1854లో మనదేశంలో మొట్టమొదటి సారిగా అర్ధణా, ఒక అణా, రెండు అణాలు, నాలుగు అణాల స్టాంపులు విడుదల చేయబడ్డాయి.

1854లో మనదేశులో 652 తపాలా కార్యాలయాలు మాత్రమే ఉండేవి. ఈనాడు ప్రంచులోనే మనదేశంలో అత్యధికసంఖ్యలో అంటే, పట్టణాలలో 1,55,000 గ్రామాలలో 140,000 పోస్టాఫీసులు ఉన్నాయి. 1947లో స్వతంత్ర భారత దేశంలో 23,000 పోస్టాఫీసులు ఉండేవి. 2003లో తపాలా శాఖ 9,000,000,000 వ్యక్తిగత ఉత్తరాలనూ, వస్తువులనూ బట్టాడా చేసింది!

భారతదేశమే ప్రప్రథమంగా ఉత్తరాలను విమానం ద్వారా పంపింది. 1911 ఫిబ్రవరి 18వ తేదీ ఎం. విక్వెట్ అనే ఒక ప్రెంచి జాతీయుడు దాదాపు 6,500 ఉత్తరాలు, పోస్ట్ కార్డులు గల సంచీని అలహాబాదు నుంచి నైనీకి విమానంలో తీసుకువెళ్ళాడు.