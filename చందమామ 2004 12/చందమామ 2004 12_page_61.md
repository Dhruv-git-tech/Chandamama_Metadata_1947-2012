మరి, ఇంటికి తిరిగి రాలేదు," అన్నాడు విచారంగా.

“పోతే పోయాడులేరా, సోమరి వెధవ. దమ్మిడీకి కొరగాని అప్రయోజకుడు ఉండి మాత్రం నిన్ను ఉద్ధరిస్తాడా? అలాంటి వాణ్ణి గురించి నువ్వేమీ విచారించకు," అన్నాడు మోహనుడితో తండ్రి.

మోహనుడు ఇంకేమీ అనక విచారంగా ఇంటికి తిరిగి వెళ్ళాడు.

తన భర్త కొడుకుజాడతెలుసుకోకుండానే తిరిగి వచ్చేసరికి మోహనుడి భార్య, “వాణ్ణి కొట్టి ఏం ప్రయోజనం? వాడి బుద్ధి ఏమన్నా మార్చగలిగారా? చిన్న వెధవ. ఎక్కడున్నాడో ఏమో, ఏమైపోయాడో," అంటూ బావురు మన్నది.

మోహనుడు మళ్ళీ కొడుకును వెతు క్కుంటూ బయలుదేరాడు. ఆ ఊళ్ళోనే కాకుండా ఇరుగు పారుగు గ్రామాలలో ఎరిగి వున్న వాళ్ళ ఇళ్ళకు వెళ్ళి అడిగాడు. ఎదురు పడ్డ వాళ్ళందరినీ తన కొడుకును గురించి ఆరాతీశాడు. అయినా ప్రయోజనం లేక పోయింది. తీరని విచారంతో ఇంటికి తిరిగి వచ్చాడు.

ఉన్న ఒక్క కొడుకునూ చేజేతులా పోగొట్టుకున్నాననే దిగులుతో మోహనుడు మంచం పట్టాడు. ఈ సంగతి తెలిసి మోహనుడి తండ్రి తన మనవణ్ణి వెంటబెట్టుకుని మోహనుడి ఇంటికి బయలుదేరి వచ్చాడు. మోహనుడు కొడుకును చూడగానే కౌగలించుకుని, బావురుమని ఏడ్చాడు.

మోహనుణ్ణి తండ్రి ఓదార్చుతూ, “పితృ వాళ్సల్యం అట్లాగే వుంటుందిరా, నాయనా! వాడు అప్రయోజకుడవుతున్నాడన్న బాధ కొద్దీ కొట్టావుగాని, వాడి మీద ప్రేమలేక కొట్టావా? నాలుగు రోజులు వాడు ఎదట లేకుండా పొయ్యేసరికి ఎలా డీలాపడి పోయావో చూడు! నేనూ అంతే. నువ్వు బాగు పడవేమోనన్న బాధతోనే నిన్ను తిట్టాను, కొట్టాను. నీ మీద ప్రేమలేక కాదు. ఎంత చెప్పినా వినకుండా నువ్వు వేరుపడి పోయిన నాడు నే నెంత క్షోభపడ్డానో ఇప్పుడు తెలిసి వచ్చిందా?” అన్నాడు.

ఆ తరవాత మోహనుడు తన తప్పు తెలుసుకుని, అప్పటికప్పుడే భార్యాబిడ్డలతో తన ఊరికి తిరిగి వచ్చి తండ్రికి సహాయపడుతూ సుఖంగా జీవించాడు.