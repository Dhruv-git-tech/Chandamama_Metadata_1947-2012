# విజ్ఞానం .... వినోదం .... వికాసం ....

## విజ్ఞాన వీచికలు :

### శీతల కథనం

ఎండలో పడి ఇంటికి రాగానే గ్లాసెడు చల్లటి నీళ్ళు గాని, శీతల పానీయం గాని తాగితే ప్రాణానికి ఎంతో హాయిగా వుంటుంది. అవునా?

నీళ్ళకు కొన్ని ప్రత్యేకమైన గుణాలు ఉన్నాయి. సున్నా డిగ్రీ సెంటిగ్రేడ్‌లో నీళ్ళుకాస్తాఐసుముక్కగా గడ్డకట్టుకు పోతాయి. అయితే, ఈ చల్లదనంలోనూ పారుతూన్న నీరయితే ఘనీభవించదు. ఎందుకంటే వేగంగా పారే నీటిలో ఎక్కువ గాలి ఉంటుంది. అది ఘనీభవస్థాయిని ఇంకా తగ్గిస్తుంది. దానికి తోడు ప్రవహిస్తున్న నీరు, ఘనీభవించే ఒకటి రెండు బిందువులను కూడా విడగొడుతుంది. పైగా జల ప్రవాహం ఒక విధమైన శక్తిని పుట్టించి, జలానికి ద్రవస్థితి కొనసాగేలా చేస్తుంది.

రెఫ్రిజరేటర్‌లో పెట్టే మంచి నీళ్ళు కదలికలేక పోయినా చల్లబడతాయే తప్ప, గడ్డకట్టక పోవడం మీరు చూసే ఉంటారు. ఇలా ఎందుకు జరుగుతుందంటే - ఫ్రిడ్జ్‌లోని ఉష్ణోగ్రత సున్నా డిగ్రీకి చేరుకోకుండా నియంత్రించబడుతుందన్న మాట. ఇదే నీటిని తీసి ఫ్రిడ్జ్‌లోని 'ఫ్రీజర్' భాగంలో పెడితే, లోపల ఉష్ణోగ్రత మరీ తక్కువగా ఉండడం వల్ల గడ్డకడుతుంది.

## మన పరిసరాలు :

### భూమి మీది అతిక్షార 'సముద్రం'

భూమిమీది అతిక్షార సముద్రం అంటే, ఎక్కువ ఉప్పుకలిగివున్న సముద్రం 'డెడ్ సీ'. ఇజ్రాయెల్, జోర్డాన్ సరిహద్దులో వున్న ఈ డెడ్ సీ నిజానికి ఒక బ్రహ్మాండమైన సరస్సు. మామూలు సముద్ర జలాల కన్నా ఈ 'సముద్ర' జలంపదింతలు ఉప్పగా ఉంది. ఈ జలాలలోని ఖనిజలవణాలు ఔషధ గుణాలు కలిగి ఉన్నాయి. అయినా 'డెడ్ సీ'లో అసలు జీవం లేకపోవడానికి కూడా ఇదే కారణం. దీని పైన ఆకా శంలో సైతం ఒక్కపక్షికూడా ఎగురుతు కనిపించదు. దీనికి కూడా జలాల అతిక్షార గుణమే కారణం. ఉత్తర జోర్డాన్ నదీ జలాలతో ఈ సరస్సు నిండివుంది.

భూమి మీద అతి దిగువ ప్రాంతంలో ఈ డెడ్ సీ ఉంది. అంటే సముద్ర మట్టానికి 1,300 అడుగుల దిగువన ఉంది. జలాలలో 25 శాతం ఉప్పుఉంటుంది. అందుకే, ఎలాంటి ప్రయత్నం లేకుండా ఎవ్రైనా సరే డెడ్జీ నీళ్ళమీదతేలడానికి ఏలవుతుంది.

ఆ ప్రాంతంలోని వేడి వాతావరణం కారణంగా సముద్ర జలాలు త్వరిత గతిలో ఆవిరవుతూ ఉంటాయి. జోర్డాన్ కొండలను కమ్ముకునే ఎడతెరి లేని పాగమంచుకు ఇవి దోహదపడతాయి.