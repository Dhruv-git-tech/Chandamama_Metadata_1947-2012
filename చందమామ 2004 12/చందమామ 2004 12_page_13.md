బుద్ధి పోనిచ్చావు కాదు. మాటుపెట్టి, నిరాయుధులైన ప్రయాణీకుల్ని దోచుకోవటం తప్ప, ఎదిరించి నిలబడి శత్రువులతో పోరాడే ధైర్యసాహసాలు నీకు లేవా?” అన్నాడు.

దొంగ నాగమల్లు అందరి కేసీ ఓమారు ఈసడిస్తున్నట్టుచూసి, “పుట్టుదొంగసైనికాకు శత్రువు లెవరు? మిత్రులెవరు? బతుకు తెరువుకు ఇంత ధనం ఎవరిదగ్గిర దొరికేలా వుంటే, వాళ్ళను దోచుకుంటాను. ఇప్పుడు కోటలో దుర్ముఖ రాజు గెలిచినా లేక అతడి పాత సామంతుడు సూర్యభూపతి గెలిచినా, సాకు ఒరిగేదేమిటి?” అన్నాడు.

నాగమల్లు తమ పక్షాన వుండేందుకు జీతం డబ్బులకోసం ఇలా డొంక తిరుగుడుగా అడుగుతున్నాడని గ్రొంచిన భల్లూకమాంత్రి కుడు కత్తితో అతడి భుజాన్నితాకి, “ఒరే, నాగమల్లూ! ఇది అంతగా మంత్రశక్తులు

లేని కత్తి అయుపోయిందిగాని, ఇదే మంత్ర దండం అయీవుంటే నిన్ను, ఈ క్షణాన గుంట నక్కగా మార్చి వుండేవాణ్ణి. రాజు దుర్ముఖుడు కాక ఇప్పుడు ఎవరు గెలిచినా, నిన్ను అర ణ్యంలో క్రూరమృగం కింద వేటాడేస్తారు. ఆ సంగతి గ్రహించలేవా?” అన్నాడు.

ఆ మరుక్షణం నాగమల్లుకు తాను రాజు దుర్ముఖుడిపక్షానవుండటం మేలనిపించింది. వాడు తన అనుచరులిద్దరి కేసీ తిరిగి, “ఒరే, ఈనాటితో మనకు చెట్టూ చేమలూ పట్టుకు తిరిగే బాధ తప్పింది. దుర్ముఖరాజు పక్షాన చేరి శత్రుసంహారం చేశామంటే, ఆయన మనకు సైన్యంలో పెద్ద జీతం మీద పదవు లివ్వకపోడు,” అన్నాడు.

తమ నాయకుడు ఇలా అనగానే దొంగ లిద్దరూ కత్తులు పై కెత్తి, “దుర్ముఖ మహా రాజుకూ, జై!” అంటూ ఒకసారి కేకపెట్టి, మండుతున్న కోటద్వారపు కొయ్యముక్కల్ని కత్తులతో పక్కలకు నెట్టుతూ, లోపలికి పోయేందుకు దారి చేయసాగారు.

భల్లూక మాంత్రికుడూ, కాళీవర్మాతమ వాహనాలెక్కి, తలారి భల్లూకుడూ వాళ్ళతో, “మనుంతా కలిసి పదిమందికి మించిలేము. మనం ముఖ్యంగా చేయవలసింది మాయా మర్కట రూపంలో వున్నవాడి నుంచి మంత్ర దండాన్ని లాక్కోవటం, తరూత దుర్ముఖరాజు ప్రాణాలు కాపాడటం. అందుకు మీలో ప్రతి ఒక్కరూ మంచిసాహసం, తెగింపూ చూప వలసి వుంటుంది,” అన్నారు.

అందరూ ఆయుధాలెత్తి, “కాళీవర్మకూ, జై!” అంటూ కేక పెట్టారు.