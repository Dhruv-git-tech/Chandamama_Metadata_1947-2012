చూడు; బాగా లోతుగా తవ్వ, నిధి లభిస్తుంది!, అంటుంది,” అన్నాడు న్యాయాధికారి.

అబ్దుల్లా ఆశ్చర్య పోయాడు. న్యాయాధి కారికి కృతజ్ఞతలు చెప్పుకుని బాగ్దాదుకు తిరుగు ప్రయాణమయ్యాడు.

ఇప్పుడతనికి తోడుగా వర్తక బిడారుగానీ, వాహనాలుగానీ లేవు. అయినా అతడు లెక్క చేయలేదు. మండే ఎండ అతన్ని ఆపలేక పోయింది. రాత్రి కాగానే వణికించే చలి అతన్ని జడిపించలేక పోయింది. అక్కడక్కడ చల్లని గాలులతో, సేద తీర్చిన ఒయాసిస్సులు అతని ప్రయాణవేగాన్ని తగ్గించ లేకపోయాయి.

ఆఖరికి అతడు బాగ్దాదు చేరి నగరం తూర్పు పాలిమేరకు వెళ్ళాడు. న్యాయాధికారి చెప్పినట్టే

అక్కడొక శిథిలభవనం కనిపించింది. చెత్తా చెదారంతో నిండిన దాని ప్రాంగణంలో ప్రవే శించి పాత బావిని కనుగొన్నాడు. కొంతసేపు వెతికాక పెద్ద బండ కనిపించింది. ప్రయత్నించి దానిని పక్కకు తోశాడు. దాపులనే పడివున్న ఒక దృఢహైన కర్రను తీసుకుని బండవున్న చోట తవ్వసాగాడు.

కొంత లోతుకు తవ్వాక ఏదో గట్టిగా తగి లింది. మట్టిని తొలగించి దానిని జాగ్రత్తగా బయటకు తీశాడు. అదొక మేక తోలు సంచీ. నిండుగా, బరువుగా వుంది. ఆనందోత్సాహాలతో దాన్ని, విప్పి చూశాడు. ఆహా! మణులు, మాణి క్యాలు; బంగారు, వెండి ఆభరణాలు! అతడి పంట పండింది. అదృష్టం సాక్షాత్కరించింది! అబ్దుల్లా సంచీని మళ్ళీ గట్టిగా బిగించి, చంకన బెట్టుకుని ఇంటికి బయలుదేరాడు. భార్య తలుపు తెరిచి అతన్ని వింతగా చూసింది. మరు క్షణమే కోపంతో ముఖం చిట్లించి, “ఏమిటీ, తిరిగి వద్దావా? ఇన్నాళ్ళు ఎక్కడికి పారిపోయావు? కోరాలో నీ సంపదలు దొరికాయా?” అన్నది హేళనగా.

“దొరికాయి!” అన్నాడు అబ్దుల్లా మెరు స్త్రూస్త్ర కళ్ళతో. భార్య మాటలు ఇప్పుడతనికి ఏమాత్రం బాధ కలిగించలేదు. తోలు సంచీ విప్పాడు. మణులు, మాణిక్యాలు ధగధగా మెరవసాగాయి.

ఆమె ఒక్క క్షణం దిగ్గ్రాంతి చెందింది. నోటి నుంచి ఒక్క మాట కూడా రాలేదు. ఏం చెప్పడానికీ తోచలేదు. అప్పుడే కాదు; ఆతరవాత జీవితాంతం ఆమె నోరు తెరపు లేని మూగదిగానే ఉండిపోయింది. అబ్దుల్లా కుటుంబంతో కలిసి సుఖసంతో షాలతో ప్రశాంత జీవనం సాగించాడు!