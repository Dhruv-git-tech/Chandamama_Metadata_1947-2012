పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

వృద్ధుడైన జగన్నాథం మహ్మార్థి కారణంగా కొడుకునూ, కోడలినీ కోల్పోయాడు. ఇద్దరు మనుష్యులను పెంచి పెద్దచేసే బాధ్యత ఆయన మీద పడింది. ఆయన వాళ్ళను మంచి పౌరులుగా తీర్చిదిద్దాలని కాంక్షించాడు. అందుకోసం ఆయన తన స్నేహితుడు జగన్మోహన్ సలహాను అడిగాడు. ఆయన, “నేను, మొదట ఆ ఇద్దరితో మాట్లాడి ఏం చేయాలో చెబుతాను,” అన్నాడు. ఆ తరవాత ఇద్దరు కుర్రాళ్ళనూ పిలిచి, “మిమ్మల్ని నేనొక ప్రశ్న అడుగుతాను. బాగా ఆలోచించి సమాధానం చెబుతారా?” అని అడిగాడు. పిల్లలు, “అలాగే,” అన్నారు. “దేవుడు మీ ఎదుట ప్రత్యక్షమై, ‘మీ జీవితం సుఖంగా సాగడానికి ఏదైనా వరం కోరుకోండి,’ అన్నాడను కుందాం. మీరు దేవుడితో ఏం చెబుతారు?” అని అడిగాడు జగన్మోహన్.

అన్నదమ్ములిద్దరూ సమాధానాలిచ్చారు. జగన్మోహన్ స్నేహితుడికేసి తిరిగి, “వాళ్ళు చెప్పింది విన్నావు కదా? తగిన సమయంలో నీ ఇల్లూ, పాలమూ పెద్దవాడికి ఇవ్వు. చిన్న మనవణ్ణి గురించి నీకు ఎలాంటి విచారమూ వద్దు, వాడు ఎలాగైనా, ఎక్కడున్నా బతగ్గలడు,” అన్నాడు.

కథను పూర్తి చేసేముందు ఈ ప్రశ్నలను గుర్తుంచుకోండి:

* మనవళ్ళు ఇచ్చిన సమాధానాలు ఎలాంటివని మీరు భావిస్తున్నారు?

* జగన్నాధానికి జగన్మోహన్ ఇచ్చిన సలహాకు ఆధారం ఏమిటి?

100-150 మాటలతో కథకు ముగింపురాసి, చక్కని పేరుపెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్ను తప్పక జతచేయండి.

కథలు మాకు చేరవలసిన ఆఖరు తేదీ: డిసెంబర్ 31, 2004

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్ కోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్
82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097

డిసెంబర్ 2004