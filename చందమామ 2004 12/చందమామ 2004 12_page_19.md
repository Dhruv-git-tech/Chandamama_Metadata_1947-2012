శ్రమ తెలియకుండా, విను,” అంటూ ఇలా చెప్పసాగాడు:

శ్వేతాస్యుడనే గంధర్వరాజు వద్ద పనిచేసే భాగ్యనాథుడనే గంధర్వుడు సుప్రియ అనే అప్పరసను ప్రేమించాడు. ఆమె అతడికి ఒక అందమైన దంతపు పెట్టెనిచ్చి, “దీన్ని శ్వేతా స్యుడి కోశాగారంలోని విలువైన రాళ్ళతో నింపి నాకు తెచ్చియిస్తే, నేను నిన్ను పెళ్ళిచేసు కుంటాను,” అన్నది.

భాగ్యనాథుడు, శ్వేతాస్యుడికి విషయం చెబితే, ఆయన కాసేపాలోచించి, “నేను నిన్ను నా కోశాగారంలోని విలువైన రాళ్ళతో కొడుతూంటాను. ఎన్ని రాళ్ళ దెబ్బలు తిన గలిగితే అవన్నీ నీవి,” అన్నాడు.

భాగ్యనాథుడు సరేన్నాడు కానీ మొదటి దెబ్బకే బాధ భరించలేక ఇక చాలన్నాడు. అప్పుడు శ్వేతాస్యుడు నవ్వి, “నాసంపదను

సులభంగా సామాన్యులపాలు చేయలేను. నీ ప్రేమ గొప్పదైతే, నేను తప్పక సాయపడి వుండేవాణ్ణి. నువ్విక సుప్రియను మరిచి పోవడం మంచిది,” అన్నాడు.

“సుప్ర్వయనన్ను మోసం చేశావు. నా ప్రేమను పరీక్షించే పద్ధతి ఇదికాదు. నీ రాళ్ళు చేసే గాయాలను నేనే కాదు, ఏ ప్రేమికుడూ భరించలేడు,” అన్నాడు భాగ్యనాథుడు ఎంతో బాధగా.

శ్వేతాస్యుడికి కోపం వచ్చింది. ఆయన వెంటనే, “నీలో తప్పుంచుకుని, నన్ను మోస గాడినన్నావు. నేను నీ పెట్టెను విలువైన రాళ్ళతో నింపి యిస్తాను. దాన్ని వదిలించు కునేదాకా నీకీలోకంలో స్థానం లేదు. అసలైన ప్రేమికుడు కనిపించే వరకూ, నీకీ పెట్టె నుంచి విముక్తి వుండదు!” అంటూ భాగ్య నాథుణ్ణి శపించాడు.

భాగ్యనాథుడాయన కాళ్ళ మీదపడి, “ఈ శాపాన్ని నేను భరించలేను. నాకు విముక్తి మార్గం చెప్పు,” అని వేడుకున్నాడు.

శ్వేతాస్యుడతడి మీద జాలిపడి, “భూలోకం ప్రేమమయం. అక్కడికి వెళితే, నీకు శాప విముక్తి కలిగించగల గొప్ప ప్రేమికులు తెందరగా తటస్థపడతారు,” అని చెప్పాడు.

భాగ్యనాథుడు పెట్టెతో సహా భూలోకానికి వచ్చి, బైరాగి వేషంలో అసలైన ప్రేమికుడి కోసం అన్వేషణ ప్రారంభించాడు. అలా తిరగ్గా తిరగ్గా అతడికి, జనకపురంలోని చంద్రన్న ప్రేమ గురించి తెలిసింది. ఈ చంద్రన్న, పాలం పనులు చేసుకునే రామన్న ఆఖరికొడుకు.