విదేశాల కథలు:

అరేబియా కథ

నిజమైన కల!

బొగ్గాదులో అబ్దుల్లా అనే ఒక నిరుపేదవాడు ఉండేవాడు. ఎంత ప్రయత్నించినా చేయడానికి పని దొరికేది కాదు. అందువల్ల తన కుటుంబానికి చాలినంత తిండీ, బట్టా సమకూర్చలేక సతమత మయ్యేవాడు. భార్యాపిల్లలు ఒక్కొక్కసారి పస్తుల తోనే పడుకోవలసి వచ్చేది. కుటుంబంపట్ల భాధ్యత ను నెరవేర్చలేక పోయినందుకు భార్య భర్తను పాద్దస్తమానం దెప్పి పాడుస్తూండేది.

“నువ్వు చేతగానివాడివి. అసలు నీకు కుటుంబం పట్ల అక్కర అంటూ ఉంటే కదా ఏదైనా పనీ పాటూ చూసుకోవడానికి? ఈ జన్మకు నిన్ను దేవుడు క్షమించడు,” అంటూ నోటికి వచ్చినంత మాట్లాడేది భార్య. ఈ పూట కూడా పని దొరకలేదు; భార్యా పిల్లలు గలేంకాను అన్న విచారంతో ఇల్లు చేరే అబ్దుల్లా, భార్యమాటలకు - దుర్మార్ఘమైన ఏనుగు కాలికింద చిక్కుకుని నలిగిపోయే పురుగులా విల విలలాడి పోయేవాడు!

ఆకలి బాధలూ, భార్య పెట్టే చీవాట్లూ చాలవన్నట్టు, రాత్రుల్లో కన్ను మూస్తేచాలు; అబ్దుల్లా మరో వింత బాధకు గురయ్యేవాడు. అది ఒక భయంకరమైన కల. ఒక్క రాత్రీ తప్పేదికాదు. వచ్చిన కలే మళ్ళీ వచ్చేది. దారీ తెన్నూ తెలియని ఎడారిగుండా ఒంటరిగా అతడు నడుస్తున్నట్టూ, అలిసిపోయి ఇక నడవలేక ఆగి, కాస్సేపు చతికిల పడదామనుకున్నప్పుడు, “ఆగొద్దు! నడువు! కహీరాకు చేరుకో! అక్కడే నీ అదృష్టం ఎదురు చూస్తున్నది!” అంటూ

భీకరకంబ్రవరు వినిపించేది. అబ్దుల్లా భయంతో వణుకుతూ నిద్రలేచేవాడు.

కలలోని కంప్సేరం సూచించేలా కహీరాకు వెళదామా అని అబ్దుల్లా అప్పుడ్పుడు అనుకునే వాడు. భార్యసలహా అడిగేవాడు.

“ఏమిటీ? నువ్వు కహీరాకు వెళతావా? మమ్మల్ని ఇక్కడ వదిలి నువ్వు మాత్రం, తప్పించు కుని పారిపోవాలనుకుంటున్నావా? అదేం కుద రదు,” అని మండిపడేది భార్య.