అంటే-పేరు ప్రతిష్ఠలకు పదవి అవసరం ఎంతైనా వుంది!” అన్నాడు రాజబంధు, భార్యతో.

రాణిబంధు కొద్దిసేపు ఆలోచించి, “పదవి లేనప్పుడు రాని పేరు పదవి రాగానే ఎందుకు వస్తుంది? పదవి లేకుండా పేరు సంపాదించినవారు మాత్రం లేరా?” అన్నది.

అందుకు రాజబంధు నవ్వి, “స్వయం ప్రతిభవున్న మహానుభావులకు, ఏ పదవీ లేకున్నా పేరు వస్తుంది. మనకు స్వయం ప్రతిభవుందికానీ, మనం మహానుభావులం కాదు. మనవంటి వారికి పేరు రావాలంటే పదవివుండాలి. కాబట్టి మనమిద్దరం వెళ్ళి రాజునూ, రాణినీ కలుసుకుని మహానగర పాలకుడిగా నన్ను నియమించమని కోరాలి. వాళ్ళు మన కోరికను కాదనరనే నా నమ్మకం,” అన్నాడు.

రాణిబంధు సరేనన్నది. అప్పుడా దంపతు లిద్దరూ రాజధానికి వెళ్ళి రాజునూ, రాణినీ కలుసుకుని, తమ కోరిక గురించి చెప్పారు.

ఇది విన్న రాజు ఆలోచనలో పడి, “నిన్ను మహానగరానికి పాలకుడిగా చేయడానికి నాకేమీ అభ్యంతరంలేదు. అయితే, మహా నగరం ఆదర్శపురంగా వర్ధిల్లుతున్నది. అందు క్కారణం, ఇప్పటి నగర పాలకుడు హేమ శంకరుడని అంతా అంటున్నారు. అతణ్ణి పదవిలోంచి తప్పించడం న్యాయం కాదు కదా!” అన్నాడు రాజబంధుతో.

దానికి రాజబంధు, “ప్రభూ! మహానగరం సుభిక్షంగా వుండడానికి కారణం, ఆ నగర పౌరుల సమిష్టి కృషి. అది తెలియక అంతా

హేమశంకరుణ్ణిపాగుడుతున్నారు. ఆ పాగడ్డలు ఏదశకు చేరుకున్నాయంటే-హేమశంకరుడే విశాలదేశపు రాజైతే బాగుండునని, ఇప్పటికే కొందరంటున్నారు. అతడి పేరు ప్రతిష్ఠలను అదుపు చెయ్యకపోతే, మీ సింహాసనానికే ముప్పు రాగలదు,” అంటూ రాజును హెచ్చరించాడు.

రాజుకు హేమశంకరుడివల్ల తన సింహాస నానికి ముప్పురాగలదన్న అనుమానం అంత వరకూ లేదు. రాజబంధు మాటలాయనను కలవరపర్చాయి. రాణి కూడా రాజబంధు మాటల ప్రభావంలో వుండడంవల్ల, “హేమ శంకరుణ్ణి పదవినుంచి తప్పించడం అన్ని విధాలా శ్రేయస్కరం,” అన్నది.

ఆలోచించగా, ఆలోచించగా రాజుకూ, రాణికీ ఒక ఉపాయం తట్టింది. వారు వెంటనే ఒక దూతను మహానగరానికి పంపారు. ఆ