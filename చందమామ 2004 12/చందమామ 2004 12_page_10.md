నగరానికి ప్రయాణంకట్టాడు. అక్కడికి చేరు కున్నాక ఆయనకు ఎంతో బాధనిపించింది. ఒకప్పుడు భూతలస్వర్గమని అనిపించేలా వుండే ఆ నగరం, ఇప్పుడు పాడుపడింది. పేదలకు ఉపాధిలేదు. కలిగిన వారికి దొంగల భయం. అందరికీ విషరోగాల భయం. అయితే రాజు నగరం ప్రవేశించగానే ఆయననూ, రాజబంధునూ పాగుడుతూ హర్షధ్వానాలు వినిపించాయి.

రాజభవనం చేరుకున్నాక రాజును, రాజ బంధు, హేమశంకరుడు కలుసుకున్నారు. హేమశంకరుడు, రాజుతో, “ప్రభూ! కొద్ది కాలంగా పాలనాయంత్రాంగంలో అవినీతి పరులు చేరారు. అందువల్లనే మహానగరానికి ఇలాంటి దుస్థితి పట్టింది. నాకు రెండు మాసాల పాటు తిరిగి నగరాన్ని అప్పగిస్తే, ఈ నగరానికి ఎప్పటి శోభ రాగలదు,” అన్నాడు.

రాజబంధు తనమాటగా, “ప్రభూ! రోజు లన్నీ ఒకేలావుండవు. నగర దుస్థితికి అవినీతి పరులు కారణం కాదు; దురదృష్టం, విధిలీల! నాకు రెండే రెండు మాసాలు గడువివ్వండి, నగరానికి పూర్వశోభ తేగలను,” అన్నాడు.

రాజు, రాజబంధు వంక అదోలా చూసి, హేమశంకరుడితో, “నేను రాజబంధు మాట నమ్మాలా, నీ మాటలు నమ్మాలా?” అన్నాడు.

దానికి హేమశంకరుడు వినయంగా, “ప్రభూ! రాజుబంధు అసత్యం చెప్పడం లేదు. కానీ నేను అప్పట్లో ప్రజల మధ్యనివ సించేవాణ్ణి. ఈయన రాజభవనంలో వుంటు న్నాడు. ప్రజలునాతో చెప్పుకున్నట్లు అన్ని విషయాలూ, ఈయనకు చెప్పరు. అందు

వల్లచాలా విషయాలు రాజబంధుకు తెలిసే అవకాశం లేదు,” అన్నాడు.

రాజబంధు దీనికి ఒప్పుకోక, “ప్రభూ! నాకూ, ప్రజలకూ మధ్య దూరం లేదని ఋజువు చేయడానికి ఒక్కటే మార్గం. మనం నగరంలోని అన్ని తరహా మనుషులనూ చూసి వద్దాం,” అన్నాడు.

రాజు కొంచెంసేపు ఆలోచించి, “అలాగే! మారువేషంలో ముందు నీతో వస్తాను. ఆ తర్వాత, హేమశంకరుడితోపోతాను,” అన్నాడు.

ఆ ప్రకారం మారువేషంలో రాజు, రాజ బంధూ నగరంలోకి బయల్దేరారు. వాళ్ళు ముందుగా ఒక ధనికుడి ఇంటికి వెళ్ళారు. ఆయన ఇంట్లో దొంగతనం జరిగి లక్షవర హాలు పోయాయి. ఆయన కొడుకును దుండగులు ఉత్తపుణ్యాన ఎడాపెడా కొడితే మంచం పట్టాడు. ఇది చెప్పుతూ ధనికుడూ,