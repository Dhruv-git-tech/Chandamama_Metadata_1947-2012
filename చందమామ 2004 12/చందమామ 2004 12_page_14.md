కాళీవర్మ గుర్రం మీద ముందుండి కోట లోపలికి దారితీస్తూ, చుట్టున ఏదో గుర్తువచ్చిన వాడిలా గురాన్ని వెనక్కు తిప్పి, “ఆ ఉగ్ర దండుడనే రాక్షసుడెక్కడ?” అన్నాడు.

ఆ సమయంలో ఉగ్రదండుడు ఒక ఏనుగుతొండం పట్టుకుని వెంట నడుపుతూ, దూరంగా నిలబడివున్న రాజు జితకేతుడి మంత్రి జీవగుప్తుడి కేసి పోతున్నాడు. అది చూస్తూనే కాళీవర్మ ఆశ్చర్యపడిపోతూ, భల్లూక మాంత్రికుడితో, “గురూ, చూడగా ఈ రాక్షసుడూ మన శత్రువైన జితకేతుడిపక్షాన చేరేందుకు పోతున్నట్టున్నది,” అన్నాడు.

“అలా అయుండదు. వాడికి నాతో ఏదో పనివున్నట్టు తెలిసింది. మెంటనే పోయి మంచి మాటలతో సంగతేమిటో తెలుసుకో,” అన్నాడు భల్లూక మాంత్రికుడు.

ఈ మాటలు వింటూనే తలారి భల్లూ కుడు, మరొక ఏనుగుమీదవున్న దుర్ముఖిడి అంగరక్షకులతో, “ఒరే, అంగరక్షక భటు లారా! ఆ రాక్షసుడు కాళీవర్మదొర మీద తిరగ బడతాడేమో, ఎందుకైనా మంచిది, మనం ఏనుగులతో ఆయన వెన్నుకాస్తూపోదాం,” అంటూ ఆటవికుడిని ఆజ్ఞాపించి, ఏను గును కాళీవర్మ గుర్రం వెనకగా నడిపించాడు.

గుర్రం మీద కాళీవర్మా, ఏనుగుల మీద తలారిభల్లూకుడూ, అంగరక్షకులూ తన కేసి రావటం చూస్తూనే రాక్షసుడు ఉగ్రదండుడు ఒక క్షణకాలం ఆశ్చర్యపోయి, ఎందుకైనా మంచిదన్నట్టుగా రాతిగదను కుడిచేతో పైకెత్తి పట్టుకుని, ఏనుగును తొండం పట్టుకుని లాగి, వాళ్ళ కేసి తిప్పి, నిలబడ్డాడు.

కాళీవర్మ, ఉగ్రదండుణ్ణి సమీపిస్తూనే, “ఉగ్రదండా, ఏమిటిది? మాతోపాటు కోట లోకి వచ్చి, రాజు దుర్ముఖణ్ణి రక్షిస్తావనుకు న్నామే,” అన్నాడు.

“కాళీవర్మా, రాజు దుర్ముఖిడు ఇంకా బతికేవుంటాడనేనా, నీ నమ్మకం?” అని అడిగాడు రాక్షసుడు ఉగ్రదండుడు.

“అతడు ప్రాణాలు కోల్పోయి వుంటాడని, నీ కెందుకు అనుమానం కలిగింది? కోటలో అతడి పక్షాన కొందరు సైనికులు న్నట్టు తెలయటం లేదా? అలా కాకపోతే, ఆ వినిపిస్తున్న యుద్ధం గొడవంతా ఎవరిమధ్య జరుగుతున్నట్టు?” అన్నాడు కాళీవర్మ.

రాక్షసుడు ఉగ్రదండుడు, దూరంగా వున్న మంత్రి జీవగుప్తుడి సైనికుల కేసి చేయి చూపుతూ, “కాళీవర్మా, మీరంతా కోట ద్వారాల ముందు ఉబుసుపోని కబుర్లతో