అందు వల్ల మూడో కుటికి తెలియకుండా అక్కడినుంచి జారుకున్నాడు. స్నేహితు లందరూ పడవలోకి ఎక్కారుగాని, లాల్ బహదూర్ తమ వెంటలేదన్న విషయం గ్రహించ లేదు. పడవ ముందుకు సాగింది. ఆ తరవాత లాల్ బహదూర్ నదిలోకి దూకి, స్నేహితులు ఆశ్చర్యంగా చూస్తూండగా ఈదుకుంటూ అవ తలిగట్టు చేరాడు.

లాల్ బహదూర్ పాట్టివాడే అయినా చాలా దృఢంగా ఉండేవాడు. ఆయనలోని ఆత్మస్థైర్యం అంతకన్నా బలమైనది. ఆరేళ్ళ కుర్రాడుగా ఉన్నప్పుడు అతడు స్నేహితులతో కలిసి ఒక పళ్ళ తోటలోకి వెళ్ళాడు. స్నేహితులందరూ చెట్లపైకి ఎక్కారు. లాల్ బహదూర్ మాత్రం కింద నిలబడ్డాడు. తోటమాలి వస్తున్నాడని తెలియగానే, చెట్ల మీదున్న పిల్లలు కిందికి దూకి పారిపోయారు. లాల్ బహదూర్ మాత్రం పూలు కోస్తూ, తోట మాలి చేతికి దొరికి, దెబ్బలు తినిభోరున ఏడ్చాడు. ఆ తరవాత తోటమాలి బహదూర్సుఫలానా అనిగుర్తించి, “నాయనా, నువ్వు అనాథవుకదా? మరింత జాగ్రత్తగా నడుచు

కోవాలి,” అని ప్రేమతో హాచ్చరించి వదిలే శాడు. ఆ మాటలు ఆయన జీవితాంతం మరిచిపోలేదు.

లాల్ బహదూర్ శాస్త్రి మొదట జవహర్ లాల్ మంత్రి మండలిలో కీలకమైన రైల్వే శాఖ, హోం శాఖ మంత్రి పదవులను చేపట్టి సమర్థవం తంగా నిర్వహించారు. నెహ్రూ మరంశానంతరం ఆయన భారత ప్రధాని అయ్యారు. 1966 జనవరి 10వ తేదీ తాప్కెంట్ లో జరిగిన చారిత్రాత్మకమైన భారత్-పాకిస్తాన్ శాంతి ఒప్పందంలో సంతకం చేసిన కొన్ని గంటల లోనే తీవ్రమైన గుండెపోటుకులోనై అసువులు బాశారు. ఆయన గౌరవార్థం ‘విజయ్ ఘట్ స్మారక చిహ్నం నిర్మించారు. 1965వ సం.లో జరిగిన భారత్-పాకిస్తాన్ యుద్ధ సమయంలో దేశప్రజలకు ప్రధాన మంత్రిగా ఆయన అందించిన ‘జైజవాన్, జైకిసాన్ అనే నినాదాన్ని స్మారక చిహ్నంపై చెక్కారు.