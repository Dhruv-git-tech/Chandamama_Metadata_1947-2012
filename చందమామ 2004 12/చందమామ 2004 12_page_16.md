కాళీవర్మా! రాజు దుర్ముఖుడు ఎక్కడున్నాడని
అడిగావుకదా? ఇదుగో, అతడి తెగిన తల!
మొందెం ఎక్కడున్నదో నువ్వు వెతికి కను
క్కునేలోపల, నీ తల కూడా ఇలాగే రాజు
సూర్యభూపతి కత్తి దెబ్బకు తెగి నేలపడు
తుంది,” అన్నది.

ఆ వెంటనే భల్లూకమాంత్రికుడు కత్తి
దూసి, ఎనుబోతు వాహనాన్ని ముందుకు
నడుపుతూ, “ఒరే, మర్కట రూపంలో వున్న
దుష్టుడా, భ్రాంతిమతీ! నా మంత్ర దండాన్ని
దొంగిలించగలిగానని సంతోషించకు, ఈ
ఖఢ్గం దానికేమి తీసిపోదు. నీ గురువు
తాంత్రిక విధ్యామిత్రుడు కూడా, ఆ బ్రహ్మ
పుత్రానదీ ప్రాంతాలు వదిలి, ఈ అరణ్య
ప్రదేశాలు పట్టుకు తిరుగుతున్నాడా?”
అన్నాడు.

ఆ మాటలకు మాయామర్కటం హేళ
నగా కీచుమంటూ పెద్దగా అరిచి, “ఏయ్,
భల్లూక మాంత్రికా! నా గురువు ఎక్కడ
వున్నదీ, నీ మంత్రశక్తితో ఏ అంజనమో వేసి
తెలుసుకోలేవా?” అన్నాడు.

భల్లూక మాంత్రికుడు పట్టరాని కోపంతో కొసిగా పళ్ళుకొరికి, “శిష్యా, కాళీవర్మా! తలారి భల్లూకా! ఈ కోట ద్వారం దగ్గిరసరిఅయిన కాపుపెట్టండి. ఈ మాయామర్కటుడినీ, సామంతుణ్ణీ ప్రాణాలతో పట్టుకుని చిత్రవధ చేస్తాను,” అన్నాడు.

మాంత్రికుడు మాట ముగించేలోపలే
తలారిభల్లూకుడి ఏనుగుమీదవున్న ఆట
వికుడు వదిలినబాణం రివ్వమంటూ పోయి,
మాయామర్కటం తెగిన తలను పట్టుకుని

వున్న చేతికి తగిలింది. బాణం దెబ్బ తింటూనే
మర్కటం బాధతో పెద్దగా అరవటంతోపాటు,
దాని చేతిలో వున్న శిరస్సు జారి అంత ఎత్తు
నుంచి దభీమంటూ కిందపడింది.

శిరస్సు నేలపడగానే మరొక ఏనుగు
మీదవున్న రాజు దుర్ముఖుడి అంగరక్షకు
లిద్దరూ కిందికి దూకి, పరుగునపోయి శిరస్సు
కేసి చూస్తూనే, “ఇది దుర్ముఖ మహారాజు
తల కాదు. ఆ మాయకోతి మనను మోసం
చేయ చూసింది,” అన్నారు.

ఆ వెంటనే తలారిభల్లూకుడు, “దిరిశె
నవన, భైరవా!” అంటూ కేక పెట్టి, గండ్ర
గొడ్డలి పైకెత్తి, “ఒరే, ఆటవిక సేవకా! మాయా
మర్కటాన్ని కొట్టి అద్భుతమైన పని చేశావు.
ఆ దుర్ముఖ రాజు కోసం మనం కోట అంతా
గాలించ బోతున్నాం,” అంటూ ఏనుగు తల
మీద గొడ్డలిపిడితో గట్టిగా పాడిచాడు.