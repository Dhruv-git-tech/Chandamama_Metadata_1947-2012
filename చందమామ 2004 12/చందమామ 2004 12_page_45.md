జ్ఞాతీవైరం

పూర్వం కాశీరాజ్యాన్ని పాలించిన బ్రహ్మ దత్తుడికి, నూరుగురు కొడుకులు. అందరిలో కడగొట్టువాడి పేరు సంవరుడు. రాజు తన కొడుకులలో ఒక్కొక్కణ్ణి ఒక గురువు దగ్గిరకు విద్యాభ్యాసానికి పంపాడు. చిన్నవాడైన సంవ రుడికి బోధిసత్వుడు గురువు.

కొంతకాలం తరవాత రాజకుమారులకు గురువులైన వాళ్ళందరూ, తమ శిష్యులను రాజు దగ్గిరకు తీసుకుపోయి, “మహారాజా, తమ పుత్రులు సకల విద్యా పారంగతుల య్యారు,” అని చెప్పి, రాజునుంచిసన్మానాలు పొందారు.

రాజు, తన కుమారులను రాజ్యంలోని వివిధ ప్రాంతాలకు పాలకులుగా ప్రకటించాడు. సంవరుడు, గురువును, “నా తండ్రి, నా అన్నలకు లాగే, నాకూ రాజ్యంలోని ఏదో ఒక ప్రాంతాన్ని ఇచ్చి, పరిపాలకుడుగా వెళ్ళమంటే, నేనేంచేయాలి?” అని అడిగాడు.

జ్యుడి ప్రశ్నకు బోధిసత్వుడు, “నాయనా, నీ తండ్రి ఒకవేళ నీకు రాజ్యం ఇస్తానంటే,

అందుకు అంగీకరించకు. నీ అన్నలందరూ, తండ్రిని వదిలి తలా ఒక ప్రాంతం వెళ్ళి పోయారు. తండ్రిని కనిపెట్టుకుని వుంటూ, ఆయనను సేవించటం, నీ విధి,” అన్నాడు.

రాజు ఒకనాడు బోధిసత్వుడి ఆశ్రమానికి వచ్చాడు. సంవరుడు తండ్రికి నమస్కరించి, గురువు పక్కన నిలబడ్డాడు. రాజు, అతణ్ణి, “బాబు, నీ విద్య పూర్తయిందా?” అని అడిగాడు.

“నాన్నగారూ! గురువుగారి దయ వల్ల అన్ని విద్యలూ నేర్చుకున్నాను,” అన్నాడు సంవరుడు.

“అలా అయితే, నువ్వు పరిపాలించేందుకు, రాజ్యంలో నీ ఇష్టమైన ప్రాంతాన్ని కోరుకో,” అన్నాడు రాజు.

“నేను అందరిలోనూ కడగొట్టువాడిని. నేను రాజ్యం పంచుకుపోతే, మిమ్మల్ని కొపెట్టుకుని వుండేవాయెరు? నాకు రాజ్యంతో పనిలేదు. మీకు సేవేస్తూ, కాలం గడపటమే నేను కోరుకునేది,” అన్నాడు సంవరుడు.