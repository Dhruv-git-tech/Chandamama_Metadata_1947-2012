తను ఇంతవరకు గొప్ప శక్తివంతుడని అను కుంటూన్న రాజు నిజంగానే శక్తివంతుడైతే, ఈ సాధువు పాదాలపైపడి ఎందుకు మొక్కుతాడు? అంటే ఈ సాధువు రాజుక్నా జ్ఞీవంతుడై ఉండాలి కదా? అని చమేలీ ఆలోచించింది. అయితే, ఆమెకు ఈ సాధువు తనను వివాహమాడలేదేమో అన్న అనుమానం కూడా కలిగింది. అయినా, సాధువు అంతటి శక్తివంతుడు మరొకడు తారసపడక పోతాడా అన్న నమ్మకం కూడా ఆమెలో కలిగింది. ఆ తటాకం వద్దే కాచుక్కూర్చున్నది.

కొంత సేపటికి సాధువు చుట్టూవున్న భక్తులందరూ వెళ్ళిపోయారు. సాధువు లేచి పళ్ళూ, పువ్వులూ తీసుకుని దాపుల నున్న గుడికేసి నడిచాడు. చమేలీ మెల్లగా సాధువును అనుసరించి వెళ్ళింది. సాధువు గుడిలోపలికి వెళ్ళి, దీపం వెలిగించి తాను తెచ్చిన ఫల పుష్పాలను విగ్రహం ముందుంచి నమస్కరించాడు. వెలుపలికి వచ్చి, గుడిని మూడుసార్లు ప్రదక్షిణం చేసి వెళ్ళిపోయాడు. సాధువే ఇలా చేశాడంటే గుడిలో ఉన్నదైవ విగ్రహమే అతనికన్నా శక్తివంతమైనదై వుంటుందని చమేలీ భావించింది.

గుడిలోని దేవుణ్ణే భర్తగా భావించి అక్కడే ఉండి పోవాలన్న నిర్ణయానికి వచ్చింది. విగ్రహానికి కొద్ది దూరంలో కూర్చుని కళ్ళు మూసు కుని విగ్రహానికి మానవ రూపం ఎప్పుడు వస్తుందా అని ఆశతో ఆలోచించసాగింది. కొంత సేపటికి ఆమె మెల్లగా కళ్ళు తెరిచింది. ఒక కుక్క విగ్రహం ముందున్న ఆహార పదార్థాలన్నిటినీ తింటూ కనిపించింది. దేవుడు కుక్క రూపం దాల్చాడా అనుకుంటూండగానే కుక్క వెలుపలికి పరిగెత్తింది.

చమేలీ దానిని వెంబడించి వెళ్ళింది. కుక్క కొంత సేపటికి ఒక ఇంటిని సమీపించి, ఆ ఇంటి యజమాని ఎదుట తోక ఆడిస్తూ కూర్చున్నది. యజమాని దానిని ఆప్యాయంగా నిమురుతు న్నాడు. ఆహా, కుక్కగా మారిన దేవుడికన్నా, కుక్క యజమాని శక్తివంతుడు! సందేహం లేదు, అని నిర్ణయించింది చమేలీ. అతడొక రైతు. అతడు కొంత సేపటికి లేచి పారాపలుగూ తీసుకుని వెళ్ళి ఇంటి దాపులనున్న పాలంలో ఒక మూల తవ్వ సాగాడు. తన తండ్రి పుట్టకు పూజలు చేయడం చమేలీ మనసులో తటుక్కున మెరిసింది.

ఆహా ఇంత కఠినమైన నేలను సునాయా సంగా తవ్వి అవతల పారేస్తున్నాడంటే ఇతడే అందరికన్నా శక్తి సంపన్నుడన్న నిర్ణయానికి వచ్చిన చమేలీ, రైతు పాదాలపై బడి, “ఈ గ్రామంలో అందరికన్నా శక్తివంతుడివి నువ్వే. నన్ను నీ భార్యగా స్వీకరించు. నిన్నూ, నీ పాలాన్ని కనిపెట్టుకుని ఉంటాను,” అన్నది.

రైతు ఆశ్చర్యపోయాడు. ఆమె చెప్పినదంతా విన్నాడు. అందమైన ఆమె ముఖం కేసీ చూస్తూ, “చమేలీ, నిన్ను నా భార్యగా అంగీకరిస్తు న్నాను,” అన్నాడు ఎంతో ఆనందంగా.