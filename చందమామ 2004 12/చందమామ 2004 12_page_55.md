ఒక్కొక్కసారి అబ్దుల్లా బాగ్దాద్ పాలిమేరలో ఉన్న ఒక బావిగట్టున కూర్చునేవాడు. నగరం కేసి వెళ్ళే వాహనాలు నీళ్ళ కోసం అక్కడ ఆగేవి. వాహనాలతో వచ్చే వర్తకులకు చిల్లర మల్లర పనులు చేసి, వాళ్ళిచ్చే దినార్లుపుచ్చుకునేవాడు.

అలా ఒకూడు అబ్దుల్లా బావిగట్టున కూర్చుని రాత్రుల్లో తనను వేధించే భయంకరమైన కలను గురించి ఆలోచిస్తూండగా ఒక వర్తకుల బిడారు అటుకేసి వచ్చింది. అబ్దుల్లా లేచి వచ్చిన వర్తకు లకు నీళ్ళుతోడి ఇవ్వడం, ఒంటెలకు మేత వేయడం ప్రారంభించాడు. బావి నుంచి నీళ్ళు తోడుతుండగా ఇద్దరు వర్తకుల సంభాషణ అతని చెవిని పడ్డాయి.

“మరో రెండు రోజుల్లో మనం కహీరాను తప్పక చేరుకోవాలి,” అన్నాడు ఒక వర్తకుడు.

“అవును. నేమా అలాగే అనుకుంటున్నాను,” అన్నాడు రెండవ వర్తకుడు.

కహీరా! ఆహా తన కలల నగరం! ఆ మాట వినగానే అబ్దుల్లా పాంగిపోయాడు. వారి మాట లను చెవులురిక్కించి మరీ విన్నాడు. తను వాళ్ళమెంట వెళీతే బావుంటుంది కదా అని వాళ్ళతో ఆ మాట అన్నాడు. వాణ్ణి వెంటబెట్టుకు వెళ్ళ డానికి వాళ్ళు అంగీకరించారు. వర్తకుల బిడా రుతో తను వెళుతూండడం తన గయ్యాళి భార్య కంట పడకూడదన్న జాగ్రత్తకొద్దీ తలపాగాను ముఖానికి అడ్డు పెట్టుకుని వారి వెంట బయలు దేరాడు.

వర్తకుల బిడారు బాగ్దాదు నుంచి కోరాకు బయలుదేరింది. కాలుతూన్న ఎడారి మార్గం గుండా అతి ప్రయాసతో అబ్దుల్లా ప్రయాణం కొనసాగించాడు. ఆఖరికి బిడారు కహీరాను సమీపించింది. నగర ద్వారాన్ని చేరగానే వాహనాలను అక్కడే వదిలి వర్తకులు తమతమ పనుల మీద నగరంలో దిక్కు కొకరు వెళ్ళి పోయారు. అబ్దుల్లా అప్పటికే ప్రయాణ బడలి కతో ఉన్నాడు. దానికి తోడు విపరీతమైన ఆకలి. నిస్సత్తువతో మూలుగుతూ దారికి పక్కన ఉన్న ఒక ఖర్జురపు చెట్టు కింద చతికిలబడి, కొంత సేపటికి అలాగే నిద్రపోయాడు.

అతడు కళ్ళు తెరిచే సరికి పాద్దు గుంకి చీకటి అలముకుంటున్నది. ఉన్నట్టుండి ఎవరో తనను పట్టి కుదపడంతో ఉలిక్కిపడి తలెత్తి చూశాడు. ఇద్దరు భటులు కనిపించారు.

“కొత్తబిచ్చగాడివా? ఎక్కడినుంచి వచ్చావు?” అని ఒక భటుడు గద్దించాడు.

తను బిచ్చగాణ్ణి కాదని వివరించడానికి అబ్దుల్లా ప్రయత్నించాడు కాని, భటులు విని పించుకోలేదు. ఏడుస్తూ, విలవిలా తన్నుకుంటూన్న అబ్దుల్లాను, బరబరా లాక్కుపోయి చెరసాలలో బంధించారు.