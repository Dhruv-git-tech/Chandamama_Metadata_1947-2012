రాజబంధు దుఃఖం

ఒకానొకప్పుడు విశాలదేశంలో, రాజధానికి ఇరవై ఆమడల దూరంలో వున్న మహానగరం ఆదర్శపురంగా విలసిల్లుతూండేది. దేశమం తటా కరువొచ్చినా, మహానగరం మాత్రం సుభిక్షంగా వుండేది. అక్కడి భూములు సారవంతమైనవని కొందరంటారు. అక్కడి పౌరులు ఉత్తములని కొందరంటారు. అయితే, నగర సౌభాగ్యానికి కారణం మహా నగరానికి పాలకుడైన హేమశంకరుడని అందరూ అంటారు.

హేమశంకరుడు సకల శాస్త్రాలూ చది వాడు. ఏ ఆర్భాటాలూ లేకుండా జీవించడం అతడికి ఇష్టం. తన కోసమని వున్న రాజభవ నంలో కాక, నగర పౌరుల మధ్య ఒక చిన్న ఇరట్లో తన కుటుంబంతో వుండేవాడు. రాజ భవనంలో నగర పాలనకు సంబంధించిన వ్యవహారాలు చూడడానికి పగలు మాత్రమే గడిపేవాడు. సామాన్యులతో సామాన్యుడిలా కలిసిపోయి వారి సమస్యలను తెలుసుకుని తగిన విధంగా పరిష్కరించేవాడు.

నగరంలో అందరూ హేమశంకరుడంటే ఇష్టపడేవారు - ఒక్క రాజబంధు తప్ప. రాజబంధు పేరుకు తగ్గట్లే, రాజుగారికి దూరపు బంధువు. అతడు మహానగరంలోనే పుట్టిపెరిగాడు. వారుత్వంగా వచ్చిన ఆస్తితోనే కూర్చుని తిన్నా తరతరాలు గడిచిపోతుంది. ఎంత ఆస్తిపున్నా వైభవం పెరుగుతుందే తప్ప, పేరు ప్రతిష్ఠలలో వెనుకబడేవున్నానని అతడు తరచుగా బాధపడుతూండేవాడు.

రాజబంధు భార్య రాణిబంధు. ఆమె రాణిగారికి దూరపు బంధువు. ఒక రోజున ఆ భార్యా భర్తలిద్దరూ కలిసి పేరు ప్రతిష్ఠల గురించి మాట్లాడుకున్నారు. పేరు ప్రతిష్ఠల కోసం ఏం చేయాలా అని చాలాసేపు ఆలోచించారు.

“దానధర్మాలకు పేరుపొందిన శిబి, యయాతి, బలిలాంటివాళ్ళందరూ కూడా చక్రవర్తులే! దానగుణంలో తనకు తనేసాటి అని పేరు పొందిన కర్ణుడు కూడా అంగరాజు అయినాకే చెప్పుకోతగ్గ గుర్తింపు పొందాడు.