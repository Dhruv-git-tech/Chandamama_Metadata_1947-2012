ఆ చెట్టూ, పక్షీ వున్న చోటు తనకు తెలుసు ననీ, తను ఇప్పుడే అక్కడికి బయలుదేరుతున్నట్టూ, ఒక సంవత్సరంలోగా చెట్టూ, పక్షితో తిరిగి రాకపోతే, ఈ ప్రయత్నంలో తను ప్రాణాలు పోగొట్టుకున్నట్టు గ్రహించమనీ, ఆ తరవాత ఆమె తనకు ఇష్టమైన వారిని వెళ్ళాడవచ్చుననీ, అయితే పుట్టే బిడ్డకోతిలాగా ఉంటాడనీ చెప్పి రాక్షసుడు బయలుదేరి వెళ్ళాడు.

అంతావిన్న రాజు ఆమెను రాజభవనానికి వెంట బెట్టుకువెళ్ళాడు. లేడి పిల్లకు బదులు అందమైన వధువును తీసుకురావడం చూసి రాణులు ఆందోళన చెందారు. కొత్త రాణి పట్ల రాజు చూపుతూన్న ఆదరాభిమానాలను చూసి అసూయ పడసాగారు. అయితే, కొత్త రాణికి పుట్టిన మగశిశువు కోతి ముఖంతో ఉండడంతో చూసి పరమానందం చెందారు!

రాజు ఆవేదన చెందాడు. తనకు కోతిపిల్ల పుట్టడం అవమానకరంగా భావించాడు. రాణిని అడవిలోని భవనానికి తరలించాడు. అయితే, పరిచారకులతో సహా సకల వసతులూ ఆ భవనంలో ఆమెకు సమకూర్చాడు.

అడవి సమీపంలో ఒక గొప్ప సాధువు గురుకుల విద్యాలయాన్ని నడుపుతూండే వాడు. రాజుగారి ఆరుగురు కుమారులూ అక్కడే విద్యాభ్యాసం చేస్తున్నారు. కొన్నాళ్ళకు వనవాసం చేస్తున్న ఏడవ రాణి కొడుకు కూడా ఆ విద్యాలయంలో చేరాడు. కోతి పిల్లలా ఉన్నప్పటికీ అతడూ రాజకుమారుడే గనక, గురువు అతనికి విద్యనేర్పడం కాదన లేదు. అచిరకాలంలోనే చదువులో అతడూ అందరినీ అధిగమించడంతో గురువు పరమానందభరితుడయ్యాడు.

ఆరుగురి అన్నలకూ అతనిపట్ల ఈర్ష్యాసూ యలు పెరగసాగాయి. ఒకనాడు విద్యాలయం

రాజు ఆమెను సమీపించి పలకరించాడు. ఆమె భయం భయంగా తన వివరాలను తెలియజేసింది. ఆమె ఒక రాకుమార్తె. ఆమె అందచందాలను చూసి మైమరచిన ఒక రాక్షసుడు ఆమె తల్లితండ్రులను హతమార్చి, తనను పెళ్ళాడమని రాకుమార్తెను కోరాడు. అయితే వాడికొకశాపం ఉంది. మానవకాంతను వివాహమాడాలంటే ఆ వధువు విధించే నిబంధనను నెరవేర్చాలి. అలా చేయకుండా వివాహమాడమని నిర్బంధిస్తే వాడి తల బద్దలవుతుంది.

రాకుమారి అంతకు పూర్వమే ఒకానొక దీవిలో బంగారు చెట్టుపై వున్న బంగారు పక్షిని గురించి విన్నది. ఆ పక్షిపాట విన్నవారి క్రూర స్వభావం నశించి, సన్మార్గవర్తనులవుతారని కూడా ఆమె విన్నది. ఆ దీవిలోని బంగారు చెట్టుతో సహా, బంగారు పిట్టను తీసుకురమ్మని రాకుమారి రాక్షసుణ్ణి కోరింది.