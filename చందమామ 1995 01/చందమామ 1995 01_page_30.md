తాజా సరుకు

ఒకనాటిసాయంత్రంవేళ రావిపాలెం కరణం కామయ్య, మరికొందరు గ్రామపెద్దలు రచ్చ బండ దగ్గర కూర్చుని పిచ్చాపాటీ మాట్లాడు తూండగా, పారుగూరు నుంచి ఒకడు అక్కడికి వచ్చి, కామయ్యకు నమస్కరించాడు ముసి ముసి నవ్వులు నవ్వుతూ. కామయ్య వాణ్ణి గుర్తించాడు. వాడు తన వియ్యంకుడి ఇంట్లో పనిచేసే వీరయ్య అనే నౌకరు.

వాడివాలకంచూసిఏదోశుభవార్త మోసుకు వచ్చాడని గ్రహించిన కామయ్య, “సంగతే మిట్రా? మా వియ్యంకుడు ఏదో శుభవార్త పంపినట్టుందే!” అన్నాడు.

“శుభవార్తే, బాబయ్యా! తమకు మనమడు పుట్టాడు. అయ్యగారు ఈ సంగతి చెప్పమని నన్ను పంపారు,” అన్నాడు వీరయ్య.

కామయ్య పట్టలేని ఆనందంతో నౌకరు చేతిలో ఒక రూపాయి పెట్టి, “ఒరే, నువ్వు వెంటనే పోయి ఇంట్లో వున్న పెద్ద బుట్ట

ఒకటి తీసుకుని, నాగన్నతెట్టి మిఠాయి దుకాణానికిరా. నేనక్కడికే వెళుతున్నాను,” అన్నాడు.

వంశోద్ధారకుడైన మనమడు పుట్టిన, ఈ ఆనంద సమయంలో తెలిసిన వాళ్ళందరికీ మిఠాయిలు పంచి పెట్టాలన్నది, కామయ్య ఆలోచన. ఆయన వెంటనే బయలుదేరి, నాగన్నతెట్టి మిఠాయి దుకాణానికి వెళ్ళాడు.

తెట్టి, కరడాన్ని అంత దూరాన చూస్తూనే, “రండి, కరణం గారూ! మీరు తరుచు మా దుకాణానికేసిరానేరారు,” అన్నాడు చిరునవ్వుతో.

“ఇప్పుడవసరం కలిగింది. రకానికి వంద చొప్పున లడ్లు, మైసూరుపాకులు కావాలి. అంతా తాజా సరుగ్గా వుండాలి. ఉన్నాయా?” అని అడిగాడు కరణం.

“ఉన్నాయి కరణంగారూ! మీరడిగినలడ్లు, మైసూరు పాకులు — రెండూ తాజా సరుకులే. అక్కడ వండడం; ఇక్కడ అమ్మటం, అంతే!” అన్నాడు నాగన్నతెట్టి.