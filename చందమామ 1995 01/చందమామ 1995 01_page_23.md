బంగారయ్య పొరబాటు

హేలాపురిలో బంగారయ్య గొప్ప భాగ్యవంతుడు. వ్యాపారం కోడుకుల కప్పగించి, తననాలుగంత స్థుల భవనంలో హాయిగా కాలం గడుపుతున్నాడు.

ఇలా వుండగా, ఒకనాడు బంగారయ్య భవనం రెండో అంతస్థు పిట్టగోడ మీదినుంచి కిందికి పడిపోయాడనీ, కాలు దెబ్బతినడంతో చికిత్స చేయించుకుంటున్నాడనీ, ఆయన మిత్రుడు మాధవయ్యకు తెలిసింది.

మాధవయ్య మిత్రుణ్ణి చూడబోయి, “అంత అజాగ్రత్త ఏమిటి? నాలుగైదడుగుల పిట్టగోడ మీది నుంచి బయటకు పడిపోవడం ఆశ్చర్యంగా వుంది!” అన్నాడు.

“ఏం చెప్పమంటావురా, మాధవా? ఈ జరిగిందానికి నాకు బాధతో పాటు, ఆశ్చర్యం కూడా కలుగుతున్నది. భోజనం కాగానే రాత్రిపూట తాంబూలం వేసుకుని నమిలి పిట్టగోడ మీది నుంచి బయటకు ఊసి, మంచం మీద పడుకోవడం అలవాటు. అయితే, రాత్రి ఏదో ఆలోచిస్తూ మంచం మీద ఊసి, పిట్టగోడ మీది నుంచి అవతలికి దూకేశాను,” అన్నాడు బంగారయ్య నొప్పితో మూలు గుతూ.

మిత్రుడు ఏమైనా అనుకుంటాడేమో అన్న ఆలోచన కూడా లేకుండా, మాధవయ్య ఫక్కున నవ్వేశాడు! — కోనే నాగవెంకటఅంజనేయులు