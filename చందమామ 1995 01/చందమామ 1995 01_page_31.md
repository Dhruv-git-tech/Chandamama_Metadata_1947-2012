ఆ తర్వాత మిఠాయి ధరతో సంభాషణ మొదలై, వాటి తయారు వగైరా విషయాల పైకి మళ్ళీంది.

కరణం కాస్త ఆశ్చర్యంగా, “అది సరేకాని, శెట్టి! ఆమైసూరుపాకులు కోటగోడలా అంత ఎత్తున పేర్చావు. ఆ లడ్లు పెద్ద రాశి పోసినట్టు గుండ్రంగాఅమర్చావు. నానాశ్రమాపడివండడం తోపాటు ఈ అమర్చడం మరింత శ్రమకదా!” అన్నాడు.

“శ్రమ అని మెల్లగా అంటారేం, కరణం గారూ! వీటిని వండడానికి వడే శ్రమకంటే, దుకాణంలో కంటికి నదరుగా అమర్చడం రెండింతలుఎక్కువశ్రమఅనుకోండి,” అన్నాడు నాగన్నశెట్టి.

“అంతా ఒంటి చేతి మీదుగా లాక్కొస్తు న్నావు!” అన్నాడు కరణం సానుభూతిగా.

“ఏం చేసేది ఇర్మ, కరణంగారూ! ఈ లడ్లూ, మైసూరుపాకులూ అంత పెద్ద మొత్తంలో తయారుచేయడానికి నిండు రెండు రాత్రులు పట్టింది. ఈమైసూరుపాకాన్ని హెచ్చు తగ్గులు లేకుండా, ఒకే ప్రమాణంలోపుండేలా ముక్కలు

కోయడానికీ, లడ్లుఅందంగా గుండ్రంగాచుట్ట డానికీ మరొకరాత్రి పట్టింది,” అన్నాడు శెట్టి.

“అవును, మొదట్లో గ్రహించలేదుగాని, ఇప్పుడు తెలుస్తూనే వుంది!” అన్నాడు కరణం మిఠాయిలకేసి పరీక్షగా చూస్తూ.

“ఆ రెండు రాత్రులతో నా శ్రమ ముగిసి పోయిందనుకున్నారా, కరణంగారూ! అదంతా ఒక ఎత్తు అయితే, వీటిని ఈ రకంగా అందం గాఅమర్చడానికి మూడు రాత్రులు శ్రమపడ వలసి వచ్చింది,” అంటూ నిట్టూర్చాడు శెట్టి.

ఇంతలో అక్కడికి పెద్ద బుట్టతో వచ్చాడు నౌకరు వీరన్న. వాణ్ణి చూస్తూనే శెట్టి మహదా నందంగా, “ఆ బుట్ట ఇలాతే, సరుకు లెక్క పెట్టి అందులో సర్దుతాను,” అంటూ చేయి ముందుకు చాచాడు. కరణం కూర్చున్న చోటు నుంచి లేస్తూ, “వద్దులే శెట్టీ! తాజా మిఠాయిలు కొనాలని బయలుదేరాను. వస్తా!” అంటూ అక్కణ్ణించి కదిలాడు.

కరణం కామయ్యతో మాటల్లోపడి, తను అసలు విషయం బయటికి అనేశానని అప్పుడు గ్రహించాడు నాగన్నశెట్టి.