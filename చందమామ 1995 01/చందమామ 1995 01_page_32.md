చందమామ
అనుబంధం -75

రేలచెట్టు

ఒక్క ఆకు కూడా లేకుండా చెట్టు నిండా పనుపు రంగుతో గుత్తులు గుత్తులుగా పూచే అందమైన రేలచెట్టు మనదేశంలోని అందమైన చెట్లలో ముఖ్యమైనది. ఇది యూరపులోని లేబర్నమ్ జాతిదే కాని దీని పువ్వులు అంతకన్నా పెద్దవి (30 - 40 సెం.మీ), అందమైనవి. ఫిబ్రవరి - మార్చ్ నెలల మధ్య ఈ చెట్లు ఆకులు రాలుస్తాయి. ఆ తరవాత చెట్ల కొమ్మలకు పువ్వులు పూస్తాయి. ఏద్రిల్ - మే నెలల మధ్య ఆకులు మళ్ళీ చిగురిస్తాయి.

సాధారణంగా 1,500 మీటర్ల ఎత్తయిన కొండ ప్రాంతాలలో ఈ చెట్లు ఎక్కువగా కనిపిస్తాయి. ఈ చెట్లు 12-15 మీ॥ ఎత్తు మాత్రమే పెరుగుతాయి. బోదెలు కాస్త పాట్టిగానూ, కొమ్మలు నాలుగువైపులా విస్తరించి, కిందికి వంగి గుబురుగా వుంటాయి. ఆకులు ముదురు చచ్చరంగుతో 10-12 సెం.మీ పాడవూ, 4-5 సెం.మీ వెడల్పూ కలిగి రెమ్మకు రెండు వైపులా జతలు జతలుగా వుంటాయి.

వీటి కాయలు 60-100 సెం.మీ॥ పాడవుతో, నల్లగా, ఒక్కొక్క చెట్టుకు దాదాపు వంద వరకు వేలాడుతూ వుంటాయి. కాయ లోపల నిలువుగా 40 నుంచి 100 గదులుగా విభజింపబడి వుంటాయి. ఒక్కొక్క గదిలో చదునైన అండాకారంలో విత్తనాలు వుంటాయి. గదుల పారలకు తియ్యటి గుజ్జువుంటుంది. ఇది విరోచనాలకు పనికి వచ్చే ఔషధాలు తయారుచేయడానికి ఉపయో గపడుతుంది. ఈ గుజ్జును కోతులు ఇష్టంగా తింటాయి. అందుకే-హిందీలో ఈచెట్టును'బందర్-లాటీ' అంటారు.

వృక్షశాస్త్రంలో రేల చెట్టును 'కాసియా ఫిస్టులా' అంటారు. హిందీలోనూ, బెంగాలీలోనూ దీనిని అమల్టాని అనీ. మరాతీలో భావా అనీ, తమిళంలోనూ, మలయాళం లోనూ కొన్నై అనీ అంటారు. కేరళ ప్రాంతంలో ఈ రేల పువ్వులను ఏదైల్‌లో వచ్చే 'విషుక్కని' పర్వదినంలో పూజకు ఉపయోగిస్తారు.

థిల్లీ, కలకత్తా, బొంబాయి, మద్రాసు వంటి మహానగరాలలో ఈ చెట్టను రోడ్ల కిరువైపులా అలంకారంగా నాటి పెంచుతున్నారు. బొంబాయిలో 'లేబర్నమ్ రోడ్' అన్న పేరుతోనే ఒక రోడ్డు ఉండడం విశేషం!