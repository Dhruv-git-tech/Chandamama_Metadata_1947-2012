భయపడ్డారు. ఒక్క అర్జునుడు మాత్రం అయిదు బాణాలు, గురువుగారి తొడకు తగలకుండా మొసలికే తగిలేటట్టు వేసి, మొసలిని చంపేశాడు.

ద్రోణుడు అర్జునుణ్ణి మెచ్చుకుంటూ, “అర్జునా, నీ నేర్పు చాలా గొప్పది. నీకు బ్రహ్మశిరోనామకాస్తాన్ని మంత్రసహితంగా ఉపదేశిస్తాను. దానిని మానవాతీతుడిపై ఉపయోగించవలసిందే గాని సామాన్యుడిపై ప్రయోగిస్తే లోకాలు దగ్ధమైపోతాయి,” అన్నాడు.

అర్జునుడు అప్పటికప్పుడే స్నానం చేసి, శుచి అయి, ఆ బ్రహ్మశిరోనామకాస్తాన్ని ద్రోణుడి నుంచి ఉపదేశం పొందాడు.

ఒకనాడు ద్రోణుడు ధృతరాష్ట్రుడి సభకు వెళ్ళాడు. అక్కడ వ్యాసుడూ, భీష్ముడూ,

విదురుడూ, కృపుడూ, బాహ్లికుడూ, సోమ దత్తుడూ మొదలైన పెద్దలందరూ ఆసీనులై ఉన్నారు.

ద్రోణుడు ధృతరాష్ట్రుడితో, “మహారాజా, కుమారులందరూ ఇంత కాలంగా నావద్ద విలువిద్య నేర్చుకున్నారు. వారి ప్రావీణ్యం పరీక్షించండి,” అన్నాడు.

ధృతరాష్ట్రుడు ద్రోణుడితో, “మీరు మాకు మహోపకారం చేశారు. పిల్లవాళ్ళ విద్యా ప్రదర్శనం ఎక్కడ జరిగేదీ, ఎప్పుడు జరిగేదీ మీరే నిర్ణయించబడి. మిగిలిన ఏర్పాట్లు నేను చేయిస్తాను,” అన్నాడు.

ఆ ఏర్పాట్లు చేసే పని విదురుడికి అప్పగించారు. అవి బ్రహ్మండంగా జరిగాయి. అస్త్ర విద్యా ప్రదర్శనకు తగిన విశాలమైన