CHITRA

సింహణ్ణి ఎంతగా గౌరవించేవారో ప్రశంసనుణ్ణి కూడా అంతగానూ గౌరవించేవారు. యుద్ధంలో అతను అనేకసార్లు బాగా గాయ పడ్డాడు, కాని ప్రతిసారీ ప్రాణాలతో బయట పడ్డాడు.

ఈ యుద్ధంలో ప్రశంసనుడికి చావు రాసి పెట్టిలేదు. అతని వంశంవాళ్లు ముందు ముందు ట్రోయ్ నగరానికి రాజులు కావాలని రాసిపెట్టి ఉంది.

ట్రోయ్ నగరంతో సఖ్యత గల నగరాలు ఇంకా అనేకం ఉన్నాయి. వాటిలో చాలా వాటిని వజ్రకాయుడు ఓడించి వశపరుచు కున్నాడు. అతనికి లోబడిన నగరాలలో ఒక దానికి రాజు వీరసింహుడికి పిల్లనిచ్చిన మామ.

గ్రీకులతో జరిగిన పోరాటంలో ఈ రాజూ, ఆయన కుమారులు ఏడుగురూ మరణించారు.

గ్రీకు శిబిరంలోనే కొన్ని దారుణ సంఘ టనలు జరిగాయి. అందులో ఒకటి:

ఒకప్పుడు రారాజు రూపధరుణ్ణి పిలిచి, “నీవు త్రేస్‌కు వెళ్లి నౌకలో ధాన్యం వట్టించుకుని రా!” అని ఆజ్ఞాపించాడు. రూపధరుడు ఆ ప్రకారమే వెళ్లి, ధాన్యం తీసుకురా వటానికి మారుగా ఉత్త చేతులతో తిరిగి వచ్చాడు.

గ్రీకు వీరులలో ఒకడైన ప్రబోధుడు రూపధరుడితో, “నీవు వట్టి సోమరిపోతువు! పిరికిపందవు!” అన్నాడు.

“నా తప్పేమీ లేదు. ఎక్కడా ధాన్యం దొరకలేదు. రారాజు నిన్ను పంపిఉన్నా వట్టి చేతులతో వచ్చి ఉండేవాడివే!” అన్నాడు రూపధరుడు.

ప్రబోధుడికి పంతం వచ్చింది. అతను అప్పటికప్పుడే ఒక నావను తరలించుకుని వెళ్లి, దాని నిండా ధాన్యం తీసుకుని తిరిగి వచ్చాడు. రూపధరుడికి తీరని పరాభవం జరిగింది. ప్రబోధుడిపైన ఎలా పగ తీర్చుకోవటమా అని రూపధరుడు అహౌరాత్రాలు మధనపడి, చివర కొక పన్నాగం ఆలోచించాడు.

ఒకనాడు రూపధరుడు రారాజుకు ఈ విధంగా వార్త పంపాడు.