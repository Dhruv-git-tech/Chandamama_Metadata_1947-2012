ప్రదేశాన్ని శుభ్రం చేసి, రాళ్ళూ, పాదలూ తీసిపారేసి చదునుచేసి, ప్రేక్షకులు కూర్చు నేటందుకు చుట్టూ ఇల్లులాగా కట్టి, ఉత్తరపు దిక్కున ప్రవేశద్వారం ఏర్పాటు చేశారు.

ఒక మంచి రోజున ప్రదర్శనకు ఏర్పాటు జరిగింది. ప్రదర్శన చూడటానికి పెద్దలందరూ బయలుదేరి వచ్చారు. గాంధీరీ, కుంతీ మొదలైన అంతఃపుర స్త్రీలు పల్లకీలలోనూ, డోలీలలోనూ వచ్చారు. అందరూ ఎవరి స్థానాలలో వారు కూర్చున్నాక ద్రోణుడు అశ్వత్థామను వెంటబెట్టుకుని వచ్చి, రంగ స్థలం మధ్య నిలబడ్డాడు. ఆయన శిష్యులం దరూ కవచాలూ, విల్లులూ, బాణతూణీరాలూ

ధరించి, చేతుల్లో రకరకాల ఆయుధాలు పట్టుకుని ఉత్సాహంగా రంగం మీదికి వచ్చారు. అందరి లోకీ పెద్దవాడైన ధర్మరాజు ముందూ, మిగిలిన వారు అతని వెనకా రంగప్రవేశం చేశారు.

అందరూ రథాల మీదా, ఏనుగుల మీదా, గుర్రాల మీదా రంగస్థలంలో అనేక విన్యాసాలు చేసి తమ అస్త్ర కౌశలాలు ప్రదర్శించారు; విలువిద్యలో తమ సామర్థ్యాలు చూపారు. బాణాలు తమకెక్కడ తగులుతాయోనని ప్రేక్షకులు భయపడ్డారు.

రంగస్థలంలో జరుగుతున్నదంతా ధృత రాష్ట్రుడికి విదురుడూ, గాంధీరికి కుంతీ వివరిస్తూ వచ్చారు.

కొంతసేపయ్యాక భీమదుర్యోధనులు గద లతో రంగంలోకి దిగి యుద్ధం ఆరంభించారు. అది ప్రదర్శన కొరకు ఏర్పాటు చేసిన యుద్ధమే అయినా ప్రేక్షకులు కొందరు భీముణ్ణీ, మరి కొందరు దుర్యోధనుణ్ణీ రెచ్చగొట్టటం ప్రారం భించేసరికి ద్రోణుడు గదాయుద్ధం నిలుపు చేయించమని అశ్వత్థామను హెచ్చరించాడు.

చివరకు అర్జునుడు రంగం మీదికి వచ్చాడు. అతన్ని చూడగానే ప్రేక్షకులు హర్ష ధ్వానాలు చేశారు. ధృతరాష్ట్రుడు విదురుణ్ణి, “ఆ కలకలం ఏమిటి?” అని అడిగితే విదు రుడు చెప్పాడు.

అర్జునుడి ప్రదర్శనం ఊహించరానంత అద్భుతమనిపించింది. అతను దివ్యాస్త్రాలను