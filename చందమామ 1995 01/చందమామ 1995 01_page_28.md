“ఆ సంగతి నాకు బాగా అర్థమయింది. కానీ నేను నువ్వు మారువేషంలో వున్నప్పటి మాట అడుగుతున్నాను,” అన్నాడు జనక సేనుడు.

ఆ ప్రశ్నకు చిత్రసేనుడు ఆశ్చర్యపోతూ, “అప్పుడు నేను మారువేషంలోనే వున్నాను,” అన్నాడు.

“మారువేషం అంటే ఏమి వేషం?” అన్నాడు జనకసేనుడు.

“ఒక పేద రైతు వేషం,” అని జవాబిచ్చాడు చిత్రసేనుడు.

“పేదరైతు మగధప్రజలలో ఒకడు కాదా? నీ ప్రజల్లో ఒకడిగా వేషం వేసుకుంటే, అది మారువేష మెందుకవుతుంది?” అన్నాడు జనకసేనుడు.

చిత్రసేనుడు కళవెళపడిపోతూ, “నేను పేద రైతు వేషం వేసుకుంటే, అది మారువేషం కాదా? మరయితే, ఈ దేశానికి రాజునైన నేను ఏ వేషం వేస్తే మారువేషమవుతుంది?” అని అడిగాడు.

జనకసేనుడు నవ్వి, “నువ్వు మగధ ప్రజలలో ఒకడివి. నీ ప్రజలలో ఏ వేషం వేసినా అది మారువేషం కాదు. ఈవేళ రైతుగా వున్న వాడు రేపు వ్యాపారి కావచ్చు. అంతమాత్రాన అవి వేషాలు కావు. నువ్వు పేదరైతుగా వేషం వేసుకుని, ఒక పేదవాడు జబ్బుగా వుండడం చూశావు. ఒక సామాన్య పేదరైతుగా ఆలోచించి, వాడి వరకు వైద్య సదుపాయం చేశావు.

అదే రాజైతే మొత్తం పేదవారందరి గురించి ఆలోచించి, వారందరికీ ఉచిత వైద్య సదుపాయం ఏర్పాటు చేయిస్తాడు. నువ్వు ప్రతి సమస్యనీ ఒక్కొక్కడి గురించే ఆలోచిస్తే, సామాన్యుడివి. దేశంలోని మొత్తం ప్రజలందరి సమస్యల గురించి ఆలోచిస్తే, అప్పుడే రాజువు! అర్థమయిందా?” అన్నాడు.

చిత్రసేనుడు వెంటనే, “ఇక మీదట ప్రతి సమస్యనూ ప్రజాక్షేమం దృష్టిలో వుంచుకుని పరిష్కరిస్తాను. నాలోపం నాకు తెలిసింది,” అన్నాడు.

బేతాళుడు ఈ కథ చెప్పి, “రాజా, పరిపాలనా విషయాలు పట్టించుకోక విలాస జీవితం