బాకీ వసూలు

భద్రయ్య, నారాయణశెట్టి ఊరి రచ్చబండ దగ్గర కూర్చుని లోకాధిరామాయణం ముచ్చటించుకుంటున్నారు.
ఇంతలో చలమయ్య అనేవాడు అక్కడికి హడావిడిగా వచ్చి, "అయ్యా, నారాయణశెట్టిగారూ! వచ్చిన గండాన్నుంచి
మీరే రక్తించాలి. వందవరహాలు అవసరమయినై. రెండు, మూడు నెలల్లో వడ్డీతో సహా ఇచ్చుకుంటాను," అన్నాడు.

"అది సరే! నీ నిజాయితీని నేను శంకిస్తున్నాననుకోకు. ఏమైనా డబ్బు వ్యవహారం కదా! నీ నిజాయితీ గురించి
మరొక పెద్దమనిషి రెండు ముక్కలు చెబితే, నాకు సంతోషంగా వుంటుంది," అని, భద్రయ్యకేసి చూశాడు నారా
యణశెట్టి.

వెంటనే భద్రయ్య, "ఒక రోజు అటూఇటే గాని, తీసుకున్న డబ్బు వువ్వుల్లో పెట్టి మరీ తిరిగిచ్చే మనిషి చల
మయ్య. డబ్బు అతడి దగ్గరున్నా, మీ ఇవన్పెట్టెలోవున్నా ఒకటే," అన్నాడు.

ఆ సాయంత్రమే వందవరహాలు చలమయ్యకు అప్పెచ్చి వంపాడు నారాయణశెట్టి.

ఆ మర్నాడు వీధిలో ఎదురుపడిన నారాయణశెట్టితో, భద్రయ్య, "ఆ చలమయ్య విషయంలో జాగ్రత్త
సుమండీ! తిరిగి తిరిగి చెప్పులరిగిపోవాల్సిందేకాని, ఇచ్చిన డబ్బు ఒకపట్టాన తిరిగి రాదు!" అన్నాడు.

"అయితే, నిన్న వాడి నిజాయితీ గురించి అలాఎందుకు చెప్పారు?" అని ఆశ్చర్యంగా అడిగాడు నారాయణశెట్టి.

"అదేముందిలెండి! వాడికి రెండేళ్ళ క్రితం అప్పిచ్చిన ఇరవై వరహాలు రాబట్టుకోవడానికి వేరే మార్గం కనబడ
లేదు. నిన్న సాయంత్రం, మీరిచ్చిన డబ్బుతో వాడు వీధిలోకి రాగానే నిలవేసి, నా ఇరవై వరహాలూ వడ్డీతో సహా
వసూలు చేసుకున్నాను," అంటూ ముందుకు సాగిపోయాడు భద్రయ్య.

—చి. రఘురామరాజు