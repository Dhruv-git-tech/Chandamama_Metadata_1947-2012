అయ్యచేతిలో పెట్టక తప్పదు కదా! కావా
లంటే మటుకు మన కింతకన్న మంచి
అల్లుడు దొరుకుతాడా? నేను వెళ్లి అమ్మాయి
ఇష్టం కనుక్కుని వస్తాను. ఈలోపుగా మీరు
పోట్లాడుకోకండి!” అన్నది. బిచ్చగాడు తన
అదృష్టం పండిందనుకున్నాడు.

మరి కాస్సేపటికల్లా గుమాస్తా భార్య
హదావుడిగా తిరిగివచ్చి, “అయ్యా, అమ్మాయి
మిమ్మల్ని పెళ్లాడటానికి సుతరామూ ఒప్పు
కోలేదు. అందుచేత దాన్ని ఒక గోతంలో
వేసి కట్టి పెట్టాను. మీరు ఆ గోతం తీసు
కుని ఇప్పుడే బయలుదేరి వెళ్లిపోండి. ఈ
రాత్రి చీకట్లో మీరు ఎటు వెళ్లారో దానికి
తెలీదు గనక తెల్లవారి గోతం నుంచి బయ
టికి తీస్తే అది ఇంటికి పారిపోయి రాలేదు.
అప్పుడు మీరు నయానో, భయానో దాన్ని
పెళ్ళికి ఒప్పింతురు గాని!” అన్నది.

ఇలా జరుగుతుందని బిచ్చగాడు అనుకో
లేదు. అయినా గుమాస్తా భార్య చెప్పిన
సలహా బాగానే ఉన్నట్టు వాడికి తోచింది.
మొదలు తానా పిల్లను పెళ్ళాడితే తరవాత

ఇద్దరూ కలిసి సత్రానికి వచ్చి ఇక్కడే కాపురం
పెట్టవచ్చు.

అందుచేత వాడు గోతాన్ని భుజాన
ఎత్తుకుని ఆ నిశిరాత్రి వేశ బయలుదేరాడు.
గోతం ఎక్కువ బరువుగా లేదుగాని, లోపల
ఉన్న మనిషి తన్నుకుంటూ ఉండటం చేత
ఎత్తుకుని మోయటం బహు ప్రయాస
అయింది. దానికి తోడు కన్ను పాడుచుకున్నా
కనపడని చీకటిలో తెలియని దారిన
నడవవలసి వచ్చింది. అట్లాగే బిచ్చగాడు ఆ
గోతాన్ని మోస్తూ, తెల్లవార్లూ నడిచి తెల్ల
వారేసరికి ఒక అడివి మధ్యకు చేరాడు.

అక్కడ వాడు గోతాన్నిదింపి, ఎంతో ఆశగా
గోతం మూతి విప్పాడు. ఆ గోతంలో నుంచి
ఒక పెద్ద కుక్క పైకి దూకి, అతని ముక్కు
కాస్తా కొరికి శరవేగంతో ఎటో పారిపోయింది.

శనగగింజ తెచ్చిన అదృష్టం అంతటితో
అయిపోయింది. తెగిపోయిన తన ముక్కుకు
చెయ్యి అడ్డం పెట్టుకుని బిచ్చగాడు మళ్లీ
గ్రామాల వెంట తిండి అడుక్కుంటూ జీవ
యాత్ర సాగించాడు.