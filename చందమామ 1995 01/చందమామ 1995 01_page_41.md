రామశర్మ వారినీ వీరినీ అడిగి చూడగా, ఒక వృద్ధుడు, “వాడా! ఉత్తపనికిమాలిన వెధవ. సవతి తల్లి తిన్నగా చూడకపోతే, ఊళ్ళోవాళ్ళం సాయం చేస్తామన్నాం. కష్టపడి బ్రతకరా అని చిలక్కి చెప్పినట్లు చెప్పాం. బుద్ధిగా వుంటే ఆస్తిలో కూడా వాటా ఇప్పిస్తా మన్నాం. కానీ తండ్రి పోగానే మనసు పాడయిపోయిందని వంకపెట్టి తాగుడు కూడా మొదలుపెట్టాడు. ఆ కనబడే తాటి తోపులో తప్పతాగి పడుంటాడు,” అని చెప్పాడు.

రామశర్మ వాడిని కలుసుకుని స్పృహ తెప్పించి, వాడి దుస్థితికి కారణమడిగితే వాడు, తండ్రినీ, తల్లినీ, తమ్ముళ్ళనూ, ఊళ్ళోవాళ్ళనూ ఆఖరుకు దేవుణ్ణీ నానా తిట్లూ తిట్టాడు.

రామశర్మ వాడిని అడ్డుకుని, “నీ తండ్రి బోలెడు డబ్బు సంపాదించి ఒకచోట పాతి పెట్టాడు. ఆ రహస్యం నీకు ఇప్పుడు చెబు తాను. ఆ డబ్బుతో నువ్వేం చేస్తావు?” అని అడిగాడు.

దానికి వాడు మత్తుకొద్దీ కళ్ళు మూస్తూ, తెరుస్తూ, “పెద్ద ఇల్లు కొంటాను. దాసదాసిలను పనికి కుదురుస్తాను. ఇష్టం వచ్చినట్లు తింటూ, తాగుతూ కులాసాగా రోజులు గడువుతాను. లోగడ నన్ను చిన్నచూపు చూసిన వాళ్ళందరి మీదా పగ తీర్చుకుంటాను. మా నాన్న చిత్రపటానికి పూలమాలలు

ఎంత చెప్పినా, ఈ ఫిర్యాదులు తప్పవు. అలాంటప్పుడు ఆయన్ను తలుచుకుని తిట్టు కుంటాం. పోయిన మనిషిని తలుచుకుని ఏం లాభమని మీకు తెలుసు. అయినా పరిస్థితి అలాంటిది!” అన్నది విధవరాలు ఎంతో చిరాగ్గా.

దయ్యం అక్కడాక క్షణముండడానికూడా ఇష్టపడక చెవిలో పోరుతుంటే, రామశర్మ అక్కణ్ణించి బయటపడ్డాడు.

“నేను రెండో పెళ్ళి చేసుకుని నా పెద్ద కొడుక్కెంత అన్యాయం చేశానో, నాకిప్పుడర్థ మవుతున్నది. వెంటనే వాణ్ణి కలుసుకుని మాట్లాడండి. నా నిధి గురించి చెప్పండి,” అన్నది దయ్యం, రామశర్మతో.