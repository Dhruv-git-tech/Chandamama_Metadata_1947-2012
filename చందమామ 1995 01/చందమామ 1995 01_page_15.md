ప్రమాదముంది. నేను మాత్రం అలా అనుకోవడం లేదు. మీరు ఒకరు కాదు, ఇద్దరో ముగ్గురో అయివుంటారు. అవునా?” అని అడిగాడు.

మేఘనాథుడు ఏమాత్రమూ కోపం తెచ్చు కోకుండా, “అవును, నాయనా! సరస్వతీ ప్రసన్ను రాలైన మేఘావతి నా భార్య కావడం ఎంతో అదృష్టం. నా అసలు పేరు రంగనాథుడు. ప్రతి కావ్యాన్నీ మేఘు కలిసే రాస్తాం కాబట్టి, ఇద్దరి పేర్లూ కలిపి మేఘ, నాథుడు అయింది. కాబట్టి, మేఘనాథుడు ఒకరు కాదు, ఇద్దరు,” అన్నాడు.

మాధవుడు ఒక్కక్షణం తెల్లబోయి, “నన్ను క్షమించండి, స్వామీ!” అంటూ చేతులు జోడించాడు.

మేఘనాథుడు చిన్నగా నవ్వి, “ఎన్నడూ ఎదుటి వారిని క్షమించమని అడిగే పరిస్థితి తెచ్చుకోకు. ఆకాశం మీద ఉమ్మి వేయాలను కుంటే అది నీ ముఖం మీదే పడుతుంది కాబట్టి, అలాంటి పనులు చేయకు,” అంటూ హెచ్చరించాడు.

మళ్ళీ మాధవుడు ఊరుకోలేక, “నేను చేసింది తప్పేకానీ మిమ్మల్ని మీరు ఆకాశంతో పోల్చుకోవడం అహంకారం కాదా?” అన్నాడు చటుక్కున.

“నేను ఆకాశాన్ని కాను. అసూయతో, అస హనంతో నన్ను చిన్నబుచ్చాలను కోవడం వల్ల నువ్వు కుంచించుకుపోయావు. అందు వల్ల నేను ఆకాశాన్నయాను తప్ప, నా గొప్ప తనమేమీలేదు. ఏ మనిషి అకారణంగా ఎదుటివాణ్ణి చిన్నబుచ్చాలను కుంటాడో, వాడి వల్ల ఎదుటి మనిషి ఆకాశమంతవాడౌతాడు!” అన్నాడు మేఘనాథుడు.

మాధవుడిక మాట్లాడలేక మేఘనాథుడికి సాప్టాంగపడి నమస్కరించి, తనను శిష్యుడిగా స్వీకరించమని కోరాడు. మేఘనాథు డంగీకరించాడు.

ఆయన శిష్యరికంలో మాధవుడి శాస్త్రపరిజ్ఞానం ఎంతగానో రాణించింది. వాడిలో అహంకారం పూర్తిగా నశించడంతో, జీవితంలో ఎంతో తృప్తిగా ఆనందంగా వుండగలిగాడు.