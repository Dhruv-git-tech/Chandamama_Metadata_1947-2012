మంచన్న మంచితనం

కొండాపురం గ్రామంలో రామయ్య అనే ధనిక రైతు వుండేవాడు. ఆ కారణంగా గ్రామస్థులందరూ అతణ్ణి గౌరవించేవారు. కానీ రామయ్య మాత్రం ఎంతో దర్పంగా వ్యవహరిస్తూ, ముఖ్యంగా తన పాలంలో పని చేసే పాలేళ్ళను చాలా హీనంగా చూసేవాడు.

రామయ్యకు ముగ్గురు కొడుకులు. పెద్ద వాళ్ళిద్దరూ తండ్రికి విధేయులై ఆయనకు తగిన వారసులనిపించేవారు. ఆఖరివాడైన మంచన్న మాత్రం స్వభావంలో వాళ్ళకు పూర్తిగా వ్యతిరేకి.

“కాలే కడుపు నింపుకోవడం కోసం మన దగ్గర పనిచేస్తున్న వాళ్ళను, బాగా ఆదరించిన నాడే వాళ్ళు మన బాగుకోరుకుంటారు. యజమానులమన్న అహంకారం, కాలం కలిసిరాక ఏవైనా కష్ట పరిస్థితులు సంభవిస్తే, మనకు మరింత కీడు చేస్తుంది. అందరినీ ఆదరభా వంతో చూసే మనస్తత్వం, అలాంటి సమయం

లోమనకెంతో ఉపకరిస్తుంది,” అనేవాడు మంచన్న.

ఇలాంటి మాటలు విన్నప్పుడు మంచన్న తండ్రీ, అన్నలు, “పాలేళ్ళను వాళ్ళ హద్దుల్లో వుంచక నెత్తికెక్కించుకుంటే, మన పతనం భాయం. అలా మాట్లాడడం గొప్పనుకోకు!” అని హెచ్చరించేవాళ్ళు.

ఇలా వుండగా — రామయ్య దగ్గర చాలా కాలంగా పాలేరు పనిచేస్తున్న గోపన్న అనేవాడు దూరబంధువొకరు చనిపోవడంతో, పులిదిండి అనే గ్రామంలో ఒక ఎకరం పాలానికి వారసుడయ్యాడు. వాడు రామయ్యకు సంగతి చెప్పి, “అయ్యా! మీ ఉప్పు, పులుసు తిని ఇంతకాలం బతికాను. మీరనుమతిస్తే, నా భార్యాబిడ్డలతో పులిదిండి గ్రామానికి వెళ్ళి పోతాను,” అన్నాడు.

రామయ్య వాడికేసి అసూయగా చూస్తూ, “గోచిపాతంత సొంత పాలం దారికింది కదా

జె. ఉదయనాగశిరీష