హస్తినాపురానికి సమీపంలో ఉండే అరణ్యాలలో హిరణ్యధన్యుడు అనే ఎరుకల రాజు ఒకడుండేవాడు. ఆయనకు ఏకలవ్యుడనే కొడుకున్నాడు. ద్రోణుడనే ఆయన వద్ద దేశం లోని రాజకుమారులందరూ విలువిద్య నేర్చు కుంటున్నారనీ, ఎక్కడెక్కడి నుంచో రాజకుమారులు హస్తినాపురానికి వచ్చి ద్రోణుడికి శిష్యులై సమస్త అస్త్ర శస్త్ర విద్యలూ అభ్యసిస్తున్నారనీ ఏకలవ్యుడు విన్నాడు.

అతను ద్రోణుడి వద్దకు వచ్చి, తనను కూడా ఒక శిష్యుడుగా చేర్చుకోమన్నాడు. వాడు ఎరుకలవాడని తెలిసి, ద్రోణుడు అతన్ని శిష్యుడుగా చేర్చుకొనడానికి నిరాకరించాడు.

ఏకలవ్యుడు ఎంతో వినయంతో ద్రోణుడికి మొక్కి సెలవు పుచ్చుకుని, తన అర

ణ్యానికి తిరిగివెళ్ళి, ఒకచోట ద్రోణుడి బామ్మ ఒకటి చేసిపెట్టి, ఆయన్నే గురువుగా భావించి, బాణాలు ప్రయోగించడం అభ్యాసం చేయసా గాడు. ఆ అభ్యాసం ఫలితంగా ఏకలవ్యుడు విలువిద్యలో ద్రోణుడి శిష్యులందరినీ మించి పోయాడు.

ఒకనాడు ద్రోణుడి శిష్యులు వేటాడటానికి ఏకలవ్యుడుండే వనానికే వచ్చారు. వేటకుక్కలలో ఒకటి మిగిలిన కుక్కల నుంచి వేరై, జింక తోలు కట్టుకుని, మట్టి కొట్టుకుని, జుట్టంతా జడలు కట్టుకుపోయి ఉన్న ఏక లవ్యుణ్ణి చూసి మొరిగింది. ఏకలవ్యుడు కుక్క చేసిన ధ్వనిని బట్టి ఒకేసారి ఏడు బాణాలు వేసేసరికి, ఆ ఏడు బాణాలూ కుక్క ముఖంలో గుచ్చుకున్నాయి. అలా గుచ్చుకున్న