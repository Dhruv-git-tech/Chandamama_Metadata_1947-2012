గడిపే చిత్రసేనుడిలో వచ్చిన మార్పు మెచ్చు దగిందే. కానీ ఇందుకోసం జనకసేనుడు మాట్లాడిన తీరు కేవలం వాక్సాతుర్యమే కాక పరస్పర వైరుధ్యంగా కూడా కనబడుతున్నది. ఏ దేశపు రాజైనా, ఆ దేశపు ప్రజల్లో ఒకడు కాబట్టి, ఆయన ఏవేషం వేసినా అది మారు వేషం కాదనడం అర్థరహితం కాదా? ఈ సూత్రికరణ ప్రకారం రాజైనవాడు మారువేషం వేయాలంటే – ఏ రాక్షసుడుగానో, దేవతగానో వేషం వేయవలసి వుంటుంది! వీటన్నిటికన్న జనకసేనుడు, చిత్రసేనుడితో – నువ్వు మారు వేషంలో వుండగా కలుసుకుంటాననడం మరింత హాస్యాస్పదంగా వున్నది. ఈ సందేహాలకు సమాధానం తెలిసికూడా చెప్పకపోయావో, నీతల పగిలిపోతుంది,” అన్నాడు.

దానికి విక్రమార్కుడు, “ఇందులో జనకసేనుడు రాజర్షి అన్న సంగతి గుర్తుంచుకుంటే, ఆయన తన స్థాయికి తగిన విధంగా మాట్లాడాడే తప్ప, అందులో వాక్సాతుర్యం, పరస్పర వైరుధ్యం అంటూ ఏమీ లేదని తెలిసిపోతుంది. ఆయన చిత్రసేనుడికి సూచించింది

– ఏ దేశంలోనైనా పౌరులు పలు విధాలుగా వుంటే, వారిలో సమర్థుడు వారికి రాజవుతాడని. అంటే – ఒక పౌరుడు ప్రజాసేవ చేయడానికి వేసుకున్న మారువేషం రాజు. అందుకే జనకసేనుడు, చిత్రసేనుడితో – నువ్వు మారువేషంలో వుండగా కలుసుకుంటానని చెప్పాడు. అదే విధంగా ఆయన వచ్చినప్పుడు చిత్రసేనుడు నృత్యగానాల్లో లీనమై వున్నాడు. ఇది చూసిన జనకసేనుడు, అతడికి తను చేస్తున్నది మారువేషానికి తగిన పనికాదని హితపు చెప్పాడు. సహజంగా వివేకీ, సూక్ష్మగ్రాహీ అయిన చిత్రసేనుడు వెంటనే సంగతి గ్రహించి – నాలోపం నాకు తెలిసింది, అన్నాడు. ఈ కారణాలవల్ల జనకసేనుడు మాట్లాడిన దాంట్లో వాక్సాతుర్యం, పరస్పర వైరుధ్యం అంటూ ఏమీ లేదు,” అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)

[ఆధారం : “వసుంధర” రచన]