అటువంటి ద్రోహికి శిక్ష ఏమిటంటే సైనికు లందరూ అతన్ని రాళ్లతో కొట్టి చంపటం. ప్రబోధుణ్ణి అదే ప్రకారం గ్రీకులందరూ రాళ్లతో కొట్టి చంపారు. చనిపోయే ముందు ప్రబోధుడు, “అయ్యో! సత్యమా? నా కన్న ముందే నీవు చనిపోయావా?” అని ఆక్రో శించాడు.

ప్రబోధుడి హత్య అన్ని విధాలా అక్రమ మైనది. అతను నిర్దేషి కావటమే గాక గొప్ప ప్రతిభావంతుడు కూడా. ట్రోయ్ నగరాన్ని ముట్టడించిన గ్రీకులకు కాలక్షేపం జరగ టానికి గాను అతను పాచికలు సృష్టించాడు. అతను సృష్టించినవి ఇంకా చాలా ఉన్నాయి. అతను దీపస్తంభాలు కనిపెట్టాడు; త్రాసులూ, కొలమానాలూ సృష్టించాడు; లిపిని సృష్టిచేశాడు. సైనిక శిబిరాలలోనూ, ఇతర చోట్లా పహరా వాళ్లను ఏర్పాటు చేసే వైనం కనిపెట్టాడు. గ్రీకులు అతనికి ఎన్నో విధాల ఋణపడి ఉన్నారు.

గ్రీసుదేశంలో ఉన్న ప్రబోధుడి తండ్రికి తన కుమారుడి హత్యను గురించి వార్త

తెలిసింది. ఆయన ట్రోయ్ నగరానికి ప్రయాణమై వచ్చి, “నా కొడుకును ఏ కారణం చేత హత్య చేయవలిసివచ్చింది? వాడు ద్రోహి అని ఎలా రుజువు చేశారు?” అని రారాజును నిలదీసి అడిగాడు.

రారాజు ఆయనకు సంజాయిషీ ఇవ్వ నిరాకరించాడు. ప్రబోధుడు అకారణంగా హత్య చేయబడ్డాడనీ, రూపధరుడు అతని మీద కుట్రచేసి ఆ పని చేయించాడనీ రారాజుకు స్పష్టంగా తెలిసే ఉండాలి. అయినప్పటికీ ఆయన రూపధరుడిపైగల ఆదరంకొద్దీ ప్రబోధుడి తండ్రి ఆక్షేపణను తోసిపుచ్చాడు.

తాను వచ్చిన పని కాలేదు. ప్రబోధుడి తండ్రి గ్రీసుకు తిరిగివెళ్లి, కొంతమంది గ్రీకువీరుల భార్యలతో, “నీ భర్త ఎవతెనో ట్రోయ్ నగరపు స్త్రీని పెళ్లాడి వెంటతెస్తున్నాడు. ఇకముందు ఆవిడే రాణి కాబోతుంది!” అని అబద్ధాలు చెప్పాడు. ఇది విని కొందరు గ్రీకు స్త్రీలు బాధతో ఆత్మహత్యలు చేసు కున్నారు.

— (ఇంకాఉంది)