ఏకలవ్యుడు ఏమాత్రం సంకోచించక తక్ష ణమే తన కుడి బొటనవేలు నరికి ద్రోణుడి కిచ్చాడు.

అటుతరవాత అతను విల్లును ఎడమచేత పట్టుకుని, కుడిచేతి మిగిలిన వేళ్ళతో బాణాలు సంధించటం అభ్యాసం చేశాడు. కాని అతను విలువిద్యలో మొదట ఉండిన ప్రావీణ్యాన్ని పోగొట్టుకున్నాడు.

ఈవిధంగా అర్జునుడి భయాన్ని తీర్చి, ద్రోణుడు కులాసాగా కబుర్లు చెప్పుకుంటూ అతనితో సహా హస్తినాపురానికి తిరిగి వచ్చాడు.

ద్రోణుడి దగ్గిర అన్ని విద్యలూ నేర్చుకున్న ప్పటికీ కూడా పాండవులు వేరువేరు విద్యలలో ప్రవీణ్యం సంపాదించాడు. గదా యుద్ధంలో భీముడూ, దుర్యోధనుడూ బాగా రాణించారు. అర్జునుడు విలువిద్యలో సాటిలేనివాడయ్యాడు; ఈ విద్యలో అతని బుద్ధిబలమూ, శరసంధానంలో వేగమూ, శస్త్రాస్త్రప్రయోగ నైపుణ్యమూ మరెవరికీ రాలేదు.

అశ్వత్థామకు తెలిసిన యుద్ధ రహస్యాలు మరెవరికీ తెలియవు.

నకులసహదేవులుకత్తియుద్ధంలో హెచ్చుగా రాణించారు.

భీముడి గదాయుద్ధ కౌశలమూ, అర్జునుడి విలువిద్యాతిశయమూ చూసి దుర్యోధనుడు మొదలైనవాళ్ళు చాలా బాధపడుతుండేవారు.

ఒకనాడు ద్రోణుడు తన శిష్యులలో ఎవరికెంత గురి ఉన్నదీ తెలుసుకోగిరి, ఒక బొమ్మ గద్దను చేయించి, దానిని కనపడి కనపడకుండా ఒక చెట్టు మీద పెట్టించి, శిష్యులందరినీ చెట్టు వద్దకు తీసుకుపోయి, “ఈ చెట్టు మీద ఉన్నపక్షి, ఆకుల సందుగా జాగ్రత్తగా చూస్తే కనబడుతుంది. మీరందరూ విళ్ళకు బాణాలు సంధించి, నేను చెప్పగానే దాని తల తెగేటట్టు కొట్టాలి,” అన్నాడు.

ఈ పరీక్షలో మొట్టమొదటి వంతు ధర్మ రాజుది.

“బాగా చూడు, పక్షి కనిపిస్తున్నదా?” అని ద్రోణుడు అడిగాడు. “కనిపిస్తున్నది,” అన్నాడు ధర్మరాజు.