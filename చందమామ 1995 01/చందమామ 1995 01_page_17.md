నావలను సముద్ర తీరాన ఒక సురక్షిత
ప్రాంతాన ఉంచి, ట్రోయ్ నగరపు గోడల
బయట ముట్టడివేశారు. ఈ ముట్టడి పదేళ్లు
సాగింది. మొదటి తొమ్మిది సంవత్సరాల
కాలంలో ఉభయపక్షాలకూ మధ్య చెప్పుకో
దగిన యుద్ధం ఏమీ జరగలేదుగాని అనేక
ఇతర సంఘటనలు జరిగాయి.

ట్రోయ్ రాజైన వర్థనుడికి ఇద్దరు భార్యలు.
మోహనుడి తల్లి ఆయనకు రెండవ భార్య.
ఆయనకుకలిగినయాభైమందికుమారులలో
పందొమ్మిదిమంది ఆమె కన్నబిడ్డలే. వారం
దరిలోకి జ్యేష్ఠుడు వీరసింహుడు. ఆమెకు
కలిగిన కుమారులలో ఇలియుడు ఒకడు.
ఇలియుడికి ఇరవై ఏళ్లు నిండినట్లయితే

ట్రోయ్ నగరాన్ని ఎవరూ జయించలేరని
దైవజ్ఞులు చెప్పారు.

అందుచేత ఎలాగైనా ఇలియుణ్ణి కడ
తేర్చటానికి వజ్రకాయుడు పూనుకున్నాడు.
ఒకనాడు ఇలియుడు ఒక ఆలయప్రాంగ
ణంలో గుర్రాలను కవాతు చేయిస్తుండగా
వజ్రకాయుడు అక్కడికి వెళ్లి, ఇలియుణ్ణి
బల్లెంతో పొడిచి చంపేశాడు. ఇలియుడి
మృతికి ట్రోయ్ పౌరులందరూ దుఃఖించారు.

వర్ధనుడి కొడుకులలో వృకాక్షుడని మరొక
డున్నాడు. వాడు తోటలో కొమ్మలునరికి,
రథాలకు పనికివచ్చే కాడి కర్రలు తయారు
చేస్తూ ఉండగా, రాత్రివేళ వజ్రకాయుడు
రహస్యంగా నగరంలోకి ప్రవేశించి వృకాక్షుడు
పనిచేసుకుంటూ ఉండిన తోటకువెళ్లి, అత
నినిపట్టుకునితమశిబిరానికితీసుకుపోయాడు.

ఈ ఖైదీని గ్రీకు నాయకులు, ఏం
చెయ్యాలో తెలియక, తమ సైన్యాలకు
మద్యం సరఫరాచేసే ఒక రాజుకు బానిసగా
అమ్మారు. ఆ రాజు కొలువులో ఉండే వారె
వరో వృకాక్షుణ్ణిచూసి జాలిపడి, రాజుకు
తగిన సొమ్మిచ్చి, అతన్ని బానిసత్వంనుంచి
విముక్తుణ్ణిచేశారు. వృకాక్షుడు ట్రోయ్ నగరా
నికి తిరిగివస్తూ ఉండగా, దారిలో అతన్ని
చూసి వజ్రకాయుడు చంపేశాడు.

వజ్రకాయుడు ఇలాటి పనులింకా చేశాడు.
యుద్ధం లేదు, గ్రీకు సైనికులకు పనికూడా
లేదు. అందుచేత వజ్రకాయుడు ఒక సైనిక