అత్యాశ

ఒకానొక దేశంలో ఒక పేదవాడుండే వాడు.
వాడు చుట్టుపక్కల గ్రామాలన్నీ తిరిగి అడు
క్కుంటూ ఉండేవాడు. పాలాలలో పనులు
జరిగే రోజుల్లో కూలిజనం తాము తినేదాన్లోనే
వాడికి ఇంత ఇచ్చేవారు. కాని ఆ తరవాత
వాడికేమీ దారికేది కాదు. ఇళ్లకు పోయి అడు
క్కున్నా కుక్కలు మీద పడేవే తప్ప అట్టే
ప్రయోజనం ఉండేది కాదు. అటువంటప్పుడు
వాడు రోజుల తరబడి తిండికి మాడేవాడు.

ఒక యేడు ఆ బిచ్చగాడికి ఇదే గతి
పట్టింది. రెండు రోజుల పాటు తిండిలేని
స్థితిలో వాడు ఒక గ్రామం నుంచి ఇంకో
గ్రామానికి బయలుదేరాడు. దారిలో ఒక
ముసలివాడు ఎదురుపడి, “పాపం, డొక్క
అంటుకుపోయినట్టుంది. ఇంద, ఈ శనగ
గింజ తీసుకో!” అంటూ బిచ్చగాడి చేతిలో
ఒక శనగగింజ పెట్టాడు. “దీంతో కడుపు
నిండుతుందా, బాబూ?” అన్నాడు బిచ్చగాడు.

“దీన్ని తినేస్తే నీకేం లాభం? ఇది నీవద్ద
ఉన్నదంటే ఎవరుపడితే వారు నీకు అతిథ్యమి
స్తారు. అప్పుడు నువ్వు తిండికి మాడవలసిన
అవసరం ఉండదు,” అన్నాడు ముసలివాడు.

తరవాత ఎవరి దారిన వారు వెళ్ళారు.
చీకటిపడే వేళకు బిచ్చగాడు పక్క గ్రామంచేరు
కుని ఒక ఇంటిముందు నిలబడి, “కాస్తా అన్నం
పడేయించండి, నాయనా!” అని కేక పెట్టాడు.

వెంటనే ఇంటి యజమాని బయటికి
వచ్చి బిచ్చగాణ్ణి చూసి, తమ గ్రామం వాడు
కాడని తెలుసుకుని లోపలికి పిలుచుకు
వెళ్లి, కడుపునిండా భోజనం పెట్టించాడు.
“ఇవాళ రాత్రికి నువ్వు మా ఇంటి పంచలోనే
పడుకోవచ్చు. ఈ చీకట్లో ఇప్పుడు ఎక్కడికి
పోతావు?” అన్నాడు ఇంటి యజమాని బిచ్చ
గాడితో.

బిచ్చగాడికి పరమానందమయింది. వాణ్ణి
ఎవరు కూడా ఎన్నడూ ఇంత ఆదరంతో