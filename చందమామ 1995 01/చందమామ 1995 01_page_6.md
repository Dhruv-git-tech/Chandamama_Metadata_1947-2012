చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

బాలలు - పర్యావరణ రక్షణ!

బౌలబాలికలలో పర్యావరణ రక్షణ పట్ల ఆసక్తిని పెంపాందించడం ఎలా?
అన్న విషయం మీద పదేళ్ళ క్రితం ఒక పోటీ జరిగింది. ఆ పోటీలో పాల్గొని,
విజేతలై బహుమతులు స్వీకరించడానికి ముప్పైమంది ఢిల్లీకి వచ్చారు.
నాటి సభకు ముఖ్య అతిథిగా సుప్రసిద్ధ పర్యావరణ పరిరక్షకుడు సుందర్
లాల్ బహుగుణ వచ్చాడు. ఆయన విజేతలను చూసి, "మీలో ఎంత
మంది, మీ చేతులతో స్వయంగా మొక్కలు నాటారు?" అని అడిగాడు.
ఒక్కరు కూడా సమాధానం చెప్పలేదు!

"యేడాదిలోగా ఫలితం కావాలంటే వ్యవసాయం చేయండి. మీ
సంతతి లాభం పొందాలంటే చెట్లు నాటండి," అని ఒక చీనా సామెత
చెబుతుంది.

చెట్టుచేమల పట్ల ఆసక్తినీ, పర్యావరణ పరిరక్షణ పట్ల శ్రద్ధనూ బాల్యం నుంచే కలుగజేయడం మంచిది. ఈ అవసరాన్ని గుర్తించి, ఇటీవల బడి ఆవరణలో ఏమాత్రం స్థలం ఉన్నా, అందులో మొక్కలు నాటి పెంచడానికి విద్యార్థులను ప్రోత్సహిస్తున్నారు. ఒరిస్ఫాలో ఒక ఉపాధ్యాయుడు, ఒక విద్యార్థినిని, ఆమె నాటిన మొక్క దగ్గరికి వెళ్ళి రోజూ కొంతసేపు పాడమన్నాడు. రెండు నెలలలో ఆ మొక్క, మిగతా మొక్కలకన్నా ఏపుగా పెరిగింది. మనలాగే మొక్కలు కూడా ప్రాణం కలవి అని పిల్లలు గ్రహించే విధంగా చేయడానికే ఆ ఉపాధ్యాయుడు అలా చేశాడు. చెట్లను గురించి కేవలం పాఠాలు వినడంకన్నా, చెట్లను నాటి, పెంచడం వల్ల పిల్లలలో వాటిని గురించిన ప్రత్యక్ష అవగాహన కలుగుతుంది!

సంపుటి : 97

జనవరి '95

సంచిక : 1

విడిప్రతి : 5.00

సంవత్సర చందా : 60.00