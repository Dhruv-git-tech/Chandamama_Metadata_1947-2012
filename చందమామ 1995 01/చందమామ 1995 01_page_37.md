“మా రాజుకు ప్రజా సంక్షేమం కంటే విలాసాలే ముఖ్యం. నా డబ్బుతో ఆయన విలాసాలు పెరుగుతాయి. ఆ విధంగా నా డబ్బు దుర్వినియోగమైతే నాకీ రూపం పోదు,” అన్నది దయ్యం.

“పోనీ — ప్రజలకు మేలు చేసే సేవా సంస్థలెన్నిటినో మీ రాజు నెలకొల్పి వున్నాడు కదా! నీ డబ్బును వారికందజేస్తాను. విషయం రాజుకూ తెలుస్తుంది; డబ్బు ప్రజలకూ ఉప యోగపడుతుంది,” అన్నాడు రామశర్మ.

“అయ్యో! మా దేశంలో సేవా సంస్థల గురించి మీకు తెలియదు కాబోలు. వాటి నిండా చెప్పలేనంత అవినీతి. పది లక్షల వరహాలు వాటికిస్తే లక్ష వరహాలు కూడా ప్రజలకు చేరవు,” అన్నది దయ్యం.

మనిషి చనిపోయి దయ్యమైనాక కూడా, డబ్బు పరోపకారానికి వినియోగించాలను కోవడం చాలా గొప్ప విశేషంగా భావించాడు రామశర్మ. అలాంటి పౌరులున్న ఇంద్రపురి రాజ్యంలో పేదరికం వుండడానికి వీల్లేదు మరి!

రామశర్మ ఇలా ఆలోచిస్తూనే, “నాకు మా రాజు మీద నమ్మకముంది. మా దేశంలోని సేవా సంస్థల మీదా నమ్మక ముంది. చూస్తే మీ దేశం పరిస్థితులు వేరుగా తోస్తున్నాయి. నుప్పు ఈ విషయంలో మీ దేశంలోని పండి తుల సహాయాన్ని కోరలేకపోయావా?” అన్నాడు దయ్యంతో.

వల్ల, నావాళ్ళెవరూ నా ఈ రహస్య సంపద గురించి పట్టించుకోలేదు. ఆ ధనం ఎవరికీ ఉపయోగపడకుండా దాచేసినందుకే నేనిలా దయ్యాన్నయ్యాను. ఆ డబ్బును ప్రయోజన కరమైన దానికి వినియోగిస్తే, నాకీ దయ్యం రూపు పోయి ఉత్తమ లోకాలు ప్రాప్తిస్తాయి. తమరు ప్రముఖ ఆర్థికశాస్త్ర పండితులు రామశర్మగారని నాకు తెలుసు. నాకీ రూపు పోవడానికి సాయపడండి,” అంటూ చేతులు జోడించి నమస్కరించింది.

“దీనికంత ఆలోచన దేనికి? మీ రాజు గారికి ఆ ధనమందేటట్లుగా చేస్తాను. ఆయన ప్రజోపయోగకర కార్యాలు చేస్తాడు,” అన్నాడు రామశర్మ.