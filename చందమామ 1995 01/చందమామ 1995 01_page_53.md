అని, పాలేరు పనిలో వున్న నియమాలు మరిచిపోతే ఎలా? ఇష్టమున్నా లేకపోయినా, ఒకసారి పాలేరుగా చేరాక తాలి ఏకాదశి వచ్చే వరకూ పనిచేయాలన్నది ఒప్పందం. తాలి ఏకాదశికి ఇంకా రెండునెలలుంది. ఆ రెండు నెలలూ నువ్వు పనిచెయ్యాలి. కాదంటావా? ముందే జీతంగా నేను కొలిపించిన గింజలు తిరిగి ఇచ్చెయ్యి. పాలేర్లు మధ్యలో పనిమానేసి వెళ్ళిపోయే పద్ధతి ప్రవేశపెడితే, మిగిలిన రైతులు నా మీద మండిపడతారు," అన్నాడు.

గోపన్న చేసేది లేక తాలి ఏకాదశి దాకా కొండాపురంలోనే వుండిపోయాడు. ఆతర్వాత యజమాని దగ్గర సెలవు తీసుకుని యుక్త, వయసు వచ్చిన కూతురు, పదేళ్ళ కొడుకు,

భార్యతో పులిదిండి గ్రామంచేరి సొంత వ్యవసాయం చేసుకోసాగాడు.

పాలేరుతనంలో ఏమీ వెనకేసుకోలేక పోయిన గోపన్న, వ్యవసాయం పెట్టుబడి కోసం, ఇంటి ఖర్చుల కోసం భారీగా అప్పుచేయవలసి వచ్చింది. ఇది తెలుసుకున్న పారుగురైతు గోపన్నతో, “చూడు, గోపన్నా! నీ ఎకరం పాలంలో ఒక అరెకరం పాలం వ్యవసాయం నువ్వు చేసుకో. మిగిలిన అరెకరం నాకమర్చు. ఆ అరెకరానికి పెట్టుబడి పెట్టి నేను వ్యవసాయం చేస్తాను. ఖర్చులు నావి కాబట్టి ఫలసాయంలో సగం నీకిస్తాను. అది మిగిలిన నీ అరెకరానికీ పెట్టుబడి పెట్టుకో. నాకూ, నీకూ కూడా లాభం!” అన్నాడు.

గోపన్నకు ఈ ఏర్పాటు మేలయింది. అతడు సొంత వ్యవసాయం మీద ఏలోటూ లేకుండా సుఖంగా బతకసాగాడు.

ఈ స్థితిలో గోపన్న, తన కూతురుకు పెళ్ళి సంబంధం కుదుర్చుకున్నాడు. అతడు స్వయంగా కొండాపురం వెళ్ళి, తన పాత యజమాని రామయ్యను పెళ్ళికి రావలసింది గాఆహ్వానించాడు. ఇందుకు రామయ్య, అతడి పెద్దకొడుకులిద్దరూ అయిష్టంగా మాట్లాడినా, మంచన్న మాత్రం అతణ్ణి ఒంటరిగా కలుసుకుని, “గోపన్నా! నువ్వు చాలాకాలం నమ్మకంగా మా దగ్గర పనిచేశావు. తండ్రి చాటు బిడ్డగా ఇప్పుడు నీకు ఒక్క రూపాయి కూడా ఇవ్వలేనందుకు బాధగా వుంది. కానీ