దళాన్ని వెంటబెట్టుకుని ట్రోయ్ నగరపు
పరిసరాలు కొల్లగొట్ట నారంభించాడు. వారు
ఐడా పర్వతం మీదికి వెళ్లేసరికి అక్కడ
వారికి ప్రశంసనుడు అనేవాడు తటస్థపడ్డాడు.

ఈ ప్రశంసనుడు మోహనుడికి దాయాది.
మోహనుడు భువనసుందరిని ఎత్తుకురావటా
నికి స్పార్టాకు వెళ్లినప్పుడు ప్రశంసనుడుకూడా
అతని వెంట వెళ్లి అనేక విధాల సాయపడ్డాడు.
అయినప్పటికీ, భువనసుందరి మూలంగా
గ్రీకులకూ, ట్రోజనులకూ కలిగిన యుద్ధంలో
ప్రశంసనుడు తటస్థంగా ఉండిపోయాడు;
అతను యుద్ధం చెయ్యలేదు సరికదా,
అతని బలాలుకూడా యుద్ధంలోకి రాలేదు.

ప్రశంసనుడు తన పశువుల మందలను
కాసే వారివెంట ఐడా పర్వతం మీద ఉన్న

సమయంలో వజ్రకాయుడూ అతని సైని
కులూ అక్కడికి వచ్చారు. వజ్రకాయుడి
ధాటికి తాళలేక ప్రశంసనుడు కొండ దిగి
పారిపోయాడు. గ్రీకులు ప్రశంసనుడి పసుల
కాపర్లను హతమార్చి పశువుల మందలను
స్వాధీనపరుచుకున్నారు.

ఈ సంఘటన జరిగినాక ప్రశంసనుడు
తటస్థంగా ఉండలేక పోయాడు. అతను
వెంటనే తన బలాలను ట్రోయ్ నగరానికి
తరలించుకు వెళ్లి, యుద్ధంలో చేరాడు.
ప్రశంసనుడు గొప్ప యోధుడు, ఎవరినీ
లక్ష్య పెట్టని వజ్రకాయుడు సహితం అతన్ని
గురించి ఎన్నడూ తేలికగా మాట్లాడలేదు.
ఇక ట్రోజను సైనికుల మాట చెప్పనవసరం
లేదు. వారు తమ పక్షాన గల వీరులలో వీర