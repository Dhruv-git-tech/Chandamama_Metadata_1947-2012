ప్రయోగించి గాలీ, నిప్పూ, మేఘాలు మొద లైనవి సృష్టించాడు. ఒక అస్త్రంతో అంతర్థాన మయ్యాడు. అతని లక్ష్యసిద్ధి అమోఘం. గుండ్రంగా తిరిగే పందిబొమ్మ ముఖాన ఒకేసారి అయిదు బాణాలు గుచ్చుకునేలాగా కొట్టాడు. ఒక్క ఆవు కొమ్ములో ఇరవై ఒక్క బాణాలు గురి తప్పకుండా గుచ్చుకునేటట్టు వేశాడు.

కుర్రవాళ్ళందరూ తమ తమ విద్యలు ప్రదర్శించి, రంగస్థలం నుంచి నిప్పుమించిన తరవాత అక్కడికి, సహజ కవచ కుండలాలతో బాల సూర్యుడిలాగా వెలిగిపోతూ, కర్ణుడు ధనుర్భాణాలు ధరించి వచ్చాడు. అతను ద్రోణాచార్యుడికీ, కృషాచార్యుడికీ నమస్క రించి, గంభీరమైన స్వరంతో, “ఓరీ, అర్జునా! ధనుర్విద్యలో నువ్వే మొనగాడవనుకోకు. నువ్వు ప్రదర్శించిన విద్యలన్నిటినీ నేను కూడా ప్రదర్శిస్తాను,” అన్నాడు.

ఆ మాటతో అర్జునుడికి కోపమూ, అవ మానమూ కలిగాయి; ప్రేక్షకుల్లో ఆసక్తి కలిగింది. నిజంగానే కర్ణుడు, అర్జునుడు

ప్రదర్శించిన విద్యలన్నీ తానూ ప్రదర్శించాడు. వెంటనే దుర్యోధనుడూ, అతని తమ్ములు వచ్చి కర్ణుణ్ణి కౌగలించుకుని, అభినందించి, “ఈనాటి నుంచీ నువ్వు మాకు ఆప్తుడివిగానూ, మాలో ఒకడివిగానూ ఉండు. మా శత్రువు లను నాశనం చేసి, మాకు మేలు చెయ్యి,” అన్నారు.

కర్ణుడు అందుకు సమ్మతించి, తనను అర్జునుడితో ద్వంద్వ యుద్ధం చెయ్యనివ్వ మని ద్రోణాచార్యుణ్ణి అడిగాడు. అర్జునుడు అందుకు వెంటనే సిద్ధమయ్యాడు. తన కొడుకులు యుద్ధానికి తలపడటం చూసి కుంతి మూర్ఛపోయింది. చెలికతెలు ఆమెను సేదదీర్చారు.

అప్పుడు కృపుడు కర్ణుడితో, “నాయనా, నీ కులమేది? నువ్వు ఎక్కడివాడవు? నీ తల్లిదండ్రు లెవరు? నువ్వు సుక్షత్రియుడివైతే తప్ప అర్జునుడు నీతోద్వంద్వయుద్ధం చేయ గూడదు,” అన్నాడు.

కర్ణుడు తనను పెంచినవారి పేర్లు చెప్పటానికి సిగ్గుపడిపోయాడు.