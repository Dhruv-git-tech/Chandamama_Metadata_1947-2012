పాటలు పాడించేవారు,” అంటూ ఉత్సాహంగా చెప్పుకుపోతూంటే, రామశర్మ ఆ ఇంట్లో ప్రవేశించి, “చనిపోయిన ఈ ఇంటి యజమాని పుట్టిన రోజు వేడుకనింత ఘనంగా చేస్తున్న మీరందరూ ధన్యులు,” అన్నాడు.

ఒక విధవరాలు, ఇద్దరు కొడుకులు, కోడళ్లు అంతా మాటలు మాని రామశర్మ వంక ఆశ్చర్యంగా చూడసాగారు. ఒకటి, రెండు క్షణాలు తర్వాత ఆయనన్న మాటలకు అర్థం తెలిశాక, విధవరాలు, “అయ్యో! ఆయన సంగతి మాకు గుర్తు లేదు. బ్రతి కున్నంత కాలం క్రమశిక్షణ, క్రమశిక్షణ అంటూ మాకే సరదాలూ లేకుండా చేశాడా యన. ఆయన చావు మా సుఖానికొచ్చింది. ఇరవై ఎకరాల మాగాణి వుంది; కౌలుకిచ్చాం.

ఆ వచ్చే డబ్బుతో కనీసం వారానికొక రోజయినా ఇంత సరదాగా జీవిస్తున్నాం,” అన్నది.

“అయితే మీరెప్పుడూ ఒక్కసారి కూడా ఆయన్ను తలుచుకోరా?” అని అడిగాడు రామశర్మ.

“ఎందుకు తలుచుకోము? ఆ పోయేదేదో ఇంకాస్త ముందు పోయి వుంటే, మరిన్ని రోజులు సుఖంగా వుండేవాళ్ళం కదా అని పించినప్పుడల్లా ఆయన్ను తలుచుకున్నట్లే కదా? ఆ తర్వాత, ఊళ్ళో బికారిలా తిరిగే నా సవతి కొడుకున్నాడు. వాడు తాగి తంద నాలాడి ఎవరినో ఏదో చేస్తాడు. వాళ్ళు మా ఇంటికొచ్చి ఫిర్యాదు! ఆయన పోగానే వాడికీ ఈ ఇంటికీ సంబంధం తెగిపోయిందని