పరిపాలన సక్రమంగా వుండేలా చూడడం
మీ బాధ్యత,” అని చిత్రసేనుడే ఆయనను
మందలించాడు.

రాజోద్యోగుల అవినీతి ఆపినంత మాత్రాన
పరిపాలన సక్రమంగా వుండదు కదా! మహా
రాజు తనకుతానై కలగజేసుకోకపోతే శాసనాలు
తగిన విధంగా అమలుకావు. కానీ రాజు
తనమాట వినడు! ఇలా ఆలోచించి సుబుద్ధి
సమీపారణ్యంలోని జనకసేనుడనే రాజర్విని
రాజధానికి ఆహ్వానించాడు.

జనకసేనుడు శతవృద్ధు, ఆయన మగధ
రాజుల వంశానికి చెందినవాడు. ఐహిక
సుఖాలమీద వ్యామోహం నశించి వైరాగ్యంతో
సమీప అరణ్యానికి వెళ్ళి తపస్సు చేసుకుంటు
న్నాడు. ఆయన మాట మగధరాజులకు
వేదవాక్కు.

చిత్రసేనుడు, జనకసేనుడిని అర్ఘ్యపాద్యా
లిచ్చిగౌరవించాడు. జనకసేనుడాయన విన
యానికి మెచ్చుకుని, “నాయనా! నువ్వు
సర్వ గుణ సంపన్నుడిలా కనబడుతున్నావు.
కానీ నీ పాలనలో ప్రజలు సుఖపడుతున్నట్లు
తోచదు. ఈ విషయమై ఆలోచించావా?”
అని అడిగాడు.

ఈ ప్రశ్నకు చిత్రసేనుడు కలవరపడినా
తమాయించుకుని, “నామటుకు నేను మారు
వేషంలో రాజోద్యోగుల అవినీతిని తెలుసుకుం
టూనే వున్నాను. అంతకుమించిఏమిచేయాలో
నాకు తోచడంలేదు. నా మంత్రులు, రాజో
ద్యోగులు, అనుచరులు సమర్థులు కారేమో
అని అనుమానంగా వుంది. మీరు వారిని
పరీక్షించి తమ అభిప్రాయం చెప్పగలరా?”
అన్నాడు వినయంగా.

జనకసేనుడు దీనికి తల అడ్డంగా ఊపి,
“ప్రభువులో సమర్థత వుంటే తతిమ్మా వారిలో
సమర్థత తప్పక వస్తుంది. నువ్వు మారువేషం
లోవున్నప్పుడు ప్రజాక్షేమాన్నే ధేయంగావుం
చుకో. రాజోద్యోగుల అవినీతి కంటే ప్రజా
క్షేమం ముఖ్యంగా భావించు. ఒక సంవత్సరం
తర్వాత మారువేషంలో వున్నప్పుడు హఠాత్తుగా
నీకు కనిపిస్తాను. నిన్నెక్కడైనా ఎప్పుడైనా
కలుసుకునే అధికారం నాకున్నది కదా!”
అన్నాడు.