కావ్యాలు కొత్తవి రాయడమెందుకంటావా?
సృష్టి ఆరంభంలో మనిషి బట్టలేకుండా తిరిగేవాడు. తర్వాత ఆకులతో శరీరాన్ని కప్పకున్నాడు. తర్వాత నారబట్టలు. ఇప్పుడు పత్తితో బట్టలు నేస్తున్నారు. పట్టు బట్టలు కూడా కదుతున్నాం. కాలానుగుణంగా వస్త్ర ధారణలో మార్పు వచ్చినట్లే అభిరుచుల లోనూ, జీవితాన్ని గురించిన అవగాహనలోనూ మార్పులు వస్తాయి. వాటికి తగినట్లుగా కొత్త కావ్యాలూ, కొత్త కవులూ వస్తారు. కొత్త కావ్య మెందుకు రాయాలో తెలుసుకోవాలంటే, సువ్వు కవివి కావాలి. లేదా మా కావ్యాలు చదవాలి. పాత విషయాలను కాలానికి తగ్గట్లు చెప్పడానికి, కాలానికి తగ్గ కొత్త విషయాలు తెలుసుకునేందుకూ కొత్త కావ్యాలు అన్ని కాలాల్లోనూ రాకతప్పదు,” అన్నాడు.

ఈ వివరణకు మాధవుడు దిగ్గ్రాంతి చెందాడు. చాలా విషయాలను ఇన్ని వైపుల నుంచి వాడెన్నడూ ఆలోచించి వుండలేదు. మేఘనాథుడు సామాన్యుడు కాదని వాడికి అనిపించినా, ఆయనను ఇంకా ప్రశ్నించి గ్రామస్థుల ముందు తన గొప్పతనం నిలబెట్టు కోవాలనుకున్నాడు.

మేఘనాథుడు తను చెప్పేదాంట్లో మాటి మాటికీ తనను గురించి – మేము, మేము అంటూ మాట్లాడాడు. నేను అంటే వినయం. మేము అనడం అహంకారం. అంటే, మేఘనాథుడు అహంకారాన్ని విడిచి పెట్టలేదు!

మాధవుడు అందుకుగాను, “మీలో స్వార్థం, కీర్తికాంక్షా లేవేమో కానీ అహంకారం మాత్రం చెప్పలేనంతగా వుంది,” అని గట్టిగా చెప్పాలను కున్నాడు. కానీ తనబోటి వాడు అలా అంటే మర్యాదగా వుండదు. కాబట్టి తెలివిగా మాట్లాడి మేఘనాథుణ్ణి కాస్త ఆటపట్టించాలను కున్నాడు.

ఇలా అనుకుని మాధవుడు, మేఘనాథుడికి వినయంగా చేతులు జోడించి, “తమరు సామాన్యులు కారు, మహానుభావులు. తమలో స్వార్థంలేదు, కీర్తికాంక్షలేదు. కానీ మీ కావ్యం గురించి మేము రాశాం, మేము చెప్పాం, అంటూ పదేపదే మేము... మేము... అంటూ న్నారు. సామాన్యులది అహంకారంగా భావించే