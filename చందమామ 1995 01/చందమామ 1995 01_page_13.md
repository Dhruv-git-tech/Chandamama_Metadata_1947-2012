మేఘనాథుడు, మాధవుడికేసి ఒకసారి
పరీక్షగా చూసి, “మనిషి సంఘజీవి. కావాలన్నా
జంతువు కాలేడు. అలాగే సన్యాసీ కాలేడు.
కాబట్టి నీ తిండికీ, బట్టకూ, ఇంటికీ సమస్య
లేదు,” అన్నాడు.

గ్రామస్థులిది విని సంతోషంతో చప్పట్లు
కొట్టారు. మాధవుడు చిన్నబుచ్చుకున్నా,
ఓటమి నంగీకరించడం ఇష్టంలేక, “మీరు
నమ్మిన విషయాన్ని మీరు ఆచరించి చెప్పాలి.
మీరు సన్యాసి అయితేనే మీ కావ్యానికి
విలువ. కాదంటారా?” అని ప్రశ్నించాడు.

“ఈ విషయమై మేము బాగా ఆలోచించాం. సన్యాసి అంటే ఆలుబిడ్డల్నీ, అయిన వాళ్ళనూ విడిచి పెట్టనవసరం లేదు. అహం

కారాన్నీ, కీర్తికాంక్షనూ, స్వార్థాన్నీ విడిచి పెట్ట
గలిగితేచాలు. మేము అదేచేస్తున్నాం,” అన్నాడు
మేఘనాథుడు.

దానికి మాధవుడు, “అటువంటప్పుడు
మీరు కొత్తగా కావ్యాలెందుకు రాస్తున్నారు?
కావ్యం రాసిన పేరు మీకే దక్కాలన్న స్వార్థం
తోనే కదా! లేకుంటే ఇప్పటికే ఎందరోరాసిన
కావ్యాలున్నాయి. వాటి గురించే నలుగురికీ
ప్రచారం చేయవచ్చును కదా! అసలు మీ
కావ్యాలకు పేరు రావాలన్న కీర్తికాంక్షతోనే
కదా ఇలా ఊరూరా తిరుగుతున్నారు,”
అంటూ ఎదురు ప్రశ్న వేశాడు.

ఇందుకు మేఘనాథుడు ఏ మాత్రం
చలించక, “మేము రాసిన కావ్యానికి మా
పేరుండకపోతే అది అసత్యమవుతుంది.
శ్రీరాముడు మరొక పేరుతో రాజ్యం చేసినా,
కాళిదాసు ఇంకో పేరుతో కావ్యం రాసినా
ముందు తరాలవారికి అబద్ధం చెప్పినట్లేకదా!
చరిత్రకు న్యాయం చేకూర్చాలనే మేము,
మా పేరుతో కావ్యరచన చేస్తున్నాం. ఇక
ప్రచారమంటావా? మా కావ్యాన్ని ఏ రాజుకో
అంకితం చేస్తే లక్ష వరహాలకు తక్కువ
కాకుండా ఇచ్చి మాపేరు శాశ్వతం చేయ
గలడు. మాకు కీర్తికాంక్ష లేదు కాబట్టి,
మేము ఊరూరా తిరిగి ప్రజలకు మా కావ్యా
ర్థాన్ని వివరిస్తున్నాం. కీర్తి కోసం కుటుంబ
మంతా ఇలా ఊరూరా తిరగడం ఎంతో
శ్రమతో కూడిన పని. ఫలమూ తక్కువే! ఇక