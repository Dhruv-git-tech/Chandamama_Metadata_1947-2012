“మా దేశంలోని పండితులందరికీ ధనాశ ఎక్కువ. ఎవరిని సాయమడిగినా, ఆ డబ్బును తమకే ఇవ్వమంటారు. వాళ్ళమీద నాకు అంతగా నమ్మకం లేకనే, మీవంటి నిస్వార్థ పరుల కోసం ఎదురుచూస్తున్నాను,” అన్నది దయ్యం.

రామశర్మ, దయ్యానికి సాయం చేయడానికి ఒప్పుకున్నాడు. దయ్యం అదృశ్యరూపంలో వెంటరాగా ఇద్దరూ బయలుదేరి ఇంద్రపురి చేరుకున్నారు. దయ్యం సలహాతో రామశర్మ అక్కడ వున్న ధర్మసత్రమొకదాంట్లో బస చేశాడు.

ఆ సత్రం ఆ ఊరి ప్రముఖ వ్యాపారస్థుడు ధనసేనుడు కట్టించాడు. దానధర్మాలకూ, పుణ్యకార్యాలకూ ఆయన తర్వాతనే ఎవరైనా అని చెప్పుకుంటారు.

రామశర్మ, దయ్యానికి ధనసేనుణ్ణి గురించి చెబుతూ, “వీరి తాతలు త్రిపుర దేశానికి చెందిన వారు. నీతి, నిజాయితీలను నమ్ముకుని వ్యాపారం చేయడం వీరి కుటుంబ సంప్రదాయం. అందువల్లనే వీరు అన్ని దేశాలలోనూ వ్యాపారం చేస్తూ రాణిస్తున్నారు. ధనసేనుడి తమ్ముడు గుణసేనుడు మా దేశంలో ఎన్నోసార్లు రాజు చేత, ప్రజల చేత సత్కరించబడ్డాడు. అతడు మా దేశంలో రెండు దేవాలయాలను, ఎనిమిది ధర్మసత్రాలను, నాలుగు ఉచిత వైద్యశాలలను, ఎన్నో పాఠశాలలను నిర్మించి పోషిస్తున్నాడు. ధనసే

నుడి గొప్పతనం గురించి కూడా నేను నీకు హామీ ఇవ్వగలను. నీ డబ్బు అతడికివ్వు,” అన్నాడు.

“తమరు చెప్పింది న్యాయసమ్మతంగానే వుంది. కానీ అంతులేని ధనాన్ని విదేశీయుడికి కాకస్వదేశీయుడికిస్తే నాకు తృప్తిగా వుంటుంది కదా!” అన్నది దయ్యం.

అంతలో ఒక పేద బ్రాహ్మణుడు రామశర్మ వద్దకు వచ్చి, “అయ్యా! తమరు పరదేశిలా వున్నారు. అందుకే నోరు విడిచి దైర్యం చేసి అడుగుతున్నాను. నా ఇల్లు కూలిపోయేలా వుంది; నా తల్లి జబ్బుతో వుంది. నా అవ సరాలు పూర్తిగా తమరెలాగూ తీర్చలేరు. తమకు తోచినదిచ్చి నన్ను ఆదుకోండి. ఈ