చిత్రసేనుడు అంగీకార సూచకంగా తల వూపాడు. జనకోసేనుడు వెళ్ళిపోయాడు.

అప్పటినుంచి చిత్రసేనుడు వారానికొక్క సారైనా మారువేషంలో ప్రజల మధ్య సంచరించేవాడు. ఆ విధంగా ఆయనకు వాళ్ళ ఇబ్బందులు ఒక్కొక్కటే తెలిసి రాసాగాయి. తన దృష్టిలోకి వచ్చిన ప్రతి ఇబ్బందికీ ఆయన ఎప్పటికప్పుడు పరిష్కారమార్గం సూచిస్తూండే వాడు.

ఇన్ని చేసినా చిత్రసేనుడు తన విలాస జీవితం మాత్రం విడిచిపెట్టలేదు. ప్రతిరోజూ ఎక్కువసేపు నృత్య గీత వాద్యాలతోనే ఆయనకు గడిచేది. ఈ విషయమై మంత్రికూడా ఆయనను హెచ్చరించడం మానేశాడు.

చూస్తుండగానే ఏడాది గడిచిపోయింది. ఒకరోజున చిత్రసేనుడు విలాస మంది రంలో వట్టు పరుపు మీద అలవోకగా పడు కుని, నృత్యగానాలు వింటూ తన్మయత్వంలో మధ్య మధ్య కరతాళ ధ్వనులు చేస్తూండగా చటుక్కున అక్కడికి జనకోసేనుడు వచ్చాడు.

చిత్రసేనుడు కలవరపడుతూ లేచి ఆయనను సమీపించి పాదాభివందనం చేశాడు. జనకోసేనుడు అసంతృప్తిగా ఆయన వంక చూసి, “ఈ ఏడాదిలోనూ నీ రాజ్యంలో చెప్పు కోతగ్గ మార్పు వచ్చినట్లు లేదు. నేను చెప్పి వెళ్ళినది శ్రద్ధగా పాటించావా?” అన్నాడు.

“నిన్ననే మారువేషంలో ఒక పేదవాడింటికి వెళ్ళాను. వైద్య సదుపాయం లేక వాడు బాధపడుతున్నాడు. వాడికి ఉచిత వైద్యం జరిగే ఏర్పాటు చేశాను,” అన్నాడు చిత్రసేనుడు వినయంగా.

“అది సరే! మారువేషంలో వున్నప్పుడు ప్రజా క్షేమం గురించి తప్ప మరే విషయమూ ఆలోచించరాదని చెప్పానుకదా! అది నువ్వు శ్రద్ధగా పాటిస్తున్నట్లు లేదు,” అన్నాడు జనక సేనుడు.

ఇందుకు చిత్రసేనుడు చిన్నబుచ్చుకుని, “ఒక సామాన్యుడు జబ్బుతో బాధపడుతూంటే చూడలేక వెంటనే వాడికి ఉచిత వైద్యం ఏర్పాటు చేశాను కదా! అయినా నేను మీ మాటను శ్రద్ధగా పాటించలేదనే అనుకుటుం న్నారా?” అన్నాడు.