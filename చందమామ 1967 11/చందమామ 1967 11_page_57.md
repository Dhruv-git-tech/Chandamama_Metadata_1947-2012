రాణి తన రహస్య వివాహం గురించి
తండ్రికి చెప్పటానికి భయపడింది. ఎందు
కంటే ఆయన, తాను నిర్ణయించిన భర్తను
తప్ప తన కుమార్తె పెళ్ళాడరాదనీ, తాను
పెళ్ళి చేసేదాకా ఆమె అవివాహితగా ఉండి
తీరవలసిందే సనీ కరినంగా శాసించాడు.

అదే విధంగా రాజకుమారుడు కూడా
తన రహస్యవిహవాం గురించి తన తండ్రికి
చెప్పలేకపోయాడు. ఎందుకంటే రాజు తన
కుమారుడు ఒక గొప్ప రాజకుమార్తెను
పెళ్ళాడాలన్న ఉద్దేశంతో ఉండి, చిల్లర
మల్లర రాజకుమార్తెల సంబంధాలను
చాలావాటిని కొట్టిపారేశాడు. ఆటువంటివాడు

ఒక సామాన్య కుటుంబానికి చెందిన
పిల్లను తన కోడలుగా అంగీకరించడని
రాజకుమారుడికి తెలుసు.

కాలక్రమాన రూపరాణి ఒక మగబిడ్డను
కన్నది. అందుపల్ల ఒక కొత్త సమస్య
వచ్చి పడింది. ఆ బిడ్డను సాధ్యమైనంత
త్వరగా ఎక్కడికైనా సాగనంపక పోతే
రహస్యం దాగదు. ఎందుకంటే, వారానికి,
పదిరోజులకూ ఒకసారి రూపరాణి తండ్రి
వచ్చి, కింది నుంచే తన కూతురితోనూ,
ఆమె దాదితోనూ మాట్లాడి పోతుంటాడు.
ఆయన వచ్చిన సమయంలో చంటిపిల్ల
వాడు ఏడవ నారంభిస్తే రహస్యం బయట
పడిపోతుంది.

అందుకని రూపరాణీ, దాదీ కూర్చుని,
పసిగుడ్డును బయటికి చేరవేసే ఉపాయం
ఒకటి ఆలోచించారు. ఆ రోజు చీకటిపడే
వేళకు దాది తాడు సహాయంతో కిందికి దిగి
వెళ్లి, పూలతోటలు చేరుకుని, అక్కడ
ఒక గంపెడు పూలు కొని తెచ్చింది. రూప
రాణి పిల్లవాడికి కడుపునిండా పాలు పట్టి
నిద్రపుచ్చి, ఆ గంపలోనే పూల మధ్య
పడుకోబెట్టి, రాజకుమారుడు తన కిచ్చిన
కానుక లన్నిటినీ పిల్లవాడితోనే ఉంచి, పైన
మళ్ళీ పూలు కప్పింది.