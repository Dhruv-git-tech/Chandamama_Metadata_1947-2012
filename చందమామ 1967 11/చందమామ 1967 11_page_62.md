అక్కడ జీడిమితాయి కుప్ప ఉన్నది.
రామన్న వచ్చేసమయానికే ఇంకో పక్కనుంచి ఆ కురాడు, “నా మంత్రం పారిందా?” అంటూ వచ్చాడు; దగ్గిరికి వచ్చి మితాయి చూసి, “నే చెప్పలేదా? ఉండు, దీన్ని మనిద్దరమూ తిందాం,” అంటూ మితాయిని బాగ్రత్తగా రెండు భాగాలు చేసి, ఒకటి రామన్న కిచ్చాడు. రెండోది తను తీసుకున్నాడు. ఇద్దరూ ఎవరి భాగాలు వాళ్ళు తిన్నారు.

తన వంతు మితాయి సాంతం తినేలోపలనే రామన్నకు మత్తులాగా నిద్రముంచు కొచ్చింది.

ఆ రెండో కురాడు దొంగల తాలూకు మనిషి. వాడు రామన్న కిచ్చిన మితాయి భాగంలో మత్తుమందున్నది. అందుకే రామన్నకు ఒళ్ళు తెలియని నిద్ర వచ్చింది.

రామన్నకు స్పృహ తెలియ కుండా పోయిన కొద్దిసేపటికె చెట్ల చాటు నుంచి నలుగురు దొంగలు వచ్చారు. రామన్నను కదిలించి చూశారు. వాడు మంచి మత్తులో ఉన్నాడు. దొంగలు పది ఆవుల మెళ్ళలోనూ ఉండే మువ్వల పట్టెడలు విప్పి కురాడికిచ్చారు. వాడు వాటిని కిందుగా ఉండే చెట కొమ్మలకు వేళ్ళాడ గట్టాడు.

తరవాత ఆవులను తోలుకుంటూ దొంగలూ, వాళ్ళ కురాడూ వెళ్ళిపోయారు.

తరవాత చాలా సేపటికి రామన్నకు కొద్దిగా స్పృహ తెలిసింది. కాని కళ్ళు తెరవలేకపోయాడు. గాలిక కొమ్మలు ఊగుతుంటే మువ్వలు చప్పడు చేస్తున్నాయి. ఆవులు మేత మేస్తున్నాయిగదా ఆనుకుని వాడు మళ్ళీ నిద్రమత్తులో పడిపోయాడు. వాడికి పూర్తిగా స్పృహ వచ్చేసరికి పాద్దు పూర్తిగా వాలిపోయింది. వాడు లేచి కూర్చుని కళ్ళు తెరిచి చూస్తే కనుచూపు మేరలో ఒక్క ఆవుకూడా లేదు. మువ్వల చప్పడు చెట్ల కొమ్మల నుంచి వస్తున్నది.