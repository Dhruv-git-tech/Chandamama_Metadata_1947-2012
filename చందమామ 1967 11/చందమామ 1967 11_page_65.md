తెలిసిపోయింది. వాడు ఎట్లాగో మూడు నెలలూ ముగించేశాడు. ఆ రోజు గోస్వామి వాణ్ణి పిలిచి, “రేపు నువు వెళ్ళిపోయే టప్పుడు పిలిస్తే నీ వెంట వచ్చే ఆవు ఏదైనా ఉంటే తోలుకు పోవచ్చు,” అన్నాడు.

మర్నాడు పాద్దునే రామన్న ఊళ్ళోకి వెళ్ళి ఊళ్ళో ఉండే నలుగురు పెద్దలనూ ఆహ్వానించి తన వెంటబెట్టుకుని యజమాని డగ్గిరికి వచ్చాడు.

“ వీరందరినీ ఎందుకు తెచ్చావురా ?”

అని గోస్వామి అడిగాడు.

“ ఏమో, బాబూ. ఏ ఆవైనా నేను పిలిస్తే నా వెంట వచ్చించనుకోండి. మీరు దాన్ని నా వెంట తీసుకు పోనిస్తారు. కాని నేను ఆవును దొంగతసంగా తీసుకుపోతున్నా సనుకుని ఈ పెద్దమనుములు అడ్డగించ వచ్చు. నాకు వచ్చే జీతమేదో వీరందరూ చూస్తుండగానే తీసుకు పోవటం మంచిది గద,” అన్నాడు.

“ సరే, ఆవులను కేకెయ్యి. నీ వెంట ఏ ఆవు వస్తుందో చూస్తాం,” అన్నాడు గోస్వామి చిరాకుగా.

రామన్న మంద ఉన్న చోటికి వెళ్ళి, “భాగ్యలక్ష్మీ! భాగ్యలక్ష్మీ!” అని కేకలు పెట్టాడు. వెంటనే పంద ఆవులు పరిగెత్తు కుంటూ వచ్చి, రామన్నను చుట్టుముట్టాయి. పెద్దలందరూ చూస్తుండగా రామన్న నూరింటినీ ఎంచి, నోరు తెరుచుకుని చూస్తున్న గోస్వామి దగ్గిరా, గ్రామపెద్దల దగ్గిరా సెలవు పుచ్చుకుని, వాటితో మొడటి యజమాని ఇంటికి వెళ్ళి, “ ఇవిగో, బాబూ! మీ పది ఆవులను నూరు చేసి తెచ్చాను,” అన్నాడు.

శాంత గబగబా మువ్వలపట్టెడల నన్నిటినీ తెచ్చి అన్ని ఆవుల మెడలకూ తగిలించింది.

శాంత తండ్రి ఏమీ అనలేదు; పురో హితుణ్ణి పిలిపించి, రామన్నకు శాంత నిచ్చి పెళ్ళి చేసి, కూతురినీ, అల్లుణ్ణీ తన ఇంటనే ఉంచుకున్నాడు.