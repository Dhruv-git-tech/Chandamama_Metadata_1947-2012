కంపించిపోతూ కేకలు పెట్టారు. ముసలి రాకీసుడు గొంతు మరింత పెద్దది చేసి, “తనను అవమానించినందుకు ఘోర కలేశ్వరుడు మనందరినీ శిక్షిస్తున్నాడు. రాకీసజాతి సర్వనాశనం తప్పదు. దీనికి బాధ్యతంతా మహాకలిదే!” అని అరిచాడు.

సరోవరంలోని బండరాయిని మోకుల సాయంతో బయటికి లాగిన మాంత్రికుడి అనుచరులు—భద్రుడూ మొదలైనవాళ్ళు పరుగు పరుగున అతడి దగ్గిరకు వచ్చారు. భద్రుడు ఎంతో ఉత్సాహంగా, “మహామాంత్రికా! మనం జయించాం. ఇంత కాలంగా నువ్వు రహస్యంగా దాచివుంచిన బండరాయిని బయటికి గుంజగానే, సరోవరం అంతా ఒక్కసారి అల్లకల్లోలమై, భూకంపం వచ్చినట్టుగా కొండ గజగజలాడి పోయింది,” అన్నాడు.

“ఆది భూకంపమా? కాదు, ప్రళయం, మహాప్రళయం! నేను రోజుల తరబడి జలస్తంభనం చేసి, సరోవరం ఆడుగు నుంచి కొండలోని సౌరంగాల్లోకి దారులు ఏర్పరిచి, కావాలన్నప్పుడు సరోవర జల మంతా పాతాళదుర్గాన్ని ముంచెత్తేందుకు వీలుగా ఆ రాయిని ఆక్కడ తాపడం చేశాను. ఆ రాయికి ఏ కారణం వల్లనైనా

స్థానభష్టత్వం కలిగిందో, పాతాళదుర్గం నీట మునుగుతుంది. కాని, రాకీసుల్లో కొందరైనా యీలోపల దుర్గాన్నుంచి అర్యాణంలోకి వున్న కొండదారి వెంట పారి పోయే అవకాశం వున్నది. ఆ దుర్మార్గుల్లో ఒక్కగా నొక్కడైనా అలా ప్రాణాలతో బయటపడకుండా పుండేందుకే, యింత కాలం వేచివుండి, యిన్ని ఏర్పాట్లు చేయ వలసి వచ్చింది,” అంటూ కాలశంబరుడు, చెప్పులకు ఆరచేతులడ్డం పెట్టుకుని కొంచెం సేపు విని, “ఏమిటా అరుపులు? మీకు వినబడటం లేదా?” అని పక్క నున్న వాళ్ళను ప్రశ్నించాడు.