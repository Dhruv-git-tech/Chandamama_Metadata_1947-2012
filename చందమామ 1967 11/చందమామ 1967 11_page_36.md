అతను ఎంతో మురిసిపోయాడు. ఆ ముని ఎంత ప్రతిభగలవాడో, ఎంత దయగలవాడో తలుచుకుంటే అతనికి అంతులేని భక్తి పుట్టుకొచ్చింది. అందుచేత అతని కిప్పడు అరణ్యంలో ఏమీ పనిలేకపోయినా, పాలూ, ఫలాలూ తీసుకుని రోజూ అరణ్యానికి పోయి, మునికి నివేదన చేసి, ఆయనకు తన కృత జ్ఞత తెలుపుకుంటూ వచ్చాడు.

గర్భదరిద్రుడుగా ఉండగా హయగ్రీవుణ్ణి పలకరించినవారు లేకపోయారు గాని, అతని దగ్గిర అంతులేని ధనం చేరినట్టు తెలియ గానే ఊళ్ళో అందరూ అతనికి ఆప్తుల యారు. అందరూ అతని మంచి కోరినవారే!

“ఈ ఇంట్లో ఉండే కర్మ నీ కేమిటి? మంచి ఇల్లు కట్టుకో, మంచి బట్టలు కట్టుకో, సుఖంగా ఇంత తిని పదిమందికి పెట్టు. ఖర్చుగాని ధనం వెంట ఉన్నా ఒకటే, నట్టేట ఉన్నా ఒకటే. ఘనంగా బతుకు తున్నావంటే గొప్ప ఇంటివాళ్ళు నీకు పిల్ల నిచ్చి పెళ్ళి చేస్తారు. నీ స్థాయి అన్నివిధాలా పెరుగుతుంది,” అని ఈ ధోరణిలో వాళ్ళు హయగ్రీవుడికి సలహాలిచ్చి అతనిచేత డబ్బు ఎడాపెడా ఖర్చు పెట్టించసాగారు.

నెల తిరిగింది. హయగ్రీవుడు రోజూ అరణ్యానికి వెళ్ళి మునికి కానుకలు సమర్పించుకుంటూనే ఉన్నాడు. ఒక