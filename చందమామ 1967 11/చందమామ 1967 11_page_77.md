చంపే జంతువు తల పూర్తిగా నీకే పది లేస్తా!” అన్నాడు బాఘీర.

“ నేను చేసిందాన్లో విశేష మేముంది ? నా భాషలో పలకరించి పని చెప్పాడు. చెయ్యటం నా విధి,” అంటూ డేగన్న రివ్వన పైకి లేచి, గుండ్రంగా తిరుగుతూ వెళ్ళిపోయాడు.

“ సమయానికి పకీభాష జ్ఞాపకం పెట్టు కున్నాడు! వాడిది ఏం తెలివి!” అంటూ భాలూ గర్వంతో పొంగిపోయాడు.

“ మొట్టికాయలతో తల లో కి ఇంకి ఉంటుందిలే. పదండి, మనం ఇప్పుడు శిథిలాల కేసి పోవాలి,” అన్నాడు బాఘీర.

ఆ శిథిలాలు ఎక్కడ ఉండేదీ ముగ్గురికీ తెలుసు. “ మేము నీ కోసం ఆగం. నేనూ, కావా వేగంగా పోతాం. నువు వెనకగా రా, భాలూ,” అన్నాడు బాఘీర.

“ కాళ్ళుండనీ, లేకపోనీ, నేను నీ అంత వేగంగానూ కదలగలను,” అన్నాడు కావా.

భాలూ గబగబా నాలుగడుగులు వేసి, రొప్ప వచ్చి, చతికిల బడ్డాడు. మిగిలిన ఇద్దరూ వేగంగా ముందుకు సాగారు. బాఘీర ఎంత వేగంగా దూకుతూ పరిగెత్తినా కావా అతనితో సమంగా పాకగలిగాడు. దారిలో ఒక చిన్న వాగు వచ్చినప్పుడు బాఘీర దాని మీదిగా దూకేశాడు. కావా ఈదవలసి రావడంచేత కాస్త వెనకపడ్డాడు.

“ ఏమిటో అనుకున్నాను, కావా! నీది యమవేగమే!” అన్నాడు బాఘీర.

“ ఆకలి మీద ఉన్నాలే. సన్ను చుక్కల కప్పని అన్నారు కదూ?” అన్నాడు కావా.

“ చుక్కలకప్ప కాదు. పచ్చ పురుగు!” అన్నాడు బాఘీర.

“ ఏదైనా ఒకటే! పద, పద!”

కావా కళ్ళు నిశ్చలంగా దారి మీదనే ఉన్నాయి. అతని శరీరం దారి వెంట పాదరసం లాగా ప్రపహిస్తూ అతి వేగంగా ముందుకు పోతున్నది.