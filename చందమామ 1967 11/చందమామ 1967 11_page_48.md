“ సూర్యకమలాన్ని దొంగిలిస్తే మన ముఠా దొంగిలించాలిగాని, మరెవరికి సాధ్య మవుతుంది ?” అన్నాడు మూడోవాడు.

ముని కాస్సేపు ఆలోచించి, “ సూర్యకమలాన్ని ఎవరూ దొంగిలించలేదు. మనని వంచించటానికి రాజు పెద్ద ఎత్తు వేశాడు. సూర్యకమలాన్ని దొంగ లెత్తుకు పోయా రంపే మనం ఇక ఆ రాజుగారింటి చాయ లకు వెళ్ళం—అదొక లాభం. మనలో మనం ఒకరి నొకరు అనుమానించుకుని కొట్టుకు చస్తాం—అది రాజుకు రెండో లాభం! సూర్యకమలాన్ని రాజే ఎక్కడో దాచాడు. రాజభవనంలో ఇక మనకు చారులు కూడా దొరకరు—అది రాజుకు మూడో లాభం,” అన్నాడు.

దొంగలకు పట్టరాని కోపావేశం వచ్చింది. రాజును చంపుదామనీ, కొరత వేద్దామనీ, రాజభవనానికి నిప్పు పెడదామనీ, వాళ్ళు ఏమేమో పేలారు. ముని వేషంలో ఉన్న దొంగల నాయకుడు వాళ్ళను తొందరపడ వద్దనీ, రాజును మోసం చేసేటందుకు తానే ఏదో యుక్తి ఆలోచిస్తాననీ చెప్పాడు.

ధవళకీర్తి ఇక అక్కడ నిలవలేదు. అతను తిన్నగా రాజభవనానికి వచ్చి, “ రాజా, నీ కుమార్తెను నా కిచ్చి పెళ్ళి

చెయ్యి. నీ సూర్యకమలం జాడ తెలి సింది,” అన్నాడు.

రాజు అతని కేసి అనుమానంగా చూసి, “ జాడ తెలిసి ఏం లాభం? నువు దాన్ని నా కివ్వాలి గద!” అన్నాడు.

“ అది నీ దగ్గిరే ఉన్నది. నీ కుమార్తె నిస్తావో, సూర్యకమలాన్ని ఇస్తావో చప్పున తేల్చుకో !” అంటూ ధవళకీర్తి కత్తి దూసి, దాని మొన రాజు గుండెకు అనించాడు.

‘నన్ను చంపకు. కావలిస్తే నీకు సూర్యకమలాన్నీ, నా కూతురినీ కూడా ఇస్తాను. కాని నేను బ్రహ్మభేద్యమైన ఎత్తు వేసి దొంగల కళ్ళలో కారం చల్లాను. నా ఎత్తంతా