# అమ్ముడుపోయిన బిడ్డ

ఒక గ్రామంలో భార్యాభర్త లుండేవాళ్లు. చాలా కాలానికి భార్య గర్భవతి అయింది. తీరా నెలలు నిండాక ఆమెకు, ఏదన్నా పుణ్యకేత్రానికి వెళ్ళి ప్రసవించినట్టయితే మంచి బిడ్డ కలుగుతా డనిపించింది. ఈ మాట తన భర్తతో చెప్పింది. భర్త సమ్మతించి, ఆమెతో సహా కొంత దూరంలో ఉన్న పుణ్యకేత్రానికి బయలుదేరాడు.

వాళ్ళు తాముండే నగరం దాటి సాయం కాలానికి ఒక విస్తృతమైన వనం ప్రవేశించారు. ఓపలేని మనిషి కావటంచేత ఆమె అలిసిపోయి, ఎక్కడనైనా కాస్సేపు కూర్చుని విశ్రాంతి తీసుకో గోరింది. దారికి కొంత ఎడంలో ఒక కుటీరం చెట్ల సందుగా కనబడితే, ఆమెను భర్త అక్కడికి తీసుకుపోయాడు.

ఆ కుటీరంలో ఒక సిద్ధు డుంటున్నాడు. ఆయన ఆ భార్యాభర్తలకు అన్ని సౌక

ర్యాలూ అమర్చి కుటీరం వెనక ఉన్న పంచలో ఆ రాత్రికి పడుకోమన్నాడు. భార్య వెంటనే నిద్రపోయింది. భర్తకు ఎంతకూ నిద్రపట్టలేదు.

ఒక రాత్రివేళ కుటీరం లోపల సిద్ధుడూ, ఆయన శిఘ్యడూ మాట్లాడు కోవటం భర్తకు వినిపించింది.

“ఈ మనిషికి ఎలాటి బిడ్డ పుడతా డంటారు?” అని శిఘ్య డడిగాడు.

“ఆడబిడ్డ పుట్టుతుంది. కాని తల్లి చని పోతుంది. ఆమెకు పుట్టే ఆడపిల్ల ఒక కొడుకును కని, వాణ్ణి అమ్మేస్తుంది,” అన్నాడు సిద్ధుడు.

ఈ మాటలు విని భర్త చాలా బాధపడ్డాడు. లేక లేక తన కొక బిడ్డ పుడితే అది ఆడపిల్ల కావట మేమిటి? తన భార్య చచ్చిపోవట మేమిటి? తన కూతురు తన కడుపున కనే బిడ్డను ఆమ్మట మేమిటి?