కాని కనీసం నూరావులన్నా లేనివాళ్ల దగ్గిర పనిచెయ్య దలచలేదు. విచారిస్తూ వెళ్ళగా ఒక దూర గ్రామంలో ఇంకో గోస్వామి దగ్గిర రెండువందల ఆవుల దాకా ఉన్నట్టు తెలిసింది. రామన్న ఆ గోస్వామి పద్దకు వెళ్ళి, తనకు మందను కాచే పని ఇవ్వ మని అడిగాడు.

“ సరిగా సమయానికి వచ్చావు. నాకు ఆవులను కాచేవాడోకడు కావాలి. నా నియమాలు నీకు నచ్చినట్టయితే పనిలో చేరు, లేదా నీ దారిన నువు వెళ్ళు. నేను నిన్ను మూడు నెలలపాటే పనిలో ఉంచు కుంటాను. నీకు వేరే జీతం ఎమీ ఇవ్వను; మూడునెలలూ ఆయాక నువు పిలిస్తే వచ్చే ఆవులను నీ కిచ్చేస్తాను. వాటిని నువు తోలుకు పోవచ్చు. అవే నీ జీతం డబ్బులు,” అన్నాడు గోస్వామి.

ఈ గోస్వామి దొంగ బేరం చేసేవాడు. దొంగలు తెచ్చిన ఆవులను చవుకగా కొంటూ ఉంటాడు. ఈ విధంగా కొన్న ఆవులే అతని కున్న రెండువందలూసూ. ఏ కాపరినీ మూడు నెలలు మించి ఉంచడు. మూడు నెలల లోపల ఆవును, పిలిస్తే వచ్చేటంతగా మచ్చిక చెయ్యటం ఏ కాపరికురాడికి సాధ్యం కాదు. అందుచేత

రామన్నకు ముందు పనిచేసిన కురాడి కెవడికీ జీతం ఏ రూపంలోనూ ముట్టలేదు.

రామన్న మొదటి రోజున రెండువందల ఆవులమందనూ దూరంగా మేతకు తోలుకు సోయి, ఆవి మేసేటప్పుడు. తాను కూర్చున్న చోటినుంచి, “భాగ్యలక్ష్మీ! భాగ్యలక్ష్మీ’!” అని రెండు మూడు సార్లు పిలిచాడు. వెంటనే మందలో సగం ఆవులు మేతమాని రామన్న దగ్గిరికి పరిగెత్తుకుంటూ వచ్చాయి. రామన్న వాటి నన్నిటినీ నిమిరి, తట్టి, “వెళ్ళి మెయ్యండి,” అని పంపేశాడు.

అవన్నీ, రామన్న మొదటి యజమాని పోగొట్టుకున్న ఆవులే నని వాడికి రూఢిగా