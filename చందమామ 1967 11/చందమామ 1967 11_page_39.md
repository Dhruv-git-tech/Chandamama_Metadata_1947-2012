కరువు తీరి పోవటం చేత, హయగ్రీవుడు ఆ కాస్త పాలంలోనే పంటలు మార్చి మార్చి పండించి, డబ్బు వెనకవేసి, త్వరలోనే కాస్త స్థితిపరుడైనాడు. అతనికి చాలామంది పిల్ల నిస్తామని ముందుకు వచ్చారు. హయ గ్రీవు డౌక అందమైన పిల్లను పెళ్లాడి, ఆమె వల్ల పిల్లలను కని, సుఖంగా బతికాడు.

బేతాళు డీ కథ చెప్పి, “రాబా, నా కొక సందేహం. తనకు ధనమూ, భార్యా తప్ప ఇంకేమీ అవసరం లేదన్న హయగ్రీవుడు, ఏదో ఒకటే కోరమని ముని అన్నప్పుడు, ఆ రెంటిలో ఏదో ఒకటి కోరక, మూడోది ఎందుకు కోరాడు? ఈ ప్రశ్నకు సమా ధానం తెలిసి కూడా చెప్పక పొయావో నీ తల పగిలి పోతుంది,” అన్నాడు.

దానికి విక్రమార్కుడు, “హయగ్రీవుడు మూడోసారి తెలివిగానే వరం కోరాడు. అతను ధనంవల్లా, భార్యపల్లా సుఖం ఎరిగి ఉన్నవాడు కావటం చేత మొదట కొత్తవరం

ఏమీ కోరక ఆ రెంటినే తిరిగి కోరాడు. కాని ముని తనకు ఒక్కవరం మాత్రమే ఇవ్వగలడని తెలిసినప్పుడు అతను ఆలోచించ వలిసి వచ్చింది. ధన దారలలో ఏ ఒకటి తనకు తృప్తి కలిగించదు. పైగా రెండూ నిలిచేవి కావు. ఆ సంగతి అతనికి అనుభవం ద్వారా తెలిసి పచ్చినదే. వాటికన్న భూమి శాశ్వతమైనది. వ్యవసాయం తన చేతిలో ఉన్న విద్య. అతనికి లేనిదల్లా నీరు. చెరువులో నీరున్నంత కాలమూ అతను వ్యవసాయం చేసుకుని తృప్తిగా బతికిన వాడే. అందుచేత తన చేతిలో లేని సుఖం కన్న తన చేతిలో ఉన్న తృప్తి కోసం హయ గ్రీవుడు చెరువులో నీరుండాలని కోరాడు. అతని సుఖానికి అదే మూలాధారమయింది కూడా,” అన్నాడు.

రాజు కీ విధంగా మౌనభంగం కలగానే బేతాళుడు శపంతో సహా మాయమై, తిరిగి చెట్టెక్కాడు. (కల్పితం)