ఏ నాడూ లక్ష్య పెట్టలేదు. రాజుకు ఎన్నో గండాలు గడిచాయి. అయితే ఈ సారి, “అపాయం ఉన్నచోట అజాగ్రత్త పనికి రాదు,” అని విద్యార్థి చెప్పిన మాట రాజుకు జ్ఞాపకం వచ్చింది. అందుచేత ఆయన ఈ రాత్రి చాలా జాగ్రత్తగా ఉండ నిశ్చయించాడు. ఎవరైనా విషప్రయోగం చేస్తారేమో సని ఆయన ఆ రాత్రి భోజనం చెయ్యలేదు. తెల్లవార్లు జాగరం ఉండి, ఏ రూపంలో గండం వచ్చేదీ చూడాలని నిశ్చయించుకున్నాడు.

ఆయన ఆ రాత్రి రాణి వద్దకు వెళ్ళక తాను విశ్రాంతి తీసుకునే గదికే వెళ్ళాడు.

రాజుగారు భోజనం కూడా చెయ్యలేదు గదా అని, పంటవాడు ఒక పళ్ళెంలో పళ్ళూ, ఒక లోటాతో పాలూ తెచ్చి గదిలో పెట్టి వెళ్ళిపోయాడు. రాజు వాటిని కూడా తీసుకోలేదు.

గదిలో దీపం దేదీప్యమానంగా వెలుగు తున్నది. రాజు తన శయ్యమీద మేలుకుని కూర్చుని ఉన్నాడు.

ఒక రాత్రివేళ ఒక తాచుపాము కటికీ కుండా గదిలోకి రావటం రాజు కంట పడింది. తనకు గండం పామురూపంలో దర్శనం కావలిసి ఉన్నదన్న మాట! దాన్ని తన కత్తితో సరికి, సుఖంగా పడు