పాఠకులకు కథల పోటీ (డిసెంబర్)

ఉత్తమ బహుమతి పొందిన ముగింపు!

సరైన సలహా

“దేవుడు ప్రత్యక్షమై, ‘మీ జీవితం సుఖంగా సాగడానికి ఏదైనా వరం కోరుకోండి,’ అంటే మీరేం కోరుకుంటారు?” అని జగన్మోహన్ అడిగిన ప్రశ్నకు అన్న, “మా తాతయ్యను ఎప్పుడూ మాతోనే ఉంచాలని కోరుకుంటాను,” అన్నాడు భయం భయంగా.

అయితే, తమ్ముడు అన్నమాటకు మధ్యలోనే అడ్డుపడుతూ, “తాతయ్యకున్న ఇల్లూ, పాలమూ, నాకే చెందాలని కోరుకుంటాను. తెలివి తేటలతో కష్టపడి పనిచేసి వాటిని మరింత అభివృద్ధి చేసు కుంటాను,” అన్నాడు నిర్భయంగా.

ఆ సమాధానాలు విన్న జగన్మోహన్, అన్న అమాయకుడూ, భయస్థుడూ అయినప్పటికీ, తనవారి పట్ల ప్రేమాభిమానాలు కలవాడని గ్రహించాడు. ఇక తమ్ముడు ఎవరి సమక్షంలో నైనాసరే తనకు కావలసిన దాన్ని అడిగి తీసుకునే చొరవ కలవాడనీ, భవిష్యత్తు పట్ల అచంచలమైన విశ్వాసం కలవాడనీ గ్రహించాడు. ఇల్లూ, పాలమూ అలాంటి వాడిపరం చేస్తే, ఆస్తులు పెంచుకోగలడే తప్ప, తన వారిని ఆదుకునే అవకాశం లేదు. అయితే, ఆస్తులను పెద్దమనవడి పరం చేస్తే, అతడు అవసరమైనప్పుడు తమ్ముణ్ణి ఆదుకునే అవకాశం ఉంది. అందుకే ఇల్లూ పాలమూ పెద్ద మనవడికి ఇవ్వమని జగన్మోహన్ మిత్రుడికి సలహా ఇచ్చాడు.

యమ్. సుచరిత్ర

ఇం.నెం. 13, ఎస్.బి.ఐ.కాలనీ, గాంధీనగర్
హైదరాబాద్ - 500 080.