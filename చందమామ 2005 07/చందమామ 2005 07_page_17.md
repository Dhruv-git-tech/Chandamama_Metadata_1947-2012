భల్లూకమాంత్రికుడు, “జై, భల్లూక పాదగురో!” అంటూ పెద్దగా ఒక కేక పెట్టి, “సాధ్యాసాధ్యాలు వదిస్తున్నారు. ఆ దుర్మా ర్గుడు తాంత్రికమిశ్రుడు ఈసరికి సూర్య భూపతి ఏకైకపుత్రికను చెరుపట్టి, తన స్థావరం అయిన కొండ ప్రాంతాలకు బయలు దేరి వుంటాడు. వాడికి ఎంతోకాలంగా భల్లూకే శ్వరికి ఒక పూజారిణిని సంపాయించాలని ఆశగా వున్నది,” అన్నాడు.

“అది నేను జీవించివుండగా ఆ తాంత్రి కుడికి సాధ్యంకాదు!” అంటూ కాళీవర్మకత్తి దూశాడు.

“నేనూ, అదే ప్రతిజ్ఞచేస్తున్నాను, కాళీ!” అంటూ రాక్షసుడు ఉగ్రదండుడు రాతిగద పైకెత్తాడు.

భల్లూక మాంత్రికుడు చిన్నగా నవ్వి, “మీ ప్రతిజ్ఞలు నెరవేరాలనే నేనూ కోరు కుంటున్నాను. ఉగ్రదండా! పనిలో పనిగా ఆ తాంత్రిక మిథ్యామిశ్రుణ్ణించి, నీ అన్న కాల దండుణ్ణికూడా రక్తించుకో. అతడికేవో మందు మాకులతో మతిపోగొట్టి ఆ తాంత్రికుడు నమ్మిన బంటులా ఉపయోగించుకుంటు

న్నాడు. సరే, ఇక వస్తాను!” అంటూ సారంగ మార్గం కేసి బయలుదేరాడు.

భల్లూక మాంత్రికుడు సారంగ మార్గాన్ని చేరబోతున్నంతలో, ఒక పాద చాటు నుంచి తలారిభల్లూకుడు, “దిరిసెనవన బైరవా!” అంటూ గండ్రగొడ్డలి ఎత్తి, అతడి ముందు దూకి, “మాంత్రిక భల్లూకా! నీ మంత్ర దండం కారణంగా సగం భల్లూకంగా మారిన, ఈ నగర తలారి మాటేమిటి? నువ్వూ, నేనూ, నీ గురువూ అందరం భల్లూక నామాలతో పెద్ద గందర గోళానికి కారణం అయ్యాం. నన్ను తిరిగి మనిషిగా మారుస్తావా లేక ఈ క్షణమే ఈ గండ్ర గొడ్డలితో తలనరకమంటావా?” అన్నాడు.

భల్లూక మాంత్రికుడు గడగడ లాడి పోతూ, “నువ్వు తలారి భల్లూకుడివి కాదు; ఈ నగర ప్రధాన తలారివి! పోయి, దిరిసెన వనంలో శిక్షపడిన వాళ్ళ తలలు నరుకు!” అంటూ మంత్రదండంతో తలారిభల్లూకుడి తల మీద మెల్లగా మూడుసార్లు కొట్టి, మెరుపు వేగంతో అక్కడి సారంగంలోకి దిగి పోయాడు. -(ముగింపు వచ్చే సంచికలో)