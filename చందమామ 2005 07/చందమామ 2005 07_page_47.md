చనువు కారణంగా ఆమెపట్ల కొద్ది కొద్దిగా అల సత్వం ప్రబల సాగాయి.

ఒక్కొక్కసారి యాక్టియాన్ ఆమెతో, “నేను అనుకుంటే నీకన్నా వేగంగా పరిగెత్తగలను. కాని నిన్ను వెనకగా వదిలి ముందుకు వెళ్ళడం బావుండదుకదా!” అనే వాడు. ఆ మాట విని డయానా చిన్నగా నవ్వుకునేదే తప్ప సమాధానం చెప్పేది కాదు. ఆమె కావాలనుకుంటే మెరుపు వేగంతో పరిగెత్తగలదు. ఆ సంగతి ఆమెకూ తెలుసు. అయినా ఒక అల్ప మానవుడి మీద తన అతీతశక్తుల్ని ప్రదర్శించడం ఆమెకు ఆమోదయోగ్యం కాదు. అయితే, అతడు తనను గానీ, తన ఆభరణాలను గానీ స్పృశించ కూడదని హెచ్చరించేది. యాక్టియాన్ తలపం కించి ఊరుకునేవాడు. రోజులు గడవీసాగాయి.

ఒకానొక వేసవి మధ్యహ్న సమయంలో, డయానా అరణ్య మధ్యలోని ఒక సుందర తటాకంలో స్నానం చేయడానికి వెళ్ళింది. తటాకం చుట్టూ పరచుకున్న ప్రశాంత ప్రకృతి సౌందర్యం. వివిధ వర్ణాలతో పరిమశాలు వెద జల్లుతూన్న వేనవేలపుష్పాలు. చల్లటి తటాక జలాలు. వీటన్నిటినీ చూస్తూ స్నానం చేస్తూన్న వనదేవత అనందంతో మెల్లగా గీతాలాపన అందుకున్నది.

వేళకాని వేళలో తనవేటకుక్కలతో అరణ్యం లోకి వచ్చిన యాక్టియాన్ వనదేవత పాట విని, వెళ్ళకూడని తటాకం సమీపించి చేయకూడని పనిచేయడానికి పూనుకున్నాడు. తటాకం ఒడ్డున పెద్ద బండ మీద ఉన్నదేవత ఆభరణాలను ముట్టుకున్నాడు. జలకాలాడుతూన్న వనదేవత కేసి పళ్ళికిలిస్తూ చూశాడు.

యాక్టియాన్ను చూసి ఆశ్చర్యం చెందిన డయానా, అతని అకృత్యాలకు అమితా గ్రహం చెందింది. తన శక్తితో అతన్నొక జింకగా వార్చివేసింది. అంతే! మరు క్షణమే వేట కుక్కలు వాడి మీదికి ఉరి కాయి. జింక రూపంలోని యాక్టియాన్ ప్రాణభయంతో పరుగులంకించుకు న్నాడు. అయినా వేట కుక్కలు జింక వెంటబడి తరుముకున్నాయి. క్షణాలలో వేటకుక్కలు జింకను పట్టుకుని చీల్చి చెండాడాయి.

ఒక మానవుడికీ, దేవతకూ మధ్య సంతోషంగా ఆరంభమయిన పరిచయం ఆ మనిషి దుస్సాహసం, దుందుడుకు స్వభావం కారణంగా విషాదంగా ముగి సింది!

-(ఎం.డి)