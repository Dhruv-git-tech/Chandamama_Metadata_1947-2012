# విదురయ్య కోడళ్ళు

ఉఁబలంక అనే గ్రామంలో విదురయ్య, ధర్మయ్య అనే ఇద్దరు స్నేహితులుండేవారు. ఇద్దరూ మధ్యతరగతి వ్యవసాయదారులు. విదురయ్యకు గోపన్న, సోమన్న అని ఇద్దరు కొడుకులు. ధర్మయ్యకు పిల్లలులేరు.

ధర్మయ్య ఒక రోజున విదురయ్యతో, “విదురయ్యా! నువ్వు గమనించావో లేదో, మనిద్దరం యాబైయవ సంవత్సరంలోకి ప్రవేశిస్తున్నాము. నీ కొడుకులిద్దరూ ప్రయోజకులయ్యారు. పెళ్ళిళ్ళు చేసేశావంటే, మనవలూ, మనవరాళ్ళూ పుట్టుకొస్తారు. నీ వార్థక్య జీవితంలో సుఖంగా వుంటావు. నేనూ, నా భార్యా పిల్లజెల్లాలేని ఒంటరి వాళ్ళం. ఏ పిల్లవాడినైనా పెంపుడు తెచ్చు కుందామని ప్రయత్నిస్తే, వాళ్ళ తల్లిదండ్రులు ముందు నా ఆస్తిపాస్తుల గురించిన ఆరాలు అడుగుతున్నారు,” అన్నాడు బాధగా.

విదురయ్య, ధర్మయ్య భుజం మీద చేయివేసి, “మనిషికి తప్ప ఏ ఇతర ప్రాణి

లోనూ ముసలితనంలో ఆదుకునేందుకు వారసులంటూ వుండరు. ఇప్పటి వరకూ నేనూ, నా భార్యాసుఖంగానే పున్నాం. కోడళ్ళు వచ్చాక ఏమౌతుందో చెప్పలేం. ఒక సంగతి గుర్తుపెట్టుకో, ఏది ఎలా జరిగినా మనం అన్నదమ్ముల్లా కలిసివుందాం,” అన్నాడు.

“ఏదో మాటవరసక్నాను. నీ కొడుకులు బంగారంలాంటి వాళ్ళు. వాళ్ళకు అంత బుద్ధిమంతులైన భార్యలు వస్తారని, నా నమ్మకం,” అన్నాడు ధర్మయ్య.

గోపన్న, సోమన్న చెవులలో తండ్రీ, ఆయన స్నేహితుడు ధర్మయ్యా మాట్లాడు కున్నమాటలు పడ్డాయి. వాళ్ళిద్దరూ కూడ బలుక్కుని, వాళ్ళున్న చోటుకు వచ్చారు. గోపన్న, ధర్మయ్యతో, “బాబాయ్! నేనూ, తమ్ముడూ, మిమ్మల్ని ఎప్పుడూ మానాన్నకు తమ్ముడుగా భావించి, చిన్నాన్నగా అభిమానం పెంచుకున్నాం. మమ్మల్ని మీ కొడుకులుగా భావించండి,” అన్నాడు.