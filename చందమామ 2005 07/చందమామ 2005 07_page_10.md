“రెండు వందల వరహాలు,” అన్నాడు ముని ఏమాత్రం తొణక్కుండా.

ఆ మాటవిని ఒక్క నిమిషం అవాక్కయి పోయిన నర్తకి, వెంటనే తేరుకుని, “మరీ ఎక్కువ మొత్తం. అయినా మునివర్యులకు అంతటి అత్యాశ పనికి రాదు!” అన్నది నిష్ణూరంగా.

“ఇందులో బేరసారాలకు ఏమాత్రం తావు లేదు. మరో మాట మాట్లాడకుండా అడిగిన మొత్తం ముందు పెడితే చిత్రుటం. లేకుంటే వచ్చిన దారినే తిరిగి వెళ్ళవచ్చు,” అన్నాడు ముని నిష్కర్షగా.

వచ్చిన పని పూర్తి చేసుకోకుండా తిరిగి వెళ్ళడానికి నర్తకి అహం అడ్డుపడి, ముని అడిగిన రెండు వందల వరహాలు తీసి ఆయన ముందుంచి, “సరే, ఆ పాన్నచెట్టు కింద నిలబడతాను. చిత్రించు,” అంటూ వెళ్ళి ఎదురుగా ఉన్న చెట్టు కింద నృత్యభంగి మలో నిలబడింది.

ముని తదేకంగా ఆమెవంక కొంతసేపు చూసి, కుంచెనందుకుని చకచకా చిత్రపటం చిత్రించి ఆమె చేతికిచ్చాడు.

దానిని చూసిన ఆమె, “చిత్రపటం అద్భుతంగా ఉంది. అందులో సందేహం లేదు. అయితే దానిని గీసినందుకు మీరు పుచ్చు కున్నమొత్తం మాత్రం చాలా ఎక్కువ. ఇలా ధనం కూడబెట్టి వెళ్ళేప్పుడు పట్టుకు పోతారా?” అంటూ విసురుగా వెళ్ళి, గుర్ర బ్బండిలో కూర్చుని నగరానికి తిరుగు ప్రయాణ మయింది.