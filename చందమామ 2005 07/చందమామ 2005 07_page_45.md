వున్న విదురయ్యకు కాస్త స్పష్టాస్పష్టంగా వినబడుతూనే వున్నది. ప్రయాణ బడలిక వల్ల కలిగిన కొద్దిపాటి అనారోగ్యం తను, విశ్వేశ్వరయ్య కుటుంబీకుల స్వభావాలను తెలుసుకునేందుకు చక్కగా ఉపయోగించిందని, ఆయన చాలా సంతోషించాడు.

విశ్వేశ్వరయ్య, తన భార్య, కూతుళ్ళు చెప్పినదాన్ని గురించి బాగా ఆలోచించి-చివరకు విదురయ్య, ధర్మయ్య కుటుంబాలకు, గ్రామంలో మంచి సదుపాయాలు గల ఒక ఇంటిలో వసతి ఏర్పాటు చేశాడు.

ఆ ఇంట ధర్మయ్య కుటుంబానికీ, విదు రయ్య కుటుంబానికీ పది రోజులు హాయిగా గడిచి పోయినై. ఇంత త్వరలో కోలుకున్నం దుకు విదురయ్యను, వైద్యుడు తెగమెచ్చు కున్నాడు. ఇక అక్కడి నుంచి బయల్దేరదా మనుకుంటుండగా ధర్మయ్య, విదురయ్యతో, “మనం విశ్వేశ్వరయ్యకు కృతజ్ఞతలు చెప్పు కుని వెళ్ళిపోదాం. నువ్వు విన్న దాన్ని బట్టే-భార్య, కూతుళ్ళు చెప్పినా విశ్వేశ్వరయ్య నిన్ను వేరే ఇంటికి మార్చాడు,” అన్నాడు చిరుకోపంగా.

ఆమాటలకు విదురయ్యనవ్వి, “ధర్మయ్య, విశ్వేశ్వరయ్య భార్యా, కూతుళ్ళు జాలి గుణంతో పాటు మంచీ మర్యాదా ఎరిగిన వాళ్ళు. ఇక విశ్వేశ్వరయ్య అంటావు; ఆయన వాటితో పాటు మంచి వ్యవహార జ్ఞానం కలవాడు. నన్నాయన వాళ్ళ ఇంట్లో వుంచు కుంటే, ఆడపిల్లలనంటగట్టడానికి పన్నాగం పన్నాడంటారు! అందుకే ఆయన నన్ను వేరే ఇంట్లో వుంచి అవసరమైన వైద్యం చేయించాడు. ఆయన అంగీకరిస్తే రాగిణి, మోహి నిలు, నా కోడళ్ళవుతారు. గోపన్న, సోమన్న లకు వాళ్ళిద్దరూ అన్ని విధాలా నచ్చారు,” అన్నాడు.

ఆ మర్నాడు లాంఛనంగా పెళ్ళిచూపులు జరిగినై. తల్లిదండ్రులతో పాటు, విశ్వేశ్వరయ్య కూతుళ్ళూ, విదురయ్య కొడుకులూ ఇష్టపడడంతో నిశ్చితార్థం, ఆ తర్వాత నెల రోజులు గడవ కుండానే వాళ్ళ వివాహాలూ జరిగిపోయినై. కాలక్రమంలో విదురయ్య, ధర్మయ్య ఆశించినట్టు, కోడళ్ళిద్దరూ వాళ్ళ పట్ల ఎంతో గౌరవాదరాలతో ప్రవర్తించి, వాళ్ళకు ఎంతో సంతోషం కలిగించారు.