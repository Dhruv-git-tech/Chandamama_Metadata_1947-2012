వ్యవస్థాపకులు
చి. నాగిరెడ్డి - చక్రపాణి

# పిల్లల్ని పిల్లలుగా పెంచుదాం!

కేద్ర ప్రభుత్వం సంవత్సర కాలాన్ని పూర్తి చేసుకున్న సందర్భంగా, ఒక టీవీ ఛానల్ పిల్లల ప్రత్యేక కార్యక్రమం ఒకటి ఏర్పాటు చేసింది. ఆ కార్యక్రమంలో భాగంగా పిల్లల్ని, “భారతదేశ ప్రధాన మంత్రి ఎవరు?” అని అడిగారు. ఒక అబ్బాయి రాష్ట్రపతి పేరు చెప్పాడు. మరో అమ్మాయి కాంగ్రెస్ అధ్యక్షురాలి పేరు చెప్పింది. ఏ ఒక్కరూ సరైన సమాధానం చెప్పలేకపోయారు.

సినీతారల, క్రీడాకారుల పేర్లను అడిగీ అడక్క ముందే శక్కున చెప్పే పిల్లలకు, దేశాన్ని పరిపాలించే ప్రధానమంత్రి పేరు తెలియకపోవడం శోచనీయం!

ఈ దుస్థితికి పిల్లల్ని తప్పు పట్టి ప్రయోజనం లేదు. తప్పంతా ఈనాటి మన విద్యా విధానంలోనే ఉంది. విద్యార్థులకు అవసరమైన దానికన్నా అదనంగానే ఎన్నెన్నో విషయాలను బోధిస్తున్నాం. ప్రధానమైన లోకజ్ఞానం, సృజనాత్మకత, మానవతా విలువలను పెంపాందించుకోవడానికి అవకాశం లేకుండా చేసేస్తున్నాం. ఇందువల్ల పిల్లలు మరబొమ్మల్లా తయారయ్యే అపాయం ఉంది.

జూన్ నెల వచ్చేసింది. సెలవులు ముగిశాయి. పాఠాలలు మళ్ళీ ఆరంభమవుతున్నాయి. పిల్లలకు పాఠ్యాంశాలను బోధించడంతో పాటు ఇంత లోకజ్ఞానం కూడా అలవడేలా చేద్దాం. మానవతావిలువలు పెంపాందించుకుని పిల్లలు కేవలం యంత్రాల్లా కాకుండా మనుషుల్లా ఎదగడానికి తగ్గవాతావరణాన్ని కల్పిద్దాం. అదే భావి జీవితానికి పరిపూర్ణతనిస్తుంది. అప్పుడే పిల్లలు ఆదర్శపారులుగా పెరిగి దేశాన్ని అభ్యుదయ మార్గంలో నడిపించగలరు.

సంపాదకుడు : విశ్వం

Visit us at : http://www.chandamama.org