మాడాలని నిర్ణయించడం మోహావేశజనిత ఉన్మాదం కాక మరేమిటి? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది," అన్నాడు.

దానికి విక్రమార్కుడు, "యువరాజు దినకరవర్మమధూలికచిత్రపటం చూసి ఆమె సౌందర్యానికి ముగ్ధుడయ్యాడు. ఆ తరవాత అరణ్యంలో, ఆమెను ప్రత్యక్షంగా చూసి ప్రేమించాడు. ఇక, పాలకుడైన రాజుకు యుద్ధరూపంలో, అసూయాపరులైన శత్రు వుల రూపంలో ఎప్పుడూ ప్రమాదం నీడలా పొంచివుంటుందని ఆయనకు తెలుసు. అందుకే మధూలికను వివాహమాడితే, సర్ప గండం తప్పదని జ్యోతిష్కుడు చెప్పినప్పుడు యువరాజు భయపడలేదు. ఇది జ్యోతిషాన్ని కించ పరచడం కాదు. వాస్తవాన్ని గుర్తించి ఎరుకగా ప్రవర్తించడమే అవుతుంది. అయితే, భవిష్యత్తులో కానున్న రాజుగా పెద్దల మాటకు ఎరురాడకూడదన్న విజ్ఞత, వినయం కారణం గానే మొదట జ్యోతిష్కుడి మాటను వ్యతిరే కించి వివాహవిషయంలో తొందరపడలేదు. ఇక మధూలికతో వివాహమైన నెలరోజులకు

సర్పగండం తప్పదని మొదట చెప్పిన జ్యోతి ష్కుడు, కాకతాళీయంగా జరిగిన మూడు ప్రమాదాలను మధూలిక జాతక ప్రభావంగా, వివాహానికి పూర్వమే వచ్చిన గండాలుగా చెబుతూ తన వాదాన్ని నిరూపించడానికి చేసిన ప్రయత్నం-హేతుబద్ధంగా ఆలోచించ గల యువరాజుకు అసంబద్ధంగా, డౌల్ల తనంగా కనిపించడంలో ఆశ్చర్యం లేదు. కొండచిలువ బారి నుంచి కాపాడి తనకు ప్రాణానం చేసిన యువతి, వివాహానంతరం జాతక రీత్యా తనకు ప్రాణహాని కలిగిస్తుందని అనుమానించడంలో ఔచిత్యం లేదని యువ రాజు భావించడం కూడా సమంజసమే అవుతుంది. ఈ కారణాలవల్ల యువరాజు దిన కరవర్మనిర్ణయంలో హేతుబద్ధమైన ఆలోచన, ధైర్యం, పరిపక్వత తప్ప మోహావేశజనిత ఉన్మాదం ఏమాత్రం లేదని స్పష్టమవు తున్నది," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ఆధారం : రాఘురాజు పట్టాచిరామరాజు రచన]