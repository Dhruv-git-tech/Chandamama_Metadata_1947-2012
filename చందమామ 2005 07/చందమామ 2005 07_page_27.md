అయినా, అంతటి తెలివైన యువకుడు తనతో వుంటే వ్యాపారంలో తనకు ఎంతో సహాయకారిగా ఉండగలుడని ఆలోచించాడు. ఆ యువకుణ్ణి కలుసుకోవాలని నిర్ణయించాడు. అప్పటికప్పుడే బయలుదేరి ఆ గ్రామానికి వెళ్ళి అధికారి ఇంటిని సమీపించాడు.

అప్పుడు అధికారి గ్రామ పెద్దలతో ఏదో చర్చలు జరుపుతున్నాడు. ముల్లా చెప్పినట్టు అధికారి అందంగానూ లేడు; యువకుడు కూడా కాడు. అయితే, సమస్యలను పరిష్కరించడంలో అతని నేర్పును చూస్తే చాలా తెలివైనవాడిలాగే కనిపించాడతనికి. సమావేశం ముగిశాక జీవన్‌సింగ్ వెళ్ళి అధికారిని పలకరించి, “నేను గుర్తులేనా? నీ యజమానిని. జ్ఞాని అయినముల్లా ద్గ్గరనిన్ను మూడు నెలల క్రితం వదిలి వెళ్ళాను,” అన్నాడు.

అదృష్టవశాత్తు, జీవన్‌సింగ్ మాట తీరుకు అధికారి ఆగ్రహం చెందకుండా, “అయ్యానేనీ గ్రామాధికారిని. నువ్వేం చెబుతున్నావో

నాకు అర్థం కావడం లేదు. నువ్వెలా నాకు యజమాని విగా ఉండేవాడివో తెలియడం లేదు,” అన్నాడు సెమ్మదిగా.

జీవన్‌సింగ్ మూడు నెలల క్రితం జరిగిన దానినీ, ఈ ఉదయం ముల్లాను చూసిన విషయమూ పూస గుచ్చినట్టు వివరించాడు. తనను అతని గాడిదగా భావిస్తూన్న వ్యాపారి వెర్రి బాగుల మనస్తత్వాన్ని చూసి గ్రామాధి కారి మనసులోనే నవ్వుకుని, అతన్ని మరింత ఆటపట్టించాలని, అతని చేతులు పట్టుకుంటూ, “మిత్రమా, ముల్లా నీ గాడిదను ఇక్కడికి అధికారిగా పంపాడని పారబాటున చెప్పాడు. నిజానికి అది ఇప్పుడు వివిధ మతాల ముఠాలకు నాయకత్వం వహిస్తూన్న ఫకీరుగా ఉంటోంది. నువ్వేళ్ళి ఆయనను చూడవచ్చు,” అన్నాడు.

జీవన్‌సింగ్ ఫకీరును వెతుక్కుంటూ బయలుదేరాడు. ఫకీరు నదీ తీరంలో ప్రార్థన చేస్తున్నాడు. ప్రార్థన పూర్తికాగానే జీవన్‌సింగ్ ఆయన్ను సమీపించి, “పక్క పట్టణంలో వున్న ముల్లా నీకు జ్ఞాపకం లేడా? ఆయనే నీకు నీతిగ్రంథం నుంచి పద్యాలు బోధించి నిన్ను మనిషిగా మార్చాడు. అంతకు పూర్వం నువ్వు నా గాడిదవు. నేను నీ యజమానిని,” అన్నాడు.

“నేను గాడిదనా? ఏం చెబుతున్నావు?” అని నిరసనగా చూసిన ఫకీరు, “ముల్లా ఎవర్నీ నేను ఎరుగను. మదరసా నుంచి నీతిగ్రంథం పద్యాలు నేర్చుకున్నాను. నువ్వేదో