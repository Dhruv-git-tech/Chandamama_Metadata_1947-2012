రాజా, నేను ఈ రెండింటిలో దేన్నీ తమ మీద ప్రయోగించబోవటం లేదు. ఇప్పటి పరిస్థితుల్లో రాజ్యాన్ని మాంత్రికుల నుంచి, రాక్షసుల నుంచి కాపాడవలసిన బాధ్యత నా మీద కూడా వున్నది,” అన్నాడు.

రాజు జితకేతుడు ఆ మాటలకు చాలా సంతోషించి, కింద పడివున్న కాళీవర్మకత్తిని స్వయంగా చేతికి తీసుకుని, కాళీవర్మకు ఇవ్వబోతున్నంతలో దాపుల నున్న సారంగ మార్గం నుంచి ముందు రాజుదుర్ముఖుడూ, వెనకగా భల్లూక మాంత్రికుడూ పైకి వచ్చారు.

దుర్ముఖుడు భీకరంగా ఒకకేక పెట్టి, కత్తి దూసి, “కాళీవర్మా, నీకేమైనా హాని జరిగి వుంటుందేమో అనుకున్నాము. సరే, ఈ రాజు జితకేతుణ్ణిఇంకా ప్రాణాలతో వుండనిచ్చావేం? ఇదుగో, నా కత్తికి బలిచేయ బేతున్నాను,” అంటూ జితకేతుడికేసి దూకాడు.

కాళీవర్మచప్పున దుర్ముఖుడి కత్తికి తన కత్తిని అడ్డు పెట్టి, “రాజా దుర్ముఖా! తొందర పడకు. ఈ జితకేత రాజుగారి వంశానికి సేవ చేస్తూ, యుద్ధంలో నా తండ్రి మరణించాడు. ఆ సంగతి మరిచి, ఇప్పుడీ మహారాజును చుపటం పాపకారణం అవుతుంది,” అన్నాడు.

దుర్ముఖుడు కోపంగా ఏదో, అనబోయేంతలో భల్లూక మాంత్రికుడు చప్పున వంగి కిందపడివున్న మంత్ర దండాన్ని చేతికి తీసుకుంటూ, “కాళీవర్మా, బాగా చెప్పావు. నా గురువైన భల్లూకపాదుడి ప్రబలవిరోధి తాంత్రిక మిథ్యామిశ్రుడు, రాక్షసుడు కాల దండుణ్ణీ, తన సేవకుడైన జంబుకేశ్వరుణ్ణీ వెంటపెట్టుకుని, ఈ ప్రాంతాలకు వచ్చాడు.

అన్న అయిన కాలదండుణ్ణి, ఆ తాంత్రిక మిథ్యామిశ్రుడు బందీగా పట్టుకున్నాడు. అదీ సంగతి!” అన్నాడు కాళీవర్మ.

అంతలో సామంతు సూర్యభూపతి, “మహారాజా, ఆ తాంత్రికుడే తన బందీ అయిన రాక్షసుణ్ణి వెంట బెట్టుకుని, నా కోట మీద దాడికి వచ్చి వుంటాడు. సెలవు, మళ్ళీ తమ దర్శనం చేసుకుంటాను,” అంటూ అక్కణ్ణించి వేగంగా వెళ్ళిపోయాడు.

రాజు జితకేతుడు దిగాలుపడిపోతూ, కాళీవర్మతో, “కాళీవర్మా! ఇప్పుడు నువ్వేం చేయబోతున్నావు? ఓహో, ఒకచేతిలో మంత్ర దండం వున్నది; రెండవ చేతో ఒర నుంచి కత్తి దూయగలవు! ఇంతకూ నువ్వు నామీద దేన్ని ప్రయోగించబోతున్నావు?” అన్నాడు.

కాళీవర్మ మంత్రదండాన్నీ, ఒర నుంచి కత్తినీ లాగి దాన్ని, కిందపడవేస్తూ, “మహా