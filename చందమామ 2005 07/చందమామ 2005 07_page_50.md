సునందుడు ఇంట్లో అంటి పెట్టుకొని వుంటూ, తలలో నాలుకలా మసులు కోవడం చేత, బోధిసత్వుడి భార్యకు అతడంటే జాలి కలిగింది. ఆమె భర్తతో, “ఈ పిల్లవాడు మన ఇంట అడ్డమైన పనులూ చేస్తూ, కన్నకొడుకు కంటే ఎక్కువ అణుకువగా వుంటున్నాడు. మంత్రం వాడికి ఉపయోగించకుండా ఎందుకు పోతుంది? ఒకవేళ అలా జరిగితే దోషం వాడిదే అవుతుంది! మీరు మాత్రం వాడికి మంత్రం ఉపదేశించక తప్పదు,” అన్నది.

బోధిసత్వుడు కొంచెం ఆలోచించి, భార్యమాటల్లోని ఇంగితాన్ని గుర్తించి, సునందు డికి మంత్రం ఉపదేశిస్తానన్నాడు.

ఆ మర్నాడు ఆయన సునందుణ్ణిపిలిచి, “నాయనా, ఇది చాలా న్యాయమార్గాన ఉపయోగించుకున్నావంటే ధనమూ, కీర్తీరెండూ లభిస్తాయి. కాని, ఒక సంగతి గుర్తుంచుకో! దీనిని ఎవరి దగ్గరనేర్చుకున్నావు? అన్న ప్రశ్న ఎవరైనా అడిగినప్పుడు మాత్రం, రహస్యం వెల్లడించకూడదు. ఝస్యం వెల్లడించావో, ఆ క్షణం నుంచీ మంత్రపటిమ అంతరించి పోతుంది,” అని చెప్పి, మంత్రం ఉపదేశించాడు.

సునందుడు మంత్రం నేర్చుకుని ఇల్లు చేరి, అకాలపు మామిడిపళ్లు సృష్టిస్తూ, వాటిని విక్రయించి ధనం సంపాయించ సాగాడు.

సునుదుడు సృష్టించే ఈ అకాలపు మామిడి పళ్ళలో ఒకటి, కాశీరాజుకు చేరింది. ఆయన ఆశ్చర్యపడి, వాటిని సృష్టిస్తున్న వాళ్ళు ఎవరా అని విచారించి, సునందుడని తెలియగానే, అతణ్ణి పిలిపించాడు.

“ఋతువు కాని ఋతువులో, ఈ మామిడి పళ్ళు నువ్వెక్కడి నుంచి తెస్తున్నావు? ఇవి దైవసృష్టా? మానవసృష్టా? అసలు విషయం ఏమిటో దాచకుండా నిజం చెప్పు,” అని రాజు సునందుణ్ణి అడిగాడు.

సునందుడు, రాజుతో మహానందంగా, “మహారాజా! నేను విక్రయించే ఈ మామిడి పళ్లు, నేను సృష్టిస్తున్నవి. నా కొక మహా మంత్రం తెలుసు! దాని మహిమ వల్లనే, నేను అకాలంలో మామిడి చెట్లకు కాయలు కాయి స్తూంటాను,” అన్నాడు.

ఈ జవాబుకు రాజు మరింతగా ఆశ్చర్యపాత్ర పోతూ, “అలాగా! ఆ మంత్రపటిమ ఎలాం టిదో స్వయంగా చూడాలని కోర్కిగా వున్నది. నా ఉద్యానవనంలోని చెట్లకు, నీ మంత్రమహిమతో కాయలు కాయించగలవా?” అన్నాడు.