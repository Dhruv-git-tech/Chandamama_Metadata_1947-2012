భల్లూక మాంత్రికుడు

21

[కాళీవర్మ సారంగ మార్గాన పోయి, బైరాగుల నుంచి మంత్రదండాన్ని తీసుకున్నాడు. తరవాత అందరూ సారంగ మార్గం గుండా వెళ్ళి అడ్డుగా వున్న పలకను తొలగించి జితకేతరాజుగారి ఉద్యానవనంలో ప్రవేశించారు. ఆ సమయంలో అక్కడికి రాజూ, మాయామర్కటులు వచ్చారు. రాజు, బైరాగులను అక్కడికెందు కొచ్చారని ప్రశ్నించగా, గురుబైరాగి మంత్రదండం, సుబ్బిశెట్టి, అంటూ అరవసాగాడు. -తరవాత]

గురుబైరాగి చెప్పదలిచిందేమిటో అర్థంకాక రాజు జితకేతుడు కోపంగా, “ఒరే, సన్యాసి వెధవా, నీ వాగుడేమిటి? మంత్రదండం ఎక్కడ? సుబ్బిశెట్టిఎవరు?” అని అడిగాడు.

గురుబైరాగి కొంచెం స్థిమితపడి, “మహా రాజా, బైరాగినైన నన్ను, సన్యాసి అని అవమాన పరచకండి,” అన్నాడు.

రాజు ఆ జవాబుకు చిరాకుపడుతూ ఏదో అనబోయేంతలో, మాయామర్కటుడు కోపంగా పళ్ళు కొరికి, “ఒరే, దొంగ బైరాగీ! ఆట్టే మాటలు పెంచక, సంగతేమిటో చెప్పు,

నా నుంచి ఎవరో దొంగిలించిన మంత్రదండాన్ని నువ్వెక్కడైనా చూశావా?” అని అడిగాడు.

గురుబైరాగి, తన శిష్యుల కేసి తల తిప్పి, “ఒరే, శిష్యోపశిష్యుల్లారా! ఇతగాడేనా కొత్తగా చంద్రశిలా నగరానికి అమాత్యుడైన మర్కటుడు?” అన్నాడు.

“అవును గురో, అవును! ఈయనే మర్కటా మాత్యుడు!” అన్నారు శిష్యబైరాగులిద్దరూ.

మాయామర్కటుడు బైరాగిని కత్తితో కొట్టబోయిన వాడల్లా తమాయించుకుని, తోకతో ఛెళ్ళుమంటూ కొట్టి, “ఒరే, వెంటనే

'చందమామ'