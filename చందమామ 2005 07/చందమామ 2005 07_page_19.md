కగా ఉండేందుకు, ఒకానొక రాకుమారి సౌందర్యాన్ని చూసి మైమరచి, శ్రేయోభిలాషలూ, విజ్ఞులూ అయిన పెద్దలు వారిస్తున్నా విన కుండా, తన ప్రాణాన్నేపణంగా పెట్టి, అమెను వివాహమాడడానికి సిద్ధుడిన దినకరవర్మ అనే యువరాజు కథ చెబుతాను, శ్రమ తెలియ కుండా, విను,” అంటూ ఇలాచెప్పసాగాడు: సంజీవినీ రాజ్యాన్ని పాలించే కమల భద్రుడి ఏకైక సంతానం దినకరవర్మ. క్షత్రియోచితమైన యుద్ధవిద్యలతో పాటు, ఇతర శాస్త్రాలను అభ్యసించి, ఇరవైయేళ్ళ ప్రాయానికే అతడు తండ్రిని మించిన తనయుడిగా పెద్దల ప్రశంసలు పొందాడు. త్వరలో కుమారు డికి పట్టాభిషేకం చేసి, రాజ్యపాలనాభారం నుంచి విశ్రాంతి తీసుకోవాలని ఆలోచించ సాగాడు మహారాజు.

ఆ సమయంలో ఒకనాడు ఉషాపురి రాజ్యం నుంచి రంజితశర్మ అనే దూత రాజ దర్శనానికి వచ్చాడు. కొలువుదీరివున్న రాజు పక్కనే రీవిగా కూర్చుని వున్న యువరాజును చూసి పరమానందం చెందిన, రంజితశర్మ రాజుతో, “మహారాజా, యువరాజు దినకర వర్మకు తన కుమార్తెమధూలికనిచ్చి వివాహం చేయడానికి ఉషాపురి మహారాజు అభిలషిస్తు న్నారు. ఆ విషయాన్ని తమతో మనవి చేయ మన్నారు. మా రాకుమారి చిత్రపటాన్ని వీక్షించండి,” అంటూ సంచీలో నుంచి మధూలిక చిత్రపటాన్నీ, జాతక చక్రాన్నీ తీసి మహారాజుకు అందించాడు.

మహారాజు చిత్రపటంలోని మధూలిక అద్భుత సౌందర్యాన్ని చూసి అబ్బురుడ్డాడు. చెంపకు చారడేసి కళ్ళతో, సంపంగి నాశికతో, చిరుదరహాసంతో బంగారు బొమ్మలా వుంది మధూలిక. ఆయన చిత్రపటాన్ని కొంతసేపు పరిశీలనగా చూసి, కుమారుడికి అందించాడు. ఆ తరవాత జాతకచక్రాన్ని పరిశీలించ మని ఆస్థాన జ్యోతిషుడికి ఇచ్చి, మధూలిక చిత్రపటాన్ని రెప్పవేయకుండా చూస్తూన్న తన కుమారుడి కేసి మందహాసంతో చూడ సాగాడు.

మధూలిక జాతక చక్రాన్ని కొంతసేపు జాగ్రత్తగా పరిశీలించిన ఆస్థాన జ్యోతిషుడు దీర్ఘంగా నిట్టూర్చి, “క్షమించండి, మహారాజా! మనయువరాజు మధూలికను వివాహ మాడితే, వివాహమైన నెలరోజుల్లో ఆయన సర్పగుడంతో మరణించక తప్పుదు,” అన్నాడు విచారంగా.