తరువాత కృష్ణుడు ఒక చెట్టుచాటుగా అనుకొని కాలిపై కాలు ఉంచి పాదాన్ని ఆడిస్తూ విశ్రమించాడు.

ముసలపుమొన బాణానికి తగిలించిన వేటగాడు ఆవలి ఒడ్డు నుంచి, చెట్టుచాటున ఆడుతూన్న కృష్ణుడి పాదాన్ని ఏదో లేడి అని తలచి విల్లెక్కు పెట్టి ముసలపు మొన బాణాన్ని గురిచూసి దాని మీదకు వేగంగా వదిలాడు.

కృష్ణుని పాదానికి ముసలపు మొనలో తుగా నాటుకొని రక్తం బొటబాటా కారింది.

దుర్వాసు డొకప్పుడు పాయసాన్ని తన వంటినిండా పూయమని కృష్ణుడిని ఆదేశించాడు. దుర్వాసుడి శరీరానికంతకూ పాయసాన్ని పూసి, కృష్ణుడు పాదానికి పూయడం మరిచాడు.

దుర్వాసుడు, “కృష్ణా! పాదం నుండి మాత్రమే నీకు హాని జరుగుతుంది సుమా!” అని చెప్పాడు.

వేటగాడు తాను కొట్టినదాన్ని ఎత్తుకు పోయేందుకువచ్చాడు. గాయంతో ఆయాస పడుతున్న కృష్ణుణ్ణి చూసి వలవలా ఏడు స్తూంటే కృష్ణుడు, “నాయనా! నువ్వు చింతించకు! రామావతారంలో నువ్వు అంగదుడివి. నీ తండ్రి వాలిని నేను చెట్టు చాటునుండి కొట్టిన దానికి పరిహారంగా ఇప్పుడు దెబ్బ తిన్నాను. కర్మానుబంధం తప్పరానిది!” అని చెప్పి రాముడుగా కనిపించాడు.

వేటగాడికి పూర్వస్మృతి కలిగి భక్తితో కన్నులుమూసి అలాగే మైమరిచి రాముణ్ణి తలుస్తూ శరీరాన్ని విడిచి విష్ణుసాయుజ్యాన్ని పొందాడు.