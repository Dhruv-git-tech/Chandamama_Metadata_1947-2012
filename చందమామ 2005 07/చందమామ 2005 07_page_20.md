ఆ మాట విని యువరాజు ఒక్క క్షణం
దిగ్భాంతి చెందాడు. వెంటనే తేరుకుని,
“మరణం అనివార్యమైనప్పుడు అది ఏదో
రూపంలో రాకతప్పదు. జాతకం నెపంతో
అద్భుత సౌందర్యరాశిని వదులుకోవడం
వివేకం కాదు,” అన్నాడు చిరాగ్గా.

మధూలిక అందం యువరాజును బాగా
ఆకట్టుకున్నదని గ్రహించాడు మహారాజు.
దూత రంజిత శర్మకు ఏమిచేయాలో పాలు
పోక, “త్వరలో ఏ నిర్ణయమూ తెలియ
జేయండి, ప్రభూ,” అని చెప్పి రాజుకు
నమస్కరించి అక్కడినుంచి వెళ్ళిపోయాడు.

కొన్ని రోజులు గడిచాయి. ఒకనాడు దినకర వర్మవేటకు అడవికి వెళ్ళాడు. మధ్యాహ్నం వరకు వేటాడి అలిసిపోయిన యువరాజు, ఒక కొలను ఒడ్డున పరివారంతో సహా భోజ నాదికాలు ముగించి, పక్కనే వున్న ఒక పెద్ద మర్రిచెట్టు కింద విశ్రాంతి తీసుకోసాగాడు. యువరాజు కనురెప్పలు నిద్రాభారంతో మూతలు పడుతూండగా, ఆ మర్రిచెట్టు కొమ్మపైన ఆహారం కోసం పొంచివున్న పెద్ద కొండచిలువ, హఠాత్తుగా యువరాజు మీదికి దూకి, క్షణంలో శరీరాన్ని చుట్టేసింది. ఆ భీకర దృశ్యాన్ని చూసి భటులు భీతితో హాహా కారాలు చేశారు. చిలువను చంపి యువ రాజును ఎలా రక్తించుకోవాలో తెలియలేదు. చిలువపై గురిపెట్టే కత్తి దెబ్బ, పారబాటున యువరాజు శరీరానికి తగిలితే ఏం చెయ్యాలో తెలియక కొట్టుమిట్టాడ సాగారు.

అంతలో ఎక్కడినుంచో ఒకదాని వెనక
మరొకటిగా దూసుకు వచ్చిన ఐదు బాణాలు

కొండ చిలువ శరీరాన్ని చిద్రం చేశాయి.
చిలువ యువరాజును వదిలిపెట్టి కాస్సేపు
గిలగిలా కొట్టుకుని ప్రాణం విడిచింది. యువ
రాజుకు ప్రాణగండం త్పొనందుకు భటులు
పరమానందం చెందారు.

కొంతసేపటికి ఒక అందమైన రథం
అక్కడికి వచ్చి ఆగింది. చేతిలో విల్లంబులతో
వీరనారిలావున్న ఒక సౌందర్యరాశి రథం
నుంచి దిగింది. కొంతమంది యువతులు
ఆమె వెంట అక్కడికి వచ్చారు.

తను మృత్యుముఖం నుంచి బయటపడ
డానికి ఆ యువతి ధనుర్విద్యాకౌశలమే
కారణం అని గ్రహించిన యువరాజు, ఆమె
కేసి కృతజ్ఞతగా చూశాడు. కొన్నాళ్ళ క్రితం
చిత్రపటంలో చూసిన మధూలిక పోలికలు
ఆ యువతిలో కనిపించాయి.