ఈసారి రాజు చప్పట్లు చరచగానే భటు డొకడు అక్కడికి వచ్చాడు. రాజు వాడికి బైరా గులను చూపుతూ, “ఒరే, వీళ్ళవెంట మరి కొందరు భటులతో పోయి, మన నగరం వాడైన సుబ్బిశెట్టితో పాటు మంత్రదండాన్ని కూడా లాక్కురండి,” అన్నాడు.

భటులు, బైరాగులను అదిలించి అక్కడి నుంచి తీసుకుపోతున్నంతలో, ఈసారి కోట గోడల అవతలి నుంచి శంఖనాదం చెవులు దిబ్బిళ్లుపడేలా వినిపించింది. వెంటనే మాయా మర్కటుడు ఒకగెంతు గెంతి జితకేత రాజుతో, “ఆహా, రాజా! ఆ శంఖనాదం చేసే మహాను భావుడు నా గురువైన మిథ్యామిశ్రుడు! ఆయన మన శత్రువులైన భల్లూక మాంత్రికు డితోపాటు, రాజుదుర్ముఖణ్ణీ, కాళీవర్మ ఉగ్రదండ రాక్షసులనూ హతమార్చుతాడు. నువ్వు క్షుఠాలమీద చక్రవర్తివి కాబోతున్నావు,” అంటూ కోటగోడ కేసి బయలుదేరాడు.

రాజు జితకేతుడు మర్కటుడి భుజం పట్టుకు ఆపి, “నా సైనికులూ, సామంతు సూర్యభూపతీ; ఆ ఉగ్రదండ రాక్షసుడూ, భల్లూక మాంత్రికుల నుంచి కోటను ఎంత సేపు కాపాడగలరు! నువ్వు కూడా వెంట లేక పోతే నాకు సలహాయివ్వగల వాళ్ళు ఎవరూ లేరుగదా? మంత్రి జీవగుప్తుణ్ణి అవమానించి పంపటం పారబాటుగా తోస్తున్నది,” అన్నాడు.

“రాజా, నీ కొచ్చిన ప్రాణభయం ఏమీ లేదు, చింతించకు,” అంటూ మాయామర్కటుడు, కోటగోడ మీదికి పరిగెత్తాడు.

పూలపాదల చాటున దాగివుండి, అప్పటి వరకూ అంతా గమనిస్తున్న కాళీవర్మ, ఇదే

నువ్వు చూసిందేదో చెప్పకపోయావో, ఈసారి కత్తితో నీ తల నరికేస్తాను,” అన్నాడు.

మర్కటుడి తోకదెబ్బకు గురుబైరాగి కింద పడిలేచి, ఒళ్ళు దులుపుకుంటూ తన శిష్యుల కేసి చూశాడు. పెద్ద శిష్యుడు విచారంగా ముఖం పెట్టి, “గురో, నిజం చెప్పెయ్యండి, నగర ఉత్తరపుద్వారం దగ్గిరున్న ధర్మసత్రం ఎదటి, మూడంతస్తుల భవంతి యజమాని సుబ్బిశెట్టి దగ్గిర గదా, మనం ఆ మంత్ర దండాన్ని చూసింది,” అన్నాడు.

గురుబైరాగి మాట్లాడ బోతున్నంతలో మాయామర్కటుడు కిచ కిచ మంటూ నవ్వి, “ఒరే, మతిమాలినవెధూ, ఇంకా మీ గురువు చెప్పే దేమిటి, సంగతంతా నువ్వే చెప్పావు గదా? రాజా! వెంటనే భటులను ఆ శెట్టి ఇంటికిపంపి, ఆ మంత్రదండాన్ని తెప్పించు,” అన్నాడు.