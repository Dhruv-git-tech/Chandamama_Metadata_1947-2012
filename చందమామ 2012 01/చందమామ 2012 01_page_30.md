వేటగాడు

పంచవని రాజ్యం రాజు విక్రమధీరుడు మహావీరుడు. అయితే అతనికి తనను మించిన వారు లేరన్న అహంకారం జాస్తి.

అతడికి వేటంటే ప్రాణం. వీలు చూసు కుని తరచుగా అరణ్యానికి వెళ్లి జంతువు లను వేటాడేవాడు.

ఎప్పటిలాగే ఒక పర్యాయం విక్రమధీరుడు మెరికల్లాంటి కొంతమంది సైనికు లను వెంటతీసుకుని అరణ్యానికి వేటాడ టానికి వెళ్లాడు. ఒక జింక పిల్లను చూసి బాణం గురిపెట్టాడు. అదే సమయానికి దూరం నుంచి ఒక బాణం వచ్చి జింక పిల్లను తాకింది. అది నేలకు ఒరిగింది.

తను గురిపెట్టిన జింక పిల్లను వేటాడి నది ఎవరా అని విక్రమధీరుడు బాణం దూసుకొచ్చిన దిశగా చూశాడు. ఒక పాదమాటునుంచి ఒక వ్యక్తి బయటకు వచ్చాడు. అతని వేష ధారణ చూసిన విక్రమధీరుడు

అతడు తప్పక వేటగాడు అయి ఉంటాడని భావించాడు. ఆ వేటగాడు మహారాజును సమీపించినంతనే నమస్కరించి, ‘మహారాజా! క్షమించండి. మీరు జింక పిల్లకు బాణం గురిపెట్టిన విషయం తెలియకనేను బాణం వదిలాను,’ అన్నాడు.

విక్రమధీరుడు కన్నెర్రజేసి, ‘ఎవరు నువ్వు ‘అని ప్రశ్నించాడు. ‘నా పేరు రణమల్లు. పాట్టపోసుకోవడానికి జంతువులను వేటాడుతుంటాను,’ అని చెప్పాడతను.

‘నేను వేటాడ దలిచిన జింకపిల్లను నీవు వేటాడి పెద్ద తప్పు చేశావు. అందుకు శిక్షగా నీ కుడిచేతి బొటన వేలును నరికిస్తాను,’ అన్నాడు విక్రమధీరుడు. ‘మహారాజా! తెలియకచేసిన తప్పుకు అంత శిక్షతగదు. విలుకాడికి కుడిచేతి బొటన వేలు ప్రాణంతో సమానమని మీకు తెలియనిది కాదు,’ అన్నాడు రణమల్లు.