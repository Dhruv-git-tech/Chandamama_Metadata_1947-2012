చేశాడు. చివరకు ప్రత్యేకించి తోడు పెట్టించిన ఆ ముంతలో ఉండే గట్టి పెరుగు తెచ్చి బ్రాహ్మణుడు ఆనందంతో వడ్డించాడు. పండితుడు ఆప్యాయంగా ఆరగించాడు.

ఐతే. భోజనమైన కొంచెం సేవటిలోనే పండితుడు గిలగిల తన్నుకుని ప్రాణాలు విడిచాడు. జరిగిన సంగతి ఏమిటో ఎవరికి మాత్రం ఏం తెలుసు? ఏదో ఆకస్మికంగా వ్యాధి వచ్చి ఇలా జరిగిందనుకుని, కౌశికుడు ఎంతగానో విచారించాడు.

భూలోకంలో ఇలా పండితుడు మరణించగానే నరకలోకంలో లెక్కలు వ్రాసే చిత్రగుప్తుడికి చిక్కు వచ్చింది. పండితుడిని చంపిన పాపం ఎవరికి చెందుతుంది. అనే సమస్యతో అతను తికమకలు పడసాగాడు.

పండితుడికి భోజనం పెట్టినవాడు బ్రాహ్మణుడు కనుక ఈ పాపం అతనిదే అనుకున్నాడు. కాని వెంటనే ఈ అభి ప్రాయం మారిపోయింది. మంచి గట్టి పెరుగు తెప్పించి, పండితుడికి తృప్తిగా విందు చేస్తున్నాం కదా అని ఉత్సాహంతో వడ్డించాడు.

కాని, పెరుగు ముంతలో పాము విషం కక్కిన సంగతి అతనికేం తెలుసు? తెలిసి వుంటే వడ్డించడు కదా? బ్రాహ్మణుడు కేవలం నిర్దోషి, పాపం అతనికి అంటదు, అని తర్కించుకున్నాడు.

పోనీ, పెరుగు తెచ్చిన పాలమనిషిది తప్పా! ఊహు, గంపమీద గుడ్డ ఎగిరిపోవడం కాని, ముంతలో పాము విషం పడటం కాని ఏదీ తెలియదు ఆమెకు. అందుచేత పాలమనిషికి ఈ పాపము చెందదు అని నిశ్చయించుకున్నాడు.

ఐతే. ముంతమీదినుంచి గుడ్డ తొలగ కుంటే, పాము కక్కిన విషం పెరుగులో కలియటం, పండితుడు చనిపోవడం జరగదు కదా! కనుక, గుడ్డను తొలగించిన వాయుదేవునిదా ఈతప్పు, అని మళ్లీ ప్రశ్న వచ్చింది. కాదు, గాలి వీచకుంటే ప్రాణి కోటి బ్రతికేది ఎట్లా? వాయుదేవుడికి వీచటం సహజగుణం. వాయుదేవుడి