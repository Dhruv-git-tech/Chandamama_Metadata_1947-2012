మహారాజయోగం

బుందేల్ ఖండ్‌లో ఒకప్పుడు ఠాకూర్ వంశంవారు జనరంజకంగా పరిపాలించారు. ఆ వంశానికి చెందిన రూపసింహ డనేవాడు కడు పేదవాడు. అతనికి ధనం గాని, ఆస్తి కాని, చివరకు బంధువులు గాని లేరు. అతనికున్న ఆస్తి యావత్తూ చినిగిపోయిన దుస్తులూ, రెండు గోనె పట్టాలూ, ఒక గొడ్డలీ.

ఈ గొడ్డలితో రూపసింహుడు రోజూ ఉదయం నుంచీ మధ్యాహ్నం దాకా అడవిలో కట్టెలు కొట్టి, వాటిని తెచ్చి మూడు రూపాయలకు అమ్ముకునే వాడు. అందులో రెండు రూపాయలు ఖర్చుపెట్టి చాకలివాళ్ల దగ్గిర రాజులు ధరించే దుస్తులు అద్దెకు తీసుకునే వాడు. మరొక రూపాయికి గుర్రం ఒకటి అద్దెకు తీసుకునేవాడు. ఆ బట్టలు ధరించి గుర్రం ఎక్కి, వాయువేగంతో నగరపు వీధుల వెంట రాజరీవితో సవారి అయి వెళ్లేవాడు.

మంచి యువకుడూ, అందగాడూ అయిన ఈ వ్యక్తిని చూసి అందరూ అత నెవరో రాజనుకునేవారు. ఈ విధంగా రూపసింహుడు ప్రతిరోజూ ఠాకూర్ రాజ వంశ గౌరవాన్ని నిలబెట్టి, చీకటిపడగానే అద్దె దుస్తులనూ గుర్రాన్ని తిరిగి ఇచ్చి వేసి తన మామూలు దుస్తులు ధరించి, చిల్లర డబ్బులతో ఇన్ని మరమరాలూ, శనగపప్పూ కొని తిని, కాసిని మంచినీళ్లు తాగి, ఒక గోనెపట్టా నేలమీద పరుచు కుని, మరొకటి మీద కప్పుకుని నిద్ర పోయేవాడు. తిరిగి మర్నాడు ఉదయం