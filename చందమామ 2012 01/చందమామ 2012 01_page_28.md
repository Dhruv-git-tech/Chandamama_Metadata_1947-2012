‘ఆ అధ్యయనంలో ఓ భాగమైన కుటుంబంలో సామరస్యతను గూర్చి, పరిశీలించేందుకుని వివిధ తరగతులకు చెందిన కొన్ని కుటుంబాలను నమూనాలుగా తీసుకున్నాం మేము. వాటిలో నీదొకటి,’ చెప్పాడు విష్ణువర్ధనుడు.

‘నువ్విప్పుడు చేయవలసిందల్లా ఇంటికి వెళ్లి ప్రశాంతంగా ఆలోచించి.. గత మూడు మాసాల్లోనూ నీ కుటుంబ వ్యవహారాలకు సంబంధించి నువ్వు తీసుకున్న నిర్ణయాలూ, వాటిని నీ కుటుంబంలోని సభ్యులంతా ఏకగ్రీవంగా ఆమోదించిన సందర్భాలూ వగైరా వివరాలన్నీ రాసుకుని వచ్చి మాకు చూపించాలి.’

‘ఓస్, అదెంత భాగ్యం!’ అనుకున్న శూరసేనుడు చక్రవర్తి వద్ద సెలవు తీసుకుని వెళ్ళిపోయాడు.

మర్నాడు తల వేలాడేసుకుని వచ్చిన సేనానిని చూసి విస్తుపోయాడు విష్ణువర్ధనుడు.

‘మహాప్రభూ! తరచి చూస్తే గత మూడు మాసాలలోనూ నేను చేసిన ప్రతిపాదనలతో, నిర్ణయాలతో నా భార్య కాని, నా ఇద్దరు కుమారులు కాని ఏకగ్రీవంగా అంగీకరించిన సందర్భాలు ఒకటీ ఆరా తప్పితే ఏవీ లేవు,’ అని విన్నవించుకున్నాడు శూరసే నుడు.

విష్ణువర్ధనుడు విస్తుపోతూ, ‘ఆశ్చర్యంగా ఉన్నదే! మరి కుటుంబ పెద్దగా నువ్వేం చేసావ్? వారిని దండించి నీ దారికి తిప్పు కున్నావా లేదా?’ అనడిగాడు.

అందుకు శూరసేనుడు నవ్వి, ‘ఓ పక్క నేను తాళికట్టిన భార్య, మరోపక్క పిల్లలు పసివాళ్లూ, అనుభవ శూన్యులూనూ. నా నిర్ణయాలలోని లోతుపాతులు వారికి ఎలా అర్థమవుతాయి? అందుకే వారికి నచ్చచెప్ప డానికి ప్రయత్నించాను. అలా కొన్ని సందర్భాలలో వారి ఆలోచనా సరళిని మార్చగలిగాను. కొన్ని సందర్భాలలో వారి ఆలోచన లకు అనుగుణంగా నా నిర్ణయాలను మార్చుకున్నాను,’ అని జవాబిచ్చాడు.

అప్పుడు విష్ణువర్ధనుడు మందహాసం చేసి, ‘రామపురాధీశుడు అనంతవర్మ విషయంలో నువ్వు చేసిన ఫిర్యాదుకు సమాధానం కూడా ఇదే, శూరసేనా! అనంతవర్మ సామంతుడైనంత మాత్రాన అతడు మనకు బానిస అని అర్థం కాదు. మన సామ్రాజ్య