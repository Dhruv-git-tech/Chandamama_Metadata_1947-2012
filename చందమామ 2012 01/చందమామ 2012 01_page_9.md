చందమామతో నా జ్ఞాపకాలు - హిందీ

నా చిన్నప్పటినుంచి చందమామతో నాకు ప్రత్యేక అనుబంధం ఉండేది. నేను పుట్టిన
ప్పుడు మా తల్లితండ్రులు సీతాపూర్‌లో ఉండేవారు. నేను పుట్టక ముందు కూడా మా
కుటుంబం చందమామకు చందా కట్టేదట. విచిత్ర కవలలు, ముగ్గురు మాంత్రికులు,
శిథిలాలయం, దుర్గేశ నందిని వంటి సీరియల్స్ ఇప్పటికీ నా జ్ఞాపకాలలో మిగిలే ఉన్నాయి.
చందమామ పుస్తకాలను నాన్న నాకోసం బైండ్ చేసి ఉంచాడు. వీటిలో చాలావాటిని మా
బంధువు ఒకరు పట్టుకెళ్లారు. కాని నావద్ద ఇంకా చాలా పుస్తకాలు ఉన్నాయి. ఈ రోజుకీ
మా ఇళ్లలో కొత్త చందమామలను కూడా కొని భద్రపర్చుకోవడం అలాగే కొనసాగుతోంది.

నేను 1978 నుంచి 82 వరకు పంజాబ్‌లో ఉన్న కాలంలో నేను హిందీ, పంజాబీ భాషల చందమామలను కొనేవాడిని. దీనివల్ల నేను పంజాబీ నేర్చుకోగలిగాను. నా బాల్యంలో జరిగిన ఒక సంఘటన నాకు ఇప్పటికీ గుర్తు ఉండిపోయింది. అది 1965 డిసెంబర్‌లో అనుకుంటా... మా నాన్న అధికారిక పర్యటన కోసం వెళ్లారు. నాకోసం ఏం తీసుకురావాలని నాన్న నన్ను అడిగారు. చందమామ పత్రిక కావాలని చెప్పాను. కాని నాన్న తిరిగొచ్చినప్పుడు చందమామకు బదులుగా స్వీట్లు, ఇతర పత్రికలు పట్టుకొచ్చారు. వాటిలో వేటినీ నేను తీసుకోలేదు.

కనీసం తినుబండారాలను కూడా తినలేదు. అప్పుడు మా నాన్న దుకాణాదారుకు ప్రతి నెలా చందమామ సంచికను తప్పకుండా పంపవలసిందిగా ఆదేశించారు.

మాకు పిల్లలు కలిగేటప్పటికీ, మేము చందమామను కొంటూనే ఉన్నాము. మా
అమ్మాయి సురభి శ్రీవాత్సవ చందమామ పబ్లికేషన్స్ నుంచి రెండు సార్లు కథారచయితగా
బహుమతులు గెల్చుకుంది. ఆమె జీవశాస్త్రంలో ఎమ్ఎస్సి చేసింది. ఆమె సాధించిన
విజయంలో చందమామకు కూడా కొంత పాత్ర ఉండటం చూసి నేను గర్వపడుతున్నాను.

Request to readers: Contributors of stories, memories are requested to send in their entries with their complete name, address, phone no and other contact details to enable us to get back to you.

Write to us:

Chandamama India Ltd., No:2 Ground Floor,
Swathi Enclave, Amman koil street, Vadapalani, Chennai-600026.

• Phone: 044-43992828 • Email: online@chandamama.com