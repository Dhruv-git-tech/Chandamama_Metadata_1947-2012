తరవాత ఆ దంపతులిద్దరూ వీరబాహు ఇంటికి వళ్లారు. చదరంగం ఆడుతున్న వీరబాహు, ధవళ ముఖుడి కేసి ఒకసారి చూసి ‘‘ఏమోయ్, వచ్చావా? కూచో’’ అని తిరిగి ఆటలో నిమగ్నుడ య్యాడు.

భార్యాభర్తలు కొంచెంసేపు కూచుని ‘వెళ్లివస్తాం,’ అన్నారు. వీరబాహు తల ఎత్తకుండానే, ‘మంచిది’ అన్నాడు.

ధవళముఖుడితో భార్య, ‘కల్యాణవర్మ కన్న వీరబాహు మీకు మంచి స్నేహితుడని చెప్పారుగదా, ఇతనికన్న అతనే మనని ఎంతో అదరంగా చూశాడే?’ అన్నది.

‘వారిద్దరి మధ్యా గల వ్యత్యాసం చూడా లంటే, రేపు నువు ఇద్దరిదగ్గరికీ వెళ్ళి, నామీద రాజుగారికి ఆగ్రహం వచ్చిందని చెప్పు,’ అన్నాడు ధవళముఖుడు భార్యతో.

ఆమె మర్నాడు ముందుగా కల్యాణ వర్మఇంటికి వెళ్లి అతనితో, ‘అయ్యా, నా భర్తపై రాజుగారు అలిగారు. మీరు మీ

మిత్రుడికి సహాయపడగలరా?’ అని అడిగింది. కల్యాణవర్మ హడలిపోయి, ‘అమ్మానేను వర్తకం చేసుకునేవాణ్ణి. రాజుగారిని ఎదిరించి నేనేం చేయగలను. నీ భర్తదేశం వదిలి పారిపోవడం మంచిది.’ అన్నాడు.

ధవళముఖుడి భార్య వీరబాహు ఇంటికి వెళ్లి అతనితో కూడా అదే మాట చెప్పింది. ఈ మాట వింటూనే వీరబాహు డాలూ, కత్తి పట్టుకుని ఆమె వెంట బయలుదేరి వచ్చి ధవళముఖుడితో, ‘మిత్రమా నీమీద రాజుకు కోపం తెప్పించిన తుచ్చుడెవడో చెప్పు! వెంటనే ఆ పాపాత్ముడిని హతమా ర్చుతాను!’ అన్నాడు ఆవేశంతో.

ధవళముఖుడు నవ్వుతూ, ‘కూచో వోయ్. మంత్రిగారు రాజుగారిని నా పట్ల సుముఖుణ్ణిచేశారులే!’ అన్నాడు. అతడు వెళ్లిపోయాక, ధవళముఖుడు భార్యతో, ‘చూసావు గదా, నా ఇద్దరు మిత్రులలో గల వ్యత్యాసం!’ అన్నాడు.