చింది దీపిక, తల్లి ఆ పాటలో ఒకటి రెండు చోట్ల ఎలా చక్కని భావాన్ని పలికించాలో చెప్పి సరిదిద్దింది.

మరునాడు సాయంత్రం వెంకటరాజు వచ్చేసరికి దీపిక గుమ్మందగ్గరే ఎదుర యింది. పాటల పోటీలో ప్రథమ బహుమతిగా తనకిచ్చిన ‘త్యాగరాజు జీవిత చరిత్ర’ పుస్తకాన్ని తండ్రికి చూపించి ఆనందంతో గంతులేసింది.

“ఎంతో ఖరీదు చెయ్యని ఈ పుస్తకం చూసి ఎందుకంత సంతోషం తల్లీ!” అని అడిగారు వెంకటరాజు నవ్వుతూ.

“మరేమో నాకు బహుమతి ఇస్తూన్యాయ మూర్తిగారు నేను పెద్దయ్యాక ఎంతో గొప్ప గాయనివి అవుతానని మెచ్చుకున్నారుగా.”

“అంటే ఇది నీ ప్రతిభకి గుర్తింపుగా వచ్చిన పుస్తకం అన్నమాట” అన్నాడు తండ్రి.

“దీనిని భద్రంగా దాచుకుంటాను. ఎంత పెద్దయినా దీనిని నేను మర్చిపోలేను నాన్నగారూ!” అంది దీపికమెరుస్తున్న కళ్లతో.

చిన్నతనంలో పిల్లలను ప్రోత్సహిం చడం, వారి ప్రతిభను మెచ్చుకోవడం అనేవి వారిని ఉన్నత స్థానాలకు తీసుకు వెళ్తాయని తెలిసిన వెంకటపతి రాజు కూతురి తల ప్రేమగా నిమురుతూ అన్నారు.

“దీపూ! ఇప్పటికయినా కానుకలకీ బహుమతికీ తేడా తెలిసిందా! కానుకలనేవి మనకి ఇష్టమైన వారు మనమీది ప్రేమతో ఇచ్చేవి. బహుమతి మన స్వయంకృషితో మన ప్రతిభకి గుర్తింపుగా మనం సంపాదించుకునేది. రెండూ సంతోషం కలిగించేవే అయినా మన కష్టం లేకుండా వచ్చేవాటి కంటే మనం కష్టపడి సాధించుకున్న బహుమతులకే ఎక్కువ విలువని నీకు అర్థమ యిందిగదా!”

దీపిక బాగా అర్థమయిందన్నట్టు తల ఊపడమే కాకుండా తనకి వచ్చిన బహుమతిని అలాగే అపురూపంగా గుండెకి హత్తుకుని చుట్టుప్రక్కల స్నేహితులందరికి చూపించేందుకు సంబరంగా బయటికి పరిగెత్తింది.