తప్పు దారి పట్టించి ఆ శిథిలాలయ పూజారికి ఒప్పుచెప్పుగలడు!’ అన్నాడు విక్రమకేసరి.

‘అలాంటిభయం ఏమీ లేదు. ఏదైనా మోసం చేయబోతున్నట్లు అనుమానం కలిగిన మరుక్షణం, ఈ జాంగ్‌లాను కత్తితో ముక్కలు ముక్కలుగా నరుకు తాను, మనకొచ్చిన చిక్కేమిటంటే, ఈ మహారణ్యాల్లో నదీలోయల్లో వీడు తప్ప, దారి చూపగలవాడు మరొకడు లేడు. వీణ్ణే అందుకు ఉపయోగించు కోక తప్పదు.’ అన్నాడు శిఖిముఖి.

‘ఆ ఉపయోగించుకోవడం అదీ నీవే చూసుకోవాలి. నేను మాత్రం ఈ జాంగ్ లాను ఒక్కక్షణం కూడా నమ్మను.’

అన్నాడు విక్రమకేసరి. ‘నేనూ ఇంతే,’ అని శిఖిముఖి, జాంగ్‌లా కేసి తిరిగి, ‘జాంగ్‌లా, నిజం చెప్పు. నీకు డబ్బు మీద ఎక్కువ ఆశా, ప్రాణం మీద ఎక్కువ ఆశా?’ అని ప్రశ్నించాడు.

జాంగ్‌లా ఓ క్షణకాలం తటపటా యించి, తరువాత చిన్నగొంతుతో, ‘శిఖి దొరా! నాకు రెంటిమీదా సమానమైన ఆశే ఉన్నది. ఒకటి లేకపోతే రెండోది వృధా!’ అని ప్రశ్నించాడు.

‘ఎంత విశ్వాస ఘాతకుడివైనా, ఇప్పుడు అజాగ్రత్త వల్లనో, పరధ్యాసం చేతనో నిజం చెప్పినట్లు కనబడుతు న్నావు. ఈ క్షణం నుంచీ నీ ప్రాణం నా గుప్పిట్లో ఉన్నది. ఎలాంటి మోసం చేయకుండా గోల్‌భరాకు మమ్మల్ని చేర్చిన మరునిమిషంలో నీకు స్వేచ్ఛ ఇస్తాను. కొంత ధనం కూడా ఇస్తాను. విన్నావా?’ అన్నాడు శిఖిముఖి.

‘విన్నాను దొరా! కామాఖ్యనగరంలో శిథిలాలయ పూజారి అంతులేని ధనం ఆశ చూపి, నన్ను వక్రమార్గం పట్టిం చాడు. ఇకనుంచి మీకు విశ్వాస పాత్రుడిగా బతుకుతాను,’ అన్నాడు జాంగ్‌లా.

శిఖిముఖి తలఊపి, జాంగ్‌లాను ముందు నడవమని, విక్రమకేసరితో రాత్రి తాము బస చేసిన చెట్టు దగ్గిరకు బయలుదేరాడు. వాళ్లు ఆ చెట్టు దగ్గిరకు వచ్చేసరికి అజితుడూ, వీరభద్రుడూ