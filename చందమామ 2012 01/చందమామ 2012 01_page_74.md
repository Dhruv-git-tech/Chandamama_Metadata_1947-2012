మధ్యయుగ యూరప్‌లో, బ్రెడ్ ముఖ్య ఆహారంగా ఉండేది. పైగా దీన్ని విందులలో ముఖ్యమైన ఆహారంగా కూడా వడ్డించేవారు! బ్రెడ్‌ని నలుచదరపు ముక్కలులాగా కోసి దాన్ని బల్లపై పళ్లెంలాగా కూడా ఉపయోగించేవారు. భోజనానంతరం, ఈ బ్రెడ్ పళ్లేన్ని కూడా తినేసేవారు లేదా కుక్కలకు పెట్టేవారు.

స్విట్జర్లాండ్‌లో బ్రెడ్‌ని క్రైస్తవ చర్చి మందిరాల్లో భారీ స్థాయిలో తయారుచేసేవారట. సెయింట్ గాలెన్‌లో ఉన్న చర్చి మందిరంలో ఉన్న ఓవెన్ ఎంత పెద్దదంటే ఒకే సమయంలో వెయ్యి బ్రెడ్‌లను తయారు చేయవచ్చట. తగిన బరువుండి మంచి నాణ్యత కలిగిన బ్రెడ్ ముక్కలను మాత్రమే అమ్మేవారట. వారు కనుక మోసం చేస్తున్నట్లు బయటపడితే భారీ జరిమానాలు, అవమానకరమైన శిక్షలు వంటివాటిని వాళ్లు ఎదుర్కొవలిసి వచ్చేది!

పార్కర్ హౌస్ రోల్ అనేది బోస్టన్‌లోని పార్కర్ హౌస్ హోటల్ మొట్టమొదట తయారుచేయబడిన బ్రెడ్ రకం. డికెన్స్, లాంగ్‌ఫెల్, ఆఫన్బ్యాచ్, నతానియల్ హాతోమ్ వంటి ప్రముఖులతో సహాపలువురికి ఇది ప్రీతిపాత్రమై ఇప్పటికీ అలరిస్తోంది. వార్డ్ అనే జర్మన్ వంటమనిషి ఒకసారి అతిథి దుష్ప్రవర్తనకు విసిగిపోయి, పూర్తికాని బ్రెడ్ ముక్కలను ఓవెన్‌లోకి అలాగే విసిరివేశాడట. అది పఫ్ లాగా తేలికగా మారీ రుచికరంగా ఉండిందట. అంతే దీనికి ఎక్కడ లేని ప్రజాదరణ లభించేసింది!

ఆసక్తికరమైన బ్రెడ్ రకాలు:

మంకీ బ్రెడ్ అనేది మృదువైన బంగారు గోధుమరంగులో ఉండే బ్రెడ్. ఇది జిగటగా ఉంటుంది. చేతులకు కళ్ళకు పట్టుకుంటే ఇది వదలదు. దీన్ని కోయడానికి బదులుగా ప్రజలు కొంచెం కొంచెంగా లాగుతుంటారు లేదా గుంజుతుంటారు. అందుకే దీన్ని కోతి బ్రెడ్ అని అన్నారేమో?

అరటిపండు బ్రెడ్లను 20వ శతాబ్ది ప్రారంభంలో తొలిసారిగా ప్రవేశపెట్టారు. సరుకుల దుకాణాల్లో బాగా మాగిన అరటిపండ్లు గోధుమరంగులోకి మారటంతో వీటితో బనానా బ్రెడ్‌లను చేయడం మొదలెట్టారు. అలా అరటిపండును వృధాకాకుండా చేశారు.