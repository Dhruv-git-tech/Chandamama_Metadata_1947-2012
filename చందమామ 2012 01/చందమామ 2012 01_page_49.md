అదే సమయంలో భూతం కూడా తనలో ఇలా ఆలోచించసాగింది. 'ఈ దొంగ ముందుగా గేదెను దొంగిలించ టానికి యత్నించినట్టయితే గేదె అరవ వచ్చు. సన్యాసి లేస్తాడు. కేక వేస్తాడు. నలుగురూ వస్తారు. అప్పుడు నేను సన్యాసిని హత్య చేయటం సాధ్యం కాదు.'

పైకి భూతం దొంగతో ఈ విధంగా అన్నది, 'తమ్ముడూ, ముందు నేను సన్యాసిని చంపేస్తాను. ఆ తరవాత నువు నిశ్చింతగా గేదెను తోలుకుపో. నిన్నడ్డే వారే ఉండరు.'

దానికి దొంగ 'అలా కాదు అన్నా, ముందు నన్ను గుట్టుచప్పుడు కాకుండా గేదెను తోలుకుపోనీ, తరువాత నువు సన్యాసిని యధేచ్చగా చంపుదువు గాని. నాది చాలా చిన్నపని!' అన్నాడు.

ఇద్దరూ వాదించుకోసాగారు. వాదన తగువుగా మారింది. మొదట రహి

స్యంగా మాట్లాడుకున్న వారు క్రమంగా గొంతు ఎత్తి 'నేను ముందు అంటే నేను ముందు' అని అరవసాగారు. అది రాను రాను పెడబొబ్బల కిందికీ మారింది.

చివరకు దొంగ ఎలుగెత్తి, 'ఏమి య్యోయ్ సన్యాసీ, ఇదుగో భూతం వచ్చింది చూడు, నిన్ను చంపడానికి!' అని అరిచాడు. భూతం అంతకన్న కోపంగా, 'ఇడుగోనయ్యోయ్, సన్యాసి దొంగ, నీ గేదెను కాజేస్తాట్ట,' అన్నది.

ఈ అల్లరికి సన్యాసి మాత్రమే కాక చుట్టుపక్కల ఇళ్లవాళ్లు కూడా కర్రలు, కత్తులూ పట్టుకుని పరిగెత్తుకుంటూ వచ్చారు. వారిలో కొందరు పారిపోచూస్తూన్న దొంగను పట్టుకున్నారు. ఒక భూతవైద్యుడు భూతాన్ని, అక్కడే బంధించి మారణ హోమం చేశాడు.

దుర్జనుల మధ్య సఖ్యత ఎంతో కాలం నిలవదు.

T జనవరి 2012

50

చందమామ