‘ఎవరు నీవు?’ అన్నాడు రూపసింహుడు, గుర్రం ఆపి.

‘మహాప్రభూ, నేను పరదేశి వ్యాపారిని తాము పంపిన కానుక సింహళరాజుకు అందజేశాను. ఆయన తమకీ పాదుకలు పంపారు,’ అన్నాడు వర్తకుడు.

‘నీవిప్పుడు ఏ దేశానికి పోతున్నావు?’ అని అడిగాడు రూపసింహుడు. ‘అరే బియా దేశం వెళుతున్నాను,’ అన్నాడు వర్తకుడు.

‘అయితే అరేబియా చక్రవర్తికి ఈ పాదుకలను మా కానుకగా బహుకరించు, నీపని సానుకూలమవుతుంది,’ అంటూ రూపసింహుడు గుర్రాన్ని అది లించి, శరవేగంతో వెళ్లిపోయాడు.

వర్తకుడు అలాగే చేశాడు. అరేబియా చక్రవర్తి రత్నాలు పొదిగిన పాదుకలు చూసి, ఆ అమూల్యమైన కానుకను పంపిన రాజు సామాన్యుడై ఉండడని భావించాడు. అరేబియా దేశపు గుర్రాలు ఉత్తమాశ్వాలు. వాటిలో ఉత్తమోత్తమ మైనవి నూరు తెప్పించి చక్రవర్తి వర్తకు డికి ఇచ్చాడు.

‘రూపసింహ తాకూర్ గారికి మాసలాములు చెప్పి, ఈ నూరుగుర్రాలు మా కానుకగా వారికి అందజెయి్యి. వారు పంపిన కానుక ఆనందాన్ని కలిగించింది.’ అని వర్తకుడికి చెప్పాడు. వర్తకుడు ఆ నూరు గుర్రాలనూ శ్రద్ధగా

వెంటబెట్టుకు వచ్చి మామూలు ప్రకారం కూడలిలో నిలబడ్డాడు. త్వరలోనే రూప సింహుడు గుర్రంమీద వాయువేగంతో వచ్చి వర్తకుణ్ణి చూసి ఆగాడు. వర్తకుడు నూరు అరేబియా గుర్రాలనూ చూసి, ‘మహా ప్రభూ, అరేబియా చక్రవర్తి మీకు వీటిని కానుకగా పంపారు. స్వీకరించండి!’ అన్నాడు.

‘నీవిప్పుడు ఏ దేశం పోతున్నావు?’ అని అడిగాడు రూపసింహుడు.

‘నేను తిరిగి సింహళం పోతున్నాను,’ అన్నాడు వర్తకుడు. ‘అయితే వీటిని తీసుకుపోయి సింహళరాజుకు మా కానుకగా ఇవ్వు,’ అంటూ రూపసింహుడు వేగంగా వెళ్లిపోయాడు.