నాకు ఇప్పుడు 65 సంవత్సరాలు కాని చందమామపత్రికను చదివేటప్పుడు చిన్న పిల్లాడిలాగే సంతోషంలో మునిగి తేలుతుంటాను. ఈ దఫా సంస్కృత చందమామ చదువుతున్నప్పుడు అచ్చు తప్పులు కనిపించాయి. జాగ్రత్త వహించండి.

- అనంతరామ్, పుట్టపర్తి, అనంతపురం నేను ఒరియా చందమామను గత ఆరు సంవత్సరాలుగా చదువుతున్నాను. ఆరేళ్ల క్రితం పత్రిక ఎలా ఉండేదో అలాగే ఇప్పుడూ కొనసాగుతోంది. బేతాళకథలు, జాతక కథలు, పంచతంత్ర కథలు అంటే నాకు చాలా ఇష్టం. దయచేసి రామాయణం సీరియల్, 25 సంవత్సరాల కథలను మళ్లీ ప్రచురించండి.

- కీర్తి రంజన్ లెంక, కేంద్రపారా, ఒరిస్సా భారతీయులందరికీ నిజాయితీతో ఈ సూచన చేస్తున్నాను. చందమామను మీ భాషలోనే చదివి దాన్ని జీర్ణం చేసుకోండి. నీతిని గ్రహించడానికి, మన వైభవోజ్వల గతాన్ని దర్శించేందుకు, మన ప్రాచీన రుషులు, మహర్షుల సనాతన వారసత్వాన్ని మన పిల్లలకు అర్థం చేయించి వారిని సరైన మార్గంలో పయనింపజేసేందుకు, దయచేసి చందమామను చదవండి, మీ పిల్లలచేత చదివించండి. ఈ మాసం ముఖచిత్రం ముచ్చటగొలిపే అమ్మాయి అబ్బాయి, కాసారంలో పడవ విహారం, క్షీరనీరన్యాయం చేసే రాజహంస, హరిత వాతావరణం అద్భుతం. నెహ్రూగారి సందేశ పునర్యుదణ అమోఘం. కథలు ఎక్కువగానే ఉన్నాయి. చిన్న కథలు నిమ్మతొనల్లా ఉన్నాయి.

- బి.రాజేశ్వరమూర్తి, చిలకలపూడి, బందరు, కృష్ణాజిల్లా నవంబర్ సంచిక అక్టోబర్ 31నే అందించడం మహానందం. ఏ పత్రికలు కూడా ఇంత సకాలంలో పంపించడం చూసింది లేదు. చందమామ పత్రిక వాస్తవానికి దగ్గరగా పిల్లల మనస్తత్వానికి ప్రతీకగా చక్కని బొమ్మలతో సచిత్రముగా అలరారుచున్నది. కానీ పిల్లలకిచ్చే భాష చాల క్లిష్టముగా ఉన్నది. కొంత సరళంగా ప్రచురిస్తే పిల్లలకు ఆనందదాయకం.

- బి.జి. మోహనరావు, తిరునిండ్రవూరు చిన్నారుల పడవయాత్ర ముఖచిత్రంతో వెలిసిన నవంబర్ సంచిక హృద్యంగా ఉంది. ఆనాడు ఆరు భాషల్లో వస్తున్న చందమామ పత్రికకు జూన్ 9, 1960న నెహ్రూ గారు పంపిన అభినందన లేఖ బాగుంది. అనుమానాలను విద్యార్థులతో తీర్చిన ‘అమూల్యం’ కథ బాగుంది. సైకిల్ కొని ఇచ్చిన తండ్రికి బంటి కృతజ్ఞత తెల్పడం బాగుంది. సుల్తాన్, ఫకీర్ వాదనలో మానవ మృగాలైన సుల్తాన్ మానవమాంసమును తినకుండా పోవడం నచ్చింది. అత్తను అమ్మలో చూడమని చెప్పిన ‘నమ్మకం’ కథ బాగుంది. పిల్లలకే కాదు పెద్దలకు కూడా తెలియని ‘కుకీల’ కథ బాగుంది.

- వాస్తు రామచంద్ర, రాంజీనగర్, నెల్లూరు - 2