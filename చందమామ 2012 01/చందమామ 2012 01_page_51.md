## మోక్కగామీ

వైశాలీ నగరంలో శంభుడూ, నారాయణుడూ అనే ఇద్దరు స్నేహితులు ఉండేవారు. ‘జీవితంలో మనం చేయవలసింది అంతా చేసేశాం. వానప్రస్థధర్మం పాటిస్తూ, కుటుంబ వ్యవహారాలలో తల దూర్చకపోయినా విపరీత పరిస్థితుల్లో కలుగజేసుకోక తప్పదు. అందుకని హిమాలయాలకు పోయిమోక్షింధి కోసం తపస్సు చేసుకుందాం, పద’ అని శంభుడు పదే పదే పోరసాగాడు. నారాయణుడు చాలా కాలం తాత్సారం చేసి చివరికి సన్యాసానికి ఒప్పుకున్నాడు. ఇద్దరూ దీక్షపుచ్చుకుని హరిద్వార్ సమీపంలోని ఓ తపోవనంలో తపస్సు ప్రారంభించారు.

కొన్నేళ్ల కరోర తపస్సు తర్వాత భగవంతుడు శంభుడి ముందు ప్రత్యక్షమై, ‘వరం కోరుకో!’ అన్నాడు. ‘దేవా జీవితమంటేనే అలసట పుట్టింది. బ్రతికి ఉన్నంతకాలమూ తెలిసీ ఎవరికీ అపచారం చెయ్యలేదు. నాకు

మోక్షాన్ని ప్రసాదించు స్వామీ!’ అని కోరాడు శంభుడు. ‘వెర్రివాడా! శక్తి, పదార్థాల సమతుల్యం కోసం విశ్వంలో జనన మరణాలు సృష్టించబడ్డాయి. మోక్షమంటే గతజన్మల వాసనలూ లేకుండా, ఆత్మల్ని పుఠం పెట్టితిరిగి జన్మల్ని ప్రసాదించడం జరుగుతుంది. మోక్షమంటే జన్మరాహిత్యమనే భ్రమలో చాలామంది ఉంటారు. ఇలాంటి మోక్షమే కావలిస్తే అలాగే ప్రసాదిస్తాను’ అన్నాడు భగవంతుడు.

‘ధన్యుణ్ణి స్వామీ! మీ రుణం ఎలా తీర్చు కోగలను?’ అని అడిగాడు శంభుడు.

‘నా రుణం తీర్చాలంటే జన్మలు తప్పవు మరి! సరే, నీ స్నేహితుడు ఏమంటాడో చూద్దాం పద. నా వెంటే రా. అతనికి నువ్వు కనబడవులే,’ అన్నాడు భగవంతుడు.

భగవంతుడు ఎదుట నిలబడి వరం కోరుకోమనగానే నారాయణుడు భక్తితో నము