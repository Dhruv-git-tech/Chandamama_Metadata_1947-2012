గోల్భరా గ్రామం చేరేందుకు ఈ నదిని దాటవలసిన అవసరం ఉన్నదో లేదో వాణ్ణి అడిగి చూస్తాను,’ అన్నాడు కేసరి.

అందరికన్న ముందు నడుస్తున్న జాంగ్‌లాను సమీపించి విక్రమకేసరి, ‘జాంగ్‌లా! ఈ మొసళ్ల నదికి దారితీ శావేం! గోల్భరా ఇంకెంత దూరం?’ అని అడిగాడు.

జాంగ్‌లా రొప్పుతూ, ‘ఈ నదీతీరం వెంట నాలుగైదు కోసుల దూరం పోయి, ఒక కొండచరియ దాటి వెనక్కు తిరిగి ఒక కోసు దూరం వస్తే, గోల్భరా గ్రామం చేరవచ్చు. అలా కాక ఇక్కడ నది దాటి వెళితే, ఆ గ్రామం సుమారు రెండు కోసుల దూరంలో ఉంటుంది,’ అన్నాడు.

‘నీ కోసులలెక్క ఏదో కాస్త తికమ కగా ఉన్నది. నదిలో ఇన్ని మొసళ్లు ఉండగా ప్రాణాపాయం లేకుండా దీన్ని దాటటం ఎలా?’ అన్నాడు విక్రమకేసరి.

‘చెట్లకొమ్మలు గాని, బోదెలు గాని నరికి తెప్పలు కట్టి వాటిమీద నది దాటవచ్చు, దొరా,’ అన్నాడు జాంగ్‌లా.

అంతలో అక్కడికి శిఖిముఖి వచ్చాడు. విక్రమకేసరి జాంగ్‌లా చెప్పినదంతా అతడికి చెప్పి, నీ అభిప్రాయం ఏమిటని అడిగాడు. ‘ఇది కొంచెం తాపీగా ఆలో చించవలసిన సంగతి. మనను ఈ జాంగ్‌లా గోల్భరా గ్రామం చేరుస్తు న్నాడో లేక శిథిలాలయ పూజారి మాటు

పెట్టుకు కూచున్న చోటుకు చేర్చబోతు న్నాడో ముందుగా తెలుసుకోవాలి. ముందు ఇక్కడ వంటపనులు కానిచ్చి, భోజనాలు ముగించుకుని తరవాత ఏం చేయవలిసిందీ ఆలోచిద్దాం,’ అన్నాడు శిఖిముఖి.

ఆ వెంటనే కంచరగాడిదల మీంచి సామానులు దించి అజితుడూ, వీరభ ద్రుడూ వంటపని ప్రారంభించారు. శిఖి ముఖి, జాంగ్‌లా చేతికట్లు విప్పి, పారి పోవాలని ప్రయత్నిస్తే చావు తప్పదని హెచ్చరించాడు. ఈ లోపల విక్రమకేసరి ఒక ఎత్తయిన చెట్టు ఎక్కి, అక్కణ్ణుంచి పరిసరాలు పరిశీలించాడు. అతడికి నది అవతల సుమారు రెండుమూడు కోసుల