మనే ఉమ్మడి కుటుంబంలో అతనూ ఒక భాగస్వామిగా ఉంటున్నాడు.

చక్రవర్తి చేసే శాసనాలను విశ్లేషించి విమర్శించే హక్కు సామంతరాజులకు ఉంది. వారు మనకు చెల్లిస్తున్న కప్పమూ, మనసామ్రాజ్యంలో వారూ ఒక భాగమే నన్న సత్యమూ వారికి ఆ హక్కును ప్రసాదించాయి. అందుకు వారిని తప్పు పట్టడం సమంజసం కాదు,’ అన్నాడు శాంతంగా.

‘ప్రభూ!’ అన్నాడు శూరసేనుడు తెల్ల బోయి.

‘శూరసేనా! ఓ క్షణం అధికారమదం అనే పారని తొలగించి శాంతంగా ఆలోచిస్తే నీకే బోధపడుతుంది. చిన్నదైన నీ స్వంత కుటుంబంలోనే ఏకాభిప్రాయం కుదరడం అరుదు. భార్యకూ, భర్తకూ కన్నవారికీ సంతానానికీ నడుమనే ఆలోచనలలో ఓ పొందికంటూ కుదరడం లేదు.

అట్టువంటప్పుడు సామ్రాజ్య పాలనలో రాజకీయపరమైన శాసనాల విషయంలో ఏలికల మధ్య అభిప్రాయభేదాలు తలెత్త

డంలో వింత ఏమున్నది? మన శాసనాల పట్ల అనుమానాలు రేగాయంటే ఆ లోపం మనదే ఔతుంది. ఆ సందేహాలను తీర్చవల సిన బాధ్యత మనపైన ఉంది.’

ఓ క్షణం ఆగి సాభిప్రాయంగా సేనాని వంక చూశాడు విష్ణువర్దనుడు. ‘మనకు అధికారం ఉందికదా అని.. విమర్శించిన వారినల్లా శిక్షించాలను కోవడం అవివేకమే ఔతుంది. అసలు విమర్శలనేవే లేకుంటే మన చర్యలలోని లోటుపాట్లు మనకు ఎలా తెలిసి వస్తాయి? సద్విమర్శలు ఎప్పుడూ ఆరోగ్యకరమే.’

విష్ణువర్దనుడి నిశిత దృష్టికి, విశాల దృక్ప ధానికి జోహార్లు అర్పించకుండా ఉండలేక పోయాడు శూరసేనుడు.

‘నా అజ్ఞానానికి మన్నించండి, మహా ప్రభూ! స్వయంగా రామపురికి వెళ్లి అనంత వర్మను కలుసుకుంటాను. అతని అను మానాలనూ, శంకలనూ నివృత్తి చేసి పని సాధించుకుని వస్తాను,’ అని చక్రవర్తి వద్ద అనుమతి తీసుకుని నిష్క్రమించాడు.