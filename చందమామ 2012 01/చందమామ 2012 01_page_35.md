గొడ్డలి భుజాన పెట్టుకుని కట్టెలు కొట్టడానికి అడవికి బయలుదేరేవాడు.

ఒకనాడు రూపసింహుడు అడవిలో కట్టెలు కొడుతూ ఉండగా అతనికి సమీపంనుంచి సువాసన తగిలింది. వెళ్లి చూసేసరికి మంచిగంధపు చెట్టు కనిపించింది.

రూపసింహుడు గొడ్డలితో మంచి గంధపు చెట్టు బెరడు కొంత చెక్కి తీసుకుని, యధాప్రకారం కట్టెలు కొట్టుకుని సాయంకాలానికల్లా నగరానికి తిరిగి వచ్చాడు.

ఆ సాయంకాలం రూపసింహుడు రాజదుస్తులు ధరించి గుర్రంమీద ఎక్కి వాయువేగంతో సవారీ అయి పోతుం

డగా నగరపు కూడలిలో ఒక పరదేశి అతనికి ఎదురై 'నమస్కారం మహా ప్రభూ,' అన్నాడు. 'ఎవరవోయ్ నీవు?' అని రీవిగా ప్రశ్నించాడు రూపసింహుడు.

‘ప్రభూ, నేను వ్యాపారం చేసుకునే వాణ్ణి. తమ దేశంలో వ్యాపారం ముగించుకుని పోతున్నాను,’ అని విన్నవించుకున్నాడు పరదేశి.

రూపసింహుడు తన జేబులోనుంచి గంధపు చెట్టు బెరడు తీసి, పరదేశికి ఇస్తూ, 'ఠాకూర్ రూపసింహుడి కాను కగా దీనిని సింహళరాజుకు అందజెయ్యి, నీ పని సానుకూలం అవుతుంది!' అని తన గుర్రాన్ని అదిలించి శరవేగంతో వెళ్లి పోయాడు.

ఆ ప్రకారమే వర్తకుడు రూపసింహుడి కానుకను సింహళ రాజుకు అందజేశాడు. గంధపు చెక్క ఎరగని సింహళ రాజు ఆ కానుకకు ముగ్ధుడై, వర్తకుడికి సమస్త సదుపాయాలూ చెయ్యటమే గాక, అతనిద్వారా రూపసింహుడికి రత్నాలు పొదిగిన పాదుకలు బహుమానంగా పంపాడు.

ఆ వర్తకుడు తిరిగి వచ్చి రూపసింహుడి కొరకు నగరు కూడలిలో వేచి ఉండగా రూపసింహుడు గుర్రం మీద వచ్చాడు. 'నమస్కారం, మహాప్రభూ,' అన్నాడు వర్తకుడు.