ఎవరిది పాపం?

అనగా అనగా కౌశికుడు అనే ఒక బ్రాహ్మణుడు ఉండేవాడు. ఆయన చాలా ఉత్తముడూ, దైవభక్తిపరాయణుడూ.

ఒకరోజున కౌశికుడు ఒక పండితుణ్ణి విందుకు పిలిచాడు. పండితుడు సమ్మతించాడు. కౌశికుడు తమకు వాడుకగా పాలూ పెరుగూ తెచ్చే పాలమనిషిని పిలిచి, 'అమ్మీ రేపు గట్టిగా తోడుపెట్టిన పెరుగు తెచ్చా వంటే, మామూలుకంటే, ఎక్కువ డబ్బులి స్తాను,' అని చెప్పాడు.

పాలమనిషి కల్తీలేని గట్టిపెరుగు తోడు పెట్టి, ఆ ముంత భద్రంగా గంపలో పెట్టుకుని మరునాడు ఉదయం బ్రాహ్మడి ఇంటికి బయలుదేరింది. ఆమె గబగబ నడుస్తూ ఉండగా, గాలి విసురుకు పెరు

గుముంత, మీది గుడ్డకాస్తా తొలగిపోయింది. ఇదే సమయంలో ఒక గరుడ పక్షిత్రాచు పాము నొకదానిని కాళ్లతో పట్టుకుని ఆకాశమార్గాన ఎగిరిపోతూ ఉంది. బాధతో గిలగిలకొట్టుకుంటూన్న ఆ త్రాచుపాము విషం కకింది. ఆ విషం సరాసరి పాలమనిషి నెత్తిన ఉన్న పెరుగుముంతలో వచ్చిపడింది.

పాలమనిషి తిన్నగా కౌశికుని ఇంటికి వెళ్లి, పెరుగుముంత ఇచ్చేసి, చక్కా పోయింది. కౌశికుడు ముంత పట్టుకు పోయి భద్రపరచుకున్నాడు.

విందు సమయమయింది. వేళకు పండితుడు వచ్చాడు. పదార్థాలన్నీ చాలా రుచిగా ఉండంటంచేత, సుష్టుగా భోజనం