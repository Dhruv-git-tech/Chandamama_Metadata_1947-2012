‘నీకీ విషయం తెలియదా?...’ అంటూ సాగదీశాడు సుబ్బరాజు.

‘ఏ విషయం?’ ఆతృతగా అడిగింది సుగుణ.

‘దిష్టి కొబ్బరికాయల పూజ విషయం!’ చెప్పాడు సుబ్బరాజు.

‘ఏమిటా పూజ?’ ఆశ్చర్యపోతూ అడిగింది సుగుణం.

‘ప్రతి ఇల్లాలు ఇంటి యజమానికి మూడు కొబ్బరి కాయలతో దిష్టి తీసి ఇంటి ముందు కొట్టాలి. అలా చేయకపోతే ఇంటి యజమానికి ప్రమాదం,’ అంటూ పూజ విషయం చెప్పాడు సుబ్బరాజు.

‘ఎవరు చెప్పారు?’ అడిగింది సుగుణ.

‘పారుగూరి జ్యోతిష్కుడు చెప్పాడు. వాళ్లఊరు వారంతా ఈ పూజ చేసి సుఖంగా

ఉన్నారు. ఇంతవరకు నీ చెవిన పడలేదా?’ అడిగాడు సుబ్బరాజు.

‘నాకు తెలియదు’ అమాయకంగా అంది సుగుణ.

‘గ్రహదోషపరిహారార్థం ఈ రోజే ఈ పూజ చేయి. నీ కుటుంబానికి మంచిది. నీకు తెలిసినవాళ్లందరికీ ఈ వూజ గురించి చెప్పు. మనం బాగుంటేనే ఊరు బాగుంటుంది,’ అన్నాడు సుబ్బరాజు.

దానితో సుగుణకు ఒళ్లు జలదరించింది. భయంతో మూడు కొబ్బరికాయలు అడిగి డబ్బులు చెల్లించి వెళ్లిపోయింది.

‘ఈ పూజ గురించి పారుగూరు జ్యోతిష్కుడు ఎప్పుడు చెప్పాడు నాన్నా?’ అడిగాడు సోమరాజు.

‘అదేరా చిట్కా అంటే! మనుషులు మూఢనమ్మకాలకు బానిసలు. నేను వేసిన ఎత్తుతో అందరూ చిత్తు కావలిసిందే చూడు ఇక పెరుగుతుంది కొబ్బరికాయల అమ్మకాల జోరు’ నవ్వుకుంటూ గర్వంగా చెప్పాడు సుబ్బరాజు.

‘మూఢ నమ్మకాలను ప్రోత్సహించడం తప్పు కదా!’ అడిగాడు సోమరాజు.

‘అందరికీ ఇది మూఢనమ్మకమైతే నాకు మాత్రం వ్యాపార రహస్యం’ అంటూ సమర్థించుకున్నాడు సుబ్బరాజు.

సుబ్బరాజు అనుకున్నట్టేసుగుణ ద్వారా ఈ పూజా విషయం ఊరంతా పాకింది. సాయంత్రంలోపే కొబ్బరికాయలన్నీ అమ్మేశాడు. లాభంగా వచ్చిన రెండువేల వరహాలను చూసి మురిసిపోయాడు.