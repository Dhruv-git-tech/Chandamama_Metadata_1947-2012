# కెరీర్ అంటే?

మిత్రులారా,

గత్గెలలో మనం కెరీర్ లో న్యాయవాది గురించి తెలుసుకున్నాము. ఈ నెలలో కంపెనీ సెక్రటరీ గురించిన సమాచారం తీసుకువస్తానని చెప్పాను. కెరీర్ లో భాగంగా ఈ సమాచారం సేకరిస్తున్న ప్పుడు, ప్రపంచీకరణ కారణంగా కార్పొరేట్ రంగంలో పెరుగుదల, విస్తరణ వంటివి అన్ని రంగాల్లోనూ నిపుణులకోసం డిమాండ్ చేస్తున్నాయని నాకు బోధపడింది.

కంపెనీ సెక్రటరీ కూడా అలాంటి ప్రత్యేకీక రించబడిన ప్రాఫెషనల్ అని మా కెరీర్ సలహా దారు చెప్పారు. కంపెనీ సెక్రటరీ కార్పొరేట్ రంగంలో సైపుణ్యవంతమైన నిర్వహణకు బాధ్యత పడుతుంటారు, లీగల్ వ్యవహారాలలో సలహాదారుగా కూడా పనిచేస్తుంటారు. అతడు/అమె సంస్థలోని పలు విభాగాలను సమన్వయపరుస్తూంటారు. పలు కంపెనీ చట్టాలను అన్వయిస్తూంటారు. చట్టపరమైన కంపెనీ అవసరాలపై కంపెనీ డైరెక్టర్లకు సూచనలు అందిస్తుంటారు. దీనికి తోడు, ఫైనాన్స్, ఎక్కొంట్స్, లీగల్, పర్సనల్, కార్యనిర్వాహక వ్యవహారాలకు సంబంధించిన ఇతర విధులను కూడా వీరు నెరవేరుస్తుంటారు.

కంపెనీ సెక్రటరీ అనేది ఒక ప్రాఫెషనల్ కోర్స్. భారతదేశంలో కంపెనీ సెక్రటరీల వృత్తిని అభివృద్ధి చేసి, క్రమబద్ధీకరించడానికి 1980 కంపెనీ సెక్రటరీస్ యాక్ట్ కింద పనిచేసే ఇనిస్టి ట్యూట్ ఆఫ్ కంపెనీ సెక్రటరీస్ ఆఫ్ ఇండియా (ఐసిఎస్ఐ) చే ఈ కోర్సు నిర్వహించబడుతోంది.

కంపెనీ సెక్రటరీలు ప్రభుత్వ ఎక్కొంట్ విభాగాలు, న్యాయ విభాగాలలో ఉపాధి అవకాశాలను పొందగలరు. చాలామంది అర్హత కలిగిన కంపెనీ సెక్రటరీలు ప్రభుత్వరంగం, కార్పొరేట్ రంగం, బ్యాంకులు, ద్రవ్యసంస్థలు, స్టాక్ ఎక్చేంజ్ లు, కంపెనీ న్యాయ మండలులు మరియు ప్రభుత్వ విభాగాలలో మంచి వేతనాలు పొందగలరు. లైసెన్సులు, రిజిస్ట్రేషన్లు, రుణాలు, పన్నులు, భాగస్వామ్య ఒప్పందాలు వంటి వృత్తిపరమైన సలహా, సహకారాల ప్రాతిపదికన చిన్న సంస్థలు కంపెనీ సెక్రటరీలను నియమించుకుంటాయి.

వాణిజ్య సంస్థలు లేదా సిఎస్ సంస్థలలో అత్యున్నత స్థాయిలో సాధారణ నిర్వహణ మరియు పాలన వంటి రంగాలలో ప్రవేశించడానికి, మరింత నైపుణ్యం సాధించడానికి కూడా కంపెనీ సెక్రటరీలకు చాలా అవకాశాలున్నాయి.

- సాయి