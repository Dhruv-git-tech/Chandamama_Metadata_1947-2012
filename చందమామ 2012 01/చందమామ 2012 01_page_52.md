స్కరించి ప్రార్థించాడు. ‘ప్రభూ! యుక్తా యుక్త విచక్షణతో జీవితాలు కొనసాగించవ లసిందిగా నీవు మానవులకు వాక్కునీ, జ్ఞానాన్నీ ప్రసాదించావు. అయితే ఇంద్రియ స్వభావాలతో మనసు చంచల గతిని ప్రవర్తించే కారణంగా జీవిత సాఫల్యాన్ని పొందే వీలు కాలేదు. దివ్యమైన ఆత్మానందాన్ని, కోరికలు పట్టి లాగే ఈ శరీరంతో పొంద లేకుండా ఉన్నాను...’

భగవంతుడు మధ్యలో కలుగజేసుకుని, ‘మోక్షాన్ని కోరుకో!’ అన్నాడు. ‘నీలో ఐక్యమై పోయిన తర్వాతనేను అన్న భావన లేకపోతే ఆ ఆనందాన్ని అనుభవించే మార్గమే లేదు కదా? అందుకని నాకు మోక్షం వద్దు!’

‘మరేం కావాలి?’ భగవంతుడు నవ్వుతూ ప్రశ్నించాడు. ‘నాకు మరల మరల పునర్జ న్మలనివ్వు. ఆరోగ్యకరమైన శరీరాన్ని ప్రసాదించు. చిత్తచాంచల్యానికి లొంగు బాటు కాని మనస్సు ప్రసాదించు. సత్య మార్గాన పయనిస్తూ నిత్యమూ పరోపకారం చేసే సద్భుద్ధిని కలిగించు. ప్రతి జన్మలోనూ నీ

దివ్యనామస్మరణం చేస్తూ అలౌకికా నందం పొందేటట్టు అను గ్రహించు. మోక్షం కోరి నీలో ఐక్యమైపోతే నేను సమాజానికి చేయగ లిగింది ఏమీ ఉండదు కదా?’

‘అలాగే కానివ్వు. నీ చిత్తశుద్ధి నాకు నచ్చింది. పలాయనవాదంతో మోక్షసిద్ధి కోరు కునేవారికంటే ప్రాపంచిక విషయాలలో ములిగి తేలుతూనే, సన్మార్గాన్ని వీడకుండా, లోకకల్యాణం కోసం పాటుపడే మానవుల అవసరం నాకూ ఉంది. నీ ఇష్టప్రకారమే జరుగుతుంది!’ అంటూ భగవంతుడు అక్కణ్ణుంచి అదృశ్యమయ్యాడు.

‘ఏమంటావ’ని శంభుణ్ణి తర్వాత ప్రశ్నించాడు భగవంతుడు.

‘మోక్షంలోనూ ఇన్ని మెలికలున్నాయని ఇప్పుడే తెలిసింది. నారాయణ ఆలోచన బాగుంది. మీ రుణం తీర్చుకోవడానికి జన్మలు తప్పవని మీరే సెలవిచ్చారు కదా, అలాగే దీవించండి!’ అన్నాడు శంభుడు.

‘తథాస్తు!’ అంటూ భగవంతుడు అదృశ్యమయ్యాడు.