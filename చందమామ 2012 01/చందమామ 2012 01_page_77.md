శాఖాహారపు మొసలి

నమ్మండి, నమ్మకపోండి... కాని కేరళలో మీరు ఒక
స్నేహపూర్వకమైన మొసలిని చూడవచ్చు. బబియా
అనే పేరు గల మొసలి ఈ ఆలయాన్ని సంరక్షిస్తోంది.
బబియా ఆలయానికి సంబంధించి స్థానిక సంరక్ష
కురాలు, వార్తాహరురాలు అని స్థానిక ప్రజల నమ్మకం.
ఇది అన్ని ఉపద్రవాలను తొలగించి, ఆలయాన్ని,
భక్తులను కాపాడుతుందట.

శ్రీ అనంతపద్మనాభస్వామీ ఆలయం తొమ్మిదవ శతాబ్దం నాటిది. ఆలయ కొలనులో
గత 60 సంవత్సరాలుగా ఈ మొసలి జీవిస్తోందని భావిస్తున్నారు. పండుగరోజుల్లో
బియ్యం, జాగరీతో చేయబడిన ఆహారాన్ని బబియా కోసం ప్రత్యేకంగా చేస్తారు. ఈ మొసలి
పూర్తిగా శాఖాహారి. ఇది ఏరకమైన మాంసాన్ని ఆరగించదట. ఎవరికీ హాని తలపెట్టదట.
ఈ మొసలి చిరంజీవి అని దీనికి ఎన్నటికీ చావు లేదని ఇక్కడి ప్రజలు బలంగా విశ్వసి
స్తున్నారు. కాలాంతం వరకు ఇది జీవిస్తూ ఉంటుందని వీరి నమ్మకం.

బబియాను చూడటానికే ఈ ఆలయాన్ని చాలా మంది సందర్శిస్తుంటారు.

మనసుంటే మార్గముంటుంది

ముగ్గురు పిల్లల తల్లి భారతీదేవికి 40 ఏళ్లు. పశ్చిమబెంగాల్ జల్పాయ్ గిరి జిల్లాకు చెందిన ఈమె తన కూతురుతో కలిసి 10వ తరగతి పరీక్షలకు హాజరవుతోంది. ఈమె ఒక బాలల విద్యాకేంద్రంలో పనిచేస్తోంది. ఆమె పదవ తర గతి చదువుతున్నప్పుడే తల్లితండ్రులు ఆమెకు పెళ్లిచేసేశారు. తర్వాత ఆమె చదవలేకపోయింది.

చదువు ఆపివేసి మెట్టింటిలో ఉండిపోవలసి వచ్చింది. కాని, సెకండరీ స్కూల్ పరీక్షలను పూర్తి చేయాలనే తన కలను ఆమె వదిలి పెట్టలేదు. 38 సంవత్సరాల తర్వాత ఆమె మళ్లీ పాఠశాలకు హాజరయింది. కూతురుతో కలిసి చదవటం ప్రారంభించింది. పదవ తరగతి పరీక్షలకు హాజరు కావడానికి తన పేరు నమోదు చేసుకుంది. ఆమె కూతురు సంచితకు కూడా పెళ్లయిపోయింది. ఈమెకూడా తన సెకండరీ స్కూలు పరీక్షలను పూర్తి చేయాలని నిర్ణయించుకుంది.

భారతి, మహిళా సాధికారతకు నిదర్శనంగా నిలబడుతూ పరీక్షలకు హాజరవుతోంది.