నాకు 12 ఏళ్లవయస్సు ఉన్నప్పుడు అంటే 1979లో, మా మామయ్య ‘చందమామ’, ‘బాలమిత్ర’, ‘బొమ్మరిల్లు’ వంటిపత్రికలను కొని చదువుతుండేవారు. అప్పట్లో పిల్లల పత్రికలు చాలానే ఉంటున్నప్పటికీ, చందమామపట్ల ప్రత్యేక ఆకర్షణ ఉండేది. మా ఇంట్లో అన్ని చందమామ పత్రికలను మేం భద్రంగా దాచిపెట్టేవాళ్లం. అప్పుడు నేను 5వ తరగతి చదువుతూండేవాడిని. తొలిసారిగా నేను చందమామలో ‘అత్తరు సాహేబు’ కథను చదివినట్లు గుర్తు. ఈ రోజు వరకు నేను ఆ కథ పేరు గుర్తుపెట్టుకునే ఉన్నాను. అప్పటి నుంచి నేను చందమామను క్రమం తప్పకుండా చదువుతూ వస్తున్నాను. చందమామలో నాకు గుర్తున్న మరొక ఆసక్తికరమైన కథ ‘పారుగింటి సరసమ్మ.’ ఈ కథలో ఒకామె కరివేపాకు కోసం ఇరుగుపారుగులతో జగడమాడుతూ ఉంటుంది. ఇది చాలా మంచికథ.

Name: S.M. Loni
Occupation: Teacher
Bijapur, Karnataka.

నేను 1982లో బీజాపూర్‌కి మా అమ్మమ్మతో కలిసి వెళ్లినప్పుడు ఆమె నా ఖర్చులకోసం రెండు రూపాయలు చేతిలో పెట్టింది. అప్పటికే చందమామను ప్రతి నెలా చదవటం అలవాటయింది. అవ్వ ఇచ్చిన ఈ డబ్బుతోనేను చందమామ కొనుక్కున్నాను. రంగురంగులతో ఉన్న ఆ చందమామ కనువిందు చేసింది. ఆ సంచికలోని నీతి బోధక కథలు చాలా నచ్చాయి. ‘ముగ్గురు మాంత్రికులు’ సీరియల్ కూడా చాలా ఆసక్తికరంగా నడిచేది.

గత దశాబ్దంలో వచ్చిన అన్ని చందమామలను నేను భద్రపర్చాను. ఈ సందర్భంగా ‘అత్తరు సాహేబు’, ‘పారుగింటి సరసమ్మ’ వంటి కథలు తిరిగి ప్రచురించమని మిమ్మల్ని కోరుతున్నాను. పిల్లలు, పెద్దలు తేడా లేకుండా అబాలగోపాలానికీ నిజాయితీ, సత్యం, న్యాయవర్తన, నీతి, ప్రేమ వంటి గుణాలను నేర్పే ఏకైక పత్రిక చందమామ.

పాత ఎప్పటికీ బంగారమే. చందమామలో మరికొన్ని పాత కథలను ప్రచురించండి. మా రోజుల్లో మాకు నీతిని, సత్ర్పవర్తనను బోధించిన విలువలు ఈ కాలంలో కూడా అందరికీ అవసరమే. పర్యావరణం, జంతువులు, పక్షులు వంటి కథలు ఒకటి రెండు చాలు. దయచేసి, నీతి, తర్కం, సత్యం వంటి గుణాలను నేర్పిన పాత కథలనే చందమామలో ఎక్కువగా ప్రచురించండి. మా ఇంట్లో పిల్లలు కూడా ఇప్పుడు చందమామ అంటే పడి చస్తున్నారు.