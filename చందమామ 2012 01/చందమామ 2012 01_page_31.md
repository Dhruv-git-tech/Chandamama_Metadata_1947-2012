‘నీవు నన్ను మించిన విలుకాడివా?’ అని పరిహాసించాడు విక్రమధీరుడు.

‘మీరు యుద్ధ భూమిలో ఎంతవీరులో, ఈ అరణ్యంలో నేనంత వీరుణ్ణి,’ బదులు పలికాడు రణమల్లు.

విక్రమధీరుడు ఆగ్రహంతో ‘తక్షణం వీడి ప్రాణం తీయండి.’ అని భటులను ఆదేశించాడు.

భటులు రణమల్లు మీద కత్తులు దూస్తుండగా హాతాత్తుగా ఒక మహా వృక్షం మీదనుంచి భయంకరమైన కొండ చిలువ మహారాజు మీదపడి అతణ్ణి చుట్టేసింది.

మహారాజు, సైనికులు బిత్తరపోయారు. కొండ చిలువ బారి నుంచి తప్పించుకోవడానికి ప్రయత్నం చేశాడు గాని, అతని శక్తి చాలలేదు. సైనికులు, కత్తులు దూసి కూడా కొండ చిలువ మీద దాడి చేస్తే మహారాజుకు మరింత ప్రమాదమని శంకించారు.

ఆ దృశ్యం చూసిన రణమల్లు తక్షణమే విల్లు సంధించి రాజుకు చిన్న గాయమైనా తగులకుండా, కొండ చిలువమీదకు వది లాడు. దాంతో కొండ చిలువ పట్టు సడలిం

చింది. అదే అదునుగా విక్రమధీరుడు కొండచిలువ బారి నుంచి బయటపడి పరు గున ఇవతలికి వచ్చాడు. రణమల్లు కొండ చిలువను సమీపించి తనమొలనున్న చుర కత్తి తీసి దాని ప్రాణం తీశాడు.

విక్రమధీరుడు, రణమల్లును కౌగలించుకుని, ‘అహంకారంతో నిన్ను చులకన చేసి మాట్లాడాను. నీ ప్రాణం తీయించబోయాను. అయినా నీవు నన్ను కాపాడావు. యుద్ధ భూమిలో ఇదే పరిస్థితి నా శత్రురాజుకు వస్తే నేను అతని చావునే కోరతాను. నీలా దయ చూపను. నీవు నా కంటే గొప్పవాడివి. నన్ను మన్నించు,’ అని కోరాడు.

అందుకు రణమల్లు, ‘మహారాజా! విలు కాడికి చేతి బొటన వేలు ఎంత ముఖ్యమో, మనిషి అనేవాడికి మానుత్వం అంత ముఖ్యం. ఒక మనిషిగా నా ధర్మం నేను నిర్వర్తించాను. అంతే గాని ఇందులో నా గొప్పదనం ఏమీ లేదు,’ అని వినయంగా బదులు పలికాడు.

విక్రమధీరుడు తనమెడలోని ముత్యాల హారం తీసి, రణమల్లు మెడలో వేసి అతనికి కృతజ్ఞతలు చెప్పి, వెనుదిరిగాడు.