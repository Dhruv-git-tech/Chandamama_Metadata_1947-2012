మచ్చ ఎక్కడ ఉన్నదీ తెలుసుకు రమ్మ నండి,’ అన్నాడు సుబుద్ధి.

సుదర్శనుడికి ఇది న్యాయంగానే తోచింది. ఆయన తన సేనానితో, రెండు నెలలకాలంలో నీవు ఈ స్త్రీఉంగరమూ పుట్టుమచ్చ రహస్యమూ తెలుసుకొన లేకపోయినట్లయితే నీ తల తీయించేస్తాను.’ అని తెలియపరిచాడు.

సేనాని వెంటనే ప్రయాణమై సుమిత్ర దేశానికి వచ్చాడు. అక్కడ ఒక పేదరాసి పెద్దమ్మ వద్దకు వెళ్లి తను వచ్చిన పని చెప్పి, ‘పెద్దమ్మా, నాకా పిల్ల పుట్టుమచ్చ రహస్యమూ ఉంగరమూ తెచ్చిపెడితివా, నీకు అంతులేని బంగారం ఇస్తాను.’ అని ఆశపెట్టాడు.

పేదరాశి పెద్దమ్మధనాశ చేత సుమిత్ర ఇంటికి వెళ్లి ఆమెతో ఆ కబుర్లూ, ఈ కబుర్లూ చెప్పి, ఆమె వీపుమీద ఎడమ వైపున పుట్టుమచ్చ ఉన్నట్లు తెలుసు కుని, ఆమె ఉంగరాన్ని కూడా తస్కరించి తెచ్చి సేనానికి ఇచ్చింది.

సేనాని వెంటనే ప్రయాణం కట్టి స్వదేశానికి తిరిగివచ్చి సుదర్శనుడికి సుమిత్ర ఉంగరమూ, పుట్టుమచ్చ రహస్యమూ తెలియజేశాడు.

సుమిత్రపై చేసిన అపవాదును సేనాని రుజువు చేశాడు గనక సుదర్శనుడు కోపంతో సుబుద్ధికి మరణదండన విధించాడు.

కాని సుబుద్ధి ఒక్క కోరిక కోరాడు.

‘నేనీ దూరదేశంలో మరణించే ముందు ఒక్కసారి నా చెల్లెలిని చూడా లని ఉన్నది. ఆమెను పిలిపించి ఒక్క సారి కలుసుకోనివ్వండి. తరువాత నిశ్చింతగా మరణదండన అనుభవిస్తాను.’

దీనికి సుదర్శనుడు అంగీకరించాడు. సుబుద్ధి తన చెల్లెలి కొక లేఖ రాసి సుదర్శనుడి దూతల ద్వారా ఆమెకు పంపాడు.

తన అన్న చెప్పినట్లు నడుచుకోక పేదరాసి పెద్దమ్మతో మాట్లాడినందుకు ప్రమాదం సంభవించిందని తెలుసు కుని సుమిత్ర తన అన్నను కలుసుకోవ