శిధిలాలయం - 22

(అఘోరీలు శిఖిముఖీతో రాజీమాటలు మాట్లాడి తమ దారిన వెళ్లిపోయారు. రాత్రివేళ శత్రువులు తమమీదికి దొంగచాటుగా వదిలిన చిరుతపులిని శిఖిముఖీవాళ్లు చంపారు. వాళ్లకు, సాయపడిన జాంగ్‌లాను, గాయపడిన వాడి మిత్రుడు ఎక్కడున్నది తెలుసుకు నేందుకు, ముందుండి దారి తీయమని శిఖిముఖి ఆజ్ఞాపించాడు. తరవాత --)

కాగడాకాంతిలో శిఖిముఖీవాళ్లు పాదల పక్కగా నడుస్తూ, గాయపడిన శత్రువు కోసం వెతకసాగారు. వారికొకపాద దగ్గిర నెత్తురు మరకలు కనిపించినై, అక్కడ విరిగిన కొన్ని చెట్టు రెమ్మలూ, ఆకులూ చెల్లాచెదురుగా పడి ఉన్నవి.

‘కేసరీ, వాడు నీ బాణం దెబ్బతిన్నది, ఈ పాద దగ్గిరే. కాని, ఎలాగో ఇక్కణ్ణుంచి పారిపోగలిగాడు. తెల్లవార వస్తున్నది. ఇంకా ఇక్కడ కాలయాపన చెయ్యటం ఎందుకు? ప్రయాణసన్నాహాలు చేద్దాం.’ అన్నాడు శిఖిముఖి.

‘మన ప్రయాణానికి దారి చూపి సాయపడేవాడెవడు? ఈ జాంగ్‌లా శత్రు పక్షం వాడని తేలిపోయింది కదా?’ అన్నాడు విక్రమకేసరి.

‘ఏ పక్షంవాడయినా, వీడు ప్రస్తుతా నికి మన అధీనంలో ఉన్నాడు. కామాఖ్య నగరం నుంచి బయలుదేరేటప్పుడు, వీడు మనను ఇభ్యుజాతి వాళ్లు నివ సించే గోల్‌భరా గ్రామం చేరుస్తానని మాట ఇచ్చాడు. ఆ పని వీడిచేత చేయించుదాం,’ అన్నాడు. శిఖిముఖి. ‘ఇంకా ఈ దుర్మార్గుణ్ణి నమ్మటమా? మనను