## ప్రియమైన పాఠకులకు!!!

చంద్రమామ పాఠకులందరికీ నూతన సంవత్సర శుభాకాంక్షలు! గత ఏడాది కంటే ఈ ఏడాది మరింత శుభకరంగా ఉంటుందనే విశ్వాసంతో, ఆశాభావంతో కొత్తసంవత్సరంలోకి అడుగుపెడుతున్నాము.

జనవరి 14న మకరసంక్రాంతిని జరుపుకుంటాము, శీతాకాలంలో భూమి తన అక్ష్యాన్ని మార్చుకునే ఘటనకు సంక్రాంతి ప్రతీకగా ఉంటుంది. దక్షిణాదిన మనం పంటల పండు గకు గుర్తుగా సంక్రాంతి జరుపుకుంటాము. ఈనెలలోనే మనం మంత్రపంచమి సందర్భంగా జ్ఞాన, సంగీత, కళాదేవత అయిన సరస్వతిని పూజిస్తాము.

ప్రపంచవ్యాప్తంగా 2011 సంవత్సరం అన్ని రంగాల్లోను కల్లోలభరితంగానే ముగిసింది. ప్రపంచం మాంద్యపరిస్థితులను ఎదుర్కొంటున్న నేపథ్యంలో యూర్ప్ వాసులు దివాళాకు వ్యతిరేకంగా నిరసనలు తెలుపడం మనం చూశాము. మధ్య ప్రాచ్యంలో ప్రజాస్వామ్యం కోసం లక్షలాది ప్రజలు నినదించడం చూశాము. సునామీ, వరదల రూపంలో ప్రకృతి ఆగ్రహాన్ని కూడా మనం చవిచూశాము. అదే సమయంలో మనం క్రికెట్ లో ప్రపంచ ఛాంపి యన్స్గా నిలిచాము. తొలి సారిగా ఫార్ములా వన్ రేస్కి ఆతిథ్యమిచ్చాము. లంచగొండి తనంపై తీవ్రమైన ప్రజాందోళనల తాకిడికి దేశం సాక్షీభూతంగా నిలిచింది కూడా.

ఒక జాతిగా, మనం కష్టాలను నిబ్బరంగా భరిస్తూ వస్తున్నాము. విదేశీ దండయాత్రల నుంచి సర్వకాలాల్లోను మనసంస్కృతి మనగలగడానికి కష్టాలను భరించే ఈ సహనభావమే కారణం. ఈ సంప్రదాయంలో భాగంగానే మనం జనవరి 26న రిపబ్లిక్ డేని జరుపుకుంటాము. మనలోని విభేదాలను పక్కనబెట్టి జాతి నిర్మాణం కోసం మనం తిరిగి సమీకృతం కావలిసిన అవసరముంది.

గత 64 సంవత్సరాలుగా మనం ఎంతో సాధించాము. కాని మనం సాధించవలసిన లక్ష్యాలు చాలానే ఉన్నాయి. మన ఆర్థిక స్థితి, పురోగతి ప్రాతిపదికన ప్రపంచ నేతగా ఆవిర్భవిస్తున్నాము. ప్రపంచం మనల్ని అనుసరించేలా చేయడానికి మనల్ని మనం నమూనాగా చూపించుకోవాలి. మంచి భవిష్యత్తుకోసం మనందరం పాటుపడదాము.

- సంపాదకులు