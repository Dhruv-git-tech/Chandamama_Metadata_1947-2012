ఇంకా నయం!

ఒకనాడు ఒక రైతు తమ జమీందారుగారిని చూడబోతూ, తన భార్యతో, “ఏమే, జమీందారు గారికి వెలగకాయలు ఇస్తాను, ఒక బుట్టెడు కట్టి ఇయ్యి!” అన్నాడు.

“ఆయనకు వెలగకాయలెందుకు? అతిపళ్లు బాగా కాశాయి. తీసుకు పోయి ఇస్తే తింటాడు,” అని రైతుభార్య ఒక బుట్టనిండా అతిపళ్లు పెట్టి భర్తకు ఇచ్చింది.

రైతు జమీందారుగారి దర్శనం చేసుకోవడానికి వెళ్లేసరికి జమీందారుగారు వరండాలో కుర్చీ వేసుకుని కూర్చుని ఉన్నారు. . అతిపళ్ల బుట్టను జమీందారుగారి పక్కనే పెట్టి రైతు చేతులు కట్టుకుని ఎదురుగా నిలబడ్డాడు.

జమీందారు బుట్ట పైమూత తీసి, అతిపళ్లు చూసి, ఒక పండు తీసి గురిగా రైతు తలమీద పడేటట్టు విసిరాడు. అతిపండు తలపైన పడగానే రైతు, “ఇంకా నయం!” అనటం జమీందారుగారికి ఆశ్చర్యం కలిగించింది.

“నేను నిన్ను అతిపళ్లతో కూడుతూంటే నువు, ఇంకా నయం అంటావెందుకు?” అని జమీందారు రైతును అడిగాడు.

“నేనసలు తమకు వెలగకాయలు తెచ్చిపెడదామనుకున్నాను. పుణ్యాత్ము రాలు నా భార్య వెలగకాయలు వద్దని అతిపళ్లు కట్టి ఇచ్చింది. అదృష్టవంతుణ్ణి కదా!” అన్నాడు రైతు.