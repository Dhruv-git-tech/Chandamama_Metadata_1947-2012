కుడు పండితుడికి విందు చేయడం,
పండితుడు చనిపోవడం, దీనిగురించి
యముడు తిప్పలు పడటం చెప్పుకుం
టున్నాయి. ఇదంతా వింటున్న ఆ బ్రాహ్మణుడు సంగతి అంతా రెండవ వానికి చెప్పి
‘దీనికే ఇంత బ్రహ్మాండమా? నన్నడిగితే
తీర్పు చెప్పేవాడిని. వస్తుపరీక్షచేయకుండా
అతిథికి వడ్డించడం చేతనే పండితుడు
పోయాడు. ఈ పాపం కౌశికుడిదే’ అన్నాడు.

ఆసమయంలో భూలోకానికి దిగి
వస్తున్న యమకింకరులు ఈ మాటలు
విని, ఆ బ్రాహ్మణుడిని యమధర్మరాజు
ఎదుటకు లాక్కుపోయారు. ‘ఈ మాటలు
నీవు అన్నావా లేదా?’ అని యముడు
బ్రాహ్మణుడిని అడిగాడు. ‘అన్నాను’ అని
నిర్భయంగా చెప్పాడు బ్రాహ్మణుడు.

అప్పుడు యమధర్మరాజు రెండు
కుండల పెరుగు తెప్పించాడు. ఇందులో

ఒకదానిలో రహస్యంగా విషం కలిపించి,
బ్రాహ్మణుడి ముందు పెట్టించాడు.
‘బ్రాహ్మాడా, ఈ రెండు కుండలలోనూ
దేనిలో విషం కలిసి ఉందో చెప్పు,’ అన్నాడు.

బ్రాహ్మణుడు తెల్లబోయాడు. ఆ రెండు
కుండల్లో ఏది విషం కలిసినదో, ఏది
కలియనిదో తెలుసుకోవాలంటే తను
ముందుగా రుచి చూచి పరీక్షించాలి. ఒక
వేళ అది విషం కలిసిన పెరుగుకుండ
అయితే తను మరణిస్తాడు.

అప్పుడు యముడు కోపించి, ‘బ్రాహ్మాడా
నీకు విషయం తెలియనప్పుడు తెలియ
నట్టు ఉండక, పరులమీద నిందలాడావు.
అందుచేత, పండితుడిని చంపిన పాపం నీకే
చెందుతుంది,’ అని చెప్పి, అతని పేరు
చిత్రగుప్తుడి లెక్కలలో వ్రాయించాడు.

ఎవరికీ చెందని పాపం నిష్కారణంగా
ఆ బ్రాహ్మణుడికి అంటుకున్నది.