రామకృష్ణయ్య ముఖంలో ఏమాత్రం తృప్తి కనిపించలేదు.

‘అమ్మాయీ! మీ ఇంట్లో ఇంతకంటే మంచి పళ్లెం లేదా?’ అని ప్రశ్నించడంతో శాంతలాదేవి బిత్తరపోయింది.

కోటిరత్నం తలపట్టుకున్నాడు. మామ గారు వెండి పళ్లెంతో వడ్డించినా ఎందుకు తృప్తిపడటం లేదో అతనికి అర్థం కాలేదు.

మళ్లీ సంక్రాంతి పండుగ వచ్చింది. రామకృష్ణయ్య విజయనగరం వచ్చాడు అల్లుడి పిలుపు అందుకుని. శాంతలా దేవి తళ తళ మెరిసిపోతున్న బంగారు. పళ్లెంలో భోజనం వడ్డించి తండ్రి ప్రక్కనే కూర్చుని విసురుతూ ఉంది.

కోటిరత్నం మళ్లీ దూరంగా నిలబడి ఈసారైనా మామగారు తృప్తిపడతారా లేదా అని గమనిస్తున్నాడు.

‘అమ్మాయీ! మీ ఇంట్లో ఇంతకంటే మంచి పళ్లెం లేదా?’ అని కూతుర్ని యధా విధిగా ప్రశ్నించాడు.

శాంతలాదేవికి మతిపోయింది.

‘అదేంటి నాన్నా! బంగారు పళ్లెం కంటే మంచిది ఎక్కడుంటుంది?’ అని ప్రశ్నించింది.

‘ఎందుకు ఉండదమ్మా? ఉంటుంది.’ అన్నాడు రామకృష్ణయ్య నవ్వుతూ.

మామగారి ఉద్దేశం ఏమిటో అర్థం కాక కోటిరత్నం జుట్టు పీక్కున్నాడు. బంగారు

పళ్లెంలో భోజనం పెట్టినా మామగారు ఎందుకు తృప్తి పడలేదు? అంతకంటే మంచి పళ్లెం ఎటువంటి లోహంతో చేస్తారు? బంగారం కంటే ఖరీదైన లోహం ఎక్కడైనా ఉంటుందా? కోటి రత్నానికి ఎన్నో సందే హాలు కలిగాయి.

తమకు బంగారు పనులు చేసే బ్రహ్మ చారిని కలుసుకుని జరిగింది చెప్పాడు కోటిరత్నం.

‘లోకంలో బంగారం కంటే మంచి పళ్లెం ఉంటుందా?’ అని అడిగాడు.

బ్రహ్మచారి నవ్వి, ‘ఎందుకు ఉండదు? మహారాజులు, రాణీలు తినే పళ్లాలు నవ రత్నాలతో పాదిగిస్తారు. నవరత్న ఖచితమైన పళ్ళాలలో వాళ్ళు భోంచేస్తారు. బంగారు