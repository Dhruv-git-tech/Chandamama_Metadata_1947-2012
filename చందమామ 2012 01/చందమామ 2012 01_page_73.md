రాజ ఫలహారం

చరిత్రలో బెడ్...

చాలా కాలం క్రితం, ప్రజలు గోధుమలను అలాగే నమిలి మింగేసే వారు. కాని గోధుమలను దంచి ముద్దలాగా చేస్తే అది చాలా రుచిగా ఉంటుందని వారు గుర్తించినప్పుడు పరిస్థితి బాగా మారిపోయింది. అది అంతటితో ఆగిపోలేదు. ఆ ముద్దను నిప్పులమీద కాల్చినప్పుడు అది గట్టిగా మారి గట్టి బ్రెడ్ తయారైంది. ఇది చాలా రోజులు నిల్వ ఉండింది. పిండి ముద్దకు యాదృచ్ఛికంగా ఈస్ట్ వంటి నురుగు కలిపినప్పుడు బ్రెడ్ మెల్లగా ప్రజల ఆహారంలో భాగమైపోయింది!

ఈజిప్ట్‌లో క్రీ.పూ 1000 ప్రాంతంలో, ప్రజలు ఈస్ట్ నురుగును గమనించి గోధుమపిండిలో కలపడం ప్రారంభించారు. క్రమంగా తెల్ల బ్రెడ్‌ని తయారు చేయగలిగే కొత్త రకం గోధుమ రకాన్ని కనిపెట్టారు. ఈజిప్టియన్ గూఢలిపిని చూశారా? ఈ లిపిలో బ్రెడ్‌కి సంబంధించిన అనేక చిహ్నాలు, చిత్రాలు ఉన్నాయి.

అక్కడినుంచి మొదలై బ్రెడ్ గ్రీసు, రోమ్ మరియు యూరప్ లోని ఇతర ప్రాంతాలకు వ్యాపించింది. రోమ్‌లో అయితే బ్రెడ్ మాంసం కంటే ప్రీతిపాత్రమైపోయింది. ప్రజలకు గోధుమలు పంపిణీ చేయ డంమీదే రాజ్య శ్రేయస్సు అధారపడి ఉంటుందని భావించేవారు కూడా. తర్వాత ప్రభుత్వం గోధుమ రొట్టెలను కూడా పంపిణీ చేయడం మొదలెట్టింది. తమకు కేటాయించిన బ్రెడ్‌ని తమకు ఇవ్వకపోతే సైనికుల మనస్సు గాయపడేది!

క్రీ.పూ 168లో, రోమ్‌లో రొట్టెల తయారీదార్ల సంఘం ఏర్పడింది. ఈ సంఘం రొట్టెల తయారీదార్లను వారి పిల్లలను వారు వృత్తిని వదిలిపెట్టేందుకు లేదా ఇతర వృత్తులు చేపట్టేందుకు ఏమాత్రం అనుమతించేది కాదు. రొట్టె తయారీదార్లు ప్రత్యేక స్థితిని ఆస్వాదించేవారు. ఇతర హస్తకళా నిపుణులు బానిసలుగా గుర్తించబడుతున్న సమయంలో వీరు ఒక్కరే స్వేచ్ఛా ప్రజల్లాగా ఉండే వారు. వీరు విదూషకులలో లేదా మల్లయోధులలో కలిసి పోవడాన్ని సమాజం అనుమతించేది కాదు!