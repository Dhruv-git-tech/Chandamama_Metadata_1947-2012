అడపిచ్చుక ఎగిరిపోయి ప్రాణాలు దక్కించుకున్నది.

ఆలాగే సూచీముఖి పిలవని పేరం టంగా కోతికి హితవు చెప్పబోయేసరికి కోతికి అగ్రహం వచ్చి, సూచీముఖీని పట్టుకుని రాయికేసి కొట్టి చంపేసింది.

కరటకం దమనకానికి ఈ కథ చెప్పి, ‘మూఢుఢికి వివేకం చెప్పటం నిప్పయో జనం. అలాంటి వాడిలో వివేకం జాడీలో దాచి మూత పెట్టిన దీపం లాటిది. నువు పుట్టడమే అలా పుట్టావు. నువు వెనకటి దుష్టబుద్ధి లాటివాడివి.’

‘ఏమిటా కథ?’ అని దమనకం అడిగింది. కరటకం దుష్టబుద్ధి కథ ఇలా చెప్పింది:

దుష్టబుద్ధి కథ

ఒకపట్టణంలో దుష్టబుద్ధీ, ధర్మబుద్ధీ అని ఇద్దరు వైశ్యయువకులు ఉండేవారు. ఇద్దరూ మంచి స్నేహితులు. ధర్మబుద్ధి చాలా మంచివాడూ, నిజాయితీపరు డూనూ. కాని దుష్టబుద్ధి అనేక రకాల దుష్ప్రవర్తన కలవాడని ధర్మబుద్ధికి తెలి యదు.

అంతులేని తన వ్యసనాలు తీరటానికి పుష్కలంగా డబ్బు సంపాదించగోరి, దుష్టబుద్ధి ధర్మబుద్ధిని వర్తకం కోసం దూర దేశాలకు పోదామని పిలిచాడు.

‘కొత్త కొత్త దేశాలు చూసి, మంచి లాభాలు సంపాదించటానికి ఇది మంచి అవకాశం. వయసులోనే ప్రపంచం చూడ కపోతే ముసలితనంలో జ్ఞాపకం చేసుకు నేటందుకు ఏమీ ఉండదు. ప్రపంచంలో ఎన్ని బాషలున్నాయో, ఎన్ని రకాల వస్త్ర ధారణలూ, ఆచారాలూ, ఉన్నాయో తెలు సుకోని జన్మ ఏం జన్మ? దేశాంతరాలు చూస్తేనే గాని జ్ఞానమూ, సంపదా, కళా పెంపాందవు. పోదాం పద.’ అన్నాడు దుష్టబుద్ధి.

ధర్మబుద్ధి ‘సరే’ నన్నాడు.

ఇద్దరూ ఒక రోజు పట్టణం నుంచి బయలుదేరి, క్షేమంగా ఒకతెలియని దేశం చేరారు. అక్కడ వాళ్లు పర్యటన చేస్తూండగా, ధర్మబుద్ధికివెయ్యి బంగారు నాణాలు గల పాత్ర నిక్షేపం దొరికింది.