నిజమైన గెలుపు

నిరంజనవరం ఊరిచివరవున్న చెరువు గట్టున, ఒక సాయంకాలం నలుగురు న్నేహితులు కలిసి మాట్లాడుకోసాగారు. మాటలసందర్భంలో భూషణం అనేవాడు, “ప్రపంచంలో మనిషికి అసాధ్యమైనది ఏదీలేదు. పట్టుబట్టి ప్రయత్నించాలే కానీ, ఎంతటి కష్టసాధ్యమైన పనైనా సాధించ వచ్చు,” అన్నాడు.

దానికి దయానిధి అనేవాడు, “ఏదైనా సాధించవచ్చా?” అని అడిగాడు.

భూషణం నవ్వి, “అలాగని చెంబులో ఏనుగును పెట్టేలాంటి పనికాదు. మనిషికి అచరణ సాధ్యమైన పని ఏదైనా ప్రయత్నం మీద సాధించవచ్చు,” అన్నాడు.

ఆ మాట వైన భూషణానికీ, మిత్రులకూ చాలానేపు వాగ్వివాదం జరిగింది. మాటామాటా పెరిగింది. పంతం హెచ్చిపందాలవరకూ పోయింది. చివరకు దయానిధి, “ఒరే, భూషణం! ఇంత వాది

స్తున్నావు కదా! నేనొక పని చెబుతాను. దాన్ని సాధిస్తావా?” అన్నాడు.

“అదేమిటో చెప్పు!” అన్నాడు భూషణం.

“నువ్వు, నీ తండ్రిచేత చుట్టతాగడం మాన్పించాలి. వంద వరహాలు పందెం!” అన్నాడు దయానిధి.

భూషణం తండ్రి మాధవయ్య మంచి మాటకారి, చతురుడు. మనిషి చాలా మంచివాడు. అయితే, అతనికున్న దురల వాటు చుట్టతాగడం. ఎవరైనా మాటల్లోకి దించారంటే చాలు, రొంటినవున్న పొగాకు మట్టతీసి, చుట్టచుట్టి, ఒకటితర్వాత ఒకటి వరసగా కాల్చిపారేస్తూనేవుంటాడు.

భూషణం కొంతసేపు మౌనంగా వుండి, తర్వాత దయానిధితో, “దయానిధి! నా చదువూ, నా తెలివితేటలూ అన్నీ ఉపయోగించి, నేనీపని సాధిస్తాను. కానీ, నీ వంద వరహాల పందానికి ఆశపడిమాత్రం కాదు,” అన్నాడు.