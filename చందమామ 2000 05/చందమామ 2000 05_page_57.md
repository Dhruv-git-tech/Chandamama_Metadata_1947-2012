అతి సులభమైన సమాధానం!

ఒకానాకప్పుడు పరమ పిసినారీ, స్వార్థపరుడూ అయిన ఒక వర్తకుడు ఉండేవాడు. ఒకనాడు వ్యాపార నిమిత్తం అతడు దూరంలో ఉన్న పట్టణానికి వెళ్ళవలసి వచ్చింది. తన వెంటరావడానికి యూసఫ్ అనే యువకుణ్ణి నేవకుడిగా కుదుర్చుకున్నాడు. పనిలో చేరడానికి ముందు యూసఫ్, “ప్రభూ! ఇంతదూరం ప్రయాణ శ్రమను తట్టుకోలేనేమో!” అన్నాడు అనుమానంగా.

“అది సమస్యేకాదు. నీ శ్రమలో సగం నేను పంచుకుంటాను!” అన్నాడు వర్తకుడు.

చిన్నబండిలో సరుకులు నింపి, దానికి గుర్రాన్ని కట్టి, వర్తకుడు గుర్రం మీద బయలు దేరాడు. యూసఫ్ గుర్రం ముందు పరిగెత్తసాగాడు. ఆ రోజంతా వర్తకుడు యూసఫ్కు కొద్దినేపు కూడా గుర్రంమీద వచ్చే అవకాశం ఇవ్వలేదు.

సాయంకాలం నిర్ణీతప్రాంతాన్ని చేరుకోగానే, ఆ రాత్రికి అక్కడే బసచేయాలనుకుని వర్తకుడు బండిని అపాడు. గుడారం ఏర్పాటు చేసుకున్నాడు. వెంటతెచ్చుకున్న రాట్టెలు ఇద్దరూ తిన్నాక వర్తకుడు, “యూసఫ్! నువ్వు గుర్రానికి కాపలావుండు!” అన్నాడు.

“ప్రభూ! పగలంతా పరిగెత్తడం వల్ల చాలా అలిసిపోయాను. తమరు నా శ్రమలో సగం పంచుకుంటానన్నారు. అర్ధరాత్రి వరకు నేను నిద్రపోతాను. అంతవరకు తమరు కాపలా వుంటే బావుంటుందేమో,” అన్నాడు యూసఫ్ వినయంగా.

“అలాకాదు, యూసఫ్! నీ శ్రమను ఇంకో విధంగా పంచుకుంటాను. ఒకే సమయంలో సరుకులూ, గుర్రం రెండింటినీ కాపలా కాయడం అంటే నీకు శ్రమతో కూడుకున్న పనేకదా! నువ్వు బయట కూర్చుని గుర్రాన్ని మాత్రం కాపలాకాయి! నేను గుడారం లోపలి సరుకులకు కాపలా వుంటాను,” అంటూ గుడారం లోపలికి వెళ్ళిపడుకున్నాడు, వర్తకుడు.

యూసఫ్ మౌనంగా గుడారం ముందు ఒక చెట్టు బోదెకు ఆనుకుని కూర్చున్నాడు. బాగాఅలిసిపోయివుండడంవల్ల నిద్రమత్తుతో కనురెప్పలు మూతలు పడసాగాయి.

అర్ధరాత్రి సమయంలో ఉన్నట్టుండి, “యూసఫ్, ఏంచేస్తున్నావు?” అని అడిగాడు వర్తకుడు సగం నిద్రమత్తులో.

“ఆలోచిస్తున్నాను, ప్రభూ!” అన్నాడు యూసఫ్ సమయోచిత బుద్ధితో.