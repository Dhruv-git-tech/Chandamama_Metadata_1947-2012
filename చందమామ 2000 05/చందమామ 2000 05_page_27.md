కరుణాసింధువు అయిన పరమశివుడు అనందించి, "బిడ్డా! నువ్వు నా మనసుకు మార్డవం కలిగించావు. అంటే మృదుత్వం ప్రసాదించావు. కాబట్టి నీపేరు నర్మద. నీకేందరం కావాలో కోరుకో!" అన్నాడు.

"నేను సర్వవేళలా, సర్వావస్థలలో స్వతం త్రంగా మసలే వరం ప్రసాదించు తండ్రీ!" అని ప్రార్థించింది నర్మద.

"అలాగే!" అని వరమిచ్చాడు పరమ శివుడు.

నర్మద అడుతూ, పాడుతూ దేనిని గురించి విచారం లేకుండా హాయిగా కొండలలో, కోనలలో విహరించసాగింది.

త్వరలో ఆమె అందచందాలు, నాట్య విన్యాసాలు పలువురు దేవతల దృష్టిని

ఆకర్షించింది. ఒక దివ్యపురుషుడు ఆమె ఎదుట కనిపించి, ఆమెను పట్టుకోబోయాడు. అక్షణమే, ఆమె జలంగా మారి ఆ దివ్యపురు షుడి వేళ్ళ సందుల్లో జారి పొయి, నేలమీద నదిగా ప్రవహించ సాగింది!

"మహావిష్ణువు కరుణ గంగగా అవత రించినట్టే, పరమశివుడి అపార కరుణ నర్మద రూపంలో ప్రవహించిందన్నమాట!" అన్నాడు దేవనాథుడు.

"చాలా బావుంది!" అన్నాడు సందీపుడు. శ్యామల చప్పట్లు చరిచింది.

"మనదేశంలోని నదులు, కొండలు, అడవుల వెనక చాలా కథలున్నాయి. ఆ కథల్లో చాలావరకు ప్రతీకాత్మకమైనవి. అయితే కాలం గడిచే కొద్దీ, వాటి ప్రతీకలు మరుగున పడిపొయాయి," అన్నాడు దేవనాథుడు బాధగా.

"అవి కేవలం కథలుగా కూడా చాలా ఆసక్తికరంగా ఉన్నాయి, తాతయ్యా!" అన్నాడు సందీపుడు.

"గంగ, నర్మద....వాటి పేర్లు కూడా ఎంత అందంగా ఉన్నాయో, చూడు!" అన్నది శ్యామల.

"మన దేశంలోని వివిధ ప్రాంతాల ప్రాచీన నామాలు ఎంతో మధురంగా ఉండేవి. ఇప్పటి పాట్నా ప్రాచీన నామం ఏమిటో మీకు తెలుసా?" అని అడిగాడు దేవనాథుడు.

"పాటలీపుత్రం," అన్నారు ఇద్దర్యా ఒక్క సారిగా.

"అవును, నిజమే. అయినా అంతకు పూర్వం దానిని పుష్పపూర్, కుసుమపూర్ అనేవారు. అంటే, పూలనగరం అన్నమాట. తిరువనంతపురం అంటే అనంత ప్రభువు