ఉత్తరీయం

హేలాపురిలో, వ్యాపారసంబంధమైన లావాదేవీలు చూసుకురావడానికి, తన ఊరు నుంచి బయల్దేరాడు కనకయ్య. అతడు పట్టణంలో పని చూసుకుని, మధ్యాహ్నం కావడంతో, పూటకూళ్ళ ఇంటికి వెళ్ళాడు. అక్కడ అతడికి తన ఊరివాడే అయిన శంకరయ్య కనిపించాడు.

తిరుగుప్రయాణంలో, ఒకరికొకరు తోడుగా వుండొచ్చని, ఇద్దరూ చాలా సంతోషించారు. పక్కపక్కనే కూర్చుని కులాసాగా మాట్లాడుకుంటూ భోజనాలు ముగించారు. తర్వాత, ఇద్దరూ పూటకూళ్ళావిడకు డబ్బుయిచ్చి, బయటికి వచ్చారు.

ఇంతలో వెనుక నుంచి పూటకూళ్ళ ఇంటి పనివాడొకడు గబగబావచ్చి, “అయ్యా, తమ ఉత్తరీయం మరిచిపోయారు!” అంటూ, వెండిజరీ పాదగబడిన ఖరీదైన ఉత్తరీయం కనకయ్య చేతికి అందించాడు.

కనకయ్య, ఆ ఉత్తరీయాన్ని భుజాన వేసుకుని, జేబులోంచి ఒక అర్థరూపాయి తీసి పనివాడికిచ్చాడు. పనివాడు కనకయ్యకు నమస్కారం చేసి సంతోషంగా వెళ్ళిపోయాడు.

“మరిచిపోయిన ఉత్తరీయాన్ని తెచ్చియిచ్చినందుకు, వాడికి అర్థరూపాయి ఇవ్వటమా? పావలాయిన్తే సరిపోయేది!” అన్నాడు శంకరయ్య.

కనకయ్య ఉత్తరీయం కేసి ఒకసారి చూసుకుని, “అర్థరూపాయికి ఇంత ఖరీదైన ఉత్తరీయం లాభం కాదంటావా?” అన్నాడు నవ్వుతూ.

శంకరయ్య తెల్లబోయాడు.

— కె.హనుమంతరావు