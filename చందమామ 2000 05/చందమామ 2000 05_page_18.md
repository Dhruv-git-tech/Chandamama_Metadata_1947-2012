స్వర్ణ సింహాసనం–6

## 6

[కొండిన్యదేశపు యువరాజు విజయదత్తుడికీ, శ్రీలేఖకూ వివాహం జరిగాక, రాజగురువు సలహామేరకు నగర మైదానంలో తవ్వకాలు ఆరంభమయ్యాయి. మహాసర్పం అడిగిన ప్రశ్నకు విజయదత్తుడు సరైన సమాధానం చెప్పాడు. అపూర్వమైన స్వర్ణసిహాసనం బయటపడింది. పట్టాభిషేకానికి సిద్ధమైన విజయదత్తుడు సింహాసనంపై కాలుమోపగానే, తాలిమెట్టు మీది సాలభంజిక అతన్ని వారించి, వందల సంవత్సరాలకు పూర్వంఅపూర్వసింహాసనం రూపాందిన కారణంగురించి క్లుప్తంగా వివరించి, తాను అడిగే ప్రశ్నకు సరైన సమాధానం చెప్పుమని, త్రిపురాంతక దేశాన్ని పాలించిన మూర్ఖరాజు కాలకేతుడి కథను చెప్పుసాగింది.

— తరవాత]

ఒక శుక్రవారంనాడు, పట్టపురాణి హైమ వతి, కులాచారంప్రకారం చిత్రరథస్వామి కోవెలకు వెళ్ళింది. అక్కడ పూజాదికాలు ముగించుకుని ఆమెతిరిగి రాబోతూండగా, మంటపంలో ఒక వారగా కూర్చుని వున్న వృద్ధసాధువాకడు, ఆమె వైపు పరిశీలనగా చూశాడు. అదే సమయంలో తనూ ఆ సాధువువైపు చూసిన హైమవతి, అతడి ముఖంలోని పవిత్రతనూ, ప్రశాంతతనూ గుర్తించి, అప్రయత్నంగాచేతులెత్తి అతడికి నమస్కరించింది.

సాధువు చిరునవ్వుతో ఆమెను ఆశీర్వదిస్తూ, ఒక చిన్న సంస్కృతశ్లోకంచదివాడు. దాని తాలూకు భావం ఇది: సువాసనలు వెదజల్లే అందమైన పూలతో నిండివుండే జాజితీగ, తనకు అధారంగా ఏర్పాటు చెయ్యబడిన పందిరి, ముళ్ళతోనిండి వున్నా సరే, ఆప్యాయంగా అల్లుకుపోతుంది! అంత మాత్రాన ఆ జాజిపూల సహజ సౌరభం ఏమాత్రం తగ్గదు సరికదా, ఆ ముళ్ల పందిరి కూడా పదిమందినీ అకర్షిస్తూనే వుంటూంది!