“స్వామీ! రామాలయంలోని పూజారు లనూ, పండితులనూ అజమాయషీ చేయడానికి, రెండేళ్ళక్రితం వరకూ రామ శేఖరుడనే వృద్ధుడుండేవాడు. అయనకు ఏ బాదరబందీ లేదు; ఒక్కడే. తన కాలాన్నంతా రామాలయంలోనే గడిపే వాడు. అయన పోయాక, ఆ బాధ్యత ఉద్దాలకుడనే అతడికి అప్పజెప్పబడింది. అప్పటి నుంచి రామాలయం వేడుకలు చప్పబడ్డాయి!” అని అగాడు రమాపతి.

ఇది వింటూనే సాధువు, రమాపతికేసి గుచ్చిచూస్తూ, “ఔనా మరి, ఇంకేం! నేను చెప్పిందే నిజం. లోపం ఉద్దాలకుడి అజమాయిషీలోవున్నది. అతణ్ణి తొలగించి, సమర్థుణ్ణి నియమించు,” అన్నాడు.

దీనికి రమాపతి వినయంగా, “ఉద్దాల కుడికి పూజావిధానం తెలుసు. సంగీతంలో ప్రవేశముంది. కావ్యాలు చదివాడు; అల్ల గలడు కూడా! పద్దులు రాయడంలో, తప్పులు లేకుండా లెక్కలు కూడడంలో అతడికి అతడే సాటి. రామాలయం అజమాయిషీకి అంతకంటే సమర్థుడుండడు. అక్కడి వారందరికీ అతడి నీతి, నిజాయి తీల మీద చెప్పలేనంత నమ్మకముంది,” అన్నాడు.

సాధువు అశ్చర్యపడి, “బహుశా, రామ శేఖరుడితడికంటే సమర్థుడైవుండాలి!” అన్నాడు.

“లేదు స్వామీ! రామశేఖరుడికి రామ భక్తి తప్ప ఇంకేమీ తెలియదు,” అన్నాడు రమాపతి.

ఇది ఇంకా విచిత్రంగా తోచింది సాధువుకు. అయన వెంటనే, “ఎక్కడో ఏదో తిరకాసుంది. అది తెలుసుకునేం దుకు, నేను నీతో విదురపురం వస్తాను. నీకు చేతనైన సాయం చేస్తాను,” అన్నాడు.

మర్నాడు సాధువు, రమాపతి విదుర పురం వెళ్ళి, అక్కడి పరిస్థితులను శ్రద్ధగా గమనించారు.

ఉద్దాలకుడుసకలసద్గుణ సంపన్నుడూ, సకలశాస్త్ర పారంగతుడూ అనడంలో సందేహం లేదు. అయితే, భార్య మాట అతడికి వేదవాక్కు!

ఉద్దాలకుడి భార్య సుశీలకూడా పరమ భక్తురాలు. అందరికీ సాయపడాలనుకునే మంచిబుద్ధి ఆమెది. అయితే, ఆమెకు గుర్తింపు రావాలన్న తాపత్రయమెక్కువ.