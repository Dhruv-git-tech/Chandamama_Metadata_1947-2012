జడబుద్ధి

కొవేరీ తీరాన ఒక అగ్రహారంలో గోవర్ధను డనే బీదవాడుండేవాడు. ఆయనకు లేక లేక ఒక కొడుకు కలిగాడు. తల్లిదండ్రులా కుర్రవాడికి శ్రీవర్ధనుడని పేరు పెట్టి, గారా బంగా పెంచసాగారు.

చిన్నప్పటినుంచి శ్రీవర్ధనుడు మందమతిగానే ఉండేవాడు. ఉన్నచోటనే ఎంత నేపైనా ఉండిపోయేవాడు. ఎవరన్నా లేవ మంటేగాని లేచేవాడుకాడు. రమ్మంటే వచ్చేవాడు, పామ్మంటే పోయేవాడు. భోజనం చెయ్యమని ఎవరో ఒకరు చెబి తేనేగాని భోజనం కూడా చేసేవాడు కాడు. చివరకు వాడు పడుకోవాలన్నా ఎవరో ఒకరు, “పడుకో,” అని చెప్పాలి.

చదవేస్తే ఈ మందకొడితనం కాస్త తగ్గుతుందని, తండ్రి శ్రీవర్ధనుణ్ణి గురు కులానికి పంపేశాడు. పన్నెండేళ్ళపాటు ఆ కుర్రవాడు గురువుగారి దగ్గిర ఉండి కూడా కొంచెమైనా మారలేదు. కాని

గురువుగారు చెప్పినదల్లా చేసేవాడు. గురువుగారు చదవమంటే చదివేవాడు, ఫలానాపని చెయ్యి అంటే ఆ పని చేసేవాడు. వాడి బుద్ధికి చలనం లేదన్నమాటే గాని వాడు సొమరిపోతుకాదు. అందుచేత చెప్పిన ఏ పని అయినా శ్రీవర్ధనుడు చక్క గానే చేసేవాడు. పన్నెండేళ్ళపాటు వాడి చేత అడ్డమైనపనులన్నీచేయించుకోవటం చేత గురువుకు వాడంటే చాలా ఇష్టంగా ఉండేది. పన్నెండేళ్ళు పూర్తిఅయ్యాక గురువు గారు, “ఇక వెళ్ళు, నాదగ్గిర చేసినట్టే చెప్పిన పనులు శ్రద్ధగా చేస్తూ అభివృద్ధిలోకిరా!” అని దీవించి శ్రీవర్ధనుణ్ణి ఇంటికి పంపేశాడు.

పన్నెండేళ్ళు గురుశుశ్రూషచేసి వచ్చినా, తన కొడుకులో కొంచెమైనా మార్పు లేక పోవటం చూసి తండ్రి, శ్రీవర్ధనుడి చేత ఇంటి పనులు చేయించాడు. శ్రీవర్ధనుడి తల్లికి కంటిచూపుపోయింది. అతని తండ్రే వంట దగ్గిరనుంచి చేసుకుంటున్నాడు.