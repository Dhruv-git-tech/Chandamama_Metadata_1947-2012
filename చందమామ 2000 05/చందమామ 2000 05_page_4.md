సంచాలకులు:
చక్రపాణి, బి. నాగిరెడ్డి

# నూతన తీరాల కేసీ...

భూరత దేశంలోని బాలబాలికలందరికీ గతంలోని మంచిని తెలియచేయాలి. దానిద్వారా ఉజ్వల భవిష్యత్తును గురించి పిల్లలందరినీ సమిష్టిగా ఆలోచింప చేయాలి అన్నది చందమామ ఆశయం. గతాన్ని బాగా అర్థం చేసుకుని, భవిష్యత్తు పట్ల విశ్వాసంతో ఆలోచించినట్టయితే, వర్తమానంలో ఎలా జాగ్రత్త పడాలో తేటతెల్లమవుతుంది!

ఈ లక్ష్య సాధనలో దాదాపు అర్ధశతాబ్దానికి వైగా చందమామ కొంత వరకు విజయం సాధించింది. సంస్కృతం, ఇంగ్లీషు భాషలతో సహా పన్నెండు భారతీయ భాషలలో వెలువడుతూ లక్షలాది బాలబాలికలకు ప్రియతమ నేస్తం అయింది. ఈనాడు మరొక నూతన అధ్యాయంలో అడుగు పెడుతోంది. బొంబాయి నుంచి వెలువడే సుప్రసిద్ధ, ప్రతిష్ఠాత్మక ప్రచురణ మిడ్-డే పత్రికద్వారా మరెందరో యువపాఠకులను అలరించనున్నది. ప్రతి శనివారం మిడ్-డే తో 'ఫన్ డే విత్ చందమామ' అనే ఎనిమిది పేజీల అనుబంధం వెలువడుతోంది.

అంతేకాదు; ఇప్పుడు మన పత్రిక ఇంటర్నెట్ రంగంలోనూ ప్రవేశించింది. తాలి దశలోనే అసంఖ్యాకులైన అభిమానుల అభినందనలను అందుకుంటున్నది!

పిల్లలను విద్యావంతులను చేయడానికి చందమామ కృషి చేస్తోంది. అయితే అది మామూలు పాఠాలు, పరీక్షల ద్వారా కాదు; ఉదాహరణల ద్వారా, మితిమించిన శ్రమతో కాదు; సరదాగా, ఆనందంగా, నిస్సారమైన చరిత్ర పాఠాల ద్వారా కాకుండా కమ్మని కథల ద్వారా ప్రాచీన సంస్కృతి విశేషాలను విశధపరచడానికి కృషిచేస్తోంది. ఈ నూతన దిశలో పయనిస్తూ మరిన్ని నూతన శిఖశాలను అందుకుంటూ-తన అనుభవాలను పెరుగుతూన్న పాఠకలోకంతోనూ, విస్తృతమవుతూన్న ప్రేక్షక ప్రపంచంతోనూ పంచుకోవడానికి శాయశక్తులా కృషి చేస్తోంది!