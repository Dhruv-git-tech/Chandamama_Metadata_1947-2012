“చీరకాదు ముందు కూరమాడుతున్న ట్టున్నది, వంటింట్లోకి తగలడు!” అన్నాడు శెట్టి, వంటింటికేసి చేయివూపుతూ.

చెన్నయ్య రావడంచూసి శెట్టిభార్య అప్పటికి మౌనంగావంటింట్లోకి వెళ్ళిపోయింది.

చెన్నయ్య తన ప్రయాణం గురించి శెట్టికి చెప్పి, “రెండురోజుల్లో అక్కడ అద్దె ఇల్లుచూసుకుని వచ్చేస్తాను. అప్పటి దాకా, ఈ ఐదువేలూ మీ ఇంట్లో దాచి పెడితే, మీ మేలు మరవను!” అన్నాడు, డబ్బుసంచీ శెట్టి చేతికియిస్తూ.

“దానికేంభాగ్యం, చెన్నయ్య! దిక్కు లేనివాళ్ళకు సహాయపడితే, ఆ పుణ్యం ఊరికేపోదు గదా!” అన్నాడుశెట్టి.

అ సమయంలో, భర్తమీదకోపంతో ఉడికిపోతున్న శెట్టిభార్య, కాళ్ళతో నేలను

గట్టిగా తాటిస్తూ మంచినీళ్ళకుండ ఎత్తి బలంగా గోడకేసికొట్టింది.

అ ధ్వనికి హడలిపోయిన చెన్నయ్య, “ఇల్లంతా అదిరిపోతున్నది! ఏమిటి విపరీతం, శెట్టిగారూ?” అన్నాడు.

ఏం చెప్పాలో తెలియని శెట్టి, “అదా... భూకంపం, చెన్నయ్య, భూకంపం! నువ్వు క్షేమంగా పట్టంవెళ్ళి, లాభంగా తిరిగిరా,” అంటూ చెన్నయ్యనుబయటికి సాగనంపాడు.

చెన్నయ్య మర్నాడు పట్టంచేరి, అద్దె ఇంటికోసం అక్కడాయిక్కడా తిరిగి విసిగి పోయి, సాయంత్రానికి పట్నానికి పెడగా వున్న ఒక ఇంటినిచూసి, మంచినీళ్ళకోసం, ఆ ఇంటి తలుపు తట్టాడు.

ఒకపద్దెనిమిదేళ్ళ అమ్మాయి తలుపు తీసి, “ఏంకావాలి?” అన్నది చెన్నయ్య వంక అనుమానంగా చూస్తూ.

“మంచినీళ్ళు,” అన్నాడు చెన్నయ్య.

“నాన్నా, నువ్విలారా! ఎవరో వచ్చారు,” అంటూ వెరట్లో వున్న తండ్రిని కేకపెట్టి, అయన వచ్చాక మంచినీళ్ళు తీసుకురావ డానికి లోపలికి వెళ్ళిందామె.

దిక్కులు చూస్తున్న చెన్నయ్యతో, “ఏమిఅనుకోకు, బాబూ! నేనూ, అమ్మాయి తరంగిణి మాత్రమే, ఈ లంకంత ఇంట్లో వుంటున్నాం. కొత్తవాళ్ళు ఎవరు వచ్చినా కొద్దిగా భయంగానూ, అనుమానం గానూ వుంటుంది. పక్కవాటా అద్దెకు ఇద్దా మంటే—పట్నానికి దూరం కదా! ఎవరూ రావడంలేదు,” అన్నాడు తరంగిణి తండ్రి ముకుందం.