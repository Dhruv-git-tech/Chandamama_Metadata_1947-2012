బతుకేగదా మనది? అ మాత్రం కూడా తెలీదా?” అన్నాడు తండ్రి.

ఇంతలో తల్లి, కొడుకు అన్నమాటలు విని, “నాయనా, నాకు కళ్ళురావాలని దేవుణ్ణి అడగరా,” అన్నది.

తరవాత భార్య అతన్ని అవతలికి పిలిచి, “మనకు పిల్లలు కలగాలని కోరండి,” అని చెప్పింది.

అందరితోనూ, “అలాగే, అలాగే,” అని చెప్పి శ్రీవర్ధనుడు తాను తపస్సు చేసిన చోటికి పరిగెత్తుకు వచ్చాడు. కాని అక్కడ దేవుడు కనిపించలేదు. దేవుడికోసం వెతు కుతూ అతను అడవి అంతా కలయ దిరు గుతూ, ఒకచోట తపస్సు చేసుకునే మునిని చూసి, “అయ్యా, ఇంతకు ముందు నాకు ప్రత్యక్షమైన దేవుడు ఇటుగా గాని వచ్చాడా?” అని అడిగాడు.

అ మాటకు ముని అశ్చర్యపడి శ్రీవర్ధనుణ్ణి వివరాలడిగాడు. అంతా విని అ ముని, “దేవుడు ప్రత్యక్షమైతే ఏదో వరం అడగక, అ దేవుణ్ణి ఉండమని నువ్వు ఇంటికి వెళ్ళి వచ్చావా? ఎక్కడైనా పడి చావలేకపోయావూ?” అన్నాడు, దేవుణ్ణి ప్రత్యక్షం చేసుకున్నాడన్న అసూయకొద్దీ. శ్రీవర్ధనుడు ముని చెప్పిన ప్రకారం

ఎక్కడైనా పడిచావడానికి నిశ్చయించి చుట్టూ చూస్తే కొంతదూరంలో నిటారుగా ఉన్న ఒక కొండ కనిపించింది. దానిపై నుంచి పడి చద్దామనుకుని శ్రీవర్ధనుడు అ కొండ మీదికి ఎక్కసాగాడు. మధ్య ప్రాంతంలో ఒక కోయవాడు కనిపించి, “కొండపైన ఏమీ లేదే, ఎందుకెక్కు తున్నావు?” అని అడిగాడు.

“పైనుంచి కిందకు దూకి చావటా నికి,” అంటూ శ్రీవర్ధనుడు కోయవాడితో కథ అంతా సవిస్తరంగా చెప్పాడు.

కోయవాడు అంతా విని, “ఏం మనిషి వయ్యా? నిన్ను దేవుడు వరం కోరుకోమ న్నాడు గాని, దాన్ని తనతో చెప్పమన్నాడా? నువ్వు చెప్పకపోతే దేవుడికి నీ కోరిక తెలీదా? వెళ్లు, ఇంటికి వెళ్లు. మీ అందరి కోరికలూ దేవుడే తీరుస్తాడు,” అన్నాడు.

కోయవాడు చెప్పిన ప్రకారం జడబుద్ధి అయిన శ్రీవర్ధనుడు ఇంటికి తిరిగి వచ్చాడు. ఇల్లంతా సమస్త సంపదలతో కళకళలాడుతున్నది. తల్లికి చూపు కూడా వచ్చేసింది. శ్రీవర్ధనుడు చాలా సంతో షించాడు. మరొక ఏడాది తిరిగేసరికి అతని భార్య బిడ్డతల్లి కూడా అయింది.