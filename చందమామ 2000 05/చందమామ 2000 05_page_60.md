అలవాటు!

తుమ్మలచెరువు గ్రామంలో సంత జరుగుతున్నది. సిద్ధప్ప అనేవాడు, ఒక అవును అమ్మజాపుతూ, “చాలా మేలైన జాతి ఆవు. ఆ మాట నేను చెప్పనవసరంలేదు. మీకు చూస్తూంటే తెలుస్తున్నది గదా!” అంటున్నాడు.

బంగారయ్య పారుగూరువాడు. అతడు సంతలో తిరిగి కాలక్షేపం చేద్దామని వచ్చాడు. అయినా, సిద్ధప్ప, ఆవు ఖరీదు ఎంత చెపుతాడో కనుక్కుందామని, దాన్ని ఎంతకు అమ్మజాస్తున్నావని, అడిగాడు.

“వంద రూపాయలు!” అన్నాడు సిద్ధప్ప.

“పాతికరూపాయలకిస్తావా?” అని అడిగాడు బంగారయ్య, అంత తక్కువ ధరకు, దానిసాంతదారుడమ్ముడన్న ధీమాతో.

సిద్ధప్ప, బంగారయ్య కేసి ఎగాదిగా చూసి, “సరే, ఆ ధరకే తీసుకో!” అన్నాడు.

బంగారయ్య అశ్చర్యపోయాడు. ఎంతలేదన్నా, ఆ అవు వందరూపాయలకు ఎక్కువే చేస్తుంది. అతడు, పాతిక రూపాయలు సిద్ధప్పచేతిలో పెట్టి, “నిజానికి నేనడిగింది చాలా తక్కువ ధర. అంత తక్కువకు అమ్మవలసిన అవసరం ఏం కలిగింది?” అని ప్రశ్నించాడు కుతూహలంగా.

సిద్ధప్ప, బంగారయ్య యిచ్చిన పాతికరూపాయిలూ జేబులో పెట్టుకుని, “నాది కానిది అమ్మేటప్పుడు ధరవిషయం అసలు పట్టించుకోను, అది నా అలవాటు!” అంటూ వడివడిగా జనంలో కలిసిపోయాడు.

ఆ జవాబు విన్న బంగారయ్య బిత్తరపోయి, అవును అక్కడే వదిలి, మరాకదిశగా పరిగెత్తి, జనం మధ్యకు వెళ్ళిపోయాడు.
— ఎన్. శివనాగేశ్వరరావు