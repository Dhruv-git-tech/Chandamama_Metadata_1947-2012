చెన్నయ్య, తరంగణి తెచ్చియిచ్చిన
మంచినీళ్ళు తాగి, తను ఎందుకు పట్నం
వచ్చాడో చెప్పి, ‘గేదెలను పెట్టుకోవడానికి
అభ్యంతరంలేకపోతే, మీ పక్కవాటాలోకి
అద్దెకు వస్తాను,’ అన్నాడు.

ముకుందం, చెన్నయ్య పేరు అడిగి
తెలుసుకుని, “నువ్వు రేపే మా ఇంటికి
అద్దెకు రావాచ్చు. అద్దె ఎంత ఇచ్చినా
ఫర్వాలేదు,” అన్నాడు ఆనందంగా.

తరంగిణి కల్పించుకుని, “ఏవ్యవహారం
అయినా ఖచ్చితంగా తేల్చుకోవాలి. అద్దె
నెలకు వందరూపాయిలు!” అన్నది.

రెండు రోజుల్లో సమాను తీసుకుని
వచ్చేస్తానని చెప్పి, తన ఊరు తిరుగు
ప్రయాణమయ్యాడు చెన్నయ్య.

చెన్నయ్య, శెట్టి ఇంటికి తను దాచిన
డబ్బు తీసుకోవడానికి వెళ్ళేసరికి, నలుగురి
తోపిచ్చాపాటీ మాట్లాడుతున్నాడు, శెట్టి.

“నేను పట్నం వెళ్ళిపోతున్నాను, శెట్టి
గారూ!” అన్నాడు చెన్నయ్య.

“శుభం, వెళ్ళిరా!” అన్నాడు శెట్టి.

“వెళ్ళాక తిరిగి వచ్చేదిలేదు. అక్కడ
గేదెలు కొని పాలవ్యాపారం మొదలు
పెడతాను. నా ఐదువేలూ ఇవ్వండి,”
అన్నాడు చెన్నయ్య.

“ఐదువేలా? ఏమిటీ రూపాయలే!
ఐదు కాన్లకు కొరగాని వెర్రివెథవ్వి, నాదగ్గర
ఐదువేలు దాచావా! ఎప్పుడూ?” అంటూ
కళ్ళెర్రచేశాడు శెట్టి.

చెన్నయ్యనివ్వెరపోయి, “ఎప్పుడంటారే
మిటి? భూకంపం వచ్చిన రోజున యిచ్చాను.

దయచేసి నెమ్మదిగా గుర్తుచేసుకోండి,”
అన్నాడు.

శెట్టి భళ్ళుననవ్వి, “నేను పుట్టిబుద్ధెరిగి,
భూకంపం రాలేదీ ఊళ్ళో. మీరెవరైనా
ఎరుగుదురా?” అని అడిగాడు చుట్టూ
వున్న వాళ్ళను.

“ఎరగం! ఎరగం!” అన్నారు వాళ్ళు.

“అవ్వ పోయాక అమాయకపు వెధవకు
అతితెలివి అబ్బినట్లుంది! అవతలికిపో,”
అంటూ చెన్నయ్యను తరిమేశాడు శెట్టి.

శెట్టితో గట్టిగా పోట్లాడలేక, లోలోపల
దు:ఖిస్తూ, పట్నానికి వెళ్ళి, జరిగిందంతా
ముకుందానికి చెప్పి, “ఇక ఆ ఊళ్ళోనే,
అపనీయోపనీ చేసుకుని పాట్టపోసుకుం
టాను. మీ ఇంట్లో అద్దెకు రావడం లేదని
చెప్పడానికే వచ్చాను,” అన్నాడు చెన్నయ్య.