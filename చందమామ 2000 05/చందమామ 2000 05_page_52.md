మర్నాడు, భూషణం చాలా ముఖ్యమైన
విషయం మాట్లాడాలని తండ్రిని కూర్చో
బెట్టి, చుట్టతాగడం వలన కలిగే నష్టాలన్నీ
పూసగుచ్చినట్లు వివరించాడు. ఒక్కొక్క
చుట్ట తాగడం మూలాన, ఒక్కరోజు
అయువు తగ్గిపోతుందనీ, ఈ లెక్కన
చాలాకాలం బతకడం అసంభవం అనీ-
ఇంకా చాలా విషయాలు చెప్పాడు.

కొడుకు చెప్పినదంతా ఓపికగా విన్న
మాధవయ్య, “చూడూ, చావుపుట్టుకలు
మన చేతుల్లో లేవు. చావు ఎప్పుడని రాసి
వెట్టివుంటుందో అప్పుడే వస్తుంది. చుట్ట
అంటే ఏవగించుకునేవాళ్ళు మాత్రం
తొందరగా చనిపోవడం లేదా? చుట్ట
తాగడం అరోగ్యానికి మంచిదికాదు. కానీ,
చుట్టతాగడం, ఈ ప్రపంచంలో నాకున్న
ఏకైక గొప్ప అనందం. ఆ అనందాన్ని
దూరం చేసుకుని నిస్సారంగా ఎంతకాలం
బతికి మాత్రం ఏం ప్రయోజనం? నన్నిలా
వదిలెయ్యి!” అంటూ చుట్ట వెలిగించు
కుని, అక్కడినుంచి లేచి వెళ్ళిపోయాడు.

భూషణం దిగాలు పడిపోయాడు.
అయినా తన ప్రయత్నం మానలేదు. ఒక
రోజు తనతో ఏదో చెప్పబోతున్న కొడుకుతో
మాధవయ్య, “ఒరే, భూషణం! చుట్ట
కాల్చడం, నాకు ఊపిరిపీల్చడం అంత
ముఖ్యమైనది. ఆ అలవాటు నేను పోయిన
రోజే పోవాలి!” అన్నాడు.

“నువ్వు చుట్టతాగడం మానేస్తే, లక్ష
వరహాలిస్తామని ఎవరైనా అంటే, మానే
స్తావా?” అని అడిగాడు భూషణం.

“తప్పకుండా మానేస్తాను,” అన్నాడు
మాధవయ్య.

“అంటే, నువ్వు మానుకోవాలి అను
కుంటే, చుట్టతాగడం మానుకోగలవన్న
మాట, ఔనా?” అని అడిగాడు భూషణం.

మాధవయ్య నవ్వి, “నీ తృప్తికోసం
అలా అన్నాను గానీ, నిజంగా నేను చుట్ట
మానేస్తే లక్షవరహాలిచ్చే సన్యాసి ఎవ
డుంటాడు గనక!?” అన్నాడు.

“ఎవడైనా నీ దగ్గిరకు వచ్చి, పదునైన
కత్తి ఒకటి నీగొంతుకు అనించి, నువ్వు
చుట్టకాల్చడం మానేస్తావా లేదా! లేకుంటే
చంపేస్తాను, అంటే ఏమంటావు?” అన్నాడు
భూషణం.

“మానేస్తాననే అంటాను,” అన్నాడు
మాధవయ్య.