52. శిఖండి కథ

మహారాథమత్

భీష్ముడు దుర్యోధనుడికి ఉభయపక్షాల వీరులను గురించి వివరంగా చెప్పిన మీదట దుర్యోధనుడు అయనను, “తాతా, శిఖండి యుద్ధానికి వస్తే అతన్ని ఎందుకు చంపనంటావు? సోమకులతో సహా పాంచాలులందరినీ చంపుతానని నువ్వు ముందు చెప్పి ఉన్నావే?” అని అడిగాడు.

దానికి భీష్ముడు ఇలా సమాధానం చెప్పాడు:

“నేను శిఖండిని యుద్ధరంగంలో ఎందుకు ఎదుర్కోనో చెబుతాను, ఈ రాజులందరితో పాటు నువ్వుకూడా విను. నా తండ్రి శంతనమహారాజు రాజ్యపాలన చేసి చనిపోయిన అనంతరం, నేను చిత్రాంగదుణ్ణి రాజుగానూ, విచిత్రవీర్యుణ్ణి యువ రాజుగానూ అభిషేకించాను. కొంతకాలా నికి చిత్రాంగదుడు పోయాడు. అప్పుడు

నేను విచిత్రవీర్యుణ్ణి రాజును చేసి అతనికి నేను అండగా ఉంటూ రాజ్యపాలనచేశాను.

“అతనికి యుక్తవయసు వచ్చింది. అతనికి తగిన కన్యను చూసి వెళ్ళి చేయ నిశ్చయించాను. ఆ సమయంలో కాశి రాజు కూతుళ్ళు ముగ్గురు స్వయంవరం చేసుకోబోతున్నారని తెలిసింది. వాళ్ళు మంచి అందగత్తెలు. వాళ్ళ పేర్లు అంబ, అంబిక, అంబాలిక. స్వయంవరానికి రాజులందరూ ఆహ్వానించబడ్డారు. నేను ఒంటరిగా రథం మీద కాశీరాజధానికి వెళ్ళి, సాటిలేని అందగత్తెలయిన రాజుకుమార్తెలను చూశాను. స్వయంవరానికి వచ్చిన రాజులందరినీ కూడా చూశాను. నేను వారినందరినీ నాతో యుద్ధానికి ఆహ్వానించి, రాజకుమార్తెలను ముగ్గురినీ నా రథంలో ఎక్కించకున్నాను.