ఒక గొప్ప నాగరికతలోని ఘట్టాలు-
తరతరాలుగా సత్యంకోసం జరిగిన అన్వేషణ!

## 5. నర్మద కథ

“అమ్మా, మనం వాదోదరకు వెళ్ళినప్పుడు నావయస్సు ఎంత?” అని అడిగాడు తల్లి జయలక్ష్మిని, సందీపుడు.

“అప్పుడు నీకు మూడేళ్ళే. అయినా అది నీకింకా గుర్తుండడం ఆశ్చర్యంగా వుంది,” అన్నది జయలక్ష్మి.

“అది నాకు స్పష్టంగా గుర్తులేదుగాని, పడవలో వెళ్ళడం మాత్రం తరచూ జ్ఞాపకం వస్తుంది. నదీ తీరంలోని ఒక భవనంలో ఆ రాత్రి గడిపాము. నాన్న నన్ను భుజాల వైకెత్తుకుని, నీతో కలిసి చెట్లగుంపు పక్కన నడుస్తూంటే సూర్యోదయమయింది. బంగారు బంతిలాంటి ఉదయభానుడి లేత కిరణాలు నదీజలాలను బంగారు. ప్రోహంలా మార్చాయి. మీరిద్దరూ ఉదయభానుడికేసిచూస్తూ నన్నూ చూడమన్నారు. ఆ అందమైనదృశ్యం నాకింత వరకు వందసార్లయినా కలలోకి వచ్చి వుంటుంది,” అన్నాడు సందీపుడు.

తాత దేవనాథుడితో కలిసి సందీపుడు, శ్యామల ఉదయం ఫలహారం చేస్తున్నారు. తన మనవడూ, కోడలిమధ్య జరుగుతూస్న సంభాషణను దేవనాథుడు గమనించసాగాడు.

“తాతయ్యా! అంత అందమైన సూర్యోదయాన్ని మళ్ళీ నేనెన్నడూ చూడలేదు. కారణం ఏమైవుంటుంది?” అని అడిగాడు సందీపుడు తాతయ్యను ఆశ్చర్యంగా.

“చూసే కళ్ళుండాలే. గాని ప్రతిసూర్యోదయమూ అత్యంత సుందరంగానే కనిపిస్తుంది. నీ తల్లిదండ్రులకు ఆ సూర్యోదయాన్ని నెమ్మ దిగా పరిశీలించి చూసే ఓర్పూ, ఉత్సాహం వుండి, నిన్నూ చూడమన్నారు గనక నువ్వు దానిని పరిశీలించి చూశావు. అది నీకు అద్భుతదృశ్యంగా కనిపించింది. ఆ అందమైన దృశ్యం నీ జ్ఞాపకంలో శాశ్వతంగా నిలిచి పోవడానికి మరొక కారణం కూడా ఉన్నది,” అన్నాడు దేవనాథుడు.

“అది కర్నాలి. నర్మదా నదీతీరంలోని ఒక ఆశ్రమంలో ఆ రాత్రి గడిపాము. ఆకాశాన్నంటే వృక్షాలతో, మనోహరదృశ్యాలతో నిండిన