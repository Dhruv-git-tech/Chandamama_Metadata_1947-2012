పింగళుడు తల్లి పక్కనే కూర్చుని సంచీలోక చేయి పొనిచ్చి, మంత్రం పరించి, అందులో నుంచి వేడివేడిగా వున్న రొట్టెలను బయటిక లాగాడు. యిదేదో వింతగా భావించి, ఆశ్చర్య పడుతున్న తల్లి మారుమాటాడక ముందే. పింగళుడు సంచీలోంచి ఒక్కొక్కటిగా పంచభక్ష్యపరమాన్నాలూ, నూట ఒక్క పిండివంటలూ బయటిక లాగి, తల్లి ముందున్న విస్తార్లో. దాని చుట్టూ బొంతర్లుగా అమర్చాడు.

తల్లి ఆశ్చర్యానికి అంతులేదు. అమెతన ముందున్న తినుబంధారాలకేసి కళ్ళీంత చేసుకు చూస్తూ, ''నాయనా, యిది మంత్రమో, మహత్తో నాకు తెలియటంలేదు. అంత చిన్న సంచీలో యిన్ని పదార్థాలు ఎలా దాచగలిగావు?'' అని అడిగింది.

పింగళుడు మంత్రాల సంచిని ముదిచి తన పక్కన పెట్టుకుని, ఒక్కొక్క వంట కాన్నే రుచి చూస్తూ, ''అమ్మా, అదంతా తరవాత చెపుతాను. ముందు భోజనం ముగించు.'' అన్నాడు.

కొద్దిసేపట్లో పింగళుడితోపాటు తల్లి కూడా తృప్తిగా భుజించింది. పింగళుడు ఖాళీ పళ్లాలన్నీటిని తిరిగి సంచీలో పెట్టి, దాన్ని తల్లికి అందిస్తూ, ''అమ్మా, యీ

నాటి సుంచి నువ్వు వంట చేయసపసరం లేదు. యీ సంచీలో అద్భుతమైన ఒక శక్తి వుంది. దాని ప్రభావంవల్ల మనం ఎలాంటి వస్తువును కోరుకుని, అందులో చెయ్యి పెడతామో, ఆ వస్తువు వెంటనే లభిస్తుంది. ఆ సమయంలో మనం పరించ వలసిన మంత్రం యిది!'' అంటూ తల్లి చెవిలో మంత్రం చెప్పి ''ఈ రహస్యం ఎవరికీ తెలియనివ్వకు!'' అన్నాడు.

అంతలో వీధివాకిట్లో ఎవరో పెద్దగా ఏడుస్తూ తల బాదుకుంటున్న ధ్వని అయింది. పింగళుడు అదేమిటో తెలుసు కునేందుకు వీధివాకిలి తెరిచి బయటిక చూశాడు. ఎదురుగా, గుమ్మం పక్కన