# విశ్వాసపాత్రుడు

లోవరాజు అనే ఒక ధనికుడి ఇంట, శరభుడనే నౌకరు వుండేవాడు. వాడికి పుట్టెడు చెవుడు. లోవరాజు వాడికి ఏదైనా పని చెప్పవలసి వచ్చినప్పుడు, గట్టిగా అరిచి మరీ చెప్పవలసి పచ్చేది. ఇంత చేసినా వాడు చెప్పినదొకలైతే, మరేదో అవకతవకపని చేసుకువచ్చేవాడు.

లోవరాజు కొడుకు కామరాజుకు, శరభుడంటే గిట్టేదికాదు. అతడు అప్పుడప్పుడూ తండ్రితో, 'అ చెవిటిమేళంతో ఏ చిన్న పని చెప్పాలన్నా గట్టిగా అరవ వలసి వస్తున్నది. వాడేం మనకు ఊరికినే పని చేయడం లేదుగదా! అలాంటప్పుడు వాణ్ణి తీసేసి, మరొకణ్ణి పనిలో పెట్టు కోవడం బావుంటుంది,' 'అనేవాడు.

లోవరాజు అందుకు ఒప్పుకోక, 'చెవిటివాడైనా వాడు చాలా నమ్మకస్థుడు; విశ్వాసపాత్రుడు. ఎంతో కాలంగా మనల్నే

నమ్ముకుని బతుకుతున్నాడు. అందువల్ల, వాణ్ణి పనిలోంచి తొలగించడం భావ్యం కాదు,' 'అనేవాడు.

నిజానికి శరభుడు, కామరాజుపట్ల కూడా వినయ విధేయతలతోనే వుండే వాడు. అయినా, కామరాజుకు వాణ్ణి చూస్తేనే ఒళ్ళు మండిపొయేది. ఎలాగైనా వీలు చికిక్కనప్పుడు వాణ్ణి పనిలోంచి తీసి వేయాలని నిశ్చయించుకున్నాడు.

ఒకసారి లోవరాజు, భార్యా సమేతంగా తీర్థయాత్రలకు వెళుతూ, ఇంటి బాధ్యత అంతా కొడుక్కు ఒప్పచెప్పాడు. శరభుణ్ణి తొలగించడానికి అంతకన్న మంచి అవ కాశం రాదనుకున్న కామరాజు, తండ్రి వెళ్ళిన మర్నాడే వాణ్ణి పనిలో నుంచి తీసేశాడు.

తన తప్పేమిటో, నౌకరీ ఎందుకు పొయిందో, శరభుడికి అర్థం కాలేదు.