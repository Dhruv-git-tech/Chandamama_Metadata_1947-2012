కామరాజు పెద్ద కోపదారి మనిషన్న సంగతి వాడికి తెలుసు. అ కారణంగా వాడు చిన్న యజమానిని ఏమీ ప్రశ్నించకుండా ఇంటికి వెళ్ళిపొయాడు.

అ తరవాత శరభుడు గ్రామంలో మరెక్కడైనా నౌకరీ దొరుకుతుందేమో అని ప్రయత్నించాడు. కాని, ఎవరూ వాడికి పని యివ్వకపోగా, ''ఒరే, నీకు అసలే బ్రహ్మచెముడు. దానికి తోడు దొంగబుద్ది కూడా అలవడినట్టుంది. అందుకే కామరాజు నిన్ను పనిమాన్సించాడు,'' అనసాగారు.

నౌకరీ పొయిందానికన్న, దొంగబుద్ది అన్న మాటలు శరభుణ్ణి చాలా బాధ

పెట్టినై. కామరాజు తన మీద ఏదో దొంగ తనం అంటగట్టాడని, వాడికి అర్థమైంది. ఎక్కడా స్థిరమైన పని దొరక్కపొవడంతో, వాడు రోజు వారీ కూరీనారీ చేసుకుని బతకసాగాడు.

ఒకనాడు వాడు బారెడు పాద్దెక్కిన సమయంలో వీధిన పొతూండగా, పక్క సందులోంచి రెండు ఆంబోతు ఎద్దులు ఒకదాన్నొకటి కు మ్ముతూ, రంకెలు వేస్తూ వీధిలోకి వచ్చినై. అదే సమయంలో కామరాజు కొడుకు ఐదేళ్ళవాడు బడికి పొతూ వీధి మలుపులో వాటికి తారస పడ్డాడు.

ఆంబోతులపోరు చూసి భయంతో ఇళ్ళ్ళ అరుగులు ఎక్కిన కొందరు పిల్ల వాణ్ణి చూసి, ''అయ్యో పాపం, కామరాజు కొడుకు !'' అంటూ కేకలు పెట్టారు తప్ప. ఒక్కళ్ళయినా వాణ్ణి కా పాడేందు కు అరుగులు దిగి ముందుకు రాలేదు.

కొంచెందూరంలో వుండి యిది చూసిన శరభుడు, పరుగునపోయి ఆంబోతు కాళ్ళకింద పడనున్న కామరాజు కొడుకును భుజానికెత్తుకుని, దాపులనున్న ఇంటి వీధివాకిలి మెల్లెక్కుతూ, కాలు జారి కిందపడ్డాడు. ఆపాటుకు కామరాజు కొడుక్కేం దెబ్బలు తగలలేదు గాని, శరభుడి కాలు బెణికింది.