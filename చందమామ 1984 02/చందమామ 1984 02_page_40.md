తన కొడుకు ప్రమాదం నుంచి బయట
పడ్డాడని విన్న కామరాజు రొప్పుతూ,
రోజుతూ అక్కడికి వచ్చి, బాధతో
మూలుగుతున్న శరభుణ్ణీ, పక్కనే
నిలబడివున్న కొడుకునూ చూశాడు.
ఆంబోతులు రెండూ, ఇంకా పొట్లాడు
కుంటూనే పక్క సందులోకి పరిగెత్తినై.

అక్కడ చేరిన జనం చెప్పగా, జరిగిం
దేమిటో తెలుసుకున్న కామరాజు,
శరభుణ్ణి భుజాలుపట్టుకు ఎత్తి, మెట్ల
మీద కూర్చోబెట్టి, 'ఒరే, నేచెప్పేదేమిటో
నీకు వినబడదు; అయినా ఫర్వాలేదు.
నీది దొంగ బుద్ది అన్నమాట అబద్దం,
నాది కపటబుద్ది అన్నమాట నిజం! పని
లోంచి తీసేశానన్న కోపం లేకుండా,
నువ్వు ప్రాణానికి తెగించి, నా కొడుకును
కాపాడావు. నువ్వేంతటి విశ్వాసపాత్రు
డివో, యీ క్షణంలో నాకు తెలిసింది,"
అని, నడవలేని శరభుణ్ణి, యిద్దరు మను
మల సాయంతో తన ఇంటికి తీసుకు
పొయాడు.

వారం రోజుల తరవాత లోవరాజు
తీర్థయాత్రలు ముగించుకుని, ఇంటికి
తిరిగివచ్చాడు. ఇల్లు చేరుతూనే అతడి
కంటబడిన దృశ్యం, లోవరాజుకు అనం
దంతోపాటు ఆశ్చర్యాన్ని కూడా కలిగిం
చింది. కుంటుతూ నడుస్తున్న శరభుణ్ణి,
కామరాజు చేయి పట్టుకుని వీధి వాకిలి
కేసి తీసుకువస్తున్నాడు.

'ఏం జరిగింది? వీడికి చేయి ఆసరా
యిచ్చి నడుపుతున్నావు. మనం వీడి చెవిటి
తనంతోనే వేగలేకుండా వుంటే, కుంటి
తనం కూడానా!' అన్నాడు లోవరాజు.

"శరభుడు చెవిటి, కుంటీ అయితే
మాత్రం, ఏం నాన్నా? వాడికి మన
కుటుంబం ఫట్ల ఎంత విశ్వాసం!"
అంటూ కామరాజు జరిగినదంతా తండ్రికి
చెప్పాడు.

తన మనమడికి ప్రమాదం తప్పినం
దుకూ, శరభుడంటే తన కొడుక్కున్న
కోపం పొయినందుకూ లోవరాజు చాలా
సంతోషించాడు.