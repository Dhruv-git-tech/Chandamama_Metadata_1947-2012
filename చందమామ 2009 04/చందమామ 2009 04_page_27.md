“గోవులను సంరక్షించు. అదే ఉత్తమమైన వృత్తి,” అన్నది తల్లి.

“గోరూపిణి అయిన భూమిని శత్రువులు పాలిస్తున్నారు. దానిని చూస్తూనేను గోవులను కాస్తూ కూర్చోవడం వీరుడి లక్షణం కాదు,” అని భనుదుడు తీవ్రంగా ఆలోచిస్తూ, భూమిని సంపాదించడానికి నూతన మార్గాలు అన్వేషించసాగాడు.

అతడు పట్టుదలతో హిమాలయాలకు వెళ్ళి, నీవుడు అనే రాజర్షిని దర్శించి శుశూషలతో కొన్ని రోజులు గడిపి సమయం చూసితన సమస్యను తెలియజేశాడు.

నీవుడు శస్త్రాస్త్రవిద్యలలో నిపుణుడు. ఆయన సంతోషంగా భనందుడికి తనకు తెలిసిన విద్యలను స్వల్ప కాలంలోనేనేర్పాడు.

భనందుడు నగరానికి తిరిగి వచ్చే నాటికి రాజు మరణించాడు. రాజ్యాన్ని పినతండ్రి కుమారుడైన మఘురాతుడు పరిపాలిస్తున్నాడు. భనందుడు అతడి వద్దకు వెళ్ళి, తన తండ్రి భాగమైన అర్ధ రాజ్యాన్ని తనకు ఇవ్వమని అడిగాడు.

వసురాతుడు అందుకు అంగీకరించ లేదు. “నీ తండ్రి వైశ్యస్త్రీని వివాహమాడి, వైశ్యుడై రాజ్యార్హత లేకుండా చేసుకున్నాడు. అతడికి లేని రాజ్యార్హత నీకెలా వస్తుంది? నీకు అర్ధరాజ్యం ఇవ్వను,” అని నిష్కర్షగా చెప్పేశాడు.

“రాజ్యం వీరభోజ్యం కదా? యుద్ధం ద్వారానేతేల్చుకుందాం,” అంటూ భనుదుడు యుద్ధానికి సన్నద్ధుడయ్యాడు.

యుద్ధంలో వసురాతుడు మరణించడంతోపూర్తిరాజ్యమే భవందుడి వశమయింది. అయితే, అతడు దాన్ని తానే స్వయంగా పాలించకుండా, తండ్రి అయిన నాభాగుణ్ణి పాలించమని కోరాడు.

కొడుకు పితృభక్తికి పరమానందం చెందిన నాభాగుడు, “నేను ఎప్పుడో రాజ్యార్హత కోల్పోయాను. ఇది నువ్వు గెలుచుకున్న రాజ్యం కదా? నువ్వే పాలించు,” అని ఆశీర్వదించాడు.

భనందుడు రాజై ప్రజలకు ఎలాంటి కొరతా రానీయకుండా చిరకాలం రాజ్య పాలన చేశాడు.