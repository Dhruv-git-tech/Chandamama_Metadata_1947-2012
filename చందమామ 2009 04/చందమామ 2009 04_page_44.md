భారత దర్శిని

తారీఖులు, వారాల మేధావి!

ఫలానా సంవత్సరం ఫలానా తేదీ ఏం వారం అని అడిగితే క్షణాలలో అతడు చెప్పగలడు. అది ఏ సంవత్సరం అయినా ఎలాంటి ఆధునిక పరికరాల సాయం లేకుండా సునాయాసంగా చెప్పగలుగుతున్నాడీ యువకుడు. తమిళనాడు విరుదునగర్‌కు చెందిన ఈ ఇరవై నాలు గేళ్ళ మారేష్ 60,000 సంవత్సరాల లోపు తారీఖులను, వారాలను చెప్పడానికి 1 నిమిషం 30 సెకన్లు మాత్రమే తీసుకుని ఇంత వరకున్న ఉత్తరప్రదేశ్ పవన్ కుమార్ శ్రీవాత్సవ 10.45 నిమిషాల రికార్డును బద్దలు కొట్టాడు. 92510వ సం. నవంబర్ 5వ తేదీ ఏం వారం అని అడిగినప్పుడు బుధవారం అని సరైన సమాధానం చెప్పడానికి 4.5 సెకన్లు మాత్రమే తీసుకున్నాడు. అందుకే అతడి పేరు లిమ్మా బుక్ ఆఫ్ వరల్డ్ రికార్డ్స్‌లో రెండవసారిగా చోటుచేసుకున్నది.

“92510వసం. నవంబర్ 5వ తేదీ బుధవారం”

Japa

దుర్యోధనుడి గుడులు!

మహాభారతంలో దుష్టచతుష్టయంలో మొదటి వాడుగా చెప్పబడే దుర్యోధనుడికి గుడి ఉందంటే మీరు నమ్మగలరా? అయినా ఉన్నది. ఇది నిజం! ఉత్తర కాశి మోరీలో దుర్యోధనుడి గుడి ఉంది. కురువంశానికి చెందిన వారమని చెప్పుకునే వారు ఆ ఆలయంలో పూజలు జరుపుతున్నారు.

అంతే కాదు. భారత యుద్ధంలో కౌరవులు ఓడిపోయినందుకు స్థానిక ప్రజలు భోరున యేడ్చారనీ, వాళ్ళ కన్నీటితోనే తమసా నది ఏర్పడిందనీ, అదే ఇప్పుడు టోన్స్ నదిగా పిలువబడుతున్నదనీ కొందరు చెబుతారు. అందుకే కన్నీరు నిండిన ఈ నదీ జలాలను ఇప్పటికీ తాగడానికి ఉపయోగించడం లేదు. కేరళరాష్ట్రం కొల్లం జిల్లా మలనాడు లోని పారువాళిలో కూడా దుర్యోధనుడికి గుడి ఉన్నది.

Japa

చందమామ

45

ఏట్రిల్ 2009