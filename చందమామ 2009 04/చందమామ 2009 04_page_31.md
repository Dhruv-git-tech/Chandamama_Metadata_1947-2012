బీర్ట్లో కథలు : 20

# స్రీతిపాత్రమైన
## అత్యంత విలువైన ఆస్తి

అక్బర్ చక్రవర్తి ఎప్పుడు దేనికి ఎలా ప్రతిస్పందిస్తాడో ఎవరికీ తెలియదు. ఆయనకు ఎప్పుడు నవ్వు వస్తుందో, ఎప్పుడు కోపం వస్తుందో చెప్పడం కష్టం. ఒక్కోసారి తన మీద హాస్యమాడే వారిని చూసి కూడా నవ్వేసేవాడు. ఒక్కోసారి అమాయకతతోనో, ఏమరుపాటు తోనో చారవ కొద్దీ సరదాగా ఏదైనా అన్నా కోపంతో కుతకుతలాడి పోయేవాడు. ఆయన ముఖం కోపంతో కందిపోయేది! అయితే, ఎంత కోపం వచ్చినా ఆ వెంటనే చల్లబడి పోయేవాడు.

ఒకనాటి సాయంకాలం ఉద్యానవనం పక్కన చక్రవర్తి, బేగంతో కలిసి కూర్చుని ఉన్నాడు. ఉద్యానవనం మీదుగా వీచే చల్లటి మల్లెల సువాసనలు నిండిన వాయువులను చక్రవర్తి ఆనందంగా ఆస్వాదిస్తున్నాడు.

చక్రవర్తిని సరదాగా ఆటపట్టించాలనే ఉద్దేశంతో బేగం ఆయనను, “మీరు నన్ను ప్రేమించడంకన్నా మల్లెల సువాసనను ఎక్కు వగా ప్రేమిస్తున్నట్టున్నది?” అని అడిగింది.

“అయితేఏం? నువ్వు మల్లెలంతసువాస నతో ఎప్పుడైనా ఉన్నావా? మల్లెలు నాకు నిజమైన ఆనందాన్ని ఇస్తున్నాయి,” అన్నాడు చక్రవర్తి.

“నా సాహచర్యంలో మీరు నిజమైన ఆనందం పొందుతారనుకున్నానే,” అన్నది బేగం.

“నీతో కూర్చున్నప్పుడు ఆనందంగా ఉండాలని నన్ను నువ్వు శాసించలేవు,” అన్నాడు చక్రవర్తి గంభీరంగా.

“తమ బేగానికి ఆ మాత్రం హక్కు కూడా లేదా?” అంటూ బేగం పెదవులు బిగించి ఆనందం నిండిన కళ్ళతో చూసింది.

“నా మీద ఎవరికీ ఎలాంటి హక్కులూ లేవు. నేను నా ఇష్టానుసారం ఉంటాను. నేను షహేన్ షాను,” అంటూ దగ్గరికి రానున్న బేగంను అవతలికి తోశాడు చక్రవర్తి.

“నేను కూడా షహేన్ షా బేగం సహీ బాను,” అన్నది బేగం చెమ్మగిల్లిన కళ్ళతో.