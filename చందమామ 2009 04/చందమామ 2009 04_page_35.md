ఇంటికి తీసుకువెళ్ళమని బోయీలను పురమాయించింది.

ఆమెను చూసి తల్లిదండ్రులు విస్మయం చెందారు.

“షహేన్షా కూడా నాతో మచ్చారు,” అంటూ చక్రవర్తిని జాగ్రత్తగా పడకటింటికి చేర్చమని సేవకులను ఆదేశించింది.

దానిని చూసిన తండ్రి, “చక్రవర్తికి ఏమయింది? బావున్నారు కదా?” అని అడిగాడు ఆదుర్దాగా.

“దారిలో నిద్రపోయారు. అమితమైన పనులు. తీరికంటూ లేదు,” అన్నది ఆమె.

పడకపైపడుకున్న చక్రవర్తిపక్కనే కూర్చుని ఓపిగ్గా వేచి చూడసాగింది.

ఒకగంట తరవాత కళ్ళు తెరిచిన చక్రవర్తి, “నేనెక్కడ ఉన్నాను?” అన్నాడు కళ్ళు నులు ముకుంటూ. ఆ తరవాత అయన చూపులు బేగం మీద పడ్డాయి.

“నేను ఎక్కడ ఉన్నాను?” అని అడిగాడు మళ్ళీ.

“మా తండ్రిగారి ఇంట్లో,” అన్నది బేగం.

“నన్ను ఇక్కడికి తీసుకురావడానికి నీకు అనుమతి ఇచ్చిందెవరు?”

“తమరే, షహేన్షా,” అన్నది బేగం ధైర్యంగా.

“నేనా? అబద్ధం!” అన్నాడు చక్రవర్తి.

“కాదు షహేన్షా! తమరే కదా చెప్పారు, నాకు ప్రీతిపాత్రమైన విలువైన వాటిని నాతో తీసుకువెళ్ళవచ్చునని! నాకు అత్యంత ప్రీతి పాత్రమైన ఆస్తి మీరే కదా? అందుకే మిమ్మల్ని తీసుకువచ్చేశాను,” అన్నది బేగం ఆనం దంతో మెరిసే కళ్ళతో.

“నిజంగానే నువ్వు చాలా తెలివైన దానివి బేగం సహీబా! నీ మీద అకారణ ఆగ్రహం ప్రదర్శించినందుకు బాధపడుతున్నాను,” అని చెప్పి ఒక్క క్షణం ఆగి, “నీకు అత్యంత ప్రీతిపాత్రమైన విలువైన ఆస్తినైతిన నన్నే ఎత్తుకు రమ్మని నీకెవరు సలహా ఇచ్చారు? నా నోటి మాటలనే నీకు ప్రయోజనకరంగా ఉపయోగించుకోమని చెప్పిన వారెవరు?” అని అడిగాడు.

“మీరే చెప్పండి చూద్దాం,” అన్నది బేగం. చక్రవర్తి నవ్వుతూ, “ఇంకెవరు? బీర్బల్ అయి ఉంటాడు,” అనగానే అవునన్నట్టు బేగం తల ఊపింది.