తెలుసు. ఆ దుర్మార్గుణ్ణి హతమార్చటానికే మేము బయలుదేరాం. నీ భార్యను కూడా తుప్పకవాడి చెరనుంచి విడిపించుకు వస్తాం," అన్నాడు.

ధూమకుడిలా అనేసరికి పులిందుడు తన పారపాటు గ్రహించి, విరూపుడి దగ్గిరకు వెళ్ళి క్షమించవలసిందిగా కోరాడు. ధూమకసోమ కుల ప్రోత్సాహంతో వాళ్ళిద్దరూ పరస్పరం ఆలింగనం చేసుకుని మిత్రులయ్యారు. ఆ తరవాత ధూమకసోమకులు నది దాట కోరుతున్నారు తెలిసి పులిందుడు, "అయ్యా, మీ రిక్కడే వుండండి. నేను మా పల్లె రేవు నుంచి రెండు తెప్పలు పంపుతాను. వాటి మీద మీరూ, మీ గుర్రాలూ క్షేమంగా నది దాట వచ్చు," అని చెప్పి పరుగుపరుగున తన పల్లె కేసి వెళ్ళాడు.

కొద్ది సేపటి తరవాత ఇద్దరేసి భిల్లులు రెండు తెప్పలను నదిలో తోసుకుంటూ వచ్చారు. ధూమకసోమకులు ఒక తెప్ప మీద ఎక్కారు. విరూపుడు గుర్రాలతో మరొకతెప్ప ఎక్కాడు. తెప్పలు రెంటినీ భిల్లులు తెడ్లు హేసి తోస్తూ అవతలి ఒడ్డుకు నడపసాగాడు. అవి

సరిగా నది మధ్యలో వుండగా, ధూమకుడి నడుం నుంచి వేలాడుతున్న కాలశంబరుడి మంత్రదండం, చప్పున పాములా పైకి లేచి, తూర్పు దిక్కు కేసి ముఖం పెట్టి ఏవో కీచు ధ్వనులు చేయ సాగింది. ఆ వింత చూసి విరూపుడు నివ్వెరపోతూ, ఏమో అనబో యేంతలో, దాపులనున్న కొండ శిఖరం మీది నుంచి ఒక నల్లని గరుడపక్ష రివ్వమంటూ ఆకాశంలో లేచి, బాణవేగంతో వచ్చి మంత్ర దండాస్ని పామనుకుని ఒక్క తన్నుతో గౌళ్ళ మధ్య ఇరికించుకుని ఆకాశంలోకి ఎగిరింది. మంత్రదండాన్ని కట్టివుంచిన తాడు బలమై నది కావటంతో, ధూమకుడు కూడా దానితో పాటు పైకి లేచాడు. సోమకుడు ఒక్క కేక పెట్టి బాణం ఎక్కుపెట్టి కూడా, బాణం ధూమకుడికి తగలవచ్చునన్న భయంతో కొయ్యబారి పోయాడు. ఈ లోపల విరూ పుడు బెదరిన గుర్రాలను సముదాయించి, “శాంభవీ!” అంటూ అరిచి, భుజాన్నుంచి వేలాడుతున్న తాడు ఉచ్చును, గరుడపక్షికి గురిచేసి పైకి విసిరాడు.

(ఇంకావుంది)