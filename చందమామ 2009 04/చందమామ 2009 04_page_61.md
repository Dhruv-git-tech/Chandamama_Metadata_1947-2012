రావణుడు శార్దూలుణ్ణి చూసి, “నీ ముఖం అలా వాడి ఉన్న దేమిటి? శత్రువులు నిన్నేమీ చెయ్యలేదు గద?” అని అడిగాడు.

శార్దూలుడు రావణుడితో, “ఆ వానరుల మీద వేగు చెయ్యటం చాలా కష్టం. నేను వానర సేనలో ప్రవేశించానో లేదో, నన్ను పట్టుకున్నారు. విభీషణుడి మంత్రులునన్ను హూనం చేసేశారు. ఆ తరవాత వానరులు నన్ను పొడిచి, కరిచి, కొట్టి చాలా విధాల బాధించారు. నేను రక్తంకారి, స్పృహతప్పి, చావటానికి సిద్ధంగా ఉండగా రాముడు నన్ను దయతలచి కాపాడాడు. అతను త్వరలోనే లంకను ముట్టడించనున్నాడు. ఇచ్చావా సీతను ఇచ్చెయ్యి, లేదా యుద్ధానికి సిద్ధంకా!” అన్నాడు.

రావణుడు శార్దూలుడి చేత కూడ వానర ప్రముఖులను గురించి చెప్పించుకుని, తన మంత్రులను పిలిపించి వారితో కార్యాలోచన చేశాడు. అతను కర్తవ్యం నిర్ణయించుకుని, మంత్రులను పంపేసి, మాయలలో ఆరి తేరిన విద్యుజ్జిహ్వుణ్ణి వెంటబెట్టుకుని, సీత వద్దకు బయలుదేరాడు.

చందమామ రామాయణం క్విజ్

రావణుడి మొట్టమైదటి దూత ఎవరు?

a. శుకుడు b. సారణుడు c. విభీషణుడు
మీ సమాధానాన్ని CRQ <a/b/c> ఫార్మెట్ లో 5 4 6 4 6 కు SMS చెయ్యండి. ఎంపిక చేయబడ్డ ఐదుగురు అదృష్టవంతులైన విజేతలకు కామిక్ కాంబో ప్యాక్ అందజేస్తాం.

అతను విద్యుజ్జిహ్వుడితో, “మనం మాయ చేత సీతను మోసపుచ్చాలి. నువ్వు మాయ చేత రాముడి తలను కల్పించి, ధనుర్భాణాలతో సహా దాన్ని తీసుకుని నావెంట రా,” అన్నాడు.

విద్యుజ్జిహ్వు డందుకు సమ్మతించి, రావణుడు బహుమానంగా ఇచ్చిన ఆభరణాన్ని తీసుకుని వెళ్ళిపోయాడు. రావణుడు అశోకవనంలో రాక్షస్త్రీల మధ్య ఉన్న సీత వద్దకు బయలుదేరి వెళ్ళాడు.