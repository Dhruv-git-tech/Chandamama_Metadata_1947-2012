మహా బలశాలి

ఒక గ్రామంలో కండలు తిరిగిన షడూసా అనే బలశాలి ఉండేవాడు. ఒకసారి షడూసా తమ్ముడి ఎద్దుకు జబ్బు చేస్తే షడూసా దాన్ని తన భుజాల మీది కెత్తుకుని నదిని దాటి వైద్యుడి వద్దకు తీసుకు వెళ్ళాడు. ఆ ఎద్దు బిక్కు బిక్కు మంటూ కూర్చుని వెళ్ళడం చూసి గ్రామస్థులు అబ్బురంగా చెప్పుకున్నారు. దాంతో ఇంటికి తిరిగివచ్చిన షడూసా, “ఈ గ్రామంలోనేకాదు; ప్రపంచంలో కెల్లా నేనే మహా బలశాలిని,” అంటూ భార్య షేటూతో గొప్పలు చెప్పాడు.

“నువ్వు ఈ గ్రామంలో గొప్ప బలశాలిగా ఉండవచ్చు. ప్రపంచంలో నిన్నుమించిన బలశా

లురు తప్పకుండా ఉంటారు,” అన్నది భార్య.

షడూసాకు పట్టరాని ఆగ్రహం కలిగింది. “ప్రపంచంలో కెల్లా నేనే మహా బలశాలిని. నన్ను మించిన వాడు లేడు,” అని అరిచాడు.

షేటూ తన చెవులు మూసుకుంటూ, “ఈ గ్రామంలో నువ్వు గొప్ప బలశాలివే. అయితే, ప్రపంచంలో నిన్ను మించిన బలశాలి ఉండి తీరుతాడు,” అన్నది దృఢమైన కంఠస్వరంతో.

షడూసా కోపంతో తిండి కూడా ముట్టుకో కుండా ఇంటి నుంచి వెళ్లిపోయాడు. తనను మించిన బలశాలి మరొకడు ఉన్నాడంటే ఏ బలశాలి మాత్రం సహించగలడు!

భర్త అనవసరమైన ఆవేశానికి నవ్వుకుంటూ షేటూ పక్క గ్రామంలో జరిగే సంతకు బయలు దేరింది. ఆమె బాట గుండా కొంత దూరం నడి చాక దాహం వేయడంతో ఒక బావి దగ్గర ఆగింది. బావిలోకి రాట్నం గుండా చేతాడు కనిపించింది. నీళ్ళలోపలి బొక్కెనను పైకి లాగబోయింది. కానీ దాన్ని అసలు కదిలించలేక ఉసూరుమంటూ బావిగట్టునే చతికిలబడింది.

సరిగొ, అదే సమయానికి తన మూడేళ్ళ కొడుకుతో అటుగా వచ్చిన ఒక స్త్రీ, షేటూ స్థితిని గమనించి, “వెళ్ళి కాస్త బొక్కెనను చేది ఇవ్వు,” అని కొడుకును పురమాయించింది. వాడేదో ఒక ఈకను తీసుకున్నంత సునాయాసంగా నీళ్ళలోని బొక్కెనను పైకి లాగి షేటూకు అందించాడు. ఆశ్చర్యంతో నోట మాట రాక దానిని చూస్తూన్న షేటూతో ఆ స్త్రీ, “ఎందుకలా గుడ్లు మిటకరించి చూస్తున్నావు? నీళ్ళు తాగు. నా భర్త