దూరాడు. కొంచెం సేపు గడిచాక అతను ఇంటి బయటికి వచ్చి, సరస్వతి కనిపించగానే, “నిద్రపట్టక అలా తిరిగి వచ్చాను. నువ్వు అనవసరంగా ముసలాయనను శ్రమ పెట్టావు. ఇద్దరూ వెళ్ళిపడుకోండి,” అన్నాడు. ముసలాడు తన గదిలోకి వెళ్ళి, తలుపు మూసి పడుకున్నాడు.

భూపతి సరస్వతి గదిలోకి వచ్చి ఆమెతో, “ముసలాడు డబ్బేమీ దాయలేదు. ఆ పెట్టెలో, వాడి పెళ్ళాంది కాబోలు, చిరుగులు పట్టిన చీర ఉన్నది,” అన్నాడు.

సరస్వతి వెటకారంగా నవ్వి, “నాకా సంగతి ముందే తెలుసు,” అని రెండు రోజుల క్రితం తానూ, తన తండ్రీ కలిసి చేసిన ఆలోచన వివరించి చెప్పింది.

అప్పుడు జరిగినదేమంటే, తనకు భూపతిని పెళ్ళాడాలని ఉన్నట్టు సరస్వతి తన తండ్రికి చెప్పింది.

“వాడు నిన్ను ఎలా పోషిస్తాడు?” అని తండ్రి ఆమెను అడిగాడు. “అవసరమైతే కాయకష్టమైనా చేస్తాట్ట!” అన్నది సరస్వతి.

ఆమె తండ్రినవ్వి, “అన్నీ ఉత్తమాటలు. వాడు మన ఇంట ఉన్న రెండు రోజుల్లో నేను కనిపెట్టాను. వాడికి డబ్బు మీద తగని ఆశ. డబ్బు కోసమే నిన్ను పెళ్ళాడతానంటున్నాడు. అది రుజువు చేస్తాను. నేను రుజువు చెయ్య లేకపోతే నువ్వు నిరభ్యంతరంగా వాణ్ణి చేసుకో వచ్చు. రేపు సాయంత్రం నువ్వు వాడితో వెళ్ళిపో. అడవి మధ్య కొంపలో నేనొక మనిషిని ఏర్పాటు చేస్తాను. అతను భూపతికి డబ్బాశ పెట్టి, వాడి అసలు రుగు బయట పెడతాడు,” అన్నాడు.

అందుకు సరస్వతి ఒప్పుకున్నది.

ఇదంతా చైప్పి, “మా నాన్న అన్నది ప్రత్యక్షంగా రుజువు అయ్యింది. ఆయన ఇలా చెయ్యకపోతే, తొందరపడి నిన్ను పెళ్ళాడి, జీవితమంతా దుఃఖి పడేదాన్ని. బ్రతికి పోయాను! ఇకనీ దారి నీదీ, నా దారి నాదీ!” అన్నది.

భూపతి ఆమె ముఖం చూడలేక ఎటో వెళ్ళిపోయాడు. సరస్వతి ముసలాడి వెంట తన ఇంటికి వెళ్ళిపోయింది.