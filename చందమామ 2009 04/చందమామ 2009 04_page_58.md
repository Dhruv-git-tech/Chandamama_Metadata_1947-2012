ఆకాశంలోకి ఎగిరి నన్ను పట్టుకుని, నానా హింసలూ పెట్టి, చంపటానికి సిద్ధపడ్డారు. వాళ్ళు అమిత కోప స్వభావులూ, క్రూరు లూనూ. వాళ్ళతో మాట్లాడటమే కష్టం, ఇంక జవాబు చెప్పించటం ఎట్లా? రాముడు లంకాద్వీపానికి చేరాడు. సముద్రానికి సేతువు నిర్మించి లంకాద్వారం దాకా వచ్చాడు. వానర సేనలు ఇసుక వేస్తే రాలకుండా ఉన్నాయి. వెంటనే సీతను రాముడి కిచ్చెయ్యటమో, యుద్ధానికి సిద్ధం కావటమో, ఏదో ఒకటి చెయ్యాలి, ” అన్నాడు శుకుడు.

రావణుడు శుకుడితో తాను యుద్ధానికే నిశ్చయించుకున్నట్టు చెప్పి, వానర సేన వివరాలన్నీ రహస్యంగా తెలుసుకు రమ్మని శుకసారణులను పంపాడు. వారు వానర రూపాలు ధరించి వానరసేన ప్రవేశించారు.

వాళ్ళకు వానర సేన అంతు చిక్క లేదు. పర్వత శిఖరాల మీదా, పర్వతాల మధ్యా, అరణ్యాలలో, సముద్రతీరానా, వనాలలో, ఉద్యానాలలో ఎక్కడ చూసినా వారికి వానర సేన కనిపించింది. ఆ సేనలో ఒక భాగం ఇంకా సేతువు దాటుతూనే ఉన్నది !

ఇంతలో శుకసారణుల మాయా రూపాలను విభీషణుడు పోల్చుకుని, వారిని పట్టు కుని రాముడితో, “వీళ్ళు శుకసారణులనే వారు. రావణుడి మంత్రులు. మన రహ స్యాలు తెలుసుకు పోవటానికి లంక నుంచి వచ్చారు,” అని చెప్పాడు. రావణుడు పంపగా వానర సేనను గురించి తెలుసుకోవటానికి వచ్చినట్టు శుకసారణులు ఉప్పుకున్నారు.

రాముడు నవ్వుతూ, “ఇక నేం? సైన్య మంతా చూసుకోండి. మమ్మల్ని చూడండి. చూడవలసిన దంతా చూశాక స్వేచ్ఛగా లంకకు వెళ్ళిపొండి,” అని వారితో అన్నాడు. వాళ్ళు నిరాయుధులు కనక వారిని చంపనని కూడా అతనన్నాడు. అతను రావణుడితో తన మాటలుగా ఇలా చెప్ప మన్నాడు: “నువ్వు ఏ ధైర్యంతో నా భార్య సీతను అపహరించావో ఆ ధైర్యాన్ని ఇప్పుడు ప్రదర్శించు. రేపు తెల్లవారుతూనే లంకా ప్రాకారాన్నీ, ద్వారా లనూ, నీ రాక్షస సైన్యాన్నీ నా బాణాలతో నుగ్గు చెయ్యబోతున్నాను. జాగ్రత్త!”

శుకసారణులు లంకకు తిరిగి వెళ్ళి రావణుడితో, “రాజా, మేము వానర సేనలో ప్రవేశించి విభీషణుడికి పట్టు బడ్డాం. అయితే ధర్మాత్ముడైన రాముడు మమ్మల్ని విడిచి పెట్టాడు.

చందమామ