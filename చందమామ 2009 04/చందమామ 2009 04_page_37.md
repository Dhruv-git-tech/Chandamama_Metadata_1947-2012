## యమునా నదిలో పడవ ప్రయాణం

ఉష, లీల కవల పిల్లలు. తమిళనాడు మైథిలీ నదీ తీరం శాంతపురంలో ఉంటున్నారు. నదీ తీర ప్రాంత గ్రామస్థులు నుంచి ఎంతో పవిత్రంగా భావించి నదీ జలాలను నిర్మలంగా ఉంచు కోవడానికి తగిన జాగ్రత్తలు తీసుకుంటారు. వాళ్ళ గ్రామం అన్నా, నది అన్నా అక్కాపెల్లెళ్లకు అమిత అభిమానం.

ఢిల్లీలో ఉంటూన్న వాళ్ళ మామయ్య కొడుకు గోపి గతవేసవి సెలవుల్లో వచ్చినప్పుడు యమునా నదిని గురించి చెప్పాడు. అప్పటి నుంచి దాన్ని చూడాలనే కోరిక వాళ్ళలో చిగురించింది. అందుకుతగ్గట్టు వాళ్ళ అమ్మ, “మనం ఈ దీపావళి పండుగను ఢిల్లీలో మీ మామయ్య ఇంట్లో జరుపుకోబోతున్నాం,” అని చెప్పగానే వారు ఎగిరి గంతేశారు. ఆ మరుసటి వారంలోనే ఢిల్లీకి బయలుదేరారు. ఢిల్లీలో వాళ్ళ మామయ్య పిల్లలకు ఒక్కొక్క

రోజు ఒక్కో కొత్త ప్రాంతాన్ని చూపాలని నిర్ణయించాడు. ఒకనాటి ఉదయం గోపితో ముచ్చటిస్తున్న పిల్లల దగ్గరికి వెళ్ళి, నేను “మిమ్మల్ని ఇవాళ ఒక కొత్త ప్రాంతానికి తీసుకెళతాను,” అన్నాడు మామయ్య.

“ఎక్కడికి మామయ్య?” అని అడిగారు ఇద్దరూ ఒక్కసారిగా.

“అదే సస్పెన్స్!” అంటూ కారు తలుపు తెరిచాడు మామయ్య. తాము ఎక్కడికి వెళు తున్నామా అని పిల్లలు ఉత్సాహంతో ఎదురు చూడసాగారు. కారు ఒక బ్రిడ్జ్ సమీపంలో మెల్లగా మలుపు తిరిగి ఆగింది. ఉష ఉత్సాహం ఆపుకోలేక, “మనం ఇప్పుడు ఏ ప్రాంతానికి వచ్చాం, మామయ్య?” అని అడిగింది.

“ఢిల్లీకి జీవాధారమైన యమునా నదీ తీరం వజీరాబాద్‌లో ఉన్నాం, ఉషా. మనం ఇక్కడి నుంచి నది వెంట యమునానది ఢిల్లీలో ప్రవేశించేచోటి నుంచి వెలుపలికి వెళ్లే ఓఖా వరకు నదివెంటేవెళతాం,” అన్నాడు మామయ్య.

“అంత దూరం నడిచే వెళ్ళాలా?” అని అడిగింది లీల. “కాదు.. పడవలో వెళదాం!” అన్నాడు మామయ్య.

“ఆహా..! పడవలోనా!” అంటూ ఇద్దరూ ఉత్సాహంతో అరిచినంత పనిచేశారు.

చాలా రోజులుగా ఢిల్లీలోనే ఉన్నప్పటికీ గోపి కూడా ఎప్పుడూ ఇలాంటిపడవ ప్రయాణం చేయలేదు. అందరూ వెళ్ళి పడవలో కూర్చు న్నారు. పడవ ముందుకు కదులుతూ ఉంటే, “ఉషా, నదీ తీరంలోని ఆలయాలను చూడు, అక్కడక్కడ మెట్లు కనిపిస్తున్నాయి కదా!