న్యూస్ పేపర్ మే డెలివరీ మ్యాన్ ద్వారా రెగ్యులర్ గా చందమామను తెప్పించుకోవచ్చు.
స్థానిక న్యూస్ స్టాండ్స్ నుంచి, లీడింగ్ బుక్ షాప్స్ నుంచి చందమామను కొనుక్కో
వచ్చు. చందా వివరాలకు www.chandamama.com లాగాన్ చేయండి.

గోపి అన్నిటినీ మౌనంగా వింటున్నాడు తప్ప, ఏమీ మాట్లాడలేదు. అతడి మనసులో ఏవేవో ఆలోచనలు. ఈ ప్రయాణం అతడి కళ్ళు తెరిపించినట్టయింది. ఇప్పుడు ప్రజల జీవితాన్నీ, నదులనూ అనుసంధానం చేసి చూడగలుగుతున్నాడు. శాంతపురంలో లాగా వ్యవసాయం, చేపలు, రవాణా, నిత్యావసరాలు అన్నింటితో నదుల అవసరం ముడిపడి ఉన్నది. అందువల్లే గ్రామస్థులు నదుల పట్ల అత్యంత శ్రద్ధ కనబరుస్తారు. అదే శ్రద్ధను యమునా నది మీదకూడా చూపాలి. అందుకు తన వంతు ఏదైనా చేసి తీరాలి.

“పిల్లలూ, ఓఖ్లా బ్యారేజీ చేరుకున్నాం. ఇక మనం దిగాలి,” అన్నాడు మామయ్య పడవ తీరాన్ని తాకగానే. వాళ్ళు దిగుతూ ఉండగా గోపి దృష్టి, అక్కడ గుంపుగా ఉన్న కొందరు పిల్లల మీద పడింది. వాళ్ళల్లో కాస్తపెద్ద కుర్రాడు నీళ్లతో ఏదో చేస్తున్నాడు. గోపి అక్కడికి వెళ్ళి, “ఏం చేస్తున్నారు మీరు?” అని అడిగాడు ఆ కుర్రాణ్ణి.

“నా పేరు రమేష్. మేం పాఠశాల విద్యార్థులం. వివిధ ప్రాంతాలలో యమునా నదీ జలాల నాణ్యత ఎలా ఉందా అని నెల నెలా వచ్చి పరీక్షించి చూస్తాం. వారాంతాలలో వివిధ ప్రాంతాలకు వెళ్ళి ప్రజల మధ్య యమునా నదిని నిర్మలంగా

ఉంచుకోవాలన్న స్పృహను వారిలో కలిగించడానికి కృషి చేస్తున్నాం,” అన్నాడు వాడు.

యమునా నది పట్ల తన వంతు బాధ్యతను నిర్వర్తించడానికి తగిన అవకాశంగా దానిని భావించిన గోపి, “మీ జట్టులో నన్ను కూడా చేర్చుకుంటారా?” అని అడిగాడు.

“తప్పకుండా. ఆసక్తిగల వారు ఎవరైనా చేరవచ్చు. సంతోషంగా స్వాగతిస్తున్నాం. రా, నా మిత్రులకు పరిచయం చేస్తాను,” అన్నాడు రమేష్.

తన అబ్బాయీ, అతడి ఈడు పిల్లలూ సరికొత్త ప్రారంభానికి శ్రీకారం చుట్టారనీ, అటువంటి వాళ్ళ చేతుల్లో భూమి క్షేమంగా ఉండగలదనీ గోపి తండ్రి సంతోషిస్తూ, ఎంతో ఆప్యాయతతో వాళ్ళకేసి చూశాడు.