“ఉండవచ్చు. అయితే, ఆ హాోదా నీకెంతో కాలం ఉండదు,” అన్న మాటలు లావా ద్రవంలా చెవులకు సోకగానే బేగం కన్నీళ్ళు పొంగిపొర్లాయి.

చక్రవర్తిచివాలున లేచి, “నీ నీలి ఏడుపు లకు నేను చలించను బేగం సహీబా. ఈ క్షణంతో మన బంధం ముగిసిపోయింది. నీ వస్తువులన్నిటినీ మూటకట్టుకుని మీ తండ్రి గారింటికి వెళ్ళిపో. నీ కిష్టమైన వస్తువులన్ని టినీ తీసుకెళ్ళు. నీ కత్యంత ప్రీతి పాత్రమైన వాటినల్లా పట్టుకెళ్ళు,” అని చెప్పి వెళ్ళి పోయాడు.

బేగం ఆయన వెంటనే వెళ్ళాలను కున్నది గాని, ధైర్యం చేయలేక అక్కడే ఆగిపోయింది. చక్రవర్తి వెళ్ళిన దిక్కు కేసి చూస్తూ, కోపం తగ్గి శాంతించాక రమ్మని కబురు చేయ గలడని మనసును దిటవు చేసుకున్నది.

అయితే, రాత్రి కూడా చక్రవర్తి రాలేదు. నిజంగానే తనను తండ్రిగారింటికి పంపే స్తాడా? “నేను సరదాగా అన్న మాటలను మీరంత తీవ్రంగా తీసుకోనవసరం లేదు. భార్యాభర్తల మధ్య ఆ మాత్రపు సరసాలు సహజమే కదా?” అంటూ పరిచారిక ద్వారా చక్రవర్తికి సందేశం పంపింది.

ఆ సందేశం అందుకున్న చక్రవర్తి, “ఈ రోజు సాయంకాలానికల్లా బేగం సహీబాను వెళ్ళిపోవాలని చెప్పు. ఆమెకు ప్రీతిపాత్రమైన వాటినన్నిటినీ తనతో తీసుకువెళ్ళ వచ్చని చెప్పు,” అన్నాడు కోపంగా.

పరిచారిక ద్వారా ఆ మాట విన్న బేగం

విచారానికి లోనయింది. “ఇప్పుడు ఏం చెయ్యడం? సరదాగా అన్న మాట తుఫానై ముంచెత్తుతోంది. ఈ అపాయం నుంచి గట్టెక్కించే వావెవరు?” అనుకుంటూ బేగం అటూ ఇటూ తిరగసాగింది.

ఉన్నట్టుండి ఆమెకు బీర్బల్ గుర్తుకు వచ్చాడు. అతడే సరైన సలహా ఇవ్వగలడు. ఈ విషయంలో అతడి సాయం తీసుకోవాలని నిర్ణయించింది. అతణ్ణి పిలుచుకు రమ్మని పరిచారికను పంపింది.

బీర్బల్ వచ్చి నుదుటితో నేలను తాకి లేచి నిలబడి, “బేగం సహీబా! సలాం అలేయ్ కుమ్!” అన్నాడు.

“అలేకుం సలాం బీర్బల్జీ!” అన్నది బేగం మేలిముసుగును తొలగించకుండా. ఆ