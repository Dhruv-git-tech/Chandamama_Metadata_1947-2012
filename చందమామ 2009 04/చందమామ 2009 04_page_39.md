వశాత్తూ ఫ్యాక్టరీ యజమానులు లాభాలపై చూపే శ్రద్ధ, జలకాలుష్యాన్ని అరికట్టడంపై చూపడం లేదు. అందుకు వాళ్ళు డబ్బు వెచ్చించడానికీ సిద్ధంగా లేరు,” అన్నాడు తండ్రి.

“అయితే, దాన్ని ఆపడానికి ఏమీ చేయ లేమంటారా?” అని అడిగింది లీల.

“ఇటీవల నదిని శుభ్రపరచమని సుప్రీం కోర్టు ఢిల్లీ ప్రభుత్వాన్ని ఆదేశించింది. ప్రభుత్వం ప్రస్తుతం యమునా కార్యాచరణ పథకాన్ని ప్రారంభించింది. అయినా ఈ విషయంలో చేయవలసింది ఇంకా చాలా ఉన్నది,” అన్నాడు మామయ్య.

“అక్కడ చూడండి!” అని అరుస్తూ బ్రిడ్జె పై నుంచి వేగంగా వస్తున్న పాలిథీన్ సంచీని చూపింది లీల. అదృష్టవశాత్తూ అది వాళ్ళకు కాస్త దూరంలో పడడంతో అందరూ ఊపిరి పీల్చుకున్నారు.

“ఏమిటి నాన్నా, అది?” అని అడిగాడు గోపి.

“అది మరో రకం కాలుష్యం. యమునా నదిని పవిత్రంగా భావించడం వల్ల, భక్తులు పూలనూ, పసుపుకుంకువలనూ అందులో వేస్తూ ఉంటారు. వాటిని చాలా వరకు ప్లాస్టిక్ సంచులతో నింపి వేస్తూంటారు. నిజానికి అవి నదిని ఊపి రాడకుండా చేస్తాయని వాళ్ళు గ్రహించడం లేదు. పువ్వులు మగ్గిపోతాయి గానీ, పాలిథీన్ సంచులు మగ్గవు. అలాగే తేలుతూ ఉంటాయి,” అని వివరించాడు గోపి తండ్రి.

“మరి, ఈ సమస్యకు పరిష్కారమే లేదా మామయ్య?” అని అడిగింది ఉష.

“ప్రజలలో కాలుష్యం పట్ల స్పృహను, నివారణ గురించిన అవగాహనను పెంచడం ఒక్కటేపరిష్కారం. యమునా నదిని నిర్మలంగా కాపాడుకోవాలంటే మనమందరం అందుకు బాధ్యత వహించాలి,” అన్నాడు మామయ్య నిట్టూరుస్తూ.

ఆ సరికి వాళ్ళు చాలా దూరం ముందుకు వెళ్ళి, ఓఖ్లా ప్రాంతాన్ని చేరుకున్నారు. అక్కడి అందమైన పక్షులను చూసి ఉద్వేగంతో, “అక్కడ చూడు పక్షులు ఎంత అందంగా ఉన్నాయో!” అన్నది ఉష.

“రకరకాల పక్షులకు యమున నివాస స్థానం. శీతాకాలంలో అయితే, ఇక్కడ వేలాది పక్షులను చూడవచ్చు,” అన్నాడు మామయ్య.

## చందమామ లోకజ్ఞానం క్విజ్ - 1 (ఫిబ్రవరి '09) సమాధానాలు

1. ఏ రెండైనా; అంతకుపైన 2. మన దేశంలోని బ్రహ్మపుత్ర 3. టంగ్‌స్టన్

4. ది హోవర్ క్రాఫ్ట్ 5. వాల్టర్ హంట్ 6. ఎథ్నాల్ 7. పోలారిస్ 8. నైట్రస్ ఆక్సైడ్