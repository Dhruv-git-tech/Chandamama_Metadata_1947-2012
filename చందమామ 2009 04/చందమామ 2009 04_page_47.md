మంత్రి దగ్గుతూ, “ఇలాంటి సమయంలో అలాంటి ఆలోచనలను తమ దరిచేరనివ్వకండి ప్రభూ! ప్రభువులు బాగా ఎరగినట్టు అదో కట్టుకథ,” అన్నాడు.

రాజా సుదీర్ఘంగా సాగుతూన్న నీడలకేసి విచారంతో చూస్తూ, “కొన్ని సందర్భాలలో కట్టు కథలే భీకర వాస్తవాలుగా గతం నుంచి మనలను వెన్నాడుతూ ఉంటాయి..” అన్నాడు.

* * *

(క్రీ.శ. 1610 మాళింగి (కావేరీ తీరం తలక్కాడుకు ఎదురుగా)

అడవి మధ్య వేగంగా పరిగెత్తే అడుగుల చప్పుడు. “ఆ దుండగుల చేతికి నేను పట్టుబడ కూడదు. రాజా ఉడయార్ చేతిలో పట్టుబడడం కన్నా చావడం మేలు ప్రభూ!” అనుకుంటూ అలమేలమ్మ తరుముకువస్తూన్న సైనికులకు పట్టుబడకుండా చెట్ల చాటుగా పరిగెత్తసాగింది. నదిని సమీపిస్తూ ఒక చెట్టుకు గుద్దుకుంటూం

డగా ఆమె మనసులో మెరుపులాంటి ఆలోచన ఒకటి మెరిసింది. ఆమె భర్తరెండవ తిరుమల, విజయనగర ప్రతినిధి. అద్భుతమైన ఆయన పాలనలో శ్రీరంగపట్నం అత్యంత వైభవంతో వెలిగిపోయింది. అప్పుడే ఉడయార్ సేనతో వచ్చి, తన భర్తరాజ్యాన్ని ఆక్రమించాడు. దాంతో తానూ, భర్తాతప్పించుకుని మాళింగికి పారిపోవ లసిన నిర్బంధం ఏర్పడింది...

అలమేలమ్మ హృదయం తీరని బాధతో అక్రోశించింది. ఆమె ఒడిలో ఒకప్పుడు శ్రీరంగ పట్నమందిరంలోని విష్ణు విగ్రహాన్ని అలంకరించిన అమూల్య అభరణాలు ఉన్నాయి. అవి రాజా ఉడయార్ కైవసం కావడం ఆమెకు ఏమాత్రం ఇష్టం లేదు.

తను ప్రాణాలతో ఉన్నంత వరకు వాటిని వదిలిపెట్టకూడదనుకున్నది. వెనుక నుంచి వేగంగా రివ్వమంటూ వచ్చిన ఒక బల్లెం పక్కగా దూసుకుపోయి నేలలో గుచ్చుకున్నది. శత్రు సైనికులు ఆమె ఉనికిని పసిగట్టి బల్లాన్ని విసిరారు. ఆమె ఒక్క గెంతున ముందుకు ఉరి కింది. తప్పించుకోవడం అసాధ్యమన్న పరిస్థితి...

చెట్ల మధ్యలో ఏదో కదలిక... గుడ్డిగా అటుకేసి ఆమె పరిగెత్తింది. గుర్రాలడెక్కలచ్చుడు స్పష్టంగా వినిపిస్తోంది. సుడులు తిరుగుతూ ప్రవహిస్తూన్న నదిని చూసింది. గొంతెత్తి, “తలక్కాడు ఇసుకలో భూస్థాపితం అగుగాక! మాళింగి సుడిగుండంగా మారిపోనీ! మైసూరు పాలకులకు వారులు కులగుండా పోదురుగాక!” అని శపించి నదీ ప్రవాహంలోకి దూకేసింది!

సైనికులు అక్కడికి వచ్చేసరికి ఆమెతో సహా గుడి అభరణాలు కావేరిలో కలిసి పోయాయి! సైనికులు ఆశాభంగంతో వెనుదిరిగి వెళ్ళారు.

* * *

ఏఫ్రిల్ 2009

48

చందమామ