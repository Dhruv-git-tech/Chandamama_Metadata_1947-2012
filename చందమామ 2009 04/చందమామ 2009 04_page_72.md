విజ్ఞానం... వినోదం... వికాసం...

విజ్ఞాన వీచికలు

జంతువుల అద్భుత విశేషాలు

జంతు ప్రపంచాన్ని పరిశీలిస్తే నమ్మలేనన్ని అద్భుత విశేషాలు చాలా కనిపిస్తాయి. ఏనుగు తొండం నేలపై పడి ఉన్న అతి చిన్న సూదిని సైతం పైకి తీయగలిగినంత సునిశితమైనది.

జిరాఫీ మెడ అంత పాడవుగా ఉన్నది కదా? అంత పెద్ద మెడలోనూ మామూలుగా మనిషి మెడలో ఉన్నట్టే ఏడే ఏడు ఎముకలు ఉన్నాయి!

నీలి తిమింగిలం పాట 188 డెసిబల్స్ శబ్దంతో ఉంటుంది.

అంటే రాకెట్ అంత శబ్దం పుట్టిస్తుందన్నమాట! కొన్ని జంతువులు అసలు శబ్దం పుట్టించవు. అయితే, తమ పిల్లలు ఎక్కడ ఉన్నాయో పసిగట్టడానికి తగిన వేరువేరు మార్గాలను అవలంబిస్తాయి.

కంగారూ పుట్టేప్పుడు చిక్కుడు గింజంత పరిమాణంలో కూడా ఉండదు. అది పూర్తిగా ఎదిగేలో పల అంతకు దాదాపు 60,000 రెట్లు పెద్దదవుతుంది! ఆ విధంగా అత్యధికంగా పెరిగే క్షీరదంగా అది ఒక ప్రత్యేకతను సంతరించుకున్నది.

మన పరిసరాలు

వంట గదుల నుంచి వాహనాలకు

ప్రకృతి వనరులు రోజు రోజుకూ అడుగంటుతున్నాయన్నది అందరికీ ఆందోళన కలిగించే విషయం. వినియోగదారులు విపరీతంగా పెరగడం వల్ల వనరులు త్వరితగతిలో తగ్గిపోతు న్నాయి. పెట్రోలియం విషయంలో అయితే ఇది మరీ ఎక్కువ!

రవాణాకు అధారశక్తిగా ఉంటూన్న పెట్రోలుకు ప్రత్యామ్నాయంగా ఇతర ఇంధనాలను ఉపయోగించే అవకాశాలను అన్వేషిస్తూ పరిశోధనలు జరుగుతున్నాయి. ఈ విషయంలో చారిస్ ఫోర్ట్ అనే విజ్ఞానవేత్త పెట్రోలుకు ప్రత్యామ్నాయంగా వాహనాలను నడపడానికీ, లూబ్రికేషన్ కూ వెజిటబుల్ ఆయిల్స్ అంటే కూరగాయలనూనెలను ఉపయోగించవచ్చని సూచిస్తున్నాడు.

బయోడిగ్రేడబుల్, నాన్ టాక్సిక్, మళ్ళీ మళ్ళీ ఉపయోగించదగ్గవి కనుక ఈ వెజిటబుల్ ఆయిల్స్ పర్యావరణానికి హాని కలిగించనివిగా కూడా ఉంటాయని ఫోర్ట్ చెబుతున్నాడు. వాటిని ఇంధనంగా ఉపయోగిస్తే గ్రీన్ హౌస్ గ్యాస్ ను అసలు వెలువరించవు.