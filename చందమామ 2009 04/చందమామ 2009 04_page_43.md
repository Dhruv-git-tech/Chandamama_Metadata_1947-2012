షడూసాకు రక్తం చల్లబడినట్టయింది. అప్పుడే ఇంట్లో నుంచి, “నరవాసన వేస్తోంది. మధ్యాప్ప భోజనానికి ముందు నంజుకుతినడానికా,” అన్న ఆనందపు కేక వినిపించింది.

షడూసా ఒక్క గెంతున పరుగులంకించుకు న్నాడు. పడుతూ లేస్తూ వరిపాలాలలను సమీ పించాడు. అక్కడి రైతులు అతడి కేసి వింతగా చూస్తూ, “ఏమిటలా పరిగెడుతున్నావు?” అని అడిగారు.

“మహాబలశాలి తరుముకు వస్తున్నాడు,” అన్నాడు షడూసా. అతడు ఆ మాట పూర్తి చేయ కముందే రైతులు పారలూ, పలుగులూ పడేసి పరుగులంకించుకున్నారు.

ఆ తరవాత వెనక్కు తిరిగి చూసిన షడూసా, ఎవరూ రాకపోయేసరికి ఊపిరి పీల్చుకుని, భారంగా అడుగులు వేయసాగాడు.

కొంత దూరం వెళ్ళాక మరో ఎముకల పోగు కనిపించగానే ఉలిక్కిపడ్డాడు. “ఎక్కడికి వెళు తున్నావు?” అని గద్దించి అడిగాడు పక్కనే కూర్చుని ఉన్న ఒక పర్వతాకారుడు. “మహా బలశాలి నుంచి తప్పించుకోవడానికి పరిగెడు

తున్నాను. అతడు వస్తున్నాడు!” అన్నాడు షడూసా.

“అసంభవం! మహా బలశాలిని నేనొక్క డినే!” అంటూ వికటాట్టహాసం చేశాడతడు.

అంతలో పెద్ద పెద్ద అంగలు వేసుకుంటూ అక్కడికి వచ్చిన మొదటి మహా బలశాలి, “నా ఏనుగులను తినేంత ధైర్యం ఇక్కడ ఎవడికి ఉన్నది?” అని అరిచాడు.

రెండవ బలశాలి బోరవిరిచి, బాదుకోసా గాడు. క్షణాల్లో ఇద్దరూ ద్వంద్వ యుద్ధానికి తల పడ్డారు. వాళ్ళు ఇంచుమించు పరస్పరం చంపు కున్నట్టయింది. అయితే ఉభయులూ సమ ఉజ్జీలు కావడంతో ఏ ఒక్కరూ చావలేదు. యుద్ధమూ ఆగలేదు. అలా యుద్ధం చేస్తూ గాలిలోకి పైకి లేచారు. కొంత సేపు అక్కడే పోట్లాడి ఒక్క గెంతుతో ఒక నల్లటి మేఘంలో జొరబడి ఆకాశంలోకి వెళ్ళిపోయారు.

షడూసా ఏళ్ళ తరబడి అక్కడే కాచుక్కూ ర్చున్నాడు. కానీ వాళ్ళు తిరిగి రాలేదు.

ఆఖరికి అన్నాళ్లు చెట్టు పైనే గడిపిన షడూసా చేసేది లేక నెమ్మదిగా చెట్టు దిగి ఇంటి ముఖం పట్టాడు.

ఇల్లు చేరగానే భార్య నవ్వుతూ ఎదురు వచ్చి, “మహా బలశాలీ, వచ్చావా,” అంటూ అతణ్ణికౌగిలించుకో బోయింది.

“ఇక మరెన్నడూ నన్ను మహా బలశాలి అని పిలవద్దు,” అన్నాడు షడూసా మెల్లగా.

యుద్ధం చేస్తూ ఆకాశానికి లేచిన వారు ఇంకా మేఘాల మధ్య పోట్లాడు కుంటూనే ఉన్నారనీ, వాళ్ళ కేకలే ఉరుములుగా వినిపిస్తున్నాయనీ కొందరు చెప్పుకుంటారు.