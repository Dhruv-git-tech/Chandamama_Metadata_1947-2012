బండి ఎక్కి కూచో అమ్మా. నిండు చూలాలు లాగా ఉన్నావు. బండి జాగ్రత్తగా, కుదుపు ల్లేకుండా తోలుతాలే,” అన్నాడు.

రాణి ఆ బండిలో ఎక్కి కాలచంప నగ రానికి చేరుకున్నది. బండివాడు ఆమెను ఒక చావడివద్ద దించి వెళ్ళి పోయాడు. ఇక ఎక్కడికి వెళ్ళాలో ఆమెకు తెలియలేదు. అందు చేత ఆమె ఆ చావడిలోకి వెళ్ళి కూచుని, దాని ముందుగా నడిచే మనుషులను చూడ సాగింది.

కొంత సేపటికి ఒక బ్రాహ్మణుడు తన శిష్యులతో సహా స్నానానికి వెళ్లుతూ చావడిలో బిక్కు బిక్కుమని కూర్చుని ఉన్న గర్భిణి స్త్రీని చూశాడు. ఆయన తన శిష్యులను బయటనే ఉండమని, లోపలికి వచ్చి రాణిని పలక రించాడు.

“నాయనా, నేను మిథిలా నగరపు రాణిని. నా భర్త యుద్ధంలో చనిపోవటం వల్ల నేను దిక్కు లేని అనాథనై పోయాను. నా కిప్ప డెవరూ లేరు. ఈ నగరంలోనే నెవరినీ ఎరు గను,” అన్నది రాణి బ్రాహ్మణుడితో.

“అలా అయితే, నువ్వు మా ఇంట తల దాచుకోవచ్చు. కాని ముందుగా ఒక చిన్న నాటకం ఆడాలి. నా కాళ్ళ మీదపడి, బయట ఉన్న నా శిష్యులు వినేటట్టు భోరుమని శోకాలు పెట్టు. నీ రహస్యం ఎవరికీ తెలియ కుండా నిన్ను కాపాడుతాను,” అన్నాడు బ్రాహ్మణుడు.

రాణి ఆయన చెప్పినట్టే చేసింది. ఎవరో స్త్రీతమ గురువుగారి కాళ్ళ మీదపడి బావురు మనటం చూడగానే శిష్యులు ఆత్రంగా లోపలికి వచ్చి, “ఏమిటి? ఏమిటి?” అని ప్రశ్నించారు. దారే పొయ్యే వారు కూడా చాలా మంది చేరారు: బ్రాహ్మణుడు వారితో, “ఈమె నా కడగొట్టు చెల్లెలు. నేను స్వగ్రామం విడిచిపెట్టాకపుట్టింది. అందుచేత ఈమెను నేనింతకు ముందెన్నడూ చూసి ఎరుగను,” అని చెప్పాడు. ఈ మాటలను అందరూ నమ్మారు.

బ్రాహ్మణుడు ఆమెను తన ఇంటికి తీసుకుపోయి, చక్కగా స్నానం చేయించి, భోజనం పెట్టించాడు.

కొద్ది రోజులకల్లా ఆమె ఒక మగపిల్లవాణ్ణి కన్నది. ఆ పిల్లవాడి కామె మహాజనకుడని తన మామగారి పేరు పెట్టుకున్నది. ఈ మహాజన కుడే బోధిసత్యుడు.