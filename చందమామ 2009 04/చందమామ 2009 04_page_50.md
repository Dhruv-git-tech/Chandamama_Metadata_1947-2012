## యురేకా:
# బెలూన్ జెట్

రాకెట్ వదలడం అంటే మీకు ఇష్టమా? ఇదిగో ఇక్కడ బెలూన్ రాకెట్ తయారు చేసే విధానం మీ కోసమే!

## ఏమేం కావాలి?

పొడవైన దారం, తాగే స్ట్రా, సెలొఫేన్ టేప్, బెలూన్.

## తయారు చేయడం ఎలా?

* దారం ఒక కొసను కిటికీ ఊచకుగానీ, తలుపు గొళ్ళానికి గానీ కట్టండి.

* దారం రెండవ కొసను స్ట్రా లోపలికి పోనివ్వండి.

* బెలూన్ను ఊది ఒకచేత్తో దాన్ని పట్టుకుని, వేరొకరి సాయంతో సెలొఫేన్తో దాన్ని స్ట్రా మీద అతికించండి.

* దారాన్ని వదులు లేకుండా బిగువుగా లాగి పట్టుకుని తరువాత బెలూన్ను వదిలి పెట్టండి.

* బెలూన్ జెట్ లాగా ముందుకు దూసుకుపోతుంది.

* లోపల గాలి నిండుగా ఉన్నప్పుడు, సగం మాత్రమే ఉన్నప్పుడు బెలూన్ ఎంత దూరం వెళ్ళిందో కనుగొనండి.

* మీరు ఉపయోగించే దారాన్ని బట్టి బెలూన్ వేగం ఉంటుందా? మామూలు దారానికి బదులు గాలిపటం దారం ఉపయోగించి పరిశీలించి చూడండి.

కాన్సెప్ట్: బెలూన్ లోపలి గాలిలో ఒత్తిడి నిండి ఉంటుంది. అందువల్ల అది శక్తిని వెలువరించడంతో బెలూన్ వ్యాకోచిస్తుంది. బెలూన్ కూడా గాలిని తోస్తుంది. దాని ఫలితంగా తెరిచి ఉన్న మార్గం గుండా గాలి వేగంగా వెలుపలికి వస్తూ బెలూన్ను ముందుకు తోస్తుంది. ఈ జెట్ కూ, రాకెట్ కూ మధ్య ఉన్న తేడా ఏమిటంటే- రాకెట్లో, గాలి/గ్యాస్ రాకెట్టుకు వెనకవైపున ఉన్న నాజిల్ గుండా, వెలుపలికి చిమ్మబడుతుంది. అది చక్కటి నియంత్రణలో ఉంటుంది గనక, ఎక్కువ దూరం వెళ్ళడానికి వీలవుతుంది. మరింత మెరుగైన నియంత్రణలో ఉంటుంది.