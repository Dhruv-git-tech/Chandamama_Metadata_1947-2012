పూనుకున్న మాధవి అనే యువతి కథ చెబుతాను, శ్రమ తెలియకుండా విను,” అంటూ ఇలా చెప్ప సాగాడు:

అంబికాపురంలోని కామినికి వీరయ్యతో వివాహమయింది. వీరయ్య మంచివాడేకాని, వాడి తల్లి మంగమ్మపరమగయ్యాళి. ఆమె కోడలిని ఆరడిపెట్టేది. అది భరించలేని కామిని వేరుకాపురం పెడదామని భర్తను పోరింది. అయితే, “అమ్మ బతికుండగా వేరు కాపురం మాటెత్తకు. ఎలాగోసర్దుకుపో,” అన్నాడు వీరయ్య.

అత్త చస్తే తప్ప విమోచనం లేదనుకున్న కామిని ఒక రోజు ఆమెకిచ్చే పాలలో విషం కలిపింది. కానీ పొరబాటున ఆ పాలు తనే తాగి అకాలమరణం చెందింది. అత్త పెట్టే ఆరళ్ళు భరించలేక ఆత్మహత్య చేసుకున్న దని అందరూ జాలిపడ్డారు.

కొడుక్కు రెండోపెళ్ళి చేద్దామనుకుని మంగమ్మ ఆ ఊళ్ళోని మాధవి అనే పేద యువతిని చౌసింది. పెళ్ళికి ఉభయ ఖర్చులూ భరిస్తానంటే మాధవి తల్లి తండ్రులు పరమానందపడ్డారు. తల్లిదండ్రుల మాట కాదనలేని మాధవికి భవిష్యత్తు గురించి బెంగ పట్టుకున్నది. తనకు సాయపడమని జగదంబకు పూజలు ప్రారంభించింది.

ఒకనాడు మాధవి ఏటిగట్టున ఉన్న జగదంబ ఆలయానికి వెళ్ళి మొక్కుకుని వెలుపలికి వస్తూండగా, రావిచెట్టు కింద ఎర్రటి బట్టలతో, జడలు కట్టిన జుట్టుతో ఒక యోగిని కూర్చుని ఉండడం చూసింది. వింధ్య పర్వతాలలో సుదీర్ఘకాలం తపస్సు చేసి, అనేక సిద్ధులు, మహత్తులు సాధించి దేవీపీఠాల దర్శనార్థం బయలుదేరిన ఒకనాటి పూజారిణి ఆ యోగిని. ఆమెను తను రోజూ మొక్కే జగదంబ స్వరూపంగానే భావించి మాధవి తన సమస్యను సజల నయనాలతో విన్నవించుకున్నది.

యోగిని మాధవిని మందహాసంతో ఆశీర్వదించి పంపేసి, ఆమెకు సాయపడాలని కళ్ళు మూసుకుని ధ్యాననిమగ్నురాలయింది. ఆమెకు మంగమ్మ ఇంటి చుట్టూ తిరుగుతున్న కామిని ఆత్మకనిపించింది. ఆమెను పిలిచి, “కర్మఫలాన్ని బట్టి ఆత్మల్లో కొన్ని స్వర్గానికీ, కొన్ని నరకానికీ వెళితే, మరికొన్ని పునర్జన్మనెత్తుతాయి. నువ్వు కోరికలు తీరని ఆత్మవు కాబట్టిదెయ్యమయ్యావు. ఇప్పుడు మనుషులకూ, నీకూ పొసగదు. దెయ్యాలలోకానికి వెళదాం పద,” అన్నది యోగిని.