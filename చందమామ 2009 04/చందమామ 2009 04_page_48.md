క్రీ.శ 1865 జూన్ 18 (వైసూరు మహారాజా భవనం)

మహారాజా ముమ్మడి కృష్ణరాజా ఉడయార్, రాజ భవనంలో మైసూరు డివిజన్ సూపరింటిండెంట్ చార్లెస్ ఇలియట్ సమక్షంలో గుర్నర్ జనరల్కు లేఖ రాస్తున్నాడు....

“నేను ఈ రోజు, హిందూ చట్టం ప్రకారం, మా పూర్వుల సంప్రదాయా నుసారం మరియు మహారాణి ప్రకటనను అనుసరించి- 1799 ఈస్టిండియా కంపెనీ-నిజాంకు జరిగిన భాగ స్వామ్య ఒప్పందం, దానికి లోబడిన అదే సంవత్సరం ఈస్టిండియా కంపెనీతో నేను కుదు ర్చుకున్న ఉఁ ఒప్పందం ప్రకారం.. ప్రస్తుతం అమలులో ఉన్న ఉభయ అధికారాల ప్రకారం నాకున్న హక్కులన్నింటికీ వారసుడిగా ఒక కుమారుణ్ణి దత్తత తీసుకున్నాను..”

మైసూరు పాలకుడిగా ఆయనకు వారసు-డిగా తీసుకున్న రెండున్నర సంవత్సరాల బిడ్డ ఆయనకు బంధువు అయిన తొమ్మిదవ చామరాజ ఉడయార్.

సంవత్సరాల తరబడి సాగిన ఈ అనిశ్చిత

పరిస్థితికి తెరపడింది. తన బాధ్యతను సక్రమంగా నెరవేర్చానన్న తృప్తి రాజుకు కలిగింది. ‘డాక్టిన్ ఆఫ్ ల్యాప్స్’ నుంచి మైసూరు పరిరక్షించబడింది.

అన్నింటికీ మించి రాణి అలమేలమ్మశాపం మళ్ళీ అడ్డుకోబడింది.

తలక్కాడు ఇసుకమేటలైపోయినా, మాళింగి కావేరీ నదిలో మునిగిపోయినప్పటికీ-మైసూరు సింహాసన వారసుడిగా మాత్రం చామరాజ ఉడయార్ నిలిచాడు!

## చారిత్రక అంశాలు:

ముమ్మడి కృష్ణరాజ ఉడయార్ (1794-1868) కళాపోషణకు పేరుగాంచాడు. ఆయనకు వీణ వాయించడం వచ్చు. నాట్యం, సంగీతం మొదలైన కళలను పోషించాడు. ఆయన సంస్కృత, కన్నడ భాషలలో పండితుడు. ఆయనకు తెలుగు, తమిళం, మరాఠీ, హిందీ, పర్షియన్, ఇంగ్లీషు భాషలు చదవడం, రాయడం తెలుసు.

ఇక తలక్కాడు శాపం: రెండవ తిరుమల భార్య అలమేలు మంగమ్మ రాజా ఉడయార్ సైనికుల నుంచి తప్పించుకోవడానికి ప్రాణ త్యాగంచేస్తూ శపించిందని ఒక పూర్వగాథ చెబుతుంది. ప్రకృతి నిగూఢ వైపరీత్యాల కారణంగా మాళింగి కావేరీ నదిలో మునిగిపోయింది. తలక్కాడు ఈ నాటికీ ఇసుక మేటగానే మిగిలిపోయింది!