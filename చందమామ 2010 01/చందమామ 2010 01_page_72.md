తనకు సొంతమైన రాజోద్యానంలోకి తన అను
మతి లేకుండా ఈ సాధువు ఎలా వచ్చాడు?
వేగంగా ఆయన కేసి అడుగులు వేశాడు.

“ఎవరు నువ్వు మహాజ్ఞానీ! నా ఉద్యాన వనంలో ఏం చేస్తున్నావు?” అని గద్దించి అడి గాడు.

“మొదటి ప్రశ్నకు తమరే సమాధానం చెప్పే శారు మహారాజా! చాలా మంది నన్ను మహాజ్ఞానిననే పిలుస్తారు,” అన్నాడు సాధువు.

“అందమైన గులాబీ పాదలు! వాటి అందాన్ని చూసి ముగ్ధుణ్ణయిపోయాను. ఇవన్నీ తమరి వేనా?” అన్నాడు సాధువు మళ్ళీ.

“అవును. నావే! ఇది రాజోద్యానం, తప్పకుండా నాకే చెందుతుంది!” అన్నాడు అక్బర్ చక్రవర్తి బిగ్గరగా.

“అవునవును! ఆ విషయం నేను అడగడమే అసంబద్ధం. ఇంకా ఏవేవి తమకు సొంతమో సెలవిస్తారా? తెలుసుకోవాలని ఆసక్తిగా ఉంది,” అన్నాడు సాధువు.

దాంతో అక్బర్ చల్లబడి నవ్వుతూ పరమా
నందంతో, “విను. అందమైన ఈ ఉద్యాన
వనం, బ్రహ్మాండమైన ఆ భవనం, ఆ కోటలు..
అవన్నీ నావే!” అన్నాడు.

“ఆ నది, సిరి సంపదలతో తులతూగే మహా
నగరం, అవన్నీ కూడా తమకే చెందుతాయా,
ప్రభూ,” అని అడిగాడు సాధువు.

“అవును! దూరప్రాంతాలకు విస్తరించిన
సువిశాల సామ్రాజ్యం... అందులోని సంపద
లన్నీ నావే! నీకు ఇంకా ఏమైనా సందేహాలు
న్నాయా?” అని అడిగాడు అక్బర్ అంతలోనే
ఆవేశపడిపోతూ.

“క్షమించండి, హుజార్! తెలియని విష

యాలు తెలుసుకోవాలనే ఉత్సుకత నాలో
కొంచెం ఎక్కువ. కాస్త ఓర్పు వహించండి,”
అన్నాడు సాధువు.

అయితే అక్బర్ సహనం కోల్పోయాడు.
పాగడ్తలతో ముంచెత్తే మనుషుల మధ్యే ఉండి
అలవాటైపోయింది కదా!

“నువ్వు నా మనసును పాడుచేశావు. వెంటనే
నా ఉద్యానవనం నుంచి బయటకు నడువు,”
అని హుంకరించాడు అక్బర్.

సాధువు బిగ్గరగా నవ్వుతూ, “నా ఉద్యాన
వనం, నా భవనం, నా కోట, నా సామ్రాజ్యం...
తమకు పూర్వం ఇవన్నీ ఎవరికి చెందినవి
ప్రభూ?” అని అడిగాడు.

“మా తండ్రిగారికి,” అప్పటికీ శాంతించని
స్వరంతో చెప్పాడు, చక్రవర్తి.