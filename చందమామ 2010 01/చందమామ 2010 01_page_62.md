సరేనా? నేనేదో పెద్ద నేరస్థుల్లా నాతో మీరు మాట్లాడ్డం వినీవినీ విసిగిపోయాను,” అన్నాను బిగ్గుగా. బాగా అలిసిపోయాను. నా కుటుంబం ఎక్కడున్నదో, ఏమయిందో నాకు తెలియదు. నేను ఏం చెప్పినా, నేను చేయని నేరాలకు, చేయడానికి ఊహించనైనా లేని నేరాలకు నన్ను సాక్ష్యంగా నిలబెట్టి నిలదీసే వింతభూమిలో అడుగుపెట్టాను. చూస్తూంటే నేనూ అంత రించి పోయినట్టే అనిపిస్తోంది.

‘నేను ఎక్కువగా తిన్నదల్లా చేపలు, కోళ్ళు మాత్రమే! భూమిమీద ఉన్నప్పడు మీరం దరూ కూడా ఇతర ప్రాణులను తప్పక తినే ఉంటారు. కావాలంటే పందెం! దాన్నే ప్రకతిలో సమతౌల్యాన్ని కాపాడుం అని అంటారు. సరే? నన్నేదో దుష్టశక్తి అవతారంగా చూడ్డం మానే యండి!’’

లెమన్, ఓమెన్లు అరుపుల్లాంటి పెద్ద నవ్వు నవ్వారు. లెమన్ గట్టిగా రెక్కలల్లారుస్తూ కన్నీరు కార్చింది. ఓమెన్ కూడా ఏదో అద్భుతం జరిగినట్టు ఆనందంగా నిట్టూర్చింది. దాన్ని చూసి, “ఎందుకు? మీరెందుకలా సంబర పడిపోతున్నారు?” అని అడిగాను ఆశ్చర్యంతో.

“ఏంస్టయిల్! జేమ్స్ బాండ్ లా ఉన్నావు!” అన్నాడు ఓమెన్. “మీకు మతి చెడినట్టుంది,” అన్నాన్నేను నెమ్మదిగా. “అవునవును. నిజం!” అన్నది లెమన్. “నీకు పట్టుమని పదిహే నేళ్ళు కూడా లేవునాయనా! అంటే మాకన్నా మూడు శతాబ్దాలు చిన్నవాడివి. నువ్వు ఉడుకు నెత్తురు ఉరకలు వేసే కుర్రవాడివని మాకు తెలుసు. అయితే, మేము మీకు సాయపడ డానికి ప్రయత్నిస్తున్నామన్న విషయం గుర్తుం

చుకోవడం మంచిది. డోడో మాంసం మంచిది. అది చట్టం!”

“ఏమిటి?”

“అనునిర్వలో ఎక్కువగా కోరుకునే ఆహారం అదే. అందువల్ల దానికి నిజంగానే ఎక్కువ గిరాకీ ఉంటోంది,” అన్నాడు ఓమెన్.

“అంటే, మిమ్మల్ని అమాంతం తినేయడా నికి అనుమతిస్తారా?” అని అడిగాన్నేను దిగ్గ్భాంతితో.

“నిరభ్యంతరంగా,” అన్నది లెమన్.

“ఆ తరవాత, ... తరవాత మీరెలా తిరిగి వస్తారు?”

“ఇలాగే తిరిగి వస్తాం. వర్తమానంలో ప్రాణులు మరణిస్తే, మళ్ళీపుడతాయి. పుట్టడం లేదా? పునర్జన్మను మీ మనుషులు చాలా మంది సులభంగా విశ్వసిస్తారు కదా?”