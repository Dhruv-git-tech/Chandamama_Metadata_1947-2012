లేకపోదు. అనర్హులేత్వరగా తమ పదవులను కోల్పోతారు. క్రియకు గౌరవాగౌరవాలు మన అర్హతను బట్టేకలుగుతాయి. రాయిని కొండ మీదికి ఎక్కించటం ఎంతో కష్టం, కిందికి దొర్లించటం చాలా తేలిక. అలాగే గౌరవ మర్యాదలు సంపాదించటం శ్రమతో కూడిన పని. కుక్షింభరులైన చవటలుగా ఉండిపోవ టానికి ఏ శ్రమా అవసరం లేదు,” అన్నది దమనకం.

“సరే, ఇంతకూ నీ ఉద్దేశం ఏమిటి? మన ఏలిక అయిన సింహాన్ని ఏమి అడుగుదామ నుకుంటున్నావు?” దానికి ఏం చెప్పాలను కుంటున్నావు? అని కరటకం అడిగింది.

“మన ఏలిక దేన్నో చూసి గాని, ఏదో విని గాని భయపడినట్టున్నది. దాని భయం చూసి, దాని భృత్యులైన మిగిలిన మృగాలూ

భయపడ్డాయి. ఏలికకు ఏం చెయ్యటానికీ పాలుబోకుండా ఉన్నది,” అన్నది కరటకం.

“ధైర్యం గల వారికి ప్రమాద భయం ఉండదు. రాజుకు హితమైనది అడగక పోయినా చెప్పటం పౌరుడి ధర్మం. అదీ గాక రాజుగారి మన్ననలు పొందగోరే వాళ్ళు రాజుకు సన్నిహితంగా ఉండాలి. రాజుకు సన్నిహితుడై మసలేవాడు, రాజుగారి తత్వం మిగిలిన వారికన్నా సులభంగా గ్రహిస్తాడు,” అన్నది దమనకం.

“సరే, నీ కంతపట్టుదలగా ఉంటేవెళ్ళు. కాని జాగ్రత్తగా ఉండు సుమా. మన ఇద్దరి అదృష్టమూ నీ విజయం మీద ఆధారపడి ఉన్నది,” అన్నది కరటకం.

దమనకం తన అన్నకు నమస్కారం చేసి పింగళకం వద్దకు వెళ్ళింది.

పింగళకం దమనకాన్ని చూసి, “దాన్నినా దగ్గిరికి రానివ్వండి. అది నా పాత భృత్యుడి కొడుకు,” అని తన అనుచరులతో అన్నది.

దమనకం సింహం సన్నిధికి వచ్చి, సింహానికి నమస్కరించి, సింహం అనుమతితో కూర్చున్నది.

“కులాసాగా ఉన్నావా? ఇంత కాలం నాకు అసలు కనపడలేదేం? ఇప్పుడు రావ టానికి కారణ మేమిటి?” అని పింగళకం అడిగింది.

“ఏలికపిలవనంపక పోయినా, రావటం నా ధర్మమని తోచింది. నా వంటి అల్పుడి వల్ల కూడా ప్రయోజనం ఉంటుంది. తరతరాలుగా తమను కొలిచిన వాళ్ళం కావటం చేత