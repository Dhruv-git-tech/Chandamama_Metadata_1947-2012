స్నేహితురాళ్ళతో కలిసి వనవిహారానికి వెళ్ళింది. కొంతసేపయ్యాక ఆమె చెలులకు దూరమై, కొలనులో తామరలను కోయడానికి ప్రయత్నించి, కాలుజారి నీళ్ళల్లో పడిపోయింది. ఈతరాక ఉక్కిరిబిక్కిరవుతూన్న ఆమెను, అటుగా వెళుతూన్న ఒక యువకుడు రక్షించాడు. ఒకరినొకరు చూసుకుని పరస్పరం పరిచయం చేసుకున్నారు. నగరం శివారులోని రేఖపల్లెకు చెందిన ఆ రైతు యువకుడి పేరు సాత్వికుడు. వాళ్ళిద్దరి మధ్యపరిచయం కొన్నాళ్ళకు ప్రేమగా పరిణమించింది.

ఒకనాడు సాత్వికుడు సుగాత్రి తండ్రి హేమగుప్తుణ్ణి కలుసుకుని తమ ప్రేమగురించి చెప్పి, సుగాత్రిని తనకిచ్చి వివాహం జరిపించమన్నాడు.

“ప్రేమించడానికి అర్హత అవసరం లేక పోవచ్చుకాని, పెళ్ళి చేసుకోవడానికి తప్పక కొన్ని అర్హతలు ఉండాలి. మా అమ్మాయిని చేసుకునే అర్హత నీకు లేదు. నువ్విక వెళ్ళుచ్చు,” అన్నాడు హేమగుప్తుడు.

“అయ్యా, నాకు లేని అర్హతలు ఏమిటి?” అని అడిగాడు సాత్వికుడు.

“ఒక్క అర్హత కూడా లేదు. అసలు కావలసింది వ్యాపార దక్షత. నా వ్యాపారం బహుముఖాలుగా విస్తరించి నగర ప్రజలకు నిత్యావసరాలు సమకూరుస్తూ, ఎందరికో జీవనో పాధిని కల్పిస్తోంది. నా తదనంతరం కూడా ఈ వ్యాపారం ఇలాగే కొనసాగాలని ఆశిస్తున్నాను. కొడుకులు లేని నేను వ్యాపారంలో మెళకువలు ఎరిగిన, అనుభవజ్ఞుడైన నా దగ్గరి బంధువు కుమారుడు ఉషాకిరణుణ్ణి ఎన్నడో అల్లుడిగా నిర్ణయించాను,” అన్నాడు హేమగుప్తుడు.

అప్పుడే అక్కడికి వచ్చిన సుగాత్రి తండ్రి మాటలు విని కలవరం చెందింది. సాత్వికుడి పట్ల తనకున్న ఇష్టాన్ని తండ్రికి తెలియజేసింది. హేమగుప్తుడు తలపంకించి సాత్వికుడి కేసి చూశాడు.

“సమర్థత, పట్టుదల ఉన్న వ్యక్తిఏరంగంలో నైనా విజయం సాధించి రాణించగలడు. నేను మీకు దీటైన వ్యాపారవేత్తను కాగలనని నిరూపించగలను,” అన్నాడు సాత్వికుడు.

“అయితే సరి. లక్ష వరహాల విలువ గల సరకు ఓడకెత్తిస్తాను. పదిమంది సిబ్బందిని వెంట పంపుతాను. సంవత్సరంలోగా లక్షకు