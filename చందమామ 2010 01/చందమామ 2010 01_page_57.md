చేతికి తీసుకుని మొసలిపిల్ల నడుముకు బిగించాడు. తరవాత ఆరెంటికీ కడుపునిండా మేత పెట్టమని విరూపుణ్ణి ఆజ్ఞాపించాడు.

కింద పాతాళదుర్గం వైపు నుంచి క్రమంగా రణగొణ ధ్వని ఎక్కువ కాసాగింది. రాక్షసులు పెద్దపెద్ద మంటలు వేసి వాటి చుట్టూ ఎగు రుతూ పాటలు పాడసాగారు. కొందరు తాగిన మైకంలో అటూ ఇటూ పరిగెత్తసాగారు. కాల శంబరుడు వాళ్ళ కేసి కొద్దిసేపు చూసి తృప్తిగా నవ్వుతూ, “ఇది, ఆ దుర్మార్గుల అఖిరి వేడుక. మనవాళ్ళు మంత్రించిన ఔషధీ భస్మాలను గాలి వాటున వాళ్ళ మీదికి వదులుతున్నారు. చూశారా? దుర్గం మీద గాలిలో తెల్లగా కని పించేదంతా, అదే! వాళ్ళు దాని ప్రభావం వల్ల క్రమంగా మతులు పోగొట్టుకుంటారు.

మహాకలి ఇంకా అక్కడి కొచ్చినట్టులేదు. ఒక వేళవాడు మంత్రౌషధీ ప్రభావం నుంచి తప్ప కున్నా, అనుచర సహాయంలేని వాణ్ణి, నా మంత్రదండం ప్రయోగించి క్షణాల మీద నాశనం చేయగలను,” అన్నాడు.

మాంత్రికుడు ఈ విధంగా తన ఆనుచరు లతో సంభాషిస్తూ, పాతాళదుర్గంలో రాక్షసులు చేస్తున్న కోలాహలం చూస్తూ కొంత సేపు గడిపాడు. అంతలో తూర్పు తెల్లనై క్రమంగా సూర్యదర్శనమైంది. కాలశంబర మాంత్రికుడు నిలబడి ఉన్న కొండ ప్రాంత మంతావెలుగులో మునిగిపోయింది. అతడు కింద ఉన్న రాక్షసులకు తాను కనబడకుండా ఉండేందుకు అనుచరులతో చెట్లగుబురు ల్లోకి పోయి, తన నౌకర్లు దుర్గం మీద గుప్పి శ్భతో గాలివాలున విసురుతున్న అమోఘ మూలికాభస్మాలకేసి తృప్తిగా చూస్తూ, “ఆ రాక్షసులు కేవలం తెచ్చి పెట్టుకున్న శివంతో ఆ నృత్యాలూ, మంటల్లో దూకటం చేస్తున్నా రనుకోకండి. నేను మంత్రించిన భస్మాలు వాళ్ళ మీద పడి, వాళ్ళను ఉన్నతుల్ని చేస్తు న్నవి. ఇంక కొద్ది సేపట్లో వాళ్ళు పూర్తిగా పిచ్చి వాళ్ళయిపోతారు,” అన్నాడు.

కాలశంబరుడి మాటలు కేవలం ప్రగల్భాలు కాదు. అప్పటివరకూ పాడుతూ ఎగు రుతున్న రాక్షసుల్లో కొందరు, ఒకళ్ళనొకళ్ళు కవ్వించుకుని శూలాలతో, గదలతో కొట్టుకో సాగారు. వారిలో రెండు పక్షాలుగా విడిపోయి తన్నుకోవటం అంటూ ఏమీ లేదు. అందిన వాణ్ణి అందినట్టు ఎడాపెడా బాదేస్తున్నాడు.