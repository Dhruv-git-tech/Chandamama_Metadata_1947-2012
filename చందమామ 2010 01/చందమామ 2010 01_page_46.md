స్తుంది. అది ప్రత్యుపకారంగా భావించు,”
అన్నాడు. శకారుడు వెంటనే అమరుడికి
చేతులు జోడించి, “ఉపకారగుణంలో నీకు
సాటి రాలేను కానీ, అరణ్యేశ్వరుడికి గుడి
కట్టిస్తాను. స్వామి నిత్యార్చనలకోసం అర్చ
కుల్ని నియమిస్తాను. గుడికి అందరూ వస్తూ
పోతూండడానికి అనువుగా చక్కని బాట
వేయిస్తాను. సరేనా?” అన్నాడు.

అమరుడు తల అడ్డంగా ఊపి, “అరణ్యే శ్వరుడికి గుడి కట్టడానికి, అడువిలో బాట వేయ డానికి వీల్లేదు. ప్రతి రోజూ నువ్వో వేరెవరో ఇక్కడికి వచ్చి స్వామికి నిత్యార్చనలు జరిపించాల్సిందే! లేకుంటే పరోపకారమూ ఉండదు, ప్రత్యుపకారమూ ఉండదు,” అన్నాడు.

అమరుడికింకా తనపై కోపం పోలేదను కున్న శకారుడు, “నామీద కోపంతో ఎందరో అభాగ్యులకు సులభంగా స్వామి దర్శన భాగ్యం కలిగే అవకాశం పోగొట్టడం న్యాయం కాదు,” అన్నాడు శకారుడు.

అమరుడు నవ్వి, “మనిషి మనుగడకు అడవులు కూడా ముఖ్యమే. ఈ అడవి పక్క

నుండడం వల్లనే స్రవంతీ నగరంలో నెలకు
మూడు వానలు కురిసి సుభిక్షుగా ఉంటోంది.
అపురూపమైన ఇక్కడి వనమూలికల గాలి
సోకి లోపలికొచ్చినవారి జబ్బులు తగ్గుతు
న్నాయి. గుడికోసం అడవిని నాశనం చేస్తే
తర్వాత దేవుడు కూడా మనిషి జబ్బులు
తగ్గించలేడు. నగరాన్ని కాపాడలేడు. ఇక
అభాగ్యులనాదుకోవడానికి నగరాన్నేలే రాజు
లెలాగూ ఉన్నారు. నరులవల్ల కాన్పుడేవారు
అరణ్యేశ్వరుడినా శ్రయించాలి. అలాంటి
వారు స్వామి దర్శనానికి ఎంత కష్టానికైనా
ఓర్వగలరనడానికి నువ్వూ నేనే సాక్ష్యం,”
అన్నాడు.

శకారుడు అతడు చెప్పినట్టు చేయడానికి
ఒప్పుకున్నాడు. స్వామికి నిత్యార్చన జరుగు
తోంది. అమరుడికి మోక్షం లభించింది. అడువి
జబ్బులు తగ్గిస్తోంది. నగరం సుభిక్షంగా ఉంది.
ఆ తరవాత ఆ దేశాన్నేలిన రాజు ఈ కథను
దేశవిదేశాల్లో ప్రచారం చేయించి ప్రపంచ
మంతా వనవిస్తరణకు దోహదం చేశాడు!

- వసుంధర