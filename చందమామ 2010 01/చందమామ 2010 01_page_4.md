# నూతన సంవత్సరం

## ప్రియ మిత్రులారా!

మీ అందరికీ చందమామ తరపున నూతన సంవత్సర హార్ధిక శుభాకాంక్షలు. 2009లోకి తొంగి చూసి నట్లయితే, గత సంవత్సరం చాలా త్వరగా గడిచిపోయినట్లనిపిస్తుంది. ఆర్థిక మాంద్యం, రుతుపవనాలు దోబూచులాడటం వంటి విపరిణామాలతో గత సంవత్సరం ఇబ్బంది పెట్టిందనుకోండి. కానీ మరో వైపున కొన్ని ఉజ్వల క్షణాలను కూడా చవిచూశాం. క్రీడల్లో, చంద్రయాన్ ద్వారా శాస్త్ర రంగంలో మనం అద్భుత విజయాలు సాధించాం కూడా.

పైగా, ప్రపంచంలోని మరే దేశం కంటే కూడా, భారతదేశం ఆర్థిక సమస్యలకు సులభంగా ఎదు రొడ్డి నిలిచింది. సమస్యలను ఎదుర్కొనేటప్పుడు మనం ఎన్నటికీ సానుకూల వైఖరితోటే ఉండాలి. అప్పుడే ప్రగతిని సాధించగలం. నూతన సంవత్సరం ప్రారంభ సందర్భంగా తాము తీసుకోదలిచిన నిర్ణయాలను తెలుపుతూ మన యువ మిత్రులు ఇప్పటికే మాకు కొన్ని ఆసక్తికరమైన మెయిళ్ళు పంపారు. మీరు కూడా ఇదే విధంగా మాకు మెయిళ్ళు పంపాలని కోరుతున్నాం!

జనవరి 26న మనం గణతంత్ర దినోత్సవం జరుపుకుంటాము. మన దేశం రాజ్యాంగాన్ని రూపాం దించుకుని, సర్వసత్తాక గణతంత్ర దేశంగా ఆవిర్భవించిన రోజు. మనది బహుశా ప్రపంచంలోనే అతి పెద్ద రాజ్యాంగం. ప్రగాఢమైన, సమగ్రమైన భావాల సమాహారమే మన రాజ్యాంగం. అయితే, అటు వంటి అన్ని భావాలకు మల్లే, నిత్యం మారుతున్న కాలానికి అనువుగా మనం మారవలసిన అవసరం ఉంది. మార్పులకు కూడా మనం సిద్ధం కావాల్సి ఉంది.

ఈ నెల 14న మనం మకర సంక్రాంతిని జరుపుకుంటున్నాం. ఉత్తర ధ్రువంలో దక్షిణాయనం సందర్భంగా భూమి గమనంలో వచ్చే మార్పులకు ఈ రోజు సంకేతంలా నిలుస్తుంది. దక్షిణ ప్రాంతంలో మనం పంటల పండుగ సంక్రాంతిని సంబరంగా జరుపుకుంటాం. ఈ నెలలోనే మనం వసంత పంచమిని జరుపుకుని సరస్వతికి పూజలర్పిస్తాం.

ఈ సంవత్సరం కొన్ని ఆసక్తికరమైన కొత్తపుస్తకాలు ప్రచురించబోతున్నాం. తొలి పుస్తకంతో చందమామ చిత్రకారులకు నివాళి పలుకుతున్నాం. గత 60 సంవత్సరాలుగా శంకర్, చిత్ర, ఎంటీవీ, వడ్డాది పాపయ్య గార్లు వేస్తూ వచ్చిన చందమామ ముఖచిత్రాలను పుస్తక రూపంలో తెస్తున్నాం. పాఠకులు ఎంతో ఆసక్తిగా ఎదురు చూస్తున్న ఈ పుస్తక ప్రచురణతో మేం 2010ను ప్రారంభించబోతున్నాం! -సంపాదకుడు