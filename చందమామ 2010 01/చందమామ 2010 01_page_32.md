## సాంతంగా ఐస్క్రీమ్ తయారీ

షాపులో కొని తింటే ఐస్క్రీమ్ మజాగా ఉంటుంది నిజమే! స్వంతంగా మనమే ఐస్క్రీమ్ చేసుకోవడం కన్నా మించిన మజా ఉందా మరి! నోరూరించే ఐస్క్రీమ్ తయారీలో సులభమైన ప్రయోగాన్ని చేద్దాం రండి!

### ఏమేం కావాలి?

* రాతి ఉప్పు/టేబుల్ సాల్ట్

* చిక్కటి పాలు

* చక్కెర, ఎసెన్స్

* జిప్‌లాక్ బ్యాగ్‌లు, ప్లాస్టిక్ జాడీ, ఐస్ ముక్కలు

### తయారు చేయడం ఎలా?

* ఒక కప్పు కాచిన పాలు(గోరువెచ్చగా ఉంటే మంచిది), పావు కప్పు చక్కెర, అరస్పూన్ ఎసెన్స్‌ను కొలిచి సిద్ధంగా ఉంచుకోండి.

* వీటిని బాగా కలిపి మిశ్రమాన్ని జిప్‌లాక్ బ్యాగులో నింపండి. బ్యాగ్‌ను గాలి చొరబడకుండా గట్టిగా మూసి ఉంచండి(ఇదే ముఖ్యమైన దశ).

* ప్లాస్టిక్ జాడీ తీసుకుని ఐస్ ముక్కలు దానిలో నింపండి. పిడికెడు ఉప్పు కూడా దానిలో వేసి కొద్ది క్షణాలు బాగా కలపండి.

* ఐస్క్రీమ్ మిశ్రమం ఉన్న జిప్‌లాక్ బ్యాగ్‌ను తీసుకుని జాడీలో ఉంచండి.

* జాడీ మూత బిగించి నేలమీద కనీసం 10 నుంచి 15 నిమిషాలు అటూ ఇటూ దొర్లించండి.

* మరోవైపున ఐస్, ఉప్పు మిశ్రమంతో కూడిన మరో పెద్ద జిప్‌లాక్‌బ్యాగ్‌ను సిద్ధంగా ఉంచుకోండి.

* ఐస్క్రీమ్ మిశ్రమంతో ఉన్న బ్యాగ్‌ను దీంట్లో ఉంచి మీ చేతులతో పది నిమిషాలపాటు దాన్ని మర్దించండి(గ్లవుజులను వాడండి).

* బ్యాగ్ నుంచి బయటకు తీసి దాన్ని గిలకరించండి. మీ చేతుల్లో ఐస్క్రీమ్ తయారుగా ఉంది. మీ ఐస్క్రీమ్‌లో ఇంకా ప్రయోగాలు చేయండి. ఏది రుచిగా ఉందో కనిపెట్టండి.

### ఎలా తయారవుతుంది:

ఐస్‌కు ఉప్పు కలిపినప్పుడు, అది ఐస్ గడ్డకట్టే సమయాన్ని తగ్గిస్తుంది. మరో మాటలో చెప్పాలంటే ఉప్పు అనేది ఐస్‌ను మరింత చల్లబరిచి, ఐస్క్రీమ్ మిశ్రమం వేగంగా గడ్డకట్టేలా చేస్తుంది.