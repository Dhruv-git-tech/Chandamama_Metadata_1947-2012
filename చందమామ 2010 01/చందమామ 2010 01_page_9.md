వెనువెంటనే తూగువచ్చేసింది. పడుకోవాలని పించి గోనెచింకి పాత ఇమ్మని కూతురిని అడిగాడు. అయితే, ఆమె తండ్రిని పడకగదిలోకి తీసుకు వెళ్ళి పడక మీద పడుకోమని చెప్పి వచ్చేసింది.

పడకకు నాలుగు వైపులా ఉన్న స్తంభాలకు దోమతెర కట్టబడి ఉంది. అంత వరకు అలాంటి పడకా, దోమతెరా చూసి ఎరుగని పెద్దాయన తికమక పడ్డాడు. స్తంభాల మీదికి ఎక్కి పైనున్న దోమతెరమీద పడుకోవాలేమోననుకున్నాడు.

చిన్నప్పటినుంచి చెట్లెక్కిన అనుభుతం ఉన్నందు వల్ల, ఈమాత్రానికి మళ్ళీ కూతురిని పిలిచి అడగడం ఎందుకులేననుకుని, ఒక్క ఊపుతో స్తంభంమీదికి ఎక్కి చూశాడు. తల పంకిస్తూ, పడుకోవడానికి రోజూ ఇంత కష్టపడి పైకి ఎక్కాలి పాపం బిడ్డ అనుకున్నాడు కూతుర్ని తలచు కుంటూ. ఆ తరవాత పైన నలుచదరంగా ఉన్న దోమతెరమీద పడుకోబోయి దభీమని తెరతో సహా పడకమీదికి పడిపోయాడు!

దెబ్బ తగల్లేదుగాని, ఆ శబ్దానికి ఇంటిల్లిపాదీ పరిగెత్తుకు వచ్చి చుట్టూ మూగడంతో కాస్తాహడలిపోయాడు. ఆ తరవాత కూతురికి తను చేసిందంతా వివరించి చెప్పాడు. ఇంట్లో వాళ్ళు బలవంతంతో నవ్వు ఆపుకుని, ప్రశాంతంగా పడుకోమని చెప్పారు. అయితే, అతడు పడక మీద పడుకోనని మొండికెత్తాడు. ఆఖరికి ఒక గోనెచింకి పాతను తీసుకుని నేలమీద పరుచు కుని పడుకున్నాడు.

తెల్లవారగానే పల్లు తోముకోవాలని వేపపుల్ల కోసం చూశాడు. అయితే, అతడి కూతురు మెత్తటి పళ్ళపాడిని చేతిలో పోసింది. అతనికి ఏం చెయ్యాలో తెలియలేదు. నోట్లో వేసుకుని మింగ బోయి, కక్కుకున్నాడు. తండ్రి దగ్గు చూసి కూతురు పరిగెత్తుకు వచ్చింది. నానా తంటాలు పడి ముఖం కడుక్కున్న అతడు, ఇక ఇక్కడ క్షణం కూడా ఉండలేనంటూ ఇంటికి బయలు దేరాడు.

ఇల్లు చేరుతూ గాఢంగా నిట్టూర్చాడు. కూతురి క్షేమం గురించి అడిగింది భార్య. “ఏం చెప్పమంటావు? పాపం ఆ ఇంట్లో మన అమ్మాయి పడుతూన్న అవస్థలు ఇన్నీఅన్నీ కావు! తెల్లవార గానే ఏదో ఘాటైన పాడి తినాలి. ఆ తరవాత రకరకాల దిక్కుమాలిన తిళ్ళన్నీ కడుపు నిండా తిని తీరాలి!” అన్నాడు విచారంగా. “ఆ తరవాత రాత్రయిందంటే స్తంభాల మీదికి ఎగబ్రాకి పోయి అదేదో ప్రమాదకర మైన వింత పడకమీద పడుకోవాలి!” అని వివరించాడు భయంభయంగా.

వృద్ధ దంపతులు పడుకున్నారేగాని, చిన్న కూతురు అనుభవిస్తూన్న ఇక్కట్ల గురించి, అమాయకత కొద్దీ విచారించక ఉండ లేకపోయారు.