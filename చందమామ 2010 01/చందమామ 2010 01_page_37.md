వినియోగిస్తాను. మీరు కొంత శ్రమదానం కూడా చేస్తే బావుంటుంది,” అన్నాడు జగన్నాధం. వాళ్ళు ఆ మాటకు పరమానందం చెంది, “అలాగే బాబూ. చక్కగా చెప్పారు. అందుకే మిమ్మల్ని సంప్రదించనిదే మేము ఏ పనీ చెయ్యం,” అన్నారు.

ఆ పొగడ్తకు జగన్నాధం నవ్వి, “ఇదంతా నా తెలివి అనుకుంటున్నారా? కాదు. పక్క వీధిలో రామశాస్త్రి అనే గొప్ప పండితుడు న్నాడు. ఆయన మానవత్వమే మనిషి కుల మనే మహానుభావుడు. ఆయనే నాకు మార్గ దర్శీ, దేవుడూ, అన్నీ. ప్రతి మనిషిలో దేవుడు న్నాడు. కష్టపడడం; పక్కవారి కష్టసుఖాలలో పాలుపంచుకోవడమే నిజమైన దైవభక్తి అనీ అలాంటి వారికి దేవుడి కరుణ ఎప్పుడూ ఉంటుందనీ అంటారాయన. అందువల్ల మీరు కృతజ్ఞతలు చెప్పాలంటే రామశాస్త్రికి చెప్పండి,” అన్నాడు.

ఆ ఇద్దరూ రామశాస్త్రిని తలుచుకుని దండాలు పెట్టుకుంటూ వెళ్ళిపోయారు. తరవాత జగన్నాధం మేనల్లుణ్ణి చూసి

నవ్వుతూ, “వస్తూనే మాటల్లో పడిపోయాను. రా లోపలికి వెళదాం,” అన్నాడు.

“మామయ్యా, రేపు ఉదయమే మా ఊరు వెళ్ళిపోతాను,” అన్నాడు రాజా, తల వంచుకుని.

మేనల్లుడిలో వచ్చిన మార్పును గ్రహించిన జగన్నాధం, “అదేమిట్రా, ఇలా వచ్చి అలా వెళ్ళిపోతానంటావేమిటి?” అన్నాడు ఆశ్చర్యం నటిస్తూ.

“లేదు మామయ్యా, నాన్నకు వయసు మీదపడుతోంది అందువల్ల నేను జమీం దారుగారి దివాణంలో ఉద్యోగంలో చేరదలి చాను. ఇప్పటికి వెళ్ళి వీలుచూసుకుని మళ్ళీ వస్తాలే. మీ ఊళ్ళో ధర్మపైద్యశాలకు నేనుకూడా శ్రమదానం చేస్తాను,” అన్నాడు రాజా తేలికపడ్డ మనసుతో.

మేనల్లుడిలో వచ్చిన మార్పుకు ఎంతో సంతోషించిన జగన్నాధం, “సరే నీ ఇష్టం. మాకు మాత్రం అంతకంటే కావలసినదే ముంది?” అన్నాడు చిన్నగా నవ్వుతూ.

- లక్ష్మీగాయత్రి