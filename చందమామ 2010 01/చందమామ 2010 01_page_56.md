సంగతి వాడు మర్చిపోయాడో, రాక్షసాధము లతోపాటు వాడూ, మన మిత్రులూ కూడా నా మంత్రశక్తకి బలైపోతారు,” అన్నాడు కాలశంబరుడు.

భద్రుడు తలవంచుకుని కొంచెం సేపు ఏదో ఆలోచించి, “మహామాంత్రికా! అందుకు నేనొక చిన్న జాగ్రత్తతీసుకుంటాను. శశికాం తుణ్ణీ, కాంతిసేననీ యిప్పుడేసరోవర ప్రాంతం చేర్చమని కుంభీరుడికి కబురంపుతాను,” అన్నాడు.

ఆ మాటకు మాంత్రికుడు కళ్ళింతచేసి, “నీ స్నేహితుల రక్షణ ప్రయత్నంలో నీవు నా పథకం అంతా పాడుచేసేట్టున్నావు. నీవు, ఆ రాక్షసుడి దగ్గిరకు పంపే మనిషిని మహాకలి సేవకులు చూస్తే ఎంత ప్రమాదమో ఊహిం చావా? వాణ్ణి వాళ్ళు దొరక పుచ్చుకుంటే, క్షణాల మీద మన రహస్యాలన్నీ వాడి చేత చెప్పించగలరు. అందుకే ముఖ్య విషయాలు పరమ రహస్యంగా దాచి ఉంచాను. నీవు మాత్రం కుంభీరుడిదగ్గిరకు ఎవర్నీపంపకు,” అన్నాడు.

భద్రుడు అంగీకార సూచకంగా తలా డించి వెళ్ళిపోయాడు. మాంత్రికుడు, విరూ పుడి కేసి తిరిగి, “నీ నల్లగరుడుడు మను షులకు బాగా మాలిమి అయిందేనా? బంగారు మొసలితో దానికి పాత్తుకలపాలి. రాక్షసుల మూఢవిశ్వాసాలను మనం వీలై నంతవరకూ ఉపయోగించుకుని, వాళ్ళను ఆదమరిపించి సర్వనాశనం చేయాలి,” అని చెప్పాడు.

విరూపుడు, గరుడపక్షిని మాంత్రికుడి చేతికిస్తూ, “ఇదేదో దేవతా పక్షి! మనుషుల్ని మించిన జ్ఞానం దీనికున్నది. శిథిల దేవా లయం దగ్గిర ఇది నరవానరాన్ని ఒక్క దెబ్బతో కింద పడకొట్టిందంటే నవ్వు, దొరా,” అన్నాడు.

మాంత్రికుడు గరుడపక్షిని అందుకుని కిందపెట్టి, దాని ముందుకు తన దగ్గిరున్న బంగారు మొసలిపిల్లను తోశాడు. గరుడపక్షి మొదట్లో దాన్ని ముక్కుతో పొడవబోయింది. కాని, విరూపుడు వారించే సరికి తల అటూ ఇటూ తిప్పిదాని కేసి చూస్తూ, చిన్నగా కీ పెట్టసాగింది.

“భేష్, సెభాష్!” అంటూ కాలశంబరుడు గరుడపక్షి కాలిన వేలాడుతున్న తాడును