“నీకు ప్లేటోను గురించి ఎలా తెలుసు?”

“లెక్కలు చూడ్డానికి వర్తమానానికి వెళ్ళేవారు ‘ఒకరు’ నుంచి మనుషుల్లా ఎలా ప్రవర్తించాలో నేర్చుకుంటారు. అప్పుడు చదవడం, రాయడం కూడా నేర్చుకుంటాం,” వివరించింది లెమన్.

“సరే, ప్లేటో సిద్ధాంతం ప్రకారం ప్రపంచంలో మనం చూసే రూపాలు ‘అసలు రూపాన్ని’ అభినయించే మాయా రూపాలు. ఈ అసలు రూపమే శాశ్వతమైనది, మార్పులేనిది.”

“అంటే?”

“అసలురూపాలు వాటి రూపాలతోనే కొన సాగుతూ ఉంటాయి. దాని అనుకరణలైన మాయారూపాలు పరిసరాలకు అనుగుణంగా మార్పు చెందుతూ ఉంటాయి అని అర్థం.”

“ఇంకా, అదేమిటో నాకు అంతుబట్టడం లేదు!”

లెమన్ గాఢంగా నిట్టూర్చి, “నేనొక ఉదా హరణ చెబుతాను. అది నిజానికి ప్లేటో ఉదహరించిందే. మనం రకరకాల గుర్రాలను చూస్తాం. అవునా? తెల్లవి, నల్లవి, ఊదావి, మచ్చలివి, కుంటివి... ఇలా. అయితే, నేను, ‘గుర్రం’ అనే మాట అనగానే నువ్వు ఏమను కుంటావు? నీ మనసులో ఒక రూపం ఏర్పడు తుంది. అదీ నిజమైన రూపం. ఆ రూపం ఎప్పుడూ ఉంటుంది. అదే సారం, ఆత్మ,” అని ముగించింది.

“అంటే ఈ సారం... నాలోనూ సారం ఉంటుందిగా?”

“తప్పకుండా... కలిగి ఉంటావు. మానవ ప్రాణికి సంబంధించినది. అది తెలుసుకో లేని అజ్ఞానివి గనక, నువ్వు దాన్ని ఉపయో గించలేవు.”

ఆ కొద్దిపాటి కాలంలో నా బుర్ర గ్రహించ గలిగినంత సమాచారాన్ని సేకరించుకున్నాను.

“భోజనానికి వెళదామా?” ఓమెన్ కంఠ స్వరం మృదువుగా స్పష్టంగా వినిపించింది.

“వెళదాం. అయితే, డోడో మాంసం వద్దు. దయచేసి ఏదైనా శాకాహారం ఇవ్వండి?”

“నీకు తగినది!” అన్నది లెమన్. “మాతో, రా,” అంటూ ఓమెన్ తన బరువైన రెక్కతో నా భుజాన్ని తాకింది.

అతడు నన్ను పరిశుభ్రంగా ఉన్న ఒక గుహలోకి వెంటబెట్టుకుని వెళ్ళి, తినడానికి కొన్ని పళ్ళు ఇచ్చాడు. కోలగా పసుపుపచ్చ రంగుతో ఉన్న పండును, అనుమానంగానే తిన్నాను. కాని చాలా రుచిగా ఉంది. ఇంకా కొంచెం తినాలనుకున్నానుగాని, అంతలోనే ఒక విషయం స్పష్టం చేసుకోవాలనుకుని, “మా తాతయ్యను నేనెప్పుడు చూడగలను?” అని అడిగాను.