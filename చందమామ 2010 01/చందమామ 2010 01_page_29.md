తన భయం గురించి ఈ నక్కకు తెలియ
నివ్వటం మంచిది కాదని, “ప్రత్యేకించి
కారణం ఏమీ లేదు. తాగబుద్ధి కాలేదు
తిరిగి వచ్చేశాను,” అన్నది పింగళకం.

“చెప్పకూడని రహస్యమైతే పోనియ్యండి.
అన్ని విషయాలూ అందరితోనూ చెప్పదగి
నవి కావు,” అన్నది దమనకం.

దమనకం బుద్ధి సూక్ష్మతలో గురికుదిరి,
పింగళకం, “మన అరణ్యంలోకి ఏదో ఒక
భయంకరమైన మృగం వచ్చింది. దాని రంకె
మహాభయంకరం! అలాంటి భయంకరమైన
ధ్వనిని నేను మున్నెన్నడూ విని ఉండలేదు.
అందువల్ల నేను ఈ అరణ్యాన్ని విడిచిపెట్టి
పోదామనుకుంటున్నాను,” అన్నది.

“అదేమిటి! ఏలిన వారు ధ్వనికే భయ
పడుతున్నారా? మీ వంటి వారి నోటి నుంచి
అలాంటి మాట రావడం విడ్డూరంగా ఉంది.
అదీగాక ధ్వనులన్నీ ప్రమాదం కలిగించవు.
ఉరుములు వింటాం. తుపాను ధ్వని వింటాం.
కాని ఇవి మనకు కీడు చేయవు. ధైర్యశాలి
దేనికీ భయపడడు, విధికి కూడా జడియడు.

మీరు, ధైర్యంగా ఉండండి. మీరు విన్న
రంకెను లక్ష్యపెట్టకండి. అవునూ, మీరు రణ
దుందుభి కథ వినలేదా?” అన్నది దమనకం.

“ఏమిటా కథ?” అని పింగళం అడిగింది.
దమనకం ఇలా చెప్పింది:

ఆకలి గొన్న ఒక నక్క ఆహారం కోసం
వెతుకుతూ యుద్ధభూమికి వెళ్ళింది. అక్కడ
దానికొక భయంకరమైన ధ్వని వినవచ్చింది.
నక్క భయపడి, “చచ్చానురా, దేవుడా!”
అనుకుని వెనక్కు తిరిగి పరిగెత్తింది. మళ్ళీ
ధైర్యం కూడదీసుకుని తీరా చూస్తే, ఒకచెట్టు
కింద కొమ్మకు ఒక రణదుందుభి కట్టి ఉన్నది.
గాలికి కొమ్మలు కదిలి, దాన్ని కొట్టటం చేత
భయంకర ధ్వని వస్తున్నది. దాని నిండా
మాంసం ఉంటుంది. తినవచ్చుననుకుని ఆ
నక్క దాన్ని ఒక పక్క నుంచి కొరికి రంథ్రం
చేసింది. కాని ఆ దుందుభిలో కొయ్యా,
చర్మమూ తప్ప నక్కకు ఏమీ కనిపించలేదు.

దమనకం ఈ కథ చెప్పి, ‘కేవలం ధ్వను
లను బట్టి ఏమీ నిర్ణయించ రాదు,’ భయ
పడకూడదు అన్నది.