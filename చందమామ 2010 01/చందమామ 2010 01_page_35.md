శాక, కష్టపడడం మానేసి దేవుణ్ణి నమ్ముకు నేవాడు నాకు అల్లుడయితే ఉన్నది కాస్త ఊడ్చుకుపోతుంది,” అని మొహంమీదే చెప్పేసి, కూతురికి వేరే సంబంధం చూసుకు న్నాడు. “నువ్వే వీణ్ణి ఎలాగైనా దారిలో పెట్టాలి అన్నయ్యా,” అంటూ శాంతమ్మ మరోసారి కొంగుతో కళ్ళొత్తుకుంది.

చెల్లెలూ, బాహుగారూ చెబుతూన్న మాటలు వింటూ ఆశ్చర్యపోతూన్న జగన్నాధం, “ఏం మామయ్యా, ఇప్పుడేనా రావడం,” అంటూ పలకరించిన రాజా మాటలతో వెనక్కు తిరిగి చూశాడు.

పట్టుపంచె, నుదుట విభూతి, మెడలో రుద్రాక్ష మాలతో మరేదో పూసలపేర్లు, చిన్న తరహా సాధువులా ఉన్న మేనల్లుణ్ణి చూసి దిగ్గ్రాంతి చెందాడు జగన్నాధం.

మేనమామ ముఖ కవలికలను చూసి, ఏం జరిగి ఉంటుందో ఊహించిన రాజా, “ఏం మామయ్యా, అమ్మానాన్న నన్ను గురించి నీకూఫిర్యాదు చేసి ఉంటారే,” అని అడిగాడు.

“అబ్బే, అదేం లేదుగాని, నీకు భక్తి కాస్త ఎక్కువగానే ఉన్నట్టుందే,” అన్నాడు జగ న్నాధం. “ఏం, నీకు మాత్రం లేదా?” అని రెట్టించాడు రాజా వెటకారంగా.

జగన్నాధం చిన్నగా నవ్వి, “నీకు తెలి యదా? నేను మనిషి దేవుళ్ళనే నమ్ముతాను,” అన్నాడు.

మనిషి దేవుళ్ళంటే సాధుసన్యాసులని అర్థం చేసుకున్న రాజా, ఎంతో సంతోషిస్తూ మేనమామను మంచి చేసుకుని ఆ సాధువుల ఆదరణ పొందాలని నిశ్చయించుకున్నాడు. “మనిషి దేవుళ్ళా! ఎక్కడున్నారు మామయ్యా? మీ ఊళ్ళోనేనా?” అని అత్రుత్తగా ప్రశ్నించాడు.

మేనల్లుడి మనోగతం కనిపెట్టిన జగ న్నాధం, “అవును. నువ్వొస్తే నీకూ చూపి స్తాను,” అన్నాడు.

ఆ మాటలకు మహదానందపడిన రాజా, మరునాడే మేనమామతో బయలుదేరాడు. సాయంకాలానికి ఇంటికి వెళ్ళేసరికి, ముందు వసారాలో జగన్నాధం కోసం వచ్చిన ఇద్దరు మనుషులు తిరిగి వెళ్ళిపోబోతూ కనబడ్డారు. వాళ్ళిద్దరూ జగన్నాధాన్ని చూడగానే నమ స్కారం చేస్తూ, “అయ్యా, మీ నోటి చలవన ఈ ఏడు పంటలు బ్రహ్మాండంగా పండాయి. రాములవారి కల్యాణానికి చెరో వెయ్యిరూపా యలు ఇద్దామని తీసుకువచ్చాం,” అన్నారు.