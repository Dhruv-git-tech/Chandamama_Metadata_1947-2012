చేసేలా ఏర్పాటు చేశాము. ప్రతి ఇంటిలోనూ ఇప్పుడు స్వంత స్నానశాల, మురుగునీటి కాలు వలు ఉన్నాయి.”

“ఆహా! మా సుమేరు ప్రాంతంలోని మహా నగరాలు కూడా ఈ సౌకర్యాలను కలిగిలేవు.” ఆ వర్తకుడి నోటి నుంచి అయిష్టపూర్వకంగానే ఆ మాటలు వెలువడ్డాయి.

ప్రజలు గుమికూడి ఉన్న ఓ ప్రాంతానికి వారు చేరుకున్నారు. “మహా స్నానఘట్టం,” సగర్వంగా చెప్పాడా యువకుడు. “ఇది 180 అడుగుల వెడల్పు కలిగి ఉంది. స్నానపు కొలనే, 39 అడుగుల పొడవు, 23 అడుగుల వెడల్పుతో దట్టించిన ఇటుకలతో తయారు చేయబడి ఉంది. ఒక అంగుళం మందంతో ఖనిజతైలం-తారు-తాపడం చేసి నీటి చుక్క చొరబడకుండా చేశాము.”

“మీకు వేడినీటి స్నానమందిరం కూడా ఉందే,” వర్తకుడు మాటకలిపాడు. “ప్రతిమెట్టు మీదా దీపస్తంభం కనబడుతోంది. అతి కొద్ది నగరాల్లో మాత్రమే ఇంత విలాసవంతమైన నివాసగృహాలను చూశాను!

మహాకవులు, మహానేతలు ఉండదగిన గొప్ప నగరమిది.”

“ఇప్పుడు నా పని పూర్తయ్యింది.”

ఆ వర్తకుడు అతడికేసి చూశాడు. “నిన్ను ఎప్పుడో చూసినట్లుంది నాకు.” అతడి కళ్ళు వినూత్నంగా రూపొందించిన ఆరు పేటల రాగి కంఠహారంపై నిలిచాయి. అతడు నిట్టూర్చాడు. “దారో అబ్బాయి...”

“అవును నేనే అతడిని,” మనీస్ నమస్కరించాడు. “సంవత్సరాలుగా క్రమబద్ధంగా నిర్మించిన దాని ఫలితమే ఈ నగరం. మా శక్తి, యుక్తి,

వయోవృద్ధులు, సంస్కృతి కలబోస్తే ఈ నగరం.”

“నిజమే, నువ్వు అప్పటి నుంచి పూసలతో ఆడుకోవటం లేదు కదా!” ఆ వర్తకుడు నవ్వాడు.

“మరి నగరానికి మృతనగరం అని ఎందుకు పేరు పెట్టావు?”

“ఇది చరిత్రలో సజీవంగా ఉండే క్షీణ నగరం” చెప్పాడు మనిస్.

“ఇప్పటి నుంచి వేలాది సంవత్సరాల పాటు ఈ నగరం చరిత్రలో గుర్తుండిపోవాలని నా కోరిక. ఒక సుమేరు లాగా, ఓ బాబిలాన్ లాగా, ఒక ఈజిప్టు లాగా ఈ నగరం కూడా ప్రజల జ్ఞాపకాల్లో ఉండిపోవాలి. మా ప్రజలు నశించిపోవచ్చు. కానీ, మా నాగరికత ఎంత ఘనమైనదో ప్రపంచం తెలుసుకుని తీరాలి.” అంటూ నవ్వాడతడు.

“అందుకే దీనికి మొహెంజో-దారో అని పేరు పెట్టాను కూడా...”