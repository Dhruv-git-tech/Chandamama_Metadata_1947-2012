కృష్ణకాంతుడికి ఊరకుక్కలంటే చచ్చేంత భయం. ఇది జాతికుక్క కూడానూ, సింహం లాగా ఉంది! కొత్తమనిషి కావడంవల్ల అతన్ని మరీ మరీ పట్టి చూస్తున్నది. ఇక అతనికి నిద్రప్రాప్తి పూర్తిగా పోయింది.

తెల్లవారుఝామున కాస్త కునుకు పట్టు తూండగా, ఇంటాయన వచ్చి అతన్ని లేపే శాడు. అతిథి లేస్తేగాని ఇంటి పనులేవి చెయ్యగూడదట!

రాత్రంతా నిద్రలేకపోవడమూ, ప్రయాణం బడలికా, గాలిమార్పూ మూలాన కృష్ణకాం తుడికి జలుబు చేసి, తుమ్ములు పట్టుకు న్నాయి.

ఇంటాయన తల్లికి డెబ్బై ఏళ్ళు. కృష్ణ కాంతుడు తుమ్మినప్పుడల్లా తన వేళ్ళు నీళ్ళలో ముంచి అతని నెత్తిన విదిల్చి, “చిరంజీవ!” అనుసాగింది. త్వరలోనే అతుని తల పూర్తిగా తడిసి పోయింది.

అతుని తుమ్ములు ఆగాక, “ఎలా ఉంది. నాయనా?” అన్నదావిడ.

“తల తుడుచుకునేటందుకు గుడ్డకావాలండీ,” అన్నాడు కృష్ణకాంతుడు.

“తప్పు, నాయనా! చిరంజీవ జలాన్ని తుడుచుకోకూడదు. దానంతట అదే ఆరి పోవాలి. ఇంట్లో వాళ్ళకు అస్తమానమూ ఇలా చెయ్యటం కుదరదు. కాని అతిథివి కాబట్టి ప్రత్యేక శ్రద్ధతీసుకోవాలి,” అని ఆమె వెళ్ళిపోయింది.

ఇలా నాలుగు రోజులు గడిపాడు కృష్ణ కాంతుడు. పురాణంవల్లా, కుక్క భయం

వల్లా అతునికి నిద్రబొత్తిగా లేకుండా పోయింది.

అతను వెళ్ళిపోయే రోజున అతని కోసం ప్రత్యేకంగా ఒకవీడ్కోలు పానీయం తయారు చేశారు. ఇంటాయన దాన్ని చిన్న లోటాలో కృష్ణకాంతుడికి ఇస్తూ, “అమృతంలాంటి ఈ పానీయం కేవలం అతిథుల కోసమే తయారు చేస్తాం. ఏడు లోటాలు అవుతుంది. అంతా నువ్వేతాగాలి. ఇంటి వాళ్ళెవరూ తాగకూడదు. ఇది మాసంప్రదాయం,” అన్నాడు.

కృష్ణకాంతుడు ఆశ్చర్యంగా, “అతిథులను గురించి ఇంత శ్రద్ధ తీసుకునేవాళ్ళు అరుదు. నా గురించి మీకు చాలా శ్రమా, ఖర్చూ అయ్యింది,” అన్నాడు.

“దానిదేముంది, బాబూ? కాని ఎందు వల్లనో మా ఇంటికి ఒకసారి వచ్చినవాళ్ళు మళ్ళీ రావడం లేదు. ఈ మధ్య ఒక్కరూ