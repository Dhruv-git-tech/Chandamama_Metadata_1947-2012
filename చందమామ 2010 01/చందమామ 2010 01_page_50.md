మన చరిత్ర పుటలనుంచి

మృత నగరం

క్రీ.పూ. 2800, మృతనగరం, సింధునది గట్టు ఓ చిన్న గుట్టమీద ఓ మనిషి నిలబడి సింధు నదిని, దానిపక్కన ఉన్న నగరంకేసి చూస్తున్నాడు. నగరం మొత్తం ఇటుకలతో కట్టిన నిర్మాణాలు, భవనాలను అడ్డుకుంటూ వ్యాపించిన పాడవాటి రహదారులు శుభ్రంగా కనిపిస్తున్నాయి. అల్లంత దూరాన ఆ మహానది పరవళ్ళు తొక్కుతూ ప్రవహిస్తోంది. చిన్నపిల్లలు ఇరుకైనమార్గులో పరుగెడుతున్నారు. మూపుల మీదసరకుల బరువుతో పశువులు గస్తే ద్వారాల గుండా సాగిపోతున్నాయి.

“ఓరి దేవుడా” అక్కడో మనిషి నిట్టూర్పు విడిచాడు.

“బాగుంది” అతడి కుడివైపు నుంచి ఓ స్వరం వినిపించింది. “అతడు షురుప్పక్ నుంచి వచ్చిన వర్తకుడు కాదు కదా!”

* * *

క్రీపూ. 2825, దారో, వాయవ్యసింధు ప్రాంతులో కొత్తగా ఏర్పడిన ఓ గ్రామం సన్నటి చెట్ల వరుసల కింద పదిహేనేళ్ళ వయస్సు కలిగిన ముగ్గురు అబ్బాయిలు కూర్చుని ఉన్నారు. వారిలో ఇద్దరు గోలీలాట ఆడుకుంటున్నారు. మరొక అబ్బాయి తన పంటిని రెమ్మతో పాడుచు కుంటున్నాడు.

“ఏమైనా అబా పెళ్ళి చేసుకోవడం వింతగా ఉంది.” నోట్లో రెమ్మ తిప్పుతూ నిరిమ్ ప్రకటించాడు. “నా అభిప్రాయం ఏమంటే ఆమె మన కంటే పెద్దదేంకాదు.”

“ఒక మేకల మంద, బండెడు పాత్రలు కలిగి ఉండేంత పెద్దదేలే” బార్టాబ్ గొణిగాడు. ఇతడు అబా సోదరుడు. “తల్లిదండ్రులు ఆమెకు ఇచ్చిన సంపద అంతా ఇంతా కాదు మరి!”

“షురుప్పక్ నుంచి వచ్చిన వర్తక శ్రేష్ఠుడు కూడా అక్కడ ఉన్నాడు. రాగి అభరణాల రాశులను తనవెంట తీసుకొచ్చాడు,” చెప్పాడు మనిస్.

“అవి కూడా ఆమె వద్ద ఉన్న సంపదకు సరిపోలవేమో!” నిరీమ్ ఆశ్చర్యం వ్యక్తం చేశాడు. “ఇంతకూ షురుప్పక్ ఎక్కడుంది?” అని అడిగాడు.

“నువ్వు ఎన్నటికీ చూడలేనంత దూరంలో ఉందిలే” చెప్పాడు బార్టాబ్.