వాడివి, కన్యాదాన సమయంలో తప్ప పెద్ద వాళ్ళు చిన్నవాళ్ళ కాళ్ళు కడగరాదు. అలా చేస్తే ఆయుక్తీణం! వయసొచ్చిన అడపిల్లలు పరాయిమగవాళ్ళ కాళ్ళు కడగకూడదు. అందుచేతచిన్నవాడికోసం ఆగులిసి వచ్చింది. వాణ్ణివెతకడంలో ఆలస్యమయింది. కాళ్ళు కడగకుండా అతిథిని కూర్చోబెట్టకూడదు. మరోలా అనుకోకు నాయనా.”

“అలాగే కానీ, నా అరికాళ్ళు పగిలి ఉన్నాయండీ, చన్నీరు తగిలితే మంటలు పుట్టుతాయి,” అన్నాడు కృష్ణకాంతుడు.

“అలా అనకూడదు. తిరిగి తిరిగి వచ్చిన వాళ్ళు చన్నీళ్ళతోనే కాళ్ళు కడుక్కోవాలి,” అన్నాడు ఇంటాయన.

చంటాడు కృష్ణకాంతుడి కాళ్ళు కడిగాడు. కాళ్ళు భగ్గున మండాయి. అతను లోపలికి

వెళ్ళి కూర్చున్నాడు. ఇంటాయన క్షురకుణ్ణి పిలిపించి, అతని కాళ్ళకు నూనె మర్దన చేయించాడు. కృష్ణకాంతుడికి చాలా హాయిగా ఉన్నది.

ఆ రాత్రి భోజనాలయ్యాకపురాణం శాస్త్రులుగారికి కబురు వెళ్ళింది. ఆయన వచ్చి, అర్ధరాత్రి దాకా పురాణం చదివి వినిపించి, వెళ్ళిపోయాడు.

“అతిథితో కలిసి పురాణం వింటే ఎంతో పుణ్యమట. ఇలాంటి సమయాల్లో తప్ప మీకూ, నాకూ పురాణకాలక్షేపం జరుగుతుందా?” అన్నాడు ఇంటాయన.

కృష్ణకాంతుడికి పెందలాడే నిద్రపోవడం అలవాటు. పురాణం చెబుతున్నప్పుడు అతను బలవంతానమేలుకొని ఉన్నాడు. కాని వేళ దాటే సరికి అతని నిద్రకూడా పోయింది.

అతనికి మండువాలో పక్క ఏర్పాటు చేశారు. అతను మంచంమీద నడుము వాల్చినాక, చంటాడు దొడ్లో నుంచి సింహంలా ఉన్న కుక్కను తెచ్చి, అతని మంచానికి కట్టేశాడు.

“అదేమిటి?” అన్నాడు కృష్ణకాంతుడు ఆశ్చర్యంతో.

“ఊళ్ళోదొంగు భయం ఎక్కువగా ఉన్నది. దొంగలు ముఠాలుగా వచ్చిపడి ఒక్కోసారి మనుషుల్ని చంపేసి కూడా పోతున్నారు. అందుకీ కుక్కను పెంచుతున్నాం. ఇటీవల దొంగలభయం తగ్గిందనుకో. అయినా అతిథికి రక్షణ కలిగించడం మాసంస్కారం,” అన్నాడు అక్కడే ఉన్న ఇంటాయన.