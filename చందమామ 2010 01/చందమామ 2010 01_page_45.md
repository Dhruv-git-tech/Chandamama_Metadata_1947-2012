అమరుడికెంతో సంతోషమైంది. అతడు వెంటనే, “నాదొక్కటే కోరిక, నేను మల్లికను పూర్తిగా మరిచిపోవాలి,” అనుకుని నిత్య విధులతో స్వామిని సేవించసాగాడు.

అలా కొన్నేళ్ళు సేవించడంతో అతనిలో క్రమంగా వైరాగ్యభావం ఏర్పడింది. ఒకనాడు స్ఫటికలింగానికి సాష్టాంగపడి, “ఈ జీవితం నుంచి మోక్షం ప్రసాదించు,” అని వేడుకు న్నాడు. అప్పుడు స్ఫటికలింగం నుంచి, “మోక్ష సిద్ధికి మాధవసేవతో పాటు మానవసేవా అవ సరం. నిన్నంతం చేయాలన్న దురూహతో ఇక్కడికి పంపిన శకారుడికి ఇప్పుడా పాప ఫలితంగా నరులకు తెలియని జబ్బు చేసింది. అతడి జబ్బు తగ్గే ఉపాయం చెబుతాను. అది అతడికి చెబుతానంటే నీవతడికి కలలో కనపడేలా చేయగలను. నీవల్ల అతడి జబ్బు తగ్గితే నీకు మోక్షం కలుగుతుంది,” అన్న మాటలు వినిపించాయి.



అమరుడు ఆశ్చర్యంగా, “ఈ విషయం నువ్వే అతడికి కలలో చెప్పొచ్చుగా!” అన్నాడు.

“అతడు నీకు అపకారం తలపెట్టాడు. నువ్వు క్షమిస్తేనే అతడికి జబ్బు తగ్గుతుంది. అపకారిని కూడా క్షమించగలిగితేనే నీకు మోక్షం లభిస్తుంది,” అన్నాడు అరణ్యేశ్వరుడు.

ఆ ప్రకారం అమరుడు ఒకరాత్రి శకారుడి కలలో కనిపించి, “ఈ నగరానికానుకుని ఉన్న అడవి మధ్యలో మర్రిచెట్టుకింద వెలసిన అరణ్యేశ్వరుణ్ణి దర్శించుకుని పదునారు ప్రదక్షిణాలు చెయ్యి. నీ జబ్బు మాయమౌతుంది,” అని చెప్పాడు.

శకారుడు ఒకరోజు అర్ధరాత్రి అడవికి బయలుదేరాడు. అరణ్యేశ్వరుణ్ణే స్మరించు కుంటూ చకచకా నడిచి మర్రిచెట్టు చేరుకు న్నాడు. దానికింద స్ఫటికలింగం కనపడగానే, కళ్ళు మూసుకుని భక్తి భావంతో శివుణ్ణే ధ్యానిస్తూ స్ఫటికలింగానికి పదునారు ప్రదక్షిణాలు చేసి కళ్ళు తెరిసేసరికి ఎదురుగా అమరుడు కనిపించి, “నన్ను గుర్తుపట్టావా?” అని పలకరించి తన కథ చెప్పి, “ఈశ్వరాను గ్రహం వల్ల నువ్విప్పుడు సంపూర్ణారోగ్యవంతుడివి. సంతోషంగా ఇంటికి తిరిగివెళ్ళు. నీకులా మరెందరికో ప్రయోజనం కలిగేలా స్వామి గురించి ప్రచారం చెయ్యి. అది పరోప కారం. ఇక్కడ స్వామికి నిత్యపూజలు జరిగే ఏర్పాటు చేయగలిగితే, నాకు మోక్షం ప్రాప్తి