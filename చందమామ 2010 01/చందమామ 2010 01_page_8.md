ఇల్లు చేరిన భర్తను చూడగానే, “అమ్మాయి ఎలా ఉంది?” అని అడిగింది ముసలావిడ ఆత్రుతగా.

“చాలా బావుంది. మనలాగే ఎంతో హాయిగా ఉంటోంది,” అన్నాడు భర్త సంతోషంగా. తమ కూతురు మంచి కుటుంబంలో ఉంటున్నం దుకు వృద్ధ దంపతులు ఎంతో సంతోషపడ్డారు.

మరో వారం తిరిగేసరికి పెద్దాయనకు చిన్న కూతురిని కూడా చూసి రావాలన్న కోరిక కలిగింది. ఆ మాట చెప్పేసరికి భార్య కూడా సంతోషించి ఆయన ప్రయాణానికి ఏర్పాటు చేసింది. ఒకనాటి ఉదయం పెద్దాయన గోనెసంచీ నిండుగా లేత కొబ్బరికాయలను తీసుకుని గొడుగు పట్టుకుని బయలుదేరాడు. సాయం కాలానికి కూతురు ఊరు సమీపించిన వృద్ధుడు ఆమె ఉంటూన్న ఇల్లు ఏదో గుర్తుపట్టలేక పోయాడు. అక్కడున్నవాళ్ళను అడిగితే ఒక పెద్దమనిషి పెద్ద ఇనుపగేట్లతో ఉన్న రెండంత స్తుల మేడను చూపాడు. దాన్ని చూసి వృద్ధుడు చెప్పరాని ఆశ్చర్యానికి లోనయ్యాడు. అంత పెద్ద మేడను అతడు అంతకు ముందెన్నడూ చూసి ఎరుగడు!

అంతపెద్ద ఇంట్లో ఉంటూ ఎవరైనా సంతోషంగా ఉండగలరని అతడు ఊహించలేకపోయాడు. అక్కడ తన కూతురు ఉండే అవకాశం లేదనుకుని వెనుదిరగబోయినవాడల్లా, “రండి, నాన్నా,” అన్న పిలుపు విని ఆగిపోయాడు.

కూతురు తండ్రిని ఆప్యాయంగా పిలుచుకు పోయి, లోపల సోఫాలో కూర్చోబెట్టింది. అలాంటి సోఫాలను అతడెన్నడూ చూసింది కూడా లేదు గనక, ఇబ్బందిగా కూర్చుంటూ, “మట్టి అరుగు మీద కూర్చునేంత సుఖం మరెక్కడా రాదు,” అనుకున్నాడు.

వ్యాపారం లాభసాటిగా సాగి, తామెలా ధన వంతులైనదీ వివరిస్తూ కూతురు వంటను పూర్తి చేసింది. నేలమీద అరిటాకు వేసుకుని గుప్పెడు మెతుకులు తిందామనుకుంటూన్న అతడికి ఆ వంటలను చూసేసరికి కళ్ళు చెదిరిపోయాయి. బల్ల మీద రకరకాల కూరలు, చేపల వేపుళ్ళు, ఆవిరులు వెదజల్లే అన్నం, అందమైన పళ్ళాలు చూస్తూంటే అతడికి నోట మాట రాలేదు. కూతురు, అల్లుడు పక్కనే కూర్చుని కొసరికొసరి వడ్డిస్తూ, తినమని బలవంతపెట్టారు. అతడు ఏమీ తోచక తికమకపడ్డాడు.

ఆఖరికి అతడొక చేప ముక్కను తీసుకు న్నాడు. అన్నంలో చిటికెడు ఉప్పు వేసుకుని కలుపుకుంటూ నంజుకోవడానికి మిరపకాయ అడిగాడు. అయినా కూతురూ, కోడలూ బల వంత పెట్టడంతో అక్కడి వంటలను కొద్దికొద్దిగా రుచి చూడ్డంతోనే అతడి కడుపు నిండిపోయింది.