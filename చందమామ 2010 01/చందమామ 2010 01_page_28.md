మంచి కాలంలోనూ, క్ష్టకాలంలోనూ మాకు తమరిని అనుసరించటం విధాయకం. ‘నన్ను ఇంత కాలం ఎందుకు చూడరాలేదు?’ అని తమరు అడిగారు. మీ అభిమానానికి కృత జ్ఞతలు అయినా, నన్ను తమరు తమ మంత్రి వర్గంలో చేర్చారా? ఆలోచనకు రమ్మని పిలి చారా? భృత్యులలో అర్హులెవరో, అనర్హులెవరో యజమాని గ్రహించనప్పుడు అర్హులైనవారు యజమానులకు దూరంగా ఉండిపోతారు,” అన్నది దమనకం.

“నక్కా, ఇంతకూ నువ్వు చెప్పదలిచిన దేమిటి?” అన్నది పింగళకం. కాస్తచిరాగ్గా.

“నక్కనని నన్ను తమరు చిన్నచూపు చూడవద్దు. మేలైనపట్టు, పురుగుల నుంచి వస్తుంది. రాతి నుంచి బంగారం వస్తుంది.

కర్ర నుంచి అగ్ని వస్తుంది. దీనిని బట్టి జన్మలో ఏమీ లేదు, గుణం ప్రధానం అని తెలుస్తుంది. అందుచేత నన్ను తమరు హీనంగా చూడవద్దు. నేను విశ్వాసపాత్రుణ్ణి, దూరంగా ఉన్నప్పటికీ ప్రభువుల మేలు కోరేవాణ్ణి. ఇతరులలాగా స్వలాభం చూసు కునే వాణ్ణి కాను,” అన్నది దమనకం.

“నాకు తెలియదా? ఇవాళ నీ రాకకు కారణం ఏమిటో చెప్పు,” అన్నది పింగళకం ఆత్రుతగా.

“క్షమిస్తానంటే నేనొక ముఖ్య విషయం తమతో చర్చించాలి. ప్రభువులవారు నీరు తాగటానికి నది వద్దకు వెళ్ళి, అంతలోనే తాగ కుండా ఎందుకు తిరిగి వచ్చారు?” అని దమనకం అడిగింది మెల్లగా.