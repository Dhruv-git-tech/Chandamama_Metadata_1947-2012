శకారుడింట్లో కొన్నాళ్ళుంటే ఆ విషయం తెలిసి నీ మనసు నిర్మలమౌతుంది. అప్పుడు సన్యాసం స్వీకరిద్దువుగాని,” అని పంపేశాడు.

అమరుడా సలహా పాటించి స్రవంతీ నగరం చేరుకుని శకారుడింటికి వెళ్ళాడు. అప్పుడు శకారుడు ఇంట్లో లేడు. మల్లిక అతణ్ణి కుశల ప్రశ్నలు వేస్తే, అమరుడామెను తనని మోసగించడానికి కారణం చెప్పమని నిలదీశాడు. దానికి మల్లిక హేళనగా నవ్వి, “నేనెన్నడూ నిన్ను పెళ్ళాడాలను కోలేదు. డబ్బు సంపాదించమనలేదు. నా అందానికి ఏ భాగ్యవంతుడో రాకపోడనుకున్నాను. అనుకున్న విధంగానే శకారుడొచ్చాడు. అది నా అదృష్టం, నీ దురదృష్టం. ఇందులో మోస మేముంది?” అన్నది.

అంతలో శకారుడు ఇంటికి వచ్చాడు. అమరుడతడికి జరిగింది చెప్పి, తను కొంత కాలం అతడి ఇంట సేవకుడిగా ఉంటాన న్నాడు. కానీ శకారుడు, “తెలిసో తెలియకో నా వల్ల నీకు అన్యాయం జరిగింది. నీ సేవ లందుకోవడం నాకు సబబు కాదు కాబట్టి, నీకో ఉపాయం చెబుతాను. ఈ నగరాన్నాను కుని పెద్ద అడవుంది. పరిసరాలకు భయ పడకుండా, నిర్మలమైన మనసుతో వచ్చిన మంచివాళ్ళకు కోరుకున్నదిచ్చే మహిమగల దేవుడా అడవిలో ఉన్నాడట. నువ్వక్కడికి వెళ్ళు, శుభం జరుగుతుంది,” అన్నాడు.

నిజానికా అడవి కృంగాలకూ, పిశా చాలకూ నిలయమని పేరు. అమరుడా అడవి లోకెళితే మరి తిరిగిరాడని శకారుడి నమ్మకం.

అమరుడు మాత్రం శకారుడి మాటలు నమ్మి ఆ అడవిలో ప్రవేశించాడు. ధైర్యంగా ముందుకు వెళితే దూరాన్నుంచి కృంగాల అరుపులు వినబడ్డాయి. పాములు కొన్ని బుసకొడుతూ ముందునుంచేపాకుతూ వెళ్ళాయి. ఐనా అతడేమాత్రం భయపడక ముందుకు వెళ్ళాడు. ఓ మగ్రిచెట్టు కింద ధగ ధగ మెరుస్తున్న స్ఫటికలింగం కనపడింది. సరిగొ అప్పుడే ఎవరో, “నేను అరణ్యేశ్వరుణ్ణి. సంపాదించిన లక్ష వరహాల్ని నిస్వార్థంగా పెంచినూరికిచ్చిన నీ మంచితూనికి మెచ్చాను. నువ్విక్కడే ఉండి నిత్యార్చనలతో ఉదయం, సాయంత్రం నన్ను సేవించు. నీ మనసులో ఏది కోరుకుంటే అది జరుగుతుంది,” అన్నట్టు చెవిలో వినిపించిందతడికి.