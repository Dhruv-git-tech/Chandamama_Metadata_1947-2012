నేను తల ఊపాను. తాతయ్య పునర్జన్మ సిద్ధాంతాల పట్ల అపార విశ్వాసంగల వ్యక్తి. పితృదేవతలుగా తమ పూర్వీకులను భావించి ఆయన రోజూ కాకికి కూడు పెడతాడు.

“అణువుల అమరిక మారినట్టయితే, పిల్లి, మేక రూపాలు సింహం, మనిషి రూపాలుగా రూపాంతరం చెందుతాయి. పదార్థం ఒక్కటే. మట్టికలో వస్తువులు తయారు చేసినట్టు... తెలిసిందా తడి మన్నుతో మనిషినీ చేయవచ్చు. కొండ లేదా ఇల్లూ తయారు చేయవచ్చు. అయితే అందులో సారపదార్థం ఏమిటి? మన్నే కదా?”

ఆ మాటలను అర్థం చేసుకోవడానికి ప్రయత్నించాను. కరెంటు పోతే చిన్నప్పుడు దీపాల వెలుగులో షాడోగేమ్స్, అంటే చేతుల నీడలతో గోడమీద జింకలు, ఎలుకలు, పెద్ద పక్షుల రూపాలు సృష్టించేవాణ్ణి. ఇప్పుడు ఆ సంగతి గుర్తుకు వచ్చింది.

“అనునిర్వలో సారం శాశ్వతమైనది. అది ఆత్మ. వర్తమానంలో, డోడోలు తమ పూర్వరూ పానికి తిరిగి రాలేనప్పుడు, దాని సారం ఇతర రూపాలలో అంతర్భాగాలుగా చిక్కుకుపోతాయి. అందువల్ల మనలో కొందరు నీలి తిమింగిలాలుగా, పందులుగా, ఎందుకూ? మనుషులుగా కూడా మారి ఉండవచ్చు,” అన్నది ఓమెన్.

నాకు ఈ సంభాషణ ఆసక్తిని రేకెత్తించింది. కొంతసేపయ్యాక మళ్ళీ ఓమెన్ కొనసాగించింది. “అయితే, డోడోసారం, డోడో రూపమే, అది అన్నట్టు యథారూపాలతో కొనసాగడా నికి సాధ్యమయ్యే ఏకైక ప్రదేశం అనునిర్వకు చేరుకుంటుంది.”

“ఇక్కడమిమ్మల్ని తినేశాకఏమవుతుంది?” అని అడిగాను.

“సారం మళ్ళీ మమ్మల్ని రూపొందిస్తుంది. మేము మా నిజమైన యదార్థ రూపాలతో చెక్కు చెదరకుండా తిరిగివస్తాం. ఎందుకంటే-మేమి క్కడ కోరిన రూపాలలో తిరిగి పుట్టడానికి అను వైన మా నిర్మల సార రూపంలో ఉంటున్నాం.”

ఓమెన్ అయోమయంగా ఉన్న నా ముఖం చూసి, “చాలా మంది మానవులు కూడా ఈ సిద్ధాంతాన్ని నమ్ముతారని నీకు తెలుసా?” అని అడిగాడు.

నేనేమీ చెప్పలేదు.

“ప్లేటోను గురించి విన్నావా?”

“విన్నాను.”

“ప్లేటో కూడా ఇలాంటి సిద్ధాంతాన్నే చెప్పాడు. ‘థియరీ ఆఫ్ ఫార్మ్స్’ అంటే స్వరూపాల సిద్ధాంతం అని అంటారు.”