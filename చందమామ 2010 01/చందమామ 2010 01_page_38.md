## అతిథి మర్యాద

కృష్ణకాంతుడు పారుగూరు వెళ్ళవలసి
వచ్చింది. ఆ ఊళ్ళో వాళ్ళ బంధువులున్నారు
గాని, వెళితే అతిగా అతిథి మర్యాదలు
చేస్తారు; అందుకని ఉండే రెండు రోజులూ
పూటకూళ్ళ ఇంట్లో ఉండమని తండ్రిసలహా
ఇచ్చాడు. అయితే, మర్యాదలు చేయించు
కుంటేతప్పేమని, కృష్ణకాంతుడు బంధువుల
ఇంటికే వెళ్ళాడు.

శీతాకాలం కావడంచేత అతని కాళ్ళు
పగిలి ఉన్నాయి. దానికితోడు బెణికింది.
అతను బంధువుల ఇళ్ళు చేరి తలుపు తట్ట
గానే ఇంటి యజమాని తలుపు తీసి, కృష్ణ
కాంతుణ్ణి చూసి కుశల ప్రశ్నలు వేసి, కృష్ణ
కాంతుడు వచ్చాడని గట్టిగా అరిచి భార్యకు
చెప్పాడు.

కృష్ణకాంతుడు లోపలికి అడుగుపెట్టబోతే
ఆయన వారించి, “ఒసేవ్, మన చంటాన్ని
పిలు!” అని అరిచాడు. కృష్ణకాంతుడికి

బయట నిలబడడం ఇబ్బందిగా ఉంది;
లోపలికి వెళ్ళి కూర్చోవాలని ఉంది. కాని
ఆయన గుమ్మానికి అడ్డం నిలబడి, అవీ ఇవీ
మాట్లాడుతున్నాడు. ఇంతలో ఆయన తనను
లోపలికి రానివ్వడనుకుని, కృష్ణకాంతుడు
అరుగుమీద కూర్చోబోతే, ఆయన దానికి
కూడా అడ్డుపడి, “ఒక్క నిముషం ఆగు
నాయనా. చంటాడు వచ్చేస్తాడు. అంతవరకూ
కూర్చోవద్దు,” అన్నాడు.

చంటాడు రావటానికి చాలాసేపుపట్టింది.
వాడు ఎక్కడికో ఆడుకోబోయాట్ట! వాడు
వచ్చి, చెంబులో నీళ్ళు తెచ్చాడు. అసలు
విషయం ఇంటాయన కృష్ణకాంతుడికి ఇలా
బోధపరిచాడు:

“అతిథి, దేవుడితో సమానం. అంచేత
అతిథిని దేవుడిలా గౌరవించడం మా ఇంటి
సంప్రదాయం. అతిథికి ఇంట్లో ఎవరో ఒకరు
కాళ్ళు కడగాలి. నువ్వేమో వయసులో చిన్న