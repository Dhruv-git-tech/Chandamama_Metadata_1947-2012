“లేదు. ఎందుకడుగుతున్నావు?”

“దాన్ని తిని ఉంటే ఈపాటికి నీ కడుపు గడబిడయి ఉండేది,” అంటూ కంఠస్వరాన్ని తగ్గించి, “ఆ మాట డోడోలకు చెప్పి, వాటి మనసు నొప్పించకు. అవి చాలా మంచివి పాపం!” అన్నది.

“ఇక్కడ డోడో మాంసాన్ని ఎంతో ఇష్టంగా తింటారనీ, అదే అలవాటనీ డోడోలు చెప్పాయే మరి!”

“హా...హా...హా... తాము అంతరించిపోయిన కథను మార్చడానికి అవి తెగ ప్రయత్ని స్తున్నట్టుంది.” అంటూ నవ్వింది చీనా ఏనుగు.

“ఏమిటది?” అని అడిగాను నేను ఆసక్తిగా.

“డచ్ వాళ్ళు డోడోలను ఏమని పిలిచేవారో నీకు తెలుసా? ‘వాల్ట్ ఓజెల్’ అని పిలిచే వారు. అసహ్యమైన పక్షి అని దానికి అర్థం. అంటే దాని మాంసం అంత చెత్తగా ఉండేద నుకోవాలి,” అన్నది చీనా ఏనుగు.

“అలాంటప్పుడు మరి దాన్నెందుకు వేటాడే వారు?”

“ఉత్తరోత్తరా మనుషులు దాని మాంసాన్ని రుచికరంగా వండడం కనుగొని ఉంటా రనుకుంటాను. మాంసం నుంచి డోడో తనాన్ని తొలగించి ఉంటారు. పైగా వినోదం కోసం వాటిని వేటాడి చంపి ఉండవచ్చు,” అన్నది ఏనుగు.

నాకు చాలా ఆశ్చర్యం కలిగింది.

“అవి చాలా సున్నితమైనవి. తాము అందరూ చెప్పుకునేంత నోరు లేని మూగప్రాణులు కావని నిరూపించ డానికి అవి విశ్వప్రయత్నం చేస్తాయి.”

అంటూ బిగ్గరగా నవ్వుతూ, తొండంతో నా వీపును తాకింది. దాని చిన్న కళ్ళు నుంచి అనుంద బాష్పాలు జలజలా రాలాయి. నేను నవ్వుతూ, “నువ్వు అల్పసంతోషివైన పిచ్చి ఏనుగువి!” అన్నాను.

చీనా ఏనుగు తలపంకీస్తూ, “నీ జుట్టంతా ఇసుకతో నిండి ఉంది,” అన్నది.

నేను వేగంగా జట్టు దులుపుకున్నాను.

ఆ రోజే మహాసభ జరుగనున్న రోజు. తీర్పు వచ్చే రోజు.

“మనం ఇప్పుడు ఎక్కడికి వెళ్ళాలి?” అని అడిగాను. మనసులో ఏర్పడిన భయం నా కంఠస్వరంలో వెలుపలికి కనబడనీయకుండా.

“నేను తీసుకువెళతాను,” అన్నది ఏనుగు చిన్నగా నవ్వుతూ.

“డోడోలు ఎక్కడ?”

“తమను ఉదయం ఫలహారంగా తీసుకో మని ఒప్పించడానికి ఎవరి దగ్గరికో వెళ్ళి ఉంటాయి,” అంటూ చీనా ఏనుగు మళ్ళీ బిగ్గరగా నవ్వసాగింది. - (ఇంకావుంది)

- సామ్యారాజేంద్రన్

To dance

నాట్యం చేయడానికి

నగేశ్వాస్

Sanskrit

నర్తితుమ్

చందమామ

67

జనవరి 2010 T