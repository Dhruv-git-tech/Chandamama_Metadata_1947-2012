భారత దర్శిని

చిత్రమైన కానుక

దేవుడిపై ప్రేమానురాగాలతో భక్తులు ఎక్కడైనా సరే పళ్ళు, కొబ్బరికాయలు, పలహారాలు సమర్పిస్తుంటారు. కాని ఆదేవదేవుడేకే సారాయి కానుకగా సమర్పించే వారి గురించి మీరు ఎక్కడైనా విన్నారా? మధ్యప్రదేశ్ రాష్ట్రం ఉజ్జయినిలోని శ్రీ కాలభైరవస్వామి ఆలయంలోని దేవుడికి దేశం నలుమూలల నుంచి వచ్చే వేలాది మంది భక్తులు సారాను కానుకగా సమర్పిస్తున్నారు. పూజారులు సారాయి నింపిన పళ్ళేన్ని దేవుడి విగ్రహం ముందు పెడితే ఆ రాతివిగ్రహం మెల్లగా సారాయిని తాగడం ప్రారంభిస్తుందని నానుడి. ఇది ఏ నిండు పున్నమి నాడో జరిగే అద్భుతం కాదు మరి. ప్రతిరోజూ ఇలా జరుగుతూ ఉంటుందట. పండుగ రోజైతే వందలాది సీసాలకొద్దీ సారాను దేవుడు సేవిస్తాడట. ఈ సారా ఎక్కడికి పోతోందో ఎవరికీ తెలియదు. అయితే దేవుడికి సారా నైవేద్యంగా సమర్పించే ఈ ఆచారం తరతరాలుగా జరుగుతూ ఉంది.

విధినిర్వహణలో అమర సైనికుడు

హర్భజన్ సింగ్ 1962నాటి చైనా-భారత యుద్దంలో అసువులు బాసిన భారతీయ సైన్యాధికారి. అయితే ఈనాటికీ అతడు సిక్కిం తూర్పు ప్రాంతంలోని నాథూలా మార్గంలో విధినిర్వహణ చేస్తూనే ఉన్నాడని జనం నమ్ముతున్నారు. యుద్దకాలంలో కొండచెరియ విరిగిపడిన ఘటనలో హర్భజన్ సింగ్ మృత్యువాత పడ్డాడు. సైనిక లాంఛనాలతో అతడికి అంత్యక్రియలు నిర్వహించారు. అతడి సహ చరులు తన సమాధిపై ఓ గోపురం నిర్మించారు. సైనికులు చెప్పే చాటువు ప్రకారం సముద్రమట్టానికి 13,123 అడుగుల ఎత్తులో ఉన్న ఆ ప్రాంతంలో హర్భజన్ సింగ్ క్రమశిక్షణను నిక్కచ్చిగా పాటిస్తున్నాడట. భారత్-చైనా మధ్య యుద్ధం జరగడానికి మూడు రోజుల ముందు ఓ బాబా భారత సైనికులను హెచ్చరించాడని చెప్పుకుంటున్నారు. నాథూలా వద్ద ఇప్పటికీ ఇరుదేశాల మధ్య జరుగుతున్న సమావేశాల్లో చైనీయులు ఆ బాబా కోసం ఓ కుర్చీ వేసి ఉంచుతున్నారట.