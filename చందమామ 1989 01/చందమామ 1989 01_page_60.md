పెట్టవలనిన వాత, వాడి చేతి మీద పెట్టే సరికి, బ్రహ్మం బాధతో కెవ్వుమంటూ అరిచాడు.

"అయ్యో, ఎంత పొరబాటు! సరిగా సమయానికి, నీ చేయి అడ్డు వచ్చింది. ఆ వాత నీ తల్లికే పెట్టివుంటే, ఆమె నీకు దక్కివుండేది!" అన్నాడు వైద్యుడు.

చేతి మీది వాత, తల్లి పొయిందన్న వార్త బ్రహ్మాన్ని పిచ్చివాణ్ణి చేశాయి.

వాడు చప్పున వైద్యుడి మెడపట్టుకుని, "నా తల్లిని చంపావు! నువ్వు వైద్యుడవి కాదు, హంతకుడివి!" అంటూ అరవ సాగాడు.

వైద్యుడు, బ్రహ్మం చేతిని పక్కకు లాగి, "ఇంతవరకూ నువ్వు దొంగవే అను

కుంటున్నాను. ఇప్పుడు నువ్వు హంత కుడివి కూడా అని తెలుస్తున్నది. నిన్న నువ్వు దోచిన డబ్బు—ఒక తండ్రి కూతురి పెళ్ళికోసమని, ఉన్న కొద్దిపొలం అమ్మి తెస్తున్నది. ఇక తనకు పెళ్ళి కాదని అమె బావిలో దూకింది. దహన సంస్కారాలకు కూడా డబ్బు లేక, అమె తండ్రి దుఃఖిస్తున్నాడు. ఆ పెళ్ళికి అడ్డు పడిన నీ చేతి మీద వాతపడింది. అదే మీ అమ్మ ప్రాణం పొవడానికి కూడా కారణం అయింది," అన్నాడు.

ఇది విన్ను బ్రహ్మానికి ఎక్కడలేని పశ్చాత్తాపం కలిగింది. తను చేసిన దొంగ తనం, ఒక కుటుంబంలో రేపిన చిచ్చు. వాడి గుండెలకు పాకింది.