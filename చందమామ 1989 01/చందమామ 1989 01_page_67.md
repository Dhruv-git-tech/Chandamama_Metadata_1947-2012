# ప్రత్యక్షపాఠం

రామయ్య చిన్న వ్యాపారి. తన గ్రామానికి నాలుగుకోసుల దూరంలో వున్న, ఒక పట్టంలో వారానికి ఒక సారి జరిగే సంతలో, సరుకు కొనుక్కుని వచ్చి, తన గ్రామంలో అమ్ముతూంటాడు. ఒక సంత రోజున అతను డబ్బు తీసుకుని పట్టం బయల్దే రాడు. ఐతే అతను కొంత ఆలస్యంగా బయల్దేరడంతో, పట్టం వెళ్ళే కారయిబళ్ళన్నీ వెళ్ళిపొయాయి. ఇక, తను నడిచి వెళ్ళాలి; లేదా అ వారానికి సంతకు వెళ్ళడం మానేయాలి.

రామయ్య ఆలోచించి చూశాడు. తను సంతకు వెళ్ళడం మానుకుంటే, వారం రోజులపాటు తన దుకాణంలో సరుకు అమ్మకం వుండదు. తనకు రాబడి తగ్గుతుంది. అందుచేత, నడిచి వెళ్ళడానికే నిశ్చయించుకుని, డబ్బు సంచి నడుం కట్టులో బిగించి బయల్దేరాడు.

కొంతదూరం నడిచాక, రామయ్యకు కాళ్ళు లాగసాగాయి. ఇస్సు మంటూ ఒక చెట్టుకింద చతుకిలబడ్డాడు.

కొన్ని నిమిషాలు గడిచాక, రామయ్య ఏనాడూ చూడని కొత్తవాడౌకడు అటుగా వచ్చి. అతణ్ణి ఎక్కడికి వెళుతున్నావని అడిగాడు. తను పట్టం సంతలో సరుకు కొనడానికి వెళుతున్నట్టూ, మార్గాయాసం కొద్దీ చెట్టు నీడలో కూర్చున్నట్టూ, రామయ్య చెప్పాడు.

ఆ కొత్తవాడు, నెత్తిపై నున్న పెద్ద మూట నౌక దాన్ని దించి, రామయ్య పక్కగా వచ్చి కూర్చుని. అతణ్ణి అపాద మస్తకం ఒకసారి పరీక్షగా చూసి, "నా పేరు గురవయ్య. మనిద్దరం వర్తకులమే. నేను సంతలో సరుకు అమ్మ దానికి పొతున్నాను; మీరు కొనడానికి పొతున్నారు, అంతేతేడా!" అంటూ నవ్వాడు.