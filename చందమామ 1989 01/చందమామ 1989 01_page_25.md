కూలిపోవాలన్న సంకల్పంతో మంత్రం జపించసాగాడు. కొంతసేపటికి మేఘ మండలం ఫెళ్ళించి విరిగి, వెనవేల ముక్కలుగా నేలకూలింది. అనుచరులతో సహా మాంత్రికుడు అగ్నికుంటుడు, కిందపడి ప్రాణాలు కోల్పోయాడు!

అందరూ హర్షధ్యానాలు చేశారు.

ఆ తరవాత ధీరసింహుడు, కోటకు కొంతమంది భటులను కాపలా వుంచి, కరుణాకరుణ్ణ వెంటబెట్టుకుని, నెత్తురు కొలను ఉన్నచోటికి బయలుదేరాడు. కాని, అంతలోనే, సునందిని తన చెలికత్తెలతో కలిసి కోటకేసి రావడం వారికి కనిపించింది. మాయావి అయిన అగ్నికుంటుడి మరణంతో, వాడి మాయాశక్తి సైతం పటాపంచలయింది!

సునందిని డగ్గరిక పచ్చిన తరవాత, "ముని ఆశీర్వాద బలంతో, దుర్మార్గుడయిన అగ్నికుంటుణ్ణి హతమార్చాను. ఆ కారణంగానే నీకు నెత్తురు కొలను

నుంచి విముక్తి లభించింది. ఇప్పుడు నువ్వు కోరిన కరుణాకరుణ్ణ వివాహమాది సుఖంగా జీవించు," అన్నాడు ధీరసింహుడు.

సునందిని పరమానందంతో అంగీకరించింది. ధీరసింహుడు, సునందినీ కరుణాకరుల వివాహం ఘనంగా జరిపించాడు. ఆ తరవాత అతడు, తనకు సహాయపడిన ముని సమక్షానికి వెళ్ళి నమస్కరించి, అయనవద్ద సెలవు తీసుకుని కౌశాందీ నగరం చేరుకున్నాడు.

అతడు, సులోచనను దర్శించి, నెత్తు టేరు పుట్టుపూర్వోత్తరాలను వివరంగా తెలియజెప్పాడు. అంతా విన్న సులోచన, "అవును. నువ్వు చెప్పినదంతా నిజమే. మహామాయావి అయిన మాంత్రికుడి మరణంతో ఆనది కూడా మామూలుగా నిర్మల జలంతో ప్రవహిస్తున్నట్టు తెలియవచ్చింది. రేపు పచ్చావంటే, మూడవ ప్రశ్న చెబుతాను," అని ధీరసింహుణ్ణి సాదరంగా సాగనంపింది! —(ఇంకావుంది)