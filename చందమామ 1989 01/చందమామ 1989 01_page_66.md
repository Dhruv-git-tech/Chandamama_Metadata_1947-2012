నైవేద్యం పెడతాడు. ఇలా చాలా మందిని చేశాడు. అదుగో, అ చప్పుడు వినండి. దొడ్లో కత్తికి పదును పెడుతు న్నాడు. చెవులు కోసేటప్పుడు మీ వంటి వారికి అటే బాధ కలగరాదని ఆయన ఉద్దేశం!'' అన్నాడు వంటవాడు.

ఈ మాట విన్నాక సాధువు వెంటనే లేచి బయలుదేరాడు.

కొంత సేపటికి రైతు కత్తితో లోపలికి వచ్చి వంటవాణ్ణి చూసి, ''ఇదుగో, కాస్తపదును పెట్టాను. వేగిరంపళ్ళు కోసియ్యి. పాపం, సాధువు చాలా సేపుగా వేచి ఉన్నాడు,'' అన్నాడు.

''ఇంకెక్కడి పళ్ళు? ఇంకెక్కడి సాధువు? మీరలా దొడ్లోకి వెళ్ళారో లేదో అయన లోపలికి వచ్చి, రెండు పళ్ళూ తీసిజోలెలో వేసుకుని ఉడాయించేశాడు,'' అన్నాడు వంటవాడు.

''రెండు పళ్ళూ తీసుకున్నాడా? ఒక తైనా ఉంచమనక పోయావా? రుచి అయినా చూసేవాళ్ళం!'' అన్నాడు రైతు.

''నేనుపిలుస్తుంటే వినిపించుకోకుండా పరిగెత్తాడు,'' అన్నాడు వంటవాడు.

రైతు చేతిలో కత్తి అలాగే పట్టుకుని విధిన పడ్డాడు. కొంత దూరం పరిగెత్తాక సాధువు అంత దూరాన కనపడ్డాడు.

''స్వామీ, ఒక్క కీణం అగండి!'' అంటూ రైతు కత్తి పట్టుకున్న చెయ్యి ఎత్తి ఊపాడు. సాధువు వెనక్కు తిరిగి చూసేసరికి గుండె జారిపోయింది. అయన వేగంగా పరిగెత్తసాగాడు.

''స్వామీ, రెండూ వద్దు. కనీసం ఒక్కటి ఇవ్వండి చాలు! ఒక్కటైనా ఇవ్వండి,'' అని రైతు గట్టిగా కేకవేశాడు.

ఈ మాటలతో సాధువుకు మరింత భయమైపొయింది. ఈ దుర్మార్గుడు తనను ఒక్క చెవి అయినా ఇచ్చి పామ్మంటున్నాడనుకుని, ఆ సాధువు శర వేగంతో పరిగెత్తుతూ రైతుకు అందకుండా పారిపోయాడు. రైతు నిరాశచెంది ఇంటికి తిరిగి వచ్చేశాడు. తన యుక్తి పారినందుకు వంటవాడు మట్టుకు సంతోషించాడు.