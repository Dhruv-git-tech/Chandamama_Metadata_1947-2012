గురవయ్య ఆ మాటా, యీ మాటా చెబుతూ కాళ్ళ తర్వాత, భుజాలూ, తలాపడుతూ—తల, మెడనరాలు సుతా రంగా నొక్కిరామయ్యకు స్పృహలేకుండా చేశాడు. తర్వాత అతడి నడుంకట్టులో వున్న సంచి తీసుకుని వెళ్ళిపొయాడు.

కొంతసేపటిక రామయ్యకు స్పృహ వచ్చింది. నడుం తడుముకుని చూసు కున్నాడు. డబ్బు సంచీ లేదు! మతి పొయినవాడల్లే అటూ, యిటూ పరిగెత్త బోయి, దూరంగా ఒక చెట్టుకింద కూర్చుని వున్న గురవయ్యను చూసి, ఒక్క దూకునపోయి, “దుర్మార్గుడా! ఇంతమోసం చేస్తావా! నా డబ్బు సంచీ ఎక్కడ?” అంటూ అతడి మెడ పట్టు కున్నాడు.

“ఆగండి! తొందరపడకండి. ఇదుగో, మీ డబ్బు సంచీ,” అంటూ గురవయ్య. రామయ్యకు డబ్బు సంచీ యిచ్చేశాడు.

రామయ్య సంచీలోని డబ్బు లెక్క పెట్టిచూసుకున్నాడు. ఉండవలసినదంతా

వున్నది. అతడు ఎక్కడలేని ఆశ్చర్యంతో, “ఏమిటిదంతా?” అని ప్రశ్నించాడు గురవయ్యను.

“మరేంలేదు, మీకొక ప్రత్యక్షపాఠం చెప్పదలిచాను. లోకంలో ఎవరినీ నమ్మ నన్నారు. కాని, ముక్కూమొహం ఎరగని నన్ను నమ్మేశారు. అవునా?” అన్నాడు గురవయ్య.

రామయ్య అవునంటూ తల వూపాడు. అప్పుడు గురవయ్య తన మూటను నెత్తి కెత్తుకుని, “ఇక పోదాం పదండి! బుద్ది మంతుడైన మనిషి లోకంలో అందర్పీ, దొంగలుగానో, మోసగా శ్ఫుగానో అను మానించకూడదు. గుమస్తాలనూ, అత్మ బంధువుల్ని కూడా నమ్మనన్న మీరు, ముక్కూమొహం ఎరగని నన్ను నమ్మి. దాదాపు వెంట తెచ్చుకున్న డబ్బంతా పొగొట్టుకున్నంత పని చేశారు,” అన్నాడు.

రామయ్య అవునన్నట్టు తల ఊపి, గురవయ్య వెంట పట్టం కేసి నడవ సాగాడు.