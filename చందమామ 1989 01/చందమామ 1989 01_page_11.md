ఇలా వుండగా, ప్రక్కపల్లెలో వుంటున్న శివయ్య స్నేహితుడు రమణయ్య అనే మరొక వృద్ధుడు, శివయ్యను చూడ డానిక వచ్చాడు. ఇద్దరూ ఏవేవో కబుర్లు చెప్పుకోసాగారు.

ఆసమయంలో, ఇంట్లో చలాకీగా తిరుగుతున్న మహేశాన్ని చూసి రమణయ్య, ''నీ మనవడేమిటా, శివయ్య?''' అని అడిగాడు.

''అవును, మా సూరయ్య పెద్దకొడుకు మహేశం,'' అన్నాడు శివయ్య.

''అలాగా! చాలా పెద్దవాడయ్యాడే, పెళ్ళిప్రయత్నాలేమైనా చేస్తున్నారా?'' అని అడిగాడు రమణయ్య.

శివయ్య, తన మనవడి ధోరణి గురించి, రమణయ్యకు చెప్పాడు.

''బావుంది. మీవాడు, నా మనవరాలు గౌరమ్మకు సరైన జోడులా వున్నాడు,'' అన్నాడు రమణయ్య.

''నీ మనవరాలు అంత తెలివైందా?'' అని ప్రశ్నించాడు శివయ్య కుతూహలంగా.

''రమణయ్య మనవరాలంటే, ఏమనుకున్నావు? తెలివితేటల్లో నీ మనవడు, దానిముందు తీసికట్టనుకో!'' అన్నాడు రమణయ్య గర్వంగా.

స్నేహితుడి మాటలకు శివయ్య రోషపడి, ''అయితే, నా మనవడు వచ్చి. ఆ సంగతేదో చూడవలసిందే మరి.'' అన్నాడు.

మహేశం ఒక్కడూ, రమణయ్యతో కలిసి వెళ్ళేట్టూ, గౌరిని చూసి నచ్చితే పెళ్ళాడేట్టూ నిర్ణయం అయింది.

ఇద్దరూ బయలుదేరారు. ఇంట్లో అడుగు పెడుతూనే రమణయ్య, ఇంటిల్లి పాదినీ కేకలుపెట్టి పిలిచి, ''మా శివయ్య బావ మనవడు!'' అంటూ మహేశాన్ని అందరికీ పరిచయం చేశాడు.

తర్వాత మనవరాలు గౌరివైపు చూస్తూ, ''గౌరమ్మా, మనవడు గొప్ప తెలివైన వాడని, మా శివయ్య తెగమురిసి