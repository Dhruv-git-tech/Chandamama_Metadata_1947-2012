దఖాధిపతి అభిప్రాయం!

సౌవీరదేశాన్ని అనంతవర్మ అనే రాజు పాలించే కాలంలో, ఆయన కొలువులో చంద్రపాలుడనే అశ్వదశాధిపతి వుండేవాడు. సౌవీరదేశానికి అప్పుడప్పుడూ పారుగు రాజ్యాలతో చిన్నా పెద్ద యుద్ధాలు జరుగుతూండేవి. ఆ యుద్ధాల్లో చంద్రపాలుడు, అశ్వసైనికులతో శత్రువుల మీద దాడి చేయడంలో అమోఘమైన ప్రావీణ్యం కనబరచేవాడు. ఆ కారణంగా, దురాశకొద్దీ సస్యశ్యామలమైన సౌవీరదేశం మీద దాడి చేయడానికి శత్రురాజులు జంకుతూండేవారు.

కాలక్రమాన చంద్రపాలుడు, రాజు కొలువులో వార్థక్యదశకు చేరుకున్నాడు. ఇక తను విశ్రాంతి తీసుకోవడం మేలని భావించిన అతడు, రాజుకు ఆ సంగతి చెప్పి, తనను పదవీ విరమణకు అనుమతించవలసిందిగా కోరాడు. రాజు చేసేది లేక, అతడి కోరికను అంగీకరించ దలచి, “అవును, చంద్రపాలా! నీ కోరికను కాదనలేను. కానీ, నీ తర్వాత అశ్వదశాన్ని నడుగల సమర్థుడు గౌరీనాథుడనుకుంటున్నాను. అతణ్ణి గురించి, నీ అభిప్రాయమేమిటి?” అని అడిగాడు.

“గౌరీనాథుడు అందుకు అన్నివిధాలా తగిన సమర్థుడని, నా అభిప్రాయం,” అన్నాడు చంద్రపాలుడు.

ఆ వెంటనే, రాజుకు సమీపానే వున్న ప్రధానమంత్రి, “గౌరీనాథుడా! అతడికి నీ పట్ల సదభిప్రాయం లేదే,” అన్నాడు.

దానికి చంద్రపాలుడు, “మహారాజుగారు అడిగింది, గౌరీనాథుడి గురించి, నా అభిప్రాయం. నన్ను గురించి, అతడి అభిప్రాయమేమిటో కాదుగదా!” అన్నాడు.