అయినది, అన్నిటా ఉన్నది ఒకటే అని
అంటూనే పుట్టుకచేత ఎక్కువ తక్కువలు,
అర్హతలు ఎంచడం జ్ఞానుల పనేనా?” అని
అన్నది.

పీఠాధిపతి, “మహాత్మురాలా! జ్ఞాన పీఠంపై ఉండవలసింది నేను కాదు, జ్ఞాన రూపిణివయిన నీవే!” అని అన్నాడు గౌరవంగా లేచి నిలబడుతూ.

అవ్వ, “పీఠాలు, మఠాలు ఎందుకు?
అందరికీ తేలికగా అర్థమయ్యేలాగ దగ్గిరికెళ్ళి
ఎక్కువమందికి జ్ఞానం అందించడం మంచిది
కదా! పంచభక్త్య పాయసాల రాజభోజనం
ఒకడికి పెట్టేకంటే, అంతా తినేది పదిమందికీ
పెడితే మంచిది కాదా!” అని అన్నది.

“ఔను! నేనూ అదే అనుసరిస్తాను,” అని
శిరసు వంచి నమస్కరించాడు పీఠాధిపతి.

అవ్వ అలా వెళ్తూండగా ఒక మంచినీటి
బావి దగ్గిరనలుగురు స్త్రీలు, నీళ్ళు తోడుకొని
తీసుకెళ్ళే విషయంలో ఒకామె చెప్తున్నది
వింటున్నారు. ఆవిడ శాసిస్తున్నట్టు, “ఎవరు
ముందు వచ్చినా, మెనక వచ్చినా నేను ముందు
తోడుకెళ్ళాలి. తర్వాత ఈవిడగారు, తర్వాత
ఆమె, ఆత్ర్వాత ఆమనిషి!” అని అంటున్నది.

దూరంగా ఒక బాలిక, “కాసిని నీళ్ళు
పాయ్యండమ్మా, గొంతారిపోతున్నది!” అంటూ
దీనంగా అరుస్తున్నది.

నలుగురు స్త్రీలు ఏక కంఠంతో, “దూరం,
దూరంగా పోవే! ఈ చాయలకు రాకు!”