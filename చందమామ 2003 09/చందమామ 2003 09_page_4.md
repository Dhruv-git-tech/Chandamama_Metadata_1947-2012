వ్యవస్తాపకులు
చి. నాగిరెడ్డి - చక్రపాణి

# వినిర్మల భావాలు – పరిశుభ్రపరిసరాలు

ఇటీవల ప్రపంచంలోని కొన్నిప్రాంతాలలో మహమ్మారిలాంటి ఒక వ్యాధి ప్రబలి పలువురి ప్రాణాలు బలిగొన్నది. వ్యాధికారకమైన పైర్స్ ఫలానా అని నిర్ధారించడానికే కొంతకాలం పట్టింది. వర్షాకాలం ప్రారంభంకాగానే ఆంధ్రప్రదేశ్, మహారాష్ట్రలలోని కొన్నిప్రాంతాలలో అంతుబట్టని విషజ్వరాలు వచ్చి చాలామంది పిల్లలను పాట్టనపెట్టుకున్నవి. అలాంటి జ్వరాల బాధితులను కాపాడడానికి ఇంకా డాక్టర్లు పోరాడుతూనే ఉన్నారు.

ఇలాంటి భయంకర వ్యాధులకు కారణం ఫలానా క్రిములని నిర్ధారించలేకపోయినప్పటికీ – పీల్చే గాలిద్వారా, తాగే నీళ్ళద్వారా, తినే కలుషిత ఆహారం ద్వారానే ఇవి వ్యాపిస్తున్నాయన్నది అక్షరాలా నిజం. అంటే వీటన్నిటికి మూలకారణం అపరిశుభ్రత! ఇంటా, బయటా పరిశుభ్రతను పాటించగలిగినట్టయితే ఇలాంటి వ్యాధులు చాలామట్టుకు రాకుండా అరికట్టవచ్చు. పరిశుభ్రతను కాపాడుకోవడానికి ప్రభుత్వ, ప్రభుత్వేతర సంస్థలతోపాటు, వ్యక్తులు కూడా శ్రద్ధహీంచాలి. దీనిని గురించి మహాత్మాగాంధీ ఒక సందర్భంలో, “కుటుంబంలోని సభ్యులు తమ ఇళ్ళను శుభంగా ఉంచుకుంటారు తప్ప, పరిసరాలను గురించి పట్టించుకోరు,” అని అన్నాడు. పరిసరాలను శుభంగా ఉంచుకోవడం చాలా అవసరం. మనుషుంటే ఇది అంత క్షుటమైన పనికూడా కాదు.

నిలువవున్న నీళ్ళలోనే కాకుండా, ప్రవహించే కలుషిత జలాలలోనూ కొన్నిరకాల దోమలు గుడ్లు పెడతాయి. చెరువులూ, కొలనులూ, కాలువలూ, నదులూ కలుషితం కావడానికి చాలా వరకు మనుషుల నిర్లక్ష్యం, స్వార్థపూరితచేతలే కారణాలు. కనుక వాటిని అరికట్టడానికి మనుషులే పూనుకోవాలి. ఇందులో విద్యావంతుల బాధ్యత మరీ గురుతరమైనది!

ఇక్కడ మరొక ముఖ్యవిషయం గుర్తుంచుకోవాలి. పరిసరాల పరిశుభ్రతతోపాటు, అంత రంగశుభ్రత అంటే, మనిషి మనసు, ఆలోచనలు నిర్మలంగా ఉండడం కూడా చాలా అవసరం. ఎందుకంటే మనసులోని మాలిన్యం అన్నిటికన్నా ప్రమాదకరమైనది. మనసు నిర్మలంగా, మనలోని భావాలు స్వచ్చంగా ఉంటే బాహ్య పరిశుభ్రత సులభంగా అలవడుతుంది. ఈ విషయం గురించి మహాత్మాగాంధీ ఇలా అన్నాడు: “పరిశుభ్రత పాటించడం అంటే బాహ్య పరిశుభ్రతా, అంతరంగిక పరిశుభ్రతా రెండూ పాటించడం. సత్యమే స్వచ్చతసారం. సత్యం నైర్మల్యానికి మరో పేరు.”

అందుకే పరిశుభ్రతను దేవుడితో సమానంగా చెబుతారు.

Visit us at : http://www.chandamama.org

సంపాదకుడు : విశ్వం