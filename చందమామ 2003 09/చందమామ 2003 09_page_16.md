రథంతోలేవాడు, తానున్న చెట్టుకు కొంచెం దూరంగా పోతున్న సిద్ధసాధకుడూ, రాజు కనకాక్షుడూ, అతడి వెంట వున్నవాళ్ళనూ ఉద్దేశించి, పెద్ద గొంతుతో, “అయ్యాలారా, నన్ను రక్తించండి! ఇక్కడ చెట్టు చిఠారు కొమ్మల్లోని, అడవి తీగల్లో చిక్కుబడిపో యాను,” అంటూ అరిచాడు.

అంతదూరం నుంచి వచ్చిన ఆ కేకను ముందుగా తన వాడిచెవులతో నరవానరం విన్నది. ఆ వెంటనే అది ఆగి, తలెత్తిచూస్తూ, భుజాలమీద వున్న సిద్ధసాధకుడికి సౌంజ్ఞ చేసింది. అంతలో రథం తోలేవాడు, మరొక సారి పెద్దగా కేకపెట్టాడు.

ఈసారి వాడి కేకను అందరూ స్పష్టంగా విన్నారు. దేవశర్మ ముందుకు వచ్చి, “ఆ గొంతు మాయాసరోవరేశ్వరుడి రథం తోలే వాడిదిలా వున్నది. వాడు హంసలరథంలోంచి, ఈ ప్రాంతాలే కిందుడిపోయాడు,” అన్నాడు.

“ఆహా, వాణ్ణి దొరకపుచ్చుకుని, వాడి యజమాని ఆ నీటిపక్షిగాడి రహస్యాలన్నీ బయటికి లాగుతాను. జయశీలుడు కంట బడిం తరవాత, గుంపునంతా చెట్లకు కట్టి, మహాకాలుడికి బలి ఇస్తాను,” అంటూ సిద్ధ సాధకుడు, నడూనరాన్ని గట్టిగా అదిలించాడు.

నరవానరం వేగంగా పరిగెత్తుతూ వచ్చి, రథంతోలేవాడున్న చెట్టుకింద ఆగింది. మంగళవర్మ సాధకుడి ముందుకు పోయి, “సాధకా, నువ్వు చెట్లకొమ్మల్లో చిక్కుకు పోయిన మావాణ్ణి కిందకు దించాలి. అదెలా సాధ్యం అంటావు?” అన్నాడు.

సిద్ధసాధకుడు, “జై, మహాకాళా!” అంటూ కేకపెట్టి, “అంతా నాకు అయోమ యంగా వున్నది. మాయాసరోవరేశ్వరు డనేవాడు, కనకాక్షరాజుగారి పిల్లల్ని అపహరించుకుపోవటమేగాక, ఇప్పుడు నా మిత్రు డైన జయశీలుణ్ణి కూడా పట్టుకుపోయాడు.