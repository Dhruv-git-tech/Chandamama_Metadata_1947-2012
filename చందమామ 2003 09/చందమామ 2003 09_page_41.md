శక్తియుక్తులున్న మల్లులు తమ విద్యకు తిలోదకాలిచ్చి సుఖజీవనం మాటున సోమ రులుకాకూడదు! అందుచేత, గురుదక్షిణ పేరుతో ఈకార్యాలను సాధించాలన్న నిర్ణయాని కొచ్చాడు, ద్రోణుడు.

అతడు, మల్లన్నను వెంటబెట్టుకుని శ్రీరంగం చేరాడు. అక్కడ విడిదిలో మల్లన్నను ఉంచి, తానొక్కడే విజయవర్మను కలిశాడు. విజయవర్మ ఆయన్ను సాదరంగా ఆహ్వానించాడు. కుశలప్రశ్నల తరవాత ద్రోణుడు, “వర్మా! నావద్ద విద్యనేర్చినవాళ్ళల్లో నువ్వూ, మల్లన్నా మెరికలలాంటివాళ్ళు. నాకేమో వయసు పైబడుతున్నది. కనీసం ఒక్కసారైనా నా ప్రధాన శిష్యులమధ్య మల్లయుద్ధుపు పోటీ చూడాలని వున్నది. నువ్వు జమీందారుననే అహంకారం విడిచి, నేను నేర్పిన విద్యను ప్రదర్శించి మల్లన్నను ఓడించాలి. ఒకోళమల్లన్న నీపై విజయం సాధించినా, అతడిపై ఎలాంటి

ద్వేషభావం చూపకపోవడమే, నీ నుంచి నేను కోరే గురుదక్షిణ!” అన్నాడు.

ఇందుకు విజయవర్మ సంతోషంగా అంగీకరించాడు. తర్వాత, ద్రోణుడు విడిదికి తిరిగి వెళ్ళి, మల్లన్నకు తను విజయవర్మతో మాట్లాడిన దానిని గురించి చెప్పి, “మల్లా! ఇప్పుడు వర్మతో చేసే మల్లయుద్ధపు పోటీలో నువ్వు తప్పకగెలిచి తీరాలి. అదే నాకు నువ్వు ఇచ్చే గురుదక్షిణ! అంతేకాదు, ఆ గెలుపును ఓటమి అన్నట్లు అక్కడే ఉన్న ప్రేక్షకులందరూ నమ్మేవిధంగా మాట్లాడాలి. అదెలా సాధ్యం అని మాత్రం అడగకు! మల్లవిద్యతోపాటు నీకు బోధించిన లౌకిక, నీతిశాస్త్ర సూత్రాలు సమయసందర్భాలను బట్టి, నీకు తప్పక సహాయపడగలవు,” అన్నాడు.

మర్నాటి ఉదయం విజయవర్మకు, మల్లన్నకు మల్లయుద్ధపు పోటీ ప్రారంభమైంది. తను జరుపుతున్న పోటీలో చివరకు తనమీద