ఆ పరిసరాలలో నడయాడే లైయాంగ్‌బార్ మంత్రగత్తె టైయాంగాప్ నుంచి దానిని కాపాడుకుంటూ వచ్చారు. మనుషులను స్వయంగా వెళ్ళి పీడించే ముందు, ఆ మంత్రగత్తివాళ్ళ కలలో కనిపించి హడలగొట్టేది. కోరిన రూపాన్నిధరించే శక్తి ఆ మంత్రగత్తెకు ఉండేది. దాని దుష్టశక్తుల ప్రభావాన్ని ఎదుర్కొనే శక్తి ఎవరికీ ఉండేది కాదు.

ఒకరోజు జార్థర్‌హాప్‌కు ఒక వింతకల వచ్చింది. తనఅక్క బంగారు దిండును టైయాంగాప్ లాక్యున్నట్టు కలగన్నది. భయంతో కీచు మని కేకపెడుతూ ఆమె లేచి కూర్చున్నది. ఆమె ఏడుపు విని కోంతార్‌హాప్ కూడా లేచింది. ఇద్దరూ విచారంతో తలలు పట్టుకున్నారు. టైయాంగాప్ తమ మీదికి దాడిచేసే సమయం సమీపించిందని గ్రహించి అక్కాచెల్లెళ్ళిద్దరూ భయంతో ఆలోచించసాగారు.

మంత్రగత్తివస్తే ఎలా తప్పించుకోవడమా అని అక్కాచెల్లెళ్ళు తీవ్రంగా ఆలోచిస్తూన్న ప్పుడు ఒక అందమైన యువతి వనంలో తిరు గాడుతూండడం వాళ్ళ కంటబడింది.

“అది ఎవరై వుంటారు? మారువేషంలో వస్తూన్న మంత్రగత్తే కాదు కదా?” అన్నది కోంతార్‌హాప్ భయంతో వణుకుతూ.

చెల్లెలు వెంటనే బంగారు దిండును తీసి రొమ్ముకు అదుముకుంటూ, “సందేహం లేదు. ఇది టైయాంగాప్ మంత్రగత్తే అయి వుంటుంది. చూడు చూడు, అది తిన్నగా మనదగ్గరకే వస్తున్నది,” అన్నది కన్నీళ్ళు కారుస్తూ.

దర్జాగా నడిచి వచ్చిన ఆ యువతి వాళ్ళ పక్కన కూర్చుంటూ, “మీలాంటి అందమైన అమ్మాయిలను నేనెక్కడా చూడలేదు. మీ అందచందాలను చూసి లయాంగ్‌బార్ రాజు మిమ్మల్ని ప్రేమించడంలో ఆశ్చర్యం లేదు.

ఆయన మిమ్మల్ని పెళ్ళాడాలనుకుంటున్నాడు. మీ ఇద్దర్శీ అక్కడికి తీసుకువెళ్ళడానికే నేనిప్పుడు వచ్చాను. బయలుదేరండి. త్వరగా బయలు దేరారంటే సాయంకాలానికి అక్కడికి చేరుకోవచ్చు,” అన్నది నప్వుతూ.

“మేము ఇక్కడే సంతోషంగా ఉన్నాం. రాణులు కావాలన్న కోరిక మాకు లేదు. పైగా రాణులు అయ్యే అర్హత కూడా మాకు లేదు. దయచేసి మమ్మల్ని మా మానాన వదిలిపెట్టు,” అన్నది కోంతార్‌హాప్.

ఈ మాటలు టైయాంగాప్‌కు ఆగ్రహం కలిగించాయి. తను వేసిన పథకానికి ఆటంకం కలగడంతో, “ఇది రాజు ఆజ్ఞ. దానిని మీరు అతిక్రమించలేరు. త్వరగా తెమలండి. మర్యా దగా లైయాంగ్‌బార్‌కు నాతో రండి!” అని హెచ్చరించింది.

అక్కాచెల్లెళ్ళు హడలిపోయారు. ఆ యువతి మంత్రగత్తే అనే వాళ్ళ అనుమానం బలపడ సాగింది. కోంతార్‌హాప్ ఆ యువతిని శాంతింప