## నీళ్ళను పరిరక్షించుకోవడం ఎలా?

మనలో చాలామందికి పళ్ళు తోముకునేప్పుడు, కొళాయిని తెరిచి ఉంచే అలవాటు ఉంటుంది. బ్రష్, పేస్ట్ చేతిలోకి తీసుకునేముందే ఒక మగ్‌లో నీళ్ళు పట్టి పెట్టుకుంటే రోజుకు చాలా లీటర్ల నీరు పొదుపు చేయగలుగుతాము!

కొళాయి పాడయి, నీళ్ళు బొట్లు బొట్లుగా కారుతూంటుంది. ఇలా బొట్టు బొట్టుగా పడడంవల్ల రోజుకు 35 లీటర్ల నీళ్ళు వృధా అవుతాయి. అరిగిపోయిన వాషర్లూ, వాల్వులూ ఎప్పటికప్పుడు మార్చడంద్వారా దీనిని అరికట్టవచ్చు.

పుల్ లోడ్ బట్టలు ఉన్నప్పుడే వాషింగ్ మెషీ న్లను ఉపయోగించండి.

కారును కడగడానికి బకెట్ నుంచి నీళ్ళు తీసుకోండి. హోస్ పైప్ ఉపయోగించకండి.

కొన్ని గ్రామాలలో బిందెడు తాగు నీళ్ళకోసం కొందరు 10 కి.మీ. దూరం నడిచి వెళ్ళి రావలసి వుంది. దానిని చూస్తే భూమి నీటి చుట్టూ పరిభ్రమిస్తున్నట్టు అనిపిస్తుంది!

జలపరిరక్షణ, నీటి వృధా నివారణ, జలవనరుల అభివృద్ధిమొదలైనవాటి పట్ల ప్రజల అవగాహన పెంచేందుకు మనదేశంలో జూలై, ఆగస్ట్ నెలలను 'జలమాసాలు' గా జరుపుకుంటున్నాం. ఈ విషయంలో ప్రభుత్వం, చట్ట ఆర్థికపరమైన పథకాలను, సహాయసహకారాలనూ అందించగలదు. అయితే, వాటికిసరైన కార్యరూపం ఇచ్చి జలసంరక్షణ చేయగలిగిన శక్తి ప్రజలకే ఉంటుంది.

రోజూ నీళ్ళ పొదుపుకు దోహదం చేసే కనీసం ఒక్క పనినైనా చేయడానికి ప్రయత్నించండి. పొదుపు మరీ తక్కువ అని విచారించకండి. ప్రతి చుక్కా ముఖ్యమే. మనమందరం పూనుకుంటే గొప్ప మార్పును తీసుకు రావచ్చు.

కాబట్టి ఈ విషయంలో వాసనవేయి వాసన తల్లిదండ్రులకూ, స్నేహితులకూ ఇరుగు పొరుగులకూ నీళ్ళ విలువనూ, పొదుపు చిట్కాలనూ తెలియజెప్పాలి.