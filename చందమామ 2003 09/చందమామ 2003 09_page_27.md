సమాధానాలు చెప్పేవాడు. శిష్యుల మీద అపరిమితమైన ప్రేమతో, ప్రశాంతవదనంతో ఆయన పలికే వినిర్మలమైన ప్రతి పలుకూ వినేవారికి వింత అనుభూతిని కలిగించేది. ప్రజలు ఆ అద్భుత దృశ్యాన్ని చూస్తూ గంటల కొద్దీ అలాగే నిలబడిపోయేవారు.

సారనాథ్ సమీపంలోనే ధనికుడైన ఒక వడ్డీవ్యాపారి ఉండేవాడు. అతడు ఎప్పుడు గాని బుద్ధవిహారానికి వెళ్ళలేదు. అయితే, బుద్దుడిపట్ల ఒకవిధమైన విరక్తినీ, పగనూ పెంచుకున్నాడు. బుద్దుడి బోధలను ప్రజలందరూ విని, అంగీకరించి, ఆచరణలో పెట్టారంటే, లౌకిక కార్యకలాపాలపట్ల వారికి ఆసక్తి సన్నగిల్లుతుంది. ధనసంపాదన గురించి పట్టించుకోరు. ధనమే అనవసరమైపోయి నప్పుడు, తన వ్యాపారం గతి ఏమవుతుంది? ఇలా ఆలోచించే కొద్దీ బుద్దుడి పట్ల అతడి ఆగ్రహం పెరిగిపోయేది.

ఒకనాడు ఉదయం వ్యాపారి స్నానానికి నదికి బయలుదేరుతూ, తమ ఇంటి ముందు

ఒకయువభిక్షువు నిలబడి ఉండడం చూశాడు. ఆ క్షణమే అతనికి పట్టరాని కోపం వచ్చింది. భిక్షం వేయడం ఇష్టం లేదంటే, లేదని చేయి ఊపి తన మానాన తను వెళ్ళి వుండవచ్చు. అయితే, అతడు అలా చేయలేదు. భిక్షువుకు సరైన గుణపాఠం చెప్పాలని నిర్ణయించుకున్నాడు.

“ఒకపక్క తెల్లవారకముందే బయలు దేరావా? నువ్వు ఎప్పుడు వస్తావా అని చూస్తు న్నాను. ఇలా చూడు, నువ్వొక దేశదిమ్మరివి. దమ్మిడీకికొడుగాని నీచుడివి, అప్రయోజకుడివి!” అని అరిచాడు వ్యాపారి.

అయితే భిక్షువు నోరుతెరవలేదు. అది వ్యాపారికి మరింత ఆగ్రహం తెప్పించింది. మరొక అడుగు ముందుకువేసి, బిగించిన పిడికిలిని పైకెత్తి, “నిన్ను గురించే కాదు. నీ గురువు గౌతముణ్ణి గురించి కూడా నాకు బాగా తెలుసు. వాడొకమూర్ఛుడు, వర్థి సోమరి పోతు. ఇక వాడి శిష్యులైన మిమ్మల్ని గురించి చెప్పాలా? పరమనీచులు,” అన్నాడు.