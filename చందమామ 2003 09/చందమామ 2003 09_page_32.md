చేసినా నువ్వు వెళ్ళలేదు, అవునా?” అని అడిగింది వృక్షదేవత.

సీతయ్యకు నోటమాట పెగల లేదు. తున్నకు తానై, వృక్షదేవత ఇచ్చిన రెండు వరాలు ఫలించకుండా చేసుకున్నాడన్న మాట! అతడు కొద్దిక్షణాలు తన దురదృష్టానికి బాధపడి, వృక్షదేవతతో, “తల్లీ! ఆ మూడో వరంగా లక్ష బంగారు వరహాలు కావాలని కోరుకున్నానే, అదైనా ఎందుకు ఫలించలేదు?” అన్నాడు.

వృక్షదేవత చిరునవ్వు నవ్వి, “ఆ మూడు వరాలు ఫలించకపోవడం, నీ దురదృష్టం. దానికి కారణం, నీ మితిమీరినస్వార్థం, పేరాశ. నీకు బంగారు వయాలిచ్చేందుకేజమీందారు, నిన్ను రమ్మని భటులచేత కబురు పంపాడు. గతంలో, ఆయన జమీలో నువ్వు నరికినచెట్టు పాదంలో, ఆయనకు తన పూర్వీకులెవరో రాగి బిందెల్లో దాచిపెట్టిన పదిలక్షల బంగారు వరహాలు లభించాయి. ఆ బిందెలు బయట పడడానికి కారణం నువ్వుగనక, నీకు లక్ష వయాలిచ్చి సన్మానించదలిచాడు. కాని, నువ్వు ఆయన దర్శనానికి వెళ్ళలేదు. అందువల్ల, ఆయన నిన్నోక పొగరుబోతుగా భావించి, ఆ

లక్ష వయాలనూ జమీలో వున్న పేదసాదలకు దానం చేశాడు,” అని చెప్పింది.

వృక్షదేవత మాటలు విని కొంతసేపు నోట మాట రాక అలాగే కొయ్యబారిపోయాడు, సీతయ్య. తర్వాత తేరుకుని, “చెట్టుతల్లీ! మరొక మూడువరాలు ప్రసాదించు,” అంటూ చేతులు జోడించాడు.

దానికి వృక్షదేవత కాదన్నట్టు తలవూపి, “ఒక్కసారికి మించి వరాలు ప్రసాదించే శక్తి, నాకు లేదు. అవివేకం, దురాశకొద్దీ నేనిచ్చిన వరాలు వ్యర్థం చేసుకున్నావు. అదృష్టం మనిషిని ఒకసారి మాత్రమే తలుపు తడు తుంది; కానీ నీ విషయంలో మూడుసార్లు తలుపు తట్టింది! ఇకపై నువ్వు చేయవల సింది, నీ స్వశక్తిని నమ్ముకోవడమే. మును ముందు నువ్వు జీవనోపాధికి అడవిలో ఎండి పోయిన కట్టెలను మాత్రమే కొట్టుకుంటూ, చెట్టుచేమలకు ఎలాంటి హానీ చేయకుండా, వాటిని రక్తించుకుంటూ వచ్చినంతకాలం నా అనుగ్రహం వలన – నీకూ, నీ కుటుంబానికి ఏ రోజూ తిండిలేక ఇబ్బందిపడే పరిస్థితి రాదు,” అని అదృశ్యరాలయింది.