ఆ దుర్మార్గుణ్ణి ఎరిగిన మీరేమో, వాణ్ణి మిత్రు డన్నట్టు మాట్టాడుతున్నారు,” అన్నాడు.

దేశశర్మ అతణ్ణి శాంతపరుస్తూ, “సాధకా, ఇప్పుడు మనకూ, ఆ మాయాసరోవరేశ్వరుడికీ—అందరికీ ప్రమాదకరయైన శత్రువులు, సరోవరంలోని మరొక ప్రాంతాన నివసించే జలవృకరాక్షసులు. అందరం కలిసి వాళ్ళను నాశనం చేస్తే తప్ప, కనకాక్షరాజుగారి పిల్లల్ని రక్షించే అవకాశం వుండదు. ఇప్పుడా సరోవరం జలవృకుల చేతుల్లో వుండని నా అనుమానం,” అన్నాడు. అంతలో అక్కడికి కనకాక్షరాజు కొందరు సైనికులతో వచ్చాడు.

“అయ్యలారా, నా మాటేమిటి? పెద్ద కొండచిలువ ఒకటి, కొమ్మలమీద పాకుతూ, నాకేసి వస్తున్నది!” అంటూ రథం తోలేవాడు భీతితో పెద్దగా అరిచాడు.

ఆ వెంటనే సిద్ధసాధకుడు, నరవానరం వీపు చరిచి, చేయెత్తి చూపుతూ, “ఆ చెట్టు కొమ్మల్లోని అడవి తీగల్లో చిక్కుకుపోయిన వాణ్ణి, పోయి కిందికి తీసుకురా,” అని ఆజ్ఞా పించాడు.

నరవానరం చప్పున కదిలి, మెరుపు వేగంతో చెట్టు చిఠారు కొమ్మల్లోకి పోయి,

ఒక చేత్తో రథంతోలేవాణ్ణి సమీపిస్తున్న కొండచిలువను వడిసి పట్టుకుని, రెండవ చేత్తో రథంవాణ్ణి, అడవి తీగల నుంచి బయటికి లాగింది. వాడు, వానరాన్ని చూసి గడ గడలాడిపోతూ, ఒక బలమైన కొమ్మ పట్టుకుని, “ఇక నన్ను వదులు, కిందికి దిగి రాగలను!” అన్నాడు.

అంతలో హాతాత్తుగా జలవృకరాక్షసుల గుంపాకటి రాతిగదలెత్తి, అక్కడికి పరిగెత్తు కుని వస్తూ, “జై, జలవృకనాథుడికీ!” అంటూ వాళ్ళమీద పడ్డారు.

జలరాక్షసుల్లో ఖఢగమృగం మీద ఎక్కి వున్నవాడొకడు రాతిగదను గిరగిరా తిప్పుతూ, “శత్రువుల్లో ఒక్కగానొక్కడైనా ప్రాణాలతో పారిపోగూడదు,” అంటూ జలవృకుల్ని హెచ్చరించాడు.

చెట్టుకొమ్మల్లోవుండి ఇది చూసిన నరవా నరం, అరణ్యం దద్దరిల్లేలా ఒక కేకపెట్టి, చేతిలో చిక్కిన కొండచిలువను చర్నాకోల్లా శపీమంటూ మోగించి, అంత ఎత్తునుంచి ఖఢగమృగం ఎక్కివున్న జలరాక్షసుడి మీదికి సూటిగా దూకింది.

— (ముగింపు రాబోయే సంచికలో)