తిరిగి రాడు. ఆయన్ను మరిచిపొండి!” అని చెప్పి పంపేశాడు.

అలారెండు, మూడు నెలలు గడిచాయి. క్రమంగా శివయ్యలో అసంతృప్తిమొదలైంది. వెంకట్రాయుడికి ఆసక్తికరంగా కథలు చెప్పు లేకపోతున్నాడు. శివయ్య కథల్లో జీవం తగ్గడం వెంకట్రాయుడు గమనించాడు.

ఒకరోజు శివయ్య, ఆయనతో, “అయ్యా! మీరు కోపగించనంటే, ఒకమనవి!” అన్నాడు.

“ఏమిటది?” అని వెంకట్రాయుడు అడిగాడు.

“నా మనసేం బాగాలేదు. పక్కగ్రామంలో రామచంద్రుడే యువకుడున్నాడట. అతడు కథలు చాలా సైపుణ్యంగా చెపుతాడని తెలి సింది. అతడి కథలు విని కొద్దికాలం పాటు సేదతీరాలని వుంది,” అని చెప్పాడు శివయ్య.

శివయ్య కోరిందానికి వెంకట్రాయుడు ఏమాత్రం ఆశ్చర్యపడకుండా, “ఔను, శివయ్య!” అంటూ అతడి భుజం తట్టి, “నీ మనసు బాగోపోవడానికి కారణం, నేను గ్రహించాను. నువ్వు సేదతీరడానికి, ఆ

రామచంద్రుడి కథలు విననవసరం లేదు. వెంటనే బయలుదేరి నీ పల్లెకు వెళ్ళు. ఆ పల్లెలోని చల్లని గాలి, స్వచ్ఛమైన నీరూ నిన్ను సేద తీరుస్తాయి. చిన్నపిల్లలకు కథలు చెప్పడంలో నువ్వు తృప్తిని, శాంతిని పొందు తావు,” అన్నాడు.

అది వింటూనే శివయ్య ఉత్సాహంగా, “అయ్యా! నా మనసులో వున్నది, నేను చెప్పలేకపోయినా తమరు సరిగ్గా గ్రహిం చారు. మా గ్రామపెద్దలు వచ్చి వెళ్ళినప్పటి నుంచి నాలో ఒకవిధమైన అసంతృప్తితో ఏదో పోగొట్టుకున్నానన్న భావం ఏర్పడింది. మా గ్రామంలో ఉన్నన్నాళ్ళూ పిల్లలకు కథలు చెబుతూ, కథలు వినేప్పుడు పిల్లలు పొందే ఆనందాన్ని చూస్తూంటే నాకెంతో తృప్తి, ఉత్సాహం కలిగేవి. మళ్ళీ వాళ్ళకా ఆనందం కలిగించాలి. మాపల్లెకు బయలుదేరుతాను. సెలవిప్పించండి,” అన్నాడు.

ఆ తరవాత, వెంకట్రాయుడు మనసు బాగా లేనప్పుడు, తనే శివయ్య గ్రామం వెళ్ళి కథలు చెప్పించుకుని తృప్తిపడేవాడు.