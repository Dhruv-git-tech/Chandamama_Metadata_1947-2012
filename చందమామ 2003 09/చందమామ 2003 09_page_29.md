వ్యర్థమైన వరాలు

హేలాపురిలో సీతయ్య అనే పేద కుటుంబీ
కుడు ఉండేవాడు. అడవిలో కట్టెలు కొట్టి,
వాటిని ఊళ్ళో అమ్మి, ఇంట్లోకి కావలసిన
పచారీ సామానులు తెస్తూండేవాడు. గంపెడు
సంతానంగల సీతయ్యకు, తన జీవితంపట్ల
అప్పుడప్పుడూ తీవ్రమైన విరక్తి కలుగు
తూండేది. ఏ దేవత అయినా కరుణించి
తనను ఈ కష్టాల నుంచి గట్టెక్కించ లేదా అని
ఆలోచిస్తూండేవాడు.

ఒకనాటి ఉదయం వేళ రోజూలాగే కట్టెలు
కొట్టితెచ్చేందుకు అడవికి వెళ్ళాడు, సీతయ్య.
అక్కడ ఒక పెద్ద వృక్షాన్ని ఎంచుకుని దాన్ని
నరికేందుకు గొడ్డలి పైకెత్తాడు. ఐతే, ఎత్తిన
గొడ్డలి ఎత్తినట్లే వుండడంతో, అతడు తలఎత్తి
చూశాడు. తన గొడ్డలిని పట్టుకుని ఆపినది
వృక్షదేవత అని తెలియగానే, సీతయ్యకు
చాలా ఆశ్చర్యం కలిగింది.

“సీతయ్య, నేనీ వృక్షదేవతను. దీన్ని
నరికే ప్రయత్నం చేయకు. ఎన్నో ఏళ్ళుగా

ఇక్కడ నేను నివాసం వుంటున్నాను. నీ
పేదరికం నేనెరుగుదును. నీకు మూడు
వరాలు ఇస్తాను. రోజుకొక వరం చొప్పున
మూడు రోజులపాటు నీకు నచ్చిన మూడు
వరాలు కోరుకో. అంతటితో నీ దారిద్ర్యం
తీరిపోతుంది,” అన్నది వృక్షదేవత.

“అలాగే, తల్లీ! నువ్వు నివాసం వున్న
చెట్టును కొట్టను. నువ్వు అనుగ్రహించిన
ప్రకారం, రోజుకొకవరం కోరుకుంటాను.
తప్పక తీరుస్తావు గదా?” అని అడిగాడు
సీతయ్య అనుమానంగా.

“తప్పకుండా తీరుస్తాను!” అని వృక్ష
దేవత మాయమైంది.

సీతయ్య మరొకచెట్టును కొట్టే ఆలోచన
చేయకుండా ఆనందంగా ఇంటికి వెళ్ళి
పోయాడు. తర్వాత మధ్యాహ్న భోజనం వేళ
కాగానే, “మా ఇంటిల్లిపాదీ తినడానికి చక్కని
పిండివంటలతో భోజనం కావాలి!” అని కోరు
కుని కళ్ళు మూసుకున్నాడు.