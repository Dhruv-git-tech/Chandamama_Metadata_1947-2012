తనవల్ల కాదని తెలుసుకాబట్టి, అందుకు మంత్రశక్తుల్నే ఆశ్రయించాలనుకుని ప్రసిద్ధుడైన ఒక సిద్ధయోగివద్దకు వెళ్ళాడు. సిద్ధయోగి, జయద్రధుడి కోరిక విని, “నా ద్గుగు ఒక తాయెత్తు వున్నది. అది చేతికి కట్టుకుంటే మూడు ప్రమాదాల నుంచి సులభంగా తప్పించుకునే శక్తి వస్తుంది. ఐతే, ఆ తాయెత్తు అందరికీ ఉపయోగపడదు. చేతికి కట్టగానే దాని రంగు ఆకుపచ్చగా మారితే అది నీకు ఉపయోగపడుతుంది!” అంటూ అతడికి నల్లరంగులో వున్న ఒక తాయెత్తును చేతికి కట్టాడు కానీ దాని రంగు అలాగే వుండిపోవడంతో, జయద్రధుడు నిరుత్సాహపడి పోయాడు.

సిద్ధయోగి అతడి భుజం తట్టి, “ఈ భూమ్మీద ప్రతి చెడుకూ ఒక విరుగుడుంటుంది. నీవీ తాయెత్తును ధరించి మహేంద్ర గిరి అంతా తిరుగుతూండు. ఏ యువకుడి

సమక్షంలో నీ తాయెత్తు నీలంగా మారు తుందో, అతడి చేతికి దీన్ని కట్టు. అప్పుడది ఆకుపచ్చగా మారితే, రాక్షసుడి పీడ వదిలించేందుకు అతణ్ణి వినియోగించు. ఈ మొత్తం జరగనున్నదానివల్ల, నీవెలా లాభపడాలో నీవే నిర్ణయించుకో!” అని చెప్పాడు.

ఆ విధంగా సత్యవంతుడి సమక్షంలో జయద్రధుడి చేతికున్న తాయెత్తు నీలంగా మారింది. వెంటనే అతడు సత్యవంతుడికి జరిగినదంతా చెప్పాడు.

ఇది విని సత్యవంతుడు హడలిపోయి, “అదా సంగతి! మరి నాకు పాములంటే భయం. నిప్పంటే భయం. కొండచిలువను తలుచుకుంటేనే, నా గుండె ఆగిపోతుంది. నేను పరమ పిరికివాణ్ణి. ఇలాంటి పనులు నేను చేయలేను,” అన్నాడు.

జయద్రధుడు నవ్వుతూ, “సరే, ముందు నీ చేతికి తాయెత్తు కట్టి చూడనీ. అది ఆకు పచ్చగా మారితేనే, నీవల్ల ఈ సాహసకార్యాలన్నీ నెరవేరుతాయి,” అన్నాడు.

అతడు, సత్యవంతుడి చేతికి తాయెత్తు కట్టగానే అది ఆకుపచ్చగా మారిపోయేసరికి, సత్యవంతుడే ఆశ్చర్యపోయాడు.

అప్పుడు జయద్రధుడు, సత్యవంతుణ్ణి ఒప్పించడానికి, సామ దాన భేద దండోపాయాలు నాలుగూ ఉపయోగించాడు. మహేంద్రగిరిదేశ భవిష్యత్తు సత్యవంతుడి మీదనే ఆధారపడి వున్నదన్నాడు. ఈ పని చేస్తే జీవిత కాలానికి సరిపడా కావలసినంత డబ్బు ఇస్తానన్నాడు. తన చేత అయుండీ ప్రజలకు సాయం చేయడం లేదని రాజుకు చెబుతానన్నాడు. లేదా తనే అతణ్ణి చంపేస్తానని,