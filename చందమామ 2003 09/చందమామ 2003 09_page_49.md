అంటూ కొరినట్టు అరుస్తూండగా, చాలా దూరం ఎండలో నడిచి వచ్చిన బాలిక శోషి ల్లుతూ పడిపోయింది.

అప్పుడు అవ్వ వెళ్ళి తన జాడీ చెంబుతో బాలికనోట్లో నీళ్ళుపోసి తాగించింది. మిగిలిన నీరు అవ్వ తాగి దాహం తీర్చుకుంది.

అది చూసి నలుగురు స్త్రీలూ ఆశ్చర్యంతో నోళ్ళు నొక్కుకుంటూ, “హవ్వ! ఎంత పని చేశావు, అవ్వా! అది తాగగా మిగిలిన నీరు నువ్వు తాగుతావా! అది జాతి తక్కువది!” అన్నారు.

అవ్వ త్రేన్చి శాంతంగా, “శ్రీమతుల్లారా! అసలు జాతే లేనిదాన్ని నేను! అయితే ఆ పిల్లలో, నాలో నీళ్ళే నాళాల్లో ప్రవహిస్తూ న్నందువల్ల నీళ్ళే మమ్మల్ని సేదదేర్చాయి!” అంటూ కుతూహలంగా వెళ్ళి వాళ్ళ కడవ, బిందెల్లోకి చూసి ఆశ్చర్యంతో, “మీ శరీరం నిండా పాలే ఉంటాయనుకుంటున్నాను. మరి మీకు నీళ్ళెందుకు? త్రాగడానికి కాదు గదా? అమ్మల్లారా! మీకు పుణ్యముంటుంది, నీళ్ళు మాకు వదలండి. మీరు పాలే త్రాగండి!” అని అంటూ తన చెంబు నిండా నీళ్ళు పోయించుకున్నది.

నలుగురు స్త్రీలూ అవ్వ మాటల్లో దాగి ఉన్న సత్యాన్ని గ్రహించి సిగ్గుపడి, బుద్ధి తెచ్చుకున్నారు.

అవ్వ అలావెళ్తూండగా ఒక ఊళ్ళో జీవాల బలులు సాగుతున్నవి. జనం భయపడుతున్న ట్లుగా దేవతకు మొక్కుతున్నారు.

అవ్వ, “ఎంత అన్యాయం చేస్తున్నారే, తల్లి! వాళ్ళేమో మాంసాన్ని మంచి రుచులతో మంట చేసుకొని తింటారు. నిన్నుపచ్చి నెత్తురు తిని బతికే క్రూరజంతువుగా అవమానిస్తు న్నారు. తల్లిని అవమానించే పిల్లలైపోయారు వీళ్ళంతా!” అని అంటున్న మాటలు జనం విని, “అపచారం! అపరాధం! అమ్మతల్లికి ఆగ్రహం వస్తే అంతా మసి చేస్తుంది!” అంటూంటే, అవ్వ, “లంచం పెట్టలేదని ఏ తల్లెనా పిల్లల్ని చంపుతుందా? మీరు ఊరికే భయపడుతున్నారు. అంతే! భయాన్నే భక్తి అనుకుంటున్నారు! మీ కోరికల్ని అమ్మకు అంటగట్టుతున్నారు! నిజమైన భక్తి అమ్మ మీద మీకు కలిగిననాడు మీకు భయమూ ఉండదు, అపదలూ ఉండవు!” అని చెప్పుతూ వారికి అర్థమయ్యేలాగ భక్తి మార్గాన్ని ఉపదే శించింది.