## కథలు చెప్పేవాడు

శారదాపురం అనే గ్రామంలో, శివయ్య అనే వృద్ధుడుండేవాడు. అతడికి కథలు చెప్పడంలో మంచి ప్రావీణ్యం వుంది. చెప్పిన కథ చెప్పుకుండా ఎన్ని కథలైనా చెప్పగల సమర్థుడు. శివయ్య కథ చెబుతూంటే శోతలకు ఎంత విన్నా ఇంకా ఇంకా వినాలని పించేది. అంతే కాదు, శివయ్య కథ చెప్పడం ఆపగానే, అప్పుడే అయిపోయిందా? అని కూడా బాధపడేవారు.

పిల్లలు తిండి తినకుండా మారాం చేసిన ప్పుడు, తల్లులు తమ పిల్లలను శివయ్య దగ్గరకు తీసుకువచ్చేవారు. శివయ్య వాళ్ళను మాటలతో బుజ్జుగించి, కథచెప్పడం మొదలు పెట్టేవాడు. ఆ మరుక్షణం పిల్లలు, శివయ్య కథ వింటూ తల్లి పెట్టింది బుద్ధిగా తినేవారు. ఆయన చెప్పే కథలు పిల్లలకు ఆనందం కలిగించినట్టే, పిల్లలకు కథలు చెప్పడం శివయ్యకు మితిలేని ఆనందం కలిగించేది.

వేమాపురంలో వెంకట్రాయుడు అనే పెద్ద భూస్వామి వుండేవాడు. ఆ చుట్టుపక్కల గ్రామాల్లో, ఆయనకు సాటిరాగల మరొక భూస్వామి లేడు. ఆయనకు జబ్బుచేసి మంచాన పడ్డాడు. అనారోగ్యంతో ఆయనకు మనశ్శాంతి కరువైంది. ఎక్కడెక్కడి నుంచో వైద్యులు వచ్చారు. ఏవేవో చికిత్సలు చేశారు. వ్యాధి నయం కాలేదు. ఆఖరికి మనస్సు ప్రశాంతంగా వుంచుకుంటే, జబ్బు తానం తట అదే తగ్గిపోతుందని వైద్యులు సలహా ఇచ్చారు.

ఆయన మనసు ప్రశాంతంగా వుంచు కోవడానికి మంచి సంగీతం విన్నాడు. గ్రామంలో జరిగే పురాణ కాలక్షేపాలు క్రమం తప్పకుండా శ్రద్ధగా విన్నాడు. పట్టుదలతో వివిధ ఆధ్యాత్మిక గ్రంథాలు చదివాడు. అవేవీ ఆయనకు మానసీక ప్రశాంతత ఇవ్వ లేకపోయాయి.