బారెడు పొద్దెకికినా, ఇంటి ముందు ఊర్చి, కళ్ళాపిచల్లిన లక్షణాలు లేవు. కృష్ణుడు తన స్నేహితుణ్ణి లోపలికి ఆహ్వానించాడు. ఇల్లంతా చిందరవందరగా ఉన్నది. కృష్ణుడి ముఖంలో అనందం తాండవిస్తున్నట్టు రాముడికి తోచలేదు.

ఇంతలో పార్వతి ఆటుగా వచ్చింది. ఆమెను చూసి రాముడు బిత్తరపోయాడు. జుట్టురేగి, జిడ్డు ముఖంతోనూ, నిద్ర కళ్ళతోనూ, ఆమె అప్పుడే లేచినట్టు కనబడింది. ఆమె రాముడి కేసి నిర్లక్ష్యంగా చూసి, తన భర్తను లోపలికి తీసుకుపోయింది.

లోపలికి పోతూ కృష్ణుడు, “ఇప్పుడే వస్తారా! కూర్చో!” అన్నాడు.

రాముడు ముళ్ళ మీద కూర్చున్నట్టు కూర్చుని, లోపల కృష్ణుడు రహస్యంగా తన భార్యతో ఏదో చెప్పుతున్నట్టు గ్రహించాడు.

కృష్ణుడి మాట వినపడలేదు గాని, పార్వతి గట్టిగానే, “అడ్డమైనవాళ్ళకూ

వండి వార్చటానికి ఇది ధర్మసత్రఁ కాదు. కాకపోయినా, ఊళ్లోనే ఉంటున్న వాడికి భోజనాలేమిటి?” అనడం రాముడికి వినిపించింది.

కృష్ణుడు చప్పున ఇవతలికి వచ్చి చూసేసరికి, రాముడు ఇల్లు దాటి వెళ్ళి పోతూండడం కనబడింది. తన స్నేహితుడికి తన భార్య అన్న మాటలు ఎంత బాధ కలిగించాయో ఆని కృష్ణుడు నౌచ్చు కున్నాడు. కాని పార్వతి రాముడికి ఎంత మంచి గుణపాతం నేర్పిందో అతను ఊహించలేదు.

ఇంటికి పోతూ రాముడు, “అందం అంటే ఏమిటి?” అని తనను తాను ఒకటికి రెండుసార్లు ప్రశ్నించుకున్నాడు. తరవాత ఇల్లు చేరుతూనే అతను తన భార్యను చూసి తన ప్రశ్నకు సమాధానం తెలుసుకున్నాడు.

రుక్కమిటి అంత అందమైన మనిషిని తాను ఎన్నడూ చూసి ఉండలేదని రాముడికి అనిపించింది.