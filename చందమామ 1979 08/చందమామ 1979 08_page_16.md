భల్లూక మాంత్రికుడు పట్టరాని కోపంతో కసిగా పళ్లుకొరికి, ''శిష్టా, కాళీవర్మా! తలారిభల్లూకా! ఈ కోట ద్వారం దగ్గిర సరిఅయిన కాపుపెట్టండి. ఈ మాయా మర్కటుడినీ, సామంతుణ్ణీ ప్రాణాలతో పట్టుకుని చిత్రవధ చేస్తాను,'' అన్నాడు.

మాంత్రికుడు మాట ముగించేలోపలే తలారిభల్లూకుడి ఏనుగుమీదవున్న ఆట వికుడు వదిలిన బాణం రివ్వమంటూ పోయి, మాయామర్కటం తెగిన తలను పట్టుకునివున్న చేతికి తగిలింది. బాణం దెబ్బ తింటూనే మర్కటం బాధతో పెద్దగా అరవటంతోపాటు, దాని చేతిలో వున్న శిరస్సు జారి అంత ఎత్తునుంచి దభిమంటూ కిందపడింది.

శిరస్సు నేలపడగానే మరొక ఏనుగుమీదవున్న రాజు దుర్ముఖుడి అంగరక్షకు లిద్దరూ కిందికి దూకి, పరుగునపోయి శిరస్సు కేసి చూస్తూనే, ''ఇది దుర్ముఖ మహారాజు తల కాదు. ఆ మాయకోతి మనను మోసం చేయ చూసింది,'' అన్నారు.

ఆ వెంటనే తలారిభల్లూ కుడు, ''దిరిశెనవన, భైరవా!'' అంటూ కేక పెట్టి, గండ్రగొడ్డలి పై కెత్తి, ''ఒరే, ఆటవిక సేవకా! మాయామర్కటాన్ని కొట్టి అద్భుతమైన పని చేశావు. ఆ దుర్ముఖ

రాజు కోసం మనం కోట అంతా గాలించబోతున్నాం. నా గండ్రగొడ్డలికి అందని వాళ్ళను, నీ బాణాలతో పరలోకానికి ప్రయాణం కట్టించు,'' అంటూ ఏనుగుమల మీద గెడ్డలిపిడితో గట్టిగా పాడిచాడు.

ఏనుగుపెద్దగా ఘంకరిస్తూ కదిలింది. ఈ లోపల మాయామర్కటం పిట్టగోడ మీది నుంచి కనబడకుండా పోవటంతో, కాళీవర్మ, భల్లూక మాంత్రికుడితో, ''గురూ, ముందు మనం సామంతుణ్ణీ, వాడి సైనికులనూ తరిమికొట్టాలి. రాజు దుర్ముఖుడు యీ కోటలో ఏదో ఒక ప్రాంతాన ప్రాణాలతో వున్నాడనే నా నమ్మకం,'' అన్నాడు.