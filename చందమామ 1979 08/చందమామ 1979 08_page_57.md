ఏదైనా ఉపాయం చెబుతాడేమో ! నేను కూడా వస్తాను. ఇద్దర మూ ఇప్పుడే బయలుదేరి పోదాం.'' అన్నాడు ఇంద్రుడు.

ఇద్దరూ కలిసి బ్రహ్మ వద్దకు వెళ్లారు. బ్రహ్మ కూడా భూదేవిని, ఇంద్రుడు అడిగి నట్టుగానే, నీకు వచ్చిన కష్టం ఏమిటని అడిగాడు.

" కలి రాబోతున్నది. అధర్మం పెచ్చు మీరుతుంది. రాజులు ఔదార్యం విడిచి పెట్టి దొంగలుగా తయారు కాబోతున్నారు. ఇది భారం కాదా? దుర్మార్గుల సందర్శిని నిర్మూలించి, నా బరువు తగ్గించరాదా?'' అన్నది భూదేవి.

"తల్లీ, నీ కోరిక తీర్చే శక్తి నాకు లేదు. అందుకు విష్ణువే తగినవాడు. అతడి వద్దకు పోదాం," అని బ్రహ్మ తన హంస వాహనం మీద దేవతలనూ, భూదేవినీ వెంటబెట్టుకుని, వైకుంఠానికి వెళ్ళాడు. విష్ణువు అందరినీ వేరు వేరుగా కుశల ప్రశ్నలు చేసి, వాళ్ళు వచ్చిన పని అడిగాడు.

"భూదేవి భారం మొయ్య లేనంటున్నది. అందుచేత నువు ద్వాపర యుగాంతంలో అవతారం ఎత్తితే మంచిది. అనాథలను ఉద్దరించటానికి నీ కన్న వేరెవరు న్నారు?'' అన్నాడు బ్రహ్మ విష్ణువుతో.

"యోగమాయ ముందు నువూ, నేనూ, శివుడూ, దేవతలూ అస్వతంత్రులం. అందుచేత ఆమె ఏం చెయ్యమంటే మనం అలా చేతాం. ఆమె ప్రేరణతోనే కదా నేను ముందు కొన్ని అవతారాలెత్తాను? అంతేగాని చేపగానూ, పందిగానూ ఇతర క్షుద్రజంతువులుగానూ అవతరించటంలో సుఖమా, పుణ్యమా మరో సారస్యమా, ఏమున్నదని? రామావతారం ఎత్తి, అద వుల పాలై, భార్యను పోగొట్టుకుని, ఎన్ని దురవస్థలకు గురి అయాను కాను? నా కుండిన స్వేచ్ఛ ఏమిటి? అందుచేత మీరు అ జగదంబను వేడుకోండి. మీ పని తీరుతుంది," అన్నాడు విష్ణువు బ్రహ్మ మొదలుగాగల వారితో.