“నీ మాట నిజం. ఇంతకూ ఏం అడగమంటావు ?” అని సాలె తన భార్యను అడిగాడు.

“నీకున్న రెండు చేతులూ, ఒక తలా ఉపయోగించి రోజుకు ఒక బట్ట నేస్తు న్నావు. దానితో మనకు జరుగుబాటు అవుతున్నది. నీకు మరి రెండు చేతులూ, మరొక తలా కావాలని దేవతను అడుగు. వాటితో రెండు బట్టలు నేస్తావు. ఒకటి ఖర్చు గడవటానికి, రెండోది వినోదించ టానికీ ఉపయోగపడతాయి,” అన్నది సాలెవాడి భార్య.

“భేష్!” అని సాలెవాడు చెట్టువద్దకు వెళ్ళి, తన భార్య దేవతను కోరమన్నట్లే అదనంగా రెండు చేతులూ, తలా కోరాడు.

దేవత అలాగే అని వాడికోరిక తీర్చింది.

అయితే వాడు రెండు తలలతోనూ, నాలుగు చేతులతోనూ ఇంటికి తిరిగి వస్తూండగా, జనం వాట్టి చూసి భూతం అనుకుని కర్రలతోనూ, రాళ్ళతోనూ కొట్టి చంపేశారు.

అతిలోభి అత్యంత లోభిక ఈ కథ చెప్పి, ఇంకా ఇలా అన్నాడు:

“బంగారం నీకు చాలలేదు. పజ్రాలూ, వైడూర్యాలూ కోరావు. ఏమయింది ? చక్రం నీ నెత్తిన తిరుగుతూ, కెంపుల కన్న ఎర్రనైన రక్తబిందువులను చుట్టూ చిమ్ముతున్నది. నువు కోరిన పజ్రాలకన్న మెరిసిపోయే కన్నీటి చుక్కలను నీకళ్లు రాల్చుతున్నాయి. మిత్రమా, బంగారం కన్న రత్నాలు విలువైనవని తెలిసినంత మాత్రాస అది జ్ఞానం కాదు, రాబోయే చిక్కులనూ, కలుగబోయే ఫలితాలనూ! ముందే గ్రహించే తెలివి కూడా ఉండాలి. అలా కానప్పడు, ఎంతటి మేధావి అయిన కులీనుడు సైతం ప్రమాదానికి గురి అవు తాడు. లోకజ్ఞానం అన్నిటికన్నా ముఖ్యం. అది లేకపోతే, సింహాన్ని బతికించిన పండితులలాగా నశిస్తాడు.”

“ఏమిటా కథ?” అని అత్యంత లోభి అడిగితే, అతిలోభి పండితులకథ ఇలా చెప్పాడు: