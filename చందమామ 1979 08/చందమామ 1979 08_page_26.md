అమాయకుడు

వరహాలు అమాయకుడు. చిన్నతనంలోనే తల్లి, తండ్రి పోతే, వాణ్ణి వాడి అవ్వ పెంచి పెద్దవాణ్ణి చేసింది. వాడి మనను మంచిదేగాని, అభమూ, శుభమూ తెలి యక వాడు అస్తమానమూ నలుగురిచేతా చివాట్లు తినేవాడు.

ఒకసారి వాళ్ళ ఉళ్ళో బావులన్నీ ఎండిపోతే, ఊరి వాళ్లు దూరంగా ఉన్న నది నుంచి నీరు తెచ్చుకోవలసి వచ్చింది. ఒకనాడు వరహాలు వీధి వెంట నడు స్తూండగా, ఒక వయసు మళ్లిన స్త్రీ నీళ్ళ బిందెను మొయ్యలేక మోస్తూ, ఒక అరుగు మీద దింపి, మళ్లీ ఎత్తుకోలేక ప్రయాసపడుతూ కనిపించింది.

వరహాలు ఆమెకు సహాయం చేద్దామని బిందె ఎత్తబోయాడు.

‘‘మడినీళ్లు ముట్టుకు న్నావు క్రా, దౌర్భాగ్యుడా?'' అంటూ ఆవిడ బిందెడు

నీళ్ళూ వాడిమీద పోసి, వరహాలును తిట్టుకుంటూ మళ్ళీ నదివైపుకు వెళ్ళి పోయింది.

వరహాలు తడిబట్టలతో ఇంటికి వెళ్ళి. అవ్వచేతా చివాట్లు తిన్నాడు.

ఇంకోసారి వరహాలు కూరలు తీసుకుని ఇంటికి వస్తూ ఉంటే ఒక పిల్లవాడు పరిగెత్తుకుని వస్తూ కనిపించాడు. వాడి వెనకగా ఒక ముసలాయన, ‘‘ అగరా, దొంగ వెధవా! రెండు దెబ్బలు పడితే గాని నీకు బుద్దిరాదు!'' అని అయాస పడుతూ వస్తున్నాడు.

వరహాలు ఆ ముసలాయనకు సహాయ, పడే సదుద్దేశంతో కురవాణ్ణి పట్టుకుని, రెండు దెబ్బలు వేసి, ముసలాయనతో, ‘‘తాతగారూ, హైరాన వడకండి. నేనే రెండు వేశాను! దాంతో వాడికి బుద్ది వస్తుంది లెండి.'' అన్నాడు.