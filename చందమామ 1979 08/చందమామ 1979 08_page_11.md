మాంత్రికుల మధ్య తగులాటగా వున్నది.
మా దారిన మేం అరణ్యానికి పోయి,
మా వృత్తేదో మేం తిరిగి ప్రారంభిస్తాం.'' అన్నాడు.

కోటద్వారాలను సమీపిస్తూ ఆ మాటలు విన్న కాళీవర్మ కోపంగా నాగమల్లు మీదికి కత్తి దూసి, ''ఒరే, ఆఖరిక్షణంలో నీ దారులుకొట్టుకు బతికేబుద్ది పోనిచ్చావు కాదు. మాటుపెట్టి, నిరాయు ధులైన ప్రయాణీకుల్ని దోచు కోవటం తప్ప, ఎదిరించి నిలబడి శత్రువులతో పొరాడే ధైర్యసాహసాలు నీకు లేవా?'' అన్నాడు.

దొంగ నాగమల్లు అందరి కేసీ ఓమారు యీస్తదిస్తున్నట్టు చూసి, ''పుట్టుదొంగ

నైన నాకు శత్రువు లెవరు? మిత్రు లెవరు? బతుకు తెరువుకు యింత ధనం ఎవరిదగ్గిర దొరికేలావుంటే, వాళ్ళను దోచుకుంటాను. ఇప్పుడు కోటలో దుర్ముఖ రాజు గెలిచినా లేక అతడి పాత సామంతుడు సూర్యభూపతి గెలిచినా, నాకు ఒరిగేదేమిటి?'' అన్నాడు.

నాగమల్లు తమ పక్షాన వుండేందుకు జీతం డబ్బులకోసం యిలా డొంక తిరుగుడుగా అడుగుతున్నాడని గ్రహించిన భల్లూక మాంత్రికుడు కత్తితో అతడి భుజాన్నితాకి, ''ఒరే, నాగమల్లూ! ఇది అంతగా మంత్రశక్తులు లేని కత్తి అయి పోయిందిగాని, యిదే మంత్రదండం అయివుంటే నిన్ను, యీ క్షణాన గుంట నక్కగా మార్చి వుండేవాణ్ణి. రాజు దుర్ముఖుడు కాక యిప్పుడు ఎవరు గెలిచినా, నిన్ను అరణ్యంలో క్రూర మృగం కింద వేటాడేస్తారు. ఆ సంగతి గ్రహించ లేవా?'' అన్నాడు.

ఆ మరుక్షణం నాగమల్లుకు తాను రాజు దుర్ముఖుడి పక్షానవుండటం మేలని పించింది. అతడి రక్షణకోసం మాంత్రికులలాంటి వాళ్ళూ. రాక్షసుడూ పూను కున్నప్పుడు, ఆ రాజు తప్పక తిరిగి ఉదయగిరి రాజ్యానికి రాజు కాగలడన్న నమ్మకం అతడికి కలిగింది.