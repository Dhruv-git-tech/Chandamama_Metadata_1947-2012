పాటలు చూసి ఆశ్చర్యపడుతూ నర నారాయణులు ఇలా ఆన్నారు:

“మా తపస్సు భగ్నం చెయ్యటం కోసం మీ యజమాని ఆయిన ఇంద్రుడు మిమ్మల్ని, వసంతుణ్ణి, మన్నభుణ్ణి పంపాడు. అతని ఈర్ష్య తెలుస్తూ నే ఉన్నది. ఏమైనా, మా మాటలు కొంచెం ఆలకించండి. పాపం, ఆడకూతుళ్ళు, మీరు చాలా దూరం నుంచి వచ్చి, ఆలసి ఉన్నారు. ఈ ఆశ్రమంలో మీరు మా ఆతిథ్యం స్వీకరించి, విశ్రమించండి. ఆ ఇంద్రుడు పామ్మంటే వచ్చారుగాని, మీ అంతట మీరు ఇక్కడికి వస్తారా? ఇంద్రుడి చాదస్తంగాని, మా తపస్సు

పాడు చెయ్యటం మీ తరమా? చూడండి. మా తపశ్శక్తితో మీ అందరి అందాన్ని తలదన్నే స్త్రీని సృష్టించగలం!”

నారాయణుడు తన కుడి తొడ మీద చేతితో కొట్టాడు. వెంటనే ఊర్వశి, (తన చెలికత్తెలతో సహా,) పుట్టుకొచ్చింది. ఆమె అందం చూచి నిర్హాంతపోయి, అప్సరలు మునులతో ఇలా ఆన్నారు:

“మహత్ములారా, మమ్మల్ని క్షమించండి! మీ తపశ్శక్తి తెలియక, తపోభంగం చేయాలనే దురుద్దేశంతో మేం వచ్చాం. లోగడ ఎందరెందరు మునీశ్వరుల ప్రతాలనో చెడగొట్టాం, కాని మా శక్తి మీ ముందు ఎందుకూ పనికిరాదు. ఒక విధంగా, ఇంద్రుడు మీ తపస్సు పాడు చెయ్యటానికి మమ్మల్ని పంపటం మా మహాభాగ్యమే!”

నారాయణుడు ఈ మాటలకు చిరు నవ్వు నవ్వీ. “మీరీ ఊర్వశిని వెంట బెట్టుకుపోయి, దేవేంద్రుడికి కానుకగా ఇయ్యండి,” అన్నాడు.

దానికి అప్సరలు, “మహాత్మా, మమ్మల్ని వెళ్ళమనవద్దు. మీరు మీ తొడల నుంచి సృష్టించిన ఊర్వశి, తదితర స్త్రీలూ ఇంద్రుడి వద్దకు పోతారు. మమ్మల్ని మీ సేవచేస్తూ ఇక్కడే ఉండ నియ్యండి.” అన్నారు.