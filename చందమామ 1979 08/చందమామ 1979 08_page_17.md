"భల్లూకపాదగురో!" అంటూ భల్లూక మాంత్రికుడు కత్తి పైకెత్తి, "ఒరే, రాజు దుర్ముఖుడి పకాన నిలబడే సైనికు లంతా మా వెంట రండి. ఎదురు తిరిగిన వాళ్ళను నా కత్తికి బలి చేస్తాను," అంటూ పెద్దగా కేక పెట్టాడు.

ఆప్పటివరకూ సామంతుడి పక్ష సైనికుల ధాటికి తట్టుకోలేక కోటలో అక్షడా, యిక్కడా దాగి వున్న రాజు దుర్ముఖుడి సైనికులు బిలబిలమంటూ మాంత్రికుడున్న చోటుకు పరిగెత్తుకుంటూ వచ్చి, "అయ్యా, రాజుగారు శత్రుబలానికి జంకి సభామంటపంలోని సింహాసనం వున్న గదిలో దాగి వున్నారు," అని చెప్పారు.

"అయితే ముందుండి దారి తీయండి, మీ కొచ్చిన ప్రాణ భయం ఏమీ లేదు. శత్రుసైనికుల సంగతి మేం చూస్తాం," అన్నాడు కాళీవర్మ.

కాళీవర్మా, భల్లూకమాంత్రికుడూ శభామంటపానికి వెళ్ళే దారిలో ఒక్కగా నొక్క శత్రువైనా కంటబడలేదు. వాళ్ళు కోటలో మరొక భాగానచేరి సామంతుడూ, మాయామర్కటాలతో యిప్పుడేమి చేయ టమా అని ఆలోచిస్తున్నారు.

కాళీవర్మా, మాంత్రికుడూ సభామంటపాన్ని సమీపిస్తున్నంతలో తలారిభల్లూ కుడు ఏనుగు మీద అక్కడికి వచ్చాడు. అ మరుక్కణం మంటపంలో సింహాసనం వున్న గది తలుపులు బార్లా తెరుచుకున్నవి. రాజు దుర్ముఖుడు సింహాసనం మీద కూర్చుని వున్నాడు.

కాళీపర్మతోపాటు అందరూ ఆశ్చర్యపోయి చూసేంతలో రాజు దుర్ముఖుడు చేయెత్తి, "తలారిభల్లూకా! తిరిగి కొద్ది సేపైనా సింహాసనం మీద కూర్చోవాలనే, నా కోర్కె తిరింది. ఇప్పుడు నిరభ్యంత రంగా నా తల నరికి, నీ గురువుకు సమర్పించుకో!" అన్నాడు.

ఆ వెంటనే తలారిభల్లూకుడు ఉత్సాహంగా ఒక కేకపెట్టి, గండ్రగొడ్డలి పైకెత్తి. ఏనుగు మీది నుంచి, సభామంటపంలోకి పిగిరిదూకాడు. —(ఇంకా వుంది)