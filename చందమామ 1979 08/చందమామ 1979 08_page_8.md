అడిగి వస్తాను," అని సాలెవాడు నగ రానికి తిరిగి వచ్చి, తన మిత్రుడైన మంగలిని కలునుకుని, వాడి సలహా అడిగాడు. "ఏలటానికి ఒక రాజ్యం కోరుకో, నేను నీకు మంత్రిగా ఉంటాను. ఇద్దరమూ సుఖంగా ఉందాం," అన్నాడు మంగలి.

"నా భార్య ఏమంటుందో అడిగి చూస్తాను," అన్నాడు సాలె.

"పద్దు! ఆడదానికి నీ చిత్తం వచ్చి నంత తిండిపెట్టు, నగలు ఇయ్యి, బట్టలు ఇయ్యి—ఆలోచన మాత్రం అడగకు," అన్నాడు మంగలి.

"కాదులే! దాన్ని కూడా అడగాలి," అని సాలె, తన భార్యను కలునుకుని,

అమె సలహా అడిగాడు. అంతేగాక తనకు మంగలి ఏలటానికి రాజ్యం కోరుకో మని సలహా ఇచ్చాడని కూడా చెప్పాడు.

"మంగలి మాట ఎన్నడూ వినకు. క్షౌరం చెయ్యటం తప్పిస్తే వాళ్ళకేం తెలుసు? రాజులంటే ఏమిటో, రాజ్యా లంటే ఏమిటో, వాళ్ళకు తెలుసునా ఏం? రాజ్యం చెయ్యట మంటే మాటలా? యుద్ధమూ, సంధీ, రాయబారాలూ, ఇంకా ఏమేమిటో వచ్చిపడి, నానా బాధలూ కలుగుతాయి. రాజ్యం కోసం రాజు ప్రాణాలకు వాడితమ్ములే, వాడి కొడుకులే ఎసరు పెడతారు!" అన్నది సాలెవాడి భార్య.