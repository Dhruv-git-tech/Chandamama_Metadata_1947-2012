ఇక గ్రామంలో రాముడూ, కృష్ణుడూ అనే స్నేహితులుండేవారు. వారు చిన్న తనం నుంచి కలిసి చదువుకుని, పెద్ద యాక తమ గ్రామంలోనే స్థిరపడ్డారు. ఒకరికి ఏ సమస్య వచ్చినా రెండోవారిని సంప్రదించుకునేవారు.

వారిలో రాముడు సొందర్య పిపాసి. అందమైన వస్తువులు వాడడమూ, ఆందంగా బట్టలు ధరించటమూ, ఆందంగా కనబడడమూ అతనికి చాలా ఇష్టం. అలాగే అందమైన భార్యను పెళ్ళాడాలన్న కోరిక కూడా అతనిలో ఉండేది.

తలవని తలంపుగా రాముడి తండ్రికి గుండెపోటు వచ్చింది. వైద్యసహాయం లాభించలేదు. చనిపోతూ ఆయన తన కొడుకుచేత / తన మేనకోడల్ని పెళ్లాడే టట్టు ప్రమాణం చేయించాడు.

అతని మేనత్త కూతురు రుక్కిణి చామనచాయలో, సంసార పక్షంగా ఉంటుంది. అయినా తండ్రికి మాట ఇచ్చిన కారణంగానూ, కృష్ణుడు ప్రోత్స హించినందువల్లనూ రాముడు అ పిల్లను పెళ్ళాడడానికి ఇష్టం లేకపొయినా, ఒప్పుకున్నాడు.

రుక్కిణి చిన్నతనం నుంచి కష్టాలలో పెరిగి, ఎంతో ఓర్పూ, అణకువా కలిగి, అన్ని పనులూ ఒళ్ళు పంచి శ్రద్ధగా చేసుకునేది. కాపరానికి పచ్చినాక కూడా ఆమె పదిమంది పనివాళ్ళ పెట్టుగా ఉండి, ఇంటి పని ఎంతో చాకచక్యంతో చేసేది. రాముడు తెల్లవారి నిద్ర లేచే లోపల రుక్కిణి ఇంటి పని అంతా పూర్తి చేసి, ఇల్లు అద్దంలా ఉంచి, తాను స్పానం చేసి, తరవాత తన భర్తను నిద్ర లేపేది.