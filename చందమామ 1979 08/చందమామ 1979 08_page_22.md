బేతాళుడు ఈ కథ చెప్పి, 'రాజా, తనకు ఎంతో మేలు చెయ్యటమేగాక, ప్రజలను లేనిపోని శ్రమల నుంచి, దురాశల నుంచి కాపాడుతూ వస్తున్నదివ్యజ్ఞానిని మంత్రి ఎందుకు దూరంగా పంపేశాడు? ఆయనవల్ల ఎవరికీ ఎలాటి నష్టమూ లేదుగదా? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది," అన్నాడు.

దానికి విక్రమార్కుడు, 'దివ్యజ్ఞాని భవిష్యత్తును నిజంగా మార్చగలవాడైతే ఆయనవల్ల లాభం ఉండేమాట నిజమే. కాని రాజు నిరూపించినట్టు ఆయనకు భవిష్యత్తు మాత్రమే తెలిస్తే, అందువల్ల ప్రజలకూ, దేశానికి తీరని నష్టం ఉన్నది. భవిష్యత్తు రూఢిగా తెలిసినప్పుడు మనుషులు ప్రయత్నాలు మానేస్తారు. ప్రయత్నమే మానవజాతిని ముందుకు నడిపిస్తున్నది. జ్ఞానం అభివృద్ధి కావటానికి విఫల ప్రయత్నాలు కూడా ఎంత

గానో తోడ్పడతాయి. విద్య చెప్పే గురువు శిఘ్యులకు తప్పులు చేసి అవకాశం ఇచ్చి. ఆ తప్పుల ద్వారా వారి జ్ఞానం పెంపొందేటట్టు చేస్తాడు. ఊరికే బోధించి పంపే గురువు శిఘ్యులను విద్యావంతులను చేయలేడు. బోధ ఎప్పుడూ శిక్షణ కాదు. ప్రజలైనా అంతే. ప్రయత్నం ఫలించదని ముందే తెలిస్తే ప్రయత్నం చెయ్యరు. మంచి జరగ బోతుందని నమ్మకంగా తెలిసినా ప్రయత్నం తల పెట్టరు. అలాటి ప్రజలు ఏదీ సాధించ లేరు, వట్టి సోమరిపోతులుగా, జంతు ప్రకృతిగలవారుగా తయారవుతారు. చివరకు జంతువులు కూడా ప్రయత్నం చేస్తాయి. కాని భవిష్యత్తు రూఢిగా తెలిసినవారు కృషి మానేస్తారు. అది దేశానికి చాలా నష్టం. అందుకే మంత్రి దివ్యజ్ఞానిని సాగనంపాడు," అన్నాడు.

రాజుకు ఈ విధంగా మౌనభంగంకలగ గానే, బేతాళుడు శవంతోసహా మాయమై, తిరిగి చెట్టెకార్డు. —(కల్పితం)