సీతారామ లక్ష్మణులు ఆ రాత్రి అక్కడే సుఖంగా గడిపారు. మర్నాడు ఉదయం కాల కృత్యాలు ముగించి సుతిస్థుడితో, “స్వామీ, నా వెంట వచ్చిన మునులు తెందర చేస్తున్నారు. మాకు సెల విచ్చించండి,” అన్నాడు.

సీత రామలక్ష్మణుల ఆయుధాలు తెచ్చి ఇచ్చింది. దారిలో సీత రాముడితో, “ప్రపంచంలో మూడు మహా పాపాలు: అబద్దం చెప్పటమూ, పర స్త్రీని కోరటమూ, ఆకారణ, వైరమూనూ. అన్నిటిలోకి ఆకారణ వైరం చాలా చెడ్డది. మొదటి రెండు పాపాలూ నిన్నంటలేవు, నాకు తెలుసు. కాని మనకు ఏ కీడూ చేయని రాకసులను ని వెందుకు చంపాలి? వారిని చంపుతానని ఈ ఋముల కెందుకు మాట ఇవ్వాలి? అసలు ఆయుధాలు వెంట ఉండటమే ఒక కీడు. పూర్వం ఒక ముని తపస్సు చేసు కుంటూ ఉంటే తపోభంగం కలిగించటానికి

ఇంద్రుడు ఒక భటుడి రూపంలో వచ్చి తన కత్తిని భద్రంగా దాచి ఉంచమనీ, మళ్ళీ వచ్చి తీసుకుంటాననీ చెప్పాడట. ఆ ముని ఆ కత్తిని కాపాడటానికి వెంట ఉంచుకుని తిరుగుతూ, మొదట్లో పళ్ళూ ఫలాలూ కోశాడట. కాని రానురాను ఆతడి బుద్ది హింసవైపు మళ్ళీ, చివరకు చచ్చిన రకానికి వెళ్ళాడట. అందుచేత మనం కనీసం ఈ అరణ్యవాస కాలంలో నైనా ఆయుధాలు విసర్ణించి తపస్సు చేసు కుందాం. తరిగి అయోధ్యకు వెళ్ళాక క్షత్రియధర్మం పాటించవచ్చు. ఇది అదేశం కాదు, సూచన మాత్రమే,” అన్నది.

రాముడు సీతతో, “ఆ మును లందరూ ప్రాధేయ పడితే వారి కోరికపై, రాకసులను చంపి వారి తపస్సు నిర్విఘ్నంగా కొనసాగిస్తా నని మాట ఇచ్చాను. నిన్నూ, లక్ష్మణుణ్ణీ, నా ప్రాణాలసూ వదులుతాను గాని చేసిన ప్రతిజ్ఞ విడవను,” అన్నాడు.