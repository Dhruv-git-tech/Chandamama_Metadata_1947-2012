“మనూళ్ళు ఉన్నవే నాలుగు మోతుబరి లోగిళ్ళు. ఆ నాలుగిళ్ళ ముందరా నాలుగు పాడెలూ, నాలుగు కొత్త కుండలూ పెట్టి మనం మన దారిన వెళ్దాం. ఎపరికి అవసర మొచ్చినా పని గడిచిపోతుంది,” అన్నాడు బుచ్చయ్య. “భలే ఆలోచన చేశావులే, బుచ్చయ్యమామా! ఆలాగే చేద్దాం!” అన్నాడు అచ్చయ్య. ఆ రాత్రికి రాత్రే నాలుగు పాడెలు తయారు చేశాడు అచ్చయ్య. మునసబుగారింటి ముందు ఒక పాడే, ఒక కుండా, చిన్నయ్యగారింటి ముందూ, నాయుడుగారింటి ముందూ, మాసుల్దారుగా రింటి ముందూ కూడా ఒక్కొక్క పాడే,

కొత్త కుండా పెట్టేసి, వాళ్ళిద్దరూ కోడి కూసే వేళకు బయలుదేరి పట్టం వెళ్ళారు.

వాళ్ళలా వెళ్ళిన కొద్ది సేపటిక, తూర్పు తెల్లవారుతూండగా, మునసబు పెద్ద వైద్యుడితో సహా గుర్రబ్బండిలో దిగాడు. అప్పటికే మునసబుగారింటి ముందు నలుగురూ పోగయారు. మునసబు భార్యకు సుస్తిగా ఉందని వాళ్ళకు తెలుసు. ఇంటి బయట పాడే, కుండా కనిపించే సరికి, “ఇంకే ముంది? అంతా అయిపోయినట్టుంది!” అని వాళ్ళలో వాళ్ళు అనుకోపాగారు.

ఈ జనాన్ని, పాడెనూ, కుండనూ చూసి మునసబు క్కాస్తా కాళ్ళు చల్లబడ్డాయి.