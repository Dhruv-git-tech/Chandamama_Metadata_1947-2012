ముట్టలేదు. సుల్తాను ఆశ్చర్యపడి, పక్షిని పంజరంలో నుంచి బయటికి తీసి, వివిధ మైన మాంసం ముక్కలూ, పళ్ళూ దాని ముందుంచాడు. వెంటనే ఆ పక్షి వాటిని సంతోషంతో ఆరగించ సాగింది. సుల్తానుకు చాలా ఆనందం కలిగింది. ఆయన తన బానిసను పిలిచి, “ఇక్కడ ఒక అపు రూపమైన పక్షి ఉన్నదనీ, అది పకులు తినే ఆహారం ఏదీ ముట్టదనీ మీ యజమానురాలికి చెప్పి, పక్షిని చూడటానికి రమ్మని పిలుచుకు రా,” అన్నాడు.

ఈ పిలుపు విని సుల్తాను భార్య తన భర్త వద్దకు వచ్చింది, కాని ఆమె పక్షిని చూస్తూనే ముఖం మీదికి మేలిముసుగు లాగుకుని, వెనక్కు తిరిగి చరచరా ద్వారం కేసి వెళ్ళసాగింది. ఆమె వెళ్ళిపోయే లోపల సుల్తాను పరిగెత్తి వెళ్ళి ఆమె మేలి ముసుగు లాగి ఆపి, “ఇక్కడ నేనూ, కొట్టువాళ్ళూ, దాసీలూ తప్ప ఎవరూ లేరు గదా, ఎందుకు ముఖం కప్పేసుకున్నావు?” అని అడిగాడు.

“ఈ పక్షి నిజంగా పక్షి కాదు, మీలాటి మనిషే. షారిమాన్, గుల్నార్ల కొడుకు బద్రో బసీం. ఇతని మేనమామ సాలిహ్ తన తండ్రిని ఓడించాడన్న కోపంతో సముద్ర రాజు సమందల్ కూతురు జహ్నారా