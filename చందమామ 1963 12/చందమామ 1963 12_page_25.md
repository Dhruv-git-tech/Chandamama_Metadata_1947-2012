CHITRA

“కేశవా, గోమాంగ్! మనం పారి పొయేందుకు ఒకే ఒక ఉపాయం నాకు తోస్తున్నది. ఈ సరికే మన శత్రువులందరికీ, మనం గుడారంలో నుంచి తప్పించుకు బయట పడినట్టు తెలిసిపోయింది. వాళ్ళు కణాల మీద మనను పట్టుకునేందుకు యిక్కడికి వస్తారు. మనం ఎక్కడ వున్నదీ, ఎటు పారిపోతున్నదీ వాళ్ళకు తెలియకుండా తికమక పెట్టేందుకు ఒకటి చేద్దాం. ఆ వెలుగుతున్న కాగడాలు తీసుకుని, సాధ్యమైనన్ని గుడారాలకు నిప్పు పెడదాం. అప్పుడు బయలుదేరే గందరగోళంలో మనం పారిపోవచ్చు,” అన్నాడు జయమల్లు.

జయమల్లు మాట ముగించే లోపలే కేశవడూ, గోమాంగ్, అడవి మనుషులిద్దరూ భగభగ మండే కాగశాలు తీసుకుని, “మోసం, స్వామి ద్రోహం!” అని అరుస్తూ, అందుబాటులో వున్న గుడారా లన్నిటికీ నిప్పు పెట్టారు. కణాల మీద అవి అంటుకుని భుగభుగ మంటూ మంటలు లేచినై.

బ్రహ్మదండి మాంత్రికుడూ, స్థూల కాయుడూ ఆ మంటలు చూస్తూనే రారెత్తి పోయారు. బ్రహ్మదండి మంత్రదండాన్ని పైకెత్తి, “హాఁ కాలభైరవా! నాకు అగ్ని స్నానం రాసి పెట్టావా? నీ భక్తుణ్ణి పరీక్షస్తున్నావా?” అంటూ మంటలను తప్పకుని పరిగెత్తుతూ, స్థూలకాయుడితో, “వీర కంఠీరవా! నీ ప్రతాపం చూపటానికి యిదే ఆదను. ఆ దుర్మార్గులు ఎటు పారిపోతున్నారో కనిపెట్టి వుండు. నేను ఆ పిట్టతల వెధవను నిద్రలేపుతాను,” అని చెప్పి, పులుగురాయుడు వుండే గుడారాని కేసి దౌడతీశాడు.

బ్రహ్మదండి హడావిడిగా తన కేసి పరిగెత్తి రావటం చూస్తూనే, పులుగురాయుడు పెద్దగా నవ్వి, “ఏం, మాంత్రికా! ఒళ్ళూ పై తెలియకుండా డేగలా ఎగిరి వస్తున్నావ్, ఏమిటీ కథ?” అని అడిగాడు.