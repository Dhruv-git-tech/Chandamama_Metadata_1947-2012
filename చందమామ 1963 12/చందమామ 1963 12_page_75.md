సూర్యుడి “కిరీటం”

సూర్యుణ్లీ ఒకప్పుడు గ్రహాలకు రాజుగా భావించేవారు. రాజుకు కిరీటం ఉండాలి గద. సూర్యుడికి “కొరోనా” ఉన్నది. “కొరోనా” అంటే కిరీటమనే అర్థం.

సూర్యుడి “కొరోనా” ఆన్నది ఒక కాంతి వలయం. అది సూర్యబింబం చుట్టూ అనేక లక్షల కిలోమీటర్ల దూరం ఆకాశంలోకి వ్యాపించి ఉంటుంది. “కొరోనా” కాంతి చంద్రుడి కాంతిలో సుమారు నగంఉంటుంది. సూర్యుడి కాంతి దాని కాంతి కన్న అనేక వేల రెట్లు హెచ్చు కావటం చేత అది మనకు గ్రహణ నమయంలో తప్ప కనబడదు. శాస్త్రజ్ఞులు ఈ కాంతి వలయాన్ని నంపూర్ణ సూర్య గ్రహణమప్పుడే మొట్టమొదట కనిపెట్టారు.

ఒకప్పుడు శాస్త్రజ్ఞులు “కొరోనా” స్వరూపాన్ని చితించారు. నంపూర్ణ సూర్య గ్రహణం 2 లగాయతు 8 నిమిషాలలో ముగుస్తుంది గనక ఆ సమయం ఒక్క చిత్రం తయారు చేయటానికే గట్టిగా చాలేది కాదు. ఈ నాడు టెలి కామెరాలతో “కొరోనా” కు వందల కొద్దీ ఫాటోలు తీయవచ్చు.

సూర్యుడి చుట్టూ కాంతివలయం మాత్రమేగాక, బింబం అంచు వెంబడి లేచిన జ్వాలాతోరణాలు కూడా గ్రహణ మప్పుడు కనిపిస్తాయి. (బొమ్మలో చూడండి.) వాటిలో కొన్ని మేఘాలలాగా ఉంటాయి, కొన్ని జలయంత్రాలలాగుంటాయి. వాటిలో కొన్ని నిజంగా మేఘాలే—అగ్నిమేఘాలు. ఆవి సూర్యుడి వాతావరణంలో తేలుతూ అనేక గంటలపాటు, ఒక్కొక్కప్పుడు అనేక రోజులపాటు ఉండి క్రమంగా కరిగిపోతాయి. వాటి ప్రమాణం చాలా హెచ్చు.

మరికొన్ని సూర్యుడి నుంచి పైకి చిమ్మే జ్వాలలు. ఇవి కొన్ని లక్షల కిలోమీటర్ల ఎత్తుకు పోతాయి. 1938 లో లేచిన ఒక జ్వాల 15 లక్షల కిలోమీటర్ల ఎత్తుకు చిమ్మటం శాస్త్రజ్ఞులు గమనించారు.