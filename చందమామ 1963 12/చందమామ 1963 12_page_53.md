బేతాళు డీ కథ చెప్పి, “రాజా, నాకొక్క సందేహం. సాధారణ మానవులకు అతీత మైన దేవత్వాన్నీ, అమరత్వాన్నీ పోగొట్టు కుని, సుఖాలన్నిటినీ విడిచిపుచ్చి, తన భార్య అయిన విద్యాధరిని కూడా పోగొట్టు కుని చారుకేశి దిక్కులేని చావు చావటానికి కారణమేమిటి? ఈ ప్రశ్నకు సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “చారు కేశి దేవత్వం పొందినా తన మానవత్వాన్ని కోల్పోలేదు. లేని దాని కొరకు చింతించటం మానవ స్వభావం. అలాటి స్వభావం ఉండ టంచేతనే మానవులు ముందుకు పోగలుగు తున్నారు. దేవలోకంలో ఉన్న చారుకేశికి ప్రత్యక్షమైన కష్టాలేమీ లేవు. అతని కోరిక లన్నీ తీరుతూనే ఉన్నాయి. అందు చేతనే తీరని కోరిక ఒక్కటి కలల ద్వారా అతనిలో ప్రవేశించింది. అది కూడా మానవ సహజ

మైన కోరికే. మనిషి అచ్చగా సుఖపడటానికే బతకడు, అతరులను సుఖపెట్టటానికి కూడా బతుకుతాడు. అతని తండ్రీ, ఆయన అనుచరులూ అలాగే బతికారు. విద్యాధర లోకంలో చారుకేశికి అతరులను సుఖపెట్టే అవకాశం పోయింది. అటువంటి అవకాశాన్ని వెతుక్కుంటూ అతను నరలోకానికి, అందులోనూ తన జన్మభూమికి తిరిగి వచ్చాడు. జన్మభూమి స్వర్గాన్ని మించినదంటారు గదా! వచ్చిన వాడు గనిలో పని చేస్తున్న వారిని చూడగానే వారికి సహాయం చెయ్యాలని నిశ్చయించుకున్నాడు. అదే అతనికి నిజమైన సార్ధక్యం. అందుకే, అతను భార్య చెప్పిన మాటలు మరిచి నేలపై ఆడుగు పెట్టాడు. ఏ విధంగా చూసినా చారుకేశి చేసిన పని స్వాభావికమైనదే,” అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)