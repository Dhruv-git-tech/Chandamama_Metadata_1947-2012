తన జీవిత కథ అంతా ఆయనకు వినిపించాడు. అతని కథ అంతా విన్నాక సుల్తాను అతన్ని, “నాయనా, నా వల్ల నీకేం సహాయం కావాలి?” అని అడిగాడు.

దానికి బర్డ్‌బసీమ్, “నేను ఇల్లు విడిచి చాలా కాలమయింది. అందుచేత నా రాజ్యానికి తిరిగి పోవాలి. నేను లేకపోవటం చూసి నా శత్రువులు రాజ్యం అపహరించడానికి ఏమి పన్నాగాలు చేస్తారో తెలియదు. నా తల్లి కూడా నా కోసం చాలా దిగులు పడుతూ ఉంటుంది. అందుచేత నేనామెను చేరుకోవాలి,” అన్నాడు.

సుల్తాను వెంటనే అతని కోసం ఒక ఓడ సిద్ధం చేయించి, దాని నిండా సంబారాలు అమర్చి, బర్డ్‌బసీమ్‌ను దాని మీద ఎక్కించి పంపాడు. కాలక్రమాన బర్డ్‌బసీమ్ స్వదేశం చేరుకుని, తన భవనానికి వెళ్ళి, తల్లి ఉండే గదిలోకి అడుగు పెట్టే సరికి, అక్కడే అతని అమ్మమ్మా, మేనుమామ సాలిహ్ కూడా ఉన్నారు. వారితో బాటు సముద్రలోకంలో ఉండే స్త్రీ బంధువు లంతా కూడా వచ్చి ఉన్నారు.

బర్డ్‌బసీమ్ చప్పున తల్లి వద్దకు పరిగెత్తి ఆమెను ఆలింగనం చేసుకున్నాడు. ఆసంద పారవశ్యంలో గుల్చార్ కేణంపాటు

మైమరచి తెప్పరిల్లి, చాలా సేపు ఆనం దాశ్రువులు రాల్చింది. చాలా సేపు ఒకరి అనుభవా లొకరు విన్న మీదట బర్డ్‌బసీమ్, “జహ్నా రాను పెళ్ళాడా లన్న నా నిశ్చయం ఏమాత్రమూ మారలేదు. ఆమె నిజంగా సాటిలేనిది,” అన్నాడు.

“ఇప్పుడదేమంత కష్టం కాదు. సమందల్ రాజు మనకు ఖైదీగానే ఉన్నాడు,” అని ముసలావిడ తన వారిని పంపి సమందల్ రాజును కట్టు గెలుసులతో సహా తెప్పించింది.

బర్డ్‌బసీమ్ ఆయన సంకెళ్ళు విప్పించి ఆయనతో మర్యాదగా, “ఇంత వరకు