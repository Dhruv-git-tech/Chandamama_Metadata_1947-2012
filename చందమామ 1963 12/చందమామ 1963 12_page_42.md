# పెళ్లికూతురు

ఒక మహా ధనికుడైన భూస్వామి ఉండే వాడు. ఆయనకు లంకంత ఇల్లుండేది; కట్టుకు పోయినంత బంగారమూ, వెండీ ఉండేవి; కనుచూపు మేరదాకా పాలా లుండేవి. కాని ఆయనకు ఒకటే లోటు— ఆయన భార్య చనిపోయింది.

ఒకనాడు పారుగున ఉండే ఒక రైతు కూతురు భూస్వామి ఇంట పని చెయ్యటానికి వచ్చింది. ఆ పిల్ల భూస్వామికి చాలా నచ్చింది.

పేదయింటి పిల్ల గదా, తాను అడగ టమే వ్యవధిగా ఎగిరి, గంతేసి తనను చేసుకుంటుం దనుకున్నాడు.

అందుచేత ఆయన ఆ పిల్లతో తాను మల్లీ పెళ్ళాడదా మనుకుంటున్నట్టు చెప్పాడు.

“అలాగాండీ?” అని పైకి అని ఆ పిల్ల తనలో, “ఈ ముసలినక్కకి పెళ్ళే తక్కువయింది గామాలు!” అనుకున్నది.

“అపునే! నిన్నే చేసుకుందా మను కుంటున్నాను,” అన్నాడు భూస్వామి.

“నేనా? నే నెందుకు లెండి!” అస్నదా పిల్ల తాపీగా.

తన మాటకు ఎదురు చెప్పిందని భూస్వామికి రోషం వచ్చింది.

కాని ఆయన ఎంత పట్టుదలగా అడిగితే ఆ పిల్ల అంత ఖచ్చితంగా ఆయనను నిరాకరించింది.

పిల్లతో మాట్లాడి, లాభం లేదనుకుని భూస్వామి పిల్ల తండ్రి అయిన రైతును పిలిపించి, “నన్ను పెళ్ళాడటానికి నీ కూతుర్ని ఒప్పిస్తివా, నాకు నీ వివ్వవలసిన బాకీ రద్దు చేయిస్తాను, నీ చేలో కలిసి పాలం కూడా ఇస్తాను,” అన్నాడు.

“పసిపిల్ల, దాని కేమీ తెలీదు లెండి. దాన్ని నేను ఒప్పిస్తాగా!” అని రైతు భూస్వామికి మాట యిచ్చి ఇంటికి వచ్చాడు.