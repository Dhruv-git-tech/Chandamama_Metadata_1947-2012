మీ రెవరైందీ పోల్చుకున్నాం. లోగడ
మిమ్మల్ని బిడాలి, శ్వాసకర్ణి వెంట చూశాం.
మీ ముఠాల వాళ్ళు పెద్ద బలగంతో యిక్క
డికి దాడి వస్తున్నారా?” అని అడిగాడు.

“అలాంటిదేమీ లేదు. మీ రెలా వున్నారో చూసి రమ్మని మా నాయకులు మమ్మల్ని పంపారు,” అన్నాడొక అడవిమనిషి.

కేశవుడు గుడారం నుంచి బయిటకి వెళ్లి,
బ్రహ్మదండి మాంత్రికుడున్న చోటు కేసి
ఓమారు చూసి, జయమల్లుతో ఏదో చెప్ప
బోయేంతలో, స్థూలకాయుడు కొరడా
ఝుళిపిస్తూ అటుకేసి రాసాగాడు. అది
గమనిస్తూనే కోయగోమాంగ్ కత్తి దూసి

అతడి మీదికి ఉరకబోయేసరికి, వాడు
పెద్దగా బొబ్బలు పెడుతూ వెనుదిరిగి,
“ఆ క్రూరులు ముగ్గురికీ తోడుగా మరిద్దరు
రెక్కల మనుషులు చేరారు. పులుగు
రాయుడి ముఠాలోనే ముసలం పుట్టింది.
స్వామి ద్రోహం, పులుగురాయా, స్వామి
ద్రోహం!” అంటూ పరిగెత్తాడు.

జయమల్లు చుట్టూ ఓమారు కలయ
చూశాడు. ప్రతి గుడారం ముందూ రెక్కల
మనుషులు గుంపులుగా చేరుతున్నారు.
కొందరు, “మోసం, స్వామి ద్రోహం!”
అంటూ అటూ యిటూ పరిగెత్తుతూ,
ఎదురైన వాళ్ళకు ఏమో చెప్పుతున్నారు.