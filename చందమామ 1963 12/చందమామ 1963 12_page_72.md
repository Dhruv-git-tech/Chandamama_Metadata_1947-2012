5. కె. చొక్కలింగం పిల్ళె, వెంకటా మాపురం

సూర్యుడు పెద్ద అగ్నిగోళం. వస్తువు మండాలి అంటే ఆక్సిజన్ అవసరం.
ఆయితే సూర్యునికి ఆక్సిజన్ ఎలా సరఫరా అవుతుంది? సూర్యుడు
ఆక్సిజన్ లేకనే వెలుగుతాడా?

సూర్యుడు పూరిల్లు తగలబడుతున్నట్టుగా తగలబడే గోళం కాదు. అది ఉష్ణగోళం.
దాని లోపల అనేక లక్షల డిగ్రీల వేడి ఉన్నది. ఆ వేడికి సృష్టిలో ఉండే ఏ పదార్థ
మైనా ప్రజ్వలిస్తుంది. ప్రజ్వలించటం వేరు, మండటం వేరు. కట్టెలు మొదలైనవి
ఆక్సిజన్ సహాయంతో మండి రాసాయనికమైన మార్పు పొందుతాయి. ఎలెక్ట్రిక్ బల్బు
మండదు, విద్యుచ్ఛక్తికి వెలుగుతుంది. దానిలో ఉండే ఫిలమెంటులో మార్చేమీ
ఉండదు. అలాగే గాస్ లైట్ల పత్తులూ, బాగా కాల్చిన ఇనుమూ వేడెక్కి ప్రకాశిస్తాయి.
ఇలా ప్రజ్వలించే పదార్థాలు వాయు రూపంలో సూర్యుడిలో ఉన్నాయి.

6. కె. శ్రీనివాసులు నాయుడు, కడప

ఆకాశం నీలముగా ఎందుకుంటుంది? అంతరిక్షంలో ఎంత దూరం పోయినా
అదే రంగు ఉంటుందా?

రాత్రిపూట మనకు ఆకాశం ఏ రంగులో కనిపిస్తుందో అదే ఆకాశం అసలు రంగు.
భూమికి చేరువగా ఉండే దట్టమైన గాలిపారలలో సూర్యకాంతి తాలూకు నీలం
కిరణాలు చెదరటం వల్ల మనకు ఆకాశం ఆ రంగుగా కనిపిస్తుంది. దూరాన ఉన్న
కొండలు నీలంగా కనిపించేది కూడా అందుకే. అంతరిక్ష నౌకలలో తిరిగిన వారు
దట్టమైన గాలి పారలకు ఎగువగా తిరగటం చేత వారికి ఆకాశం పగలు కూడా నల్ల
గానే కనిపించింది. కాని వారు భూమి కేసి చూస్తే భూమి నీలంగా కనిపిస్తుంది.
ఈ మాట తిరిష్కోవ ఇటీవల మధ్రానులో కూడా చెప్పింది.

7. స్వర్గం లక్ష్మనారాయణ, కొత్తపల్లి

మామయ్యా, చంద్రుడు తన చుట్టూ తాను తిరుగును గదా, చంద్రుని లోని
అవతలి భాగమే యెల్లప్పుడు మనకు కనిపించుచున్నది, కాని అవతలి
భాగము ఎందుకు కనిపించుట లేదు?

చంద్రుడు తన చుట్టూ తాను ఒకసారి తిరిగేసరికి భూమిచుట్టూ ఒకసారి తిరిగి
వస్తాడు. అందుచేత మనకు ఎప్పుడూ ఒక సగమే కనిపిస్తుంది. మనం గుడి చుట్టూ
ఇలాగే ప్రదక్షిణం చేస్తాం. గుడిని ఒకసారి చుట్టై వచ్చేసరికి మనం ఒక ఆత్మ ప్రదక్షిణ
చేస్తాం. గుడిలో ఉండే దేవుడు మనని చూడ గలిగితే ఆ దేవుడికి మన కుడి
పార్యవమే అస్తమానమూ కనిపిస్తుంది.