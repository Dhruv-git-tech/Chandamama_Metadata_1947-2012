చందమామ మందహాసం

3

సమందల్ భటుల నుంచి తప్పించుకుని బయటికి పారిపోయి వచ్చిన సాలిహ్ బయట కనిపించిన దృశ్యం చూసి ఆశ్చర్యచకితుడై నిలబడిపోయాడు. సమందల్ రాజభవన ద్వారం వెలపల వెయ్యి మంది యోధులు సముద్రపు గురాల మీద ఎక్కి, ఆపాద మస్తకం ఉక్కుకవచాలు ధరించి, సాయు ధులై సోల్పులు తీరి నిలబడి ఉన్నారు. వారందరూ అతని పక్షం వారే. తన కొడుక్కు అపాయం శంకించి సాలిహ్ తల్లి అతని వెనకనే ఆ యోధులను ఆయత్త పరిచి పంపింది.

తనను కాపాడ వచ్చిన యోధులకు సాలిహ్ పరిస్థితి అంతా రెండు మాటల్లో చెప్పేసి, "లోపలికి పోయి ఆ నీచుడి అంతు తేల్చండి!" అని ఆజ్ఞాపించాడు. వెంటనే

యోధులు గురాల పైనుంచి దూకి, కత్తులు దూసి, సాలిహ్ వెనకగా రాజభవనంలోకి జొరబడ్డారు.

కాలమేఘాలలాగా ఇంత బలం తన పైకి వస్తుంటే సమందల్ రాజు కొంచెమైనా జంకక, తన రక్కభటులతో, "ఈ మురికి వెధవనూ, వీడి వెంటవున్న మందనూ చీల్చి చెండాడండి! తలలు దొర్లిపడాలి!" అని ఆజ్ఞాపించాడు.

"సమందల్‌కు జై!" "సాలిహ్‌కు జై!" అన్న నినాదాలు మార్మోగాయి. భయంకర మైన దొమ్మియుద్దం జరిగింది. సాలిహ్ సైనికులవి రాతిగుండెలు. వారు చూపిన పరాక్రమం ముందు కొండలైనా నిలవలేవు. వారి ఈటెలూ, ఖిడ్డాలూ సమందల్ భటులను సునాయాసంగా గుజ్జూనజ్జూ చేసేశాయి.

సి. మాధవరావు