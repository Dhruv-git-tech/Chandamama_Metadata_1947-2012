వారికి శిక్షణ ఇచ్చి, ఆజేయమైన సైన్యంగా తయారుచేసి, శత్రువులకు సింహస్వప్నంగా తయారయాడు. గాంధారేయుడి ఆనుచరు లందరికీ గాంధారేయులనే పేరు వచ్చింది. ఈ గాంధారేయుల మూలంగా గాంధార దేశం తిరిగి కొత్త జీవం పొంది, సుభిక్షంగా తయారయింది. దేశానికి శత్రు భయం తీరి పోయింది. రాజులకు రక్షణ లభించింది.

గాంధీరేయులు రాజ్యాభిలాష గలవారు కారు. యుద్ధాలు వెనకపడి శాంతి నెల కొన్నాక వారు తమ శక్తులను వృధా పుచ్చ కుండా వేటలో కాలం గడిపేవారు.

ఒక ఏడు వారు పసంతకాలంలో కుశ పర్వతాల మీద వేటకు వెళ్ళారు. వారి వెంట గాంధారేయుడి కొడుకైన చారుకేశి కూడా ఉన్నాడు. మిగిలిన వారంతా వేటలో నిమగ్నులై ఉంటే చారుకేశి మాత్రం ఒక కొండ మీద కూర్చుని దిగువగా ఉన్న లోయ లనూ, దూరాన ఉన్న కొండలనూ చూస్తూ, ఆ ఆనందంలో నిమగ్నుడయాడు.

అతను అలా చూస్తూండగానే, దిగువన ఉన్న లోయలోని సరోవర ప్రాంతం నుంచి ఒక మబ్బులాటిది లేచి అతని కేసి రాసాగింది. సమీపానికి పచ్చినాక మబ్బు విచ్చిపోయి, అందులో ఒక విమానమూ,

ఆ విమానంలో ఒక దేవకన్యా ఉండటం అతను చూసి ఆశ్చర్యపోయాడు.

విమానం చారుకేశి సమీపంలో ఆగింది. దాని లోపల ఉన్న దేవకన్య అతనితో, “నేను విద్యాధర చక్రవర్తి కుమార్తెను, విద్యాధరిని. నిన్ను చాలా కాలంగా ప్రేమించి, ఎంతో శ్రమపడి మా తండ్రిగారి అనుమతిపొంది, నీకు సమ్మతమైతే నిన్ను తీసుకుపోయి పెళ్ళాడదామని వచ్చాను. నన్ను పెళ్ళాడినట్టయితే నీకు దేవత్వం లభిస్తుంది; నీకు ముసలితనమూ, చావూ ఉండవు. నీవు కలలో కూడా ఊహించని సుఖాలు సమ కూరుతాయి,” అన్నది.