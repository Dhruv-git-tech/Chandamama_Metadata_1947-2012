మంత్రగత్తె పెంపుడుకూతురు

కొండాపురం అడవుల్లో ఎర్రమట్టి దిబ్బ మీద గుడిశె వేసుకుని వుండేది. ఒక ముసలి మంత్రగత్తె. కమల దాని పెంపుడు, కూతురు. పెళ్ళిడుకొచ్చిన కమల, మంత్ర గత్తె ఆలనాపాలనా చూస్తూండేది.

ఒక రోజు సాయంత్రం, ఒక పాతికేళ్ళ యువకుడు, ఆ దిబ్బమీదికొచ్చాడు. ఆ సమయంలో మంత్రగత్తె గుడిశె బయట నులకమంచం మీద కూర్చుని, కమల చేత తన రాగిరంగు జుట్టు దువ్వించు కుంటున్నది.

ఆ యువకుణ్ణి చూడగానే మంత్రగత్తె పిల్లికళ్ళు ఎర్రబడ్డాయి. అది యువకుడి కేసి ఉరిమిచూస్తూ, ''ఎవడిచిరా నువ్వు? ఈ దిబ్బ ఎక్కడానికి ఎన్ని గుండెలు నీకు!'' అన్నది.

''అత్తా, చావాలనుకున్నవాడికి భయం ఏమిటి? నన్ను ఏ కోడిపుంజుగానో మార్చి కోసుకుతినెయ్యి.'' అన్నాడాయువకుడు చిచారంగా.

''ఆముదం తాగినట్టు మొహం పెట్టే కుర్రవెధవలంటే, నాకసహ్యం! అసలు ముందు నీకొచ్చిన కష్టమేమిటో చెప్పరా, అబ్బీ!'' అని అడిగింది మంత్రగత్తె.

ఈ లోపల కమల గుడిశెలోపలికి వెళ్ళి చిన్న లోటాలో చల్లని మంచినీళ్ళు తెచ్చి యువకుడికిచ్చింది.

యువకుడు లోటాలోని నీళ్ళు గడగడ తాగి, ''నా పేరు శౌరి, అత్తా! నేను మా పక్కించి అమ్మాయి అలివేణిని ప్రేమిం చాసు. అయితే, ఆమె తండ్రి ఆమెకోసం వేరే సంబంధాలు చూస్తున్నాడు. ఈ రోజు ఉదయం నేను, ఆయనను కలుసుకుని, పెళ్ళంటూ చేసుకుంటే అలి వేణి నే చేసుకుంటానని చెప్పాను. దానికి ఆయన నామీద మండిపడి, కానీకి కొరగాని