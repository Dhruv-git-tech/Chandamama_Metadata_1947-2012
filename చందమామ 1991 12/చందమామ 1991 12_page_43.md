ఏ విషయమైనా పెద్దల్ని చూసి పిల్లలు నేర్చుకుంటారు. నీ నుంచి నేర్చుకున్న ఈ విద్య, రేపు నీ కూతురు అత్తవారింట్లో అమలుపరుస్తుంది. నువ్వు. నీ అత్తగారిని ఆదరించిన తీరు, నీ కోడలు నీ నుంచి నేర్చుకున్నది. ఇందులో ఆమె తప్పేం లేదు. ఈ విషయంలో నేనూ, నీ కొడుకూ నిస్సహాయులం," అని, అక్కడి నుంచి వెళ్ళిపోయాడు.

మూడు రోజులు గడిచినా మాంచాల, ఆ పాకలో మంచినీళ్ళు కూడా ముట్ట లేదు. మనిషి నీరసించి శోషవచ్చిన దానిలా పడిపోయింది. ఆ దుర్గంధం వచ్చే పరిసరాల్లో తన అత్త ఇంతకాలం ఎలా వున్నదో, అన్న ఆలోచన క్రమంగా ఆమెలో పశ్చాత్తాపం కలిగించసాగింది.

నాలుగవ రోజు ఉదయం కొడుకూ, కోడలూ మాంచాలను ఇంటికి తీసుకు పోయేందుకు వచ్చారు. మాంచాల తను ఇంటికి రాసనీ, ఇక్కడే వదిలేయమనీ కొడుకుతో కోపంగా అన్నది.

అందుకు సూర్యం, "నిన్నిక్కడ పుండనిచ్చేవాళ్ళమై—కాని, నిన్నిక్కడికి పంపింది మొదలు నాన్నమ్మ మంచినీళ్ళు కూడా ముట్టలేదు. నువ్విక్కడ ఎలా పుండగలుగుతున్నావన్న దిగులుతో, ఆమె మంచంపట్టింది. నిన్ను ఇంటికి తీసుకు పోకపోతే, మరి రెండు రోజుల్లో కన్ను మూసేలా వుంది," అన్నాడు.

అది వినగానే మాంచాలకు కళ్ళల్లో నీళ్ళు తిరిగాయి. అంత మంచి మననున్న అత్తగారినా, తానింతకాలం బాధ పెట్టింది, అని కుమిలిపోయింది. మనుషుల మధ్య వుండే ఆత్మీయతా, ఆప్యాయతల విలు వేమిటో, ఆమెకు అర్థమైంది.

మాంచాల ఇంటికి తిరిగి వచ్చాక, ముస లావిడ సంతోషంగా భోజనం చేసింది.

రెండు రోజులు చూసి అత్తగారి అస లైన జబ్బు తగ్గిపోయిందని రూఢిచేసు కున్నాక సుభద్ర, సుదర్శనం ఇచ్చిన రెండో గుఛికను నీళ్ళల్లో కలిపి తాగించేసరికి, అత్తగారి దగ్గుబాధ నయమైపోయింది.