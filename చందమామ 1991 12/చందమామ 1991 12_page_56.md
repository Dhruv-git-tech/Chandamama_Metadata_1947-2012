లితో కంఠం మీద దెబ్బతిని, ఇంకా బతికి వుండడమా ? ఆ దెబ్బకు మళ్ళీ సంవత్సరం గడిచాక బదులు దెబ్బ తీయడమా !

అందరూ విస్తుపోయి చూస్తూ వున్నారు. యోధుడు సిద్ధంగా వున్నాడు. కంఠీర వుడు యోధుడి చేతిలోని గండ్రగొడ్డలి తీసుకొని, రెండు చేతులతో బలంగా కంఠం మీద ఒక్క వేటు వేశాడు.

ఆశ్చర్యం! గండ్రగొడ్డలి కంఠంలో సగంవరకు దిగింది. కాని ఒక్క సేత్తురు బొట్టు అయినా కింద రాలేదు. యోధుడు నిలబడే వున్నాడు!

గొడ్డలి లాగేసి, మెడ తడుము కున్నాడు యోధుడు. అతనికి ఏమీ జరగ నట్టే అనిపించింది.

ఎప్పటిలాగా అతడు నవ్వుతూ, కంఠీరవుడి కేసి చూసి, '‘ఇచ్చిన మాట తప్పకుండా నువ్వు. వచ్చే సంవత్సరం మళ్ళీ ఈ రోజునాటికి, నేనుండే ఫలానా గిరి దుర్గానికి వచ్చెయియ్య.’’ అంటూ, గుర్రం ఎక్కి వెళ్ళిపోయాడు.

అందరూ నిర్ఘాంతపోయారు!

వీడాది ఇట్టే గడిచిపోయింది. చూస్తూ వుండగానే విజయదశమీ దగ్గరపడింది. ఆ యోధుడి మహిమను గురించి రాజు

గాని, మంత్రిగాని ఏమీ నిర్ధారణ చేయ లేక పోయారు. ఏమైనా కానీ, మాట నిలుపుకోవాలంటే కంఠీరవుడు గిరిదుర్గం వెళ్ళితీరవలిసిందే. ఆ యోధుడు దెబ్బ తీసుకోటానికి అవకాశం ఇవ్వవలిసిందే. మాట నిలుపుకోకుంటే రాజుకూ, రాజునికి కూడా కళంకం. కనుక బాగా ఆలోచించి, విశ్రమదేవుడూ, పరివారమూ కంఠీరవుణ్ణి సాగనంపారు.

సాగనంపారే కాని, తమ సేనాని మళ్ళీ తిరిగివస్తాడనే నమ్మకం వారిలో ఎవరికి లేదు. అటువంటి వీరుడు తమకు లేకుండా పోతున్నాడే ఆని వారెంతో విచారించారు.