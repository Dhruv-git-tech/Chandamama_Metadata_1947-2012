ఒక పిల్ల, సెలయేట్లో నీరు తీసుకుంటూ వారి కంటపడింది. “ఈ ఊరికి రాజెవరు? ఆయన ఉండే ఇల్లేది? మేము ఆయనను కలుసుకోవాలి,” అని రూపధరుడి అనుచ్ఛరుల పిల్లనడిగారు. ఆమె వారి ప్రశ్నకు సమాధానంగా, అంత దూరాన కనిపించే ఒక ఎత్తయిన ఇంటి కప్పు చూపింది.

వారా ఇంటికి వెళ్లి లోపల అడుగుపెట్టే సరికి ఎదురుగా ఒక రాక్షసిలాటి స్త్రీ కనిపించింది. ఆమెను చూస్తూనే వారికి వికారం కలిగింది.

ఆ స్త్రీ అప్పటికప్పుడే ఎవరినో పంపి తన భర్తను పిలిపించింది. వాడు వస్తూనే రూపధరుడి అనుచరులలో ఒకణ్ణి పట్టుకుని నేలకేసి కొట్టి చంపి వంట ఇంట్లోకి గిరవాటు వేశాడు. ఇది చూసి మిగిలిన ఇద్దరూ కంగా రెత్తి పారిపోయి తమ నౌకలను చేరుకున్నారు.

అయితే ఈలోపునే ఆ రాక్షసుడు వీధిలోకి వచ్చి పెద్దపెట్టున సింహనాదం చేశాడు. అది వినగానే వేలకొద్దీ రాక్షసులు ఎక్కడెక్కడి నుంచో పరిగెత్తుకుంటూ వచ్చి రేవు చుట్టూ

ఉండే కొండలమీది నుంచి రేవులో వున్న పడవలమీదికిరాళ్ళు రువ్వసాగారు. ఆ రాళ్ళు మనిషి కష్టంతో ఎత్తగలిగినంత బరువున్నాయి.

రేవులో వున్న పడవలన్నీ భగ్నమయ్యాయి. రూపధరుడి అనుచరులు రాళ్ళకింద నలిగి పోయారు. ఆ రాక్షసులు కేకలుపెడుతూ వారిని తమ ఈటెలకు గుచ్చి ఎత్తి ఇళ్ళకు పట్టుకు పోయారు.

రేవులో జరుగుతున్న దారుణ హత్యాకాందను గమనించి ప్రమాదం తెలుసుకుని రూపధరుడు తన పడవ తాళ్ళను కత్తితో కోసి, ఆ పడవలో ఉన్నవాళ్ళతో, “తెడ్లు వెయ్యండి! బలంకొద్దీ వెయ్యండి! లేకపోతే మన ప్రాణాలు దక్కవు!” అని బిగ్గరగా అరి చాడు.

వాళ్లుకూడా ఎక్కడలేని సత్తువా తెచ్చుకుని తెడ్లు వేసి పడవను సముద్రంమీద తోసుకు పోయారు. ఆ నౌక తప్ప రూపధరుడి మిగిలిన నౌకలన్నీ నాశనమయ్యాయి. వాటిలో ఉన్న గ్రీకులందరూ ఘోరమరణం పాలయ్యారు.

— (ఇంకావుంది)