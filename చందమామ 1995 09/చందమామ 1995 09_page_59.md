నాకు సగం వాటా ఇవ్వండి," అన్నాడు ఉత్సాహంగా.

ఆ మరుక్షణం వీరాచారి ముఖం కోపంతో ఎర్రబడింది. ఆయనతీప్రస్వరంతో, "మూర్ఖుడా! క్షీణరోగానికి నేను చేయమన్నదానికి బదులు వేరే మందు చేసి, ఆ విషయం నాకు చెప్పకుండా దాచిపెడతావా? నీది క్షమించ రాని నేరం. ఇందుకు నిన్ను న్యాయాధికారికి అప్పగించవలసి వుంది," అన్నాడు.

గురువునేనాడూ అంతకోపంలో చూడని దళప్ప భయపడుతూ, "నేను చేసిన మందు మీకు మేలే చేసిందిగదా!" అన్నాడు.

వీరాచారి శాంతించి దళప్ప తయారు చేసిన మందు వివరాలు తెలుసుకుని, "ఇందులో క్షీణరోగాన్ని కుదిర్చే ఔషధాలు లేవు. ఈ మందును నువ్వు క్షీణరోగులకిచ్చి వుంటే చచ్చి వుండేవారు. ఈ క్షణం నుంచి ఈ గుళికలను వాడడం మానేస్తాను. రాత్రికి రాత్రి అసలు మందును తయారు చేసుకుంటాను," అని అప్పటికప్పుడు మూలికలను సేకరించి, దళప్ప చూస్తూండగా ఆ రాత్రి

ఆయన కష్టపడి మళ్ళీ గుళికలు తయారు చేశాడు.

ఆ తర్వాత దళప్ప, వీరాచారి ఇంటనే వుండి ఏం జరిగేదీ గమనించాడు. క్షీణరోగు లుసలు గుళికలను సేవించి సునాయా సంగా మూడు రోజుల్లో మామూలు మనుషుల య్యారు. ఇలా ఎందుకు జరిగిందో దళప్పకు అర్థం కాలేదు.

అప్పుడు వీరాచారి, దళప్పతో, "మనిషి జబ్బులకు మందులే కాక నమ్మకం కూడా, ఒక్కొక్కసారి అద్భుతంగా పనిచేస్తూంటుంది. నా మందు మీద నమ్మకంతో, నా వైద్యం మీద గురితో రోగులు నా వద్దకు వచ్చారు. వారి వ్యాధి నయమయింది. కానీ ప్రతిసారీ అలా జరగదు. కాబట్టి నువ్వు చేసింది చాలా పెద్దతప్పు. రోగుల జీవితాలతో ఆడుకునే వాడికి వైద్యవృత్తి తగదు. నువ్వు మరే వృత్తి నైనా చేపట్టు. వెళ్ళు!" అన్నాడు.

గురువు మాటలు నిజమేనని గ్రహించిన దళప్ప మారు మాట్లాడకుండా తలవంచు కుని, అక్కణ్ణించి బయటపడ్డాడు.