చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

ముఖ్యమైన రెండు నిర్ణయాలు!

మన రాజధాని ఢిల్లీ నగరపాలక సంస్థ, కేరళ రాష్ట్ర ప్రభుత్వం
ఇటీవల రెండు ముఖ్యమైన నిర్ణయాలు తీసుకున్నాయి. ఇవి
విద్యార్థుల భవిష్యత్తుకు సంబంధించినవి.

ఒకటికి మించిన పాఠశాలలు ఉన్న రోడ్ల మీద, పాఠశాలలు
పని చేస్తున్నప్పుడు భారీవాహనాలు నడపకూడదని ఢిల్లీ నగర
పాలక సంస్థ ఒక ఆజ్ఞ జారీ చేసింది. రోజురోజుకూ పెరిగిపో
తూన్న వాతావరణ కాలుష్యాన్నీ, రోడ్డు ప్రమాదాలనూ చూసిఆం
దోళన చెందిన ఢిల్లీ పౌరులు కొందరు ఈ విషయంగా నగర
పాలక సంస్థ మీద హైకోర్టులో కేసు పెట్టారు. వాతావరణ కాలు
ష్వం పిల్లల ఆరోగ్యం మీద చూపే దుప్పుభావాన్ని వివరించి,
హైకోర్టు పంపిన ఆదేశం మేరకు ఢిల్లీ నగర పాలక సంస్థ ఈ
ఆజ్ఞను జారీ చేసింది.

కళాశాలలోనూ, పాఠశాలలోనూసిగరెట్లు కాల్పరాదని కేరళ రాష్ట్రప్రభుత్వం ఇటీవల ఒక ఆజ్ఞను జారీ చేసింది. ఈ క్రమ శిక్షణా సూత్రాన్ని అతి క్రమించిన వారికి కఠినమైన శిక్ష ఉంటుందని హెచ్చరించింది. విద్యార్థులకు మాత్రమే కాకుండా, ఉపాధ్యాయులకు కూడా ఇది వర్తిస్తుంది. ఈ విషయంలో ఉపాధ్యాయులు విద్యార్థులకు ఆదర్శ ప్రాయులుగా ఉండాలని కేరళ ప్రభుత్వం ఆశిస్తున్నది.

ఈ రెండు నిర్ణయాలూ ప్రశంసనీయమైనవి. మిగతా రాష్ట్ర ప్రభుత్వాలు కూడా అనుసరించవలసినవి!

సంపుటి : 97

సెప్టెంబర్ '95

సంచిక : 3

విడిప్రతి : 5.00

సంవత్సర చందా : 60.00