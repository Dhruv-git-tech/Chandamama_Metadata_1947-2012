మాంత్రికులదీవి

తూర్పు తీరాన ఒక గ్రామంలో కేశవుడనే
పేద యువకుడు ఉండేవాడు. వాడు
ద్వీపాంతరాలకు వెళ్ళి డబ్బు సంపాదించు
కుందామనుకుని, ఒక వర్తకపు ఓడలో
బయలుదేరాడు.

ఆ ఓడ సముద్రం మీద కొద్ది రోజులు
ప్రయాణం చేశాక ఒక భయంకరమైన
ఉప్పెన వచ్చింది. ఓడ మునిగిపోయింది.
మిగిలిన ప్రయాణీకులు ఏమయ్యారో తెలియ
లేదు. కేశవుణ్ణి మాత్రం ఉప్పెన కెరటాలు
ఒక దీవి మీదికి తెచ్చి పడేశాయి.

ఆ దీవిలో ఒక మనిషి గాని, ఒక పక్షి
గాని, ఒక జంతువు గాని లేదు. ఎక్కడ
చూసినా కొబ్బరిచెట్లున్నాయి. వాటి నిండా
కాయలున్నాయి. ఆ కాయలు కోసుకు తిని
పాట్టపోసుకోవటం తప్ప కేశవుడికి మరొక
మార్గం కనిపించలేదు. అందుచేత వాడు
ఒక కొబ్బరిచెట్టు ఎక్కాడు.

అప్పుడు వాడి కొక అద్భుతం కనబడింది.
ఒక పెద్ద అడవిపంది గాలిలో తేలుతూ ఆ
దీవి కేసి వస్తున్నది. కేశవుడు తన కళ్ళను
తానే సమ్మలేక పోయాడు. ఆ పందికి రెక్క
లన్నా లేవు. అది గాలిలో తేలుతూ వచ్చి
దీవి మీద వాలి, ఎండ పాడలో పడుకుని,
పెద్దగా గురక పెడుతూ నిద్రపోసాగింది.

కేశవుడు చెట్టు నుంచి దిగి వచ్చి ఆ
పందిని పరీక్షించాడు. అది మామూలు
పందిలాగే ఉన్నది. అయితే దాని నోట బల
మైన కోరలున్నాయి. ఆ పంది పక్కనే చాలా
పెద్ద వజ్రం ఒకటి ఉన్నది. ఆ వజ్రాన్ని ఆ
పందే, నోటకరుచుకుని తెచ్చి ఉండాలి.

కేశవుడు ఆ వజ్రాన్ని ఎత్తి పరీక్షించాడు.
అంత పెద్ద వజ్రాన్ని వాడెన్నడూ చూడలేదు.

“ఈ దీవి నుంచి వెళ్ళి పోగలిగితే నా దరిద్రం తీరటానికి ఈ వజ్రం చాలు,” అను కున్నాడు కేశవుడు.