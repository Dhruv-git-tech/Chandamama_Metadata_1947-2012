“తప్పుచేస్తే ఎక్కడైనా కఠిన శిక్షలుంటాయి! అందుకే తప్పు చేయకూడదు,” అన్నాడు రాధానాథుడు.

“అదికాదండీ! నాకు నోటిదురుసు బాగా ఎక్కువ. జమీందారు వద్ద అది సాగదు,” అన్నాడు సోమయ్య.

రాధానాథుడు ఒక్క క్షణం ఆగి, “నీ నోటిదురుసు సంగతలా వుంచు. జమీందారు చాలా మంచివాడు. ఉత్తపుణ్యాన ఎవరినీ పల్లెత్తు మాట అనడు. బీదా, గొప్పా భేదం లేకుండా అందర్శీ గౌరవిస్తాడు. నాకైతే నోటి దురుసుఎక్కువ. అస్తమానూ తిడుతూంటాను. నువ్వు మాట పడగలవా?” అని అడిగాడు.

దీనికి సోమయ్య ఆశ్చర్యపోతూ, “తమకు నోటిదురుసా? నేను నమ్మను. మీరు చేసిన విందు రోజున నేనేమన్నా ఓర్పుతో సహిం చారు. విందుకు వచ్చిన వాళ్ళందరూ, మీ సహనాన్ని మెచ్చుకున్నారు. అది నేను మరవగలనా?” అన్నాడు.

“అప్పుడు నీ నోటిదురుసును నా అవసరం భరించింది! ఇప్పుడు నీ నోటిదురుసు భరిం

చేటంత అవసరం నాకు లేదు. నా నోటి దురుసును భరించేటంత అవసరం నీకుంటే, వచ్చి నావద్ద పనిలో చేరవచ్చు. లేదా వేరే చోటుకు వెళ్ళు. నేను నోటిదురుసును సహించను. పైగా నిన్ను ఇష్టం వచ్చినట్లు తిడతాను,” అన్నాడు రాధానాథుడు.

అప్పుడు సోమయ్య వచ్చే దుఃఖాన్ని ఆపు కుంటూ చేతులు జోడించి, “అయ్యా! ఈ క్షణం వరకూ నేను ఇతరుల మంచితనాన్నీ, ధర్మబుద్ధినీ గ్రహించలేనంత మూర్థుడుగా బ్రతికాను. నేను చేసినదానికి మీరు ఛి, ఛా అని ఈసడించకుండా మెత్తగా బుద్ధి చెప్పారు. ఇప్పుడు నన్ను వంటవాడిగా పెట్టుకున్నా లేకపోయినా – మీ ఉదారగుణాన్ని మాత్రం మరువలేను,” అన్నాడు.

సోమయ్యలో వచ్చిన మార్పుకు సంతోషించిన రాధానాథుడు, వాడికి తన ఇంట్లో పని ఇచ్చాడు. ఆనాటి నుంచి సోమయ్య అవసరానికి తగ్గట్లు అణకువగా వుండడం నేర్చుకుని, క్రమంగా మంచి పేరు తెచ్చుకుని రోజులు సుఖంగా వెళ్ళబుచ్చాడు.