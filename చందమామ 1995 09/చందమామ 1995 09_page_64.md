“అదేం చట్టి?” అని రాక్షసుడు అడిగాడు.

“ఇందులో ఏది కావాలంటే ఆ ఆహారం దొరుకుతుంది,” అన్నాడు కేశవుడు.

“ఆ చట్టి నా కిచ్చి నాడోలు తీసుకో. ఇది మంత్రపుడోలు. దీన్ని ఒక పక్క వాయిస్తే ఎలాటి ప్రాణులూ భయపడి పారిపోతాయి. రెండోపక్క వాయిస్తే అంతులేని సేనలు పుట్టు కొచ్చి నిన్ను రక్తిస్తాయి,” అన్నాడు రాక్షసుడు.

“సరే,” అంటూ కేశవుడు రాక్షసుడికి చట్టి ఇచ్చి డోలు తీసుకుని, తన గొడ్డలితో రాక్షసుడి తల నరికేశాడు.

వజ్రమూ, గొడ్డలీ, చట్టి, డోలూ సంపాదించుకున్న కేశవుడు చాలా దేశాలు తిరిగి ఒక రాజ్యం చేరాడు. ఆ దేశపురాజు వట్టి పాపాత్ముడు. అతను తన ప్రజలనే దోచి, చంపించేవాడు; దేశానికి కొత్తవాడు ఎవడు వచ్చినా పట్టితెప్పించేవాడు.

కేశవుడు ఆ దేశంలో అడుగు పెట్టగానే వన్నెండుమంది భటులు అతన్ని పట్టుకోవటానికి వచ్చారు. కేశవుడు డోలు ఒకపక్క వాయించేసరికి వాళ్ళు బెదిరి పారిపోయారు.

ఇది తెలిసి రాజు కేశవుడిపైకి సైనికులను పంపాడు. కేశవుడు మళ్ళీ డోలు వాయించి వాళ్ళను కూడా పారదోలాడు. ఈ సారి రాజు తన సైన్యాన్ని మొత్తంగా పంపాడు. కేశవుడు తన చట్టి బోర్లించి వరదలు పుట్టించాడు. సైన్యమంతా ఆ వరదలో పడి కొట్టుకుపోయింది.

రాజు ఒంటరిగాడయి పోయాడు. కేశవుడు రాజున్న చోటికి వెళ్ళి, తన గొడ్డలి తలను తట్టి, “తల తియ్యి!” అన్నాడు.

రాజు తల ఎగిరిపోయింది. ప్రజలు సంతోషించి కేశవుడికి రాజ్యాభిషేకం చేశారు.

“మన దేశానికి సైన్యం లేకుండా పోయింది. ఎలా?” అన్నారు మంత్రులు కేశవుడోతో.

కేశవుడు డోలు రెండోపక్క కొట్టి అంతు లేని సేనలను సృష్టించాడు.

మంత్రులు సంతోషించారు. అంత సేనను అంత సులభంగా సృష్టించే రాజుండగా తమ దేశానికి శత్రుభయం ఉండదని వాళ్ళు గ్రహించారు.