మరీ మరీ తినేస్తారు. అందువల్ల రెట్టింపు
పదార్థాలు కావాలి. అర్థమయందా?” అంటూ
ప్రారంభించిన సోమయ్య అదే స్థాయిలో
వంట చేస్తున్నంతసేపూ అరుస్తుంటే మధ్యలో
జకసారి రాధానాథుడు, “బాబూ! నువ్వేమడి
గితే అది చేస్తున్నప్పుడు కూడా ఆ సణుగు
డెందుకు?” అని మెల్లగా మందలించబో
యాడు.

“నాకిలాగే అలవాటు. ఇష్టం లేకపోతే చెప్పు. ఇప్పుడే వెళ్ళిపోతాను,” అన్నాడు సోమయ్య.

రాధానాథుడు వాడిని బ్రతిమాలుకుని
పని పూర్తి చేయించుకున్నాడు.

అయితే వంటలు మాత్రం అద్భుతంగా
కుదిరాయి. వచ్చినవాళ్ళు విందుభోజనాన్ని
అపరిమితంగా మెచ్చుకుని మరీ వెళ్ళారు.
రాధానాథుడు, సోమయ్యకు అన్నదానికంటే
ఎక్కువ డబ్బిచ్చి పంపాడు.

కానీ సోమయ్య ప్రవర్తన గురించి, రాధా
నాథుడి బంధుమిత్రులందరిలోనూ ప్రచార
మైపోయింది. వంటల సంగతి ఎలా వున్నా
రాధానాథుడిలా ఓర్పు ప్రదర్శించడం కష్ట
మని ఊరంతా చెప్పుకున్నారు.

కొంతకాలానికి భీమయ్య చనిపోయాడు.
సోమయ్యకు రోజు గడవడం కష్టమయింది.
వంటలు చేసుకుని డబ్బు సంపాయించా
లంటే, వాడి గురించి తెలిసి ఎవ్వరూ పిలవ
డంలేదు.

ఇలాంటి పరిస్థితుల్లో సోమయ్య, రాధా
నాథుడింటికి వెళ్ళి, “అయ్యా! తమరింట్లో
వంటమనిషి అవసరమున్నట్లు తెలిసింది.
నాకు అవకాశమిప్పిస్తారా?” అని అడిగాడు.

రాధానాథుడు సాలోచనగా, “నా భార్యకు
అనారోగ్యంగా వుంది. కొంతకాలం పాటు
వంటమనిషి అవసరమే నాకు. కానీ నేనె
క్కువ జీతం ఇచ్చుకోలేను. నువ్వు జమీం
దారింట్లో చేరావంటే బోలెడు జీతమిస్తారు.
అక్కడకు వెళ్ళు!” అన్నాడు.

సోమయ్య, “జమీందారింట్లో వంటమనిషి
అవసరమున్నట్లు నేనూ విన్నాను. కానీ అక్కడ
తప్పు చేస్తే కఠిన శిక్షలుంటాయని తెలిసింది.
అందుకని భయపడుతున్నాను,” అన్నాడు.