మల్లుకూ, కోయగో మాంగ్ కూ చాలా ఆశ్చర్యం కలిగింది. మహాక్రారుడైన స్థూల కాయుడు బతికి వుండటమేగాక, వాడు బ్రహ్మదండినీ వాడి అనుచరులనూ బాని సలుగా పట్టుకున్నాడంటే, వాళ్ళకు నమ్మ శక్యం కాకుండా వున్నది.

“కేశవా, యిందులో ఏదో పెద్ద మోసం వున్నది,” అన్నాడు జయమల్లు. కేశపుడు ఏదో జవాబు చెప్ప టోయేంతలో, స్థూల కాయుడు కొరడాను తపీ మని ఒకసారి మోగించి, “యిక మీరంతా వెళ్ళండి, బ్రహ్మదండి! జాగర్త, ఆ చీకటి గుడిశె దాటిపోయారో, నా నౌకర్లు మిమ్మల్నందర్నీ నిలువునా కోసేస్తారు,” అంటూ గాపు కేక పెట్టాడు. ఆ తరవాత బ్రహ్మదండి వాళ్ళు వెళ్ళి పోవటం కేశపుడికీ అతడి అనుచరు లకూ కనిపించింది. స్థూలకాయుడు మాత్రం యింకా రాతి మీదే నిలబడి మీసాలు మెలి

వేస్తూ, కొరడాను గాలిలో తిప్పతూ చెళ్ళు చెళ్ళుమనిపిస్తున్నాడు.

“మల్లూ! యిదే మనకు మంచి అదను. స్థూలకాయుణ్ణి పట్టుకుని అసలు రహస్య మేమిటో తెలుసుకుందాం. ఒకవేళ బ్రహ్మ దండి, రెక్కల మనుషులూ మన మీదికి దాడి చేయవస్తే, తిరిగి యిదే కంతకుండా గుహలో ప్రవేశించి కనబడకుండా మాయం కావచ్చు,” అంటూ కేశపుడు కంత నుంచి బయిటికి వచ్చి, నేల మీద పాకుతూ స్థూల కాయుడు నిలబడి వున్న రాతి కేసి బయలు దేరాడు. జయమల్లు కేశవుణ్ణి తొందర పడ వద్దని హెచ్చరించబోయాడు. కాని, కేశపుడు ఆసరి కే అయిదారు గజాల దూరం ముందుకు వెళ్ళిపోయాడు.

ఇక చేసేదిలేక జయమల్లూ, కోయ గోమాంగ్‌లు కూడా కేశపుడి వెనక పాకుతూ బయలుదేరారు.
—( ఇంకా వుంది)