5. ఎ. శేషగిరిరావు, యెమ్మిగనూరు

సృష్టిలో ముందు సూక్ష్మ జీవులు, తరువాత చిన్న చిన్న జంతువులు, తరువాత కోతులు ఉద్భవించి, పిదప కోతుల నుంచి మానవుడు పుట్టాడని శాస్త్రకారుల అభిప్రాయముకదా, మరి మానవుల నుండి మరి యింకొక కొత్త రకం జీవి ఎందుకు పుట్టకూడదు ?

శాస్త్రకారుల అభిప్రాయం కోతుల నుంచి మనుషులు పుట్టారని కాదుగాని, “నాచురల్‌ సెలెక్షన్‌” ద్వారా ప్రాణి విజాతులు ఏర్పడి పరిణామం సాగిందని. మానవుడు అవతరించినాక “నాచురల్ సెలెక్షన్” అనేది వెనుక పడింది; మానవుడు సాంఘిక పరిణామాన్ని సాగిస్తున్నాడు. ఆందుచేత సహజ పరిణామానికి ఇంక అవ కాశం ఉన్నట్టు కనబడదు.

6. ఆర్. బలదేవురెడ్డి, హనుమకొండ

జులై సంచికలో భారత ఛరిత్రయందు చితోడ్ రాణి పద్మిని యొక్క భర్త రాణా రతన్‌సింగ్ అని ప్రచురించారు. కాని చరిత్రలలో భీమసింగ్ అని వ్రాయబడి యున్నది ?

పద్మినికి సంబంధించిన కథలలో ఆమె భర్త పేరు రాణా భీమసింగ్ అని ఉండ వచ్చు. రాజస్థాను కథలలో “టాడ్” కూడా పద్మిని భర్త పేరు భీమ్సి అని అన్నాడు. కాని చరిత్రలో ఉండే పద్మిని భర్త పేరు రాణారతన్ సింగే.

7. బుద్ధిరాజు సుబ్బలక్ష్మి, ఏలూరు

అన్నయ్యా, “దుష్టులతో సహవాసం” [బేతాళ కథ] లో పిశాచీలు లంక రాజుకి కనిపించలేదు అనీ, సమయస్ఫూర్తికి కనిపించినవి అనీ వ్రాశారు. మరి వాళ్ళిద్దరూ మానవులేగా? ఒకళ్ళకు కనిపించి రెండప వారికి కనిపించ కుండా పోవుటకు కారణం ఏమిటి ?

పిశాచాలు మానవులకు కనిపించక పోవటమే స్వాభావికం. అయినప్పటికి అవి సమయస్ఫూర్తికి కావాలనే కనిపించాయి. అంతే కాకుండా అతను ఇతర మానవులకు కనిపించకుండా కూడా చేశాయి. కథ చదివితే ఈ విషయం స్పష్టం కాలేదా ?

8. ఎం. బాబ్జీ, మచిలిపట్నం

ఫోటో వ్యాఖ్యాల పోటీకి మేము ఫోటోలు పంపవచ్చునా ?

మంచి ఫోటోలు ఎవరైనా పంపవచ్చు. కాని మా వద్ద కొన్ని ఏళ్ళకు సరిపోయే ఫోటో లున్నాయని తెలపటం అవనరం.