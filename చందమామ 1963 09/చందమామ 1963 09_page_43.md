“నా గుండ్రాయికి అంత మహత్తున్నదా?
నాకు తెలియదే?” అన్నాడు వాడు.

“నా వెంట వస్తే నీకే తెలుస్తుందిగా!”
అన్నది తోడేలు.

వాడు చెట్టు దిగి తోడేలు వెంట బయలు
దేరాడు. అడవిలో ఒక చోట చచ్చిన
తోడేలున్నది. ముసలమ్మ మనవడు తన
గుండ్రాయి తీసి ఆ తోడేలు ముక్కు దగ్గిర
పెట్టాడు. వెంటనే దానికి మళ్ళీ ప్రాణం
వచ్చింది.

“నీ గుండ్రాయి మహిమ అంతా దాని
వాసనలో ఉన్నది. ఈ రహస్యం ఎవరికీ
తెలియనంత కాలమూ దానికా, మహిమ

ఉంటుంది,” అని మొదటి తోడేలు వాడికి
చెప్పింది. తరవాత రెండు తోడేళ్ళూ తమ
దారిన తాము వెళ్ళిపోయాయి.

చిన్నవాడు తన గుండ్రాయితో సహా
గ్రామానికి బయలుదేరాడు. దారిలో ఒక
కుక్క కళేబరం కనిపించింది. వాడు తన
గుండ్రాయి తీసి చచ్చిన కుక్క ముక్కుల
దగ్గిర ఉంచాడు.

కుక్కకు వెంటనే ప్రాణం వచ్చింది.
అది లేచి నిలబడి తోక ఆడిస్తూ చిన్నవాడి
వెంట బయలుదేరింది.

త్వరలోనే చిన్నివాడి ఖ్యాతి గ్రామ
మంతా పాకింది. వాడు ప్రాణాలుకూడా