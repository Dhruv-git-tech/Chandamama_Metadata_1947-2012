ఆకస్మికంగా వచ్చి పడతాడు. పదవులు పోయిన అధికార్లందరూ శత్రు రాజుకు సహాయం చేస్తారు. ఇదే రాజుగారి కలకు అర్థం,” అన్నది పాము.

డడ్డరుడు అక్కడి నుంచి తిన్నగా రాజు గారి పద్దకు వెళ్ళి, “మహారాజా, తమకు కలలో పెద్ద ఖిర్గం కనిపించింది. దాని అర్థం ఇదీ,” అంటూ పాము చెప్పినదంతా పూస గుచ్చినట్టు రాజుతో చెప్పాడు.

ఈసారి డడ్డరుడు తనకు వచ్చిన కల కూడా గ్రహించినందుకు రాజు ఆశ్చర్యపడి, మరింత పెద్ద బహుమానం ఇచ్చి వాణ్ణి పంపేసి, అప్పటికప్పుడే తన పాత ఉద్యోగుల

నందరినీ కారాగృహంలో పెట్టించి, సేనలతో వెళ్ళి పారుగు రాజుపైన పడి ఓడించి, ఆ రాజ్యం కూడా తన రాజ్యంలో కలుపుకున్నాడు. ఈలోపుగా డడ్డరుడు తన బహుమానం పుచ్చుకుని ఇంటికి వెళ్ళి, పాముకు దాని వాటా ఇవ్వ నవసరం లేదనీ, ఇక తాను దాని చాయలకు వెళ్ళి నవసరం ఉండదనీ, అదే వాటా కోసం తనను వెతుకుక్రంటూ వస్తే దాన్ని చంపేద్దామనీ గట్టిగా తీర్మా నించుకున్నాడు.

యుద్దం ముగిసిన కొద్ది కాలానికి రాజు గారికి మరొక కల వచ్చింది. ఆ కలలో ఆయనకు పచ్చిక బీళ్ళూ, అందులో ఆవుల మందలూ కనిపించాయి. ఆయన మళ్ళీ డడ్డరుడి కోసం కబురు పెట్టాడు.

రాజుగారికి మళ్ళీ కల వచ్చిందనగానే డడ్డరుడికి కాళ్ళూ, చేతులూ చల్ల బడ్డాయి. ఎప్పటికప్పుడు తనకు పాముతో పని తీరిందనుకుంటూంటే మళ్ళీ మళ్ళీ దాని సహాయం అవసరమవుతున్నది. రాజుగారితో నిజం చెప్పేద్దామంటే ఇచ్చిన బహుమానాలు లాకుక్రంటాడేమోనని భయం! పాముకు రెండుసార్లు వాటా ఎగగొట్టి మూడో సారి దాని మొహం చూడటానికి డడ్డరుడికి మొహం చెల్లలేదు.