ప్రజలు హాహాకారాలు చేశారు. వాళ్ళ ఆర్త నాదాలు విని రాజూ, మంత్రీ ఎంతో దుఃఖించి, ప్రజలను ఊరడించటానికి అరుస్తూ సగరమంతటా ఎగిరారు. ప్రజలు వారిని చూసి, “రాజుగారి కోసం చివరకు కొంగలు కూడా ఆక్రందన చేస్తున్నాయి!” అన్నారు, కాని నిజం తెలుసుకోలేకపోయారు.

ఒకనాటి ఉదయం వారు సగరం మీచ ఎగురు తూండగా ఒక ఊరేగింపు రాజవీధి వెంట వస్తూ కనిపించింది. ఆ ఊరేగింపులో రాజదుస్తులు ధరించి ఒక యువకుడు ఉన్నాడు. వాడికి రాజలాంఛనాలన్నీ ఉన్నాయి. ఊరేగింపు వెంట సడిచే పౌరులు, “మహారాజుకు జై!” అని పెద్దగా కేకలు పెడుతున్నారు.

సగరానికి కొత్తగా రాజైనవాడు సేనాపతి కొడుకు. వాడు పరమ దుర్మార్గుడు. “వీడు రాజైతే నా ప్రజలకు సుఖమనేది ఉండదు,” అన్నాడు రాజు మంత్రితో.

ఆ రోజే సేనాపతి కొడుక్కు రాజ్యాభి షేకం జరిగింది. ఆ తంతు కళ్ళారా చూసి రాజూ, మంత్రీ విచారంగా సరస్సుపద్దకు తిరిగి వెళ్ళిపోయారు.

“ఇప్పడంతా తెలిసిపోయింది. మనని ఇలా చేసినది సేనాపతే!” అన్నాడు రాజు

మంత్రితో. ఆ కుట్టమే వారిద్దరూ కూడ బలుక్కుని సరస్సు అవతలి తీరాన అరణ్యంలో నివాసం ఏర్పరచుకోవటానికి నిశ్చయించుకుని, నిర్జనమైన ఆ అరణ్యానికి ఎగిరిపోయారు.

వారాలూ, నెలలూ గడిచాయి. రాజూ, మంత్రీ తమ కొంగ జీవితాలను అరణ్యం లోని మడుగుల వద్ద గడిపేస్తున్నారు. వారు కప్పలనూ, చేపలనూ వేటాడుతూండగా వారి కొక వింత దృశ్యం కనిపించింది. ఒక వడ్రంగిపిట్ట పురుగుల కోసం ఒక చెట్టు బోదెను ముక్కుతో కొట్టుతూ మధ్యమధ్య కన్నీరు కారుస్తున్నది.