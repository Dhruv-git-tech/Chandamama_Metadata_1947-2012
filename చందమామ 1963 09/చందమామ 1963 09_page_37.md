అని డడ్డరుడితో చెప్పి పుట్టలోకి వెళ్ళింది. బేతాళుడీ కథ చెప్పి, “రాజా నా కొక్క సందేహం? రెండుసార్లు పాముకు వాటా ఇవ్వని డడ్డరుడు, దానిని చంపటానికి కూడా తీర్మానించుకున్నవాడు, మూడవసారి పాము కెందుకు వాటా ఇవ్వ చూపాడు? పాము ఆవాటాను ఎందుకు నిరాకరించింది? మొదటి రెండుసార్లూ ఇవ్వసందుకు పాము డడ్డరుడి పై అలిగిందా? ఈ సందేహానికి సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “పాము డడ్డరుడి పై అలగ లేదని స్పష్టమచుతూనే ఉన్నది. అది అలిగిసట్టయితే డడ్డరుడికి రెండవసారీ, మూడవసారీ సహాయం చేసి ఉండదు. డడ్డరుడు పాముకు మొదట వాటా ఆవ్వక పోవటానికీ, తరవాత ఇవ్వటానికీ కూడా కారణాలు కనిపిస్తూనే ఉన్నాయి. మొదటిసారి వాడు పాము నుంచి రాజు కలకు అర్థం తెలుసుకున్న నాటికి ప్రజలలో నక్క స్వభావం వ్యాపించి ఉండింది. ఆ స్వభావం వాణ్ణికూడా పట్టి ఉన్నందున వాడు మొదటి బహుమానంలో పాముకు వాటా ఇవ్వలేదు. వాడు పాము నుంచి రెండో కలకు అర్థం తెలుసుకున్న సమయానికి దేశంలో రాజ ద్రోహబుద్దీ, దౌర్జస్వ స్వభావమూ ఉండింది. అందుచేత నే డడ్డరుడు పామును చంపాలన్న దాకా ఆలోచించాడు. రాజుకు మూడవ కల వచ్చే నాటికి రాజ్యం సుభిక్షమయిరది. ప్రజలలో స్వార్ధ చింతలేదు, భవిష్యత్తు గురించి భయంలేదు. అందుచేత డడ్డరుడు పాముకు ఉదారంగా, ఇవ్వవలసిన దానికన్న హెచ్చు గానే ఇవ్వబోయాడు,” అన్నాడు.

రాజుకు ఈ విధంగా మౌసభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు.

[పి. రమేష్చందర్ రచన ఆధారంగా]