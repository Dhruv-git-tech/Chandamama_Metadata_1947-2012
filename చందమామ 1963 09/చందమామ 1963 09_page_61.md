అనటానికి బదులు ‘క్సలవేర్’ అనాలని అందులో రాశాను. వాళ్ళు నోళ్ళు పడి పోయినదాకా ‘క్సలవేర్’ అననీగాక, వారి రూపు మారదు. ఆ కొద్ది మార్పు చెయ్యాలని వారికి చచ్చినా తెలీదు,” అన్నాడు మొదటి మాంత్రికుడు. ఇది విని మిగిలిన వాళ్ళు కడుపు చెక్కలయేట్టు నవ్వారు.

రాజు, మంత్రీ ఈ మాటలు విని, తమ రహస్య ప్రదేశం నుంచి మెల్లిగా అవతలికి వెళ్ళి, అక్కడి నుంచి వడ్డంగి పిట్ట ఉండే చోటికి ఎగిరి వెళ్ళారు. ఆ పిట్ట ఇంకా చెట్ల బోదెలను కొడుతూనే ఉంది.

రాజు మంత్రీ, “క్షలవేర్,” అనగానే వారికి మామూలు రూపాలు వచ్చేశాయి. రాజు వడ్డంగి పిట్టను సమీపించి, “సన్ను పెళ్ళాడతావా? నీకు సమ్మతమైతే—” అని మాట పూర్తి చేసే లోపునే వడ్డంగి పిట్ట మాయమై ఒక చక్కని రాజకుమార్తె వారి ఎదట ప్రత్యక్షమయింది.

వారు ముగ్గురూ ఆ చీకటిలోనే ప్రయాణించి, సూర్యోదయం వేళకు నగర ద్వారం ప్రవేశించారు. ద్వార పాలకులు మొదలు కొని ప్రతి ఒక్కరూ తమ రాజును గుర్తించారు. “రాజుగారు తిరిగి వచ్చారు!” అన్న వార్త అంచెల మీద నగర మంతటా వ్యాపించింది. ప్రజలు గుంపులు గుంపులుగా వచ్చి రాజుకూ, మంత్రికి, వారి వెంట ఉండే పొరుగుదేశపు రాణీకి స్వాగతం చెప్పారు. నగరమంతా గుడి గంటలతోనూ, మంగళ వాద్యాలతోనూ మార్మోగింది.

తరవాత సేనాపతీ, కొడుకూ సగరంలోకి వస్తూనే రాజభటులకు బందీలుగా చికికి పోయారు. ఇద్దరికీ సంకెళ్ళు వేసి కారా గృహంలో పడేశారు.

రాజుకూ పొరుగు రాణీకి వైభవంగా వివాహం జరిగింది. ఆ సందర్భంలో ఒక బ్రహ్మాండమైన విందు జరిగింది. అందులో సగరంలోని పొరులందరూ పాల్గొన్నారు.