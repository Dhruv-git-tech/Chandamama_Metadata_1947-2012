అయినా తప్పదు గనక డడ్డరుడు రాజు గారి మనిషిని పంపేసి, తాను అడవిలో పాము పుట్ట ఉన్న చోటికి వెళ్ళాడు. పాము పుట్టలో నుంచి బయటికి వచ్చి, వాడు వచ్చిన పని అడిగింది.

“నేను ఇదివరకే వచ్చి నాకు ముట్టిన బహుమానంలో వాటా ఇచ్చి ఉండవలసింది. అలా చేయనందుకు మన్నించాలి. మళ్ళీ నాకు నీ సహాయం కావలిసి వచ్చింది. రాజుగారికి మళ్ళీ కల వచ్చిందట, అర్థం చెప్పమని కబురు చేశారు. మళ్ళీ బహుమానం ఇస్తారు. మూడు బహుమానాల తాలూకు నీ వాటా తెచ్చి నీ కిస్తాను. దయ వుంచి రాజుగారి కలకు అర్థ మేమిటో చెప్ప,” అన్నాడు డడ్డరుడు.

“రాజుగారికి కలలో ఆవుల మందలు కనిపించాయి. దేశమంతా సుభిక్షంగా ఉన్నదనీ, ధర్మం చక్కగా సడుస్తున్నదనీ దాని అర్థం,” అని చెప్పి పాము పుట్టలోకి వెళ్ళిపోయింది.

డడ్డరుడు వెళ్ళి రాజుగారితో ఆయనకు వచ్చిన కలా, దాని అర్థమూ కూడా చెప్పాడు. రాజుగారు డడ్డరుడికి పూర్వం కన్న హెచ్చు బహుమానం యిచ్చి అతనికి తన కొలువులో చిన్న ఉద్యోగం కూడా ఇచ్చాడు.

డడ్డరుడు ఆ బహుమానం తీసుకుని తిన్నగా అడవికే వెళ్ళాడు. ఈసారి వాడికి పాము కనిపించలేదు. డడ్డరుడు పిలిచిన మీదట పాము పుట్టలో నుంచి బయటికి వచ్చి, “ఈసారి దేనికి వచ్చాపు?” అని అడిగింది.

“ఇదుగో, రాజుగారి బహుమానం. ఇది నీ వాటాకు మించే ఉన్నది. . అంతా నీవే తీసుకో! రాజుగారు నాకు తన కొలువులో ఉద్యోగం కూడా యిచ్చారు. నీ మేలు ఎన్నటికీ మరవను,” అన్నాడు డడ్డరుడు.

పాము ఆ బహుమానాన్ని తీసుకోలేదు. “ఆ బహుమానం కూడా నీవే ఉంచుకో,”