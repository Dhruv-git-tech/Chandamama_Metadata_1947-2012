తన భర్తను చంపటానికి తన అన్న
అయిన రావణుడు పెద్ద సేనతో వస్తున్నా
డని తెలిసి, కుంభీనస ఏడుస్తూ అతనికి
ఎదురు వచ్చి, “అన్నా, నీ బావమరిదిని
చంపి నాకు వైధవ్యం కలిగించకు,” అని
బతిమాలింది.

రావణుడు కుంభీనస దైన్యానికి కరిగి,
“నీ భర్తను చంపనులే. అతను ఎక్కడ
ఉన్నాడో చూపించు. నేను దేవతలను
జయించటానికి స్వర్గానికి వెళుతున్నాను.
అతన్ని కూడా వెంట తీసుకుపోతాను,”
అని చెప్పాడు.

కుంభీనస తన భర్త అయిన మధువు
వద్దకు వెళ్ళి, “మా అన్న నిన్ను దేవతలతో
యుద్దం చెయ్యటానికి పిలుస్తున్నాడు,
వెళ్ళు. ఆలాటి వాడి స్నేహం మనకు చాలా
మంచిది,” అని చెప్పింది.

మధువు రావణుడి పద్దకు వచ్చి,
అతన్ని అర్హ్యపాద్యాలతో సత్కరించి,
ఎన్నో మర్యాదలు చేశాడు.

రావణుడు ఒక్క రాత్రి తన బావమరిది
ఆతిథ్యం స్వీకరించి, మర్నాడు బయలుదేరి
వైశ్రవణు డుండే కైలాసం పద్దకు చేరు
కున్నాడు. అప్పటికి సాయంకాలం కావటం
చేత రావణుడి సేన అక్కడే విడిసింది.

ఆ రాత్రి చంద్రుడు చక్కటి వెన్నెల
కాస్తున్నాడు. చల్లని మందమారు తం
వీస్తున్నది. చెట్ల మధ్య కిన్నరులు బృంద
గానాలు చేస్తున్నారు. కుబేరుడి మందిరంలో
అప్సరసలు పాడే పాటలు వినవస్తున్నాయి.
అంతటా పూలు వాసనలు వెదజల్లు
తున్నాయి, కొండ మీద కూర్చుని వెన్నెలలో
చుట్టూ ఉండే దృశ్యాలు చూస్తున్న రావ
ణుడికి విరహబాధ పుట్టుకొచ్చింది.

ఆ సమయంలో అప్సరస లందరిలోకి
మిన్న అయిన రంభ, నిద్రలో ముణిగి
ఉన్న రావణుడి సేనల మధ్యగా నడుచు
కుంటూ ఆటుగా వచ్చింది. ఆమె దివ్యాభర