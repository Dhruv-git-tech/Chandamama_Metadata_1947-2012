మాయమైన బియ్యం

ఒక గ్రామంలో హయగ్రీవుడనే గృహస్థు ఉండేవాడు. అసలే దారిద్యంతో బాధపడే హయగ్రీవుడికి అనారోగ్యం కూడా కలిగి, సంసారం వెళ్ళబుచ్చటం అసాధ్యమైపోయింది. భార్యా బిడ్డలూ పడుతున్న కష్టాలు చూడలేక అతను ఇల్లు విడిచీ బయలుదే రాడు. ఎక్కడన్నా ఇంత సంపాదించ గలిగి తేనే ఇంటికి తిరిగి రావాలనీ, లేకపోతే దేశాలు పట్టి పోవాలనీ అతని ఉద్దేశం.

బక్కచికికి బలహీనంగా ఉన్నవాడి కెవరు పని ఇస్తారు? హయగ్రీవుడి కెక్కడా ఎలాటి పనీ దొరకలేదు. పూర్తిగా జీవితం మీద విరక్తిచెంది అతను ఒక ఆరణ్యంలో ప్రవహిస్తున్న నది వద్దకు వెళ్ళి, అందులో దూకేశాడు.

• ఆ సమీపంలోనే తపస్సు చేసుకునే ముని ఒకడు ఇది చూసి, పరిగెత్తుకుంటూ వచ్చి, హయగ్రీవుణ్ణి నది నుంచి బయటికి

లాగి, అతని విషాద గాథ విని, “నేను నీ కొక మంత్రం ఉపదేశిస్తాను. దాని సహాయంతో మూడు రోజులపాటు నువు కోరుకున్న ఆహారపదార్థాలు లభిస్తాయి. ఆటుతరవాత ఆ మంత్రం నీకు పారదు. అందుచేత దాన్ని మరెవరికన్నా ఇచ్చెయియ్యా. మంత్రాన్ని ఇవ్వటానికి ఎవరూ దొరక్క పోతే దాన్ని అలాగే వదిలెయియ్యా. మంత్రశక్తి నీ చేతిలో ఉన్న మూడు రోజులూ సత్తువ కలిగించే ఆహారాన్ని తిని, అలా సంపాదించుకున్న బలంతో పనిచేసుకో,” అన్నాడు.

హయగ్రీవుడు సంతోషంగా ఇంటికి తిరిగి వచ్చి, ముని చెప్పిన మంత్రం జపించి, తమ ఇంటికి ఆరోజు కావలిసిన బియ్యమూ, పప్పులూ, కాయగూరలూ, పాలూ, పెరుగూ, నెయ్యా, పంటసామగ్రీ వగైరా కోరుకున్నాడు. మూడు రోజులపాటు హయగ్రీవుడి కుటుంబం కడుపునిండా