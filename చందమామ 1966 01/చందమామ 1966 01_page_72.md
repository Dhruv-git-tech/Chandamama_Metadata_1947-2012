శుచిముఖి అనే ఆ హంసి ప్రద్యుమ్నుడి వద్దకు వెళ్ళి, “నీ వల్ల ఒక మహాకార్యం జరగపలిసి ఉంది. వజ్రనాథుణ్ణి నీ చేత చంపించటానికి నీ తండ్రి ఆయిన కృష్ణుడికి, ఇంద్రుడికి రహిస్తూ సంభాషణ లున్నాయి. వజ్రనాథుడు వజ్రపురం చేరినట్టయితే నీకు మరొక శుభం కూడా చేకూరుతుంది. వజ్రనాథుడి కుమార్తె ప్రభావతి త్రిలోక సుందరి,” అంటూ ఆమె అందాన్ని పాగడింది.

హంసి చెప్పిన మాటలు ప్రద్యుమ్నుడికి అంతగా తల కెక్కలేదు. కాని ఆ హంసి వెళ్ళిపోయినాక, ప్రభావతి అందం గురించి తాను విన్న మాటలు తలుచు కుంటూంటే అతనికి ఆమె పైన కోరిక హెచ్చసాగింది. అప్పుడతను తన కోరికను ఒక చిలుక ద్వారా శుచిముఖికి తెలుపుతూ ఒక ఊత్తరం రాసి పంపాడు.

శుచిముఖి వజ్రనాథుడి వద్దకు వెళ్ళి, భద్రుడనే గౌప్ప నటుడున్నాడనీ, అతని నటన చూడని జన్మ నిష్ఫలమనీ చెప్పింది. వజ్రనాథుడి కా భద్రుడి నటన చూడాలని కుతూహలం కలిగింది. ఆ నటుణ్ణి తీసుకు రమ్మని అతను హంసితో అన్నాడు. శుచిముఖి ప్రద్యుమ్నుడికి భద్రుడనే పేరు పెట్టి నటుడి వేషంలో వజ్రపురం చేర్చింది.