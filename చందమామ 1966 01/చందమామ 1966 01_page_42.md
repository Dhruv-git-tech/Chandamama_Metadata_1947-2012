కాడి నుంచి విప్పి, కాలవ కేసి తీసుకు పోయాడు.

బండివాడు సిగ్గుపడి, “తప్పే లెండి. మీ కెందుకు శ్రమ? నేనే ఎద్దుకు నీరుపెట్టి తెస్తాను,” అంటూ ఎద్దు తాళ్ళు తాను తీసుకున్నాడు.

“దాహంతో పాటు ఎద్దుకు ఆకలి కూడా ఉండవచ్చు. కాస్త గడ్డి కూడా మేపి మరి తీసుకురా. నువు వచ్చిన దాకా నే నిక్కడే బండి చూస్తూ ఉంటాలే, భయం లేదు,” అన్నాడు పాపన్న.

కొంత సేపటికి బండివాడు ఎద్దుతో సహా తిరిగి వచ్చి, దాన్ని బండికి కట్టే అదిలించాడు. కాని బండిని కదిలించటం ఎద్దుకు సాధ్యం కాలేదు.

అది చూసి పాపన్న, “రెండెడ్ల బండి మీద ఎక్కించేటంత సామాను ఈ లాగుడు బండి మీద వేశావు గదా, ఎద్దు ఎలా లాగు తుంది? సగం సరుకు ఇక్కడ దించి మిగతాది చేర్చి, రెండోసారికి దించిన సరుకు తీసుకుపో. నే నిక్కడే కాపలా ఉంటాను,” అన్నాడు.

“మీ రెవరో దేవుడల్లె సహాయం వచ్చారు గాని, సామానులో కొంత దించటానికి వీల్లెదు. ఇంత సామానూ ఈ ఎద్దు చేత

లాగించి తీసుకుపోవాలి. అలా నియమం జరిగింది,” అన్నాడు బండివాడు.

వింతగా వుంది, అదేం నియమ మని పాపన్న ఆడిగితే, దాన్ని గురించి బండివాడు ఇలా చెప్పాడు:

బండివాడి పేరు ఐతన్న. వాడు సామాన్య బండి పెట్టుకుని, దాన్ని ఎద్దు చేత లాగించి జీవనం చేస్తున్నాడు. ఎద్దును అమ్మేసి దానితో తానే సరుకు కొని, బండిని తానే లాగుతూ సరుకును చేరవేసుకోవాలని వాడికి ఆలోచన వచ్చింది. పారుగు గ్రామంలో ఉన్న శరభాద్రిగారనే ధనికుడికి ఐతన్న తన ఎద్దును అమ్మజూపాడు. ఎంత