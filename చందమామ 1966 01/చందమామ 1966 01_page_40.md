కాని యమి వారితో, “ఎలా మరిచి పోను? ఇప్పుడేకద యముడు పోయాడు!” అని మరింత దుఃఖించసాగింది. యమి లాగే తమ వాళ్ళను పోగొట్టుకున్న అతర మాన వులు కూడా తమ దీర్ఘ దుఃఖాన్ని విడిచి పెట్టలేకుండా ఉన్నారు.

మానవులకు కాలమానం ఏర్పాటు చేస్తేనేగాని వాళ్ళు తమ దుఃఖం నుంచి విముక్తి పొందలేరని తెలిసి, దేవతలు సూర్యుణ్ణి ప్రార్థించి అవతలికి పంపేశారు. వెంటనే రాత్రి వచ్చి లోకాన్ని అవరించింది.

ఆ రాత్రి రాకతో మానవులు నిద్ర పోయారు. వారి దుఃఖం ఆ నిద్రలో దూరమై పోయింది. అయితే రాత్రి ఎంత ఉండాలన్నది నిర్ణయం కాలేదు. ఆ దీర్ఘ రాత్రిలో రాకసులు విజృంభించి, గోవులనూ, ధాన్యాన్నీ కొల్లగొట్టసాగారు.

అందుచేత దేవతలు రాత్రి, పగలూ కాలనిర్ణయం చేసి, సూర్యుణ్ణి పిలుచుకు

రావటానికి ఉషాదేవిని పంపారు. ఉషాదేవి ఆమె వెనక సూర్యుడూ రాగానే దీర్ఘ రాత్రి అంతమయింది. అది మొదలు పగలూ, రాత్రి ఒక దాని వెనకగా ఒకటి వస్తూ కాలమానం ఏర్పాటయింది.

అప్పటికీ రాత్రివేళ రాకసులు విజృంభించి ఘోరాలు చేస్తూ, అడ్డం వచ్చిన వారిని హతమార్చసాగారు. అప్పుడు మానవులు ఇంద్రుణ్ణి ప్రార్థించగా, రాత్రివేళ వారికి సాయంగా ఉండటానికి అగ్ని ఘోతుణ్ణి ఏర్పాటు చేశాడు.

కాలమానం ఏర్పాటయాక యమి తన భర్త కోసం ఏడవటం మానేసింది. కాని ఆమె తన భర్తను మరిచిపోలేదు. అందు చేత యముడు ఏడాది కొకసారి, దీపావళి అమావాస్య తరవాత వచ్చే విదియనాడు, తన భార్య వద్దకు వచ్చి, ఆమె ఆతెథ్యం స్వీకరిస్తూ వచ్చాడు. ఆ రోజే మనకు యమద్వితీయ.