“ఆలా అయితే ఆమెను నీ వెంటనే ఉంచుకో. ఆమె తల్లిదండ్రులకు అలాగని కబురుచేస్తాను,” అన్నాడు మాససింహుడు.

“ఆమెను మన వద్ద ఉంచుకోగానే సరా? ఆమె కష్టనుఖాలు ఆలోచించవద్దా?” అన్నది ఊర్మీళ.

“ఏమి టామెకు వచ్చిన కష్టం?”

“ఆమెకు అందం ఉన్నది, గుణం ఉన్నది; కాని ఆభాగ్యురాలు. ఆమెను భర్త ఎంతో ఇష్టంగా పెళ్ళాడాడు. కాని ఇప్పుడామెకు కులం తక్కువనీ, అందుచేత ఏలుకోననీ అంటున్నాడు.”

“ఆమె వంశంలో దోషమే.మైనా ఉన్నదా?”

“పెద్దదోషమేమీ లేదు. ఏమైనా ఉంటే మాత్రం, పాపం, దాని కామె ఏంచెయ్య గలదు? వంశంలో దోషం ఉందని పిల్ల గుణం కూడా పాటించకుండా వదిలేస్తారా?”

“అంత మంచి పిల్లను వదిలెయ్యటం తప్పే. ఆమె భర్త ఏం చేస్తుంటాడు?”

“మీ కింద సైనికుడుగా ఉంటున్నాడు. మీరు అనుగ్రహిస్తే ఈ విల్ల కష్టా లీడేరుతాయి.”

“నా కింది సైనికుడే అయితే ఆది నా చేతిలో ఉన్నపనే. అతని దగ్గిన బంధు

వులను పిలిపించి, అందరి ఎదటా అతన్ని ఒప్పించి, అతను రాజలక్ష్మి నేలుకునేటట్టు చేస్తాను, నీవు విచారించకు. కాని అతర వాత మనకేం ఒరుగుతుందీ? భర్త వచ్చి ఆమెను తీసుకుపోతాడు. ఆమె నీ దగ్గర ఉండకుండా వెళ్ళిపోతుంది.”

“ఆ భయం ఉండదులెండి. అతనూ మన దగ్గిరే ఉంటాడు, ఈమె కూడా మన వెంటే ఉంటుంది. ఆమె ముఖం ఆనం దంతో విప్పారితే నేను కూడా సుఖపడి పోతాను. మీరు మాత్రం తప్పక నా కీ సంతోషం సమకూర్చిపెట్టాలి,” అంటూ ఊర్మీళ కంట తడిపెట్టుకున్నది.