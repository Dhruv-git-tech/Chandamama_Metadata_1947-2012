ఎటైనా సంచారం వెళ్ళాలన్న కోరిక తప్ప నా కింకే కోరికా లేదు,” అన్నాడు.

“అలా అయితే, మీ రు ముగ్గురూ మా దగ్గిరే ఉండిపాండి. మా వాడు కూడా అస్తమానమూ నిన్ను గురించే తలచు కుంటున్నాడు,” అన్నాడు నాగరాజు.

ఆయన మాట తీసెయ్యక ఉత్పలుడు తన కుక్కతోనూ, పిల్లితోనూ నాగరాజ్యం లోనే ఉండిపోయాడు.

బేతాళు డీ కథ చెప్పి, “రాజా, నా కొక సందేహం. ఉత్పలుడు తన చేతికి తిరిగి పచ్చిన మణిని ఆధారం చేసుకుని అంతు లేని సుఖాలు ఆనుభవించటానికి బదులుగా, ఆ మణిని తీసుకుపోయి నాగరాజుకు తిరిగి ఎందు కిచ్చేశాడు? ఈ ప్రశ్నకు సమాధానం తెలిసికూడా చెప్పకపోయావో నీ తల పగులు తుంది,” అన్నాడు.

దానికి విక్రమార్కుడు, “ఆ మణి ఎన్ని కోరికలను సిద్ధింపజేసినా ఉత్పలుడి

నుఖాన్నీ, సంతోషాన్నీ పెంచలేదు. అతని కోరికలనూ, అసంతృప్తినీ మాత్రమే పెంచింది. కోరికలు పెరిగిపోవటం చేతనే అతను తనకు నిజమైన ఆప్తులైన తల్లినీ, కుక్కనూ, పిల్లినీ వదిలేసి దూరంగా వెళ్ళిపోయాడు. తల్లి చనిపోయే సమయంలో అయినా దగ్గిరలేదు. అంతేగాక ఆ మణి మానవస్వభావాల్ని మార్చలేదు. ఎంత సంపద ఉన్నా అతని అటవిక మన స్త్రత్వమూ, అనాగరికతా మారలేదు. అదే విధంగా ఆ మణి రాజకుమార్తెను అతనికి భార్యగా చేసిందేగాని, ఆమె మనసునూ, హృదయాన్నీ అతని కేసి మళ్ళించలెక పోయింది. ఈ విషయాలన్నీ గ్రహించే ఉత్పలుడు ఆ మణిని నాగరాజుకు తిరిగి ఇచ్చేశాడు,” అన్నాడు.

రాజు కి విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెప్టెక్కాడు. (కల్పితం)