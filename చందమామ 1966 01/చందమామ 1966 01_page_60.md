“మన బండి ఉంచే చోట మూలలో నూరు వరహాలు పాతే స్తినిగా, బాబూ!” అన్నాడు శివుడు.

ఇల్లంతా అల్లకల్లోలం చేస్తూ ఇద్దరూ సామాన్య గదిలోకి వచ్చాక, “ఇక్కడేనా, బాబూ, మీరు నిధి దాచిపెట్టింది?” అని అడిగాడు శివుడు.

“అవునురా. ఈ మూల నాపరాయి కింద బంగారం దాచాను, ఆ మూల రాయి కింద వెండి దాచాను, ఈ నడిమధ్య రాయి కింద నగకట్టు దాచాను. ఇదంతా అయిన వాళ్ళకు కాకుండా ఎవరికో, అవుతుందని నా బెంగ!” అన్నది దయ్యం.

దయ్యం చూపిన నాపరాళ్ళు శివుడు గుర్తు పెట్టుకున్నాడు.

తెల్లవార వస్తుండగా దయ్యం, “శివా, ఇక మనం వెళ్ళిపోవాలి. ఇక్కడ ఉండ రాదు,” అన్నది.

“మీరు వెళ్లుతూండండి, బాబూ. నే నొక్కసారి బండి ఉన్న చోటికి పోయి నా నూరు వరహాలూ భద్రంగా ఉన్నదీ లేనిదీ చూసి, పరిగెత్తుకుంటూ పచ్చి మిమ్మల్ని కలుసుకుంటా. ఎవరైనా తప్పుకు పోయారేమోనని నా బెంగ!” అన్నాడు శివుడు. దయ్యం శివుడి కోసం ఆగకుండా చీకటిలో పడి వెళ్ళిపోయింది.