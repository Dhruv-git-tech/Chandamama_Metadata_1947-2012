శ్రీహరి తల పంచుకుని అక్కణ్ణించి
వెళ్ళిపోయాడు. ఆ రోజంతా వాడు చేసిన
ఉద్యోగ ప్రయత్నాలేమీ ఫలించలేదు.
దానితో ఇంటికి పొవడం యిష్టం లేక,
శ్రీహరి చీకటిపడేవేళ ఊరికి దూరంగా
వున్న చిట్టడవికిపోయ, ఒక చెట్టుకింద
పడుకున్నాడు. కొంతసేపటికి వాడికి చిన్న
కునుకుపట్టింది.

అర్థరాత్రివేళ దాపుల్లో పెద్ద ధ్వని
కావడంతో శ్రీహరి కళ్ళు తెరిచాడు. ఎదు
రుగా ఒక ముసలి పిశాచం!

“ఇంత రాత్రివేళ, నాటోటి అతి భయం
కర పిశాచాలు సంచరించే యీ ప్రదేశానికి
వచ్చిన నీ ధైర్యాన్ని మెచ్చాను. సరే,
ముందు అక్కణ్ణించిలే. అది నా స్థలం.
ఇక్కడ తప్ప, మరెక్కడా నాకు నిద్రపో
బుద్దికాదు,” అన్నది ముసలి పిశాచం.

ఆన్నివిధాలా విసిగి పొయి నిరాశలో
వున్న శ్రీహరి, పిశాచాన్ని చూసి, “నీకన్న
భయంకరులైన మనుషుల మధ్య బతక
లేక, యిక్కడికి వచ్చాను. నీ స్థలంలో
పడుకో. నేను మరొక చెట్టుకిందికి
పోతాను,” అంటూ లేచి నిలబడ్డాడు.

ముసలి పిశాచం వాణ్ణి అగమని,
“మనుషుల్నిగురించి హీనంగా మాట్లాడేస్తు
న్నావు. ఇంతకూ, నీ కొచ్చిన కష్టం
ఏమిటి?” అని అడిగింది.

శ్రీహరి తన సంగతంతా పిశాచానికి
చెప్పి, “ఎంత కాళ్ళావేళ్ళాపడినా, ఎవరూ
ఉద్యోగం యివ్వలేదు. నిజాయితీపరుణ్ణి
ఎవరూ నమ్మరు,” అన్నాడు.

ఆ మాటలకు పిశాచం బిగ్గరగా నవ్వి,
“నా కాలంలోనూ లోకంతీరు అంతేరా,
అబ్బీ! దిగులుపడకు, నీ కష్టాలు నేను
తీరుస్తాను,” అంటూ వెళ్ళి, చెట్టు తొర
లోంచి, ఒక చిలుముపట్టిన రాగి ఉంగరం
తెచ్చి, “ఇది నీ వేలుకు పెట్టుకుని, ఎవర్షి
ఏం అడిగినా, మారు మాట లేకుండా
యి చ్చేస్తారు. అయితే, ఒక సంగతి
గుర్తుంచుకో. దీనిమహిమ మూడుసార్లకు
మించి పని చెయ్యదు,” అని రాగి ఉంగ