కుమారస్వామి కొంతకాలం స్వర్గంలోనే ఉండి, పార్వతీ పరమేశ్వరులను సేవించాలని బుద్ధిపుట్టి కైలాసానికి వచ్చి, అక్కడ ఉండిపోయాడు.

ఆ కాలంలో అతను తన స్నేహితులతో కలిసి ఒకనాడు వనవిహారం చేస్తూ ఉండగా అతనిపద్దకు నారదమహాముని వచ్చాడు. కుమారస్వామి నారదుడికి అతిథి సత్కారాలు చేసి, "మునీశ్వరా, లోకాలలో విశేషాలేమిటి?" అని అడిగాడు.

"నీ దయవల్ల అన్ని లోకాలవారూ సుఖంగా ఉన్నారు. రాకసులను చంపే శావు గనక యజ్ఞయాగాదులు చక్కగా జరుగుతున్నాయి. అయితే నీకు ఒక

విషయం చెప్పటానికి వచ్చాను. ఈ సమీపంలోనే భిల్లుపురం అనేగామం ఉన్నది. అక్కడ పుఛిందు డనే భిల్లురాజు ఉన్నాడు. అతను ఈశ్వరభక్తుడు. అతనికీ, అతని భార్యకూ చాలాకాలం సంతానం కలగలేదు. ఇలా ఉండగా ఆ భిల్లురాజుకు వనంలో ఒక ఆడపిల్ల దొరికింది. అతను ఆ పిల్లను తెచ్చి తన భార్యకిచ్చాడు. అ దంపతులు ఆ పిల్లకు వల్లి అని పేరు పెట్టి అతిగారాబంగా పెంచారు. వల్లి అందచందాలు వర్ణించటం నా తరం కాదు. బంగారు బొమ్మ! చూడగానే వనలక్ష్మి అనిపిస్తుంది! ఆమె నీకు భార్య అవుతుందని బ్రహ్మదేవుడు మాటల సందర్భంలో నాతో అన్నాడు. అందుచేత నువు ఆమెను పెల్లి చేసుకుని నుఖపడు," అన్నాడు నారదుడు.

తరవాత నారదుడు కుమారస్వామి వద్ద సెలవు తీసుకుని భిల్లురాజైన పుఛిందుడి వద్దకు వెళ్ళాడు. పుఛిందుడు ఆయనను గౌరవించి కూర్చోబెట్టి, "మునీశ్వరా, మా వల్లికి తగిన గుణ రూపాలు గల భర్త ఎక్కడ దొరుకుతాడో సెలవివ్వండి?" అని అడిగాడు.

"ఈ పిల్లకు తగిన వరుడు శివుడి కొడుక్కైన కుమారస్వామి మాత్రమే. అతనికి కూడా వల్లి కన్న తగిన భార్య