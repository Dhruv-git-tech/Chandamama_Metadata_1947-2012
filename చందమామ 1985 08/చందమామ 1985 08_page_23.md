టెంకాయదొంగ

ఒక గ్రామంలో పెదరామయ్య అనే భూస్వామి సిద్ధిగాడనే వాణ్ణి నాలుగు రూపాయల నెల జీతంమీద తోటమాలిగా పెట్టుకుని, వాడిచేత తోట వేయించాడు. అందులో అరటి చెట్లూ, మామిడి చెట్లూ, కొన్ని కొబ్బరిచెట్లూ నాటాడు. కూరగా యిలు కూడా వేశారు.

కాలక్రమాన తోట పెరిగి వచ్చింది. తన జీతం కాస్త పెంచమని సిద్ధిగాడు భూస్వామిని అడిగాడు.

“అప్పుడేనా ? అంత తొందరపడకు. కొబ్బరిచెట్టు కాపుకు రానీ చూద్దాం,” అన్నాడు పెదరామయ్య.

కొబ్బరి చెట్లకు కూడా గెలలు పడ్డాయి. తన జీతం మరి రెండు రూపాయలైనా పెంచితీరాలని సిద్ధిగాడు పట్టుబట్టాడు.

“పోరా పో! ఇప్పుడు నీకు తోట పని విమంత ఉన్నదని? నీ జీతం ఒక్క

దమ్మిడీ కూడా పెంచను. ఇష్టముంటే ఉండు, లేకపోతే పని మానేసి వెళ్ళిపో,” అన్నాడు యజమాని.

సిద్ధిగాడు చిక్కుకోలో పడ్డాడు. వాడు తోటకు చెయ్యవలసినదంతా అదివరకే చేశాడు. ఇక చెయ్యవలసిన కష్టమైన పని ఏదీ లేదు. ఆ సంగతి తెలిసే యజమాని అంత ధీమాగా ఉన్నాడు. ఇంతకాలమూ ఒళ్ళు దాచుకోకుండా, స్యాయంగా పని చేసిన సిద్ధిగాడు ఇకనుంచి దొంగతనానికి దిగదలిచాడు.

వాడు ప్రతి రాత్రీ తోట నుంచి రెండేసి టెంకాయలు దొంగతనం చేస్తూ వచ్చాడు. మూడు రోజులు గడిచేసరికల్లా పెద రామయ్యకు కొబ్బరికాయలు పోతున్నట్టు అచూకీ తెలిసింది, కాని దొంగ ఎవరో తెలియలేదు. అయన సిద్ధిగాణ్ణే ఆడిగి చూశాడు. కొబ్బరికాయలు పోతున్నాయని