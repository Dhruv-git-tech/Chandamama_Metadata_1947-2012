ఎక్కువ డబ్బు యిస్తారు," అని వెళ్ళి పొయాడు.

తర్వాత గ్రామాధికారి, కోటయ్యకు కబురంపి, "నువ్విచ్చిన అవకాయ తినడం వల్ల, నాకు జబ్బు చేసింది. అందుకు యాభైవరహాలు వైద్యానికి ఖర్చయింది. ఆ యాభై వరహాలూ నువ్వే యిచ్చుకోవాలి!" అన్నాడు.

కోటయ్య తెల్లబోయి, "అయ్యా, నేను పేదవాణ్ణి. అంత డబ్బైక్కణ్ణించి తెచ్చి యివ్వగలను ?" అన్నాడు.

"ఎలా తెస్తావో, నాకు తెలియదు. నేనడిగినదాంట్లో న్యాయం వుంది. నువ్వు డబ్బు తేలేని పక్కంలో శిక్ష అనుభవించ

వలసి వుంటుంది," అన్నాడు గ్రామాధి కారి కోపంగా.

కోటయ్య యింకేమీ హూట్లాడలేక, తిన్నగా వైద్యుడింటికి వెళ్ళి, "నాకెలాగూ శిక్ష తప్పదు. అందువల్ల, నేరం చేసే శిక్ష అనుభవిస్తాను. ఆ నేరమేమంటే— నిన్ను చంపడం!" అన్నాడు కసిగా.

"నన్ను చంపడ మేమిటి ? నేను, నీకేం అన్యాయం చేశాను?" అన్నాడు వైద్యుడు.

"నువ్వు, మామూలు జబ్బుకు యాభై వరహాలు తీసుకున్నావు. ఇప్పుడు గ్రామాధి కారి, ఆడబ్బునన్నిచ్చుకోమంటున్నాడు. కాస్తోకూస్తో అయితే, ఎలాగో యిచ్చు కొందును. యాభైవరహాలు నేనెక్కణ్ణించి తెచ్చేది!" అని కోటయ్య, తన కథ అంతా వివరంగా వైద్యుడికి చెప్పాడు.

వైద్యుడు అంతా విని, "అహాఁ, అదన్న మాట సంగతి! నీవంటి పేదవాడికి అన్యాయం తలపెట్టిన గ్రామాధికారికి బుద్ది చెప్పవలసిందే," అంటూ కోటయ్య చెవిలో ఏదో చెప్పాడు.

అది వింటూనే కోటయ్య, వైద్యుడి కాళ్ళ మీద పడి, "నువ్వు చాలా మంచి వాడివి. అనవసరంగా నిన్ను కొట్టడానికి వచ్చాను," అని, అయన్నీ, మరి కొందరు గ్రామ పెద్దలనూ తీసుకుని గ్రామాధికారి ఇంటికి వెళ్ళాడు.