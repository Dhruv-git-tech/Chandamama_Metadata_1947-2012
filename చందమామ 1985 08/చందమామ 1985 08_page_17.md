అకుల చాటున వుండటంవల్ల అతడి మీద ఎండ పొడ పడలేదు. ఆ కారణంవల్ల సూ ర్యాస్తమ య మై క్రమంగా చికటి కమ్ముకున్నా, అతడు యింకా మైమరిచి నిద్రపోతూనే వున్నాడు.

హాతత్తుగా ఒక రాత్రివేళ చంద్రవర్మ ఉలిక్కిపడి కళ్ళు తెరిచాడు. చుట్టూ కటిక చికటి. సమీపంలోని సరస్సు నుంచి చిన్న చిన్న ధ్వనులు వినిపిస్తున్నవి. గాలి తాకిడికి తోటలోని చెట్లకొమ్మలు ఒకదాని కొకటి ఒరుసుకుని కిర్రుకిర్రుమంటూ శబ్దిస్తున్నవి. ఎక్కడా మనుష్యు సంచారం లేదు.

"బాగా పొద్దుపోయినట్టున్నది. ఇదే మంచి అదను. ఇక ఒకక్షణం కూడా అలస్యం చేయ కుండా కొండ ఎక్కి శంఖుడి మంత్రగృహం సంగతేమిటో తేల్చుకుంటాను," అనుకుంటూ చంద్ర వర్మ చెట్టు మీది నుంచి దిగి ఒకసారి ఒళ్ళు విరుచుకుని, ఒరలోని కత్తికేసి ఓమారు చూసుకుని బయలుదేరాడు.

చంద్రవర్మ చికటిలో నేలబారుగా వున్న చెట్లకొమ్మలనూ, చిన్న చిన్న పొడ లనూ జాగ్రత్తగా తప్పుకుంటూ కొండకేసి కొంతదూరం నడిచాడు. అతడి కళ్ళు ఆ గాఢాంధకారంలో అగ్నిపకి కోసం వెతుకు తున్నవి. తనకు ముందుగా రానున్న ప్రమాదం దానినుంచే అని అతడి కెందు కనో అనుమానంగా వున్నది. ఆ పకిగాని ఈ సమయంలో, ఆ చాయల లేకుండా వుంటే, తను సురక్షితంగా శంఖుడి మంత్ర గృహంలో ప్రవేశించగలనన్న నమ్మకం అతడికి కలిగింది.

చంద్రవర్మ కొండ అడుగును సమీ పించబోతున్నంతలో, అతడికి దాపులనే వున్న ఒక ప్రదేశం నుంచి చిన్న మూలుగూ, ఆ వెంటనే, "వర్మా!" అన్న సన్నని పిలుపూ వినిపించినై.

చంద్రవర్మ ఆ గొంతు ఎవరిదో చప్పున గ్రహించాడు. అతడు, "కాపాలినీ!" అంటూ ఆ పిలుపు వచ్చిన వైపుకు వేగంగా నడిచాడు. —(ఇంకా వుంది)