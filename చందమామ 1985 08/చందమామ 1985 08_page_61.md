పొయింది. ఇందుకు వైద్యుడి సహకారం వున్నడని, అయనకు అనుమానం కలిగింది.

దానితో గ్రామాధికారి, వైద్యుడి కేసి కోపంగా చూస్తూ, “రక్తపుపోటు వైద్యానికి నూరు వరహాలా? వైద్యానికింత పెద్ద మొత్తాలు అడగడం, నేను సహించను,” అన్నాడు.

వైద్యుడు ఎంతో వినయంగా, “అజీర్ణానికి వైద్యం చేస్తే, తమరు నాకు యాభై వరహాలిచ్చారు. అది న్యాయమని కూడా తమరు అభిప్రాయపడ్డారు. అజీర్ణవ్యాధి ఒక్క రోజులో పోతుంది. కాని, రక్తపుపోటు జీవితాంతం బాధపెడుతుంది. అలాంటి మొండివ్యాధికి నూరు వరహాలు చాలునన్నానంటే అందుకు కోటయ్య పేద వాడు కావడమే కారణం,” అన్నాడు.

గ్రామాధికారి యిప్పుడేం చేయాలన్న అలోచనలో పడ్డాడు. అంతలో కోటయ్య నెమ్మదిగా లేచి కూర్చుని, “ఏం జరి గింది?” అన్నాడు నీరసంగా.

వైద్యుడు, అతడి చెవి దగ్గిర బిగ్గరగా, “నీకు రక్తపుపోటు వచ్చింది! దాని వైద్యానికి నూరు వరహాలు ఖర్చవుతుంది. నువ్వు గ్రామాధికారిగారికి యాభైవరహాలు యిచ్చుకోవాలిగదా! అది పోను వారిప్పుడు నీకు యాభైవరహాలిస్తారు. నేను వైద్యం చేసేందుకు, నువ్వింకా యాభైవరహాలు తేవాలి,” అని, అంతా వివరంగా చెప్పాడు.

అంతా విని కోటయ్య లేచి నిలబడి, గ్రామాధికారి కాళ్ళకు నమస్కరించి, “తమరు ధర్మప్రభువులు! చావనైనా చస్తానుగాని, వైద్యానికి మీ దగ్గిర డబ్బు తీసుకుంటానా? నా పాట్లేవో నేపడతాను,” అని, అక్కణ్ణించి వెళ్ళిపోయాడు.

గ్రామాధికారి అవమానంతో బిక్క చచ్చిపొయాడు. ఆ తర్వాత, అయ నెప్పుడూ ఎవరికీ అన్యాయం తలపెట్ట లేదు. కోటయ్య కూడా—పుణ్యానికి పొతే పాపం ఎదురవుతుందని, అడగకుండా పెద్దలకు ఊరికినే బహుమతులిచ్చే పద్ధతి మానుకున్నాడు.