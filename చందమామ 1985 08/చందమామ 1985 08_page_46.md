కోరికలు కోరావు. నా సవతితల్లిని పెళ్లికి, యీ ఇల్లు కట్నంగా యివ్వమని అడగ వలసింది. ఆ వ్యాపారిని ఉద్యోగం కాక, వ్యాపారంలో వాటా యివ్వమని అడగ వలసింది. ముందు ఆ ఉంగరం వెత కాలి," అంటూ బయలుదేరబోయింది.

శ్రీహరి అమెను అపి, "ముందే చెప్పానుగా! ఎవరు ఎన్ని వరాలు యిచ్చినా, మనకు ప్రాప్తం వున్నవే మనకు దక్కుతాయి. మనకు యింతకుమించి ప్రాప్తంలేదు కాబట్టే, నువ్వా ఉంగరాన్ని పారేశావు," అన్నాడు.

"దానికి మరొక కోరిక తీర్చే మహిమ వున్నది. వెతికి తెస్తాను. ఈసారి నువ్వు దాన్ని వేలికి పెట్టుకుని, మన జమీం దారును సగం జమీ యివ్వమని అడుగు దువుగాని," అని ప్రమీల దీపం వెలిగించుకుపోయి, చెత్తకుప్పలో వెతికి ఉంగ రాన్ని బయిటికి తీసింది.

తరవాత అమె ఉంగరాన్ని తన వేలికి పెట్టుకుని "జమీందారును అర్ధ జమీ

యివ్వమని కోరడం, నీ కిష్టం లేనట్టు స్నది. అయన దగ్గిరకు నేనే వెళ్ళతాను, సరేనా?" అని అడిగింది.

"అలాగే అడుగు!" అంటూ శ్రీహరి పెద్దగా నవ్వి, "దాన్ని తిరిగి చెత్తకుప్ప మీదికి విసిరెయి్యి. ఉంగరం పెట్టుకుని నన్నౌక కోరిక కోరావు, సరేనన్నాను. దానితో ఉంగరం మహిమ పోయింది. తెలిసిందా?" అన్నాడు.

ఉంగరం మహిమ పోయిందని గ్రహించి, ప్రమీల కళ్ళనీళ్ళు పెట్టుకున్నది. శ్రీహరి అమెను ఓదార్చుతూ, "తృప్తిలేకపోవడమేదు:ఖానికి కారణం. ఇరవై రోజుల క్రితం, నాతో పెళ్ళి అయితే చాలు, మరే కష్టం లేదనుకున్నదానివి, యిప్పుడు ఏదో తీరని కష్టాల్లో వున్నట్టు కంట తడిపెడుతున్నావు!" అన్నాడు.

భర్త మాటల్లోని సత్యం గ్రహించిన ప్రమీల, "నా అజ్ఞానం, దురాశాచూస్తూంటే, నాకే సిగ్గవుతున్నది," అంటూ కళ్ళనీళ్ళు తుడుచుకున్నది.