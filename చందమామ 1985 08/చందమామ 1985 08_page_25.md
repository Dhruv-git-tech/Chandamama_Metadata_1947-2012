ఎక్కటం కనిపెట్టి, కర్రా తాడూ తీసుకుని అ చెట్టు కిందికే వచ్చి, “ఎవుడా చెట్టు మీద? దొంగ వెధవా! నన్నే మోసం చేద్దా మనుకున్నావా? కిందికి దిగి రారా! నిన్ను చెట్టుకు కట్టి చర్మం వారిచేస్తాను!” అని గద్దించాడు.

సిద్ధిగాడు భయంతో వణికిపొతూ చెట్టు మీదనే కదలకుండా ఉండిపొయాడు. అంతలోనే ఎవరో అ చెట్టు మీది నుంచే బావిలోకి దభీమనిదూకటం పెదరామయ్య కంటపడింది.

అ మరుకుణం అతను వెంట తెచ్చిన కర్రా, తాడూ బావిపక్కన పెట్టి, “ఒరే, దొంగవెధవా! బావిలోకి దూకి, నాకు అందకుండా తప్పించుకుపొవాలను కున్నావా? నేనీ చుట్టుపక్కల ఏడేడు పథ్నాలుగు గ్రామాల్లో పేరుమోసిన గజ యీతగాణ్ణి,” అంటూ బావిలోకి దూకి దొంగకోసం వెతకసాగాడు. ఎవరిదో తల అతని చేతికి తగిలింది గాని, ఎంత ప్రయత్నించినా పట్టు చిక్కలేదు.

కొంతసేపయాక ఆ బావిలో దూకిన వ్యక్తి రామయ్యను ఒక తన్ను తన్ని, చివాలున బావిలో నుంచి పైకెగిరి, తప్పించుకు పోయాడు.

దొంగ లాఘవం చూస్తే రామయ్యకు చాలా ఆశ్చర్యమయింది.

మర్నాడు పెదరామయ్య గ్రామదేవత గుడికి వెళ్ళి, “తల్లీ, నన్ను మోసగించావు. దొంగ తప్పించుకు పొయాడు. నేను నీకు మేక నివ్వను,” అన్నాడు.

“దొంగను కళ్ళు చూపమన్నావు, చూపాను. నీ పనివాడికి రెండు రూపాయలు జీతం పెంచలేని పిసినిగొట్టువు, నాకు మేక నిస్తావా? అ మాట నన్ను నమ్మమంటావా? సిద్ధిగాడి జీతం పెంచితే నీ కీ కష్టాలే రాకపొను గద!” అన్నది దేవత పూజారికి పూని.

పెదరామయ్యకు జ్ఞానోదయమయింది. అయన ఆరోజే సిద్ధిగాడికి జీతం పెంచాడు. తరవాత తోటలో టెంకాయ దొంగతనాలు జరగలేదు.