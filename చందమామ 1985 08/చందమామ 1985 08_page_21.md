నేను బలవంతంగా నీ కూతురును తీసుకుపోగలను; కాని అలా చేయను. తిరిగి వరపరీక్షకు ఏర్పాట్లు చెయ్యి," అన్నాడు.

కోయరాజు వెంటనే పోటీ ఏర్పాటు చేశాడు. ఈసారి పోటీలో రాజు, దీపుడిని అవలీలగా ఓడించాడు.

దీపుడు ఓడిపోగానే కోయపిల్లముఖంలో దిగులు కనిపించింది. కృతవర్మ అమెను, "గతంలో నేను ఓడిపోతే చప్పట్లు చరిచి వినోదించావు. అప్పుడు నేను, నీకు వీరుల నభినందించడం అలవాటనుకున్నాను. ఇప్పుడు దీపుడు ఓడిపోతే అంత దిగులు పడిపోతున్నావేం?" అని అడిగాడు.

అందుకు కోయపిల్ల దీనంగా, "నేను దీపుణ్ణి ప్రేమిస్తున్నాను. మల్ల విద్యలో వాడు, నిన్నోడించగలడని, నాకు తెలుసు. వాడి గొప్పతనాన్ని ఒక దేశపు రాజు కూడా గుర్తించాలనే, అప్పుడు నిన్ను వరపరీక్షకు ప్రోత్సహించాను. అప్పుడంతా నేనను కున్నట్టే జరిగింది," అన్నది.

"అయితే, మరి నన్ను సైన్యంతో వచ్చి, నిన్నెత్తుకు పామ్మని ఎందుకు సలహా యిచ్చావు?" అన్నాడు కృతవర్మ.

కోయపిల్ల కొంచెంషేపు మౌనంగా పూరుకుని, తరవాత, "ఒక దేశపు రాజు నన్ను ప్రేమించి, నా కోసం సైన్యంతో వస్తే, అది నాకెంతో గర్వ కారణం. ఆయన నన్ను తన దేశానికి రాణిని చేస్తానంటే, అదింకా గర్వకారణం. అయినా, నేను దీపుడితోనే వుండిపొతానంటే, నా ప్రేమ ఎంత గొప్పదో దీపుడు తెలుసుకుంటాడు. కాని, వరపరీక్షలో నువ్వు జయించి, నా ఆశ అడియాస చేశావు." అన్నది.

కృతవర్మ వెంటనే కోయరాజుతో, "నువ్వు, నీ కూతురి పెళ్ళి దీపుడితో జరిపించు. నీ రాజ్యానికెప్పుడే కష్టం వచ్చినా, నేనాదుకుంటాను," అన్నాడు.

"మీరు వరపరీక్షలో నెగ్గారు. మాసంప్రదాయం ప్రకారం, మీరే దాన్ని పెళ్ళాడాలి," అన్నాడు కోయరాజు.