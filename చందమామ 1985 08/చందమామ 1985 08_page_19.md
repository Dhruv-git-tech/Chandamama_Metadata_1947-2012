యంలో ఒక కోయయువతి కృతవర్మ కంటబడింది. ఆమె అపురూప సౌందర్య వతి. ఆమె అందాన్ని చూసి దాహం సంగతి మరిచిపోయి, కృతవర్మ ఆమె కేసి చూస్తూ వుండిపోయాడు. ఆమె కూడా ఆయన కేసి చూస్తూ నిలబడిపొయింది.

కొంతసేపటిక కృతవర్మ తేరుకుని, దాహం అని కోయయువతికి సైగచేసి చెప్పాడు. ఆమె వెళ్ళి, ఒక తామరాకు దొన్నెలో నీళ్ళతోపాటు తండ్రిని కూడా వెంటబెట్టుకు వచ్చింది.

కృతవర్మ మంచినీళ్ళు తాగేవరకూ అగి, కోయపిల్ల తండ్రి ఆయనను గురించిన వివరాలడిగాడు. రాజు తనను గురించి

చెప్పుకుని, "నేనీపిల్లను ప్రేమించాను. నువ్వోప్పుకుంటే పెళ్ళి చేసుకుని, నా రాజ్యానికి తీసుకువెళ్ళతాను. ఈమె దేశానికి రాణి అవుతుంది," అన్నాడు.

దానికి కోయపిల్ల తండ్రి, "నేను కోయ రాజును. నా కూతురును వివాహమాడిన వాడు, యిక్కడే వుండి కోయరాజ్యా న్నేలుకోవాలి," అన్నాడు.

రాజుకు నిరాశకలిగింది. కోయపిల్ల కోసం నాగరకప్రపంచాన్ని పదులుకుని, ఈ ఆటవికులమధ్య జీవించలేడు.

ఇప్పుడేం చేయడమా అని కృతవర్మ అలోచిస్తూండగా, కోయపిల్ల తండ్రితో, "నాన్నా, నేనొక్కసారి, యీ రాజుతో మాట్లాడతాను," అన్నది.

తండ్రి సరేనస్న మీదట అమె, రాజును కొంచెం దూరంగా తీసుకుపోయి, "నువ్వీ పెళ్ళికి ఒప్పుకో. ఒక సారి కోయ రాజువైనాక, నువ్విక్కడ మరొక రాజును నియామకం చేసి, నన్ను నీ రాజ్యానికి తీసుకుపోవచ్చు," అని చెప్పింది.

కోయపిల్ల కూడా తనను ప్రేమిస్తున్న దన్ను నమ్మకం కలిగింది, రాజుకు. ఆయన ఆమె తండ్రికి తాను పెళ్ళికి సిద్ధం అని చెప్పాడు.

"అయితే, వరపరీక్షకేర్పాట్లు చేస్తాను!" అన్నాడు కోయరాజు.