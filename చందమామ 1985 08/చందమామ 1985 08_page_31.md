పాయ్యే వారు కూడా చాలామంది చేరారు.
బ్రాహ్ముడు వారందరికీ ఈ విధంగా చెప్పాడు:

“ఇది నా కడకొట్టు చెల్లెలు. నేను స్వగ్రామం విడిచిపెట్టాక పుట్టింది. అందు చేత దీన్ని నేనింతకు పూర్వం ఎన్నడూ చూసి ఎరుగను.”

ఈ మాటలు అందరూ విశ్వసించారు.
బ్రాహ్ముడు అమెను తన ఇంటికి తీసుకు పొయి, చక్కగా స్నానం చేయించి, భోజనం పెట్టించాడు. కొద్దిరోజులకల్లా అమె ఒక మగ పిల్లవాణ్ణి కన్నది. ఆ పిల్లవాడి కామె మహాజనకుడని తన మామగారి పేరు పెట్టుకున్నది. ఈ మహాజనకుడే బోధిసత్వుడు.

మహాజనకుడు క్రమంగా పెరిగి పెద్ద వాడు కాసాగాడు. అతనితో ఆడుకునే క్షత్రియ కుమారులు అతన్ని చులకనగా చూసేవాళ్ళు. ఇది చూసి మహాజనకుడు మండిపడి వాళ్ళను చితక తన్నేవాడు. వాళ్ళు ఏడుస్తూ వెళ్ళి తమ పెద్దవాళ్ళతో, “అ విధవరాలి కొడుకు మమ్మల్ని తన్నాడు!” అని చెప్పేవాళ్ళు.

“విధవరాలి కొడుకు” అన్న మాట వినగానే మహాజనకుడికి తన తండ్రి ఎవరా అని సందేహం కలిగింది. మొదట్లో తల్లి అతనికి నిజం చెప్పలేదు. కాని మహాజనకుడు పట్టుబట్టటం చేత ఇక చేసేదిలేక అమె జరిగినదంతా కొడుకుకు చెప్పేసింది.