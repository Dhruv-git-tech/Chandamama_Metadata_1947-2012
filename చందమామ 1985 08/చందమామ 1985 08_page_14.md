చంద్రవర్మ నీటిలో నుంచి లేచి గుబురు చెట్లలోకి పరిగెత్తాడు. మొసలి అతడు పరిగెత్తిన వైపుకే కోరలు చాస్తూ కొంచెం సేపు చూసి, నిరాశతో తలను నీటముంచి యీదుకుంటూ సరస్సు మధ్యకు వెళ్ళి పోయింది.

చంద్రవర్మ ఆయాసంతో రొప్పతూ ఒక చెట్టు టోదెకు అనుకుని కొంచెం సేపు విశ్రమించాడు. తరవాత అతడికి తన కత్తి సంగతి గుర్తుకొచ్చింది. గండభేరుండ పక్షి మీది నుంచి సరస్సులోకి పడిపోయి నప్పుడు, తను దానిని పొగొట్టుకున్నానే మో అని అతడు భయపడ్డాడు. ఆ వెంటనే అతడు తన ఒరకేసి చూసుకున్నాడు. ఒర నుంచి కత్తి కొంచెం బయటికి వచ్చి వున్నది. చంద్రవర్మ కత్తిని బయటికి లాగి ఒరలో చేరిన నీటిని కింద పార పోసి, తృప్తిగా కత్తిని తిరిగి ఒరలో పెట్టాడు.

" ఇంతవరకూ నేను అదృష్టవంతుణ్ణే. నూరు యోజనాల దూరం మార్గప్రయాస లేకుండా అధిగమించగలిగాను. సరస్సులో పడి మొసళ్ళకు ఆహారం కాకుండా బయటపడ్డాను. అత్మరకీణకు ఉపకరించే ఒకే ఒక అయుధం—నా కత్తిని జారవిడుచుకోలేదు. అక యిప్పుడు కర్తవ్యం? " అనుకుంటూ చంద్రవర్మ

లేచి నిలబడి కొంచెం దూరం నడిచి గుబురు చెట్లను జాగ్రత్తగా పక్కకు వత్తిగించి దృష్టిని ముందుకు సారిం చాడు. ఎదురుగా—బహు సమీపంలో ఒక ఎత్తయిన కొండ. ఆ కొండ శిఖరం మొన తేలినట్టు, బొంగరం ముక్కులా వున్నది. అది అక్కడినుంచి దిగువకు కొంచెం కొంచెమే పరుచుకుపోతూ, సమ తలాన్ని చేరేసరికి చాలా వెడల్పుగా తయారైంది. దూరం నుంచి చూస్తే ఆ కొండ తలకిందులుగా పెట్టిన బొంగ రంలా కనబడుతున్నది.

" ఇది మాంత్రికుడైన శంఖుడు వుండే కొండ. నేను దాని దాపులకు చేరాను.