దాపూద్ తన ఒంటెను సత్రానికి దాపుల నున్న ఒక స్తంభానికి కట్టి వేశాడు. స్నేహితు లిద్దరూ తమ బట్టల మూటలను, సత్రం గదిలో పెట్టి తాళం వేసుకుని, “రండి, ముగ్గురం వెళ్ళి అంగడి వీధిలో ఉన్న భోజనశాలలో భోజనం చేసి వద్దాం,” అన్నారు దాపూద్ తో ఎంతో ఉత్సాహంగా.

వాళ్ళు బస చేసిన చోటి నుంచి భోజన శాలకు దగ్గరి దారి ఒకటి ఉన్నది. అది ఎప్పుడూ నిర్మానుష్యంగా ఉంటుంది. భోజనానికి వెళ్ళి వచ్చే సమయంలో దాపూద్ ను గొంతు నులిమి చంపి, అతని విలువైన సరుకులను దొంగిలించుకుని పారిపోవాలన్నది వాళ్ళ పథకం!

అయినా దాపూద్, “నాకు ఇప్పుడు అకలి వేయడం లేదు. నా దగ్గర ఒక రొట్టె కూడా ఉన్నది. మరి కొంతసేపు తరవాత దాన్ని తిని పడుకుంటాను. మీరు వెళ్ళి భోజనం చేసిరండి,” అన్నాడు.

ఆమాటలకు మిత్రులిద్దరూ నిరుత్సాహ పడిపోలేదు. మరొక అవకాశం రాకుండా పోతుందా అనుకుని భోజనానికి బయలు దేరారు. అప్పుడు సత్రం యజమాని, అక్కడి నుంచి తూర్పు దిక్కులో ఒక భోజనశాలా, పడమటిదిశలో మరొక భోజన శాలా ఉన్నాయనీ, రెండూ మంచివేననీ వాళ్ళకు తెలియజేశాడు.

“అలా అయితే నేను తూర్పున ఉండే భోజనశాలకు వెళ్ళి మంచి అహారం కొనుక్కుని వస్తాను. నువు పడమటి శాలకు వెళ్ళి అక్కడ ఏమైనా కొను క్కుని రా, ఇక్కడే కలిసి భోంచేద్దాం,” అన్నాడు మొదటివాడు రెండవవాడితో.

“చాలామంచి అలోచన,” అన్నాడు రెండవవాడు.

ఇద్దరూ చెరొక దిక్కుకు వెళ్ళి ఒక గంటసేపు తరవాత తిరిగి వచ్చారు.

“నువేమి తెచ్చావు?” అని అడిగాడు మొదటివాడు.

“రాట్టే, పాలూ తెచ్చాను,” అన్నాడు రెండవవాడు.