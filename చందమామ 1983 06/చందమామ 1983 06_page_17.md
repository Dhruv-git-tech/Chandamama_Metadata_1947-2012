“అలా అయితే, నీ సహాయం కావల సినవాణ్ణి గనక అంతా చెపుతాను, విను,” అంటూ పద్మపాదుడు యిలా చెప్పాడు: మేం ముగ్గురం అన్నదమ్ములం. మా తండ్రి గౌప్ప మాంత్రికుడు. అయన తన మంత్రశక్తి వల్ల అనేకులకు మేలూ, కొందరికి కీడూ కూడా చేశాడు. అయన చిన్నప్పటి నుంచి మా అన్నదమ్ముల్లో ఎవరి మీదా పక్షపాతం చూపకుండా, అందరికీ మంత్రవిద్యలో ప్రవేశం కల్పించాడు. అయన పెద్దవాడయి మరణించే ముందు ఆస్తిపాస్తులన్నీ మాకు సమానంగా పంచి యిచ్చాడు. కాని అయన తనకు తెలిసిన మంత్రవిద్యనంతా రాసి వుంచిన పుస్తకాన్ని మాత్రం మా కెవరికీ ఇవ్వకుండా, “మీలో ఎవరు శక్తిమంతులైతే, వారికి అది లభిస్తుంది!” అని చెప్పి మరణించాడు.

అయన మరణించిన మరుక్కణం నుంచి మా అన్నదమ్ముల్లో కలతలు బయలుదేరినై. మాలో ప్రతి ఒక్కరికీ ఆ పుస్తకాన్ని తమదిగా చేసుకోవాలనే కోర్కే పుట్టింది. ఒకరి మీద ఒకరం, మంత్రశక్తి ఉపయోగించుకోవటానికి తయారయ్యాం.

అన్నదమ్ములం ఒకర్సి ఒకరం నాశనం చేసుకునేటందుకు సిద్ధమౌతున్న దశలో మా తండ్రికి మంత్రవిద్య నేర్పిన గురువు మా యింటికి వచ్చాడు. అతడు మా పోట్లాట చూసి, చాలా ఖేదపడ్డాడు. ముగ్గుర్షీ ఒకచోట కూర్చోపెట్టి, “మీ తండ్రి విడిచిపోయిన ఆ పుస్తకాన్ని గురించి, మీకేమీ తెలియదు. అందుకే తగవులాడుకుంటున్నారు. మీలో ఎవరు శక్తిమంతులైతే, వారికి ఆ పుస్తకం లభిస్తుందని మీ తండ్రి చెప్పాడు గదా? కనుక, ఆ పుస్తకంలో వున్న మంత్రశక్తులు మీ అధీనం కావాలంటే, ముందుగా మీరు సాధించవలసింది చాలా వుంది!” అన్నాడు. అదేమిటో చెప్పమని అయన్ని కోరాం. అయన యిలా చెప్పాడు: —(ఇంకా వుంది)