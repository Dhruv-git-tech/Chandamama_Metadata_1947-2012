జయవర్మ, మంత్రి నాగేశ్వరుణ్ణి సన్మా నించ మనగానే, కోపగించుకోవలసింది పొయి, అలా దీర్ఘాలోచనలో పడడం ఎందుకు? కావ్యం ఎవరు రాసిందీ తెలియ నప్పుడు, నాగేశ్వరుడి కావ్యం బాగాలేదని గంగాధరుడన్నాడు. కావ్యకర్త ఎవరో తెలియకపొయినా, నాగేశ్వరుడు గంగా ధరుడి కావ్యం పరిశీలించి గొప్పదని చెప్పాడు. ఇదొక్క టే చాలు కదా, యిరు వురిలో గంగాధరుడే గొప్పకవి అనేందుకు? ఈ సందేహానికి సమాధానం తెలిసి కూడా చెప్పకపోయావో, నీ తల పగిలి పొతుంది.'' అన్నాడు.

దానికి విక్రమార్కడు. ''నాగే శ్వరుడూ, గంగాధరుడూ ఒకరికొకరు తీసి పొని మహా కవులనేదాంట్లో సందేహం లేదు. ఇక వారిలో ఎవరో ఒకరిని మాత్రమే సన్మానించవలసి వచ్చినప్పుడు, కవులుగా కాక వ్యక్తులుగా వారి గుణ గణాలను పరిశీలించవలసి వుంటుంది. ఆ ఇద్దరిలో గంగాధరుడు కడు అహం

కారి. మొట్టమొదట రాజు నాగేశ్వరుడి వద్దకు వెళ్ళాడు. అయన గంగాధరుడే గొప్ప కవి అని చెప్పాడు. ఇకపొతే గంగా ధరు డన్నుట్టు నాగేశ్వరుడి కావ్యరచన ప్రాథమిక స్థాయిలో వున్నదంటే, ఏ కవి పండితుడూ అంగీకరించడు. ఆ కావ్యం లోని గొప్పతనాన్ని గంగాధరుడు గ్రహించ లేకపొయాడు. రాజు, ఆ కావ్యం సుపద్ము డనే భటుడు రాసినదని చెప్పడం వల్ల, అతడు దాన్ని శ్రద్ధగా పరిశీలించి కూడా వుండడు. కొత్తగా ఘంటం పట్టిన కవిని, మహాకవి అయినవాడు తప్పక ప్రోత్సహించాలి. అలాంటి ఉదారగుణంగాని, ఉత్తమ సంస్కారంగాని గంగాధరుడిలో లేవు. ఈ కారణాలన్నింటివల్లా, మంత్రి చెప్పినట్టు, రాజు నాగేశ్వరుణ్ణి సన్మానించడమే ధర్మం అనిపించుకుంటుంది.'' అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)