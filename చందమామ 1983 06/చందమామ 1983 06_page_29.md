సాధువు వాళ్ళతో, ''నాయనలారా, తీర్థయాత్రలు చేసి వచ్చిన మీ కోసం, ప్రత్యేకంగా పాయసం ఒకటి చేయించాను. అది, యిప్పుడు మీరు తినే వాటి కన్నా కూడా అద్భుతంగా వుంటుంది,'' అని, శిఘ్యలకు ఆ పాయసం వడ్డించ మని చెప్పాడు.

పాయసం రుచి చూస్తూనే అందరూ ముఖాలు చిట్టించి, సాధువుకేసి చూశారు. సాధువు వాళ్ళను, ''ఏం, పాయసం రుచిగా లేదా ?'' అని అడిగాడు

''రుచా! పరమ చేదుగా వుంది,'' అన్నారు అందరూ.

''అలాగా! కావడానికి అది కాకర కాయతో చేసిన పాయసమే. కాని, అది మీతోపాటు అన్ని పుణ్యక్షేత్రాలూ దర్శించి, ప్రతితీర్థంలోనూ స్నానమాడింది కదా? ఆ కారణంవల్ల దానిచేదుపొయి, తియ్యదనం వచ్చిందనుకున్నాను.'' అన్నాడు సాధువు.

సాధువు మాటల్లో ఏదో గూఢార్థం వున్న దని గ్రహించిన అందరూ లేచి చేతులు కడుక్కుని, సెలవు పుచ్చుకునేందుకు ఆయన దగ్గరకు వచ్చారు.

సాధువు వాళ్ళతో, ''కాకరకాయ ఒట్టి జడపదార్థం. అందువల్లనే ఎంత పెద్ద యాత్ర చేసినా దాని గుణంలో చిన్న మెత్తు మార్పు కూడా రాలేదు. కాని, మనుషులమైన మనం అలా కాదు. అను భవాల వల్ల ఎన్నో మంచి విషయాలు గ్రహించగలం. ఈ యాత్రలు మీలో మంచి మార్పు తెచ్చి వుంటుందని నమ్ముతున్నాను,'' అన్నాడు.

రాఘవయ్యా, భద్రయ్యా అ మాటలు వింటూనే చేయి, చేయి కలుపుకుని, సాధువు ముందుకు వచ్చి, ''స్వామీ, మీరు మా కళ్ళు తెరిపించారు. ఈనాటి నుంచీ మా మధ్య స్నేహానికి తప్ప, వైరానికి తావు లేదు. గ్రామస్థులందరం సొదరభావంతో కలిసి మెలిసి జీవిస్తాం,'' అన్నారు.

సాధువు వాళ్ళను దీవిస్తూ, ''అదే యాత్రాఫలం !'' అన్నాడు.