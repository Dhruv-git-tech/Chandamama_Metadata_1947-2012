“దురాశ ఎవరిది? నాదా? ఈ రెండు వందల మొహరీల కోసం, నేనెంత శ్రమ, చేస్తున్నానో నీకు తెలుసా?” అన్నాడు పింగళుడు, కాంచనమిశ్రుడితో.

ఆ మాటలకు కాంచన మిశ్రుడు అయిష్టంగా తల పూపి, “దురాశ నీది కాదు, ఆ చనిపొయినవాళ్ళది. నువ్వు చేస్తున్న పని ఏమి టో బయటపడితే, నీక్కలగబోయే ప్రమాదం ఊహించటం ఏమంత కష్టం కాదు. నీలోనూ దురాశ తల చూపుతున్నది. నిన్న వంద మొహ రీలు, ఇవ్వాళ రెండు వందల మొహ రీలు!” అన్నాడు.

“రేపు మూడు వందల మొహరీలు! అంతకు తక్కువయితే, నేను ఎవరికి చచ్చేందుకు సహాయం చెయ్యను,” అంటూ పింగళుడు ఇంటికి బయలుదేరాడు.

ఆ రాత్రి పింగళుడు, తల్లికి తను తెచ్చిన రెండు వందల మొహరీలూ ఇచ్చాడు. తల్లి ఆ డబ్బు చూస్తూనే భయంతో వణికిపొయింది. “నాయనా! ఇకనైనా నువ్వు ఆ చిలకసరస్సు వైపుకు వెళ్ళటం మాను. నా కెందుకనో భయంగా వుంది,” అన్నది.

“భయం ఏమిలేదు. నువ్వు ఈ సంగతి మాత్రం ఎవరికి తెలియకుండా ఉంచు,” అన్నాడు పింగళుడు.

ఆ రాత్రి పింగళుడికి సరిగా నిద్రపట్ట లేదు. తెలతెలవారుతూండగానే వల భుజాన వేసుకుని చిలక సరస్సుకు వెళ్ళాడు. అతడు సరస్సులో వలవేసినా దృష్టిమాత్రం మైదానం మీదే ఉంది.

సరిగా మిట్టమ ధ్యాహ్మం వేళకు మైదానం మీద దుమ్ము రేపుతూ ఒక రౌతు రావటం పింగళుడికి కనిపించింది. అతడు చూస్తూన్నంతలో రౌతు అక్కడికి వచ్చి. “పింగళా! నా పేరు పద్మ పాదుడు. నాకో సహాయం చేసిపెట్టాలి!” అన్నాడు.

“ఓ, సహాయానికేం, చేస్తాను. ఈ సరస్సులో పడి ఆత్మహత్య చేసుకోవాలను