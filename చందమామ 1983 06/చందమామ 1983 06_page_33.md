ఇలా ఉండగా కాశీరాజ్యం మీదికి ఒక శక్తురాజు దండెత్తి వచ్చి, నగరాన్ని తన సైన్యాలతో చుట్టుముట్టి, “లొంగి పొతారా? లేక యుద్ధం చేస్తారా?” అని కబురు చేశాడు. రాజుగారు భీమసేనుణ్ణి పిలిచి, “అవసరమైన బలాలను తీసు కుని శక్తువును జయించి రా!” అని అజ్ఞాపించాడు. అతనికి కవచం తొడిగి, విల్లు బాణాలు చేతికిచ్చి, ఒక ఏనుగుపై ఎక్కించి యుద్ధ రంగానికి పంపారు.

భీమసేనుడికి ప్రమాదం జరగబోతుం దని మరుగుజ్జుకు తెలుసు. తాను కూడా విల్లూ, బాణాలూ ధరించి భీమసేనుడి వెనకగా ఏనుగు మీద కూచున్నాడు. చుట్టూ అశ్వదళమూ, పదాతిదళమూ నడుస్తూండగా ఏనుగు యుద్ధభూమికి కదిలి వెళ్లింది.

శక్తుసేనలు బారులు తీర్చి ఎదురుగా నిలబడి ఉండటం చూడగానే భీమసేనుడికి దడపుట్టుకొచ్చింది. ముచ్చె మటలు పొశాయి, కాళ్ళూ చేతులూ చల్ల

బడ్డాయి. అతను ఏనుగు మీది నుంచి కిందకి జారితప్పించుకోవాలని చూశాడు. సమయానికి మరుగుజ్జు అతన్ని పట్టుకుని ఏనుగుకు కట్టివెయ్యక పొయినట్టయితే భీమసేనుడు గుర్రాల కాళ్ళ కింద నలిగి నిష్కారణంగా చచ్చిపోవలసిన వాడే!

ఇంత జరిగాక మరుగుజ్జు తానే నాయ కత్వం తీసుకున్నాడు. అతను ఏనుగును అదిలించి సుడిగాలిలాగా శక్తుసేనల మధ్య జొరబధి, శక్తువులపై బాణాల వర్షం కురిపిస్తూ, సూటిగా శక్తురాజును సమీపించాడు. అతని ధాటికి శక్తుబలాలు చిందర వందర ఆయాయి. కొద్దిసేపట్లో శక్తురాజు గాయపడి, ఓడిపోయి, మరుగుజ్జుకు ఖైదీగా చికాక్కడు.

మరుగుజ్జు యుద్ధరంగం నుంచి విజయుడై తిరిగి రాగానే రాజుగారికి నిజమైన విలుకాడెవరో తెలిసిపోయింది. ఆయన మరుగుజ్జును సేనానాయకుడుగా నియమించాడు. మరుగుజ్జు భీమసేనుడికి అంతులేని కానుకలిచ్చి పంపేశాడు.