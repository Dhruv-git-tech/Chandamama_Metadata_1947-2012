లెక్క చూసి ఇచ్చి, తనకు కావలసిన
సామానులు తీసుకుని ఇంటికి వెళ్ళాడు.

అతడు ఇంటిక వెళ్ళేసరికి అన్నలిద్దరూ
గోడ నానుకుని, కునికిపాట్లు పడుతూ
కనిపించారు. తల్లి ఎదురువచ్చింది.
పింగళుడు తను దుకాణంనుంచి తెచ్చిన
సామానులు తల్లికి ఇచ్చి, “ఇవ్వాళ
అదృష్టం కలిసివచ్చింది. త్వరగా వంట
పనులు పూర్తి చెయ్యి,” అన్నాడు.

కొద్దిసేపటిలోనే తల్లి భోజనం తయారు
చేసింది. పింగళుడితోపాటు జీవదత్తుడూ,
లక్షదత్తుడూ కూడా త్వరత్వరగా భోజనం
చేసి, ఉల్లాసంగా బయటికి వెళ్ళి
పొయారు. అన్నలు అటు వెళ్ళగానే

పింగళుడు జేబులోంచి మొహరీలు తీసి,
తల్లికి చూపించాడు.

తల్లి మొహరీలు చూస్తూనే ఆశ్చర్య
పడి, “ఇంత డబ్బు ఎలా సంపా
యించావు?” అని అడిగింది. పింగళుడు
ఏమీ దాచకుండా జరిగినదంతా తల్లికి
చెప్పాడు.

అమె అంతా విని, “పింగళా! నువ్వు
చేసిన పని మరెవరికైనా తెలిస్తే చాలా
ప్రమాదం కలుగుతుంది. ఇక మీదట
నువ్వు చిలకసరస్సు ప్రాంతాలకు
వెళ్ళకు,” అన్నది భయపడుతూ.

తల్లి భయం చూసి, పింగళుడు నవ్వి,
“నేను చేసింది నేరం ఎలా అవుతుంది ?
అ వచ్చినవాడు కావాలని కోరి చేతులు
విరిచి కట్టించుకుని, సరస్సులో మునిగి
చచ్చాడు. అయినా ఈ సంగతి మరెవరికి
తెలియకుండా దాయవచ్చు,” అన్నాడు.

“నీ అన్నల సంగతి తెలుసుగదా ?
వాళ్ళు మంచివాళ్ళు కాదు. వాళ్ళ చెవిని
పడకుండా ఉంచు,” అన్నది తల్లి.

పది రోజుల తరవాత పింగళుడికి, ఆ
రాత్రి హాయిగా నిద్రపట్టింది. అతడు
మరునాడు తెల్లవారుతూనే వల తీసుకుని,
చిలక సరస్సుకు వెళ్ళాడు. అతడు
సరస్సులో మిట్టమధ్యాహ్నంవరకు వల
వేసినా, ఒక్క చేప అయినా పడలేదు.