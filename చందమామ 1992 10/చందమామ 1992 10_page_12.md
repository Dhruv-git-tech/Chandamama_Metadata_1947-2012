''నికేమన్నా మతి పోయిందా ? ఎవరైనా ఇల్లు ఇలా సర్దుతారా !'' అంటూ కాత్యాయని గట్టిగా కోప్పడి, తానే సామానును సర్దవలసినచోట జాగ్రత్తగా సర్దిపెట్టడం ప్రారంభించి ముగించేసరికి బాగా పొద్దు పోయింది. అంత రాత్రివేళ మిత్రుడి ఇంటికి భోజనానికి వేళ్ళడం మర్యాద కాదని, కైలాసం ఇంత మజ్జిగ తాగి పడుకున్నాడు.

కాత్యాయని అతడికి దయ్యం గురించి చెప్పబోయి, దాని హెచ్చరిక గుర్తుకువచ్చి మెదలకుండా ఊరుకున్నది.

ఆరోజు పొద్దుపోయి లేచిన కైలాసం స్నానం చేసి, కచ్చేరీకి బయలుదేరుతూ, ''మధ్యాహ్నం భోజనానికి వస్తాను. వంట

త్వరగా ముగించు,'' అని కాత్యాయనికి చెప్పి వెళ్ళిపోయాడు.

కాత్యాయని వంట ఆరంభించిందే ఆలస్యం. దయ్యం కిటికీలోంచి కోతిలాగా దూకి దయ్యంగా మార్. కాత్యాయని పక్కనే పీట వేసుకుని దర్జాగా కూర్చుని, కాత్యాయనిచేత బలవంతంగా పప్పులో చక్కెర, పులు సులో దోసెడు కారం, గుప్పెడు ఉప్పు వేయించింది. వంకాయ కూర ముక్కలు వేపకుండానే, ఇంత కారం కలిపించి మూత పెట్టించింది. తను మాత్రం కాత్యాయని చేత కమ్మని వంట వండించుకు తిని, మళ్ళీ కోతిలాగా మారి ఒక్క గెంతున కిటికీలోంచి బయటకు దూకింది.