ఆంజనేయులు శాంతపడమన్నట్టు కైలాసం వీపుతట్టి, బయటకు తీసుకు పోయి, దయ్యం గురించి వివరంగా చెప్పి. ''ఆ దయ్యాన్ని ఏడేడు ప్రధానులుగు ఊళ్ళు దాటి పారిపోయే లా చేస్తాను. నువ్వు మాత్రం నే చెప్పినట్టు చెయ్యి!'' అని బావమరిదికి చేయవలసిందేమిటో వివరించాడు.

తర్వాత అతను ఇంటికి పోయి, మర్మాడు సూర్యోదయంతోనే కాత్యాయన్ని అత్తవారింటికి ప్రయాణం కట్టించి, తను చేయవలసిందేమిటో ఆమెకు వివరంగా చెప్పాడు.

కాత్యాయని తిరిగి ఇంటికి రాగానే, దయ్యం కోతిరూపంలో కిచకిచా, కిచకిచా అంటూ అట్టహాసంగా కిటికిలోంచి ఇంట్లోకి దూకి, వెంటనే దయ్యంగా మారి. ''నువ్వు పుట్టింటనే వుండిపోతావేమో అని దిగులు పడ్డాను. సరే, మీ ఆయన మధ్యాహ్నం భోజనానికి వస్తాడు గదా! నన్ను ఆకలి కాల్చేస్తున్నది. వేగిరం మీఆయన వంటా, నా వంటా ముగించు.'' అంటూ తొందర పెట్టింది.

మధ్యాహ్నం భోజనానికి వచ్చిన కైలాసం, పళ్ళెం ముందు కూర్చుని, ''అష్టా, అద్భుతమైన వంట, ఆమోఘమైన రుచి!'' అంటూ వచ్చే వాంతిని కష్టపడి

ఆపుకుని, కాత్యాయని వండిన కూరలు తిన్నాడు.

రాత్రికి దయ్యం చెప్పినట్లుగా కాత్యాయని స్నానానికి చన్నీళ్ళు తోడినప్పుడు, ''ఆహా, చన్నీళ్ళస్నానం సర్వరోగహరం, శరీరానికి చలవ, అని వైద్యుడు దానయ్య ఉటినే చెప్పాడా! ఎంత హాయి, ఎంత హాయి!'' అంటూ స్నానం ముగించాడు.

ఆ రాత్రి మంచం మీద దుప్పటికి బదులు కాత్యాయని గొంగళి పరిస్తే, ''మంచిపని చేశావు. ఈ మండు వేసవిలో గొంగళినిద్రచాలాసుఖంగా ఉంటుంది,'' అంటూ కైలాసం భార్య'ను మెచ్చు కున్నాడు.