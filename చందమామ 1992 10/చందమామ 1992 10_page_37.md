సునందుడు చికాకుపడి, '‘సూర్యుడి తేజస్సు ఎక్కడిదని, ఇక్కడి వాళ్ళలో ఎవరినడిగినా అందరూ తలో రకంగా జవాబు చెబుతారు. ఎందుకంటే సూర్యుడి తేజస్సు ఎక్కడిదో తెలుసుకునేందుకు ఊహ కావాలి. అయితే, ఊహ అందరిదీ ఒకేలాగా ఉండదు. అందులోని నిజానిజాలు తేల్చడానికి మనం సూర్యుడి దగ్గిరకు వెళ్ళలేము. ఒకవేళ వెళ్ళినా బ్రతకనూలేము. శాస్త్రప్రకారం సూర్యుడి తేజస్సుకు కారణాలు చెప్పినా అది నీకూ, నాకూ తప్ప ఇంకెవరికీ అర్థంకావు. ఇక్కడ చేరిన వారందరికీ అర్థమయ్యే ప్రశ్నలు వేయాలని నీకు తెలియదా ?'' అన్నాడు.

చలపతికి ఏమనాలో తోచక, ఒక్క కణం ఆలోచించి, ''పోనీ మీరే ఒక ప్రశ్నలేయండి,'' అన్నాడు.

సునందుడు వెంటనే, ''చంద్రుడి కాంతి ఎలా వచ్చింది?'' అని అడిగాడు.

చలపతి తటపటాయించకుండా, ''ఇక్కడి వాళ్ళకు అర్థమయ్యేలాంటి ప్రశ్నలే వేయాలని, మీరూ గుర్తుంచు కోవాలి !'' అన్నాడు.

సునందుడు నవ్వి, ''ఏం నీకు మనూరి వాళ్ళు తెలివి తక్కువ వాళ్ళుగా తోస్తు న్నారా? చంద్రుడికి స్వయంప్రకాశం లేదనీ, సూర్యకాంతి చంద్రుడిపై పడి ప్రతిఫలించి వెన్నెలగా భూమిని చేరు తుందనీ, నీకు తెలియకపోవచ్చు. కానీ