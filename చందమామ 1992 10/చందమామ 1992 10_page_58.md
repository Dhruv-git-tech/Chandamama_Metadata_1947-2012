ఆవుమంచితనం

ఒక జమీందారుకు పాడి ఆవుల మీద ఎక్కువ మక్కువగా వుండేది. పశువుల సంతలు జరిగే రోజుల్లో, ఆయన తప్పకుండా తన పనివాళ్ళలో ఆక్కడికి వెళ్ళి, నచ్చిన పాడి ఆవులను బేరమాది కొనేవాడు.

ఒకసారి పశువుల సంతలో జమీందారుకు ఏ ఆవూ నచ్చలేదు. ఇంతలో ఒక రైతు తన పాడి ఆవును అమ్మాలని, ఆవును, దూడను తోలుకుని నంతలోకి వస్తూ కనిపించాడు.

ఆవు చూడటానికి బాగా ఉండడంచేత, జమీందారు రైతును ఆపి, “ఆవును అమ్ముతావా?” అని అడిగాడు.

“అమ్మటానికే కదండి, ఇంత దూరం తోలుకు వచ్చింది,” అన్నాడు రైతు అమాయకంగా.

“ఆవు మంచిదేనా?” అని అడిగాడు జమీందారు.

“నా ఆవు నాకు మంచిదిగాక చెడ్డదిగా ఎలా కనిపిస్తుంది, బాబయ్యా!” అన్నాడు రైతు.

“అదేమన్నా పాడిచే లకేణం వున్నది కాదు కదా?” అని ప్రశ్నించాడు జమీందారు.

“కోపం తెప్పిస్తే పొడవకేం చేస్తుందండి! మనిషయితే కనురుతాడు, పశువైతే పొడుస్తుంది. ఇది మామూలే కదండి,” అన్నాడు రైతు.

“సరేలే! ఇంతకూ నీ ఆవు రోజుకు ఎన్నిసేర్ల పాలిస్తుంది?” అని అడిగాడు జమీందారు.

“అది తేల్చి చెప్పడం కష్టం, బాబయ్యా! కాని ఒకటి, నా ఆవు తనదగ్గిరున్న పాలస్ని దామకోకుండా ఇచ్చేస్తుంది,” అన్నాడు రైతు.

ఆ జవాబుకు జమీందారు చిన్నగా నవ్వుకుని, మరేమీ ప్రశ్నించకుండా, రైతు అడిగిన ధరకు ఐదు పరహాలు అధికంగానే ఇచ్చి, ఆవును కొన్నాడు.
—యస్. లశ్మీవిద్యా