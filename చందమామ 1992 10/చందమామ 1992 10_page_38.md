మన ఊళ్ళో అందరికీ తెలుసు. ఏం, రామయ్యా! నీకు తెలియదూ? ఏం, వీరాజూ, నీకు తెలియదూ?'' అంటూ గ్రామస్తు లొక్కక్కర్నే అడగసాగాడు.

ఆందరూ తెలుసునన్నట్టు తలలు ఊపారు.

చలపతి ఉక్రోషంగా, ''మరి ఇందాక అలా అన్నారు?'' అని ప్రశ్నించాడు.

''అంటే ఊరుకోవడమేనా? ఈ ఊరికి మనిద్దరమేనా తెలివైన వాళ్ళం!'' అని సునందుడు ఊరివాళ్ళవైపు తిరిగి, ''ఈ చలపతికి కాస్త తెలివి వుంటే వుందేమో కానీ వినయ గుణం లేదు. తనంతటివాడు లేడని అహంకారం. ఊళ్ళో అంతా తెలివి లేని వాళ్ళని అనుమానం. ఇంత చిన్న

వయసులోనే ఇంత మిడిసిపాటు ఎపరికో గానీ వుండదు. నాతో పోటీ పడాలని వీడి కింత తపన ఎందుకు? నా దారిన నన్ను పోనిచ్చి, తన దారిన తను పోవచ్చు గదా!'' అన్నాడు.

గ్రామస్థులందరూ కలిసి, చలపతిని నానా మాటలూ అని ఎద్దేవా చేశారు.

వాడికి చచ్చేటంత ఆవమానమయింది. వాడు ఇంటికి వెళ్ళాక, తండ్రిచీవాట్లు పెట్టి, ''సునందుడి ముందు నువ్వు చాలవు. నామాట వినక భంగపడ్డావు.'' అన్నాడు.

ఆందుకు చలపతి, ''సునందుడిలాంటి వాడని నేను అనుకోలేదు. ఆయనకు తగిన విధంగా బుద్ది చెప్పడమే, ఇకమీదట నా జీవితాశయం,'' అన్నాడు.