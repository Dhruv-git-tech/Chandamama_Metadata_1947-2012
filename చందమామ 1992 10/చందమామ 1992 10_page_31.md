శాస్త్రికి ఒక ఉపాయం చెప్పాడు. రామ శాస్త్రి ఆ ఉపాయాన్ని ఆమోదించాడు.

మరికొంత సేపటికి ఇద్దరు తలారివాళ్ళు రామశాస్త్రిని పెడరెక్కలు విరిచి కట్టి. మునసబు వెంట శివశాస్త్రి ఇంటికి తెచ్చారు. శివశాస్త్రి ఇదంతా చూసి చాలా కంగారు పడ్డాడు. తన తమ్ముడు ఏమి నేరం చేశాడో అతనికి అర్థం కాలేదు. కాని రామశాస్త్రి ఏడో నేరం చేసిన వాడిలాగే, అన్నముఖం చూడలేనట్టు తలవంచేసుకుని, విచారంగా నిలబడ్డాడు.

మునసబు శివశాస్త్రితో, 'చూడండి, శివశాస్త్రిగారూ! మీ తమ్ముడు ఇంత పని చేశాడంటే, నాకే నమ్మశక్యం కాకుండా ఉన్నది. కాని ఇంతకు ముందే రాజధాని నుంచి వార్త వచ్చింది. అక్కడ మీవాడు బంగారం దొంగిలించాడట. అతను ఈ గ్రామం కేసి వచ్చినట్టు రుజువయిందట. అతను కిందటి రాత్రి మీ ఇంట్లో పడు కున్నాడు గనక, దాన్ని ఎక్కడైనా దాచా దేమో సోదా చెయ్యటం నా విధి. మీ ఇల్లు

సోదా చెయ్యవలసి వచ్చినందుకు నే నెంతో బాధ పడుతున్నాను. కాని ఏం చెయ్యను? ఉద్యోగధర్మం. తప్పదు! నాకు మీరు సహాయం చెయ్యాలి," అన్నాడు.

ఆయన రామశాస్త్రిని తన వెంట తీసుకు పోతూ తలారి వాళ్ళను అక్కడే ఉంచి, ఇల్లు సోదా చెయ్యటానికి మనుషులను పంపుతానన్నాడు.

ఆ మనుషులు వచ్చే లోపల శివశాస్త్రి తాను దాచిన వెండి బంగారాల మూటను తెచ్చి. రామశాస్త్రి పడుకున్న చోట పెట్టె శాడు. మునసబు పంపిన మనుషులకు ఆ మూట దొరికింది. వాళ్ళు దాన్ని మునసబు ఇంటికి తీసుకుపోయారు.

తరవాత కొంత సేపటికి రామశాస్త్రి అదే మూటతో సహా అన్న వద్దకు తిరిగి వచ్చి, 'మున సబుగారు పొరబడ్డారు. నేను నిర్దోషినని రుజువయింది. ఇది రాజుగారు నిజంగా నా కిచ్చిన బహుమానమే. నేనిక వెళ్ళి వస్తాను," అంటూ అన్నవద్ద సెలవు పుచ్చుకుని వెళ్ళిపోయాడు.