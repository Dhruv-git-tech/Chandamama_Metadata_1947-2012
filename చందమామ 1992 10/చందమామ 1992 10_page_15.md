ఇదంతా చూసి మండిపోయిన దయ్యం, మర్నాడు కాత్యాయనితో, ''నీ మొగుడు ఆడంగిరేకులవాడిలా మారిపోయాడేం? పెళ్ళాం ఏం చేసినా గంగిరెద్దులా తల ఊపేయడమే, ఛి!'' అంటూ మెటికలు విరిచింది.

ముందే అనుకున్న విధంగా ఆంజనేయులు ఉదయం వేళ కాత్యాయని వాళ్ళ ఇంటికి వచ్చాడు.

అతణ్ణి చూస్తూనే కైలాసం, వంట గదిలో ఉన్న కాత్యాయనికి వినపడేలాగా, ''ఇదిగో! మీ అన్నయ్య ఆంజనేయులు వచ్చాడు,'' అంటూ కేక పెట్టాడు.

ఆరోజు చీకటితోనే కాకి రూపంలో ఇంటి అటక మీద ఎక్కికూర్చున్న దయ్యం, ఇదంతా గమనిస్తూనే వున్నది.

భర్త కేకవిన్న కాత్యాయని, ''ఇక్కడ పనిలో ఉన్నాను. ఆంజనేయులు అన్నయ్య ముందు చెప్పాపెట్టకుండా, ఇంత హాతత్తుగా వచ్చాడేం!'' అన్నది గట్టిగా.

దానికి ఆంజనేయులు పెద్దగా, ''మరేం లేదు, చెల్లి! ఆమధ్య కరణంగారి చిన్న కోడల్ని. దయ్యం ఒకటి పీడించసాగింది. దాన్ని నిన్న సాయంత్రంపట్టి, భూస్థాపితం చేసేందుకు సీసాలోకి నెట్టి బిరడా బిగించబోతూంటే—బాబోయ్, నాకు తోడుగా మరొక ఆడదయ్యం కావాలంటూ, కళ్ళ నీళ్ళు పెట్టుకున్నది. దానిమీద జాలి కలిగి, మరొక ఆడదయ్యం కోసం వెతు కుతూ, ఇటొచ్చాను,'' అన్నాడు.

ఆంజనేయులు, పట్టిన భూతాన్ని భూస్థాపితం, అన్న మాటలు వింటూనే అటకమీద కాకి రూపంలో వున్న దయ్యం కావ్. కావ్ అంటూ ఎగిరి, కిటికీలోంచి బయటికి దూరి, అక్కడికి ఏడామడల దూరంలో ఉన్న అడవికేసి పారిపోయింది.

ఇది చూసి కైలాసం పరమాసందం చెంది. ఆంజనేయులి చేతులు పట్టుకుని, ''కీమించు, బావా! అసలు సంగతి తెలి యక, నీ చెల్లెలికి మనస్తాపం కలిగిం చాను,'' అన్నాడు.