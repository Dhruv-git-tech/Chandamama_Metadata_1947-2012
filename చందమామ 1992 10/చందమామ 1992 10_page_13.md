మధ్యాన్నం మంచి ఆకలిమీద వచ్చిన
కైలాసం, కాత్యాయని వడ్డించిన కూరలు
నోట పెడుతూనే మండిపడి, ‘‘ఇది వంట
కాదు ఎండుచెత్త! నా కర్మకొద్దీ నిన్ను
కట్టుకున్నాను.'' అంటూ అరిచి, పళ్ళాన్ని
విసిరికొట్టి వెళ్ళిపోయాడు.

కాత్యాయని గుడ్ల నీరు కుక్కుకుని,
వంట గది శుభం చేసుకుంది. ఇలా
రెండు వారాలపాటు ఆడదయ్యం ఆమెను
ఏడిపించుకు తిన్నది. అది ఆమెచేత పిచ్చి
పనులు చేయించి, భర్త చీవాట్లు
పెట్టలా చేసి ఆనందపడేది.

ఆడదయ్యం పోరు పడలేక, విసిగి
పోయిన కాత్యాయని ఒకరోజు రాత్రి,

కైలాసంతో, ‘‘నాలుగు రోజుల పాటు
పుట్టింట వుండి వస్తాను.'' అన్నది.

‘‘మహరాజుగా వెళ్ళు! నాకూ కాస్తమనశ్శాంతిగా వుంటుంది,'' అన్నాడు కైలాసం.

చికిత్సాయి తిరిగి వచ్చిన కూతుర్ని
చూసి, కాత్యాయని తల్లి, ‘‘ఇలా అయి
పోయావేం. తల్లి!'' అంటూ కళ్ళనీళ్ళు
పెట్టుకున్నది.

దయ్యం విషయం తల్లిదండ్రులకు
చెబితే, వాళ్ళు హడలిపోయి బెంగపడతా
రని, ఆమె ఆ విషయం వాళ్ళకు చెప్ప
దలచలేదు. అయితే, ఆ సాయంత్రం
పొలంనుంచి వచ్చిన అన్న అంజనేయులు
గుచ్చి గుచ్చి అడగ్గా జరిగిందేమిటో
అతడికి చెప్పేసింది.

అంతా విన్న అంజనేయులు తల
పంకించి, ‘‘చెల్లి. నువ్వేమీదిగులుపడకు.
ఒకేఒక్క వారం రోజుల్లో ఆ అడదయ్యం
పీడ విరగడ చేస్తాను !'' అన్నాడు.

మర్నాటి సాయంత్రం అంజనేయులు
పట్నం వెళ్ళి, కచ్చేరీలో కైలాసాన్ని
కలుసుకున్నాడు. కైలాసం బావమరిదిని
చూస్తూనే కోపంగా, ‘‘ఏం బావా ఇలా
వచ్చావు? నీ మతిలేని చెల్లెలు ఇల్లు వది
లాక, నేనెలా వున్నానే చూసి నవ్వి పోదా
మనుకున్నావా ?'' అని అడిగాడు.