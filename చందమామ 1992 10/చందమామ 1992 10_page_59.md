# ఇరాన్ దేశం లోని ఒక గ్రామంలో ఇబ్రహీం, ఇస్మాయీల్ అనే ఇద్దరు కట్టెలు అమ్ముకునేవారు ఉండేవారు. వాళ్ళు రోజు అడవికి పోయి, కట్టెలు కొట్టి, సమీపంలో ఉన్న నగరానికి పోయి అమ్ముకుని, ఆ చాలీచాలని డబ్బుతో తమ పెద్ద సంసారాలు గడుపుతూ, తాము ఏ విధంగానైనా ధనవంతులమై పోతే బాగుండుననుకునేవారు.

అయితే, ఇబ్రహీం దైవభీతి, రాజభక్తీ కలవాడు కావటంచేత, దైవానికి, రాజుకూ సమ్మతమయ్యేలాగా తాను ధనవంతుడు కావాలని కోరుకునేవాడు. ఇస్మాయీల్ కు ఇలా పట్టింపు లేదు. దైవంగాని, రాజు గాని తన దారి ద్ర్యాన్ని తొలగించరు గనక, తాను ధనవంతుడు కావడానికి వారి సమ్మతి అవసరం లేదని అతని ఉద్దేశం.

ఒక రోజు అడవిలో వాళ్ళిద్దరూ చెరొక పకాక్క కట్టెలు కొట్టుతున్నారు. ఉన్నట్టుండి ఇస్మాయీల్ కు ఒక ఆలోచన వచ్చింది. అతను ఇబ్రహీం దగ్గరకు వచ్చి. "చూడు, ఇబ్రహీం! అడవులలో నిధి నికేపాలుంటాయంటారు. మనకు అటువంటిది ఒకటి దొరికిపోతే ఎంత బాగుంటుంది!" అన్నాడు.

"దొరికితే ఏం లాభం? అది మనకు చెందదు కదా! నిధి నికేపాలు ప్రజలందరి సొత్తూ కనక, అవి పాదుషాకు చెందటం సంప్రదాయం," అన్నాడు ఇబ్రహీం.

"నీ సంప్రదాయం తగ్గలబడా!" అని శాపనార్థాలు పెట్టి, ఇస్మాయీల్ తన పని చూసుకోబోయాడు.

మర్నాడు ఇద్దరూ అడవిలో కట్టెలు కొట్టేటప్పుడు ఇబ్రహీంకు ఒక మొద్దు