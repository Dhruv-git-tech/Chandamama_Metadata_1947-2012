లింగయ్య కోపంగా, “ఆదంతా నాకు తెలియదు. మాటంటే మాటే !” అన్నాడు వీధంతా మారుమోగిపోయేటట్టు.

నలుగురూ చేరారు. విషయం విని లింగయ్యకు నచ్చజెప్పచూశారు. అయితే లింగయ్య ససేమిరా తనకు సాంబయ్య చర్మపు చెప్పలు కుట్టించి తీరాలని పట్టు పట్టాడు.

ఈ సంగతి గ్రామాధికారిదా కా వెళ్ళింది. లింగయ్య దగ్గిర లంచం తిన్న గ్రామాధికారి, లింగయ్యకు అనుకూలంగా తీర్పుచెప్పోడు. దిక్కుతోచని సాంబయ్య, కూతురు, అల్లుడు ఇచ్చిన సలహామేరకు అప్పటికప్పుడే బయలు దేరి రాజుగారి దగ్గిరకు వెళ్ళాడు.

రాజు, లింగయ్యను కూడా పిలిపించి, కథంతా విని, తీర్పుకోసం వారం రోజుల తరవాత రమ్మని ఇద్దరినీ పంపేశాడు.

రెండు రోజుల తరవాత లింగయ్య, ఏదో సొంతపని మీద పట్నం బయలు దేరాడు. దారిలో ఒక అడవి ప్రాంతాన దొంగలు హాతత్తుగా అతడి మీద దాడి చేశారు. అయితే, అదే సమయానికి రాజు గుర్రం మీద వేటకు పోతూ, దూరం నుంచి వాళ్ళను చూశాడు.

రాజును గుర్తుపట్టిన లింగయ్య, చేతు లెత్తి ఆయనకు సమస్కరిస్తూ, “మహాప్రభో! ఈ దొంగల బారినుంచి నన్ను రక్తించండి. చచ్చి మీ కడుపున పుడతాను!” అని వేడుకున్నాడు.