ఆ రోజు నుంచి వాడు సునందుడి ప్రతి మాటనూ శ్రద్ధగా వింటూ, ప్రతి చేష్టనూ శ్రద్ధగా గమనిస్తూ, ఆయన రాసిన గ్రంథ లన్నీ తదేక దీక్షతో చదవసాగాడు. ఈ విధంగా చలపతికి, ఆయన మాటల్లో, ప్రవర్తనలో, ఆలోచనల్లో ఎన్నో లోపాలు స్పష్టంగా కనిపించసాగాయి. వాటికి వాడు ఊళ్ళో విపరీతమైన ప్రచారం కల్పించ సాగాడు.

ఊళ్ళో వాళ్ళు కొందరు ఒకనాడు సునందుడి వద్దకు వెళ్ళి, చలపతి అంటున్న మాటలు అతనికి చెప్పి ఎంతో బాధపడ్డారు.

సునందుడు వాళ్ళను సముదాయించి, 'చలపతి తెలివైనవాడు. నా లోపాలు వాడు చూపిస్తే నాకూ మంచిది. వాటిని సవరించుకుని బాగుపడతాను. ఉత్తపుణ్యాన లేని లోపాలను వాడు లోపాలంటాడా—అందువల్ల వాడి కుత్సితబుద్దే బయటపడుతుంది తప్ప, నాకేం నష్టం?' అన్నాడు.

వాళ్ళు వెళ్ళిపోయాక సునందుడి భార్య, ఆయనతో, 'ఇప్పుడు మీరు చూపించిన శాంతం మొదటిల్లో చూపించి ఉంటే, చలపతి మీకు శచ్ఛువై వుండేవాడు కాదు. వాడు మీ గురించి చేస్తున్న దుష్పచారం నాకేంతో దుఃఖాన్ని కలిగిస్తున్నది,' అని చెప్పింది.

సునందుడు చిన్నగా నవ్వ, 'వెర్రిదానా! నేను కావాలనే చలపతిని రెచ్చగొట్టాను. ఎందుకంటే, వాడు నిజంగానే మహామేధావి. నేనుండగా ఈ ఊళ్ళో నాకంటే గొప్ప మేధావి మరొకడు వుండకూడదని నాకోరిక. అందుకే వాణ్ణి బాగా రెచ్చగొట్టాను. ఆవేశం మేధావుల్ని కూడా మూర్ఖుల్ని చేస్తుందనటానికి, చలపతే ఉదాహరణ. చలపతి బుద్ధి ఇప్పుడు పెడదారి పట్టింది. నన్ను దుయ్యబట్టడానికే వాడు, తన తెలివినంతా ఉపయోగిస్తున్నాడు. అందువల్ల మేధావిగా, ఈ ఊళ్ళో నాకుపోటిలేదు. అర్థమయిందా?' అన్నాడు.