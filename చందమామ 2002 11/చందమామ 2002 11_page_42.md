వార్తలలో బాలలు

పాఠ్య పుస్తకంలో తన
సాంత రచన!

కేరళ ప్రాంతానికి చెందిన తల్లిదండ్రులకు జన్మించిన పద మూడేళ్ళ మాధ్యు, రోమ్ నగరంలో చదువుకుంటున్న ఒక పాఠశాల విద్యార్థి. అతడి తండ్రి ఒక రెస్టారెంట్ నడుపు తున్నాడు. తల్లి ఆయుర్వేద వైద్యురాలు. ఆ కుర్రవాడు తన 7 వ తరగతి సివిక్స్ పాఠ్య పుస్తకంలో ఉన్న 'మాథ్యూ కథ' అనే పాఠాన్ని చూసి ఆశ్చర్యపోయాడు. ఎందుకంటే అది అతడు రచించిన అతడి కథే! నాలగవ తరగతి చదువు కుంటున్నప్పుడు పిల్లల పత్రిక కోసం మాథ్యూ ఆ వ్యాసాన్ని ఇటాలియన్ భాషలో రాశాడు. ప్రభుత్వ విద్యాశాఖ దానిని

7 వ తరగతి పాఠ్యపుస్తకంలో చేర్చిందన్నమాట! మాథ్యూకు ఇంగ్లీష్, ఫ్రెంచి, లాటిన్, స్పానిష్ భాషలు తెలుసు. ఇప్పుడు గ్రీకుభాష నేర్చుకుంటున్నాడు. మాతృభాష అయిన మలయాళంలో మాట్లాడినప్పటికీ అతనికి చదవడం, రాయడం రాదు! అతనికి సుప్రసిద్ధులైన ఎందరో స్నేహితులు ఉన్నారు. సుప్రసిద్ధ ఇటాలియన్ ఫుట్ బాల్ క్రీడా కారుడు బాటిస్టుటా తరచూ మాథ్యూ తండ్రి నడుపుతూన్న డా. థామస్ రెస్టారెంటుకు వస్తూ ఉంటాడు.

ఐ టి బాల మేధావి!

ఇంగ్లాండ్ మెయిడ్ స్టోన్ లో ఉంటున్న గీతా తాణినాథన్ అనే ఆరేళ్ళ అమ్మాయి సెకండరీ స్కూల్ (ఉన్నతపాఠశాల) సర్టిఫికేట్ కు సమాన మైన జిసి ఎస్ ఇ పరీక్షలో ఉత్తీర్ణురాలయింది. ఆమె ప్రత్యేకపాఠ్యాంశం - ఇన్ఫర్మేషన్ టెక్నాలజీ (సమాచార సాంకేతికవిద్య). ఆమె జిసి ఎస్ ఇ పరీక్షలకు కూర్చునే ముందు, వాట్ ఫోర్ట్ లోని ఒక కాలేజీలో తొమ్మిది నెలలపాటు ప్రతి శనివారం నాలుగు గంటలు తరగతులకు హాజరయింది. ఆమె రెండేళ్ళ పాపాయిగా ఉన్నప్పుడే కంప్యూటర్టుట్ల ఆసక్తి పెంచుకున్నదని తమిళనాడుకు చెందిన ఆమె తండ్రి, కందసామి చెబుతున్నాడు. ఇంట్లో ఉన్న కంప్యూటర్ ఉపయోగించడంలో నేనంటే నేను అని తండ్రీ కూతుళ్ళమధ్య తరచూ 'పోట్లాట' జరిగేదట!

చందమామ

నమంబర్ 2002