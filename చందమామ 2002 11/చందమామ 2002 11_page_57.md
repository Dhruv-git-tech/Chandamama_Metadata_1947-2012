ధర్మబుద్ధి

ఒకప్పుడు కోసలదేశంలో సిద్ధిస్వామి అనే ఒక
ధర్మదాత ఉండేవాడు. అతను తనకున్న దానిలో
అన్నార్తులకు విధిగా భోజనం పెట్టిపంపేవాడు.
అతని దాతృత్వం గురించి అందరూ చెప్పు
కోవటం విని కోసలరాజు, “అలాటివాడికి
సహాయం చెయ్యటం కూడా పుణ్యమే!”
అనుకుని, సిద్ధిస్వామికి రోజూ తన ప్రాసాదం
నుంచి సువారాలు పంపేవాడు.

సిద్ధిస్వామి భార్య హంసమతి అన్నివిధాలా
భర్తకు తగిన భార్య. తమకు మిగలకపోయినా
సరే, వచ్చినవారికి ఎన్నడూ లేదు అనేది కాదు.
నిరతాన్నప్రదాతలుగా ఆ భార్యాభర్తలకు కోసల
దేశమంతటా గొప్ప పేరు ప్రఖ్యాతులు వచ్చాయి.
రాజుగారు నిత్యమూ పంపే సువారాల సహా
యంతో వారు నిరాటంకంగా అన్నదానం చేస్తూ
వచ్చారు.

ఇలా ఉండగా ఒకసారి కోసలరాజు
సపరివారంగా తీర్థయాత్రకని కాశీ వెళ్ళాడు.
అందరూ గంగాస్నానం చేసి ఒడ్డుకు వస్తూ
ఉండగా, కొందరు భటులు, “రాజుగారు
వస్తున్నారు, తప్పుకోండి!” అని కేకలు పెడుతూ
జనాన్ని పక్కకు నెట్టసాగారు. వాళ్ళు కోసల
రాజును కూడా అలాగే నెట్టారు.

అది చూసిన కోసల రాజభటులకు పట్టరాని
కోపంవచ్చి, “కోసలరాజంటే ఏమిటనుకుంటు

న్నారు? కాశీరాజుకు ఇంతపాగూ?” అని గట్టిగా
అరిచారు.

ఈ మాటలు కాశీరాజుకు వినిపించాయి.
ఆయన తన గుర్రాన్ని ఆపి, కోసలరాజుకు
నమస్కరించి, “సిద్ధిస్వామి ఉండే దేశానికి
మీరు ప్రభువులని తెలియక మా భటులు
అపచారం చేశారు. క్షమించండి,” అన్నాడు.

ఈ మాటలు వినగానే కోసలరాజు మనస్సు
చివుక్కుమన్నది. “నేనిచ్చే సువారాలతో అన్న
దానం చేసే సిద్ధిస్వామి నుంచి నాకు కీర్తి రావ
టమా?” అనుకుని, ఆయన కోసలకు తిరిగి
వచ్చాడు. షహూనే ఆయన సిద్ధిస్వామికి నిత్యమూ
పోయే సువారాలు ఆపుచేశాడు.

కాని సిద్ధిస్వామీ, అతని భార్యా సువారాలు
రావటం లేదని చింతించక, ఎప్పటిలాగే అతిథి
సత్కారాలు చేస్తున్నారు. సిద్ధిస్వామికి అపఖ్యాతి
కలిగించాలన్న ఉద్దేశంతో కోసల రాజు అతని
ఇంటికి రోజూ అధికసంఖ్యలో అతిథులను
పంపసాగాడు.

సిద్ధిస్వామి తన ధర్మనిష్ఠ కొనసాగించటానికి
తనకున్న ఆస్తిపాస్తులు క్రమంగా అమ్ముకో
వలిసి వచ్చింది. ఆస్తి అంతా అయిపోయాక
సిద్ధిస్వామి చందాలు వసూలు చెయ్యటానికి
బయలుదేరాడు. ఆయన చేసే ధర్మంపట్ల
ఆదరం ఉన్నవాళ్ళు ధన సహాయం చేశారు.