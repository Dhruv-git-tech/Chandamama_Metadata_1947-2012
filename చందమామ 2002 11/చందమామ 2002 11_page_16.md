సర్పనఖుడు తనూ జలాశ్వాన్ని గట్టిగా అదిలించి, కొద్దిసేపటికల్లా నదీతీరాన్ని చేరి, దాని ఒడ్డువెంట పారిపోతున్న కృపాణజిత్తు వెంట పడ్డాడు.

ఆసరికిడ్పులమోతలు విన్నమరుగుజ్జు జాతివాళ్ళల్లో కొందరు కృపాణజిత్తునూ, సర్పనఖుణ్ణీ చూసి, వాళ్ళ దారిని అటకా యించేందుకు, ఒక గుంపుగా చేరి బళ్ళాలు ఎత్తి పట్టుకుని నిలబడ్డారు. కృపాణ జిత్తు వాళ్ళను అంతదూరంలో పుండగానేచూశాడు. ముందుకు పోతే, తను అంతకు పూర్వం నానా హింసలపాలు చేసిన మరుగుజ్జు వాళ్ళు; వెనుదిరీగితే, తన తమ్ముడికి జరిగిన హానికి, పగ తీర్చుకునేందుకు వెంట తగిలి వస్తున్న సర్పనఖుడు!

ఆ స్థితిలో కృపాణజిత్తుకు అశ్వంతో పాటు నదిలో దూకడమొక్కటే మేలైన

మార్గంగా కనిపించింది. ఇలా ఆలోచించి అతడు జలాశ్వాన్ని గట్టుమీది నుంచి నది కేసి మళ్ళించేసరికి, అక్కడ నదీజలంలో తేలియాడుతూ రెండు మొసళ్ళు కనిపించినై. వాటిని చూస్తూనే కృపాణజిత్తు గుండె గుభేలుమన్నది. “గుండెలో గుచ్చుకునే బల్లెంపోటు మంచిదా? వెన్నుమీద పడే కత్తివేటు మంచిదా? లేక నీళ్ళపై తేలుతున్న మొసళ్ళ కరకు కోరల పట్టు మంచిదా? ఛీ, ఇవన్నీ ప్రాణాంతకాలే,” అనుకుంటూ, ఎలాగూ చావుతప్పదన్న నిస్పృహలో మొండి ధైర్యం తెచ్చుకుని, “మరుగుజ్జువాళ్ళకన్నా, సర్పనఖుడికన్నా—ఈ మొసళ్ళే కాస్త సాధు జీవులు. పైగా, నేనెక్కి వున్నది నీటి గుర్రం కనక, నీటిలో తన ప్రాణరక్షణ చేసుకునే ప్రయత్నంలో నన్నూ రక్తించక పోదు!” అను కుంటూ అశ్వాన్ని నదిలోకి దూకించాడు.