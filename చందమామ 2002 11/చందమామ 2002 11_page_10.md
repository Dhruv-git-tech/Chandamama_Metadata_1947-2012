మాయాసరోవరం

10

[సర్పనఖిడు, సర్పస్వరుడు అనే అన్నడమ్ములిద్దరు, జలాశ్వాలమీద మరుగుజ్జుల గూడేనికి వచ్చారు. సర్పనఖిడు అక్కడ కృషణజిత్తు మెడకు తాడు బిగించాడు. నరవానరం, సర్పస్వరుడిపైన బడి, అతణ్ణి ఎత్తుకుపోయింది. ఈ సంగతి విన్న జయశీలుడూ, సిద్ధసాధకులూ గూడెంకేసి బయలుదేరి వచ్చేంతలో, సర్పనఖిడు జలాశ్వం మీద వస్తూ కనిపించాడు.
- తరవాత]

సర్పనఖిడు ఒక పెద్ద చెట్టు కిందికి వచ్చి, జలాశ్వాన్ని ఆపి, “సర్పస్వరా!” అంటూ కేకపెట్టాడు. ఆ కేకకూ జవాబు లేదు. సర్పనఖిడు దిగాలుపడిపోయి, అంతలోనే పట్టరాని కోపంతో ఒరలోంచి కత్తి లాగి, దాన్ని పక్కనే వున్న చెట్టు బోదెలో బలంగా గుచ్చి, “ఇదే, నా ప్రతిజ్ఞ! నా తమ్ముణ్ణి ప్రాణాలతో చూడలేకపోయానో, వాణ్ణి చంపిన నరవాన రాన్నీ, దాని యజమానినీ కంఠాలు నరికి గాని, ఈ ప్రాంతాలు వదలను!” అంటూ అరిచాడు.

పాదల మెనక దాగి వుండి ఈ మాటలు విన్న జయశీలుడు తృప్తిగా నవ్వి, సాధకుడితో, “సాధకా, ఈ సర్పనఖిడి ప్రతిజ్ఞ విన్నావు కదా! వాడు అరణ్యావృక్షాల సాక్షిగా గొప్ప కోర ప్రతిజ్ఞ చేశాడు,” అన్నాడు.

“జయశీలా, తమ్ముడు కనబడలేదన్న దిగులుతో, వాడికి మతి స్థిమితం తప్పి ఉంటుంది. సరే, వాణ్ణి ప్రాణాలతో పట్టుకోవడం ఎలా?” అని అడిగాడు సిద్ధసాధకుడు.

జయశీలుడు ఒక క్షణకాలం ఆలోచించి, “సాధకా, నీ రూపం, మాట తీరూ

“చందమామ”