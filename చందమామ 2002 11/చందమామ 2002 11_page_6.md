వ్యవస్థాపకులు
చి.నాగిరెడ్డి - చక్రపాణి
ఏక్కడ మార్గం!

అది ఒక ప్రార్థనామందిరం. ప్రార్థనానంతరం పూజారి పవిత్రగంథం నుంచి ఒక భాగాన్ని చదువుతూన్నప్పుడు అందరూ నిశ్శబ్దంగా వినాలన్నది నియమం. ఒకరోజు పూజారి అలా చదవడం ప్రారంభించినుప్పుడు, ఆ ప్రార్థనా సమావేశంలోని ఒకవ్యక్తి, పక్కనున్న పెద్దమనిషితో, “పూజారి అధ్యాయాన్ని మార్చి చదువుతున్నాడని నా అనుమానం,” అన్నాడు మెల్లగా.

“ప్రార్థనా సమయంలో మాట్లాడకూడదని మీకు తెలియదా?” అని మందలించాడు ఆ ఇద్దరికి వెనుక వరుసలో కూర్చున్న ఇంకొక పెద్దమనిషి. ఆ తరవాత మరొక వ్యక్తి, వేరొక పెద్దమనిషి ఒకరిపై ఇంకొకరు విమర్శలు గుప్పించారు వినిపించీ వినిపించకుండా. పూజారి వాళ్ళకేసి తీక్షణంగా చూశాడు. “నేను మౌనంగానే ఉన్నాను,” అన్నాడు ఐదో భక్తుడు.

ప్రస్తుత ప్రపంచం తీరుకు, ముఖ్యంగా ఈనాడు మనదేశం పోకడకు ఈ సంఘటన ఒక ఉదాహరణ. “తప్పంతా ఎదుటివాళ్ళదే. నాదేం కాదు,” అనే మనస్తత్వం మనది. మనలో ఇలాంటి మనస్తత్వం పాతుకుపోవడంవల్లే — తీవ్రప్రాదంతోసహా రకరకాల రూపాలతో హింస మనమధ్య మనగలుగుతోంది. మనం మానసిక క్రమశిక్షణను అలవరచుకుని బాధ్యతా యుతంగా నడుచుకున్నట్టయితే—మన శత్రువులు ఇప్పుడు చేస్తున్నట్టు, మనకెలాంటి హానీ తలపెట్టలేరు!

ప్రస్తుత అస్తవ్యస్త పరిస్థితులను చక్కదిద్దడం ఎలాగా? ప్రతి ఒక్కరం బాధ్యతనెరిగి నడుచుకోవడంతోనే అది సాధ్యం. మొదట మనం మనపట్ల నిజాయితీగా ఉన్నామా అని ఆత్మపరిశీలన చేసుకోవాలి. పెచ్చరిల్లుతూన్న అరాచకం, క్రమశిక్షణారాహిత్య సుడిగాలు లలో మనం కూడా కొట్టుకుపోకుండా జాగ్రత్తపడాలి. మన ఆత్మసాక్షి అధారంగా స్థిరంగా నిలబడగలగాలి. అదొక్కటే సరైన మార్గం!

చుట్టూ పరచుకున్న అమావాస్య చీకట్లను దీపావళి చిరుదివ్వెలు దూరంచేసే విధంగా, మనం మన మనసుల్లోని దూరాలోచనా తిమిరాలను వివేకంతో తరిమికొట్టాలి!

సంపాదకుడు : విశ్వం
Visit us at : http://www.chandamama.org