Discover
Andhra Pradesh
THE KOHINDOR OF INDIA

బొర్రా-కొండగుహలలో రమణీయ దృశ్యాలు!

మనదేశంలోనే చాలా పాడవైన సముద్రతీర రేఖ గల ఆంధ్రప్రదేశ్-అందమైన అడవులూ, కొండలూ, కోసలూ, లోయలూ, మైదానాలూ, నదులతో అద్భుత ప్రకృతి సొందర్యంతో అలరారే అందమైన రాష్ట్రం!

మనదేశంలో సమతల మైదానప్రదేశంలో ఏర్పడిన అతిపెద్ద గుహల సముదాయంగా కర్నూలు జిల్లాలోని బెలుం గుహలు పేరుగాంచాయి. బొర్రా గుహలు కూడా వాటిలాగే చాలా ప్రాచీనమైనవి. అయితే ఇవి కొండ గుహలు.

తూర్పుకనుమలలో విజయనగరం జిల్లా పరిథిలో వున్న గ్రామం బొర్రా. విశాఖపట్నం నుంచి, అరకు లోయకు వెళ్ళే రోడ్డుమార్గానికి ఆరు కి.మీ. దూరంలో ఉన్నదీ గ్రామం.

సున్నపురాయితో ఏర్పడిన ఈ గుహలు దాదాపు 150 అడుగుల లోతు వరకు వెళతాయి. ఈ గుహలలోనే పుట్టే గోస్తనీ నది కొండల గుండా ప్రవహిస్తూ మైదానప్రదేశాన్ని చేరి భీమునిపట్నం వద్ద సముద్రంలో కలుస్తున్నది. గుహలలో ఒక శివలింగం ఉంది. ఆ లింగం పైభాగంలో ఒక గోవురూపం కనిపిస్తుంది. గోవు పాదుగునుంచి పుట్టడంవల్ల ఈ నదికి గోస్తనీ నది అనే పేరు వచ్చిందని చెబుతారు.

పర్యాటకులు లోపలికి వెళ్ళి 'స్టైలాక్ట్ టైట్స్' అనే అద్భుత స్ఫటిక లింగాలనూ, 'స్టాలగ్మెట్స్' అనే సున్నపురాయి ఆకృతులనూ చూడడానికి వీలుగా ఆంధ్రప్రదేశ్ పర్యాటకాభివృద్ధి శాఖ గుహల లోపల విద్యుత్ దీపాలంకరణ ఏర్పాటుచేసి ఉంది. నీళ్ళలోని బొగ్గుపులుసు వాయువు తగలడం కారణంగా సున్నపురాయి ఏళ్ళ తరబడి కరిగి బొట్లుబొట్లుగా పడడంవల్ల ఏర్పడిన స్ఫటికలింగాకార రూపాలను 'స్టైలాక్ట్ టైట్స్' అని అంటారు. బొర్రా గుహలలోని సున్నపురాయి లక్షలాది సంవత్సరాలనాటిది. వేలాది సంవత్సరాలకు పూర్వమే ఈ గుహలలో మనుషులు నిమ్మించినట్టు చెబుతారు.

అరకు లోయకు వెళ్ళే పర్యాటకులు టైడా జంగిల్ క్యాంప్‌లో బసచేసి, లక్షలాది సంవత్సరాలనాటి రూస్యాలను స్వయంగా తెలుసుకుని ఆనందించడానికి బొర్రా గుహలను తప్పక సందర్శిస్తారు.

ఇక్కడికి చేరుకోవడం ఎలా? విశాఖపట్నం నుంచి 90 కి.మీ.; అరకులోయ నుంచి 14 కి.మీ. దూరంలో ఉంది. విశాఖపట్నం నుంచి రోడ్డుమార్గం గుండా కానీ, రైలుమార్గం గుండా కానీ బొర్రా గుహలను చేరుకోవచ్చు. విశాఖపట్నం- అరకులోయల మధ్య రెండుమైపులా అందమైన ప్రకృతి దృశ్యాల గుండా వెళ్ళే రైలు మార్గంలో బొర్రా గుహల స్టేషన్ ఉంది.

బొర్రా గుహలను తప్పక సందర్శించండి!