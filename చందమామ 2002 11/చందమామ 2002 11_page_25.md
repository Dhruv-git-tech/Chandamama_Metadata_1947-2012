మానవుల్లాగా జరాభార పీడితులగుదురు గాక!” అని శించాడు.

ఆ శాపాన్ని విన్న అక్కడి మునులందరూ దిగ్గ్రాంతి చెందారు. “ఎంతుని చేశావు ముని సత్తమా!” అని వాపోయారు.

కోపం తగ్గాక దుర్వాసముని సైతం, తన శాపపర్యవసానాలను ఊహించి విచారించాడు. దేవతలు సైతం మానవుల్లాగే వృద్ధులైపోతే, బలహీనులై దానవుల చేతుల్లో ఓడిపోగలరు. రాక్షసులు జయిస్తే, దేవతలతోపాటు మానవులకు కూడా ముప్పు తప్పదు. రాక్షసులు దుర హంకారపూరితులూ, దుర్మార్గులూ గనక, మానవులకు స్వేచ్ఛ ఉండదు. సత్య ధర్మాలను అనుసరించడాన్ని అనుమతించరు. భూలోకం రాక్షసుల వశమైతే మానవ ప్రగతి ఆగిపోతుంది!

దీనినంతా గ్రహించిన మునులు శాప విమోచన మార్గం సూచించమని దుర్వాసుణ్ణి వేడుకున్నారు. దుర్వాసముని వాస్తవ పరిస్థితులను గ్రహించి, “క్షీరసాగరాన్ని మథించి అందులో నుంచి వెలువడే అమృతాన్ని సేవించి నట్టయితే, దేవతల ముసలితనం పోయి మళ్ళీ

యకౌవనం పొందగలరు!” అని చెప్పాడు.

దిక్కు తోచక విచార్యున్న దేవతలకు ఇది ఆశాజ్యోతిలా కనిపించింది. అయినా క్షీరసాగ రాన్ని ఎలా మథించడం? ఆ మహత్కార్యాన్ని తామొక్కరే స్వయంగా చేయలేరు కదా? అందుకు రాక్షసుల సహకారం కూడా కావాలి. వెళ్ళి అడిగారు. తమకూ అమృతం లభిస్తుందన్న ఆశతో అసురులు అందుకు అంగీకరించారు. ఆ తరవాత జరిగినదంతా వేరొక పెద్ద కథ!

ఇక ఐరావతం విషయానికి వస్తే — పుష్ప మాలికను తాను దూరంగా విసీరినందువల్లే దేవతలకు ఇన్ని కష్టాలు దాపురించాయన్న అపరాధభావంతో కుంగిపోయింది. దేవతల ముందు నిలబడలేక, వారికి తన ముఖం చూపలేక క్షీరసాగరంలో వెళ్ళి దాక్కున్నది.

క్షీరసాగర మథన సమయంలో అమృతం రావడానికి ముందు, ఐరావతం వెలుపలికి వచ్చింది. అయితే ఇప్పుడు దాని ఒళ్ళంతా తెల్లగా మారిపోయింది. కొంతకాలం క్షీర సాగర గర్భంలో ఉండడం వల్ల, దానికీ శ్వేత వర్ణం వచ్చింది. మునుపటిలా అది మళ్ళీ ఇంద్రుడి వాహనం అయింది!