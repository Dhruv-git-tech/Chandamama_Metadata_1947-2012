తృచిలో తప్పిన
అపాయం

“పోంగో! ఇంతలో ఎంతపని చేశావు? నా ప్రయోగాన్నంతా నాశనం చేసేశావే! అల్లరి కుక్కపిల్లా! వెళ్ళూ ఇక్కణ్ణించి!” అని అరిచింది రియా. కుక్కపిల్ల తోక ముడిచి వెలుపలికి నడిచింది. రియా మేజా దగ్గరికి వెళ్ళి, “ఆహా! నా శ్రమ అంతా అటువెళ్ళి వచ్చే లోగా ఇలా నేలపాలైపోయిందే! ఇప్పుడేం చేయడం? అంతా ఆ కుక్కపిల్ల చేసిన పని. ఎంత పెద్ద తప్పు చేసిందో దానికి తెలియదు!” అనుకుంటూ కళ్ళనీళ్ళ పర్యంతమైపోయింది రియా.

రియా ఉద్వేగపూరితమైన ప్రయోగం మధ్యలో ఉంది. దోమలు, ఈగలు, ఇతర కీటకాలను తరమడానికి ఏవేవో రసాయనిక పదార్థాల మిశ్రమాలను తయారుచేస్తోంది. ఇంట్లో తను చదువుకునే గదినే ప్రయోగ శాలగా మార్చుకున్నది. లోపలికి ఎవరినీ రానిచ్చేది కాదు. అయితే రియాతోపాటు అన్నయ్య రిచూ, వాళ్ళింట్లో ఉన్న కుక్కపిల్ల పోంగో ఆమె చేసే ప్రయోగాలను చెడగొట్ట డంలో తెగ మురిసిపోతున్నారు.

రియాకు విజ్ఞానశాస్త్రం అంటే చాలా అభిమానం. ప్రయోగాలు చేయడం అంటే మహా ఇష్టం. ముఖ్యంగా విద్యుత్తు, వాహకాల పట్ల అమిత ఆసక్తి కనబరచేది.

ఆమె పుట్టినరోజుకు మిత్రులందరినీ పిలిచింది. అది మంచి వర్షాకాలం. రియా స్నేహితులతో కలిసి సంతో

షంగా ఇల్లంతా తిరుగుతూ సరదాగా మాట్లాడు తూంటే - ఆమె తల్లి టీవీ సీరియల్ చూస్తూ కూర్చున్నది. ఆ తరవాత పిల్లలు కార్జూన్ సినిమాల గురించి మాట్లాడు కున్నారు. పుట్టినరోజు కేక్ కట్ చేశాక అందరూ కేక్ తిని శీతలపానీయాలు తాగారు. ఆ తరవాత ఆటపాటల్లో దిగారు. పోంగో ఉత్సాహంగా వాళ్ళ వెంట తిరుగుతోంది.

పుట్టినరోజు వేడుక జరుగుతూండగా వాళ్ళ కళ్ళముందు పెద్ద మెరుపు మెరిసింది.

“ఆహా! మెరుస్తున్నది. మబ్బులు దట్టంగా ఉన్నాయి. వర్షం రాబోతోంది.” అన్నది రిమా బిగ్గరుగా.

“అవును, పెద్ద వర్షం రాబోతోంది,” అన్నది రియా.