దేవుడు ప్రసన్నుడై, “నాయనా! నీవు ఎటువంటి క్లిష్టసమస్యనైనా పరిష్కరించగల మేధాశక్తిని కలిగి వుంటావు. ప్రకృతి ఋతు ధర్మాన్ని పాటిస్తుంది. ఎటువంటి రోగానికైనా మందు కనిపెట్టగల వైద్యప్రముఖులు నీ దేశంలో రాణిస్తారు. ఎటాచ్చీ నీవు దేశానికి రాజువు కావాలి. అప్పుడే నేనిచ్చిన వరాలు నీకు పనిచేస్తాయి,” అని చెప్పి మాయ మయ్యాడు.

ఆ తర్వాత దేవుడు, కుశాలుడికి ప్రత్యక్షంకాగానే అతడు, “నా ప్రజలు నా మాటను శిలాశాసనంగా భావించాలి. నాకెదురు తిరిగినవారిని సర్వనాశనం చేయగల శక్తి నాకుండాలి. నాకూ, నన్ను నమ్మినవారికీ నిరంతరం విలాసాలూ, వైభోగాలూ వుండాలి,” అని కోరుకున్నాడు.

“తథాస్తు! అయితే, నీవు దేశానికి రాజు వైనప్పుడే నేనిచ్చిన వరాలు పనిచేస్తాయి. నా వరాలు నీకూ, నీ దేశానికీ మాత్రమే పరిమితువుతాయి,” అని వరమిచ్చి మాయ మయ్యాడు దేవుడు.

కుశాలుడు, సుశాలుడు విశాల రాజధానికి తిరిగివెళ్ళి, రాజు విక్రమసింహణ్ణి కలుసుకుని, తాము సాధించిన దైవశక్తుల గురించి చెప్పారు. ఆయన జరిగినదంతా విని, “ఏదేశానికైనా ప్రజలను కన్నబిడ్డల్లా చూసుకునే రాజుండాలి. శత్రువులను సర్వనాశనం చేయగల శక్తి, ఆ రాజుకుండాలి. ఇందుకుగాను—మీలో ఇద్దరికీ చెరిసగం లక్షణాలు మాత్రమే వున్నాయి. పోనీ ఒకరిని రాజు, ఇంకొకరిని సేనాధిపతి చేద్దామా అంటే, మీరు రాజుకాగలిగినప్పుడే మీ శక్తులు పని