కళ్ళు తెరుచుకున్నాయి!

రాఘవాపురంలో నివసించే రాముడు,
సోముడు అనే ఇద్దరన్నదమ్ముల మధ్య ఆస్తి
గొడవలు వచ్చాయి. ఊరిపెద్దలు కొందరు
రాముడి పక్షానా, మరికొందరు సోముడి
పక్షానా మాట్లాడడం ప్రారంభించారు. ఈ
ధోరణి అన్నదమ్ములిద్దరికీ తలనొప్పిగా
తయారైంది. వాళ్ళకు ఊరిపెద్దల్లో ఎవరిపైనా
నమ్మకం లేకుండా పోయింది.

ఈ పరిస్థితుల్లో ఏమిచేయడమా అని
వాళ్ళు ఆలోచిస్తూండగా, కామయ్య అనే ఒక
పశువుల వ్యాపారి రాఘవాపురం వచ్చాడు.
ఆయన రాముడు, సోముడు మధ్య ఆస్తి
పంపకం విషయంలో వచ్చిన తగాదా సంగతి
తెలిసి వాళ్ళతో, “నేను వ్యాపారం పనుల్లో
చాలా ఊళ్ళు తిరిగాను. ఇక్కడికి ఆమడ
దూరంలో వున్న నాగారంలోని ధర్మన్న అనే
పెద్దమనిషి గురించి విన్నాను. ఆయన ధర్మంగా
తీర్పులు ఇస్తాడని జనం చెప్పుకుంటున్నారు!”
అన్నాడు.

రాముడు, సోముడు నాగారం వెళ్ళి ధర్మ
య్యను కలుసుకోవాలనుకున్నారు. వాళ్ళు
ఒకనాటి ఉదయం బయలుదేరి మధ్యాన్నం
వేళకు నాగారం చేరారు. అక్కడ వాళ్ళు
గ్రామంలో ప్రవేశించి ఎదురుగా వస్తున్న ఒక
రైతును, “ఈ గ్రామంలో ధర్మన్న అనే పెద్ద
మనిషి కోసం వచ్చాం. ఆయన ఇల్లెక్కడ?”
అని అడిగారు.

అందుకారైతు ఆశ్చర్యంగా, “ఆ చెవిటా
యన కోసం వచ్చారా, బావుంది! సరే, తిన్నగా
వెళ్ళండి,” అనేసి వెళ్ళిపోయాడు.

రైతు జవాబుకు అన్నదమ్ములిద్దరూ
బిత్తరపోయి, మరికాస్తముందుకు వెళ్ళి,
వీధిపక్కన నిలబడివున్న ఒక ఆడమనిషిని,
ధర్మన్న ఇంటి గురించి వాకబు చేశారు.

“ఎవరూ, ఆ గుడ్డి ధర్మన్నా? అదిగో, ఆ కనిపించే కొబ్బరితోట పక్కనుంచి నేరుగా వెళ్ళండి,” అనేసి తిరిగిచూడకుండా వెళ్ళి పోయిందామె.