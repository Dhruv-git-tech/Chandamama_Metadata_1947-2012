ఫెంకులు కప్పించకుండా వూరుకున్నానని,
మా ఆవిడే ఆ మాట అని వుంటుంది!”
అన్నాడు ధర్మన్న.

“అవన్నీ సరే! ఇది చాలా ఆశ్చర్యంగా వుంది. మీరు మూగవారని అన్నదొకావిడ,” అన్నాడు రాముడు.

“అదా! ఊళ్ళో కొందరు మగూళ్ళు భార్య లను వేధిస్తున్నారు. ఆ స్ట్రీలంతా నా ఇంటికి వచ్చి, తమ భర్తలకు తగు బుద్ధి చెప్పమని కోరుతూంటారు. అయితే, నేను మాత్రం ఆ దురుసు వెధవల్ని, ఈ విషయమైనిలదీసి అడగలేకపోతున్నాను. అందుకే నన్ను మూగ వాడని అని వుంటుంది, ఆ ఇల్లాలు,” అన్నాడు ధర్మన్న.

ఆ మాటకు అన్నదమ్ములు, “తమరేం అనుకోకండి మా ఊరు వచ్చిన పశువుల వ్యాపారి కామయ్య, ఎంతకూ ఒక కొలిక్కి రాని మా ఆస్తి గొడవల్లో మీరొక్కరే సరైన తీర్పు ఇవ్వగలరని మమ్మల్ని ఇక్కడికి పంపాడే మిటి?” అని అడిగారు.

“నేను ఇచ్చే తీర్పులు ధర్మంగా ఉన్నా, స్వార్థం, అహంభావం, అజ్ఞానం కారణంగా కొందరికి కొన్ని తీర్పులు అధర్మంగా, కంట

కంగా కనిపిస్తాయి. ఇప్పటి విషయాలే చూడండి. చెరువు పూడిక తీయడానికి ఇది సరైనసమయం కాదని నాకు తెలుసు. తీసినా పెద్ద ప్రయోజనం ఉండబోదు. అందువల్ల ఊరుకున్నాను. దానిని గ్రహించలేకరైతులు నన్ను చెవిటివాడంటున్నారు. ఇంటి పెంకులు ఇప్పడు ఎండాకాలం గనక మార్చకపోయినా మునిగిపోయేదేం లేదు. దానిని భరించలేక నా భార్య నన్ను గుడ్డివాడంటున్నది. ఇక భార్యా భర్తలన్నాక చిల్లరమల్లర గొడవలు తప్పవు కదా? వాటిని సర్దుకుపోవడం చేతగాక భర్తను నేను మందలించలేదని ఆ ఇల్లాలు నన్ను మూగవాడంటున్నది. అయినా, ఇద్దరిమధ్య అభిప్రాయభేదాలు, గొడవలు వస్తే వాళ్ళల్లో వాళ్ళు సర్దుకుపోవాలేగాని, మూడోవ్యక్తి ప్రమేయంవల్ల పెద్దగా ఒరిగేదేమీ ఉండదు కదా?” అన్నాడు ధర్మన్న చిన్నగా నవ్వుతూ.

ఆ వెంటనే అన్నదమ్ములిద్దరూ తలలు వంచి నమస్కరించి, “ఇప్పుడు మా కళ్ళు తెరుచుకున్నాయి. మా ఆస్తి గొడులను మేమే పరిష్కరించుకోవాలని మాకర్థ వైంది,” అంటూ మెనుదిరిగి తమగ్రామం కేసి బయలు దేరారు.