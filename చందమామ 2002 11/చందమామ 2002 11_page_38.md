బైశాఖి పాల్
నార్త్
24 పరగణాస్

పరిగెత్తి పరిగెత్తి బాగా అలిసిపోయిన కుందేలు పిల్ల, ఒక పెద్దచెట్టు నీడలో కూర్చుని కొంతసేపటికి అలాగే నిద్రపోయింది. అది నిద్రచేయి చూస్తే ఎదుట కొన్ని క్యారట్ ముక్కలు కనిపించాయి. ఆకలిగా ఉండడంతో వాటిని ఆవురా వురుమని తినేసింది. ఆ తరవాత తల వెనక్కు తిప్పి చూసింది. తన కేసే చూస్తూ ఒక ఏనుగు పిల్ల ఉండడం చూసి శశి బెదిరిపోయి, ఎలా తప్పించుకోవడమా అని ఆలోచించసాగింది. అప్పుడు ఏనుగుపిల్ల, “భయపడకు! నేను నీ స్నేహితుణ్ణి! నిన్ను మీ ఇల్లు చేరుస్తాను,” అన్నది.

శశి సంతోషంగా ఏనుగుపిల్ల వీపుమీద ఎక్కి కూర్చున్నది. ఏనుగుపిల్ల శశి బొరియకేసి బయలుదేరింది. తన బిడ్డక్షేమంగా తిరిగి రావడంచూసి తల్లికుందేలు పరమానందంచెందింది. తల్లీపిల్లలు రెండూ ఏనుగుపిల్లకు కృతజ్ఞతలు చెప్పుకున్నాయి.

శశి తనకు అడవిలో ఎదురైన అనుభవాలను తల్లికి వివరించి, “అమ్మా ఇకమీదట నీ మాట తప్పక వింటాను. నేను పెద్దదాన య్యేదాక ఒంటరిగా అడుమి దురిదాపులకు వెళ్ళను,” అన్నది. ఆ తరవాత తల్లి ఒడిలో హాయిగా నిద్రపోయింది.

తల్లిని రక్షించిన తనయుడు!

మనపురాణాలలో కనిపించే అతి పిన్న వయసు వీరుడు భృగువు కుమారుడు చ్యవనుడు! భృగుమహర్షి భార్య పులోమ నిండు గర్భిణీగా ఆశ్రమంలో ఒంటరిగా ఉన్నప్పుడు, ఒక రాక్షసుడు ఆమెను అపహరించడానికి ప్రయత్నించాడు. తనను రక్షించమని ఆమె దీనంగా విలపించింది. అయినా రక్షించడానికి ఎవరూ రాలేదు.

“నువ్వు ఎంత రోదించినా వినిపించుకోవడానికి చుట్టుపక్కల ఎవరూ లేరు. పైగా నన్ను ఎదు ర్కొనే ధైర్యం ఎవడికుంటుంది?” అని రాక్షసుడు దిక్కులు పిక్కటిల్లేలా వికూట్టహాసం చేశాడు.

ఆ క్షణమే కళ్ళు మిరమిట్లుకొలిపే మెరుపు మెరిసినట్టయింది. రాక్షసుడు చూడలేక కళ్ళు మూసుకున్నాడు. కళ్ళు తెరిచి చూడగానే ఎదురుగా అమిత తేజస్సుతో చిన్న శిశువు కనిపించాడు. తల్లిని రక్షించడానికి ఆమె గర్భం నుంచి వెలుపలికి వచ్చిన చ్యవనుడు అతడే. శిశువు తీక్షణమైన చూపులకే సగం చచ్చిన రాక్షసుడు, ఒక్క దెబ్బతో నేలకొరిగి ప్రాణాలు విడిచాడు.