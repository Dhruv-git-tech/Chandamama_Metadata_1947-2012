అక్కడ శివపూజ జరిపి, అయోధ్యకు వెళ్ళాలనుకున్నాడు.

శివలింగ ప్రతిష్ఠకు తగిన లింగాన్ని తీసుకు రమ్మని హనుమంతుడిని కైలాసానికి పంపాడు. హనుమంతుడు మనోవేగంతో కైలాసం చేరు కొని, అక్కడ ఉన్న శివలింగాల్లో పెద్దలింగాన్ని చూసి రెండు చేతులతో ఎత్తబోయాడు. లింగం కొంచమైనా కదల్లేదు. దానికంటే చిన్న లింగాన్ని తీయబోయాడు. అదీ కదల్లేదు. చివరికి అన్నిటికంటే చిన్నలింగాన్ని కూడా ఎత్తలేకపోయాడు.

కాలం మించిపోతున్నది. తన అసమర్థ తకు హనుమంతుడు విచారిస్తుండగా, బుడి బుడి నడకలతో అక్కడికి ఒకపిల్లవాడు వచ్చాడు. “ఎవరయ్యా నీవు? హనుమంతుడిలాగే ఉన్నావు, కాని కావు!” అన్నాడు పిల్లవాడు.

“నేను హనుమంతుడినే! ఒక శివలింగాన్ని తీసుకురమ్మని రాముడు పంపాడు. ఇంతకూ, నీమెవరవోయి, బాలుడా?” అన్నాడు హనుమంతుడు.

“ఇక్కడి లింగాలను ఎవరూ ఎత్తుకు పోకుండా నన్నుక పలా ఉంచారు గాని, నీవు హనుమంతుడవని చెబుతున్నావు, హనుమంతుడు శివుడి అవతారమే అనీ, పంచ ముఖాంజనేయుడనీ విన్నాను. నీ పంచ ముఖాలు ఏవీ?” అన్నాడు పిల్లవాడు అమాయకంగా.

అప్పుడు హనుమంతుడు గరుడ, వరాహ, సింహ, అశ్వముఖాలను కలుపుకొని, పంచ ముఖాంజనేయుడై, ఉన్నతంగా పెరిగి పిల్ల వాడితో నవ్వుతూ, “విఘ్నుశ్వరా! నా వంతు అయింది. పంచముఖ విఘ్నుశ్వర రూపంతో కనిపించడం నీ వంతు!” అన్నాడు.