సహాయం చెయ్యవద్దటా? తనకు మాలిన ధర్మం ఎక్కడైనా ఉంటుందా? నీ కష్టానికి ఏదో కొంత ప్రతిఫలం లేకపోతే ఎలా, నాయనా?” అన్నది.

“వాళ్ళకే లేకపోతే, పాపం, మన కేమిస్తా రమ్మా?” అన్నాడు పాపన్న.

ఒక వీడు ఉత్తాన ద్వారశినాడు ఉదయం పాపన్న తల్లి దేసెలూ, పాయసమూ చెయ్యాలనుకున్నది. ఆమె పాపన్నకు డబ్బు లిచ్చి, “పప్పు, బెల్లమూ, యాలకులూ తీసుకురా,” అని పంపింది.

పాపన్న దుకాణానికి పొతుంటే, కందా రెడ్డి వీధి అరుగు మీద కూచుని ఉన్నాడు;

ఆయన పాపన్నను చూడగానే, “పాపన్నా, కాస్త ఉపకారం చేసి పెట్టాలి. మా పని మనిషి రామి ఇంతవరకూ రాలేదు. కాస్త దాని గుడిసెకు వెళ్ళి, వెంటనే రమ్మంటు న్నారని పిలుచుకు రావాలి,” అన్నాడు.

ఈ రామి రెండిళ్ళ వాళ్ళకు పాలు పోస్తుంది. ఉదయమే పాలు పితికి ఆ రెండిళ్ళ వాళ్ళకూ ఇచ్చి, కందారెడ్డి గారింట పనికి వెళ్లుతూ ఉంటుంది. కాని ఈ రోజు పాలు పితకటం ఆలస్యమయింది. పాపన్న వచ్చి, “రెడ్డిగారు రమ్మంటున్నారు,” అని చెప్పే సమయానికి అప్పుడే పాలు పితకటం పూర్తి చేసింది.