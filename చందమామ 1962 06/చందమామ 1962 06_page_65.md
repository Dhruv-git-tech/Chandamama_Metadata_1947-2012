“ఎందుకురా ఆలా శోకాలు పెట్టి ఏడున్నున్నావూ? అమ్మగారి కేమయింతిరా?” అన్నాడాయన.

“ఒక్క అమ్మగారేనా? పిల్లలు? ఆందరి పని అయిపోయింది. ఇల్లు విరిగి ఆందరి మీదా పడింది. వాళ్ళు మన ప్రపంచంలో లేరు! వాళ్ళను చూడలేక పారిపోయి వచ్చాను,” అన్నాడు పాలెగాడు మరింతగా శోకాలు పెడుతూ.

రైతు కాళ్ళు గజగజలాడుతూ, పడుతూ లేస్తూ ఇంటి కేసి బయలుదేరాడు. మధ్య దారిలో ఆయనా, ఆయన భార్యా, బిడ్డలూ, ఊళ్ళోవాళ్ళూ కలుసుకున్నారు.

“బతుకు జీవుడా! మీరు బతికే ఉన్నారు గద!” అన్నది రైతు భార్య, భర్తను చూసి తన దుఃఖమంతా మరిచిపోయి.

“మీ మాటేమిటి? మీ శవాలను చూస్తా? నని అడలిపోతినే! నేను బతికిలేనని ఎవరిన్నారూ?” అన్నాడు రైతు.

“ఆ పాలెగాడు వెధవే!” అని భార్య చెప్పింది.

“ఇంకేం? మీరీ ప్రపంచంలో లేరనీ, మీ ఆందరిమీదా ఇంటి కప్పు విరిగిపడిందనీ వాడే చెప్పాడు,” అన్నాడు రైతు.

ఆయన పాలెగాణ్ణి పట్టుకుని, “దొంగ వెధవా, ఎంత అల్లరి తెచ్చిపెట్టావు! చూడు నిన్నేం చేస్తానే!” అన్నాడు కోపావేశంతో.

“సన్ను మీరేమీ చెయ్యటానికి వీల్లెదు. నేను ఏడాది కొక్క అబద్దం ఆడతాసని మా అయ్య ముందే మీకు చెప్పాడు. మీరం దుకు ఒప్పుకునే పని యిచ్చారు. అదీగాక నేను ఈసారి సగం అబద్దమే ఆడాను. కావలిస్తే విచారించండి,” అన్నాడు పాలెగాడు.

“ఓరినీ సగం అబద్దం చట్టుబండలు గానూ! దాంతోనే ఊరంతా ఒక కొలిక్కి తెస్తివే! పూర్తి అబద్దంతో ఇంకెంత చేసి ఊండేవాడివే!” అంటూ రైతు పాలెగాణ్ణి పనిలో నుంచి తీసేశాడు.