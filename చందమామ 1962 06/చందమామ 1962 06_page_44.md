సత్యవాది

అసత్యవాది కథ విని పిల్లలంతా, “నిజం చెప్పటం తేలిక, అబద్ధం చెప్పటమే కష్టం! ఏం, తాతయ్యా?” “అయితే అబద్ధాలు చెప్పిన పిల్లల్ని తిడతా రెండుకు, తాతయ్యా?” “మేంకూడా ఇకనుంచి అబద్ధాలు చెప్పమా, తాతయ్యా?” అన్నారు.

తాతయ్య చిన్నగా నవ్వి, పాడుంకాయ తీసి, ఒక పట్టు పీల్చి, చెయ్యి దులుపుకుని, “అబద్ధం చెప్పటం మాత్రం ఏం కష్టమురా? నేను కథ చెప్పా లేదు, మీరు వినాలేదు అంటే అది అబద్ధమైపోలా? అసలింకో సంగతి చూశారో లేదో, సత్యవాది కూడా అబద్ధాలు నులువుగానే చెప్పాడు. అతగాడు ఓడిపోయింది అబద్ధాలు చెప్పలేక కాదు—”

తాతయ్య మాట పూర్తి కాకముందే పిల్లలు, “నమ్మించలేక!” అన్నారు.

“అ! అదీ సంగతి. నిజంలాగా అబద్ధం చెప్పి నమ్మించటం కష్టం. కాని అటు

వంటి అబద్ధాల వల్ల ఏమైనా ఉపయోగం ఉంటుందా? రాజుగారికి వినేదం కలిగించటం తప్ప! నిజం చెప్పటం తేలికే నని మీరిప్పుడన్నారే? నిజం కనుక్కోవటం ఎంత కష్టమో మీరెప్పుడన్నా ఆలోచించారా? నిజం దేవుడెరుగు, నీరు పల్ల మెరుగు అని సామెత! అదీగాక నిజం వల్ల ఎంతో ఉపయోగం ఉంది. అందుచేత అసత్యవాది కన్న నిజానికి సత్యవాదే గొప్పవాడు,” అన్నాడు తాతయ్య.

“అయితే మరి రాజుగారు సత్యవాదికి తక్కువ జీతం ఎందుకిచ్చాడూ?” అని పిల్లలు అడిగారు.

“ఆ రాజు సరదాకు అబద్ధపు కబుర్లు వినే బాపతు. అతగాడికి నిజం తెలుసుకో గలవాడు అవసరం లేదు. అందుచేతనే సత్యవాది అక్కడ కొలువు చాలించి ఇంకో రాజు దగ్గిర చేరాడు,” అన్నాడు తాతయ్య.