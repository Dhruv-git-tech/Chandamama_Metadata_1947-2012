“అయ్యో, యజమాని! తోట ఇంటి దొడ్డిగోడ!” అని పాలెగాడు మరింత పెద్దగా శోకాలు పెట్టాడు.

“ఏం జరిగిందిరా? గోఢ ఏరిగి ఆయన మీద పడలేదు గదా!” అన్నారు నలుగురూ. వాడు మరింత బాచురుమన్నాడు, వాడితో బాటు అందరూ బాచురుమన్నారు.

“మీ యజమాని ప్రాణాలతో ఊన్నాడా?” అని అడిగారు వాళ్ళు.

“అప్పుడే అంతా అయిపోయింది,” అన్నాడు పాలెగాడు.

ఇంటిల్లి పాతీ శోకాలు పెట్టారు. రైతు భార్య తన గాజులన్నీ పగలగొట్టుకున్నది,

జుట్టు పీక్కున్నది; తన ఖరీదైన చీరలు శోకావేశంలో చించేసింది. పిల్లలుకూడా ఏడిచారు. గోడ కింది నుంచి శవాన్ని తియ్యాలానికి మనుములు పలుగులూ, ప్రారలూ తీసుకుని బయలుదేరారు. వారి వెంట రైతు భార్యా, పిల్లలూ కూడా బయలుదేరారు.

వాళ్ళకన్న ముందుగానే పాలెగాడు తోటకు పరిగెత్తుకుపోయాడు. దారిలో వాడు నెత్తి నిండా మట్టి చల్లుకుని, “అయ్యో, అమ్మగారూ! ఇంకెక్కడి అమ్మగారు!” అంటూ పెద్దపెట్టున శోకాలు పెట్టుకుంటూ వెళ్ళాడు. వాణ్ణి చూస్తూనే రైతు కాళ్ళు చల్లబడ్డాయి.