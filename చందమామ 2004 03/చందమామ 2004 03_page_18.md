“నేనీ దేశపురాజును కాదుగానీ యువ రాజును. మహారాజు నామాట కాదనడు!” అంటూ యువరాజు, అగమ్యుణ్ణి ప్రోత్స హించాడు.

తను కాపాడింది మారు వేషంలో దేశాటనే సేస్తున్న యువరాజునని తెలియగానే, వాడు ఉత్సాహంగా, “మిమ్మల్నిలా కలుసుకోవడం, నా అదృష్టం! నా కావ్యానికి రామాయణ మంత ప్రచారం లభించాలన్నదే, నా రెండో కోరిక,” అన్నాడు.

యువరాజు ఇదివిని తెల్లబోయాడు. ఎక్కడి శ్రీరాముడు? ఎక్కడి అగమ్యుడు? ఇప్పుడేం చేయడమా అని, కుశాగ్రబుద్ధి అయిన యువరాజు కొంచెంసేపు ఆలోచించే సరికి, ఒకఉపాయంతట్టింది. అతడు, అగమ్యుడితో, “ఇంతవరకూ నీవు నీ కావ్యాన్ని ఎంత మందికి వినిపించావు?” అని అడిగాడు.

“సుమారు పన్నెండుమంది దాకా, నా కావ్యాన్ని వినివుండెచ్చు!” అన్నాడు. అగమ్యుడు.

“అలాగా! ఈదేశంలో పది లక్షల మంది ప్రజలున్నారు. ఇంతవరకూ కావ్యాన్ని విన్న పన్నెండు మందీతప్పించి, తక్కినవారందరూ నీ కావ్యాన్ని అదే పనిగా మెచ్చుకునేలా ప్రచారం చేస్తాను. ఐతే, నువ్వు నాకొకమాట ఇవ్వాలి. వాల్మీకి తన జీవితంలో ఒక్క కావ్యాన్నే రాశాడు. అదీ ఒక్కసారే! నువ్వు కూడా వాల్మీకిలాగే జీవితంలో మళ్ళీ కావ్యాన్ని రాయకూడదు,” అన్నాడు యువరాజు.

అగమ్యుడు దీనికి అంగీకరించాడు.

యువరాజు, అగమ్యుణ్ణి తనతో పాటు రాజధానికి తీసుకునివెళ్ళి, మహారాజుకు పరిచయంచేసి, “ఇతడి పేరు అగమ్యుడు.

ఇతడు నాప్రాణదాత! ఇతడొకమహాకావ్యాన్ని రాశాడు. ఆ కావ్యం వాల్మీకి రామాయణంతో సరిపోలుతుంది. ఇతడికి మన ఆస్థానంలో గౌరవస్థానం కల్పించాలి. ఇతడి కావ్యం గొప్ప తనాన్ని దేశమంతటా ప్రచారం చేయించాలి. ఇది నా కోరిక!” అన్నాడు.

“కాబోయే రాజువు. నీ కోరికను మన్నించి తీరాలి,” అంటూ మహారాజు ఆ మోదముద్ర వేయడంతో, అగమ్యుడికి రాజాస్థానంలో గౌరవస్థానం లభించింది. ఆ తర్వాత, అగ మ్యుడికావ్యం గురించి దేశమంతటా గొప్పగా ప్రచారం జరిగింది. ఆ ప్రచారం ఎంత తీవ్రంగా వుందంటే - ఎందరో కవిపండితులది చద వాలని ఎగబడ్డారు. అయితే, ఒక్కరికీ ఆ కావ్యం లభించలేదు. ఆ కావ్యం ప్రతి ఒక్కటే వుంది. అది యువరాజు వద్దనే వుంది. ఆ కావ్యం కోసం తన వద్దకు వచ్చినవారితో యువరాజు, “దురదృష్టవశాత్తూ, ఆ కావ్యం