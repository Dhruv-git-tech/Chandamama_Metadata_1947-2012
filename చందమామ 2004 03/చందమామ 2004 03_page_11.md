ఏమిటి? ఆ భయంకర భల్లూకం గండ గొడ్డలితో ఆయన తల ఈసరికే నరికిపుంటే, మన సాహసం, రాజభక్తీఅంతా వృధా గదా!” అన్నాడు, ఇంకొక సైనికుడు.

ఇది విన్న తరవాత దళనాయకుడి మన సులో, చిన్న దురాశలాటిది రేగింది. అతడు చుట్టూ ఓమారు కలయచూసి, “రాజు చావటం అంటూ జరిగితే, సింహాసనం కోసం తను ఎందుకు ప్రయత్నించకూడదు?” అనుకుని, సైనికులతో, “మనం ప్రస్తుతానికి చంద్రశిలా నగరం మీద దాడిమాని, మిగి లిన సైనికులతో కలిసి, ఉదయగిరి నగరానికి తిరిగి పోవటం మంచిది!” అన్నాడు.

భల్లూకమాంత్రికుడు, పక్కనే వున్న కాళీ వర్మకు కనుసైగ చేసి, “కాళీ, ఈ దుర్ముఖ రాజు సైనికులకు నిన్ను నాయకుడుగా నియమిస్తున్నాను. ఈ దళనాయకుడు, తన

కత్తిని నీ పరం చేస్తాడో లేదో అడిగిచూడు!” అన్నాడు.

కాళీవర్మదళనాయకుణ్ణి సమీపించి, “మా గురువుగారు చెప్పింది విన్నావు కదా? ఏదీ, నీ కత్తిని నా చేతికిస్తావో లేక నేలపై జారవిడుస్తావో, వెంటనే చెప్పు,” అన్నాడు.

దళనాయకుడు, కాళీవర్మకేసీ, భల్లూక మాంత్రికుడి కేసీ ఓమారు చూసి, కత్తిపట్టిన చేయి వణుకుతూండగా, “కత్తిని తమ స్వాధీనం చేయటం అంటే, నేను దుర్ముఖ మహారాజుగారికి ద్రోహం చేసినట్టే గదా? రాజధోహం చెయ్యమని, తమ వంటివారు అడగవచ్చునా?” అన్నాడు.

“ఇది తెలివైన ప్రశ్నే కాని మీ రాజు ఒక ఎలుగుబంటుకు భయపడి, ఇక్కడ మీ అందర్నీ మీ కర్మకు వదిలి పారిపోవటం, ఏవిధమైన రాజలక్షణం అవుతుంది?” అంటూ భల్లూకుమాంత్రికుడు, దశాయకుడి పక్కన వున్న సైనికుణ్ణి చేయిపట్టుకుని వెనక్కు తిప్పి, వాడి వెన్ను మీద మంత్ర దండాన్ని ఆనించి, “ఇదుగో, ఇక్కడ నేను అంజనం వేస్తున్నాను. దుర్ముఖుడు ఎలాంటి దురవస్థలో వున్నాడో నువ్వూ, నీ తోటి సైని కులూ చూడండి!” అన్నాడు.

ఆ మరుక్షణం సైనికుడి వెన్ను మీది వస్త్రభాగమంతా నల్లని నీలినీడలు ముసిరి నట్టు అయిపోయి, వెంటనే తశతశమంటూ మెరిసింది. అందులో మహారణ్యం చెట్లలో గుర్రాలను వేగంగా దౌడుతీయిస్తూ రాజు దుర్ముఖుడూ, అతడి అంగరక్షకుడూ కని పించారు. వాళ్ళను వెంబడిస్తూ తలారి భల్లూకం పరిగెత్తుతున్నది. ముందు పోతున్న