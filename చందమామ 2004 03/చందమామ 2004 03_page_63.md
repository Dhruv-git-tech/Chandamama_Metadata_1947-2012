తాలసారం నిండిన గొప్ప స్తోతాన్ని అమిత భక్తితో ఏకధారగా సామగానం చేశాడు ధ్రువుడు.

విష్ణువు మందహాసం చేస్తూ, “ధ్రువా, ఏం కావాలో చెప్పు!” అన్నాడు.

ధ్రువుడు, “ఓ పరమపురుషా! తుమ్మెద పద్మాన్ని అంటి పెట్టుకొని వుండేలాగా సదా నీ మధుర మందహాసవదనపద్మాన్ని చూస్తూ వుండాలనే తప్ప నాకు, మరే కోరికా లేదు!” అన్నాడు.

“అలాగే వుందువుగానిలే! నీరాజ్యానికి వెళ్ళి రాజ్యంచేసి ధర్మపాలన నిర్వర్తించు. పిమ్మట నువ్వు నా రూపమైన విశ్వానికి శిరోభాగంగా వుండే ధ్రువపదాన్ని చేరుతావు. కల్పాంతరాలు గతిస్తూన్నా చెక్కు చెదరని అచలపదాన్ని అలంకరించి వెలుగు తూంటావు!” అని చెప్పి అంతర్థానమయ్యాడు విష్ణువు.

ధ్రువుణ్ణి అనుగ్రహించిన విష్ణు అవ తరణం ధ్రువనారాయణావతారం అని చెప్పబడింది.

ధ్రువుడు మాహిష్మతీపురానికి వచ్చాడు. ఉత్తానపాదుడు అతనికి రాజ్యాన్ని అప్ప గించి తపస్సుకు వెళ్ళిపోయాడు. ధ్రువుడు చక్కగా రాజ్యపాలన చేస్తూన్నాడు.

ఉత్తముడు ఇంకా వివాహితుడు కాలేదు. రాజధర్మం అనుసరించి ప్రజలకు వన్యమృ గబాధలేకుండా చేయడానికి వేటకు వెళ్ళాడు. హిమాలయ పర్వత అరణ్యాంలో దుష్ట స్వభావులైన యక్షులు విరుచుకుపడి అతణ్ణి చంపారు.

సురుచి పుత్రశోకంతో అక్కడకు వెళ్ళి అరణ్యాంలో రగుల్కొన్న కార్చిచ్చులో కాలి పోయింది.

ధ్రువుడు యక్ష నిర్మూలనం చేయడానికి యక్షనగరమైన అలకానగరాన్ని ముట్ట డించాడు. మాయల మారులైన యక్షులు క్షుద్రమైనమాయాజాలాన్ని ప్రయోగించారు. ధ్రువుడు నారాయణాస్త్రంతో మాయల్ని పటాపంచలు చేసి విజృంభించాడు.

కుబేరుడు శరణాగతుడై ధ్రువుణ్ణి మంచి చేసుకుని భయభక్తులతో అనేకసంపదలిచ్చి పంపాడు.

ధ్రువుడు పలువురు కుమారులను కన్నాడు. ఆదర్శ రాజ్యపాలనచేసి స్వాయం భువ మనువంశానికి కీర్తి తెచ్చాడు. చిర కాలం రాజ్యం చేసి కుమారుడికి పట్టం కట్టి ధ్రువుడు బదరికావనానికి వెళ్ళాడు. విష్ణు వును ధ్యానిస్తూ కొన్నాళ్ళకు బంగారు శీరాన్ని పొందాడు.