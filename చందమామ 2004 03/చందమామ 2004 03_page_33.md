వారు. పవిత్ర వర్తనులై శేష జీవితంగడిపి
మరణానంతరం నిరతిశయానందనిలయ
మైన విష్ణులో కాన్ని చేరుకునేవారు.

విరజామాత, జాజ్పూర్

ఒకప్పుడు దేవతలు, మునులు
లోకకల్యాణం కోసం గొప్ప యజ్ఞం
చేయడానికి తలపెట్టారు. యజ్ఞ
వాటికకు సరైన స్థలం ఏదా అని
సమాలోచన జరిపారు. యజ్ఞాగ్నిని
ప్రజ్వలింప జేసే వేదిక పరమ
పవిత్రమైనదిగా ఉండాలి. లేకుంటే
యజ్ఞం పరిపూర్ణం కాదు. యజ్ఞ
ఫలం ప్రాప్తించదు.

“అది గయాసురుడి శరీరమంతటి నిర్మలమైనదిగా, పరమ పవిత్రమైనదిగా ఉండాలి,” అని దేవతలు, మునులు భావించారు.

ఆ సంగతి గయాసురుడికి తెలియవచ్చింది. అంతకన్నా మహాభాగ్యం ఏముంటుందన్న పరమానందంతో తన దేహాన్ని గయాసురుడు సమర్పించాడు.

దానిని భూస్థాపితం చేసి, దేవతలు-మునులు దానిమీద యజ్ఞాన్ని పూర్తిచేశారు.

భూస్థాపితం చేసినప్పుడు శిరస్సు గయలోనూ, నాభి నావీగయ లోనూ ఉండేలా గయాసురుడి శరీరం భూగర్భంలో విస్తరించిందట!