చేసి శిల్పాలను ఛిన్నాభిన్నం చేశాడు. విగ్రహాలను పూర్తిగా నాశనం చేయలేక వాటి రూపాలను నాశపరిచాడు. ఆటవిక అనుచరుల మందతో వచ్చిన ఒక ఉన్మాది విలయతాండవం అది. బ్రహ్మాండమైన శుభ స్తంభం శిఖరాగ్రంలో ఉన్న గరుడవిగ్రహాన్ని వాడే కింద పడతోయించాడు. అయితే ఎంత ప్రయత్నించినప్పటికీ స్తంభాన్ని పడగొట్టలేక పోయాడు.

చరిత్రకారులకు తప్ప మిగిలినవారికి ఆ దుర్మార్గుడి పేరేమిటో తెలియదు. బెంగాల్‌కు చెందిన ఆఫ్ఘన్ సుల్తాన్ సులైమాన్ కర్రానీ సేనాధిపతి అయిన వాణ్ణి కాలాపహాడ్ అనేవారు. వాడు పూరీ జగన్నాథ మందిరాన్ని కూడా దోచుకున్నాడు. భువనేశ్వర్‌లోని ఎన్నో సుందర భవనాలను నాశనం చేసుకుంటూ అస్సాం వరకు వెళ్ళి, గౌహతి సమీపంలోని సుప్రసిద్ధ కామాక్షదేవీ మంది రాన్ని ముట్టడించాడు. ఇన్ని దురాగతాలకు పాల్పడిన ఈ దుర్మార్గుడు ఆఖరికి అక్బర్ చక్రవర్తి సైనికుల చేతుల్లో చచ్చాడు!