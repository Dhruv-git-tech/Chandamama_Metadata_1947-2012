స్వర్ణపాత్ర

అయిదు కల్పాలనాడు బోధిసత్వుడు సేరివ అనే రాష్ట్రంలో పాత్రసామగి అమ్మే వర్త కుడుగా జీవించాడు. అతను పాత పాత్రలు కొనేవాడు, కొత్త పాత్రలు అమ్మేవాడు. ఈ వ్యాపారంలో బోధిసత్వుడు న్యాయమైన లాభం మాత్రమే ఆశించేవాడు.

ఆ రాష్ట్రంలోనే పాత్రసామగి క్రయ విక్రయాలుచేసి వర్తకుడు ఇంకొకడు ఉండేవాడు. అతను పరమలోభి. బోధిసత్వుడూ, అతనూ కలిసే వ్యాపారం చేస్తూ తిరిగేవారు.

ఒకసారి ఇద్దరూకలిసి తేలివాహానే నదిని దాటి ఆంధ్రపురం చేరుకున్నారు. ఒకరి వ్యాపారానికి ఇంకొకరు అడ్డు లేకుండా, పురంలోని వీధులను రెండుగా భాగించుకుని, ఎవరి వీధులలో వారు వర్తకం సాగించటానికి బయలుదేరారు.

ఆ ఆంధ్రపురంలో ఒక శ్రేష్ఠికుటుంబం ఉంటున్నది. వాళ్ళు ఒకప్పుడు ధనికులే కాని, ఇప్పుడు చితికిపోయారు. ఆ కుటుం

బానికి చెందిన కొడుకులూ, అన్నదమ్ములూ, సంపదా పోగా, ఒక కన్యా, ఒక అవ్వా, వారి దారిద్ర్యమూ మాత్రమే మిగలటం చేత, వాళ్ళి ద్దరూ అక్కడా ఇక్కడా కూలి చేసుకుని పాట్ట పోసుకుంటున్నారు.

వారి వద్ద అనేక పాత్రలున్నాయి. వాటిలో ఒకటి బంగారు పాత్ర, బాగా బతికిన రోజుల్లో శ్రేష్ఠి ఉపయోగించింది. వాడుకలేని కారణం చేత అది మకిలపట్టి ఉన్నది. అది బంగారుది అని ఆడవాళ్ళిద్దరూ ఎరగరు.

లోభివర్తకుడు, “పణికలు కావాలా? మణికలు కావాలా?” అని కేకవేస్తూ, ఈ ఆడవాళ్ళు ఉంటున్న ఇంటి ముందుకు వచ్చాడు. పణికలు అంటే దండలు; మణికలు అంటే ముంతలు. ఆ కేక విని చిన్నపిల్ల ముసలి దానితో, “అమ్మా, నా కేమ్మెనా కొనిపెట్టవా?” అని అడిగింది.

“ఏం పెట్టి కొననమ్మా? మన దగ్గిర ఏ మున్నదని?” అన్నది తల్లి.