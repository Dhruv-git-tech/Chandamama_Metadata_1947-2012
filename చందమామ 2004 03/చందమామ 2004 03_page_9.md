అంగరక్షకుడు ఇలా చెపుతున్నంతలోనే రాజు దుర్ముఖుడు, వెనక నుంచి పరిగెత్తుకు వస్తున్న తలారి భల్లూకాన్ని చూసి, గుర్రాన్ని గట్టిగా అదిలించాడు. గుర్రం కూడా భల్లూ కాన్ని చూసి బెదిరిపోయి, పెద్దగా సకిలించి, కళ్ళెపు తాళ్ళను విదిలించి వేస్తూ, వేగంగా పరుగుపుచ్చుకున్నది.

రాజు దుర్ముఖుడూ, అతడి అంగరక్ష కుడూ గుర్రాల మీద పారిపోవటం చూస్తూనే, కాళీవర్మ నిరుత్సాహపడి పోయి, భల్లూక మాంత్రికుడితో, “గురూ, ఈ చుట్టుపక్కల రాజ్యపాలకులుగా చెలామణీ అవుతున్న ఇద్దరు దుర్మార్గుల్లో ఒకడు దొరికి తప్పించుకు పోతున్నాడు. వాణ్ణి మన తలారి భల్లూకం వెంబడించి పట్టుకోగలదన్న నమ్మకం నాకు లేదు,” అన్నాడు.

భల్లూకమాంత్రికుడు, దుర్ముఖుడి గుర్రం వెనకగా పరిగెత్తుతున్న తలారి భల్లూకం కేసి

ఓమారు చూసి, తృప్తిగా తలాడించి, “కాళీ, ఆ రాజు మన తలారి గండ్రగొడ్డలికి చిక్కక పోతే, అప్పుడు వాడి అంతేదో మనుచుద్దాం,” అని, అక్కడ ప్రాణభయంతో వణికి పోతున్న దుర్ముఖుడి మంత్రులూ, సలహాదార్ల కేసి కళ్ళెర్రచేస్తూ చూసి, “ఒరే, మీరు చంద్రశిలా నగరం మీదికి దాడి బయలుదేరారు గదా? మీ సైన్యం ఎక్కడ?” అని అడిగాడు.

ఆ ప్రశ్నకు సలహాదార్లలో ఒకడు బొంగురు పోయిన గొంతుతో, “మహామాంత్రికులైన మీకు, ఆ సైన్యం ఎక్కడ వున్నదీ తెలిసే వుండాలి. అయినా అడుగుతున్నారు గనక చెపుతున్నాను: వాళ్ళందరూ నది ఒడ్డున గుడారాల్లో వుండి, రానున్న పోరాటంలో శత్రు సంహారం కోసం ఆయుధాలకు పదును పెడుతున్నారు,” అన్నాడు.

భల్లూకవాంత్రికుడు ఆ మాటలకు పెద్దగా నవ్వి, దాపులనే వుండి ఆశ్చర్యపోతూ చూస్తున్న మంత్రి జీవగుప్తుడితో, “ఓయీ, చంద్రశిలానగరమంత్రీ, విన్నావా దుర్ముఖుడి సలహాదారు చెప్పిన మాటలు?” అన్నాడు.

“అయ్యా, అంతా విన్నాను. ఇదంతా చూస్తూంటే నాకు మతిపోతున్నట్టున్నది,” అన్నాడు మంత్రి జీవగుప్తుడు.

“అవునా! నేనూ, కాళీమ్మా ఈ ప్రాంతాలు వదిలి, హిమాలయపర్వతశిఖరాల మీదుగా, ఆవలి లోయలకు చేరేలోపల, మరికొందరి అహంవదిలించి, మతులు పోగొట్టదలిచాను, ఏమంటావు?” అన్నాడు భల్లూకమాంత్రికుడు మంత్రదండాన్ని నేలకు తాటిస్తూ.

“అంతా తమదయ,” అన్నాడు మంత్రి జీవ గుప్తుడు తలవంచుతూ. భల్లూకమాంత్రికుడు