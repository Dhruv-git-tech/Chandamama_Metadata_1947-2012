“రాముడి కథ వినడానికి ఇంపుగా వుంటుంది. ఈ కథ తెలియని వాళ్ళకు విని పించడం మంచిది,” అన్నది అగమ్యుడిభార్య.

చివరికివాడు మనుమలనూ, మనమ రాండ్రనూ పిలిచి, “లవకుశులు రామాయణాన్ని ప్రచారం చేశారు. మీరు నా కావ్యాన్ని పాటలుగా పాడి ప్రచారం చేసి, తాతగారి ఋణం తీర్చుకోండి!” అని చెప్పాడు.

వాళ్ళందరూ అడ్డంగా తలలూపి, “మాకు నీ కథ నచ్చలేదు. కావాలంటే మేమూ రామాయణాన్ని పాటలుగా పాడి ప్రచారం చేయమంటే చేస్తాం,” అన్నారు.

తన జీవిత కథ ఎవరూ వినేయోగంలేదని, మనసు రాయిచేసుకున్నసమయంలో, అగమ్యుడి అదృష్టం పండింది. ఒక రోజున వాడు ఏదో పనిమీద పారుగూరు బయల్దే రాడు. దారిలో బాటపక్కన ఒక చెట్టు కింద వెల్లికిలాపడివున్న యువకుడు కనిపించాడు,

వాడికి. యువకుడు స్పృహలో లేదు. అంతలో అలా గ్రామంవైపు ఒక ఒంటెద్దు బండి వెళుతూంటే, అగమ్యుడా యువకుణ్ణి బండిలో కి చేర్చినందవురం తీసుకుని వెళ్ళాడు. మైద్యుడు యువకుణ్ణి పరీక్ష చేసి, “ఈ యువకుడు ఏ చెట్టుదో పిచ్చి పండును తిన్నాడు. ఇతడికి నేనిచ్చే మందును తినిపించి, నాలుగు రోజుల పాటు దగ్గరుండి సపర్యలు చేస్తే కోలుకుంటాడు,” అని అగమ్యుడికి చెప్పి మందిచ్చాడు.

నాలుగు రోజుల తర్వాత స్పృహవచ్చాక, జరిగినదంతా తెలుసుకుని ఆ యువకుడు, అగమ్యుడితో, “నీవు రక్తించకపోతే, నా ప్రాణాలుగాలిలో కలిసి పోయుండేవి. ఏమిచ్చి నీ ఋణం తీర్చుకోగలను?” అన్నాడు.

“నిజంగా నీకు నా ఋణం తీర్చుకోవాలనుంటే, నేను రాసిన కావ్యం విని దాన్ని మెచ్చుకో,” అన్నాడు అగమ్యుడు. కృతజ్ఞత కొద్దీ ఆ యువకుడు, అగమ్యుడి కావ్యాన్ని పూర్తిగా విన్నాడు. అతడికి అగమ్యుడి పట్ల కృత జ్ఞతాభావం వుండడం వల్ల, విసుగనిపించినా ఆ మాట పైకి చెప్పక, ఆ కావ్యాన్ని అదేపనిగా మెచ్చుకున్నాడు.

అప్పుడు అగమ్యుడునిట్టూర్చి, “ఇప్పటికి నా మొదటి కోరిక తీరింది. ఇక రెండో కోరిక ఎప్పటికి తీరుతుందో!” అన్నాడు.

ఆ యువకుడు కుతూహలంగా, “ఒక కోరిక తీర్చినవాణ్ణి, రెండోదీ తీర్చగలను. సంకోచించకుండా, నీ రెండో కోరిక ఏమిటో చెప్పు,” అన్నాడు.

“అది తీర్చడం నీవల్ల కాదు. ఈ దేశపు రాజు మాత్రమే తీర్చగలడు,” అన్నాడు అగమ్యుడు నిరుత్సాహంగా.