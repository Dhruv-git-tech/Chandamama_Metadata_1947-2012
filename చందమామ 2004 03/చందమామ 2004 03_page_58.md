“మనదగ్గిరవాడకుండా పాత్రఒకటి ఉన్నది గదా, అది పెట్టి కొను,” అన్నది కూతురు.

పెద్దావిడ లోభివర్తకుణ్ణి లోపలికి పిలిచి, కూర్చోమని, మర్యాదచేసి, అతనికి పాత్ర ఇచ్చి, “బాబూ, ఇది తీసుకుని నీ చెల్లెలికి ఏమైనా వస్తువు ఇయ్యి,” అన్నది.

లోభివర్తకుడికి ఆ పాత్రను చూడగానే అది బంగారు పాత్రకావచ్చునని తోచింది. అతను దాన్ని తిరగేసి, బోర్లవేసీ, తిప్పి తిప్పి చూసి, కడ్డీతో గీరి, అది బంగారమేనని రూఢిచేసుకుని, దాన్ని కాజెయ్యటానికి నిశ్చ యించుకుని, “దీనికిఏం వస్తుందమ్మా? దీని ఖరీదు చాలాస్వల్పం,” అంటూ ఆ పాత్రను విసిరి వేసి, లేచి వెళ్ళిపోయాడు.

వర్తకులకు మధ్య ఏర్పరచుకున్న నియమం ప్రకారం ఒకరు వెళ్ళిన వీధికి, వాళ్ళు వెళ్ళి పోయిన అనంతరం రెండవ వాడు వెళ్ళవచ్చు.

ఆ కారణంచేత, కొంత సేపటికి బోధిసత్వుడు, ఆ వీధికిమచ్చి, “మణికలు కావాలా?” అంటూ స్త్రీలున్న ఇంటి ముందుకు వచ్చాడు.

ఆ కేక విని కూతురు తల్లితో, “అమ్మా ఏదన్నా కొనిపెట్టవే!” అని తల్లిని అడిగింది.

“ఆ పాత్ర తప్ప ఏ మున్నదమ్మా? అదీ ఎందుకూ పనికిరాదని ఒక వర్తకుడు విసిరి కొట్టి వెళ్ళిపోయాడాయె. ఏం పెట్టి కొనమం టావు?” అన్నది తల్లి.

“ఆ వర్తకుడు మంచివాడు కాడమ్మా, దుడుకుమనిషి. ఈ వర్తకుడి మాట చూడు ఎంత సామ్యంగా ఉన్నదో!” అన్నది కూతురు.

తల్లి బోధిసత్వుణ్ణిలోపలికి పిలిచి, పాత్రను అతని చేతికి ఇచ్చింది.

బోధిసత్వుడు దాన్ని చూసి బంగారు పాత్ర అని గ్రహించి, “అమ్మా, ఇది లక్ష విలువచేస్తుంది. దీనికి సమానమైన విలు