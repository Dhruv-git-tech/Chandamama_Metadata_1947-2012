పోయింది. అదేక్కటికాదు. అలాంటి మూడు పాత్రలు నిండిపోయాయి.

దానిని చూసి పరమానందం చెందిన రైతు భార్య, జీవితంలో మొదటి సారిగా గిసేలా కేసి నవ్వుతూ చూస్తూ, “చాలా తెలివైన పిల్ల. ఇక మీదట రోజూ తెల్లవారగానే వెళ్ళి, ఆవుల నుంచి పాలు పితికే పని నీది!” అన్నది.

“వద్దమ్మా, ఇంకేదైనా పనివుంటే చెప్పుండి, చేస్తాను,” అన్నది గిసేలా పామును తలుచు కుంటూ.

“అదేం కుదరదు. ఇకపై రోజూ పాద్దున, సాయంకాలం ఆవుపాలు పితికే పని నీది. మరేం మాట్లాడకు,” అన్నది రైతుభార్య.

గిసేలా మరేం మాట్లాడ లేదు. మాట్లాడినా ప్రయోజనం ఉండదని ఆమెకు తెలుసు. మరుసటిరోజు నుంచి ఆమె ఉదయం, సాయంకాలం పాలు పితకడానికి వెళ్ళేది. పాలు పితికేది. ఆ తరవాత బంగారు కిరీటం నాగసర్పం వచ్చి పాలలో కొద్దిగా మిగిలిప్పి, మిగిలినదంతా తాగివెళ్ళేది. అయితే, ఇంటికి

వెళ్ళి ఇంకో పాత్రలోకి కుమ్మరించినప్పుడు కావలసినంత పాలు వచ్చేవి. దాంతో రైతు భార్య ఎంతో సంతోషించేదే కాని, ఎందుకిలా జరుగుతున్నదో మాత్రం ఆలోచించేది కాదు. అనుమానించి ప్రశ్నించేది కాదు. అదృష్టవశాత్తు, ఆమెకు గొడ్ల చావడికి వెళ్ళిచూడాలని ఎప్పుడూ తోచలేదు. ఆ కారణంగా చావడి దాపులనున్న బంగారు కిరీటం నాగసర్పం గురించి ఎవరికీ తెలియలేదు.

రోజులూ, నెలలూ, సంవత్సరాలు గడిచాయి. గిసేలా ఇప్పుడు అందమైన యువతిగా ఎదిగింది. ఆమెను పెళ్ళాడ డానికి ఎందరో రైతుయువకులు రాసాగారు. గిసేలా మరెంతో కాలం తమ వద్ద ఉండబోదని, రైతూ, రైతుభార్యా గ్రహించారు. అందువల్ల ఆమె పట్ల ఎంతో ఆప్యాయంగా మసలు కోసాగారు. గిసేలా మాత్రం ఎప్పటిలాగే, పాలు పితకడం నుంచి అన్ని పనులూ సక్రమంగా చేస్తూ రాసాగింది.

కొన్నాళ్ళ తరాత ఆమెను పెళ్ళాడతానంటూ వచ్చిన ఒక రైతుయువకుడు ఆమెకు బాగా నచ్చాడు. మిగతా వారికన్నా అతడు చాలా భిన్నంగా కనిపించాడు. పేదవాడైనా, చాలా బుద్ధిమంతుడిలా కనిపించడంతో గిసేలా అతన్ని పెళ్ళాడడానికి సమ్మతించింది. పెళ్ళి కుదిరి ముహూర్తం నిశ్చయించబడింది. పెళ్ళినాడు అందరికీ విందు చేయాలని రైతు దంపతులు నిర్ణయించారు.

గిసేలా ఆఖరుసారిగా పాలు పితకడానికి చావడికి వెళ్ళింది. పాలు పితికాక ఎప్పటిలా పాలు తాగడానికి నాగసర్పం వచ్చింది.

“నీకు పాలు పితికి ఇవ్వడం నాకు ఇదే చివరి సారి. రేపే నాకు పెళ్ళి కాబోతున్నది.”