అప్పటికప్పుడే వేదనపురానికి బయలుదేరాడు.
తీరా అక్కడికి చేరాక సుమేరుడు ఎప్పుడో
మరణంచాడన్న సంగతి తెలిసింది. సుమేరుడి
కుమారులు గంగానందుణ్ణి గౌరవ మర్యాదలతో
ఆదరించారు.

గంగానందుడు ఆ ఇంట్లో అడుగు పెట్టిన
క్షణం నుంచి, ఇంట్లోని కుక్క తోక ఆడిస్తూ
ఆయన చుట్టూ అదేపనిగా తిరగడం, నాలుకతో
పాదాలను స్పృశించడం ఆయన గమనించాడు.
రాత్రి పడుకునే ముందు దాన్ని బలవంతంగా
వెలుపలికి తీసుకువెళ్ళవలసి వచ్చింది. అర్ధరాత్రి
సమయంలో గంగానందుడు ధ్యానంలో కూర్చుని
కుక్క ఆత్మతో సంప్రదించడానికి ప్రయత్నించాడు.
అప్పుడు ఆయనకొక ఆసక్తికరమైన విషయం
తెలియవచ్చింది. సుమేరుడి ఆత్మ కుక్కలో
ప్రవేశించి ఇంటికీ, కొడుకులకూ, మనవలకూ
కాపలా కాస్తూ కాపాడుతున్నది!

ఐదేళ్ళ తరవాత గంగానందుడు మళ్ళీ
ఒకసారి సుమేరుడి ఇంటికెవెళ్ళాడు. అప్పటిక
కుక్క చచ్చిపోయింది. అయితే, సుమేరుడి
ఆత్మకు ఏమయిందా అని ఆలోచించాడు. బల
మైన ఆశాపాశాలకు ప్రగాఢంగాలోనైన ఆత్మకు
అంత త్వరగా విముక్తి లభించివుండే అవకాశం
లేదని భావించాడు. ఆనాటి రాత్రి ధ్యానంలో
గంగానందుడికి ఇంకొక విషయం తెలియ
వచ్చింది. సుమేరుడి కుటుంబనిధులున్న

భోషాణంలో దాగివున్న త్రాచుపాములోనే సుమే
రుడి ఆత్మనివాసం చేస్తున్నది!

గంగానందుడు సుమేరుడికి ఈసారి సరైన
గుణపాఠం చెప్పాలనుకున్నాడు. తెల్లవారగానే
కుటుంబ సభ్యులతో, వాళ్ళ నిధుల భోషా
ణంలో సర్పమొకటి దాగి వుందని చెప్పాడు. ఆ
మాటవిని భయపడి, వాళ్ళు, పాములు పట్టే
వాడికి కబురు పెట్టారు. వాడు రాగానే భోషాణం
లోకి పాగబెట్టారు. పాము పాగదెబ్బకు కదలలేక
పడివుంది. పాములవాడు దాన్ని పట్టి మెల్లగా
బయటకు లాగాడు. సేవకుడు ఒకడు బలమైన
కరతో పామును కొట్టి చంపబోయాడు. కాని
గంగాధరుడు వారించాడు. దాన్ని ఒక కుండలో
వేసి పెట్టి ఆశ్రమానికి తీసుకువెళ్ళాడు. పాము
కొసప్రాణాలతో కొట్టుమిట్టాడుతోంది. పాము
నుంచి సుమేరుడి ఆత్మకు శాశ్వత విముక్తి
లభించే విధంగా గంగానందుడు చచ్చిపోతూన్న
పాముకు మంత్రాలు వల్లిస్తూ కొన్ని క్రతువులు
జరిపాడు.

అంతాసవ్యంగా ముగించాక గంగానందుడు
తృప్తిగా నిట్టూరుస్తూ, “సుమేరుడు ఒకప్పుడు
నాతో సహాధ్యాయిగా ఎంత వివేకిగా ఉండేవాడు.
ఆ తరవాత అజ్ఞానం కొద్దీ లేనిపోని సంసార
బంధాలను పెంచుకుని ఎలా పతనమైపోయాడు!
ఎలాగో గురువుగారి అజ్ఞను నెరవేర్చాను. అంతే
చాలు!” అనుకున్నాడు.

- బిందుసార్