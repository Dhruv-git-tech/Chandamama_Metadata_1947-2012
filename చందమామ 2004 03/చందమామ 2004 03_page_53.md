రాజ్యంలో ఏ ఒక్కరూ రాజు నుంచి పుచ్చు కోలేదు!” అన్నాడు బ్రాహ్ముడు.

“అలాగా! ఏదీ చూపండి మరి,” అని తొందరపెట్టింది భార్య.

బ్రాహ్ముడు ఉత్తరీయంలో ముడిమేుకుని రొండిన దోపుకున్న రాగి నాణెం, గవ్వ తీసి భార్య అర చేతిలో పెడుతూ, “ఇది రాజు స్వయంగా కష్టపడి ఆర్జించినది. ఖజానా లోని మణి మాణిక్యాల కన్నా, స్వర్ణ ఆభరణాల కన్నా విలువైనది. ఎందుకంటే అవన్నీ ప్రజలనుంచి రాబట్టినవి. అదీ తేడా!” అన్నాడు ఎంతో గొప్పగా.

“ఏమిటండీ, ఇది. ఒక రాగి నాణెం, ఒక గవ్వ. వీటినేమో చాలా అమూల్యమైనవి అంటున్నారు. మీకేమయింది? వెళ్ళేప్పుడు మామూలుగానే ఉన్నారుగా?” అంటూ బ్రాహ్ముడి భార్య కోపంతో వాటిని వాకిట్లోకి విసిరికొట్టింది. రాగి నాణెం ఉత్తర దిశగా, గవ్వ దక్షిణ దిశగా దొర్లుకుంటూ వెళ్ళాయి.

భార్యతో పోట్లాడడం ఇష్టంలేక బ్రాహ్ముడు మౌనంగా ఊరుకున్నాడు. ఆ తరవాత ప్రశాంత చిత్తంతో అనుదిన చర్యలలోకి దిగాడు. భార్య కూడా తమగతి ఇంతే అనుకుని ఇంటి పనులలో నిమగ్నమై పోయింది. ఇద్దరూ రాగి నాణెం, గవ్వ సంగతి మరిచిపోయి, రాత్రి భోజనాలయ్యాక హాయిగా నిద్రపోయారు.

తెల్లవారాక ఆ బ్రాహ్మణ దంపతులు వాకిట్లోకి వచ్చి, అక్కడి దృశ్యాన్ని చూసి దిగ్గొంతి చెందారు. రాగి నాణెం పడిన చోట బంగారు చెట్టు కనిపించింది. చెట్టునిండా బంగారు నాణాలు. గవ్వ పడిన చోట వెండి

చెట్టు. చెట్టు కొమ్మలకూ రెమ్మలకూ వెండి నాణాలు!

అమితానందంతో దంపతులు నాణాలు కోసుకున్నారు. బ్రాహ్ముడు వెళ్ళి బంగారాన్నీ, వెండినీ అమ్మి ధనం తెచ్చాడు. “రాజు నుంచి ఇంతవరకు ఇలాంటి కానుకను ఎవరూ పుచ్చుకోలేదని నేను చెప్పాను కదా. చూశావా ఇప్పుడు?” అన్నాడు భార్యతో.

“రాగి నాణాన్నీ, గవ్వనూ హీసంగా చూసినందుకు నన్ను క్షమించండి,” అని క్షమాపణలు చెప్పుకున్నది భార్య.

ఆ తరవాత భార్యాభర్తలు ఎలాంటి కొరతా లేకుండా, హాయిగా తృప్తిగా జీవిం చారు. సకల సౌభాగ్యాలుగల సంపన్న గృహస్థులన్న పేరు తెచ్చుకున్నారు.