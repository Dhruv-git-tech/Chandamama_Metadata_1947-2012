# విష్ణు కథ

సూతుడు మునులకు నారదుడి గురించి
చెప్పసాగాడు:

ముందు జన్మలో నారదుడు ఒక దాసికి
కొడుకై జన్మించాడు. ఆ దాసి ఒక భాగవతో
త్తముడి ఇంటిపని చేస్తుండేది.

ఆ ఇంట సదా మునులు, జ్ఞానులు అతిథిసత్కారాలను పొందుతూండేవారు. పసివాడైన నారదుడు వారికి అవసరమైనప్పుడల్లా నీళ్ళు అందిస్తూ, సపర్యలు చేస్తూ, వారు మాట్లాడుకునే గొప్ప గొప్ప విషయాలను, విష్ణుమహిమలను శ్రద్ధగా ఆలకి స్తూండేవాడు. నీరు ఇచ్చేవాడని వారు పసివాడికి నారదుడు అని పేరు పెట్టి, ఎంతో ఆప్యాయంగా “నారదా!” అని పిలుస్తూండేవారు.

అంతలో అతని తల్లి పాముకాటుతో మరణించింది.

పసివాడికి తండ్రి ఎవరో, ఏమైనాడో తెలియదు.

తోటిపిల్లలు నారదుణ్ణి దాసిదాని కొడుకనీ, దిక్కుమాలినవాడనీ అంటూండేవారు.

కొద్ది రోజులకే ఇంటి యజమాని భాగవ తోత్తముడు కూడా గతించాడు.

నారదుడు నిరాశ్రయుడై తిరుగుతూ, ఆకలితో ఏ ఇంటి ముందైనా నిలబడితే అతణ్ణిదొంగను చూసినట్టుచూసి తరమేవారు. తండ్రి ఎవరో తెలీని పాపిప్టివాడని హీనంగా తిట్టేవారు.

నారదుడు పరమసాధువు అవడం చూసి దుడుకుపిల్లలు రాళ్ళురువ్వీ, కొట్టీ, ఏడిపించి ఆనందిస్తూండేవారు.

“నేను ఈ మనుషుల్లో ఎందుకు పుట్టాను? నేనేం తప్పు చేశానని నన్నింత అన్యాయంగా చూస్తున్నారు? క్రిమి కీటకాలు, అడవుల్లో