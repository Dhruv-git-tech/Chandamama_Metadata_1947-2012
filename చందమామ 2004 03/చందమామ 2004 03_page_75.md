# విజ్ఞానం ... వినోదం ... వికాసం ...

## విజ్ఞాన వీచికలు

## నేత్ర
కవచాలు

తలపైకెత్తకుండా పైకి చూసినట్టయితే కను బొమలు కనిపిస్తాయి. అవునా? వీటివల్ల కళ్ళకు ఎలాంటి ఉపయోగం ఉందో ఎప్పుడైనా ఆలోచించారా? కనుబొమలే గనక లేకుంటే నుదుటి చెమట అలాగే కళ్ళల్లోకి దిగేది. అందువల్ల చూపు మాత్రమే కాదు; మన ఆరోగ్యం కూడా డెబ్బతినేది. ఎందుకంటే స్వేదం అన్నది శరీరం నుంచి వెలువడే మలినాలే కదా? కనుబొమలు ఆవిధంగా-ప్రపంచానికి గవాక్షాల్లావున్న మన అమూల్యమైన నేత్రద్వయానికి సహజమైన అడ్డుగోడల్లా పనిచేస్తున్నాయి. కళ్ళకన్నా కను బొమలు కాస్తఉబ్బెత్తుగా ఉండడంవల్ల, ప్రమాద వశాత్తు తగిలే దెబ్బల నుంచి కళ్ళను రక్తించే కవచాల్లాగానూ ఉన్నాయి.

అంతే కాదు. కళ్ళకు అందం సమకూర్చడంలోనూ, ముఖానికి చక్కని రూపం ఇవ్వడం లోనూ కనుబొమలు చాలా ముఖ్యంగా ఉంటున్నాయి. కళ్ళను మీన నేత్రాలని, కనుబొమలను విల్లులని కవులు వర్ణించడం మనకందరికీ తెలిసినదే.

## మన పరిసరాలు

## ఎగిరే కప్ప!

ఒక్క పాదంతో రెమ్మను పట్టుకుని మరో పాదాన్ని నదీతీరంలో ఊగుతూన్న రెల్లుపై మోపి ఏజంతువు వేలాడగలదు? నిటారుగా ఉన్న చెట్టు బోదెపై పాదం మోపి నిలబడగల ప్రాణి ఏది?

ఇలాంటి పనులన్నిటినీ సునాయాసంగా చేయగల ప్రాణి చెట్లపై నివసించే కప్ప. వీటిని పట్టుకుని కొద్దిగా శిక్షణ ఇస్తే చాలు. సర్కస్ విన్యాసాలన్నిటినీ సునాయాసంగా చేయగలవు.

ఈ జాతి కప్పలు మనుషులకన్నా ఇలాంటి విన్యాసాలను అవలీలగా చేయగలగడానికి కారణం వాటి పాదాల వేళ్ళ మధ్యచర్మం 'సక్షన్ ప్యాడ్స్' లాగా పనిచేస్తాయి. వీటి సాయంతో చెట్ల కప్పలు ఎలాంటి ఉపరితలాన్నయినా - ఆకు అడుగు భాగాన్ని సైతం గట్టిగా పట్టుకోగలవు.

ప్రపంచ వ్యాప్తంగా అన్ని ఖండాలలోనూ విభిన్న నివాస ప్రాంతాలలో దాదాపు 500 జాతుల చెట్లకప్పలు ఉన్నాయి.