ఉదయగిరి బౌద్ధమతం

కార్యకలాపాలతో ఈ ప్రాంతం ఒకప్పుడు కళకళలాడేదని ఇక్కడి తవ్వకాలు తెలియజేస్తున్నాయి. వేలాది మంది బసచేయడానికి తగ్గ నివాస సదుపాయాలు ఇక్కడ ఉండేవి. ముందుగా సుస్థాపితమైన జాజ్పూర్కు, ఇక్కడ ఉత్తరోత్తరా వెలసిన బౌద్ధ విద్యాపీఠంతో పరస్పర విద్యా సంబంధాలు, సంప్రదింపులు ఉండేవనడంలో సందేహం లేదు. జాజ్పూర్లో ఉన్న బుద్ధ ప్రతిమలే దీనికి ప్రబల సాక్ష్యాలుగా ఉన్నాయి.

ఒకానొక కాలఘట్టంలో బౌద్ధ కర్మకాండ, తాంత్రిక క్రతువులతో కలిసి సరికొత్త తాంత్రిక విధానాలు ప్రాచుర్యంలోకి వచ్చాయి. జాజ్పూర్ నూతన ప్రయోగాలకు నిలయం అని చెప్పవచ్చు. దేవత లకు కూడా అపూర్వమైన సరికొత్త రూపాలను కల్పించారు. అయితే, వాటికి వెనక ఉన్న తాత్విక ఆలోచనలు కాలగర్భంలో కనుమరుగై