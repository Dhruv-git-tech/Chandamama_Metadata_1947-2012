తిరిగి ఏదో చెప్పబోయేంతలో కాళీవర్మచెట్ల లోంచి దూరంగా చూస్తూ, “గురూ, చాలా మంది సైనికులు కత్తులూ, ఈటెలూ ఎత్తి పట్టుకుని మనకేసే వస్తున్నారు!” అంటూ ఒరలోనుంచి కత్తి దూస్తూ, తమ వెంట వున్న రాజు జితకేతుడి సైనికులను గట్టిగా పెచ్చరించాడు.

భల్లూకమాంత్రికుడు ఇంకా భయ కంపితులైపున్న దుర్ముఖుడి సలహాదార్లతో, “ఒరే, మీలో ఒకడు ముందుగా పోయి, ఇక్కడ మీ రాజుకు పట్టిన దుస్థితి ఏమిటో, ఆ సైనికులను వెంటబెట్టుకు మస్తున్న దళనాయకుడితో చెప్పండి. వాడు మూర్ఖం కొద్దీ నా మీదా, నా అనుచరుల మీదా దాడి చేయ యత్నించాడో, మిమ్మల్ని పులులుగానూ, వాళ్ళను లేళ్ళగానూ మార్చి, మీకు, వాళ్ళను ఆహారం చేయబోతున్నాను,” అన్నాడు.

“మహామాంత్రికులు అందుకు సమర్థలే! మీ కళ్ళ ఎదుటే తలారిని భయంకర మైన ఎలుగుబంటుగా మార్చటం, చూశారు గదా?” అన్నాడు మంత్రి జీవగుప్తుడు.

రాజు దుర్ముఖుడి మంత్రులూ, సలహా దార్లూ ఒకసారి ముఖముఖాలు చూసుకున్నారు. వాళ్ళల్లో ఒకడు అక్కడినుంచి బయలు దేరి, తమను సమీపిస్తున్న సైనికుల నాయకుణ్ణి కలుసుకుని, అతడికి జరిగినదంతా చెప్పి, “మన రాజుగారు ప్రాణాలతో తిరిగి మనకు కనబడేవరకూ, మనం ఈ భయం కరుడైన మంత్రవేత్త చెప్పినట్టు వినటం క్షేమమవుతుంది,” అన్నాడు.

ఆ మాటలకు దళనాయకుడు కోపం తెచ్చుకుని, తన వెనక వున్న యాభైమంది

సైనికులతో, “ఈయన చెప్పింది విన్నారు కదా? నన్నడిగితే, ఇదంతా కేవలం కనుకట్టు అంటాను. ఇంతమంది సాయుధలం ఒక్కు మృడిగా పోయి మీద పడి, ఆ మాంత్రికుణ్ణీ, అతడి అనుచరులనూ హతమార్చలేమా?” అన్నాడు.

“కాని, ఆ లోపల మాంత్రికుడు మనల్ని లేళ్ళగానూ, పులులుగానూ తన కనుకట్టు విద్యతో మార్చటం జరిగితే, అప్పుడు మనకు ఎలాంటి దుర్గతి పట్టనున్నదో ఆలోచించాలి గదా?” అంటూ గుంపులోంచి ఒక సైనికుడు తన తోటివాళ్ళకేసి చాశాడు.

“అయ్యా, దళనాయకా! మనం దుర్ముఖారి ఉప్పు తింటున్నవాళ్ళం గనక, అమరం పడ్డప్పుడు ఆయన కోసం ప్రాణాలు ఒడ్డవలసిందే! కాని, ఇప్పుడు విన్నదాన్ని బట్టి, రాజుగారు ఇంకా సజీవులే అన్న నమ్మకం