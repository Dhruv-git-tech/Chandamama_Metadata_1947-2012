అతడి అంగరక్షకుణ్ణీ, చెట్లకొమ్మల్లో దాగి వున్న నాగమల్లు అనే దొంగల నాయకుడు చూశాడు. వాడు పక్కనే వున్న ఇద్దరు అను చరులతో, “ఒరే, ముందు గుర్రం మీద వస్తున్నవాడి దుస్తులు చూస్తూంటే, ఎవడో మంచి సంపన్నుడిలా వున్నాడు. వెనక వున్నవాడు, అతడి నౌకరో, సైనికుడో అయి వుండాలి. ఇద్దర్నీ ప్రాణాలతో పట్టుకుంటే, తరవాత వాళ్ళ బంధువుల్పుంచి కూడా, వీళ్ళ విడుదల కోసం డబ్బు గుంజవచ్చు,” అన్నాడు.

నాగమల్లు అనుచరులిద్దరిలో ఒకడు, తన చేతిలో చుట్టగావున్న బలమైన తాడును అటూ ఇటూ ఊపుతూ, “దొరా, వీళ్ళను ఎదటపడి ప్రాణాలతో పట్టటం కుదిరేది కాదు; వాళ్ళు కత్తులు దూసి ఎదిరించ గలరు. ముందుగా ఒకణ్ణి, ఈ తాడు విసిరి, ఉచ్చులో బంధించటం ఎలా వుంటుంది?” అన్నాడు.

“ఓ, భలే ఉపాయం! అదుగో, వస్తు న్నారు! అందుబాటులోకి రాగానే, ముందు గుర్రం మీద వున్న వాడి నడుముకు ఉచ్చు

తగిలించి, పైకి లాగు. ఆ రెండోవాడి సంగతి మేం ఇద్దరం చూస్తాం,” అన్నాడు నాగమల్లు.

రాజు దుర్ముఖుడుగాని, అతడి అంగ రక్షకుడుగాని, ఇంత మహారణ్యంలో తమకు భల్లూకమాంత్రికుడి ఎలుగుబంటు నుంచే కాక, మరి ఇతరత్రా ప్రాణాపద రావచ్చన్న ఆలోచనలోనే లేరు. వాళ్ళు తలారి భల్లూకం నుంచి సాధ్యమైనంత దూరం పారిపోవాలనే ఆదుర్దాలో వున్నారు.

దుర్ముఖుడి గుర్రం చెట్టును సమీపించి, దాని కొమ్మల కిందుగా పరిగెత్తే సమయంలో నాగమల్లు అనుచరుడు చేతిలోని తాడు ఉచ్చును గురిగా, అతడి మీదికి విసిరి, తాడు రాజు నడుమును బిగించగానే కొమ్మల మీదికి గుంజాడు. రౌతులేని గుర్రం వేగంగా ముందుకు పరిగెత్తి పోయింది.

దుర్ముఖుడు ఏమిజరిగిందీ అర్థంకాక ఒక చావుకేక పెట్టి, తాడు నుంచి వేళ్ళాడ సాగాడు. నాగమల్లూ, అతడి రెండవ అను చరుడైన దొంగా, కేక పెట్టి, కత్తులు ఝళి పిస్తూ, కొమ్మల్లోంచి అంగరక్షకుడి గుర్రం ముందుకు దూకారు. - (ఇంకావుంది)