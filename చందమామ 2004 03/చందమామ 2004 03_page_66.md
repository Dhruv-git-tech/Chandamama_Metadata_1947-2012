వివిధ దేశాల కథలు
ఆస్ట్రీయా జానపద కథ
సర్ప బహుమతి!

ఒకానొకప్పుడు గిసేలా అనే ఒక పేదపిల్ల ఒక రైతు ఇంట్లోపనిచేస్తూండేది. గిసేలాకు తల్లిదండ్రులు చిన్నప్పుడే పోయారు. నా అనే వాళ్ళెవరూ లేని అనాథ ఆమె. అందువల్ల కడుపుకూటికి కాయ కష్టం చేయక తప్పింది కాదు. రైతు ఇంట్లో ఆమెకు రకరకాల పనులు చెప్పేవారు. జీతబత్తాలు లేవుగాని మూడు పూటలా కడుపునిండా తిండి మాత్రం పెట్టేవారు. తనకు తిండీ, తలదాచు కోవడానికి ఇంత నీడా ఇస్తున్న రైతు కుటుంబం పట్ల గిసేలా ఎంతో కృతజ్ఞత కనబరచేది.

ఒకనాటి ఉదయం రైతుభార్య ఆమెను పిలిచి, “గిసేలా, గొడ్ల చావడి వద్దకు వెళ్ళి ఆవుల నుంచి పాలు పితుక్కుని రా,” అన్నది.

గొడ్ల చావడి ఇంటికి కొద్ది దూరంలో ఉంది. వానకురుస్తోంది. ఆమె చావడి చేరేసరికి బాగా తడిసిపోయింది. చలికి వణుకుతూనే ఆమె ఆవుల నుంచి పాలు పితికింది. పాలు పాత్ర నిండుతున్నప్పుడు ఆమెకు మెనక నుంచి బుస్సు మనే శబ్దం వినిపించింది. ఆమె తిరిగి చూసింది. పెద్ద నాగ సర్పం ఆమెకేసి వస్తున్నది. సర్పం పడగ మీద బంగారు కిరీటం మెరుస్తున్నది. భయంతో అరుబోయి, పాము కళ్ళల్లోకి చూసి అలాగే ఆగిపోయింది. పాము చాలా దాహంతో, ఆకలితో ఉన్నట్టు గ్రహించి పాలపాత్రను దాని ముందు పెట్టింది గిసేలా. పాము పాలను జుర్రేసి, ఆమెకేసి ఒకసారి కృతజ్ఞతతో చూసి, వెనుదిరిగి వచ్చిన దారినే వెళ్ళిపోయింది.

ఆ పాము పాత్రలోని పాలన్నిటినీ తాగే యడం చూసిన గిసేలా హడలిపోయింది. పాత్ర అడుగున మాత్రం చారెడు పాలున్నాయి. ఖాళీ పాత్రను చూస్తే రైతుభార్య తిడుతుంది. కోపంతో ఈపూట తిండి పెట్టకుండా మానేయవచ్చు కూడా. ఇలాంటి ఆలోచనలతో భయం భయంగా ఇల్లు చేరిన గిసేలా, చప్పుడు చేయకుండా తనగదిలోకి వెళ్ళిపోయింది.

“గిసేలా, ఆవులనుంచి పాలు పితికావా?” అని కేకవేసింది వంట గదిలోంచి రైతుభార్య.

“పితికాను,” అన్నది గిసేలా మెల్లగా.

“మరి అక్కడున్నా వేమిటి? పాలను పాత్రలో పోయ,” అన్నది రైతు భార్య.

గిసేలా పాలపాత్రను, పాలు కాచే పాత్రలో కుమ్మరించింది. మరుక్షణమే పాత్ర నిండి