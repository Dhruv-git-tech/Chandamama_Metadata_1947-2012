వగల వస్తువులు నా వద్ద లేవు," అన్నాడు.
"నాయనా, ఇంకో వర్తకుడు ఇది గుడ్డి
గవ్వ చెయ్యదని చెప్పి, విసిరికొట్టి వెళ్ళి
పోయాడు. ఒకవేళ ఇది బంగారమో ఏమో!
దీన్ని నువ్వు తీసుకుని, దానికి బదులుగా
ఏదన్నా ఇచ్చివెళ్లు," అన్నది ముసలావిడ.

బోధిసత్వుడు తన వద్ద ఉన్న అయిదు వందల వెండి మాడలూ, అయిదు వందల వెండి మాడలు చేసే పాత్రసామగ్రీ ఆ ఆడవాళ్ళకు ఇచ్చి, "అమ్మా, ఎనిమిది వెండి మాడలూ, సంచీ, త్రాసూ తప్ప తతిమ్మావన్నీ మీకిస్తున్నాను, తీసుకోండి," అని సువర్ణ పాత్ర తీసుకొని బయలుదేరాడు.

అతను ఉంచుకున్న ఎనిమిది వెండి
మాడలూ, నది దాటేందుకు పడవకిరాయికి
పనికివచ్చాయి.

తరవాత లోభివర్తకుడు తాను వేసుకున్న
పథకం ప్రకారం ఆ స్త్రీలున్న ఇంటికి వచ్చి,
"ఆ పాత్ర ఇలా పారేసి, ఏదో ఒకటి తీసు
కోండి," అన్నాడు గొప్పత్యాగం చేస్తున్నట్టుగా.

ముసలావిడకు మండుకొచ్చింది. ఆమె
ఆ లోభితో, "ఏం, నాయనా? లక్ష విలువ
చేసే పాత్ర రోలీ విలువ చెయ్యదంటివిగా!

నువ్వు వెళ్ళిన తరవాత ఇంకో ధర్మాత్ముడు
ఇక్కడికి వచ్చి, వెయ్యిమాడల విలువ ఇచ్చి
ఆ పాత్రను తీసుకుపోయాడు!" అన్నది.

ఈ మాట వినగానే లోభివర్తకుడికి మతి
పోయినట్టయింది. “లక్ష చేసే పాత్రను వాడు
కాజౌడా? నాకు ఇంత నష్టం కలిగించాడా?”
అంటూ వాడు ఆవేశపడిపోయి, ఏడుస్తూ,
మతి పూర్తిగా చెడి, తన సరుకులూ, డబ్బూ
ఆ ఆడవాళ్ళ దగ్గిరే వదిలేసి, పైబట్ట జారి
పోయినది కూడా తెలియకుండా, త్రాసు
చేతబట్టుకుని నదీతీరానికి పరుగు, పరుగున
వెళ్ళాడు. అతడికి, బోధిసత్వుడు పడవలో
నది దాటుతూండటం కనబడింది.

లోభివాడు పడవను వెనక్కు రమ్మని కేక
పెట్టాడు. వెనక్కు పోవడ్దని పడవవాడితో
బోధిసత్వుడు అన్నాడు. బోధిసత్వుడు అవ
తలి ఒడ్డుచేరటం చూడగానే లోభివాడి
ఆవేశం కట్టులు తెంచుకున్నది. గుండె వేగంగా
కొట్టుకోసాగింది. నోట రక్తం వెలువడింది.
బోధిసత్వుడి మీది ద్వేషంతో గుండె పగిలి,
లోభివర్తకుడు అక్కడే ప్రాణాలు వదిలాడు.

బోధిసత్వుడు దానాలూ, పుణ్య కార్యాలూ
చేస్తూ జీవించాడు.