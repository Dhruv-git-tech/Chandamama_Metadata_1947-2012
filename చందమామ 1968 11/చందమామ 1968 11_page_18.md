తెల్లటి ఏనుగు కోసం ఎంత కాలంగానే కలపరిస్తున్నాను,” అన్నాడు.

చాకలి ఈ మాటలు విని నిర్ఘాంత పోయాడు. తన పారుగున ఉండే కుమ్మరి పెద్ద ఏడుపుగొట్టని చాకలికి తెలుసు. ఏను గును తెల్లగా మార్చే ఆలోచన రాజుగారికి తట్టి ఉండదనీ, కుమ్మరే ఆయన బుర్రలో ఈ ఆలోచన పెట్టి ఉంటాడనీ చాకలికి సుళువుగా తెలిసిపోయింది.

అందుచేత చాకలి, “మహారాజా, తమ సెలవైతే ఏనుగును తెల్లగా తప్పక చేస్తాను. ఏముంది? దాన్ని బట్టలలాగే చలవ చెయ్యాలి. కాని నా దగ్గిర ఉన్న బానలేవీ తగినంత పెద్దవి కావు. అందుచేత తమరు ఏనుగు పట్టేపాటి బాన ఒకటి తయారు చేయించారంటే, ఆ ఏనుగును ఉప్పు చవుడులో చక్కగా ఉడకబెట్టి చలవ చేస్తాను,” అన్నాడు.

మతిలేని రాజు చాకలి మాటలు నమ్మి, కుమ్మరిని పిలిపించి, “పట్టపుటేనుగు పట్టే పాటి చాకిబాన సాధ్యమైనంత త్వరలో తయారుచేసి ఇవ్వు!” అని ఆదేశించాడు.

ఈ సారి నిర్ఘాంత పోవటం కుమ్మరి పంతు. తాను చాకలి మెడకు వేద్దామను కున్న ఉచ్చు తన మెడకే తగులుకున్న

ట్టయింది. అయినా రాజుగారి అజ్ఞపాలించక తప్పదు. “చిత్తం, అలాగే తయారు చేస్తాను,” అని కుమ్మరి రాజుతో చెప్పి, ఇంటికి వచ్చి, సాటి కుమ్మర్లందరి సహాయం తోటీ ఒక పెద్ద బాన తయారుచేసి రాజ భవనానికి చేర్చాడు.

చాకలి వచ్చాడు. కుమ్మరి తయారు చేసిన బానలోకి రాజభటులు ఆతి ప్రయాస మీద ఏనుగును ఎక్కించారు. కాని ఏనుగు బానలో కాలు పెట్టగానే అది కాస్తా ముక్కలు ముక్కలుగా పగిలిపోయింది.

రాజు కుమ్మరిని పిలిచి, “బాన మరీ పలచగా చేశావు. అది ఏనుగును భరించ