వ్యాధికి కారణం ఏమిటో విచారించి, దాన్ని తొలగించుండి,” అన్నాడు.

రాజు అడిగిన మీదట రాజుకొడుకు, “నాన్నా, నేను చెప్పులుకుట్టేవాడి కూతు రైన సుందరిని ప్రేమిస్తున్నాను. ఆమెను పెళ్ళాడకపోతే బతకను,” అన్నాడు.

“ఇంతేగద! రేవీపాటికి నీకా పిల్లనిచ్చి పెళ్లిచేస్తాను, సరా? విచారించకు!” అన్నాడు రాజు.

రాజుగారు చెప్పులుకుట్టేవాణ్ణి పిలిపించి, “నీ కూతుర్ని రాజభవనానికి వెంటనేతీసుకురా!” అని అజ్ఞాపించాడు.

“అది సాధ్యంకాని పని, మహారాజా!” అన్నాడు చెప్పులుకుట్టేవాడు.

“సాధ్యం కాదూ? ఎందుచేత కాదూ?” అన్నాడు రాజు.

“నాకు పిల్లలే లేరు, మహారాజా,” అన్నాడు చెప్పులుకుట్టేవాడు తడబడుతూ.

రాజా మాట సమ్మక, “నీ కూతుర్ని సాయంకాలం లోపల తీసుకురాకపొయావో నీ తల ఎగిరిపోతుంది. వెళ్ళు!” అన్నాడు.

చెప్పులుకుట్టేవాడికి బుర్రంతా పాడై పోయింది. ఏమి చెయ్యటానికి పాలుపోక అతను అడవి కేసి పరధ్యానంగా నడుచు కుంటూ వెళ్ళాడు.

అడవిలో పుల్లలేరుకుంటున్న ఒక ముసలమ్మ అతన్ని చూసి, “ఎక్కడికి నాయనా, పోతున్నావు?” అని అడిగింది.

“నా జోలికి రామాకు. నేను కొండ మీది నుంచి దూకి చావబోతున్నాను,” అన్నాడు చెప్పులుకుట్టేవాడు.

“ఛి, ఛి! అదేం పని? అంత కష్టమేమి వచ్చింది?” అన్నది ముసలమ్మ.

చెప్పులుకుట్టేవాడు తన కథ అంతా ముసలిదానికి చెప్పాడు.

“అయితే ఒక పని చెయ్యి. నేను నీ కొక పుల్ల ఇస్తాను. దానితో సముద్రం నీటి మీద కొట్టుతూ, ‘వరుణదేవుడా, నీ కుమా