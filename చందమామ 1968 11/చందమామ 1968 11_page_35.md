“ఓమో! వాళ్ళరీ?” అని హాస్యగత్తి అడిగింది.

“వేటకు వెళ్ళారు.”

“అలాగా? అయితే నా కింత తిండి పడేద్దూ! ఆకలి దహిస్తున్నది,” అన్నది హాస్యగత్తి.

పంట వాడామెకు భోజనం పెట్టాడు. భోజనమయాక హాస్యగత్తి, “కాస్తంత తేనె ఉంటే పెడుదూ!” అన్నది.

“నిలువు జాడీ అడుగున కొంచెం ఉండాలి. చూస్తాను,” అంటూ పంటవాడు సామాన్య గదిలోకి వెళ్లి, అయిదడుగుల ఎత్తుండే జాడీలోకి వంగి, దాని అడుగును

గరిటెతో తడమసాగాడు. హాస్యగత్తి ఛాడి వెనకే వెళ్ళి, వాణ్ణి ఆ జాడీలోకి తల్ల కిందులుగా తోసేసి, పెద్ద పెట్టున సవ్వు కుంటూ రాజకుమార్తెల వద్దకు వచ్చిన దారినే తిరిగి పోయింది. తరవాత ఆమె వాళ్ళతో జరిగినదంతా చెప్పి, వాళ్ళను కడుపు చెక్కలయేట్టు నవ్వించింది.

సాయంకాల మయేసరికి రాజకుమారులు వేట నుంచి తిరిగి వచ్చారు. వాళ్ళకు ఆకలి దహించేస్తున్నది. వాళ్ళు పంటవాడి కోసం అంతటా గాలించి, చివరకు నిలువు జాడీలో తల కిందులుగా ఉండటం చూశారు.

“ఈ జాడీలో ఎలా పడ్డావురా?” అని వాళ్ళు అడిగారు, వాణ్ణి పైకి లాగి.

“ఎలా పడ్డానంటే, తేనె కోసం వంగి పడ్డాను,” అన్నాడు పంటవాడు.

పంటవాడు వెళ్ళి స్నానంచేసి వచ్చి, తన యజమానులకు వడ్డన చేశాడు. వాళ్ళు భోజనం చేసి, పడుకుని నిద్రపోయి, మళ్ళీ తూర్పు తెల్లవారుతూనే అడవికి వేటకు వెళ్ళిపోయారు.

వాళ్ళు వెళ్ళిపోయిన కాస్సేపటికి హాస్య గత్తె మళ్ళీ వచ్చింది.

“నీ మొహం తగలెయ్యా! మళ్ళీ దాప రించావా?” అన్నాడు పంటవాడు.