లేక పోయింది. ఈ సారి చాలా మందంగా తయారుచేసి తీసుకురా!” ఆని తిరిగి అజ్ఞాపించాడు.

కుమ్మరికి మతిపోయింది. కాని రాజాజ్ఞ పాలించక తప్పదు. ఊళ్ళో కుమ్మరు లందరూ చేరి చాలా మట్టితెచ్చి, దానితో చాలా లావైన బాస తయారుచేసి, దాన్ని అతి కష్టం మీద కాల్చి, రాజభవనానికి చేరవేశారు.

ఈ సారి బాస ఏనుగు బరుపుకు తట్టు కున్నది. కాని అందులో నీరుపోసి, దాని కింద కట్టెల మంట పెట్టి కాస్తే, నీరు ఎంతకూ వేడెక్కలేదు. ఎన్ని బళ్ళ కట్టెలు కాల్చినా ప్రయోజనం లేకపోయింది.

“మహారాజా, ఈ సారి బాస మరీ లావయింది. ఇందులో నీరు మరిగించటం ఎవరి తరమూ కాదు,” అన్నాడు చాకలి.

రాజుగారు కుమ్మరిని పిలిచి, “బాస ఇంత మందంగా ఎందుకు చేశావు? అందులో

నీరు వేడెక్కటం లేదు. ఈ సారి సరిగా ఉండే బాస తీసుకు రా, తెలిసిందా?” ఆని చివాట్లు పెట్టాడు.

కుమ్మరీ, వాడి బంధువులు కలిసి ఎన్నో బాసలు తయారు చేశారు, ఎంతోశ్రమ పడ్డారు, మాసాల తరబడి తమ పనులన్నీ పాడు చేసుకున్నారు. చిట్ట చివరకు మంద బుద్ది అయిన కుమ్మరికి నిజం తెలిసి వచ్చింది: ఏనుగును మోసే బలమూ, నీరు మరిగించేటంత పలచనా గల బాస తయారు చెయ్యటం, తమ వల్ల కాదుగదా, బ్రహ్మ దేవుడి వల్ల కూడా కాదు.

కుమ్మరి ఈ మాటే చివరకు రాజు గారితో చెప్పాడు.

రాజుగారు ఏనుగును చలవ చేయించే ప్రయత్నం విరమించు కున్నాడు. కాని కుమ్మరులు ఈ వ్యర్థప్రయత్నంలో చాలా నష్టపోయారు. వారి శ్రమకు ఫలితం ఏమీ దక్కలేదు.