CHITRA

బండనాగన్న

ఒక గ్రామంలో ఒక అయ్యవారు ఉండే
వాడు. ఆయన డగ్గిర చాలామంది కుర్ర
వాళ్ళు చదువుకుంటూ ఉండేవాళ్ళు.

ఆయన డగ్గిర చదువు చెప్పుకునే కుర్ర వాళ్ళలో నాగన్న అని ఒకడు ఉండేవాడు. వాడికి తెలివితేటలు బొత్తిగా లేవు.

ఒక రోజు అయ్యవారు నాగన్నను పిలిచి,
"ఒరే, బండవాడా, నువు గ్రామ పెద్ద
ఇంటికి వెళ్ళి, చెట్టుగలవారిని అడిగి, నేను
తెమ్మన్నానని నాలుగు కొబ్బరికాయలు
పట్టుకురా," అని గోతం ఇచ్చి పంపాడు.

నాగన్న గ్రామపెద్ద ఇంటికి వెళ్ళాడు.
కాని చెట్టుగల వాళ్ళంటే ఎవరో తెలియ
లేదు. అందుచేత వాడు చెట్టుకు ఎదురుగా
నిలబడి, “అయ్యవారు నాలుగు టెంకా
యలు తెమ్మన్నారు,” అన్నాడు.

చెట్టు జవాబు చెప్పలేదు. చెట్టు అభ్యం
తరం చెప్పలేదు గదా అనుకుని నాగన్న

చెట్టెక్కి నాల్గు కొబ్బరికాయలు కోసి,
వాటిని తెచ్చి, అయ్యవారి కిచ్చాడు.

కాని కాస్సేపటికి గ్రామపెద్ద పచ్చి అయ్య
వారితో, “కొబ్బరికాయలు కావాలంటే
అడిగి మరీ కోసుకోరా ?” అని కోప్పడ్డాడు.

“బండవాడు మీతో చెప్పాడనుకున్నానే.
వాణ్ణి కోప్పడతా లెండి,” అని అయ్యవారు
గ్రామపెద్దను సమాధానపరిచి పంపేసి,
నాగన్నను పిలిచి, “టెంకాయలు ఎవరి
నడిగి తెచ్చావురా?” అని అడిగాడు.

“చెట్టు నడిగేసండి,” అన్నాడు నాగన్న.

“నీకు బుద్ది లేదురా. అందుకే, ‘చదువు
లేని మొద్దూ, కదలలేని ఎద్దూ,’ అన్నారు.
నువు పశువుల్ని కాయటానికి తప్ప ఇంకెం
దుకూ పనికిరావు. రేపటి నుంచి గౌడ్లను
కాయి,” అన్నాడు అయ్యవారు.

మర్నాటి నుంచి బండ నాగన్న అయ్య
వారి పశువులను మేప నారంభించాడు.