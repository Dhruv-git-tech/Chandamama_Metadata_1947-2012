“గుహలో వాళ్ళు మంట చేసింది వెలుగు కోసం కాదు, మన కళ్ళల్లో అంత పాగా, దుమ్మూ కొట్టి ఆక్కణ్ణించి పారి పోయేందుకు. నాకు వాడు దొరుకుతాడన్న నమ్మకం లేదు. అయినా ప్రయత్నం చేసి చూద్దా మంటా వా, కేసరీ?” అన్నాడు శిఖిముఖి.

“దొరక్క మాయమైపోతాడా? వాడే మన్నా ఆకాశభూతమా?” అన్నది నాగు మల్లి వినురుగా.

“నాగుమల్లి బాగా చెప్పింది, శిఖీ! ఇక బయల్దెరుదాం,” అంటూ విక్రమకేసరి ముందుండి దారి తీశాడు. అతడు లోగడే పూజారి వున్న గుహ చూసిన వాడు కావటం చేత, దారికోసం వెతుక్కోవలసిన అవ సరం లేకుండా పోయింది.

కొద్దిసేపటి తరవాత వాళ్ళు గుహను సమీపించేసరికి, గుహా ముఖాన్ని దట్టంగా పొగ కమ్మి వుండటం వాళ్ళ కంటబడింది. ఆ పొగ చూస్తూనే శిఖిముఖి, “ఆ దుష్టుడు లోపల లేదు. అంత పొగలో ఏ ప్రాణీ అట్టే కాలం బతకదు,” అన్నాడు.

“అయితే వాడు తప్పించుకు పోయి నట్టేనా?” అన్నాడు విక్రమకేసరి నిరుత్సాహపడిపోతూ.

శిఖిముఖి జవాబిచ్చేంతలో, వాళ్ళ వెంట పున్న శబరుడు ఒక ఎత్తయిన కొండరాతి మీద నిలబడి, “దొరా! పొగ యిక్కణ్ణుంచే కాదు, గుహ వెనక మరి రెండు మూడు చోట్ల నించి కూడా వస్తున్నది,” అని పెద్ద కేకపెట్టాడు.

“అంటే, ఆ దుర్మార్గుడు పారిపోయేం దుకు గుహలో మరికొన్ని రహస్య మార్గాలున్నవన్నమాట. కేసరిదొర కావిలి పెట్టిన ఇద్దరు శబరవాళ్ళు ఏం చేస్తున్నారు? నిద్రపోతున్నారా లేకపోతే వాళ్ళను కూడా పూజారి భుజానేనుకు పోయాడా?” అన్నది నాగుమల్లి అవహేళన చేస్తున్నట్టు.