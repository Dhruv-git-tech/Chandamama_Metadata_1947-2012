అనుభవజ్ఞుడి అవసరం

పట్టంలోని రాజవీధిలో ముకుందయ్య, గోవిందయ్య అనే ఇద్దరు భాగస్థులుగా, ఒక చెప్పుల దుకాణం ప్రారంభించారు.

దుకాణం ప్రారంభమైన మర్నాడు ముకుందయ్య, గోవిందయ్యతో, “దుకాణంలో మన దగ్గర పనిచేయడానికి కుర్రవాడు అవసరం కదా! అందుకని, నేనెరిగిన కిష్టయ్య అనే కుర్రవాణ్ణి రేపటి నుంచి పనికి రమ్మని చెప్పాను. వాడికి రెండు వందలు జీతంగా ఇస్తామని కూడా చెప్పాను,” అన్నాడు.

దానికి గోవిందయ్య తలాడించి, “అలాగ! నువ్వు చేసినపనే నేనూ చేశాను. ప్రకాశం అనే కుర్రాడిని పనికి రమ్మని చెప్పాను. వాడికి మంచి తెలివితేటలతో పాటు, మన దుకాణం లాంటిదుకాణాల్లో లోగడ పనిచేసిన కొంత అనుభవం కూడా వుంది. అందుకనివాడికి నెలకు మూడు వందలు జీతం ఇస్తామని చెప్పాను,” అన్నాడు.

“మొత్తం మీద ఒకళ్ళకు తెలియకుండా ఒకళ్ళం, పనికుర్రాళ్ళను మాట్లాడేశాం,” అని, ముకుందయ్య కొంచెం ఆగి, “తక్కువ జీతా నికి వచ్చే కిష్టయ్యనే పనిలోకి తీసుకుందాం. ఈ కిష్టయ్య అనేవాడికి లోగడ అనుభవం లేకపోయినా, చెప్పినది చప్పున గ్రహించి ఆ పని చేయగలడు. మన దుకాణానికి వచ్చిన జేరగాళ్ళకు, అడిగిన చెప్పులు వాళ్ళ కాళ్ళ దగ్గర పెట్టడానికీ, వాళ్ళు కొనదలచిన వాటిని పదిలంగా పాట్లం కట్టిఇవ్వడానికీపెద్ద తెలివి తేటలూ, అనుభవమూ కావాలనుకోను! రేపు ఆ ప్రకాశం అనేవాడు దుకాణానికి వచ్చిన ప్పుడు, నేను వాడికి ఏదో సర్దిచెప్పి పంపేస్తా నులే, నువ్వేమీ విచారించకు,” అన్నాడు.

“పంద రూపాయల తేడా గురించి కాదు. ఇద్దరినీ పనిలోకి తీసుకుని, ఒక నెలరోజుల పాటు పరీక్షించి, పనికొచ్చేవాణ్ణి వుంచి రెండో వాణ్ణి పంపేద్దాం!” అన్నాడు గోవిందయ్య.