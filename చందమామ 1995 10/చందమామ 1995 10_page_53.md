మనదేశపు కోటలు - 9
చ్యవనుడు

భృగుమహర్షిభార్య పులోమ ఆశ్రమంలో ఒంట
రిగా ఉన్నప్పుడు ఒక రాక్షసుడు ఆమెను అప
హరించడానికి వచ్చాడు. గర్భిణిగా వున్న ఆమె
కడుపు నుంచి మగబిడ్డ ఆగ్రహంతో బయటకు
దూకి రాక్షసుడితో యుద్ధానికి తలపడ్డాడు. రాక్ష
సుడు భయసడి పారిపోయాడు. నెలలు నిండ
కముందే పుట్టిన ఆ బిడ్డకు చ్యవనుడని పేరు
పెట్టారు.

చ్యవనుడు పెరిగి పెద్దవాడై, నర్మదా నదీ
తీరంలో కూర్చుని ధ్యాన నిమగ్నుడైపోయాడు.
అతని చుట్టూ పుట్టలు పెరిగాయి. ఎప్పుడో
కళ్ళు తెరవడం తప్ప అతనిలో చలనం కూడా
సన్నగిల్లింది!

ఒకనాడు శర్యాతిరాజు తన పరివారంతో ఆ
మార్గంగుండా వెళుతూ, ఒక కొలను చూసి,
అక్కడ ఆగాడు. పిన్నవయస్కులైన రాకుమారులు
పుట్టనుంచి మెరుస్తూన్న కళ్ళకేసి, గులకరాళ్ళు
విసిరారు. ఆగ్రహించిన ముని, పిల్లల తల్లిదండ్రు
లను శపించాడు. వెంటనే వాళ్ళు అనారోగ్యం

పాలయ్యారు. రాజు వచ్చి మునికి సమస్కరించి,
క్షమించమని వేడుకున్నాడు. ముని శాంతించి,
శాపాన్ని ఉపసంహరించుకున్నాడు. కాని రాజు
పక్కనే నిలబడి వున్న రాకుమార్తె సుకన్యను తన
కిచ్చి వివాహం చేయాలన్నాడు. వృద్ధుడైన మునికి
తన కుమార్తెనెలా ఇవ్వడమని రాజు శంకించాడు.
కాని రాకుమారి సుకన్య అందుకు సమ్మతించి
చ్యవనుడి భార్య అయింది.

కొన్నాళ్ళకు దేవ వైద్యులయిన అశ్వినీదేవతలు
చ్యవనుడి ఆశ్రమానికి అతిథులుగా వచ్చారు.
దంపతుల మధ్య వున్న వయోభేదాన్ని చూసి,
వృద్ధుడయిన చ్యవనుడికి యౌవనం ప్రసాదిస్తా
మన్నారు. అయితే, అందుకు సుకన్య ఒక పరీ
క్షకు నిలవాలన్నారు. సుకన్య సరే అన్నది.

అశ్వినీదేవతలూ, చ్యవనుడూ సమీపంలో
వున్న కొలనులో మునిగి లేచారు. చ్యవనమునికి
యౌవనం సంప్రాప్తించింది. అయితే, చ్యవన
మునితో సహా అశ్వినీదేవతలు కూడా చూడడానికి
వయోరూపలావణ్యాలలో ఒకేవిధంగా ఉన్నారు!

సుకన్య ఆ ముగ్గురిలో తన భర్తను గుర్తిం
చింది. పరీక్షలో నెగ్గినందుకు ఆమెను అశ్వినీ
దేవతలు దీవించి వెళ్ళిపోయారు.

చ్యవనముని రచించిన ప్రార్థనా శ్లోకాలు
కొన్ని ఈనాటికీ పరించబడుతున్నాయి.