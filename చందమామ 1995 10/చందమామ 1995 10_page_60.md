భార్యతో, “మీ అమ్మకు బాగా జబ్బు చేసింది. పరిస్థితి కిందా మీదుగా వుంది. ఈ సంగతి నీకు చెప్పేందుకు పనివాణ్ణి అప్పుడే పంపారే! వాడింకా కబురందించలేదా?” అన్నాడు.

ఈ వార్త వింటూనే రామబ్రహ్మం, భార్య పుట్టెడు దిగులుతో పట్నం బయలుదేరి పోయారు. కనకం తన పథకం పారిసందుకు సంతోషించి, ఒక బండి నిండుగా మిఠాయిలు నింపుకుని, సింగన్న తోడు రాగా పున్నమిరాత్రి కీచుకీచు పిశాచాలు వచ్చే సముద్ర తీరానికి వెళ్ళింది.

బాగా పాద్దుపోయాక పిశాచాలఓడ దివి టీల వెలుగుతో తీరం చేరింది. స్వదేశీ పిశాచం బాణాకర్ర ఆసరాతో వంగి వంగి నడుస్తూ, కనకం వాళ్ళ దగ్గరకు వచ్చి, “ఆ కుర్ర కుంక ఏడి?” అన్నది.

కనకం తడుముకోకుండా, “ఆ కుంకగాడికి కళ్ళు నెత్తికొచ్చాయి. కీచుకీచు పిశాచాల మీది భక్తి గౌరవాలతో మేం బండెడు మిఠాయిలు తెచ్చాం!” అన్నది.

దానికి స్వదేశీపిశాచం చిన్నగా మూలిగి, “ఇంకెక్కడి మిఠాయిలు! ఇంకెక్కడి కీచు కీచు పిశాచాలు! వాడు తెచ్చిన సున్నివుం డలు తిని, ఏనాడూ అలాంటివి తినే అల వాటు లేకపోవడంతో, పిశాచాలన్నీ జబ్బుపడి పోయినై. వాళ్ళ నాయకుడు నన్ను తన్ని తరిమేశాడు. నాకిక ఈ స్వదేశమే గతి!” అంటూ కుంటుతూ ఎగిరి, దూరంగా వున్న సరుగుడు తోటలోకి వెళ్ళిపోయింది.

ఇదిచూసి సింగన్న, “కనకం, మన దురాశే మనని చెరిపింది! ఉన్న డబ్బుచాలక అప్పుకూడా చేసి, బండెడు మిఠాయిలు తయారు చేశాం,” అన్నాడు రెండు చేతులతో తల పట్టుకుంటూ.

జరిగినదానికి ఒక్కక్షణం నివ్వెరపోయి, “ఇక వదులు! ఇప్పట్లో మనం ఊరు ముఖం చూడలేం. మా పుట్టింటికి పోయి కొన్నాళ్ళు వుందాం,” అంటూ మిఠాయిలున్న బండికేసి బయలుదేరింది.

సింగన్న తలవంచుకుని భార్య వెనక నడిచాడు.