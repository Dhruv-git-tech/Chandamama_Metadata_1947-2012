బయలుదేరటానికే నిర్ణయించుకున్నాను," అన్నాడు.

ధర్మరాజు సరేననక తప్పలేదు. అర్జునుడు అరణ్యవాసానికి తగిన విధంగా జుట్టూ, కట్టూ అమర్చుకుని అరణ్యానికి బయలుదే రాడు. అతనితోబాటు అనేకమంది బ్రాహ్మణులు, పుణ్యకథలను చెప్పే పౌరాణికులూ బయలుదేరాడు. వారందరితోనూ కలిసి అర్జునుడు అనేక తీర్థాలు సేవించి, కొంత కాలా నికి గంగాద్వారం చేరాడు.

అక్కడ అనేకమంది మునులు గంగలో స్నానాలు చేసి, అగ్నిని అర్చించి, అందులో ఆహుతులు వేస్తున్నారు. అది చూసి అర్జునుడు చాలా ఆనందంపొంది, తాను కూడా స్నానం చేసి, దేవతర్పణాలూ, పితృతర్పణాలూ అగ్నిలో వేల్చుదామనుకుని స్నానం చెయ్యటానికి నదిలో దిగాడు.

ఆ సమయంలో ఉలూపి అనే నాగకన్య అర్జునుడి అందం చూసి ఆకర్షించబడి, నీటిలోనే అతన్ని పట్టుకుని, నీటిలోకి లాగి నాగ లోకానికి తీసుకుపోయి, ఒక దివ్యమైన భవనం చేర్చింది.

అర్జును డామెను చూసి అశ్చర్యంతో, “ఏమిటి నీ సాహసం? అయినా నువ్వు ఎవ తెవు? ఎవరి కూతురివి? ఇది ఏ దేశం?” అని అడిగాడు.

“నాధా, నేను నాగులలో ఐరావత కులానికి చెందిన కౌరవ్యుడు అనే నాగరాజు కుమార్తెను.

నా పేరు ఉలూపి. మన్మధుడి లాటి నిన్ను చూసి అభిమానించి, మా నాగులకుండే శక్తుల ప్రభావంతో నిన్ను ఇక్కడికి తెచ్చాను. నా కోరిక తీర్చిసంతానం పొందు,” అన్నది ఉలూపి.

“చూడు, ఉలూపీ, కారణాంతరం వల్ల నేను బ్రహ్మచర్యం అవలంబించి తీర్థయాత్ర లతో కాలక్షేపం చేస్తున్నాను. నన్ను ప్రతభంగం చెయ్యమని నువ్వు అడగటం అధర్మం. నీ మాట ఎలా ఉన్నా నాకు దాని మూలంగా మహాపాపం చుట్టుకుంటుంది,” అన్నాడు అర్జునుడు.

కాని ఉలూపి ఆ మాటకు ఒప్పుకోక, “ద్రౌపది విషయంలో మీ అన్నదమ్ములు