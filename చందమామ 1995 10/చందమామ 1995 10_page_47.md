పడటం లేదు. ఆవులు పోవటంతో నా ధర్మ కర్మలు నిలిచిపోయాయి. దయచేసి వాటిని నాకిప్పించు,” అన్నాడు బ్రాహ్మణుడు దీనంగా.

“నీఆవులను నీకిప్పిస్తాను, ఇక్కడే వుండు. దొంగలు ఎటు వెళ్లారో చూపటానికి నావెంట వత్తువుగాని,” అంటూ అర్జునుడు ధనుర్చాణాలు తీసుకురావటానికి ధర్మరాజు ఇంట్లో ప్రవేశించాడు.

కాని అంతలోనే అర్జునుడికి తమనియమం గుర్తు వచ్చింది. ద్రౌపది ధర్మరాజుకు భార్యగా ఉంటున్నది. అలాంటప్పుడు తానువారి ఇంట ప్రవేశిస్తే నియమభంగ మవుతుంది. నియమ భంగమవుతుందని విల్లుబాణాలు తెచ్చుకోవ డంలో ఆలస్యం చేస్తే కార్యభంగం అవు

తుంది. నియమభంగమైతే శిక్ష అనుభవించ వచ్చు గాని కార్యభంగం కానివ్వరాదనుకుని అర్జునుడు, ధర్మరాజూ ద్రౌపదీ ఏకాంతంగా ఉన్న మందిరం ప్రవేశించి, ధర్మరాజు అను మతితో ధనుర్భాణాలు తీసుకుని, బ్రాహ్మణుణ్ణి వెంటబెట్టుకుని వెళ్ళి, దొంగలతో పోరాడి జయించి, వారు ఎత్తుకుపోయిన గోవులను బ్రాహ్మణుడికి తిరిగి ఇప్పించాడు.

అర్జునుడు ఇంటికి తిరిగి వచ్చి పెద్దల ప్రశంసలందుకుని, వారికి నమస్కారాలు చేసి, ధర్మరాజు వద్దకు వెళ్ళి, “నియమాన్ని ఉల్లంఘించి, నువ్వు, ద్రౌపదీ ఉన్న మందిరం ప్రవేశించాను గనక ఒక ఏడాది పాటు వన వాసమూ, తీర్థయాత్రలూ చేస్తాను, అనుమతి ఇయ్య,” అన్నాడు.

ఈ మాటలకు ధర్మరాజు నొచ్చుకుని, “అర్జునా, పెద్దవాళ్ళు భార్యలతో ఏకాంతంగా ఉన్న చోటికి చిన్నవాళ్ళు రావటం తప్పుకాదు. అంతేకాక, ఆ బ్రాహ్మణుడి అవసరం కొద్దీ నువ్వు రావటం జరిగింది. అందువల్ల మేలే జరిగింది గనక, అది ఏమాత్రం తప్పు పని కాదు. నా మాట అంటే నీకు లక్ష్యం ఉన్నట్ట యితే ఈ తీర్థయాత్ర ఆలోచన మానుకో,” అన్నాడు.

ఆ మాటకు అర్జునుడు, “ఒకరు తప్పు చేస్తే మనం శిక్షిస్తాం. అలాటి మనమే తప్పు చేసి, ఏదో సాకు చెప్పి శిక్ష తప్పించుకోవటం తగని పని. నన్ను ఆపవద్దు, నేను తీర్థయాత్రకు