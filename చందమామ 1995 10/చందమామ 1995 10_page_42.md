ఇందుకు ముకుందయ్య, సరే అని తల వూపాడు. మర్నాడు కిష్టయ్య, ప్రకాశం ఇద్దరూ పనిలోకి వచ్చారు.

వారం రోజుల తర్వాత ఒకనాడు, శ్రీమంతు డైన పెద్దమనిషి ఒకాయన దుకాణానికి వచ్చి, మంచిఖరీదైన చెప్పులను తీసుకున్నాడు. వాటి ధరఅరవైరూపాయలు. తీరాఆయనడబ్బు ఇవ్వబోయేసరికి ఇరవైరూపాయలు తక్కువయినై.

శ్రీమంతుడు హుందాగా, ముకుందయ్యతో, “సమయానికి చాలినంత డబ్బు జేబులో లేదు. చెప్పులను పాట్లం కట్టించి, దుకాణం పక్కన వున్న నా గుర్రబ్బండిలో పెట్టించండి. ఇంటికి వెళ్ళగానే, మిగతా ఇరవై రూపాయలు పనివాడితో పంపుతాను,” అన్నాడు.

ఇది విని ముకుందయ్య సంశయంలో పడ్డాడు. ఈవచ్చిన పెద్దమనిషి ఎవరో అతడికి తెలియదు. ఇరవై రూపాయలు అరువుఇస్తే, ఆడబ్బు తిరిగి అందుతుందో లేదో? కాదంటే ఆయనతనకు అవమానంజరిగినట్టేభావిస్తాడు!

యజమాని సంశయిస్తున్న సంగతి గ్రహించిన ప్రకాశం, ఆయన సంశయించనవసరం లేదన్నట్టు సైగ చేశాడు. దానితో ముకుందయ్య శాంతపడి, సంపన్నుడితో, “అయ్యా, ఈ ఇరవై రూపాయలవిషయంపట్టించుకోకండి. చెప్పుల్ని తీసుకు వెళ్ళండి,” అన్నాడు.

ఇంతలో ప్రకాశం, ఆయనతో, “తమరు వెళ్ళి బండిలో కూర్చోండి. నేనీచెప్పుల్ని పాట్లం కట్టి తెచ్చి బండిలో పెడతాను,” అన్నాడు.

తర్వాత ప్రకాశం చెప్పుల పాట్లం తీసుకు పోయి బండిలో పెట్టివచ్చాడు. అప్పుడు ముకుందయ్య, వాడిని, “ఎవరా పెద్దమనిషి? ఆయన నీకెలా తెలుసు?” అని అడిగాడు.

“ఆయన గురించి మీకేంత తెలుసో, నాకూ అంతే తెలుసు!” అన్నాడు ప్రకాశం.

ఇది వింటూనే ముకుందయ్య అగ్గిమీద గుర్గిలంలా అయిపోయి, “ఆయనెవరో ఏమిటో తెలియకుండానే హామీగా నిలబడ్డావన్నమాట? నిన్ను నమ్మి ఆయనకు అరువు పెట్టాను. ఆ సామ్ము వసూలు కాకపోతే, దాని కింద నీ జీతం మొత్తం మినహాయించుకుంటాను. ఆ తర్వాత నిన్ను దుకాణంలోంచి ఇంటికి పంపేస్తాను,” అంటూ కేకలు వేశాడు.