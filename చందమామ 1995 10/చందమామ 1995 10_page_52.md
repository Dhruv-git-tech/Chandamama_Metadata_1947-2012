చందమామ
అనుబంధం - 84

మనదేశపు
చెట్లు

గంగరావి

బ్రిటిష్ నావికుడు కేస్టన్ కుక్ 1769వ
సం॥లో పసిఫిక్ మహాసముద్రంలోని టాహిటీ
దీవిని చేరినప్పుడు అక్కడి ఆలయాల సమీపంలో
ఆకర్షణీయమైన పూలతో కొన్ని చెట్లు కనిపిం
చాయి. ఆయన వాటికి 'థెస్సీసియా' అని పేరు
పెట్టాడు. గ్రీకు భాషలో థెస్సీసియా అంటే
‘దివ్యమైన' అని అర్థం. మన దేశంలో ముఖ్యంగా
దక్షిణ భారతదేశంలో ఈ చెట్లు అక్కడక్కడ
కనిపిస్తాయి. ఈ చెట్లను ఆంగ్లంలో పోర్షియా
చెట్లు, టులీప్ చెట్లు అని పిలుస్తారు. ఏటి
కొమ్మలు గుబురుగా చూడడానికి గొడుగులా
ఉండడం వల్ల 'అంబ్రెల్లా ట్రీస్' అని కూడా
అంటారు. ఈ గంగరావి చెట్లను తమిళంలో
పూ అరసు అనీ, కన్నడంలో అరసి అనీ, మల
యాళంలో చందామర అనీ అంటారు. హిందీ,
మరాతీ, గుజరాతీ భాషలలో భేండీ అని
అంటారు. బెంగాలీ, పంజాబీ భాషలలో పరాష్
అని అంటారు.

వృక్షశాస్త్రంలో దీనిని 'థెస్సీసియాపాల్నీ'
అని అంటారు. దీని ఆకులు మందంగా, మెత్తగా
గుండె ఆకారంలో కొనలు మొనదేలి వుంటాయి.
ఆకులు రాలినా చెట్లు మాత్రం ఎప్పుడూ పచ్చ
గానే కనిపిస్తాయి.

పువ్వులు పనుపుపచ్చ రంగులో కాంతివం
తంగా ఉంటాయి. లోపలి భాగాలు ఎర్రగా
ఉంటాయి. అవి క్రమేణా ముదురు ఎరుపు

రంగుకు మారతాయి. కాయలు పచ్చగానూ,
గుండ్రంగానూ ఉంటాయి. ముదిరి పండేప్పుడు
నలుపు రంగుకు మారతాయి. చెట్లు ఏడాది
పొడవునా పూచినప్పటికీ, శీతాకాలంలో పూత
ఎక్కువగా కనిపిస్తుంది.

దీని కలప చాలా దృఢమైనది. నీళ్ళకు
తట్టుకునే స్వభావం కలది గనక పడవలూ,
ఓడరేవులలోని సామగ్రి తయారీకి దీనిని ఉప
యోగిస్తారు. బండిచక్రాలు, పెట్టెలు మొదలైన
వాటిని చేయడానికి కూడా ఈ కలపను ఉప
యోగిస్తారు. గంగరావి ఆకులూ, పువ్వులూ,
కాయలూ, పళ్ళూ, వేళ్ళూ, బెరడూ అన్నిటికీ
కొన్ని ఔషధగుణాలు ఉన్నాయి.