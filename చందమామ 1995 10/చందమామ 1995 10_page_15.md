నిస్వార్థమైన కోరిక!

దేశాలుపట్టి తిరుగుతున్న వృద్ధుడాకడికి, ఒకకొండ ప్రాంతానఎండలోమెరుస్తూ సీసా ఒకటి కనిపించింది. వృద్ధుడు, ఆ సీసా తీసుకుని మూత తీయగానే, భూతం ఒకటి ఫెళ్ళున బయటికి దూకి, “నాకు బంధ విముక్తి కలిగించావు! నీ కోరిక ఒకటి తీర్చదలిచాను. అది నిస్వార్థమైనదని, నాకు నమ్మకం కలగాలి. దేశానికి రాజు కావాలనో, ఏ రాజకుమారి కావాలనో కోరితే మాత్రం, నేను తీర్చను,” అన్నది.

ఆ వృద్ధుడు వెంటనే, “ఏబై ఏళ్ళ క్రితం నాకూ, నా సోదరుడికి మధ్య కలతలు వచ్చి విడిపోయాం. ఇప్పుడు వాడు నన్ను సోదరభావంతో ఆదరించేలా చెయ్యి,” అని కోరాడు.

“ఆహా¹, ఎంత అపూర్వమైన సోదరపేమ!” అంటూ భూతం మాయమై, మళ్ళీ ప్రత్యక్షమై, “నీ కోరిక తీర్చాను. నీ సోదరుడు నిన్ను వెతుక్కుంటూ వస్తాడు,” అన్నది.

వృద్ధుడు ఏదో అనుమానం వచ్చినవాడిలా తల గోక్కుంటూ, “ఈ కోరికలో స్వార్థం వున్నదని ఉప సంహరించుకోవు గదా?” అని ప్రత్తించాడు.

“అలా ఎన్నటికీ చేయను. ఏనాడో విడిపోయిన సోదరుడి సాన్నిహిత్యం కోరుకుంటున్నావు! మునలి తనం మీదవడడంవల్ల, ఏ క్షణంలోనైనా చచ్చిపోతానన్న భయం వల్లనా?” అని అడిగింది భూతం.

ఈసారి వృద్ధుడు పట్టరాని సంతోషంతో పెద్దగా నవ్వి, “అలాంటి భయం నాకేంటేదు. నా సోదరుడు నాకన్న పదేళ్ళు పెద్ద. ఈ దేశానికి రాజైన వాడికి సంతానం లేదు. వాడికి ఏకైక వారసుణ్ణి నేనే!” అన్నాడు.

ఆ జవాబు విని భూతం, “జౌరా!” అంటూ పెద్దగా కేక పెట్టి, కొండలకేసి ఎగిరిపోయింది. —ఆర్. సత్య