చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

సహనం - సమభావం

ప్రపంచ దేశాల దృష్టిని ఒక నిర్దిష్టమైన సమస్య మీదికి మళ్ళించడానికి,
ఐక్యరాజ్య సమితి ఒక్కొక్క సంవత్సరాన్ని ఒక్కొక్క పేరుతో ప్రకటిస్తున్నది.
ఆవిధంగా గత సంవత్సరాన్ని కుటుంబ సంవత్సరంగానూ, ఈ సంవత్సరాన్ని
సహన సంవత్సరంగానూ ప్రకటించింది.

1979వ సంవత్సరాన్ని అంతర్జాతీయ బాలల సంవత్సరంగా ప్రకటించి,
బాలల అభివృద్ధికి దోహదం చేసే అనేక పథకాలను రూపొందించింది.
బాలల హక్కుల సంరక్షణకు వివిధ సదస్సులూ, సమావేశాలూ ఏర్పాటు
చేసింది. 1994వ సంవత్సరాన్ని కుటుంబ సంవత్సరంగా ప్రకటించి,
కుటుంబ సభ్యుల మధ్య ఉండవలసిన పరస్పర అవగాహన, అనుగాగం
మొదలైన వాటి ప్రాముఖ్యతను చాటింది. ప్రజల మధ్య ఉండవలసిన
సహనం, ఓర్పు మొదలైన ఉన్నత గుణాల అవశ్యకతను తెలియజెప్పడానికి
1995వ సంవత్సరాన్ని సహన సంవత్సరంగా ప్రకటించింది.

వివిధ సంస్కృతులకు, సంప్రదాయాలకు, భషలకు, అవసరాలకు
నిలయమైన మానవ సమాజంలో భిన్న అభిప్రాయాలూ, పరస్పర విరుద్ధ
భావాలూ నెలకొనడంతో ఆచ్ఛర్యం లేదు. అయితే, వాటి పట్ల సహన
భావంతో మసలుకోవడంలోనే మనిషి బౌన్నత్యం ఉన్నది. ఒక విషయాన్ని
గాని, సమస్యను గాని భిన్న కోణాల నుంచి పరిశీలించినట్టయితే ఈ నిజం
విశదమవుతుంది. సహనం మానవత్వానికి గీటురాయి!

సహనం, సమభావం అన్నవి మత సంబంధమైన విషయంలో మరీ
ముఖ్యం. మతాన్ని ఆత్మ జ్ఞాన సాధనంగా భావించిన మహాత్మా గాంధీ, "అన్ని
మతాలనూ నేను సమభావంతో చూస్తాను. ఎందుకంటే అవన్నీ చాటేవి ఒక
సత్యాన్నే!" అన్నాడు. ప్రపంచానికి సర్వమత సామరస్యాన్ని, సహనాన్ని, సమ
భావాన్ని ప్రబోధించిన మహాత్మాగాంధీ 125వ జన్మదిన వేడుకలను ఈ సంవ
త్సరం జరుపుకుంటున్నాము. యాదృచ్ఛికంగా ఈ సంవత్సరాన్నే - ఐక్యరాజ్య
సమితి సహన సంవత్సరంగా ప్రకటించడం సంతోషించతగిన విషయం.

సంపుటి : 97

అక్టోబర్ '95

సంచిక : 4

విడిప్రతి : 5.00

సంవత్సర చందా : 60.00