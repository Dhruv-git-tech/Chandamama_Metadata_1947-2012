రామబ్రహ్మం ఇలాంటి వాతావరణంలో
ఏనాడూ ఒంటరిగా ప్రయాణం చెయ్యలేదు.
వాడు బిక్కుబిక్కుమంటూ ఇటు సముద్రం
కేసీ, అటు సరుగుడు చెట్లకేసీ తల తిప్పి
చూస్తూ, కొంతదూరం నడిచి ఆయాసంతో
ఒకచోట బుట్ట పక్కన పెట్టుకు కూర్చున్నాడు.

ఆ మరుక్షణం, పెద్ద దివిటీల వెలుగుతో పాతకాలం నాటి ఒక తెరచాపల ఓడ, వాడున్న చోటుకు వచ్చి ఆగింది. ఓడలోంచి విదేశీ దుస్తుల్లో వున్న పది పిశాచాలు, కీచు కీచు, పీసు పీసుమనే ఏదో భాషలో మాట్లాడు కుంటూ ఒడ్డుకు దిగినై. వాటి వెనక నల్లగా తుమ్మమొద్దులా వున్న పిశాచం ఒకటి, చేతిలో వున్న బాణాకర్రను గిరగిరా తిప్పుతూ ఒడ్డుకు దూకింది.

ఇది చూస్తూనే రామబ్రహ్మానికి భయంతో
ఒళ్ళంతా జలదరించింది. “పాతిక రూపా
యలు మిగుల్చుకునేందుకు ప్రాణాన్ని
ఫణంగా పెట్టాను. కొత్తగా కాపరానికి వచ్చిన
కావేరికి అన్యాయం జరిగిపోయింది! అయినా,
మానవ ప్రయత్నం, దేవుడి సాయం!” అను
కుంటూ వాడు, సున్నిఉండలబుట్ట, నెత్తి
నెత్తుకుని పారిపోబోయాడు.

అయితే, ఇంతలో స్వదేశీ నల్లపిశాచం
పరుగున వచ్చి, బాణాకర్రతో వాడి దారిని
అడ్డగించి, “ఒరే, బాబూ! పారిపోకు. పరాయి
దేశ పిశాచాల ముందు మనకు అవమానం.
అవి పరాసూ, బుడతకీచుపిశాచాలు. నేను
స్వదేశీ పిశాచాన్ని. బతికుండగా విదేశాలకు
వెళ్ళాలనే కోరిక తీరక, చచ్చి ఈ పిశాచాలుండే