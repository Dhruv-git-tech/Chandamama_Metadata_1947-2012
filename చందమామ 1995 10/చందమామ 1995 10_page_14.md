విశాలనగరంలో అడిగిన ప్రశ్నలే అడిగింది. అప్పుడు వజ్రసేనుడు, ఆమెతో, “నీక్కలిగిన అనుమానాలను దాచకుండా అడగడం మేలే అయింది. లేకపోతే కొడుకుల మధ్య, నేనేదో పక్షపాతం చూపుతున్నానన్న బాధ నీకు మిగిలి పోయేది! వినయపాలుడిలో, వ్యాపార విషయాల గురించి సొంత నిర్ణయాలు చేసే గుణంలోపించింది. ఇతరుల మీద ఆధారపడే ఈ లక్షణాన్ని వాడిలో బాల్యం నుంచీ నేను గమనిస్తూనే వున్నాను. అందుకే, అక్కచెల్లెళ్ళలో తెలివి మంతురాలైన మాళవికను వాడికి భార్యగా చేశాను,” అని ఇంకా ఏదో చెప్పబో తూండగా రూపమతి అయిష్టంగా తలాడించింది.

ఇది గమనించిన వజ్రసేనుడామెను, “నీకేదో కొత్త అనుమానం కలిగినట్టున్నది! ఏమిటది?” అని అడిగాడు.

“మీరన్నట్టుమాళవికఅంతతెలివిగలదైతే, వినయుడికి తగిన సలహాలిచ్చి సాయపడ వచ్చు గదా? మరి అలా జరగలేదు,” అన్నది రూపమతి.

“అందుక్కారణంచెబుతానువిను!” అంటూ వజ్రసేనుడు ఒక్కక్షణం ఆగి, “నేనిక్కడుండగా తన సలహాలు వాడు పాటించడని మాళవిక గ్రహించింది. అందుకే, మనం విశాలనగరం వెళుతున్నామన్నప్పుడు, సరే కాదు అనకుండా ముభావంగా జవాబు చెప్పింది. అయితే, సూక్ష్మగ్రాహి అయిన విజయుడు ముందే నా పథకం అంతా ఊహించగలిగాడు. ఏది ఏమైతేనేం—వినయుడు మనం ఇక్కడ లేని కాలంలో, స్వతంత్రంగా ఆలోచించి వ్యాపార సమస్యలను పరిష్కరించుకోగల దక్షత సంపాదించాడు. నా నిర్ణయం ఫలించింది! ఇది జరిగాక, విజయుడు ఎక్కడో విశాలనగరంలో వుండవలసిన అవసరంలేదు. ఇక్కడే అన్న దమ్ములిద్దరూ ఒకరికి ఒకరుతోడుగా వుంటూ, వ్యాపారాన్ని సమర్థంగా నడపగలరు,” అన్నాడు.

ఇది విని రూపమతి ఎక్కడలేని ఆశ్చ ర్యంతో, “మాట మాత్రంగానైనా, నాతో చెప్పుకుండా ఎంత పెద్ద ఆలోచన చేశారండీ!” అంటూ భర్తను మెచ్చుకున్నది.