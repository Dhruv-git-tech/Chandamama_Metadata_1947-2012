ఈ మాటలు వినగానే గ్రీకులకు చైతన్యం
వచ్చినట్టయింది. వాళ్లు తమ ముఖాలకు
అడ్డం పెట్టుకుని వుండిన బట్టలు తొలగించి,
లేచి నిలబడి, రూపధరుడు తెచ్చిన దుప్పికేసి
చూశారు. వాళ్లు చేతులు కడుక్కుని దుప్పిని
వండటానికి ఉపక్రమించారు. చీకటి పడే
వరకూ వారు తింటూ, తాగుతూ గడిపి, ఆ
రాత్రికూడా తీరానే పడుకుని నిద్రపోయారు.

మర్నాడు తెల్లవారుతూనే రూపధరుడు తన అనుచరులను సమావేశపరిచి వారితో ఇలా అన్నాడు:

“మిత్రులారా, మనకీప్రదేశం కొత్త. తూర్పోదో, పడమర ఏదో కూడా తెలియదు. అలాటప్పుడు మనం ఏం చెయ్యాలి? నామటుకు నాకేమీ పాలుబోవటంలేదు. కాని చేతులు కట్టుకు కూచోలేం; ఏదో ఒకటి చెయ్యాలి. నేను ఈ సమీపంలో వున్న మిట్ట ఎక్కి చూశాను. ఇదొక లంక, కనుచూపు మేరలో ఎక్కడా మరొక తీరమన్నది నాకు కనిపించలేదు. ఈ లంక చూడబోతే ఇందులో కొండలూ గుట్టలూ ఆటే లేవు; లంకమధ్య చెట్లతోనూ, పాదలతోనూ కూడిన తోపు ఒకటి కనిపిస్తున్నది. దాని మధ్య ఎవరో వున్నారు. ఎందుచేత నంటే ఆ తోపు నుంచి ఆకాశంలోకి పాగ లేవటం నాకు కనిపించింది!”

ఈ మాటలు వినగానే రూపధరుడి అనుచ
రుల గుండెలు చల్లబడ్డాయి. ఇలాటి పరిస్థితి
లోనే వారు ఒకసారి ఫాలలోచనుల వాతా,

మరొకసారి నరభక్షకులైన రాక్షసుల వాతా
పడి ఉన్నారు. వారు దుఃఖం ఆపుకోలేక
కడవలుగా కన్నీరు కార్చసాగారు.

తరవాత రూపధరుడు తన అనుచరులను రెండు ముఠాలుగా విభజించాడు. ఒక ముఠాకు తాను నాయకుడుగా ఉండి, రెండవ ముఠాకు మాయావి అనే సాహసవంతుణ్ణి నాయకుడుగా పెట్టాడు. తోపులో ఉంటున్నదెవరో చూసి రావటానికి ఏ ముఠా వెళ్లాలనేది నిర్ణయించ టానికి రూపధరుడూ, మాయావీ వంతులు వేసుకున్నారు. వంతు మాయావిదయింది. వెంటనే మాయావి తన ఇరవై ఇద్దరు మను షులనూ వెంటబెట్టుకుని గొణుగుతూ, సణు గుతూ బయలుదేరాడు.