నువ్వు మొదట నాతో అన్నమాట ప్రకారం ఏదో ఒక విద్యలో నన్నోడించి, నన్ను నీ శిష్యుడిగా చేర్చుకోవాలి. అప్పుడే నిన్ను నేను మిగతా విద్యల్లో శిష్యుడుగా స్వీకరిస్తాను," అన్నాడు.

విమలుడు, ప్రతాపుణ్ణి బ్రతిమాలాలనుకు న్నాడు. కానీ అందుకు అహం అడ్డువచ్చింది. ప్రతాపుణ్ణి ఒక్కటంటే ఒక్క విద్యలోనైనా ఓడించాలని వాడికి పట్టుదల కలిగింది. కానీ అది సాధ్యపడదని వాడు గ్రహించాడు. దానితో వాడికి అంతులేని మనోవ్యధ కలిగి, ఆత్మహత్య చేసుకోవాలని నగర సమీపాన పున్న నదీ తీరానికి వెళ్ళాడు. అక్కడవాడికి ఒక యోగి కనిపించి, వాడిని దిగులుకు

కారణం అడిగాడు. విమలుడు దాచకుండా అంతా చెప్పాడు.

“నాయనా! నీ ముఖంలో దివ్యతేజస్సు పుంది. వేదాంత విద్యను అభ్యసించు. అందులో నిన్నెవ్వరూ ఓడించ లేరు. చివరకు ప్రతాపుడంతటి వాడు కూడా, నీ ముందు ఓటమిని అంగీకరించ గలడు,” అన్నాడు యోగి.

విమలుడికి తిరిగి ఉత్సాహం వచ్చింది. వాడు ఆరు నెలల పాటు యోగి వద్ద వేదాంతసారం గ్రహించాక, ఆయనను, “స్వామీ! వేదసారం అనంతం. అయితే నాకి ప్పటికి జ్ఞానోదయమయింది. నేను ప్రతాపుణ్ణి కలుసుకునేందుకు అనుమతి ఇవ్వండి,” అని కోరాడు.

“విజయోస్తు!” అన్నాడు విమలుడిని దీవిస్తూ యోగి.

విమలుడు నగరానికి తిరిగి వచ్చి, ప్రతా పుణ్ణి కలుసుకో గోరుతున్నట్టు కబురంపాడు. ఆ సరికి విమలుడి వేదాంతజ్ఞానం గురించి కొంత తెలుసుకుని వున్న ప్రతాపుడు మనసులో నవ్వుకుని, వాడిని ఆహ్వానిస్తూ కబురు చేశాడు.

ప్రతాపుడితో విమలుడు వేదాంత చర్చ చేయబోతున్నాడన్న వార్త, కార్చిచ్చులా నగరమంతా వ్యాపించింది. ఈ విశేషాన్ని చూసేందుకు పండితులూ, పామరులూ కూడా చాలా మంది వచ్చారు. అంతవరకూ