నువ్వదూరదేశం వెళ్లి ప్రయోజకుడివై కీర్తితెస్తే నేను చాలాసంతోషిస్తాను. నీకు ఏదేశం వెళ్ళాలని ఉన్నది?” అని అడిగాడు.

“నన్ను కాశికి పంపించండి!” అన్నాడు శశికేతుడు. ఆ పుణ్యక్షేత్రంలో మహాపాపులు విచ్చలవిడిగా సంచరిస్తూ ఉంటారని వాడు తన స్నేహితులు చెప్పగా విని వున్నాడు. కాశి నగరంలో పూజారికి దూరపుబంధు వొకాయన ఉన్నాడు. ఆయన పేర ఒక ఉత్తరం రాసి పూజారి వర్తకుడి కొడుకుకిచ్చాడు. దాన్ని తీసుకుని శశికేతుడు కాశికి బయలుదేరాడు.

పూజారి చేసిన ఆలోచన ఫలించినట్టే కన బడింది. ఎందుకంటే, కాశిలో ఉండే ఆయన బంధువు శశినిగురించి అప్పుడప్పుడూ మంచి గానే ఉత్తరాలు రాస్తూ వచ్చాడు. ఈ ఉత్తరాలను పూజారి పట్టుకుపోయి వర్తకుడికి చదివి వినిపించేవాడు. వర్తకుడూ, ఆయన భార్యా కూడా తమ కొడుకు ప్రయోజకుడవు తున్నాడని ఎంతో ముచ్చట పడ్డారు.

ఇంతలో పిడుగుపడ్డట్టయింది. కాశి నుంచి శశికేతుణ్ణి గురించి పూజారికి ఒక ఉత్తరం వచ్చింది. శశికేతుడికీ మరికొందరు తాగు బోతు జూదరులకూ ఏదో తగాదా వచ్చింది. దాని ఫలితంగా మిగిలిన వాళ్లు శశికేతుణ్ణి పొడిచి చంపారు.

దూరదేశం వెళ్లినా శశికేతుడు మారలేదన్నది పూజారికి స్పష్టమయింది. ఈ దుర్వార్తను తన స్నేహితుడైన వర్తకుడి చెవిని వెయ్యటం

ఎట్లాగో పూజారికి అర్థం కాలేదు. కానీ నిజం దాచి లాభం లేదు. వర్తకుడి భార్య అసలే రోగిష్టి మనిషి. ఒంటరిగా పిలిచి వర్తకుడితోనే ఈ మాట చెప్పటానికి నిర్ణయించాడు పూజారి. తన కొడుకు దుర్మరణం గురించి విని వర్తకుడు దిమ్మరపోయాడు. కాని ఆయన కన్నీరు కార్చి ఏడవలేదు. “ఇటువంటిదేదో జరుగుతుందని నేను చాలాకాలంగా అనుకుంటూనే ఉన్నాను. భయపడ్డంతా జరిగింది. దూరదేశం పంపితే వాడు మారతాడనుకున్నాం, కాని వాడు మారలేదు. మారే రకం కూడా కాదు!” అన్నాడాయన విచారంగా.

తరవాత ఆయన పూజారికేసి తిరిగి, “బాబూ! మీరీ సంగతి నా భార్యకుమటుకు