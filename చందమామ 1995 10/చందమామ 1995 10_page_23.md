చేతికర్ర

హేలాపురిలో రామావతారం సామాన్య గృహస్థు. ఒకనాడాయన భార్య ఏవో సరుకులు తెమ్మని పంపింది. రామావతారం నగరంలో చాలా దుకాణాలు తిరిగి, భార్య చెప్పిన సరుకులన్నీకొన్నాడు.
తీరా ఆ సరుకులన్నీ కూలివాడితో ఇంటికి మోయించుకొస్తూండగా, రామావతారం తన చేతికర్ర చేతిలో లేకపోవడం గమనించాడు.

ఆ చేతికర్రను, తను సరుకులు కొన్న ఏ దుకాణంలోనో మరిచిపోయి వుంటానని, రామావతారం వాడిని వెంటబెట్టుకుని, ప్రతి దుకాణానికీ వెళ్ళి, తన చేతికర్ర గురించి వాకబు చేశాడు.
కానీ ఏ దుకాణంలోనూ చేతికర్ర దొరకలేదు.

రామావతారం విసిగిపోయి తిరిగి వస్తూండగా, తను సరుకులు కొన్న మరొక దుకాణం కని పించింది. అతడు అక్కడికి వెళ్ళి, తన చేతికర్ర గురించి అడిగాడు.

ఆ దుకాణం వాడు, పక్కనే గోడకు ఆనించి వున్న చేతికర్రను తీసి రామావతారానికిస్తూ,
“అయ్యా, ఇదేగదా తమ చేతికర్ర?” అన్నాడు.

రామావతారం పరమానందంతో చేతికర్రను అందుకుని, “హేలాపురిలో వున్న దుకాణదారు లందరిలోనూ, మీరొక్కరే నిజాయితీపరులు. మిగతా వాళ్ళందరూ, నా చేతికర్ర లేదంటే లేద న్నారు!” అంటూ దుకాణంవాణ్ణి మెచ్చుకున్నాడు.

ఇది విని దుకాణంవాడు తెల్లబోయాడు.
—కోనే నాగవెంకట ఆంజనేయులు