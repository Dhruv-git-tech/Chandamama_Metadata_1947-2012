విడిచి పెట్టి వెళ్ళడానికి వినయుడూ, కోడలూ కూడా ఎంతమాత్రం ఒప్పుకోరు," అన్నది.

భార్య మాటలు విన్న వజ్రసేనుడు, "పోనీ, ఒక పని చెయ్యి. మనం కొన్నాళ్ళపాటు విజయుడి దగ్గర వుండడానికి వెళ్ళబోతున్నట్టు కోడలికి చెప్పిచూడు. ఆపని వినయుడు లేని సమయంలోనే చెయ్యి సుమా!" అన్నాడు.

రూపమతి ఒక్కక్షణం ఆగి, "సరే, మీ మాట ఎందుకు కాదనాలి? మీరు వినయుణ్ణి వదిలి వెళ్ళడానికి కోడలు ఒప్పుకోదు," అన్నది.

మర్నాడు వాడిన మొహంతో తన దగ్గరకు వచ్చిన రూపమతిని చూసి వజ్రసేనుడు, "ఏం, మాళవికకు చెప్పావా?" అని అడిగాడు.

"ఆ, చెప్పాను," అని కళ్ళనీళ్ళ పర్యంత మవుతూ, "ఏమంటుంది? అసలు ఆ పిల్లకు

మనం ఇక్కడ వుండడం ఇష్టం లేనట్టున్నది. ముందు మాట్లాడలేదు. తర్వాత – మంచిదే అత్తయ్యా! ఈయన ఎలాంటివారో, విజయుడు కూడా అలాంటి కొడుకేగదా! అని తప్పించు కున్నది," అన్నది రూపమతి.

"అయితే, ఇక ప్రయాణానికి నీకేమీ అభ్యంతరం లేనట్టేనా?" అని అడిగాడు వజ్రసేనుడు.

"బాగుంది. వినయుడు ఒప్పుకోవద్దూ?" అన్నది రూపమతి.

"వాణ్ణి ఒప్పిస్తాను. నేటికి పదవ రోజునే మన ప్రయాణం," అన్నాడు వజ్రసేనుడు.

ఆ మర్నాడు వజ్రసేనుడు, వినయుడితో తన ప్రయాణం గురించి చెప్పి, "నేను ఖచ్చి తంగా ఇన్నాళ్ళ తర్వాత తిరిగి వస్తానని చెప్పు