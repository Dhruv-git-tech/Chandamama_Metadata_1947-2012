ఏదో పని మీద బయటికిపోయి, అప్పుడే దుకాణానికి తిరిగి వచ్చిన గోవిందయ్య, ముకుందయ్య వేస్తున్న కేకలకు కారణం తెలుసుకుని, ప్రకాశాన్ని “ఆ పెద్దమనిషి ఎవరో కూడా తెలియకుండా ఎందుకు హామీగా నిలబడ్డావు? అసలు ఇక్కడ పనికి కుదరడంలో, నీ ఎత్తుగడ ఏమిటి?” అంటూ కోపంగా ప్రశ్నించాడు.

అందుకు ప్రకాశం వినయంగా, “అయ్యా! ఆయన మనకివ్వవలసిన ఇరవై రూపాయలకూ, ఆయన తీసుకుపోయిన చెప్పుల జతే హామీ! నేనాయనకిచ్చిన రెండు చెప్పులూ ఒకే కాలువి. ఆయనకు మన బాకీ తీర్చే ఉద్దేశం వున్నా లేకపోయినా, చెప్పులు మార్చు కోవడానికి తిరిగి రాక తప్పదు. అప్పుడు మనకివ్వవలసిన ఇరవై రూపాయలూ ఇవ్వకా తప్పదు,” అన్నాడు.

ఆ సాయంత్రం ప్రకాశం చెప్పినట్లే జరిగింది. శ్రీమంతుడు, దుకాణం ముందు బండిదిగి హడావిడిగా దుకాణంలోకి వచ్చి, ముకుందయ్య, గోవిందయ్యలతో, “మీ

పనివాడు అమాయకుడో, లేకఇలాంటి దుకాణాల్లో పనిచేయడానికి కొత్తవాడో తెలియడం లేదు. రెండూ ఒకే కాలి చెప్పులు బండిలో తెచ్చిపెట్టాడు,” అన్నాడు వినుగుపడుతూ.

ఆ వెంటనే ముకుందయ్య, “క్షమించాలి, పారబాటు జరిగిపోయింది!” అని శ్రీమంతుడికి క్షమాపణ చెప్పుకుని, ప్రకాశంతో, “ఏరా, ప్రకాశం! నీకు ఆ పాత పళ్ళదుకాణం అల వాట్లు పోలేదన్నమాట. అక్కడ కొనేవాళ్ళకు చిన్నా, పెద్ద అంటూ తేడా లేకుండా ఒకే ప్రమాణంలో వున్న పళ్ళు బుట్టలో వేస్తున్నట్టే, ఇక్కడ ఒకే మోస్తరుగా వుండే చెప్పులు పాట్లం కడుతున్నావన్నమాట!” అన్నాడు కోపంగా.

ఈమాటలకు శ్రీమంతుడు నవ్వుకుని, ముకుందయ్య ఇచ్చిన చెప్పులు తీసుకుని, బాకీ డబ్బు ఇచ్చి వెళ్ళిపోయాడు. తర్వాత ముకుందయ్య, ప్రకాశం తెలివితేటల్ని మెచ్చు కుని, గోవిందయ్యతో, “చేయవలసిన పని ఏదైనా అనుభవజ్ఞుడి వల్ల ఎలాంటి ప్రయోజనం వుంటుందో, ఇప్పుడు నాకర్థమైంది. ప్రకాశాన్నే పనికి వుంచేసుకుందాం!” అన్నాడు.