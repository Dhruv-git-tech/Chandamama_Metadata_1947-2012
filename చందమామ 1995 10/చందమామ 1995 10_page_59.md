నడిరాత్రి అయింది. నెత్తిన బుట్టతో తిరిగి
వచ్చిన భర్తను చూసి, ఏదో అనబోయిన
భార్యను, ముందు తలుపు వేసి రమ్మని
చెప్పి, రామబ్రహ్మం నట్టింట ఒక పంచె
పరిచి, దానిమీద బుట్టెడు బంగారు కాసులు
గుమ్మరించాడు.

ఇదిచూసి నోట మాటరాక గుడ్లప్పగించి
చూస్తున్న భార్యతో, రామబ్రహ్మం జరిగిం
దంతా చెప్పి, “మనకు గ్రహాలు అనుకూలంగా
వున్నట్టుంది. అందుకే మనను దేశ విదేశి
పిశాచాలు అనుగ్రహించినై. వచ్చే పౌర్ణమికి
కొత్తకొత్త మిఠాయిలు వండి ఎలాగూ సముద్ర
తీరానికి వెళ్ళాలిగదా! ఆ తర్వాత ఊళ్ళో
పెద్ద మిఠాయి అంగడి ప్రారంభిద్దాం. ఈ

సంగతులన్నీ నువ్వు రహస్యంగా వుంచు,”
అంటూ హెచ్చరించాడు.

అయితేవాడు దాచాలనుకున్న రహస్యం,
ఆసరికే పక్క వాటాలో వున్న కనకం తెలుసు
కున్నది. ఈ కనకం ఊరి తూర్పు వీధిలో
భర్త సింగన్నతో కలిసి మిఠాయి దుకాణం
నడుపుతున్నది. రామబ్రహ్మం చీకటి పడు
తూనే బయలుదేరడం, తిరిగి అర్ధరాత్రికి
రావడం, ఇంట్లోదీపంవెలిగించడం—ఇదంతా
ఏమిటా అన్న కుతూహలంతో, ఆమె కిటికీ
సందులోంచి చూసి అంతా తెలుసుకున్నది.

కనకం భర్త పేరుకు సింగన్న అయినా,
భార్య దగ్గర పిల్లిని చూసిన ఎలుకలా భయ
పడిపోతూంటాడు. కనకం అతడికి నాలుగు
మాటల్లో సంగతి చెప్పి, “ఈ రాబోయే వున్న
మికి కీచుకీచు పిశాచాల దగ్గరకు బండెడు
పిండివంటలు పట్టుకుపోయి, బండి నిండా
బంగారు కాసులు తెచ్చుకుందాం,” అన్నది.

“అదేమంత కష్టం? అలానే చేద్దాం!”
అన్నాడు సింగన్న తలూపుతూ.

కనకం కస్సుమంటూ, “ఉట్టినే బుర్రూపకు!
ఆ సమయంలో రామబ్రహ్మం సముద్ర తీరా
నికి రాకూడదు. అందుకు మనం ఇలా
చేయాలి,” అంటూ భర్త చెవిలో ఏదో రహ
స్యంగా చెప్పింది.

భార్య చెప్పిన ప్రకారం సింగన్న పౌర్ణమి
మూడురోజులుందనగా పట్నం వెళ్ళి, మరొక్క
రోజుందనగా తిరిగివచ్చి, రామబ్రహ్మం