మహాభారతం

దుశ్శాసనుడు ప్రేరేపించగా దుర్యోధనుడు తండ్రి దగ్గరికిపోయి, “జూదంలో గెలిచిన దంతా పోగొట్టావు. పాండవులు మనని యుద్ధంలో నిర్మూలించి తీరతారు. వాళ్ళకు అమితమైన బలసంపద ఉన్నది. వాళ్ళను మళ్ళీ జూదం అడటానికి పిలిపించు. ఈసారి వాళ్ళను జూదంలో ఓడించి పన్నెండేళ్ళు అరణ్యానికి పంపి, అరణ్యవాఫం పూర్తి చేసే లోపల ప్రపంచంలోని రాజులందరినీ మన పక్షం చేసుకుని, యుద్ధం వస్తే పాండవులను తేలికగా నిర్మూలిస్తాం,” అన్నాడు.

ధృతరాష్ట్రుడు దీనికి ఒప్పుకున్నాడు. భీష్మ ద్రోణ విదురులు మొదలైనవారు అనేకులు వద్దన్నారు. గాంధారి గట్టిగా అడ్డుపడింది. కౌరవకులం నాశనమవు తుందని చెప్పింది. కులం నాశనమైనా సరే, జూదాన్ని ఆపడం తన వశం కాదని ధృత రాష్ట్రుడు భార్యతో అన్నాడు. ఇలా అంటూనే

ఆయన పాండవులను జూదానికి అహ్వా నించడానికి ప్రాతికామిని పంపాడు.

మళ్ళీ జూదం అడటం అపాయకరమని తెలిసి కూడా ధర్మరాజు, తన తమ్ములనూ, పరివారాన్నీ వెంటబెట్టుకుని, జూదం అడడానికి హస్తినాపురం వచ్చాడు.

జూదం ఆదేముందు శకుని ధర్మరాజుతో, “ఈసారి జూదంలో పందెం ఏమిటంటే, ఓడిపోయినవారు నారబట్టలు కట్టి పన్నెండేళ్ళు అరణ్యవాసం చేయాలి. ఆ తరవాత ఒక ఏడు అజ్ఞాతవాసం చెయ్యాలి. అజ్ఞాతవాస మప్పుడు బయటపడితే తిరిగి పన్నెండేళ్ళు అరణ్యవాసం చేసి, మళ్ళీ ఒక ఏడు అజ్ఞాత వాసం చేయాలి. పదమూడేళ్ళ అనంతరం ఎవరి రాజ్యాలు వాళ్ళు ఏలుకోవచ్చు,” అన్నాడు.

శకుని తెలిపిన ఈ నియమాలు విని సభలోని వారు భయభ్రాంతులయ్యారు.