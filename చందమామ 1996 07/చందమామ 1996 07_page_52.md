కారంజి చెట్లు

బొంబాయికి సమీపంలో కరంజియా అనే ఒక దీవి ఉన్నది. అక్కడ విరివిగా కనిపించే చెట్లను మరాఠీలో ఆ దీవి పేరుతోనే కారంజ్ అని పిలువసాగారు. హిందీ, గుజరాతీ భాషలలో కూడా దీనిని కారంజ్ అనే అంటారు. బెంగాలీలో కాంజీ అంటారు. తమిళంలో పాంగం, పుంగు అనీ, మలయాళంలోనూ, తెలుగులో కొన్ని ప్రాంతాలలో పుంగుచెట్టు అనీ దీనిని పిలుస్తారు. వృక్షశాస్త్రంలో దీనిని పోంగామయా పిన్నాటా అని అంటారు. మలయాళంలో దీనికి ఉన్నే అనే వేరాక పేరు కూడా ఉన్నది.

సముద్ర తీర ప్రాంతాలలో ఎక్కువగా కనిపించే ఈ చెట్లు, ఇసుక ఎక్కువగా ఉండే నదీతీరాలలోనూ, కాలువ గట్ల మీదా బాగా పెరుగుతాయి. కొమ్మలు విరబోసుకుని కిరీటంలాగా కనిపిస్తాయి. చెట్టుబెరడు గరుకుగా ఉంటుంది. ఈ చెట్లు సంవత్సరం పాడవునా పచ్చగా కనిపిస్తాయి. ఆకులు లేత పచ్చరంగులో రెమ్ముకు 5,7,9 ప్రకారం ఉంటాయి. ఆకులు వెడల్పుగా, అండాకారంలో మొనదేలి ఉంటాయి. కొయ్య బీరు వాలలో చెదలు పట్టకుండా ఉండ

టానికి ఈ కారంజి ఎండుటాకులు వాడతారు.

వీటి పువ్వులు లేత ఎరుపు, ఊదా చారలతో తెల్లగా ఉంటాయి. ఏప్రిల్-జూన్ నెలల మధ్య పూస్తాయి. తెల్లవారి చూస్తే చెట్ల కింద నేలమీద తివాచీ పరిచినట్టు పువ్వులు రాలి ఉంటాయి. కాయలు గట్టిగా రెండువైపులా మొనదేలి ఉంటాయి.

ఈ చెట్లను నీడ కోసం రోడ్డకు రెండువైపులా నాటి పెంచుతారు. డ