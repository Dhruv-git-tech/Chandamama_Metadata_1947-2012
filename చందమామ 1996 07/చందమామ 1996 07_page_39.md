వదిలీ పెట్టిపో,” అన్నాడు. అందుకు పిశాచం అట్టహాసంగా నవ్వి, “ఈ దుష్టుడి శరీరం నాకక్కర లేదు. నేను పిశాచరూపం నుంచి విముక్తి పొందాలంటే- కొమర్రాజు లంక నుంచి నిరతాన్నదాత అన్నమయ్య వచ్చి, ‘ఈ దురాశాపరుడికి ఒక్కడికీ చేసిన అన్నదాన ఫలాన్ని, నాకు ధారపోయమనండి!” అంటూ ఊగిపోసాగింది.

కొమర్రాజులంక నుంచి అన్నమయ్యను తీసుకువచ్చారు. అయనను చూడగానే బండివాడిలోని పిశాచం వినయంగా నమస్కరించి, “అయ్యా! అపాత్రుడికి అన్నం పెట్టినా, అది గొప్పదానమే అని ఇప్పుడు తమరు నిరూపించాలి! ఈ బండివాడికి దానం చేసిన అన్నదాన ఫలం ధారపోసి, నన్ను పిశాచరూపాన్నుంచి విముక్తుణ్ణి చేయండి,” అన్నాడు.

దీనికి అన్నమయ్య, “నాకు అన్నదాన మహిమ గురించి తెలియదు. ధనికుడైనా, దొంగ అయినా, బిచ్చగాడైనా - కాలే కడుపును గుర్తించటమొక్కదీ నాకు తెలుసు! నేను ఫలితమాశించి అన్నం పెట్టలేదు. కానీ, నిజంగా అన్నదాన మహిమ వుంటే,

నీకు పిశాచరూపం తొలగిపోతుంది,” అన్నాడు.

పిశాచం వినయంగా, “మహానుభావా! అకలి చెడ్డది. వివేకం కోల్పోయేలా చేస్తుంది. నీ అన్నదాన పుణ్యాన్ని నాలాంటి పిశాచికి ధారపోసి రక్తించావు. నీ అన్నదాన మహిమ లోకానికి తెలియడానికీ, అడ్డ దారిలో ధన వంతుడైన, ఈ మనిషి పిశాచాన్ని పట్టివ్వ డానికీ, ఈ బండివాణ్ణి పట్టుకున్నాను. నేనిదే వెళ్ళిపోతున్నాను,” అన్నది.

పిశాచం వదిలిపోగానే బండివాడు సామ్మసిల్లి పడిపోయాడు. కొంచెం సేపటికి వాడు తేరుకుని, జరిగినదంతా విని పశ్చాత్తాపంతో కుంగిపోయాడు. తర్వాత వాడు తన సామ్మంతా జమీందారు పరం చేసి, అన్నమయ్యతో కొమర్రాజులంకకు వెళ్ళి, అన్నదానంలో అయనకు సాయపడ సాగాడు.

వాడు వచ్చిన వాళ్ళందరికీ అన్నదాన మహిమ గురించి చెప్పి, “కలిగినంతలో అకలితో వున్నవాడికి అన్నం పెట్టండి. కష్టపడి సంపాదించండి,” అని హితవు చెబుతూండేవాడు.