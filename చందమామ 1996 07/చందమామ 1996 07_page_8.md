## వార్తలు - విశేషాలు:

### నూతన ప్రధానమంత్రి

ఏట్రిల్, మే నెలలలో మన లోక్సభ 543 స్థానాలకూ; అస్సాం, హర్యానా, కేరళ, తమిళ నాడు, పశ్చిమ బెంగాల్ రాష్ట్రాలకూ; కేంద్ర పాలిత ప్రాంతమైన పాండిచ్చేరి శాసన సభకూ కలిసి మొత్తం 914 శాసన సభ స్థానాలకు ఎన్నికలు జరిగాయి. అక్కడక్కడ చెదురు మదురు సంఘటనలు తప్ప ఎన్నికలు ప్రశాంతంగానే జరిగాయి. నాలుగు రాష్ట్రాలలోనూ, పాండిచ్చేరిలోనూ పాలక పక్షాలు ఓటమి పాలయ్యాయి. పశ్చిమ బెంగాల్లో మాత్రం పాలక పక్షమైన లెఫ్ట్ ఫ్రంట్ మళ్ళీ అధికారంలోకి వచ్చింది.

కేంద్రంలో కూడా ప్రభుత్వం మారింది. పాలక పక్షమైన కాంగ్రెస్ 140 స్థానాలు మాత్రమే గెలుచుకో గలిగింది. భారతీయ జనతా పార్టీకి కాంగ్రెస్ కన్నా 21 స్థానాలు ఎక్కువ లభించాయి. అయినప్పటికీ, ప్రభుత్వం ఏర్పాటుచేయడానికి అవసరమైన స్థానాలు దానికి లభించలేదు. ఏ ఒక్క పార్టీకి గాని పూర్తి మెజారిటీ లేని 'హంగ్' పార్లమెంటు ఏర్పడింది.

ఈ లోక్సభ ఎన్నికలలో జనతాదళ్కు 46 స్థానాలూ, ఉభయ కమ్యూనిస్టు పార్టీలకు 44 స్థానాలూ లభించాయి. 17 ప్రాంతీయ పార్టీలూ, ఇండిపెండింట్లు కలిసి 153 స్థానాలు గెలుచు కున్నాయి.

భారతీయ జనతాపార్టీకి కొన్ని ప్రాంతీయ పార్టీలు మద్దతు తెలియజేయడంతో, ఎక్కువ మంది సభ్యులు గల ఆ పార్టీని ప్రభుత్వం ఏర్పాటు చేయవలసిందిగా - ఆ పార్టీ, లోక్సభ

నాయకుడు అటల్ బిహారీ వాజ్ పాయని రాష్ట్రపతి ఆహ్వానించాడు. మే 15వ తేదీ భారతీయ జనతాపార్టీ ప్రభుత్వం ఏర్పాటయింది. కాని, రాష్ట్రపతి ఇచ్చిన గడువులోగా మెజారిటీ నిరూపించుకోలేక పోవడంతో, భారతీయ జనతా పార్టీ ప్రభుత్వం 13 రోజులలో రాజీనామా చేసింది.

ఆ తరవాత ప్రభుత్వం ఏర్పాటు చేయడం- జనతాదళ్, వామ పక్షాలు, ప్రధాన ప్రాంతీయ పార్టీలు కలిసి ఏర్పడిన యునైటెడ్ ఫ్రంట్ వంతయింది. కర్నాటక రాష్ట్ర జనతాదళ్ ముఖ్యమంత్రి అయిన శ్రీహెచ్.డి. దేవెగౌడను - జనతాదళ్, తమ నాయకుడిగా ఎన్నుకోవడంతో ఆయన మన దేశానికి 12వ ప్రధానమంత్రిగా జూన్ 1వ తేదీ పదవీప్రమాణం చేశారు. పదకొండు పార్టీల సంకీర్ణ ప్రభుత్వానికి ఆయన నాయకత్వం వహిస్తున్నారు.

శ్రీ దేవెగౌడ 1933వ సం॥లో కర్నాటక రాష్ట్రంలోని ఒక మారు మూల గ్రామం రైతుకుటుంబంలో పుట్టారు. సివిల్ ఇంజనీరింగ్ లో డిప్లామా పాంది కొన్నేళ్లు సివిల్ కాంట్రాక్టర్ గా పనిచేశారు.

ఆ తరవాత ఆయన రాజకీయ రంగంలో ప్రవేశించి, అంచెలంచెలుగా ఎదిగి 1962వ సం॥లో కాంగ్రెస్ పార్టీ శాసన సభ్యుడయ్యారు. 1983వ సం॥లో కర్నాటకలో ఏర్పడిన మొట్టమొదటి కాంగ్రెసేతర ప్రభుత్వంలో మంత్రి అయ్యారు. 1991వ సం॥లో సమాజ్ వాది పార్టీ అభ్యర్థిగా హసన్ నుంచి పార్లమెంటుకు ఎన్ని కయ్యారు. 1994వ సం॥లో జరిగిన ఎన్నికలలో జనతాదళ్కు నాయకత్వం వహించి, కర్నాటక ముఖ్యమంత్రి అయ్యారు. ఆ పదవిలో 17నెలల పాటు కొనసాగి, ఇప్పుడు యునైటెడ్ ఫ్రంట్ ఆదేశం మేరకు భారత దేశ ప్రధాన మంత్రి పదవిని చేపట్టారు.