రాణి మంగళాదేవి పేరు మీదుగా దీనికి పేరు వచ్చింది. క్రీ.శ. 2వ శతాబ్దం నుంచే ఇదొక ఓడరేవుగా ప్రసిద్ధిగాంచింది. టిప్పు సుల్తాను కాలం నుంచి మంగళూరు మనదేశంలో ఒక ముఖ్యమైన పట్టుపరిశ్రమ కేంద్రంగా అభివృద్ధి చెందింది.

కర్నాటకలో మంగళూరు ఈనాడు ఉన్నత విద్యా కేంద్రంగానూ, వ్యాపార, పారిశ్రామిక కేంద్రంగానూ మాత్రమే కాకుండా ప్రధాన రేవుపట్టణంగా కూడా అభివృద్ధి చెందుతున్నది.

ఇప్పుడు నిర్మాణంలో ఉన్న 760 క.మీ. దూరంగల సముద్రతీర కొంకణ రైల్వే మంగళూరును ముంబాయికి కలుపుతుంది. ఈ పథకం పూర్తయినట్టయితే ముంబాయి నుంచి మంగళూరుకు రావాలంటే ఇప్పుడు పట్టే 41 గంటల ప్రయాణ సమయం 18 గంటలకు తగ్గుతుంది.

దక్షిణ కన్నడ తీర దక్షిణాగ్రంలో, మంగళూరుకు 8 క.మీ. దక్షిణంగా తెల్లటి సముద్రతీరాలకు ప్రసిద్ధిగాంచిన ఉళ్ళల్ ఉన్నది. 17వ శతాబ్దం ఉత్తరార్థంలో ఈ ప్రాంతాన్ని రాణి అబ్బక్కాదేవి పరిపాలించింది. ఆమె పాలనకు రాగానే - అంతకు పూర్వం తన పూర్వీకులు - అధికారంలో ఉన్న పోర్చుగీసులకు చెల్లిస్తూ వచ్చిన పన్నును చెల్లించడం ఆపివేసింది.

రాణి అబ్బక్కాదేవి పోర్చుగీసులు విధించిన వ్యాపార నిషేధాన్ని ఉల్లంఘిస్తూ ఆరభ్ దేశాలకు తమ వ్యాపార ఓడలను పంపింది. పోర్చుగీసులు ఉళ్ళల్ మీదికి దండెత్తి వచ్చారు. అంటునప్పటికీ అబ్బక్కాదేవి సేనలు, రాణి అజ్ఞానుసారం పోర్చుగీసులను తరుమగొట్టాయి.

పోర్చుగీసుల మీద
ఘనవిజయం సాధించిన
ఉళ్ళల్ రాణి అబ్బక్కాదేవి.