గెంతుకుంటూ వస్తున్న పాట్టి పిశాచాలకేసి
కోపంగా చూసి, గట్టిగా కళ్ళు మూసుకుని
చేతులు జోడిస్తూ, శ్రీ ఆంజనేయం అంటూ
పాలికేక పెట్టి, అదేపనిగా ‘శ్రీ ఆంజనేయం’
అంటూ వల్లించసాగాడు.

అలా ఐదు నిమిషాల పాటు క్షణం
కూడా ఆగకుండా వల్లించిన రాముడు,
చుట్టుపక్కల అంతా నిళ్ళబ్దంగా వుండడంతో
కళ్ళు తెరిచి చూశాడు. దరిదాపుల ఎక్కడా
పిశాచాల ఛాయలు కూడా లేవు. ఆసరికి
సూర్యోదయమవుతున్నది.

రాముడు పరమానంద భరితుడై, శ్రీ
ఆంజనేయం అంటూ గట్టిగా ఒక కేక పెట్టి,
ఇంటిదారి పట్టాడు. బారెడు పాద్దెక్కేసరికి
అడవి దాటి ఇవతలకు చేరిన రాముడు,
తల వంచుకుని నడిచి వస్తున్న సీతను
చూసి అశ్చర్యంగా, “ఎక్కడికీ ప్రయాణం?”
అంటూ కేక పెట్టాడు.

భర్త గొంతు వింటూనే తలెత్తి చూసిన
సీత, అశ్చర్యానందాలతో కన్నీళ్ళు కారుస్తూ,
రాముడి దగ్గరకు వచ్చింది. వాడు,
భార్యను ఓదారుస్తూ, “నేను వచ్చేశాను
గదా, ఇక కళ్ళనీళ్ళు పెట్టకు. నరే,

అడవికేసి వెళుతున్నావెందుకు?” అని
అడిగాడు.

“నీ కోసమే! నాకు వండిపెట్టేకంటే,
అడవిలో పిశాచాలకు వండడం నయ
మన్నావు గదా! అందుకే, అక్కడున్నావేమో
చూద్దా మని బైలుదేరాను,” అన్నది, కొంగుతో
కళ్ళు తుడుచుకుంటూ.

ఆ మాట విని రాముడు గట్టిగా
నిట్టూర్చి, “ఆ ముచ్చటా తీరిందిలే! ఆ
మతిమాలిన పిశాచాలకు వంట చేయడం
కన్నా, నీకు వండిపెట్టడమే కోటిరెట్లు
హాయి,” అన్నాడు.

సీత వెంటనే భర్త చెయ్యి పుచ్చుకుని,
“ఇకనుంచి పనిలేని రోజున నేనే నీకు
వండిపెడతాను. పనున్న రోజున నీతోపాటు
వచ్చి సాయం చేస్తాను,” అన్నది.

భార్య మాటలకు పరమానందం చెందిన
రాముడు, దారిపాడుగునా పిశాచాలతో తన
అనుభవాన్ని వర్ణిస్తూ, ఇల్లు చేరాడు.

అంతా విన్న సీత బెదురుగా, “ఇంకా
నయం, దేవుడిదయ వల్ల అంతా సవ్యంగా
జరిగింది గాని, లేకపోతేనా...” అంటూ
మంగళసూత్రాన్ని కళ్ళకద్దుకున్నది.