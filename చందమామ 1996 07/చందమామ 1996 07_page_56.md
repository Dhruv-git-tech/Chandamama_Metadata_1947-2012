పిశాచాల వంటవాడు

రామాపురంలో వుండే శివయ్య, కలవారి ఇళ్ళల్లో పెళ్ళిళ్ళకూ, ఇతరత్రా శుభకార్యాలకూ వంటలు చేస్తూ జీవనం సాగించేవాడు. ఆయనకు ఒక్కగానొక్క కూతురు సీత. తన ఐదవ ఏటనే తల్లిని పొగొట్టుకున్న ఆమెను, ఎవరి ఇంటనైనా పని ఉన్న రోజున వెంట బెట్టుకువెళ్ళేవాడు. తండ్రి వంట చేస్తూంటే సీత చూస్తూ కూర్చునేది. ఇద్దరూ ఆ పూటకు అక్కడే భోంచేసి, రాత్రికి సరిపడా మూటగట్టుకుని ఇంటికి వచ్చేవారు. ఎక్కడా పనిలేని రోజున శివయ్యే వండి, ప్రేమగా కూతురుకు పెట్టేవాడు. ఇదే అలవాటు ఏళ్ళ తరబడి సాగి, వంట చేసే విషయంలో మహా బద్ధకంగా తయారైంది సీత.

ఇలా ఉండగా, శివయ్యకు రాముడనే వాడు తోడయ్యాడు. శివయ్యకు సీత లాగే, అతడి చెల్లెలికి రాముడు ఒక్కగా నొక్కకొడుకు. వాళ్ళది చాలా పేద కుటుంబం.

అందువల్ల, శివయ్య రాముడికి తన ఇంట అశ్రయం యిచ్చి, వాణ్ణి తనతోబాటు తిప్పసాగాడు. కొన్నాళ్ళు గడిచేనరికి, రాముడు కూడా వంటలన్నీ నేర్చుకుని, మేనమామను కూర్చోబెట్టి, తను వంటపనులు చేయడం ప్రారంభించాడు.

రాముడి కలుపుగోలుతనం చూసి ముచ్చట పడ్డ శివయ్య, ఒకనాడు వాడితో, “ఒరే, రాముడూ! మా సీత పుట్టగానే అది నీ పెళ్ళాం అనే అనుకున్నాం రా. మీ ఇద్దరికీ పెళ్ళి చేసేస్తినా, ఇక నాకు నిశ్చింత,” అన్నాడు.

ముద్దబంతి వుప్పులా, అందంగా, కలివిడిగా వుండే సీతను అప్పటికే మనసులో ఇష్టపడుతున్న రాముడు వినయంగా తల వంచుకుంటూ, “నీ ఇష్టం, మామయ్య!” అన్నాడు.

ఆ తర్వాత రెండు నెలలకు సీతకు రాముడితో పెళ్ళి జరిగిపోయింది. అయితే,

“లక్ష్మీగాయత్రి”