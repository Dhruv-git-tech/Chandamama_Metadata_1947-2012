వాడికీ రెండు భోజనాలు చెయించు. ఖర్చుకు వెనుకాడకు. మంచి కూరలు, రెండు రకాల పచ్చళ్ళు వుండాలి. నా పేరు నీలకంఠయ్య. విష్ణుపురంజమీందారుకు మరీ అంత దూరపు బంధువునేం కాదు. భోజనం నా హోదాకు తగినట్లుగా వుండాలి,” అన్నాడు.

అన్నమయ్యకు అ ధనికుడి మాటలు చిరాకు తెప్పించినా, నవ్వుతూ, “నా దృష్టిలో ఇంటికి వచ్చిన అతిథి విష్ణుమూర్తితో సమానం. ధనికుడైనా, పేదవాడైనా ఒకే పంక్తిలో కూర్చుని పరబ్రహ్మ స్వరూపమైన అన్నాన్ని అరగిస్తూంటే చూసి తరించాలని నా కోరిక. తాత తండ్రులు సంపాదించిన ఆస్తి నాకు కోకొల్లలుగా వుంది. అందరికీ పెట్టే భోజనమే మీకూ పెట్టగలను. ఆకలి మీకూ, బండివాడికీ సమానమే అయినప్పుడు

ఆకలికి లేని అంతస్తు- మనిషిగా మీరు కల్పించుకున్నందుకు, నాకు ఆశ్చర్య మేస్తున్నది. నా గృహం అన్నం అమ్ముకోదు. అంతస్తు మరిచేలా చేసి, సహపంక్తిలో నిరతాన్నదానం చేస్తుంది. కాళ్ళు కడుక్కుని వచ్చి భోజనం చెయ్యండి,” అన్నాడు.

అన్నమయ్య ధర్మబుద్ధీ, దానగుణం చూసి నీలకంఠయ్య తన అహంకార ప్రవర్తనకు నాచ్చుకుని, “ఈ ఊరిలో ఆకలిగాన్న వారికి ఉచితంగా పట్టెడన్నం పెట్టి ఆదరిస్తున్న మీముందు, నేను అల్పుణ్ణి. నన్ను క్షమించండి!” అని తృప్తిగా భోజనం చేసి, పక్కనే ఉన్న బండివాడితో, “ఈ కొద్దిసేపూ నేను ఆస్తిపరుణ్ణన్న సంగతి మర్చిపో,” అంటూ వాడు భోజనం పూర్తి చేసేదాకా విస్తరి ముందు నుంచి లేవలేదు.

ఆ మర్నాడు తెల్లవారుతూనే నీల కంఠయ్య అన్నమయ్యకు కృతజ్ఞతలు చెప్పుకుని, తిరిగి ప్రయాణం సాగించాడు.

బండి ఊరు దాటి ఎత్తయిన నది కట్ట మీదగా పోతూండగా, బండివాడిలో దుర్పుద్ధి పుట్టింది. వాడు బండిని ఆపి, నీలకంఠయ్యను బండి దిగమన్నాడు. కారణం ఏమిటా అనుకుంటూ నీలకంఠయ్య బండి దిగగానే వాడు, ఆయనకేసి క్రూరంగా చూస్తూ, “నేను ఎవరికీ పనివాడుగా ఉండదలచలేదు. సులువుగా ధనికుణ్ణయ్యే మార్గం తెలిసింది. మర్యాదగా నీ దగ్గరున్న డబ్బంతా అక్కడ పెట్టు!” అన్నాడు.

నీలకంఠయ్య భయపడి, “దోచిన డబ్బు నిలవదు. దానితో ధనికుడు కావాలను కోవడం భ్రమ. ఇంటికి వెళ్ళాక, నువ్వు నీతి