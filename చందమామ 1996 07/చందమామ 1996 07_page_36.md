అన్నదాన మహిమ

కొమర్రాజులంక అనే గ్రామంలో, అన్నమయ్య అనే దాత ఉండేవాడు. గోదావరినది ప్రాంతంలో కొమర్రాజులంక వ్యవసాయానికి చాలా ప్రసిద్ధి కెక్కింది. ఎక్కడెక్కడినుంచో వ్యవసాయకూలీలు వచ్చి, కొమర్రాజులంక గోదావరి ఒడ్డున పడవలెక్కి, లంకలో కూలి పనులు చేసేవారు. అందుకు ముఖ్య కారణాల్లో ఒకటి అన్నమయ్య అన్నదానమే. పాట్ట చేతపట్టుకుని వచ్చిన నిరుపేద కూలీలకు, అన్నమయ్య ఉచితంగా భోజనం పెట్టేవాడు.

అయన కూలీలతో, “మొహమాట పడ కుండా భోజనం చెయ్యండి. ఎవరు కష్టపడ్డా జానెడు పాట్ట కోసమే. మీకు భోజనం పెట్టడం వల్ల, నాకు నష్టమేమీ లేదు!” అనేవాడు.

ఏ బాటసారైనా, తీర్థయాత్రికుడైనా అర్థరాత్రి తలుపు తట్టినా సరే, ఆప్యాయంగా అదరించి అన్నం పెట్టి, అయన అన్నమయ్య అన్న పేరును సార్థకం చేసుకున్నాడు.

ఒక రోజున నీలకంఠయ్య అనే ధనికుడు ఒంటెద్దు బండిలో ప్రయాణం చేస్తూ, చీకటి పడే వేళకు కొమర్రాజులంక చేరుకున్నాడు. అయన వెళ్ళవలసిన ఊరుకు ఇంకా నాలు గైదు క్రోసుల దూరం ప్రయాణం చేయాలి కనక, ఆ రాత్రికి అక్కడే ఆగిపోదలచాడు.

అయన, బండివాణ్ణి పూటకూళ్ళ బస ఎక్కడో తెలుసునా అని అడిగాడు. అందుకు వాడు, “అయ్యా! అన్నమయ్య లాంటి అన్న దాత వున్న గ్రామంలో పూటకూళ్ళ బసకు చోటే లేదు. వెళ్ళదలిస్తే, మనం అన్నమయ్య గారింటికే వెళ్ళాలి,” అన్నాడు.

చేసేది లేక నీలకంఠయ్య, అన్నమయ్య ఇంటి ముందు బండిదిగి, ఇంటి తలుపులు మూసి వుండడంతో, అక్కడ అరుగు మీద వున్న వాలుకుర్చీలో హుందాగా కూర్చున్నాడు.

కొంతసేపటికి అన్నమయ్య తలుపులు తెరిచి బయటికి రాగానే, “నాకూ, నా బండి