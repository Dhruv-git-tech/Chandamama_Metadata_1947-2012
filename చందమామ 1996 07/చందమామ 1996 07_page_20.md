ఆయన యోగక్షమాలు చూడు. అయన
పోషణభారం నీపైన లేకుండా, నే నాయనకు
కావలసిన తిందీ బట్టాపంపుతాను.అంతేగాని,
ఆ దుర్మార్గుల మధ్యకు ఆయన రావటం
నాకిష్టం లేదు. వాళ్ళాయనను చాలా హింస
పెడతారు. ఆ అవమానాన్ని నేను సహించ
లేను,” అన్నాడు ధీరమతి.

తరవాత అతను పందులకాపరితో, “చిన్నా
యనా, నువ్వు వెంటనే మా ఇంటికి వెళ్లి. మా
అమ్మను ఒంటరిగా పిలిచి, నేను పైలాస
నుంచి తిరిగివచ్చాననీ, నీ గుడిసెలో క్షేమంగా
ఉన్నాననీ, నా కోసం విచారించవద్దనీ చెప్పు,”
అన్నాడు.

“బాబూ, మీరు ప్రయాణమై వెళ్ళినది
మొదలు మీ తాతగారు అన్నం ముట్టలేదుట.
ఆయనకు కూడా మీరు తిరిగి వచ్చిన వార్త
చెప్పిరానా? పాపం, పెద్దవాడు!” అన్నాడు
పందులకాపరి.

“నువ్వు మరెక్కడికీ వెళ్ళకు. వీలు
చూసుకుని కబురు పంపమని మా అమ్మతో
చెప్పి, నువ్వు వెంటనే ఇక్కడికి తిరిగిరా!”
అన్నాడు ధీరమతి.

పందులకాపరి బయలుదేరి వెళ్ళాడు.
గుడిసెలో తండ్రీకొడుకులిద్దరు మాత్రమే
ఉండిపోయారు.

అకస్మాత్తుగా గుడిసెబయట రూపధరుడికి
బుద్ధిమతీదేవి ప్రత్యక్షమై, బయటికి రమ్మని
సంజ్ఞ చేసింది. రూపధరుడు ఒంటరిగా బయ
టికి వెళ్ళాడు. ఆ దేవి అతనితో, “నీ కొడు
కుతో నువ్వెవరో చెప్పేసి, అతని సాయంతో నీ
శత్రువులనందరినీ నాశనం చెయ్యటానికి
ఉపక్రమించు. ఆ దుర్మార్గుల పాపం
పండింది. మీ ఇద్దరికీ నేను అండగా ఉన్నాను.
గనక, మీరు ఏమాత్రం భయపడనవసరం
లేదు,” అంటూ రూపధరుణ్ణి తన దండంతో
మెల్లగా తాకింది.