ఈలోపుగా, ధీరమతి పైలాస్ నుంచి తిరిగి వచ్చిన పడవ నగరం చేరింది. ఆ పడవ నడిపిన వారిలో ఒకడు రూపధరుడి ఇంటికి వచ్చాడు. ఆ మనిషీ, పందులకాపరి ఒక్కసారే ఇంటి ముందు తారసిల్లారు. పద్మముఖికి ధీరమతి రాకగురించి చెప్పటానికి నావికుడు వచ్చిన సంగతి తెలుసుకుని ఆమె ఇంట చేరిన దుర్మార్గులు కలవరం చెందారు. ధీరమతిని దారిలో చంపెయ్యటానికి వెళ్లిన వారుకూడా కొంతసేపటికి తిరిగివచ్చారు.

వారందరూ కలిసి ఒక రహస్య సుమావేశం చేశారు. అప్పుడు వారితో దుర్పుద్ది ఇలా అన్నాడు:

“ఈసారికి ఏడు ప్రాణాలతో బయట పడ్డాడు. కాని వీణ్ణి త్వరలో చంపకపోతే మనకు ప్రమాదం ఉంది. అసలే ప్రజలు మనపట్ల విముఖులుగా ఉన్నారు. ఏడు వచ్చి అందరితోనూ మన హత్యాప్రయత్నం గురించి చెప్పేస్తాడు. అప్పుడు ప్రజలు మనల నందరినీ దేశంనుంచి తరిమేస్తారు. అందు చేత మనం ఈ ధీరమతిని నగరం ప్రవేశించే సమయంలో హతమార్చి వాడి ఆస్తిని పంచుకోవాలి. మనలో ఎవడు పద్మముఖిని

పెళ్ళాడితే వాడికి రూపధరుడి ఇల్లు దక్కుతుంది. అలాకాక మనం ధీరమతిని బతకనివ్వదలచిన పక్షంలో మనం రూపధరుడి ఇంట వుండే అవకాశంలేదు. ఎవరి ఇంట వారుండి పద్మ ముఖిని పెళ్ళాడే ప్రయత్నం చేయటం బాగుంటుంది. ఎలా నిర్ణయిస్తారో చెప్పండి!”

ధీరమతిని హత్యచేసే ప్రయత్నానికి కొందరు అభ్యంతరం చెప్పారు. “ధీరమతికి చచ్చేయోగం ఉన్నదీ లేనిదీ తెలుసుకోకుండా మనం ఏమీ చేయగూడదు. చచ్చే యోగం ఉన్నట్టు దేవతలు చెబితే ఆ హత్యను నేనే స్వయంగా చేస్తాను. అంతదాకా మనం తొందర పడవద్దు!” అన్నాడొకడు.

ఈ సలహాను అందరూ ఆమోదించి ఇంటికి తిరిగి వెళ్ళారు.

ఆ సాయంకాలం పందులకాపరి తిరిగి తన గుడిసెకు వచ్చేలోగా బద్ధిమతిదేవి మళ్ళీ రూపధరుడి ఆకారాన్ని గుర్తించ రాకుండా ముసలివాడిగా మార్చేసింది. ఆ రాత్రి భోజనా లయ్యాక ధీరమతి తన తండ్రితో బాటు పందులకాపరి గుడిసెలోనే హాయిగా నిద్రపోయాడు.
-(ఇంకావుంది)