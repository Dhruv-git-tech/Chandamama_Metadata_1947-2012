ధర్మరాజు విదురుడితో, “నీవు నాకు తండ్రీ, గురువూలాటి వాడివి. మా హితం కోరే వాడివి. నువ్వు చెప్పినట్టే నడుచుకుంటాను,” అన్నాడు.

ద్రౌపది అంతఃపురంలో ఉన్న కుంతికీ, గాంధారికీ, ఇతర పుణ్యస్తీలకూ నమస్కారం చేసి, తన ఈడువారిని కౌగలించుకుని, కంటతడి పెడుతూ, “వనవాసానికి పోతాను,” అన్నది.

కుంతి ఆమెతో, “నీకు అన్నీ తెలుసును. భర్తల వెంబడి భార్య లుండడం సహజధర్మం. అందుచేత నువ్వు కంటతడి పెట్టకు. నువ్వు నిజంగా కోపంతో చూసి ఉంటే ఈ కౌరవులు భస్మమై ఉందురు. నేను నిన్ను ఒక్కటి కోరుకుంటున్నాను. మిగిలిన నలుగురూ ఒక ఎత్తూ, సహదేవుడు ఒక ఎత్తూనూ. వాడు చిన్నతనం నుంచీ సుకుమారుడు. కష్టాలు ఓర్చలేడు. వాణ్ణి కాస్త శ్రద్ధగా

కనిపెట్టి ఉండు. వెళ్ళిరా, అమ్మా. ధర్మం జయించి మీకు శుభాలు కలుగుతాయి,” అన్నది.

ఊడిపోయిన జుట్టుముడితో పెద్దపెట్టున ఏడుస్తూ, ద్రౌపది అంతఃపురం నుంచి బయలుదేరింది.

కుంతి ఆమె వెంటనే తన కొడుకుల వద్దకు వచ్చింది. వాళ్ళు మునివేషాలు వేసుకుని అరణ్యానికి బయలుదేరడానికి సిద్ధంగా ఉన్నారు. కుంతి వారిని చూసి కళ్ళ వెంబడి అశ్రుధారలు కార్చుతూ, “కొడుకులారా, మీరు సర్వవేళలా ధర్మాన్ని ఎంతో శ్రద్ధగా ఆచరిస్తున్నప్పటికీ మీకు వనవాసం సంప్రాప్తమయింది. మనకు దేవుడు అనుకూలించలేదో, లేక నా కడుపున పుట్టినందుకు మీకిది శిక్షో! అరణ్యాలలో మీరు ఎలా ఉంటారో! మీ ఈ దుస్థితి చూడకుండా దేహం చాలించిన మీ

Bankar..