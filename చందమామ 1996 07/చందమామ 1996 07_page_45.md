“ధృతరాష్ట్రుడు బుద్ధిలేక కొడుకు ఆడించినట్టు అడుతుంటే సభలోని ఇంతమంది పెద్దలు నివారించరేం?” అని కొందరు కోపంతో గట్టిగా అరిచారు.

ధర్మరాజు ఆ మాటలు విని, “రాజ ధర్మాన్ని పాలిస్తానని కంకణం కట్టుకున్న నా బోటివాడు, కుట్రదార్లు జూదానికి ఆహ్వా నించినా వచ్చి జూదమాడి తీరాలి,” అని శకు నితో అన్నాడు.

శకుని పాచికలు వేశాడు. ధర్మరాజు పందెం ఓడాడు.

పందెం ప్రకారం ధర్మరాజూ, అతని తమ్ములూ, ద్రౌపదీ నారబట్టలు ధరించి, జడలు దాల్చి, జింకతోళ్ళు తీసుకుని వనవాసానికి పోవడానికి సిద్ధమయ్యారు. వాళ్ళను చూసి దుశ్శాసనుడు, “ఇంత కాలానికి

పాండవులకు కష్టాలు ఆరంభం కావటం చూసి, నా జన్మ తరించింది. ఇక దుర్యో ధనుడి ఏలుబడికి అడ్డు ఉండదు. ఐశ్వర్య గర్వంతో ఈ పాండవులు మమ్మల్ని చాలా లోకువ చేసి చూశారు. ఇప్పుడు వారికి తగిన పరాభవం జరిగింది. ఇక వారు అరణ్య మృగాల లాగా జీవిస్తారు. ఇక మాతో సమాన సంపద గలవారు ఎవరూ ఉండరు,” అని, ద్రౌపదితో, “పాంచాలీ, దరిద్రులైన ఈ పాండవులతో అడవులలో ఎందుకు కష్టాలు పడతావు? మా కౌర వులలో నీ ఇష్టం వచ్చిన వాణ్ణి పరించి, హాయుగా రాజభవనంలో దాసదాసీ జనాలతో సమస్త భోగాలూ అనుభవించు,” అన్నాడు గర్వాతిశయంతో.

భీముడీ మాటలు విని సింహం లాగా గర్జిస్తూ, “ఓరీ, పాపీ, శకుని అడిన మాయజూదం మూలాన నీ కింత కావరం వచ్చిందా? లేకపోతే ఇలా వదరగలిగి ఉందువా? నిన్ను యుద్ధంలో కీలూ కీలూ విరిచి చంపేటప్పుడు నిన్నే మంటానో అందరూ వింటారులే. నిన్నే కాదు, నిన్నాశ్రయించి ఉన్న దుర్మార్గులందరినీ యమలోకానికి పంపేస్తాను. ఇదే నా ప్రతిజ్ఞ!” అన్నాడు.

తరవాత భీముడు దుర్యోధనుడికేసి తిరిగి, “ఓరీ, మూర్ఖుడా! అప్పుడే ఏమయింది? నిన్ను యుద్ధంలో చంపిననాడు, దీని కంతకూ సమాధానం చెబుతాను,” అన్నాడు పట్టరాని అగ్రహంతో.

తరవాత పాండవులు జూదం అడినచోటి నుంచి వెళ్ళిపోయేటప్పుడు భీముడు వెనక్కు