రా, బాబూ. అసలు నువ్వు నా గుడిసెకు వచ్చేదే అరుదు. పైలాస్‌కు వెళ్లావుటకాదూ? ఎప్పుడు తిరిగి వచ్చావు?” అన్నాడు. అతని కళ్లవెంట అనందబాప్సాలు రాలాయి.

“అక్కడినుంచే వస్తున్నాను, చిన్నాయనా. మా ఇంటి విశేషాలేమిటి? మా అమ్మ క్షేమంగా ఉందా? లేక ఎవరైనా దుర్మార్గులు ఆవిడను పెళ్ళాడేశారా?” అని ధీరమతి అడిగాడు.

“అటువంటి దేమీలేదు, బాబూ. ఆవిడ ఎప్పటిలాగే ఉంది. అయితే, ఆవిడకు రాత్రించు బవేళ్ళు దుఃఖించి తప్ప మరాకటి లేదు. ఆ దుర్మార్గుల బారి నుంచి ఆమెకు ఎప్పుడు విముక్తి లభిస్తుందో ఏమో!” అన్నాడు పందులకాపరి, ధీరమతి చేతిలో వున్న ఈటె తీసుకుంటూ.

ధీరమతి లోపలికి రాపటం చూసి రూప ధరుడు లేచి అతనికి చోటివ్వబోయాడు. కాని ధీరమతి, “లేవకు, తాతా. నేను కూర్చు నేటందుకు ఇంకో ఆసనం దారక్క పోదులే!” అన్నాడు.

రూపథరుడు మళ్ళీ కూచున్నాడు. పందుల కాపరి ధీరమతికోసం ఒక చర్మం పరిచి కూచోబెట్టాడు. తరవాత ముగ్గురూ కూచుని భోజనం చేశారు.

భోజనం అయ్యాక ధీరమతి పందుల కాపరితో, “చిన్నాయనా, ఈ కొత్తమనిషి ఎవరు? ఈయనను ఎవరు ఇక్కడికి తెచ్చారు?” అని అడిగాడు.

“బాబూ, ఈయన క్రీట్ దేశస్తుడనని చెబుతున్నాడు. ప్రపంచమంతా తిరిగాడట. ఆయన లోకసంచారం చేయాలని దేవుడు రాసి పెట్టినట్టుంది. ఆయన ప్రమాదంనుంచి తప్పించుకుని నా గుడిసెలో తల దాచుకు న్నాడు. ఆయనను నీ చేతుల్లో పెడుతున్నాను, నీ ఇష్టం వచ్చినట్టు చెయ్యి,” అన్నాడు పందులకాపరి.

“నాకు ఎటువంటి పరీక్ష పెట్టావు, చిన్నాయనా! ఈ అతిథిని నా ఇంటి కెలా తీసుకుపోగలను? నేను చిన్నవాణ్ణి, నా ఇంటి నిండా శత్రువులేనాయె! వాళ్ళంతా పెళ్ళిచేసుకోమని తొందరపెడుతూంటే ఏమీ నిర్ణయించలేని స్థితిలో ఉన్నది మా అమ్మ. అందుచేత నేను ఈయనకు చేయగల సహాయం ఏమంటే, వేసుకునేటందుకు బట్టలిస్తాను, పాదరక్షలిస్తాను, పదునైన కత్తి ఇస్తాను. ఆయన ఎక్కడికి పోదలిస్తే అక్కడికి వెళ్ళమను; లేదా, నీ గుడిసెలోనే ఉంచుకుని