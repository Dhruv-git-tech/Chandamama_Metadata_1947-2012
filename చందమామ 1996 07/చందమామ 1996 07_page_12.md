“ఎవరివల్లనయితేనేం, ఊరుకు మేలు జరిగితే అధికారి సంతోషించాలి కదా! నువ్వు కూడా నన్నుపయోగించుకుని, నీ అవసరాలు రాజు నుంచి తీర్చుకో,” అని గోపాలుడు, గోవిందుడికి నచ్చజెప్పాలని చూశాడు.

అయితే గోవిందుడు మాత్రం పట్టుదలగా, “నేను గ్రామాధికారిని. గ్రామం బాగోగులు నేను చూసుకుంటాను. నువ్వు రాజువద్ద పాండిత్వం తప్ప మరే విషయాలూ ప్రస్తావించకు. ఇది నా అజ్ఞ!” అన్నాడు.

గోవిందుడిలో పదవి కారణంగా అహం పెరిగిందని గ్రహించినా, ఆయన మాటల్లో కొంతవరకు నిజం ఉన్నదనిపించింది గోపాలుడికి.

క్రమంగా గోవిందుడికి, గోపాలుడి పట్ల అనహనం పెరగసాగింది. పాలంపన్ను కట్టలేదనో, ఇంటిపాక చూరు వీధిలోకి వచ్చిందని దంటో లేని కారణాలు చెప్పి గోపాలుణ్ణి వేధించ సాగాడు.

గోపాలుడు కొంత కాలం సహించాడు. చివరకు విసిగిపోయి, రాజుకు ఫిర్యాదు చేశాడు. రాజు, గోవిందుణ్ణి గట్టిగా మంద లించాడు. గోవిందుడు సరైన సంజాయిషీ ఇచ్చుకోలేక గోపాలుడి పట్ల మరింత ఉక్రోషం పెంచుకున్నాడు.

ఇలాంటి సమయంలో, ఆ ఊరికి విశ్వంభరుడనే సాధువు వచ్చాడు. ఆయన హిమాలయాల్లో కొంత కాలం తపస్సు చేసి, కొన్ని శక్తులు సంపాదించాడు. వారాని కొక్కరోజు పదిమందికి కోరినది జరిగేలా చేస్తాడాయన. గోవిందుడాయనకు తన ఇంట్లో ఆశ్రయం ఇచ్చాడు.

ప్రతిరోజూ గ్రామస్థులు వచ్చి, విశ్వంభరుణ్ణి దర్శించుకుని, తమ సమస్యలు చెప్పు కునేవారు. ఆయన వాళ్ళు చెప్పింది శ్రద్ధగా