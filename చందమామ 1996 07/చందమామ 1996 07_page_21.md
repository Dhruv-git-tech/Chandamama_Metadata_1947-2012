వెంటనే రూపధరుడి మొహాన ముడత
లన్నీ పొయి పడుచువాడయ్యాడు. అతని
దుస్తులు కూడా మారిపొయాయి. ఇలా మారి
లోపలికి వచ్చిన రూపధరుణ్ణి చూసి ధీరమతి
నిర్ఘాంత పొయాడు. “అయ్యా, మీరెవరు?
ఎవరో దేవత అయి ఉండాలి. మామూలు
నరులు ఇలా తమ ఇష్టానుసారం తమ
రూపాన్ని మార్చుకోలేరు. అదీగాక నరులకు
అద్భుతమైన ఈ తేజస్సు ఉండదు!” అన్నాడు
ఆశ్చర్యంగా.

రూపధరుడు తనను తాను బయటపెట్టు
కున్నాడు.

“నేను నీ తండ్రిని, రూపధరుణ్ణి, నాయనా!
మార్గమధ్యంలో చెప్పునలవి కాని అనేకకష్టాలు
పడి చివరకు స్వదేశం చేరుకున్నాను,” అంటూ
అతను కొడుకుతో తన కథ యావత్తూ చెప్పి,

“మన ఇంట ఎంతమంది దుర్మార్గులున్నారో
చెప్పు! వారిని మనం కడతేర్చుదాము,”
అన్నాడు.

“అందరూ కలిసి నూట ఎనిమిదిమంది
ఉన్నారు. వీరు గాక అరుగురు నౌకర్లున్నారు.
వీరందరినీ మనిద్దరమూ ఎలా కడతేర్చ
గలం, నాన్నా?” అని ధీరమతి అడిగాడు
అనుమానంగా.

“పెచ్చివాడా, మనం ఇద్దరమేననుకుంటు
న్నావు గాని, మన వెంట బుద్ధిమతీదేవి సహాయం
ఉన్నది. అందుచేత తెల్లవారే సరికల్లా నువ్వు
ఇంటికి వెళ్ళు. నేను బిచ్చగాడి రూపంలో మన
పందులకాపరి వెంట అక్కడికి వస్తాను. ఆ
దుర్మార్గులు నన్ను ఎన్నిరకాల అవమానాలు
చేసినా నువ్వు సహించి ఊరుకో. కాని నాకేసి
ఒక కన్ను ఉంచు. నేను సంజ్ఞ చేసినప్పుడు
నువ్వు గోడలమీద ఉండే కత్తులూ, కఠార్లూ
తీసి మేడమీద గదిలో ఒక మూల దాచెయ్యి.
ఆయుధాలేమైనాయని వాళ్ళెవరైనా అడిగితే,
తుప్పువట్టటంచేత తీసి దాచానని మర్యాదగా
చెప్పు. కాని మన ఇద్దరికీ కావలసిన ఆయుధాలు
– రెండు ఈటెలూ, రెండు కత్తులూ, మరి రెండు
తోలు డాళ్ళూ – అందుబాటులో ఉంచు.
నువ్వు జొస్తిగా తాగి ఎవరితోనూ జగడం
పెట్టుకోకు సుమా, మన పని కాస్తా పాడవు
తుంది. మరొక ముఖ్య విషయం – నేను తిరిగి
వచ్చానన్న సంగతి ఒక్క పురుగుకు కూడా
తెలియరాదు – మీ అమ్మకు కూడా చెప్పుకు.
ఈ విషయం రహస్యంగా ఉండడం చాలా
ముఖ్యం. ప్రస్తుతానికి ఈ సంగతి మన
ఇద్దరికి మాత్రమే తెలిసి ఉండాలి,” అని
రూపధరుడు తన కొడుకుతో చెప్పాడు.