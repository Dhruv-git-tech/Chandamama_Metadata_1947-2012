మనదేశపు ఋషులు:
అకృతప్రణుడు

పరశురామ మహర్షికి పలువురు శిష్యులు ఉండే వారు. వారిలో గురువును సదా సర్వవేళలా అంటి పెట్టుకుని ఉండి, ఆయనకు పరిచర్యలు చేసిన ఉత్తమ శిష్యుడు అకృతప్రణుడు.

పరశురాముడు ఒకసారి అడవి గుండా వెళుతూండగా ఒక గుహ నుంచి దీనస్వరం వినిపించింది. పరశురాముడు వెళ్ళి చూశాడు. ముని కుమారుడు ఒకడు గుహగోడకు అంటుకుపొయి విలపిస్తున్నాడు. వాడి మీదికి ఉరకడానికి ఒక పులి సిద్ధంగా ఉన్నది. వెంటనే పరశురాముడు వదిలిన బాణానికి పులికిందపడి మరణించింది.

మరుక్తణమే పులినుంచి ఒక గంధర్వుడు ప్రత్యక్షమై పరశురాముడికి నమస్కరించి, తనకు శాప విముక్తి కలిగించినందుకు కృతజ్ఞతలు చెప్పుకుని మాయమయ్యాడు. కుర్రవాడు మునికి సాప్టాంగ నమస్కారం చేశాడు. ముని కరుణ కారణంగా గాయం లేకుండా బయటపడ్డాడు గనక, వాడికి అకృతప్రణుడు అనే పేరు వచ్చింది! ముని వాణ్ణి ఆశీర్వదించి తన శిష్యుడిగా స్వీకరించాడు. పరశురాముడు అతనికి వేద వేదాంగాలను మాత్రమే కాకుండా, వివిధ శస్త్రాస్ర్థవిద్యలను కూడా బోధించాడు.

కురువీరుడైన భీష్ముడు కూడా పరశురాముడి వద్ద విద్య నభ్యసించాడు. ఆయన ఒకప్పుడు కాశీరాజు

ప్రకటించిన స్వయంచరానికి వెళ్ళి, ఎదిరించిన రాకుమారులను ఓడించి, తన తమ్ముడైన విచిత్ర వీర్యుడి కోసం, కాశీరాజు కుమార్తెలయిన అంబ, అంబిక, అంబాలికలను తన రాజ్యానికి తెచ్చాడు. కాని అంబ తాను సాళ్వరాజును వరించినట్టు చెప్పడంతో, ఆమెను పంపేశాడు. అయినా, ఆమెను చేపట్టడానికి సాళ్వరాజు తిరస్కరించడంతో, ఆమెతిరిగి వచ్చి విచిత్రవీర్యుణ్ణే వివాహమాడమన్నది. కాని ఆయన నిరాకరించాడు. ఆ తరవాత ఆమె తన దీనస్థితికి కారణమైన భీష్ముణ్ణే తనను వివాహమాడమన్నది. కాని తన బ్రహ్మచర్య ప్రతప్రతిజ్ఞ కారణంగా భీష్ముడు ఆమె కోర్కెను నెరవేర్చలేక పోయాడు.

భీష్ముడి మీద పగ సాధించడానికి, ఆమె పలువురు రాకుమారుల సహాయం అర్థించింది. అయినా, భీష్ముణ్ణె ఎదిరించడానికి ఎవరూ సాహసించలేదు. అంబ అఖిరికి పరశురాముడి దగ్గరికి వెళ్ళి తన గోడు వినిపించింది. పరశురాముడు ఆమెను వెంట బెట్టుకుని, ఒకప్పటి తన శిష్యుడైన భీష్ముడి దగ్గరికి వచ్చి. ఆమెను వివాహమాడమన్నాడు. భీష్ముడు కాదనడంతో, అగ్రహంతో యుద్ధానికి దిగాడు.

అకృతప్రణుడు పరశురాముడికి సారథిగా రథం నడిపాడు. కురుక్షేత్రంలో పరశురామ-భీష్ముల మధ్య చాలా రోజులు యుద్ధం జరిగింది. కాని ఒకరినాకరు జయించలేక పోయారు. అఖిరికి నారదాది మునులూ, దేవతలూ అడ్డుపడి యుద్ధం ఆపారు. ఉభయులకూ జయాపజయాలు లేకుండా యుద్ధం ముగిసింది.

గురువు దీవెనలు పొంది, అకృతప్రణుడు ఉత్తరోత్తరా గొప్ప ఋషిగా పేరుగాంచాడు.