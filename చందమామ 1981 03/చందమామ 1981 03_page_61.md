“ ఇతనెవరో నాకు తెలీదు. శ్మశా నంలో రాత్రి హత్య చేసింది నేనే, పదండి,” అన్నాడు ప్రతాపుడు.

భటుల కేమీ పాలుపోక ఇద్దర్శీ పట్టుకుని న్యాయస్థానానికి తీసుకుపోయారు. న్యాయాధికారి ఇద్దరినీ విచారించి కూడా హంతకుడెవరో నిర్ణయించలేకపోయాడు.

“ ఈ యిద్దరిలో ఒకడు హంతకుడు, రెండోవాడు పిచ్చివాడు. ఎవరెవరో నిర్ణయించటం నా తరం కాదు. ఇద్దర్శీ తీసుకుపోయి కొరత వెయ్యండి !” అని ఆయన చివరకు తీర్పు చెప్పాడు.

భటులు జయప్రతాపుల నిద్దరినీ వధ్యస్థానానికి తీసుకుపోయి, అక్కడికి వచ్చిన

కొత్వాలుకు న్యాయాధికారి తీర్పు అందజేశారు. శిక్ష చూడటానికి అమరావతి పారులు చాలామంది గుమికూడారు. వారిలో అసలు హంతకుడు కూడా వున్నాడు. అధికారులు తనను పట్టుకోలేకపోగా ఇద్దరు నిర్దోషులను కొరత వేయి స్తూండటం చూసి హంతకుడికి మండి పోయింది. వాడు కొత్వాలు దగ్గిరికిపోయి, “మీ న్యాయం ఆఘోరించినట్టే ఉంది ! అసలు హంతకుణ్ణి నేను. వీళ్ళిద్దరినీ విడిచిపుచ్చి నన్ను కొరత వేయించండి!” అన్నాడు.

విచారణ చెయ్యనివాణ్ణి శిక్షంచటానికి కొత్వాలుకు అధికారం లేదు. ముద్దాయిల సంఖ్య రెండు నుంచి మూడుకు పెరిగింది. కొత్వాలు ముగ్గురినీ వెంటబెట్టు కొని న్యాయస్థానానికి వెళ్ళాడు.

“ ఈ హత్యానేరం విచారణ చేసి శిక్ష విధించానే ?” అన్నాడు న్యాయాధికారి.

“ ఇప్పుడు మరొక హంతకుడు దొరి కాడు. తమరు ముగ్గురినీ కలిపి విచారించండి,” అన్నాడు కొత్వాలు.

ఈసారి విచారణలో జయ ప్రతాపులు తాము హంతకులు కానట్టు ఒప్పుకున్నారు.

“ సుపు హంతకుడవు కానప్పుడు ఔనని ఎందుకన్నావు ?” అని న్యాయాధికారి జయుణ్ణి అడిగాడు.