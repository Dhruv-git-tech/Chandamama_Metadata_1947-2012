బట్టలతో, వికృతాకారంతో, పెరిగిపోయిన
గడ్డంతో వెళితే జయుడు నన్ను గుర్తి
స్తాడో, గుర్తించడో. ఈ రాత్రికి ఎక్కడైనా
తల దాచుకొని, రేపు ఉదయం అతన్ని
చూస్తాను," అనుకొని ప్రతాపుడు ఆ రాత్రి
గడపటానికి దాపుల వున్న ఒక శ్మశానం
వేపు వెళ్లాడు.

అక్కడ అతను ఒకచోటు చూసుకుని
పడుకున్నాడు. కాని నిద్రపట్టలేదు. ఒక
రాత్రివేళ అక్కడికి ఇద్ధరు మనుషులు
వచ్చారు. వారి సంభాషణ చూస్తూండగానే
పొట్లాటగా పరిణమించింది. చివరకు
ఒకడు బాకు తీసి రెండోవాణ్ణి పొడవ
బోయాడు. రెండవవాడు కూడా బాకు
తీసి మొదటివాణ్ణి పొడిచాడు. బాకు
దెబ్బతిన్నవాడు పెద్ద కేకపెట్టి పడి
పోయాడు. పొడిచినవాడు కంగారుపడి
పరిగెత్తుకొంటూ ప్రతాపుడు పడుకున్న
వేపుగా వెళ్ళిపోయాడు.

ఇద్దరు వ్యక్తులు పొట్లాడటమూ, ఒకడు
మరొకణ్ణి పొడిచి పారిపోవటమూ మొద
లైనవి ప్రతాపుడిలాగే, ఆ అపరాత్రి వేళ
మరికొందరు కూడా చూశారు. వాళ్ళు
హంతకుడు పరిగెత్తిన దిక్కుగా పరుగున
వచ్చి ప్రతాపుణ్ణి చూసి, అతనే హంతకు
డనుకుని, అతన్ని పట్టుకుని కొత్వాలు
వద్దకు తీసుకుపోయారు. కొత్వాలు

ప్రతాపుణ్ణి తెల్లవార్లు భైదులో వుంచి,
మర్నాడు భటుల వెంట న్యాయస్థానానికి
పంపాడు.

ప్రతాపుణ్ణి వీధి వెంబడి తీసుకు
పోతూండగా, జయుడు చూసి గుర్తించి,
“ఏమిటిది? ఇతన్ని ఎక్కడికి తీసుకు
పోతున్నారు?” అని భటులను అడిగాడు.

“నిన్న రాత్రి శ్మశానంలో ఈ మనిషి
మరొక మనిషిని హత్య చేశాడు. విచా
రణకు తీసుకుపోతున్నాం,” అన్నారు
భటులు.

“పిచ్చివాళ్లల్లారా, శ్మశానంలో హత్య
చేసినవాణ్ణి నేను, ఇతన్ని విడిచేసి నన్ను
పట్టుకు పొండి,” అన్నాడు జయుడు.