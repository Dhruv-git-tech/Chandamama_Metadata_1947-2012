శేషాచలం అసంతృప్తిగా ముఖం పెట్టి,
“ఇల్లు యిచ్చారు, బాగానే వున్నది.
మరి ఇల్లు గడవడానికి డబ్బు కావద్దా?
అవతల అన్నిటికీ ధరలు మండిపోతు
న్నాయి!” అని పిశాచాల దగ్గిర మరి
కొంత డబ్బు వసూలు చేశాడు.

వాడు అప్పటికప్పుడే, ఆ కొత్త ఇంట్లో
చేరాడు. ఆ ఇంటికీ, పూటకూళ్ళ బసకూ
చాలా దూరం. పెళ్ళాం అంటూ వుంటే,
హాయిగా వండి వడ్డిస్తుందనుకున్నాడు
వాడు.

ఆ మర్నాటి నుంచి పెళ్ళికూతుళ్ళ
వేటలో పడ్డాడు, శేషాచలం. వాడికి
అలివేలు అనే అమ్మాయి బాగా నచ్చింది.
ఆమెను, వాడు లోగడ గుడి దగ్గిర
చూశాడు.

“ఇటువంటి సోమరిపోతులకు భిక్ష
వేయ కూడ దు!” అంటూ ఆమె,
శేషాచలాన్ని చీదరించుకుని, పక్కనే
వున్న గుడ్డి ముసలిదానికి చిల్లరడబ్బులు
వేసి వెళ్ళిపోయింది.

ఇప్పుడు శేషాచలం వేషం మారి
పోవడంతో, అలివేలు వాణ్ణి గుర్తించ
లేదు. ఆమె తండ్రి, శేషాచలం ఇంటినీ,
అతడి దగ్గిర వున్న డబ్బునూ చూసి,
సంతోషపడిపోయి ఆమెను, శేషాచలాని
కచ్చి పెళ్ళి చేశాడు.

విందులూ, వినోదాలతో శేషాచలానికి
మళ్ళీ అమావాస్య వచ్చిందన్న గుర్తే
లేదు. అర్ధరాత్రి వేళ తలుపు చప్పుడైతే,
వినుగ్గా వెళ్ళి తలుపు తీసిన వాడికి,
ఎదురుగా పిశాచాలు కనబడేసరికి,
ఉలిక్కిపడ్డాడు.

భార్య వాటిని చూసి ఎక్కడ దడుచు
కుంటుందో అని, '' మీకు బుద్ధంటూ
లేదు. ఏకంగా ఇంటికే వచ్చేయడమా ?
పదండి, పదండి,'' అంటూ శేషాచలం,
పిశాచాలను ఇంటికి దూరంగా తీసుకు
పోయాడు.

“ఆ లో చించావా? నేను తెల్లగా బావుంటాను కదూ!” అన్నది తెల్లపిశాచి.