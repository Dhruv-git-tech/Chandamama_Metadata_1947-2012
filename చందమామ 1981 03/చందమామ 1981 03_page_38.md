మంచి ఉపాయం

తులశమ్మ మెడలో ఉన్న పది కాసుల గౌలుసు కాస్తా వాళ్ళ బావిలో పడింది. అది నూరడుగుల లోతు బావి. అందులోకి దిగేవాళ్ళు చాలా కొద్దిమంది ఉన్నారు. తులశమ్మ బావిలో చేదవేసి, ముణ్ణిగిందో లేదో అని తొంగి చూస్తుంటే, కొక్కెం ఉండిన గౌలుసు బావిలో పడింది.

బావిలో దిగగల వాళ్ళను తీసిపెట్టమంటే, గౌలుసు విలువ తెలిసి, “పది రూపాయి లిస్తావా?” అని బేరాలకు దిగారు.

ఇంతలో రంగన్న అటుగా వచ్చాడు. వాడు దొంగతనాలు చేస్తాడని అందరికీ తెలుసు. కాని ఎన్నడూ పట్టుబడలేదు. వాడికి వినపడేటట్టుగా తులశమ్మ, తన గౌలుసు సంగతి చుట్టూ ఉన్న వాళ్ళతో విశదంగా చెప్పింది. తనకేమీ పట్టనట్టు రంగన్న సాగిపోయాడు. తులశమ్మ బావిలో దిగే వాళ్ళను ఆవనరం లేదని పంపించేసింది.

ఆ రాత్రి రంగన్న వచ్చి బావిలోకి దిగి, గౌలుసు తీసుకుని పైకి వచ్చిన మరుక్కలం, ఇంటి వెనక దాగిన పదిమంది మనుమలు వచ్చి వాణ్ణి పట్టుకుని, గౌలుసు తీసుకుని తులశమ్మ కచ్చి, వాణ్ణి కొత్వాలుకు అప్పగించారు.

కానీ ఖర్చుకాకుండా తులశమ్మకు గౌలుసు తిరిగి రావటమే గాక, ఎవరికీ దొరకకుండా తప్పించుకు తిరుగుతున్న రంగన్నను పట్టిచ్చినందుకు అందరూ ఆమెను అభినందించారు.

—ఎ. మధుబాబు