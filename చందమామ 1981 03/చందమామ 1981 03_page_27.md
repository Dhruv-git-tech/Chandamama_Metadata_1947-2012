పరిష్కరం

ధర్మరాజుకు చిన్నతనంలోనే తల్లి దండ్రులు పోతే, అతని మేనమామ వెంకయ్య పెంచి పెద్దచేసి, చదువు సంధ్యలు చెప్పించాడు. తరవాత తన పలుకుబడి ఉపయోగించి రాజధానిలో మంచి ఉద్యోగం యిప్పించటమే గాక, ఒక చక్కని పిల్లను వెతికి తెచ్చి, ధర్మరాజుకు వివాహం చేసి, తన బాధ్యత నెర వేర్చుకున్నాడు.

ధర్మరాజు కాపరం కొన్నాళ్ళు బాగానే సాగింది. తర్వాత భార్యాభర్త్రల మధ్యకీచులాటలు ప్రారంభమయాయి. తన చేతుల మీదగా జరిగిన పెళ్ళి, యిలా పరిణమించినందుకు వెంకయ్య బాధపడ్డాడు. అసలు ఇలాంటి పరిస్థితి ఎందుకు వచ్చిందో స్వయంగా తెలుసు కునేందుకు, వెంకయ్య మేనల్లుణ్ణి చూడ బోయాడు.

ఆయన వెళ్ళేసరికి ఇంట్లో ఏవో కొత్త, కొత్తముఖాలు కనిపించాయి. ధర్మరాజు, అతడి భార్య విశాలాక్షి ఆయన్నెంతో సాద రంగా ఆహ్వానించారు.

వెంకయ్య మేనల్లుణ్ణి పక్కకు పిలిచి, “ఇంట్లో చేరిన వాళ్ళంతా, ఎవర్రా ?” అని అడిగాడు.

“మన బంధువులే, మామయ్యా! వరసకు ఏదేదో ఆవుతారట. రాజధాని కదా, ఏవేవో పనులుంటాయి. పనులు చక్కబెట్టుకుని వెళుతూంటారు,” అన్నాడు ధర్మరాజు.

అప్పటికి తల పంకించి పూరుకున్నాడు వెంకయ్య. ఇంట చేరిన జనం ఒక్కొక్కళ్ళే వెంకయ్యను సమీపించి, తమ బంధుత్వం గురించి, అటు ఏడు తరాలూ, యిటు ఏడు తరాలూ ఏకరువు పెట్టి సాగారు. ఇలా బంధుత్వం ముసుగుతో,