‘‘నేను నల్లగా వున్నా, కళగా వుంటాను కదూ!’’ అన్నది నల్లపిశాచి.

శేషాచలం గట్టిగా గొంతు సవరించు కుని, ‘‘మీ మొహాలు! నలుపూ, తెలు పుల్లో ఏమీ లేదు; అంతా డబ్బులోనే వుంది. అది వుంటే, ఉన్న లోపాలు కూడా కప్పుపడి పోతాయి. అది లేని వాడిలో, లేని లోపాలు కూడా కనిపిస్తాయి. నా దగ్గిర డబ్బు లేనప్పుడు నన్ను చీదరించుకున్న మనిషి, డబ్బు చేరగానే నన్ను సంతోషంగా పెళ్ళి చేసుకున్నది. కనక, అందచందాలూ, మంచీ, మర్యా దల్లాంటివన్నీ, డబ్బున్న చోటనే వుంటాయి. అదిసరే! కొత్తగా పెళ్ళి చేసుకున్నాను. బోలెడు ఖర్చులున్నాయి. డబ్బు కావాలి!’’ అన్నాడు.

శేషాచలం చెప్పినదంతా విన్న పిశాచాలు తెల్లమొహం వేసి, ‘‘నిజమే నుమా! మా కళ్ళు తెరిపించావు. మా దగ్గిర వున్న డబ్బులో చాలా భాగం నీకే యిచ్చేశాము. మా డబ్బు, మేం

పట్టుకుపోతాం!’’ అంటూ మాయమయి పోయాయి.

ఆ మరుక్కణం, అక్కడ ఇల్లూ లేదు, ఇంట్లో డబ్బూ లేదు.

‘‘ఏమయిందండి? ఏమిటి విచిత్రం!’’ అంటూ అలివేలు ఆశ్చర్యంగా శేషా చలాన్ని అడిగింది.

ఇన్నాళ్ళూ ఎలా బతికినా, ఇప్పుడు భార్యసు పోషించడానికయినా కష్టపడి పని చేయాలని నిశ్చయించుకున్న శేషా చలం, భార్యకు జరిగినదంతా చెప్పి, ‘‘నన్ను క్షమించు!’’ అంటూ తల వంచుకున్నాడు.

‘‘కష్టపడకుండా సంపాయించిన డబ్బు, పేలపిండిలా ఎగిరిపోతుంది. ఆ రోజు గుడి దగ్గిర నేను అసహ్యించుకున్నది నిన్ను కాదు; నీలోని సోమరి పోతును! ఇప్పటికయినా నువ్వు, నీకాళ్ల మీద నిలబడితే, మునుపటికన్న రెట్టిం వుగా నిన్ను గౌరవిస్తాను,’’ అన్నది అలివేలు.