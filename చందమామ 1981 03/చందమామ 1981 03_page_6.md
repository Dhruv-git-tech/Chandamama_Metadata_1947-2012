“ బాగుంది ! వాడు అన్నంతమాత్రాన
నువు ఆయిపోతావేమిటి ?” అన్నాడు
కొడుకు చిరాకుగా.

“ అలాటప్పుడు వాడు అంటే మాత్రం
నష్టమేమిటి ?” అన్నాడు రామయ్య.

“ నష్టమున్నా, లేకపోయినా, వాడు
అలా అంటే ఎందుకు ఊరుకోవాలీ
అంటాను,” అన్నాడు రామయ్య కొడుకు.

“ ఒరే, వాడు అసలు అలా ఎందు
కంటున్నాడు ? ఇదివరకు నన్నేమీ అనే
వాడు కాడు గదా ?” అన్నాడు రామయ్య.

“ ఒకప్పుడు మనకు వాడికంటె
తక్కువ పాలం ఉండేది. నువు కష్టపడి
ఇప్పుడు వాడికన్న పెద్ద ఆస్తిపరుడి
వయావు. అదీ వాడి ఏడుపు !” అన్నాడు
రామయ్య కొడుకు.

“ చూశావా ? ఎవరైనా మనని కారణం
లేకుండా తిట్టుతున్నాడంటే, దాని వెన
కాల కొంత కథ ఉన్నదన్నమాట ! ఒకడు
మనని ఉత్త పుణ్యానికి తిడుతున్నా
డంటే, మనం చాలా ఉన్నతస్థితిలో

ఉన్నామన్నమాట ! అందుకు సంతోషిం
చాలి గాని విచారించడమెందుకూ ?”
అని రామయ్య అడిగాడు.

“ నువ్వింతే ! అన్నింటికీ ఇలాగే చెబు
తావు !” అంటూ దిగులుగా వెళ్లిపోయాడు
రామయ్య కొడుకు.

“ లోతుగా ఆలోచిస్తే ఈ ప్రపంచంలో
విచారించదగినది ఏదీ ఉండదు,
భీమయ్యగారూ. ఇది నేను అనుభవం
మీద తెలుసుకున్న సత్యం. దీనిని మీరు
ఒప్పుకుంటారా ?” అన్నాడు రామయ్య.

“ మంచం మీది నుంచి లేవలేనిస్థితిలో
మీ భార్య మీకు చక్కగా సేవలు
చేస్తున్నది. ఎంత ఆవేశమున్నామీ
అబ్బాయి మీ మాట వింటాడు. మీలాగే
దెబ్బతగిలి నేను మంచమెక్కితే,
నా భార్య నాకు ఇలా సేవలు చేయదు.
నా కొడుకు ఒక్కసారి కూడా నా మాట
వినడు. నా దురదృష్టానికి నాకు చాలా
బెంగగా ఉన్నది,” అంటూ భీమయ్య
సెలవు పుచ్చుకున్నాడు.