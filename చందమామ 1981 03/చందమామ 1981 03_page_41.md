బడిపంతులు అప్పుడే భోజనం చేసి
వచ్చి, నడవాలో వున్న వాలు కుర్చీలో
పడుకున్నాడు. చెట్టు కొమ్మల్లో వున్న
కాకులకు పంతులుతోబాటు నీళ్ళతో
నిండిన రెండు కడవలు కొట్టవచ్చినట్టు
కనిపిస్తున్నాయి, పంతులుగారి ఇంట్లో.

ముసలికాకి తొందర పడవద్దని హెచ్చ
రించే లోపలే, పిల్లకాకి ‘‘కా, కా!’’
అంటూ వెళ్ళి వాకిట్లో వాలింది.

“ఛా, పాడుకాకి, ఏకంగా ఇంట్లోకే తగలడ్డావా!” అని చీదరించుకుంటూ, అంట్లను దొడ్డోకి తీసుకు పోయింది పంతులు భార్య.

పిల్లకాకికి మెరుపు లాంటి ఆలోచన
వచ్చింది. అది ఆమె వెనకగా పోయి,
ఒక చంచాను చప్పున నోట కరుచుకుని,
రివ్వున ఎగురుతూ, ఎదురింటి కప్ప
మీదికి వెళ్ళింది.

“అయ్యో, చంచా కాకి ఎత్తుకు పోయిందండి!” అని కేకలు పెడుతూ పంతులు భార్య పరుగుతీసింది.

వాలుకుర్చీలో కునికి పాట్లు పడుతున్న
బడిపంతులు చప్పున కళ్ళు తెరిచి, పంచె
సవిరించుకుంటూ ఆమె వెనకగా పరుగు
తీశాడు.

పిల్లకాకి చంచాను కప్పు మీదనే
వదిలేసి, చెట్టు మీద ఉన్న ముసలికాకితో
సహా పంతులుగారి ఇంట ప్రవేశించింది.
రెండూ చెరొక కడవ మీదా కూర్చుని,
తృప్తిగా చల్లని నీరు సేవించాయి.

పంతులుగారు పక్క ఇంటి వాళ్ళను
అడిగి నిచ్చెన తెచ్చి, కప్పు మీదికి వెళ్ళి,
చంచా చేత పట్టుకుని దిగి వచ్చాడు.
ఆయన ఇంట్లోకి వెళ్ళగానే తృప్తిగా
కడవలలోని నీరు తాగుతున్న కాకులు
రెండూ కనిపించాయి.

ఆ రోజు నుంచీ పాత కథ విడిచిపెట్టి,
పంతులు పిల్లలకు ఈ కొత్త కథ చెప్పడం
ప్రారంభించాడు.

“అయ్యో, ఈ కాలపు పిల్లలకున్న తెలివి మాకు లేకపోయింది,” అనుకున్నది ముసలి కాకి.