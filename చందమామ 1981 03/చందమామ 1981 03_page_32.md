బోధిసత్వుడూ, అతడి తమ్ముడూ కాశి
నగరానికి తిరిగి వచ్చారు. ఇంటికి చేరు
తూనే తమ్ముడు తనవద్ద వున్న రెండవ
మూటను విప్పి చూశాడు. అందులో
రాళ్ళు కనిపించాయి. తను చేసిన పార
బాటు తెలుసుకుని అతడు విచారంతో
కుంగిపోతూ, మంచం పట్టాడు.

ఒక రోజున జాలరివాళ్ళు నదిలో
వలలు వేశారు. జలభూతం తన శక్తివల్ల,
లోగడ వరహాలమూటను మింగిన చేప
వాళ్ళ వలల్లో పడేలా చేసింది. జాలరి
వాళ్ళు ఆ చేపను నగరానికి తీసుకుపోయి,
దీని ఖరీదెంత? అని అడిగినవాళ్ళతో,
“వెయ్యివరహాలూ, అదనంగా ఒక్క
వరహా!” అనసాగారు.

జాలరివాళ్ళకు మతులు పోయిన
వని అందరూ నవ్వుకోసాగారు. వాళ్ళు
ఆ చేపను బోధిసత్వుడి ఇంటికి తీసుకు
పోయి, దాన్ని అమ్మజూపారు.

‘‘ఈ చేప ఖరీదెంత?’’ అని అడిగాడు బోధిసత్వుడు.

‘‘మీకైతే ఒక్క వరహా మాత్రమే !’’ అన్నారు జాలరివాళ్ళు.

‘‘ఇతరులకైతే ఎంత వెల చెబుతున్నారు? మీ మాటల ధోరణచూస్తూంటే, నాకు ఆశ్చర్యం కలుగుతున్నది,’’ అన్నాడు బోధిసత్వుడు.

‘‘మరెవరికైనా అయితే వెయ్యివరహాలు, పైన మరొకవరహా తీసుకుంటాం,’’ అన్నారు జాలరివాళ్ళు.