అంతసులువుగామారడు

భీమాపురం లోని భీమయ్య ఎప్పుడూ దిగు లుగా ఉండేవాడు. రామాపురం లోని రామయ్య ఎప్పుడూ సంతోషంగా వుండే వాడు. ఈ సంగతి తెలిసి భీమయ్య రామయ్యను గురించి తెలుసుకుందామన్న ఆసక్తితో రామాపురం వెళ్ళాడు.

భీమయ్య వెళ్ళే సరికి, రామయ్య మంచం మీద ఉన్నాడు. ఆయన కాలికి కట్టు ఉన్నది. “పొలంలో జారిపడ్డాను. ఎముక విరిగిందట. కదలకుండా మంచం మీద రెండు నెలలు ఉండాలిట!” అన్నాడు రామయ్య, భీమయ్య ఆడిగిన ప్రశ్నకు సమాధానంగా.

“అయ్యో. పాపం!” చాలా కష్టం వచ్చింది మీకు,” అన్నాడు భీమయ్య.

“కష్టమేమున్నదీ? ఇలాంటిదేదో అయితే తప్ప విశ్రాంతి తీసుకోను నేను! కాలిదాసుగారి మేఘసందేశం చదవాలని

ఎన్నాళ్ళనుంచో నా కోరిక. అది ఇప్పుడు తీరుతున్నది,” అన్నాడు రామయ్య.

ఇంతలో రామయ్య కొడుకు వచ్చి, “నాన్నా, నిన్ను ఆ సోమయ్య తిట్టుతున్నాడు!” అన్నాడు ఆవేశంగా.

“తిట్టితే తిట్టనియ్యరా! మనకేం నష్టం?” అన్నాడు రామయ్య.

“నిన్ను పనికిరాని చవట అంటు న్నాడు!” అన్నాడు రామయ్య కొడుకు.

“వాడు అంటే అన్నాడులే. నేను చవటనేనని నువు చెప్పు!” అన్నాడు రామయ్య.

“వాడిచేత మాటలు పడి ఊరుకుంటే నువు చవట వేగా మరీ?” అన్నాడు రామయ్య కొడుకు.

“నేను చవటనే అయినప్పుడు వాడు అంటే మాత్రం తప్పేమిటి? ఉన్నమాటే గచా వాడన్నాడు?” అన్నాడు రామయ్య.