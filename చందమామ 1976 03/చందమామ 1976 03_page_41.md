భద్రశీలి ఈ మాట వింటూనే కుప్పకూలి పోయి, భోరున ఏడవసాగాడు.

మణిపాలుడు అతనితో, “భద్రశీలి, ఎందుకు విచారిస్తాపు? దొంగ పట్టుబడే పరకూ నేను సీ మీద ఎలాటి ఆరోపణా చెయ్యసని ముందే చెప్పాను గద. రెండో సారి కూడా దొంగతనం జరిగింది గనక నీ తాళపుచెవి తీసుకుంటాను. దాన్ని ఇలా ఇయ్యి!” అన్నాడు.

భద్రశీలి ఇచ్చిన తాళపుచెవిని తీసు కుంటూ తలవంచిన రాజు చప్పున తల ఎత్తి, “భద్రశీలి, ఆ తాళంచెవితో బాటు ముప్పై మణులను కూడా ఇచ్చెయ్యి!” అన్నాడు.

రాజు యిలా అణ్ణాపించగానే, భద్రశీలి కొయ్యబారిపోయాడు. అందరూ నిర్వాంత పోయారు.

మణిపాలుడు తన మంత్రిని పిలిచి, అక్కడ ఉన్న అందరి చేతులూ వాసన చూసి, తన చేతులూ, భద్రశీలి చేతులూ వాసన చూడమన్నాడు.

మంత్రి ఆలాగే చేసి, “తమరి చేతులూ, భద్రశీలి చేతులూ ఒక వింత సువాసన కలిగి ఉన్నాయి,” అన్నాడు.

“అవును. అది కాశ్మీరరాజు నా కోసం ప్రత్యేకంగా పంపే అత్తరు. నేను రోజూ మణులను లెక్కిస్తూనే ఉన్నాను. నిన్నటి దాకా మరొక దొంగతనం జరగలేదు. దొంగకు చిట్ట చివరి అవకాశం నిన్న రాత్రి మాత్రమే ఉన్నది. అందుచేత నిన్న మణుల మీద నా సొంత అత్తరు పూశాను. మరొకసారి దొంగతనం జరిగినా నేను తనను నిందించనని మాట ఇచ్చా నన్న ధైర్యంతో నిన్న రాత్రి భద్రశీలి మరో పది మణులను అపహరించాడు; దొరికిపోయాడు,” అన్నాడు రాజు.

తన నేరం ఇలా రుజువు అయేసరికి భద్రశీలి తాను దొంగిలించిన మణులను తెచ్చి ఇచ్చాడు.

మణుల దానం ఎప్పటిలాగే జరిగి పోయింది. రాజు భద్రశీలికి దేశబహి ష్కరణ శిక్ష విధించాడు.