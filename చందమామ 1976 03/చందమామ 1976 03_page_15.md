గదా? అలాంటివాణ్ణి, యీ యువకుడు తల నరికాదు! అంటే, హత్య చేసినట్టే గదా? కాని...." అంటూ ఆగి, ఏం అనేందుకూ తోచక తలపంకించసాగాడు.

అది అవకాశంగా తీసుకుని జయశీలుడు, ''అయ్యా, తక్కిన సంగతుల మాటేమో కాని, నేను ఆత్మరక్షణకోసమే అలా తల నరకవలసి వచ్చింది. ఆత్మరక్షణా ప్రయత్నంలో ప్రత్యర్థిని చంపటం నేరం కాదుగదా!'' అన్నాడు.

''అవును, ఆ మాటా నిజమే,'' అన్నాడు మంత్రి తలమీది నుంచి పెద్ద భారం దిగిపోయిన వాడిలా పెద్దగా నిట్టూరుస్తూ.

సిద్ధసాధకుడు ముందుకు వచ్చి, మంత్రికి నమస్కరించి, ''అయ్యా, నాదొక చిన్నమనవి. చెప్పమని సెలవా?'' అన్నాడు.

మంత్రి చెప్పమన్నట్టు తలాడించాడు. సాధకుడు ఒకసారి గొంతు సవరించుకుని, ''ఈ జయశీలు డనే యువకుడు మహాసత్వుల కోవకు చెందినవాడు. తల తెగిన కాలుడు, యీ యువకుడి ఖిర్గానికి అమోఘశక్తులు ప్రసాదించి, దీవించాడు! ఆ మాట నేను విన్నాను. ఇతనివల్ల కనకాకీ మహారాజుగారు లాభపడేందుకు చక్కని అవకాశాలున్నాయి.'' అన్నాడు.

మంత్రి విసుగుపడుతూ, ''నువ్వనే దేమిటి? కొడుకూ, కుమార్తే కనబడ కుండాపోయిన దిగులుతో వున్న రాజు గారు, యీ యువకుడి కత్తి సాయంతో రాజ్యాలు జయించటానికి బయలుదేర మనా?'' అని అడిగాడు.

''అయ్యా, అదికాదు నా సలహా. రాజుగారు తమ కుమార్తెనూ, కొడుకునూ వెతికి తెచ్చేందుకు, యీ జయశీలుణ్ణి పంపవచ్చు. ఆ పనిలో విజయం యితడు తప్పక సాధిస్తాడు. ఇతడికి మహాకాలుది రక్షా, దీవనా, తోడ్పాటులు లభించగలవనే దాంట్లో ఎలాంటి సందేహమూ లేదు,'' అన్నాడు సిద్ధసాధకుడు.