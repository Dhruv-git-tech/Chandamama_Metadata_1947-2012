“అతడి కత్తికి అమోఘశక్తులున్నా మాట నమ్మదగించేనా? ఒకసారి యివ్వమనండి, పరీక్షించి చూస్తాను,” అన్నాడు మంగళవర్మ.

“ఇందుకు అతడేమీ అభ్యంతరం చెప్పడనుకుంటాను!” అన్నాడు మంత్రి.

కనకాక్ష రాజు ఎంతో సూక్ష్మబుద్ధి, వివేకం కలవాడు. అయన తృటికాలంలో సంగతి సందర్భాలు అర్థంచేసుకుని, “మహామంత్రీ! ముక్కూ ముఖం తెలియని ఎవరో యువకుణ్ణి, పిల్లలను వెతికి తెచ్చేందుకు పంపటం ఎందుకు? ఆ జయశీలిడి దగ్గిరవున్న కత్తి ఏపాటి శక్తిగలదో పరీక్షించేందుకు, మంగళవర్మకు యిప్పించండి. శక్తిగలదైతే, ఆ యువకుడికి గౌప్ప బహుమానం యిచ్చి, మన ఆస్థానం లోనే ఉద్యోగం యిద్దాం,” అన్నాడు.

“ఎలాంటి పరీక్ష పెడదాం, మహారాజు?” అని అడిగాడు మంత్రి.

“మన మృగశాల అధికారితో చెప్పి, బోనుల్లోవున్న రెండు పెద్దపులులను తెప్పించండి. మంగళవర్మ, ఆ అమోఘశక్తులు గల కత్తిని పట్టుకుని, బోనుల్లో నుంచి బయిటికి వచ్చిన పులుల్ని ఎదు రొట్కంటాడు,” అన్నాడు కనకాక్షరాజు.

మంత్రి సంగతి చెప్పగానే, జయశీలుడు సంతోషంగా తన కత్తిని, మంగళవర్మకు యిచ్చాడు. కణాల మీద పులున్న బోనులు తెప్పించబడి, చుట్టూ పది అడుగుల ఎత్తున్న ప్రాకారం లోపల పెట్టించబడినై. మంగళవర్మ కత్తి తీసుకుని లోపలికి పొగానే ప్రాకారం తలుపులు మూసి వేశారు. రాజూ, మంత్రి, జయశీలుడూ మొదలైన వాళ్ళు, ప్రాకారం దాపులనున్న భవనం పిట్ట గోడ పక్కన నిలబడి, లోపలికి చూడసాగారు.

మృగశాలాధికారి, మంగళవర్మను హెచ్చరించి, పైనుంచి బోనుల తలుపులు ఎత్తి, ప్రాకారం మీదికి వెళ్ళాడు. పులులు రెండూ భయంకరంగా అరిచి, మంగళవర్మ కేసి రాసాగినై.

—(ఇంకా వుంది.)