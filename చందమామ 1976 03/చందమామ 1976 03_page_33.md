# కలహాకల్యాణం

ఒక ఊళ్ళో ఒక పెళ్ళిళ్ళ పేరయ్య ఉండేవాడు. అతను ఆ ఊరూ, ఈ ఊరూ తిరిగి సంబంధాలు కుదుర్చుతూ ఉండే వాడు. అతను సంబంధాలు కలపటం లోనే గాక, చెడగొట్టటంలో కూడా ఘటికుడు.

ఒకనాడు పేరయ్య ఉదయంవేళ స్నానానికి రేవుకు పోతూండగా పరంధామయ్య అనే ఆయన తన ఇంట్లోకి పిలిచి తన కూతురికి మంచి సంబంధం ఉంటే చూసిపెట్టమన్నాడు.

‘‘ సంబంధానికి ఎక్కడికో పోనవసరం లేదు. వెనక వీధిలోకి కొత్తగా వచ్చిన మాధవయ్య కొడుకు ఉన్నాడు. అతను మీ పిల్లకు సరిఅయిన జోడు,'' అన్నాడు పేరయ్య.

‘‘ ఇకనేం? నువు వెళ్ళి అ సంబంధం మాట్లాడి, పెళ్ళి లాంఛనాల సంగతి

ఏమిటో కూడా తేల్చుకురా !'' అన్నాడు పరంధామయ్య, పేరయ్య చేతిలో తాంబూలం పెట్టుతూ.

పేరయ్య మాధవయ్య ఇంటికి వెళ్ళి, పెళ్ళిమాటలు మాట్లాడాడు. మాధవయ్య పరంధామయ్య సంబంధానికి ఒప్పుకుని, పరంధామయ్య ఇంటికి వచ్చి, నిశ్చితార్థం చేసుకున్నాడు. కొంతకాలంపాటు మంచి ముహూర్తాలు లేకపోవడంవల్ల, పెళ్ళి వెంటనే జరిగే అవకాశం కలగలేదు.

అకస్మాత్తుగా ఒక రోజు మాధవయ్య పేరయ్యను పిలిపించి, '' పేరయ్యా. పెద్దచిక్కు వచ్చిపడింది. పొరుగూళ్ళో మాకు కావలసిన బంధువులున్నారు. వాళ్ళు ఇంతకుముందే వచ్చి వెళ్ళారు. బాగా ఉన్నవాళ్ళు. ఒక్కతే కూతురు. మొత్తం ఆస్తి అంతా ఆ పిల్లకే చెందు తుంది. మనమేమో తొందరపడి పరంధా