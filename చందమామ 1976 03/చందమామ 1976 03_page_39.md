చేదీ, మూసేదీ నేను మాత్రమే. అలా టప్పుడు మరెవరిని శంకించినా అపచారమే అవుతుంది. దొంగతనం ఎలా జరిగినా మణులు పోవటానికి నేనే బాధ్యణ్ణి అవుతాను. అపనింద నాకే వస్తుంది. ఒక సారి జరిగిన దొంగతనం మరొకసారి జరగవచ్చు. అందుచేత ఈ తాళం చెవి తమరే తీసుకోండి.‘‘

మణులు దొంగిలించ బడినందుకు రాజు అమిత ఆశ్చర్యపోయాడు. దొంగ భద్రశీలి కావాలి, లేక తాను కావాలి. తాను దొంగతనం చేయకపోయినా, తన అశ్రద్ధవల్ల తన వద్ద ఉండే తాళపుచెవి ఎవరికైనా చికిక్కి, వాళ్లు దాని సహాయంతో మారు తాళపుచెవి చేయించి ఉండవచ్చు.

అందుచేత భద్రశీలి వద్దనుంచి రాజు తాళపు చెవి తీసుకోలేదు. అందుకు రాజు ఆలోచించిన కారణాలు ఇంకా కొన్ని ఉన్నాయి.

ఒకవేళ భద్రశీలే దొంగ అయితే, అతని నుంచి తాళం చెవి తీసుకున్న తరవాత అతనే దొంగ అని రుజువుచేసే అవకాశం రాజుకు ఉండదు. అంతేగాక భద్రశీలి వద్దనుంచి తాళపు చెవి తీసుకోవటం. పదిమందిలోనూ రాజు అతన్ని శంకించి నట్టే అవుతుంది. రాజే దొంగతనం చేశాడని సభలో కొందరికైనా అనుమానం ఉండవచ్చు.

ఇదంతా ఆలోచించి మణిపాలుడు భద్రశీలితో, ‘‘భద్రశీలి, అధైర్యపడకు.