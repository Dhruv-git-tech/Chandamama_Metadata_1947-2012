సువర్ణుడు ఆనేవాడు విజయనగరానికి కొంత దూరంలో ఉండిన ఒక గ్రామంలో నివసిస్తూ ఉండే వాడు. వాడు మంచి తెలివితేటలు గలవాడు.

ఒక రోజు వాడున్న గ్రామంలో చాటింపు వేశారు. విజయనగరంలో ఉండే ఒక సంపన్నుడికి చాలామంది పశువుల కాపర్లు కావాలట. అనుభవం ఉన్నవాళ్ళు విజయనగరం వచ్చి, ఫలానా రోజున ఆ సంపన్నుణ్ణి చూడాలని చాటింపు వేశారు.

సువర్ణుడికి పశువులను కాయటంలో కొంత అనుభవం ఉన్నది. అదీకాక వాడికి చాలాకాలంగా విజయనగరం చూడాలన్న కోరిక కూడా ఉన్నది. రెండూ కలిసి వస్తాయిగదా అని, వాడు దారి ఖర్చులకు డబ్బు తీసుకుని బయలు దేరి, విజయనగరం చేరాడు.

ఆ సంపన్నుడి పశువుల చూసి సువర్ణుడు అబ్బురపడ్డాడు. ఆయన వద్ద అయిదువందల ఆవులూ, వెయ్యి గేదెలూ ఉన్నాయి. ఆయన ఆనేక గ్రామాలలో వేయించిన చాటింపు విని, దాదాపు నూరుమంది పశువుల కాపరిపని చెయ్యి టానికి వచ్చారు.

సంపన్నుడు వచ్చిన వారి అందరి అనుభవమూ గురించి విచారించి, యాభై మందిని మాత్రం కొలువులో ఉంచుకుని, మిగిలిన వాళ్ళకందరికీ దారి ఖర్చుల కింద తలా యాభైవరహాలూ సంచీలలో పోసి ఇచ్చి పంపేశాడు.

సువర్ణుడికి ఉద్యోగం దొరకలేదు గాని యాభై వరహాలు ముట్టాయి. వాడు సాయంకాలం దాకా విజయనగరం తిరిగి చూసి అనందించి, చీకటి పడినాక ఒక పూటకూళ్ళ ఇంటికి చేరుకుని, ఆక్కడే

మల్లాది వెంకటకృష్ణమూర్తి