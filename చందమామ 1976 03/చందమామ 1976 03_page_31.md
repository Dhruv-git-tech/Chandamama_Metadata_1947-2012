అలాగే మూడో కోడలు చేసినవి కూడా ఆమెకు అందాయి. పెద్దావిడకూ, మూడో ఆవిడకూ మధ్య మాటలులేనట్టే, ఇచ్చి పుచ్చుకోవటాలు లేవు. అందుచేత రెండో కోడలు ఒకరు ఇచ్చిన దానిలోనుంచి కొంచెం కొంచెం తీసి రెండో వారికి ఇచ్చి. అవి తాను చేసిన పిండి వంటలన్న అభి ప్రాయం కలిగించింది. మిగిలిన పిండి వంటలలో కొద్దిగా భర్తకు ఇచ్చి, మిగిలి నవి ఒక పళ్ళెంలో పెట్టి, భర్త తెచ్చిన బట్టలతో సిద్ధంగా ఉన్నది.

పెద్ద కోడలూ, ఆఖరు కోడలూ వెళ్ళి గుడిసెలో ఉన్న అత్తమామలకు తమ తమ పిండి వంటలు అందజేసి వచ్చేసి నాక, ఆమె అత్తమామల వద్దకు వెళ్ళి, తాను తెచ్చిన ఫలహారాల పళ్ళెం వాళ్ళ ముందు పెట్టి, కొత్త బట్టలు అత్తమామల చేతిలో పెట్టి, వాళ్ళ కాళ్ళకు మొక్కు కున్నది. అత్తగారు తన రెండో కోడలు తెచ్చిన పళ్ళెం కేసి చూసి, తన కాళ్ళకు నమస్కరించిన కోడలిని లేవనెత్తి, తన

మెడలోని గౌలుసు తీసి ఆమె మెడలో వేసింది. రెండో కోడలు వెళ్లిపోయాక ముసలాయన, “ఈమె కొత్తబట్టలు పెట్టిందనా గౌలుసు ఇచ్చావు?” అని భార్యను అడిగాడు.

“కాదు, దీనికి తెలివీ, పాదుపూ ఉన్నాయి. దీని దగ్గిర గౌలుసు మరోతరం దాకా సురక్షితంగా ఉంటుంది,” అంటూ ముసలావిడ, తన రెండో కోడలు తెచ్చిన పిండి వంటల రహస్యం చెప్పింది.

మిగిలిన ఇద్దరు కోడళ్ళూ రెండో కోడలు మెడలో గౌలుసు చూసి గతుక్కుమన్నారు. పిండి వంటల విషయంలో ఆమె చేసిన మోసమూ, తమకు తెలియకుండా ఆమె అత్తమామలకు బట్టలు పెట్టటమూ వాళ్ళకు తెలిసిపోయింది. అది మొదలు వాళ్ళిద్దరూ ఏకమైపోయి, రెండో కోడలుతో మాట్లాడటం మానేశారు. ఒకరి మీద ఒకరు చెప్పే చాడీలు వినే బాధ తప్పినందుకు రెండో కోడలు కూడా సంతోషించింది.