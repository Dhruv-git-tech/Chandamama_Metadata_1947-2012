ఆ ఇంటి కోడళ్ళకు సంక్రమిస్తూ వస్తు న్నది. ఒకనాడు ముసలాయన తన భార్యతో, 'మనం ఉన్న ఆస్తి కొడుకు లకు పంచేసి చేతులు కడిగేసుకున్నాం గదా, ఇంకా నీకా గౌలుసు ఎందుకు ? కోడళ్ళలో ఎవరికైనా ఇచ్చెయ్యగూడదా?' అని అడిగాడు.

“అదే నేనూ చూస్తున్నాను. ఇది చెడగొట్టి ముగ్గురిక పంచి ఇచ్చే వస్తువు కాదు. దీన్ని మరొకతరం పాటు జాగ్రత్తగా దాచేవాళ్ళు ఆ ముగ్గురిలో ఎవరా అని ఆలోచిస్తున్నాను,” అన్నది వృద్ధురాలు.

ఎలాగో ఈ మాటలు పెద్ద కోడలి చెవిన పడ్డాయి. ఆమె ఆ రాత్రి

ఆ విషయం కాస్తా తన భర్త చెవిన వేసింది. పక్కవాటాలలో చిమ చిటుకుక్క మంటే వినగల రెండోకోడలు సంగతి గ్రహించి, తన భర్తతో చెప్పింది.

“ఇంకేం? నీ తెలివితేటలు ఉపయోగించి ఆ గౌలుసు నువే సంపాదించుకో,” అన్నాడు ఆమె భర్త నవ్వుతూ.

నిజానికి రెండో కోడలు మిగిలిన ఇద్దరి కన్నా తెలివైనది. ఆమె తన అత్తగారి మెప్పు ఎలా సంపాదించాలా అన్న ఆలోచనలో పడింది.

రెండో కోడలూ, ఆమె భర్తా అనుకున్న మాటలు మూడో కోడలు చెవిన కూడా పడ్డాయి. అంతకాలమూ అత్తగారి గౌలుసు తమకు సమంగా పంపకం అవుతుందను