'' మళ్ళీ ఏదైనా కలవచ్చిందా? '' అని అడిగాడు.

పండితుడు బాధగా మొహం పెట్టి. మంత్రివైపు చూసి, రాజుతో, ''అవును. మహారాజా! మరల కల వచ్చింది. మంత్రిగారి తండ్రిగారు కనిపించారు. ఆయన నా కేసి కోపంగాచూసి, ' ఏమిరా, అపరాధం చెల్లించావు కావు? శపించ మంటావా?' అన్నారు. అందరూ చూస్తూండగానే నేను మంత్రిగారికి వెండి నాణాలు సమర్పించుకున్న సంగతి విన్న వించాను. కాని అవి ఆయనకు చేర లేదట! ' మా ఆబ్బాయిని స్వయంగా తెచ్చి ఇయ్యమను,' అన్నారాయన,'' అన్నాడు.

రాజు ఆశ్చర్యపోయి మంత్రి కేసి చూశాడు. మంత్రికి పచ్చి వెలగకాయ గొంతుకు అడ్డం పడ్డట్టయ్యింది.

రాజు మంత్రిని, '' డబ్బు మీ తండ్రి గారికి అందలేదట. మీరు దాన్ని తర్పణంలో విడవటం మరిచారా? '' అని అడిగాడు.

మంత్రి నసుగుతూ, '' తర్పణం విడి చాను, ప్రభూ! '' అన్నాడు.

రాజు పండితుడి కేసి చూసి, ''మంత్రి గారు స్వర్గం ఎలా వెళ్ళగలరు?'' అని అడిగాడు.

'నాకూ అదే సందేహం వచ్చింది. ప్రభూ. ఆ సందేహాన్ని మంత్రిగారి తండ్రి గారే తీర్చారు; మంత్రిగారిని యజ్ఞపటు వుగా చేసి మీ చేత యజ్ఞం చేయించ మన్నారు. తొమ్మిదో రోజున మంత్రిగారు స్వర్గానికి ఎగరగలుగుతారట,'' అన్నాడు పండితుడు.

మంత్రికి పైప్రాణాలు పైనే పోయినట్టయింది. మూర్ఖుడైన రాజు పండితుడి మాటలు నమ్మి, తనను యజ్ఞపటువుగా చేసి యజ్ఞం చేస్తాడు. తొమ్మిది రోజుల పాటు తనకు ఆ హారమూ, నీళ్ళూ ఉండవు. తనను యూపస్తంభానికి కట్టి ఉంచుతారు. ఇదంతా పండితుడి కల్పన