నిలాటి సౌందర్యవతి మూడు లోకాల లోనూ లేదు. నిన్నే పెళ్ళి చేసుకుంటాను!” అన్నాడు.

“వెళ్ళు, వెళ్ళు! ఇక్కడ ఎక్కువ సేపు ఉన్నావంటే నీ మాన ప్రాణాలు దక్కవు!” అంటూ ఆమె స్నానం ముగించి, భవంతిలోకి వెళ్ళింది.

చంద్రవర్మ హతాళుడై, కొండ దిగి, తాను లోగడ చూసిన ఇద్దరు సుందరుల కోసమూ చూశాడు. కాని వాళ్ళ జాడు అతనికి దొరకలేదు. అతను ఎలాగో తన స్వస్థలం చేరుకుని, తల్లిదండ్రులు ఎన్నిక చేసిన పిల్లను పెళ్ళాడాడు.

బేతాళుడు ఈ కథ చెప్పి, “రాజా, ముగ్గురు లోకోత్తర సౌందర్యవతులను చూసినమీదట చంద్రవర్మలో సౌందర్య పిపాస విజృంభించటానికి బదులు ఎందుకు హరించుకుపోయింది? మొదటి ఇద్దరు సౌందర్యవతులూ చూపినప్పాటి ఆదరం కూడా మూడో ఆమె ఎందుకు చూపలేదు? ఈ అనుమానాలకు సమా

ధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కడు, “చంద్ర వర్మలో ఉన్న లోపం సౌందర్య పిపాస కాదు; ఆ సౌందర్య పిపాసను తన వివాహంతో ముడిపెట్టటం. అతను సౌందర్యవతిని పెళ్ళాడటానికి సిద్ధంగా ఉన్నా, సౌందర్యవతి అతన్ని పెళ్ళాడటానికి సిద్ధంగా ఉండకపోవచ్చు. మూడో సౌందర్యవతి విషయంలో అదే జరిగింది. అతను తన సౌందర్యాన్ని మెచ్చుకున్నం దుకు ఆమె ఆగ్రహించలేదు; తనను పెళ్ళాడతా నన్నందుకు ఆగ్రహించింది. మొదటి ఇద్దరి దగ్గిరా ఇది జరగలేదు. తన సౌందర్య పిపాస తనకు భార్యను తీసుకు రాదని గ్రహించగానే చంద్రవర్మ తన తల్లిదండ్రులు చూసిన పిల్లను చేసు కున్నాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)