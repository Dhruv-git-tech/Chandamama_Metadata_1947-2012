“పాలమా? అదీ బంజరు నేలా? దాంతో ఏం చేసుకుంటాం? సాగు చేయాలంటే నాగలి కావాలి. దున్నడానికి ఎడ్లు కావాలి. మన దగ్గర ఏవీ లేవే! పైరు పెట్టినా, అది చేతికి అంది వచ్చేవరకు రోజులు గడవడం ఎలా? ముందు రాజు వద్దకు వెళ్ళి డబ్బు అడిగి తీసుకురా. మనకు ఇప్పుడు కావలసింది అదీ,” అని మండిపడింది.

అయితే, కోమన్ మళ్ళీ రాజు వద్దకు వెళ్ళడానికి నిరాకరించాడు. “నువ్వు ఇంకేదైనా ఆలోచించాలి. తప్పదు,” అన్నాడు భార్యతో ప్రాథేయపడుతున్నట్టు.

గోమతి కొంతసేపు తీవ్రంగా ఆలోచించి,

“సరే, ఆ పాలం దగ్గరికి వెళదాం, రా. అక్కడ నేను ఏం చేస్తానో, నువ్వు అలాగే చేయాలి, సరేనా?” అంటూ భర్తను వెంటబెట్టుకుని రాజుగారిచ్చిన పాలం వద్దకు వెళ్ళింది.

గోమతి పాలంలో అక్కడక్కడ ఉన్న ఒక్కొక్క బండరాయినీ తీసి అవతల పారేస్తూ, దాని అడుగున తవ్వి చూస్తూ, నిస్పృహతో ఆశాభం గాన్ని ప్రదర్శించసాగింది. ఎవరైనా తనను సమీపిస్తున్నారని తెలిస్తే చాలు; అలాగే కదలా మెదలక కూర్చునేది. భార్య ఎందుకలా చేస్తు న్నదో ఏమాత్రం అంతుబట్టక పోయినప్పటికీ, కోమన్ కూడా ఆమె ఒకరాయిని పెకలిస్తే, తాను ఇంకొక రాయిని పెకలిస్తూ, ఆమె లాగే నేలను అక్కడక్కడ తవ్వి చూస్తూ, తన్నుతూ, నిరాశా నిస్పృహలను ప్రదర్శిస్తూ ఆమెను అనుకరించసాగాడు.

దారిన వెళ్ళేవాళ్ళు ఆ దంపతుల వింత ప్రవర్తనకు విస్తుపోతూ, ఆగి కొంత సేపు చూసి వెళ్ళిపోసాగారు. అయితే, నలుగురు దృఢకాయులు మాత్రం భార్యాభర్తలను చాలా సేపు పరిశీలించి చూశారు. ఆ తరవాత వాళ్ళల్లో ఒక్కడు గోమతిని సమీపించి, “మండే ఎండలో ఏం చేస్తున్నారు? ఏదో చాలా విచారంతో ఉన్నట్టున్నది?” అని అడిగాడు.

తన మనసులోని మాటను చెబు దామా, వద్దా అని తటపటాయిస్తు న్నట్టు గోమతి ఆ మనిషిని కొంతసేపు ఎగాదిగా చూసింది. ఆ తరవాత, “అదెందుకు అడుగుతావులే. అదో

చందమామ