కేసీ బయలుదేరాడు. కాలినడకనే రాజభవనాన్ని సమీపించి, రాజుగారి దర్శనం కోసం వరుసగా నిలబడ్డ జనంలోకి వెళ్ళి నిలబడ్డాడు.

రాజదర్శనానికి తన వంతు రాగానే, ‘ఏదైనా’ దానంగా అడగాలనే నిర్ణయించుకున్నాడు. అతని వంతురానే వచ్చింది. రాజభవనం భటుడు, ‘‘క్షురకుడు కోమన్,’’ అని పిలవగానే, కోమన్ తడబడే అడుగులతో ముందుకు వెళ్ళి చేతులు జోడించి, రాజుకు భక్తితో వంగి నమస్కరిం చాడు. ఆ తరవాత రెండు చేతులు తెరుస్తూ రాజు కేసి అర్థిస్తున్నట్టు వినయంగా చూశాడు.

‘‘కోమన్, నీకేం కావాలి?’’ అని అడిగాడు రాజు.

‘‘ఏదైనా ఇవ్వండి, మహాప్రభూ!’’ అన్నాడు కోమన్.

‘‘ఏదైనా? అదేంటి!’’ అని విస్మయం చెందిన రాజు, ‘‘నీకు ఏది కావాలో అది అడుగు, ఇస్తాను,’’ అన్నాడు.

‘‘ఏదైనా ఇవ్వండి, ప్రభూ!’’ అన్నాడు కోమన్ పట్టుదలగా.

రాజు ఒక్క నిమిషం ఆలోచించాడు. మంత్రి కేసి చూశాడు. మంత్రి రాజును సమీపించి, ‘‘ఆజ్ఞాపించండి, ప్రభూ!’’ అన్నాడు విన యంగా.

‘‘ఇతడొక క్షురకుడు. ప్రజలకు సేవలంది స్తూంటాడు కదా. రాజధానికి సమీపంలో ఉన్న ఐదెకరాల బంజరు భూమిని ఇతనికి ఇప్పించు. అందులో ఎలాంటి పంటలు పండించగలడో చూద్దాం,’’ అని మంత్రి చెవిలో చెప్పాడు రాజు.

జుట్టు కత్తిరించేవాడు, బంజరు భూమిలో పంట పండించాలి! ఆహా! రాజుగారి వితర ణను మంత్రి మనసులోనే మెచ్చుకుంటూ దాపులనున్న భటుణ్ణి పిలిచి, ‘‘ఇతన్ని తీసుకు చందమామ

వెళ్ళి రాజభవనానికి తూర్పున ఉన్న ఐదెకరాల బంజరు భూమిని చూపించు,’’ అని ఆజ్ఞాపించి, కోమన్ కేసీ తిరిగి, ‘‘ఈ భటుడు నీకు ఐదెకరాల భూమిని చూపిస్తాడు. రాకుమారి వివాహ సందర్భంగా రాజుగారు నీకిస్తున్న బహుమతి అది. దాన్ని సాగుచేసుకుని హాయిగా జీవించు,’’ అన్నాడు.

తాను భార్య చెప్పినట్టు ఏదైనా ఇవ్వమని అడిగితే, రాజుగారు ఐదెకరాల పాలం ఇచ్చాడు అని కోమన్ పొంగిపోయాడు. అయితే, భటుడి వెంట వెళ్ళి తీరా పాలాన్ని చూశాక, అది రాయి రప్పలతో నిండిన బంజరుభూమి అని తెలు కుని కాస్త నీరుగారిపోయాడు. అయినా, ఏదో సంపాయించాం. దీంతో గయ్యాళి భార్య నోరు మూయగలం అన్న ధీమాతో ఇంటిదారి పట్టాడు.

అయితే, గోమతి సంగతి వినగానే,