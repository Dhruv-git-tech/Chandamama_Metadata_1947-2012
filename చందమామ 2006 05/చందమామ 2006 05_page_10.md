వున్న, నీ వింత స్వార్థాన్ని లోకం ఏనాడూ తప్పుపట్టకుండా, నా జమీందారీ వంశంలోకి నిన్ను మనస్ఫూర్తిగా ఆహ్వానిస్తున్నాను,” అన్నాడు.

అందుకు రాగిణి, “ఎమిది వింతస్వార్థమో మునుముందు మీకే తెలుస్తుంది. అయినా, నన్ను మీ ఇంటి కోడలిగా చేసుకుంటున్నందుకు సర్వదా కృతజ్ఞురాలిని,” అన్నది.

రాగిణితో కళ్యాణవర్మవివాహం జరిగింది. ఆ తర్వాత రెండు నెలలకు ఉరుములు, మెరుపులతో తొలకరి వానలు ప్రారంభమయినై ఒకనాటి మధ్యాహ్నం వేళ కళ్యాణవర్మమేడ పైఅంతస్థులోని నడవాలో పెద్ద ఆననంపై కూర్చుని వుండగా, దాపులనున్న మామిడి చెట్టు మీద ఉరుముతో పాటు పెద్దపిడుగు పడింది. పిడుగు పాటుకు బెంబేలు పడి పోయిన అతడు చిన్నగా అరిచి, ఆసనంలో ఓ పక్కకు ఒరిగి పోయి కొంతసేపు చలనం లేకుండా వుండిపోయాడు.

సంగతి తెలిసిన జమీందారు కుటుంబ మంతా ఆదుర్దాగా అక్కడికి వచ్చారు. కొంత

సేపు తర్వాత కళ్యాణవర్మ కళ్ళు, తెరిచి, ఎదురుగా వున్న రాగిణి కేసి ఆశ్చర్య పడుతూ చూసి, “అహా, నాకు తిరిగి చూపు వచ్చింది! ఒక పిడుగు హరించిన చూపును, మరొక పిడుగు ప్రసాదించింది. అది సరే, రాగిణీ! ఆనాటికన్న, ఈ నాటినీ అందం, నాకు మరింత ఆనందం కలిగిస్తున్నది,” అన్నాడు.

అందుకు రాగిణి చిన్నగా నవ్వుతూ, “నా అందం సంగతేమోగాని, మీ హృదయ సౌందర్యం మాత్రం ఎప్పుడూ అద్భుతమైనదే. నన్ను చూసిన నాటి నుంచి మీరు నాపట్ల చూపుతూన్న ప్రేమ, నన్ను పెళ్ళాడడానికి మీరు చేసిన అపూర్వ ప్రయత్నం అంతా మొదటి నుంచీ గమనిస్తూనే ఉన్నాను కదా?” అన్నది.

కళ్యాణవర్మ ఆమెను ఆప్యాయంగా దగ్గ రకు తీసుకున్నాడు.

రాగిణి పతివ్రతాధర్మం వల్లనే, కళ్యాణ మృకు పోయిన చూపు వచ్చిందన్న కీర్తిరావడంతో, జమీందారీ కుటుంబంలో గౌరవించదగిన గొప్ప వ్యక్తిగా అందరి మన్ననలూ పొందింది.