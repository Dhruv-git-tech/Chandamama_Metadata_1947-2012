చందమామ కబుర్లు

బిడ్డ చదువు కోసం!

ప్రైవేటు పాఠశాల విద్య అమెరికాలోనూ చవుకేమీ కాదు. పిల్లల చదువు కోసం ఖర్చుచేయడానికి కావల సిన డబ్బు సంపాదించడానికి తల్లితండ్రులు రకరకాలుగా ప్రయత్నిస్తుంటారు. అందుకోసం ఒక తల్లి చొరవతో సరికొత్త మార్గాన్ని అవలంబించింది. కారొలిన్ స్మిత్ అనే ఆ ముప్పైయేళ్ళ మహిళ తన నుదుటిని అందుకోసం ఉపయోగించుకోవాలని ఆలోచించి-తన నుదుటి భాగాన్ని ‘అడ్వర్టైజింగ్ స్పేస్’గా ఇవ్వడానికి సిద్ధంగా ఉన్నట్టు ‘ఇంటర్‌నెట్ లో తెలియజేసింది. దాన్ని చూసిన ఓ జూదశాల యాజమాన్యం ఆమె నుదుటి మీద తమ సంస్థ పేరును రాసి ప్రచారం చేసుకోవడానికి సిద్ధపడింది.

ఉటా, సాల్ట్ లేక్ సిటీలో జరిగిన ఈ పచ్చబొట్టు పొడిచిన కార్యక్రమాన్ని, పత్రికలూ, టీవీలూ బాగా కవర్ చేశాయి. ఆ దృశ్యాన్ని చూసిన ప్రజలు విస్మయం చెందారు. మార్కెటింగ్ ప్రచారంలో ప్రవేశించిన ఈ నూతన పోకడను చూసి చాలామంది ఆశ్చర్య పడ్డారు. “పలువురికి మూర్ఖత్వంలా కనిపించినా, నేనది చేసి తీరవలసిన నిర్బంధం ఏర్పడింది. ఇప్పటి పరిస్థితిలో 10,000 డాలర్లు నాకు మిలియన్ డాలర్లతో సమానం... దీన్ని నా బిడ్డ చదువు కోసం చేస్తున్నాను. నా బిడ్డ బంగారు భవిష్యత్తు కోసం చేస్తూన్న చిన్న త్యాగం ఇది,” అంటోంది కారొలిన్‌స్మిత్ ఎంతో తృప్తిగా.

క్రీడా విశ్వవిద్యాలయం

చెన్నయ్‌లోని ‘కాలెజ్‌ఆఫ్‌ఫిజికల్‌ఎడ్యుకేషన్‌’ మన దేశంలోనే క్రీడలకని ప్రత్యేకంగా స్థాపించబడిన మొట్టమొదటి క్రీడా విద్యాసంస్థ. ఇప్పుడు చెన్నయ్‌లో దేశం మొద్దం మీద ప్రప్రథమంగా క్రీడలకంటూ ప్రత్యేకంగా ఒక విశ్వవిద్యాలయాన్ని నెలకొల్పడానికి ప్రయత్నాలు ముమ్మరంగా సాగుతున్నాయి. రాష్ట్రపతి డా. ఎ.పి.జె. అబ్దుల్ కలాం ఈ విశ్వవిద్యాలయ స్థాపన పథకానికి ఆమోదం తెలియ జేసినట్టు వార్తలు వెలువడ్డాయి. చెన్నయ్ సమీపంలోని శ్రీ పెరుంబుదూరులో గాని, కారైక్కుడిలో గాని ఈ విశ్వ విద్యాలయాన్ని ఏర్పాటు చేయనున్నట్టు చెబుతున్నారు.