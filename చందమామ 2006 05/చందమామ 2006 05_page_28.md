పెద్ద సమస్య, ” అన్నది.

“చెప్పు, నేనూవింటాను. ఏదైనా సాయం కావాలన్నా చేస్తాను,” అన్నాడు ఆ మనిషి.

“సాయం ఏదీ వద్దు గాని, నేను చెప్పే సంగ తిని మరెవ్వరికీ చెప్పనని మాట ఇస్తేనే నీకారహస్యం చెబుతాను,” అన్నది గోమతి చుట్టుపక్కల అనుమా నంగా చూస్తూ.

“మా తల్లి మీద ఒట్టు. ఎవరితోనూ చెప్పను,” అంటూ ఆ సంగతేదో చెప్ప మన్నట్టు వంగాడు.

“మేము ఇప్పుడు పేదవాళ్ళమేగాని, మా తాతముత్తాతలు గొప్ప ధనికులు. మా తాతయ్య బంగారాన్ని కుండలలో వేసి ఈ పాలంలో పూడ్చి పెట్టాడన్న రహస్యం ఇప్పుడే తెలిసింది. ఐదెకరాల పాలం కదా. ఎక్కడ తవ్వాలో, ఏమో తెలి యక అవస్థ పడుతున్నాం,” అన్నది నిట్టూరుస్తూ.

“అలాగా!” అని తల పంకించిన ఆ మనిషి, “మీకా నిధులు తప్పక దొరుకుతాయి. బాగా తవ్వి చూడండి,” అంటూ అక్కడి నుంచి వెళ్ళిపోయాడు.

వాడు నిజానికి ఒక దొంగ. గబగబా వెళ్ళి దూరంలో నిలబడ్డ మరి ముగ్గురు తోడు దొంగ లను కలుసుకున్నాడు. వాళ్ళు వెళ్ళేంతవరకు అక్కడే కూర్చున్న గోమతి, వాళ్ళు కనుమరు గయ్యాక భర్తతో, “ఈ రోజుకు చాలు. ఇంటికి వెళదాం, రా. రేపు పొద్దున వద్దాం,” అంటూ అక్కడి నుంచి బయలుదేరింది.

మర్నాడు ఉదయం వచ్చి చూసే సరికి పాలంలోని రాళ్ళూ రప్పలూ గట్టు మీద పడి ఉన్నాయి. పాలమంతా బాగా దున్నినట్టు లోతుగా తువ్వబడిఉంది. అంటే, అక్కడకుండలు కుండలుగా బంగారం ఉందని విన్న దొంగలు ఊరుకోలేకపోయారు. ఆ బంగారాన్నంతా కైవసం చేసుకోవాలని రాత్రికి రాత్రే వచ్చి పాల మంతా తవ్వేశారన్నమాట!

“చూశావా! పాలమంతా ఎంత బాగా తవ్విం చానో! విత్తనాలు కొనుక్కొచ్చి విత్తడమే ఇక మనపని. రెండు పూటలు కాదు; రోజూ మూడు పూటలూ కడుపు నిండా తినే మంచి రోజులు ఆట్టే దూరంలో లేవు. ఏమంటావు తెలివిలేని మొగుడా?” అన్నది గోమతి చిన్నగా నవ్వుతూ.

“తెలివిగల భార్య ఉండగా నాకేం తక్కువ?” అంటూ పెద్దగా నవ్వాడు కోమన్ భార్యను మెచ్చుకుంటూ.