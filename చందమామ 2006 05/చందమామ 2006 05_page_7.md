ఆ రోజుతో ఎల్లాయమ్మ జాతకమే మారి
పోయింది. ఆమె ఇంటికి అన్ని సదుపా
యాలూ ఏర్పడ్డాయి. వారం గడిచాక జమీం
దారు, ఎల్లాయమ్మ భర్త ఈశ్వరయ్యను
పిలిచి, అప్పటికప్పుడు నాలుగెకరాల పాలం
బహూకరించాడు.

జమీందారు కోడలు అక్కడి నుంచి వెళ్ళి
పోయే రోజున ఎల్లాయమ్మతో, “నువ్వు,
నన్నూ, నా బిడ్డనూ కాపాడిన దేవతవు. నీకు
గనక కూతురు పుడితే, నా కోడలిని చేసు
కుంటాను,” అన్నది.

ఎల్లాయమ్మ చేతులు జోడించి, “నేను
చేసింది నా వృత్తిధర్మం. ఇప్పటికే జమీందారు
గారు నా పేదస్థితిని మార్చేశారు. ఈ అదృష్టం
చాలు. మీ పేరు చెప్పుకుని సుఖంగా బ్రతు
కుతూ వుంటాము. నాకు ఏమాత్రం దురాశ
లేదు,” అన్నది.

ఎల్లాయమ్మకిప్పడు పేరు ప్రతిష్ఠలతో
పాటు మంచి భవంతి, పాలం ఏర్పడడంతో
జీవితం చాలా సుఖంగా సాగిపోతున్నది.
నాలుగు సంవత్సరాల తర్వాత ఆమెకొక
కూతురు పుట్టింది. ఎల్లాయమ్మ, ఆమెకు
రాగిణి అని పేరు పెట్టింది.

కాలం చాలా వేగంగా గడిచిపోయింది.
జమీందారు వృద్ధుడయ్యాడు. ఆయన
కొడుకు జమీందారీ బాధ్యతలు స్వీకరిం
చాడు. మనవడు కళ్యాణవర్మ ఇరవై ఏళ్ళ
యువకుడయ్యాడు. ఎల్లాయమ్మకూతురు
రాగిణి మంచి అందగత్తిగా పేరు తెచ్చుకుంది.
ఆ సంవత్సరం విదురేశ్వరాలయం బ్రహ్మోత్స
వాలకు వచ్చిన జమీందారు కుటుంబం
ఎల్లాయమ్మను, రాగిణిని చూడడం తటస్థిం
చింది. కళ్యాణవర్మ తల్లి, ఎల్లాయమ్మను
ఆప్యాయంగా పలకరించింది. రాగిణిని
చూడగానే ఆమెకు కోడల్ని చేసుకుంటానన్న
మాట గుర్తుకొచ్చింది.

“నీ కూతురు చాలా అందగత్తె. నాకు
స్వతంత్రం గనక వుంటే, నీ కూతుర్ని తప్పక
నా కోడల్ని చేసుకునే దాన్ని,” అన్నది, కళ్యాణ
వర్మతల్లి ఎల్లాయమ్మతో.

ఎల్లాయమ్మనవ్వి ఊరుకుంది.

అయితే, కళ్యాణవర్మ ఆ మాటలు విని
తల్లిని విషయమేమిటని అడిగి తెలుసుకు
న్నాడు. ఆ తర్వాత ఎవరూ లేని సమయంలో
అతడు, రాగిణిని కలుసుకుని, తన తల్లి
ఆశపడుతున్నట్లుగా, రాగిణిని వివాహం
చేసుకుని, తల్లికి ఆనందం కలిగించాలని
అనుకుంటున్నట్లుగా చెప్పాడు.