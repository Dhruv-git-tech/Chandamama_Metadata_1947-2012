“నీ తండ్రి, నా తండ్రి ఆగర్భ శత్రువులని నువ్వు చెప్పేదాకా నాకు తెలియదు. మన పెళ్ళికి మా నాన్న కూడా ఒప్పుకోడు,” అన్నది విమల భయంగా.

“నీ కోసం నేనిల్లొదిలి పెట్టాను; నా కోసం నువ్వూ ఇల్లొదిలి వచ్చేయ్. పెళ్ళి చేసుకుని సుఖంగా జీవిద్దం,” అన్నాడు చక్రి.

“నిన్ను మీనాన్న ఇంట్లోంచిగెంటేశాడు. ఇప్పుడు నీ చేతిలో చిల్లిగవ్వ లేదు. పెళ్ళి చేసుకుంటే మనకు సుఖమేముంటుంది? నువ్వు త్వరగా బోలెడు డబ్బు సంపాదించి, నీ ప్రయోజకత్వాన్ని నిరూపించుకున్నాకనే, నేను నీతో వస్తాను,” అన్నది విమల.

చక్రికి, విమల మాటల్లో న్యాయముందని తోచింది. ఆ రోజు నుంచీ డబ్బు సంపాదించే ప్రయత్నంలో చాలా ఊళ్ళు తిరిగాడు. కావ్య పరనం చేద్దామంటే, డబ్బిచ్చి వినేవాళ్ళేలేరు.

వ్యాపారం చేద్దామంటే పెట్టుబడికి చేతిలో డబ్బులేదు. చివరకు తిండికే ఇబ్బంది పడే పరిస్థితి దాపురించింది.

అలాంటి పరిస్థితుల్లో, వజ్రపురంలో కన కయ్య అనే ఆసామీ చక్రితో, “ఈ ఊళ్ళో బట్టలుతికేవాళ్ళులేరు. దూరపు ఊరు తీసు కెళ్ళి ఉతికించాలి. నువ్వు మా ఇంట్లో బట్టలు తికితే, రెండు పూటలా తిండి పెట్టి, నెలకు ఐదు వరహాలిస్తాను,” అన్నాడు.

వేరేగతి లేకచక్రి అందుకొప్పుకుని, ఆయన వద్ద పనిలో చేరాడు. ఇది తెలిసి ఇరుగు పొరుగులు కూడా అతణ్ణి బట్టలుతకమ న్నారు. చక్రికి క్రమంగా నెల సంపాదన పెరిగింది. కానీ అతడు, “విమల నన్ను ప్రయోజ కుణ్ణికమ్మన్నది. నేనేమో బట్టలుతికి జీవిస్తు న్నాను!” అని ప్రతి రోజూ వాపోతూండేవాడు.

ఒక రోజున కనకయ్య ఇంటికి ఓ సాధువు వస్తే, చక్రి ఆయన కాషాయవస్త్రాలు ఉతకాల్సి వచ్చింది. తర్వాత సాధువు, చక్రిని పిలిచి, “నువ్వు ఉతికాక కూడా నా బట్టల మురికి అలాగేవుంది. ఇలాగైతే నీవు నీ వృత్తిలో ఎప్పటికి పెకొస్తావు?” అని మందలించాడు.

చక్రికి కళ్ళనీళ్ళ పర్యంతమైంది. అతడు సాధువుకు, తన ప్రేమ కథను చెప్పి, “తప్పని సరైచేస్తున్నాను కానీ, బట్టలుతకడం నా వృత్తి కాదు,” అన్నాడు కన్నీళ్ళాత్తుకుంటూ.

సాధువు, అతడిపై జాలిపడి, “ఏ వృత్తిలో పైకిరావాలనుకుంటే, ఆ వృత్తిని ప్రేమించాలి. లేకుంటే పైకి రాలేవు,” అన్నాడు.

“వృత్తిని ప్రేమించడమా! అదెలా?” అన్నాడు చక్రి ఆశ్చర్యంగా.