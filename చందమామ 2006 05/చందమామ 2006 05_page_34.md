ఆ సమయంలో మాతంగుడికి ఆకలిగా కూడా లేదు. అందుకని వాడు ఆ రోజుకు పనిచేయకూడదనుకుని, నడవలేక నడుచు కుంటూ ఓ వైద్యుడింటికి వెళ్ళి, తన బాధ చెప్పుకున్నాడు. వైద్యుడు వాణ్ణి పరీక్షించి, “నీకు జ్వర మొచ్చింది. డబ్బిస్తే మంది స్తాను,” అన్నాడు.

“అయ్యా! నా దగ్గిర డబ్బు లేదు. తమరి ప్పుడు మందిస్తే, నయమయ్యాక మీ ఇంట్లో పనిచేసి ఋణం తీర్చుకోగలను,” అన్నాడు మాతంగుడు.

వైద్యుడందుకొప్పుకోక, “నువ్వెవరింట్లో పని చేసినా, డబ్బు వీరయ్యకే ఇవ్వాలి. కాబట్టి నువ్విప్పుడు వీరయ్యనే అడిగి డబ్బు తీసుకుని రా,” అన్నాడు.

వైద్యుడి మాటల ద్వారా, వీరయ్య తనవల్ల ధనలాభంపొందుతున్నాడని, మాతంగుడికి అర్థమైంది. వాడు వీరయ్య ఇంటికి వెళ్ళి, వైద్యుడన్న మాటలు చెప్పాడు.

మాతంగుడు తనను నిలదీస్తున్నాడని అనుమానించిన వీరయ్య కోపంగా, “నేను నీకు తిండి పెడతాన్నానే తుప్ప, మైద్యం చేయిస్తా నన లేదు. ఐనా, నువ్వు చేసే పనికి వచ్చే డబ్బు, నీ తిండికే చాలదు. ఆపైన, రాత్రి పూటనిన్ను ఇంటి అరుగుమీద ఊరికే పడుకోనిస్తున్నాను కూడా,” అన్నాడు.

“ఇప్పుడు నాకు జ్వరమొచ్చింది. ముందు నాకు వైద్యానికి డబ్బివ్వండి. ఆ తర్వాత మీరెలా చెబితే అలా నడుచుకుంటాను,” అంటూ మాతంగుడు, వీరయ్యను బ్రతిమా లాడు.

కానీ, వీరయ్య ఏమాత్రం చలించక, “ఏదో పేదవాడివని జాలిపడి చేరదీశానుతప్ప, నా వద్ద డబ్బేమీ మూలిగి పోవడంలేదు. ఊరికే ఎవరైనా సాయపడతారేమో వెళ్ళి నీ ప్రయత్నం నువ్వు చేసుకో,” అంటూ విసు క్కున్నాడు.

మాతంగుడు తను పనిచేసిన ఒకో ఇంటికీ వెళ్ళి డబ్బడిగితే ఒక్కరూ ఇవ్వలేదు. వాడు మళ్ళీ వైద్యుడింటికే వెళ్ళి, “దిక్కులేని వాణ్ణి. తమరే నన్ను కనికరించి వైద్యం చేస్తే ఏదో రోజున తుప్పక మీ ఋణం తీర్చుకుంటాను,” అని కళ్ళనీళ్ళ పర్యంతమయ్యాడు.

“దిక్కులేని వాళ్ళకు, దేవుడే దిక్కు! వైద్యుడు కాదు,” అన్నాడు వైద్యుడు.

చేసేది లేక మాతంగుడు, శివాలయంకేసి బయల్దేరాడు. అప్పటికే ఆకాశం మబ్బులు పట్టి ఉరుములతో, మెరుపులతో ఫెళఫెళ