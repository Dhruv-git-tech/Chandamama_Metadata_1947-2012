# విజ్ఞానం .... వినోదం .... వికాసం ....

## విజ్ఞాన వీచికలు :

### నీలగ్రహం

చూడడానికి నెప్ట్యూన్ గ్రహం ముమ్మూర్తులా యురేన్స్ గ్రహాన్ని పోలి ఉంటుంది. రెండూ కూడా నీలం-పచ్చ వాయువు బంతుల్లా కనిపిస్తాయి. అయినప్పటికీ మొదటి గ్రహానికి దాని జలరూపాన్ని అనుసరించి రోమన్ సముద్ర దేవుడి పేరు పెట్టారు. వాతావరణం లోని మీథేన్, ఎర్ర వెలుగును పీల్చేయడం కారణంగా ఈ గ్రహం నీలం రంగులో కనిపిస్తున్నదని చెబుతారు.

బెర్లిన్ పరిశోధనశాలకు చెందిన జోహన్ గాట్ ఫ్రీడ్ 1846 సెప్టెంబర్ 23వ తేదీ ఈ గ్రహాన్ని కనుగొన్నాడు. ఈ గ్రహం చుట్టూ నల్లటి వలయాలు ఉన్నాయి. అవి తుపానులై ఉంటాయని ఖగోళశాస్త్రజ్ఞులు భావిస్తున్నారు. గ్రహం చుట్టూ నాలుగు వలయాలు ఉన్నాయి. వీటిలో రెండు వలయాలు పలచగానూ, రెండు వలయాలు చిక్కగానూ ఉన్నాయి.

నెప్ట్యూన్ గ్రహానికి ఎనిమిది చంద్రుళ్ళు ఉన్నాయి. వాటిలో నాలుగు వలయాలకులోబడి ఆ గ్రహాన్ని చుట్టి వస్తున్నాయి. వాటిలో ఒక చంద్రుణ్ణి టైలాన్ అంటారు. ఇది మిగతా ఏడు కన్నా చాలా భిన్నమైనది. మిగిలిన చంద్రుళ్ళకు వ్యతిరేకదిశలో నెప్ట్యూన్ గ్రహాన్ని చుట్టివస్తుంది.

సూర్యుడికీ, నెప్ట్యూన్‌కూ ఉన్న మధ్య దూరం దాదాపు 4.501 బిలియన్ కిలోమీటరు.

## మన పరిసరాలు

### శాటలైట్ టెలివిజన్

టీవీల కారణంగా పిల్లల చదువులు పాడవుతున్నవి; చదువుల నుంచి వాళ్ళ దృష్టిని దారి మళ్ళిస్తున్నాయి-మనం తల్లి దండ్రుల నుంచి తరచూ వినే విమర్శ ఇది. అయినా, మారు తూన్న ఈ కాలంలో టీవీలన్నవి మన జీవితాల్లో విడదీయరాని భాగంగా తయారయ్యాయన్నవి మాత్రం కాదనలేని వాస్తవం. అది సరే, అసలు టీవీ ప్రసారాలు ఎలా జరుగుతున్నాయే మీరెప్పుడైనా ఆలోచించారా? టీవీ కార్యక్రమాలను దూరప్రాంతా లకు ప్రసారం, చేయడానికి ఆర్టిఫిసియల్ శాటలైట్స్‌ను అంటే కృత్రిమ ఉపగ్రహాలను ఉపయోగిస్తారు.

శాటలైట్ చిన్నదిగా ఉండడం వల్ల, దాని ద్వారా ప్రపంచ మంతటా ఉన్న టీవీ సెట్లకు 'సిగ్నల్స్' పంపడం సాధ్యమవుతుంది. జియో-స్టేషనరీ శాటలైట్ భూమివేగానికి సమానమైన వేగంతో తిరగడం వల్ల, అది ఒకే చోట నిలకడగా ఉన్నట్టు కనిపిస్తుంది. దాని ఫోకస్ మాత్రం భూమిపై ఒక నిర్ణీత ప్రదేశం మీద కేంద్రీకరించబడి ఉంటుంది.