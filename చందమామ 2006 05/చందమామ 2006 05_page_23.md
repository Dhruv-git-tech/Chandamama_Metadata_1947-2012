గౌరవించే అమ్మాయినే, నేను పెళ్ళాడతాను.
కానీ, నిన్ను మాత్రం చేసుకోను,” అన్నాడు.

అప్పుడు జయగుప్తుడు, అతణ్ణి సమీ
పించి, “నాయనా! నా మూడో కూతురు నీతో
కలిసి బట్టలుతకడానికి సిద్ధంగా వుంది.
ఆమెను పెళ్ళాడతావా?” అని అడిగాడు.

ఆ మాటలు వింటూనే చక్రి, జయగు
ప్తుడి పాదాలంటి నమస్కరించి, “మీ అమ్మా
యిని పెళ్ళాడడం, నా అదృష్టంగా భావి
స్తాను,” అన్నాడు.

బేతాళుడు ఈ కథ చెప్పి, “రాజా, చక్రి
తను ప్రేమించిన విమల కోసం, ప్రముఖ
రత్నాల వ్యాపారి అయిన తండ్రినీ, కుటుం
బాన్నీ వదిలి, తిండి కోసం నానా ఇబ్బం
దులూ పడినవాడు. సాధువు చెప్పిన హితవు
కారణంగా బట్టలుతికే వృత్తిని స్వీకరించి,
అందులో బాగా డబ్బు గడించాడు. అతడు
ప్రేమించిన విమలకు, అతడి వృత్తి చిన్నత
నంగా తోచింది. ఆ వృత్తిని మానేస్తే అతణ్ణి
పెళ్ళి చేసుకుంటానన్నది. అతడామె కోరినట్టే
బట్టలుతికే వృత్తిని వదిలి, తండ్రితో కలిసి

రత్నాల వ్యాపారిగా సుఖపడవచ్చుగదా?
అతడలా చేయక, విమల ప్రేమను ఎందుకు
నిరాకరించాడు? అతడి నిర్ణయం వివేకవం
తంగా లేదు కదా? ఈ సందేహాలకు సమా
ధానం తెలిసి కూడా చెప్పకపోయావో, నీ తల
పగిలి పోతుంది,” అన్నాడు.

దానికి విక్రమార్కుడు, “ ఏమాత్రం
గౌరవనీయం కావనుకున్న కొన్ని వృత్తులు,
వాటిని చేపట్టిన వ్యక్తుల ప్రతిభావిశేషంవల్ల
గౌరవనీయం, ఆదరణీయం అనిపించు
కోవడం జరుగుతుంది. సాధువు చెప్పిన
హితవు ద్వారా ఇది గ్రహించిన చక్రి, వృత్తి
ప్రేమికుడయ్యాడు. బట్టలుతికే వృత్తికేవలం
కాయకష్టం కాదని నిరూపించాడు. అది
గ్రహించలేని విమల, అతడి వృత్తిని ఈసడిం
చింది. ఆ కారణంవల్లనే అతడామెను పెళ్ళి
చేసుకోవడానికి నిరాకరించాడు,” అన్నాడు.

రాజుకు ఈ విధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెక్కాడు. – (కల్పితం)

[ ఆధారం : “వసుంధర” రచన]

మే 2006

24

చందమామ