ఆ కేక వింటూనే కేశవుడి ముసలితండ్రి ఏమాత్రం తొట్టుపాటు చూపించక, “నేను ఈ దుర్మార్గుల్ని తీసుకుపోవటం లేదు, రాజగురువు వద్దకు అడ్డదారిన తీసుకు వస్తు న్నాను. నా కొచ్చే బహుమానం కాజెయ్యాలని వుందేమో, జాగర్త! మీ దారిన మీరు పొండి,” అంటూ పెద్దగా అరిచాడు.

“ఈ చావబోయే మయసులో కూడా ముసలి వాడికి డబ్బంటే ఎంత ఆశ!” అనుకుంటూ సైనికులు వెనుదిరిగి రాజగురువు దగ్గిరకు బయలుదేరారు.

రాజగురువుకు రాకాసిలోయను గురించిన సంగతి సందర్భాలు తెలుసుకోవాలని వున్నా, అది శిష్యులుకూడా దొరికిన తరవాత బ్రహ్మదండిని వాళ్ళ ఎదట ప్రశ్నించటం మంచిదుకున్నాడు. అప్పుడు వాడు అబద్ధాలు చెప్పేందుకు అవకాశం వుండదు.

రాజగురువు అన్నిటికన్న ముందుగా బ్రహ్మదండి మాంత్రికుడి గర్వం అణచాలని నిశ్చయించుకున్నాడు. ఆయన సేనానాయ కుణ్ణి పిలిచి, “ఈ బ్రహ్మదండిని కాళ్ళూ చేతులూ బిగించి, అడవి పందిని వేలాడ

కట్టినట్టు కావడికర్రకు వేలాడకట్టి, మన సైనికుల చేత నగర ద్వారం వద్దకు మోయించుకు రావాలి. ఒక సైనికుణ్ణి ముందుగా నగరంలోకి పంపి, పౌరులందరికీ మాంత్రికుడు పట్టుపడిన కారణంగా, ఈరోజు పర్వ దినమని చాటింపు వేయించాలి. ఎందుకైనా మంచిది; ఇద్దరు సైనికుల్ని వీడి గుహకు కాపలా వుంచు,” అన్నాడు.

రాజగురువు ఆజ్ఞ వింటూనే సైనికులు బ్రహ్మదండి మాంత్రికుణ్ణిపట్టుకుని తాళ్ళతో కాళ్ళూ చేతులూ కట్టేశారు. తరవాత ఒక లావుపాటి కర్రతెచ్చి, దానికి వాణ్ణి అడ్డంగా వేలాడకట్టి, కర్రచివరల్ను ఇద్దరేసి చొప్పున భుజాన వేసుకుని కొండ దిగువకు బయలు దేరారు. బ్రహ్మదండి మాంత్రికుడు కర్ర ఊపుకు అటూ ఇటూ ఊగుతూ, “అయ్యో, ఉపాసకుల ఊడలమర్రీ, ఉన్మత్తబైరవా! నా కెంత అవమానం తెచ్చి పెట్టావోయో,” అంటూ విలపించసాగాడు.

రాజగురువు చిరునవ్వు నవ్వుతూ కొండ దిగువున చెట్టుకు కట్టేసివున్న తన గుర్రం కేసి నడిచాడు.
-(ఇంకావుంది)