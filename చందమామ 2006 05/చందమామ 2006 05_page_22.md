“వృత్తినీకు గౌరవాన్నిస్తే, అది వృత్తిగొప్ప తనం. వృత్తికి నువ్వు గౌరవాన్నిస్తే, అది నీ గొప్పతనం. నువ్వు నీ వృత్తిని ప్రేమించు. వృత్తిలో మెలకువలు నేర్చుకుని, కొత్తపద్ధతులు ప్రవేశపెట్టు,” అన్నాడు సాధువు.

ఆ మాటలు చక్రి మీద మంత్రంలా పని చేశాయి. సాధువు వెళ్ళాక, అతడొక రోజున దూరపుటూరికి వెళ్ళి, అక్కడ బట్టలుతికే వారి నుంచి కొన్ని మెలకువలు తెలుసుకుని వజ్రపురానికి తిరిగొచ్చాడు. ఆ తర్వాత తన తెలివి ఉపయోగించి, రకరకాల ప్రయోగాలు చేసి బట్టలుతకడంలో కొత్తపద్ధతులు ప్రవేశపెట్టాడు. అందువల్ల ఉతికిన బట్టలు తశతశమెరిసేవి. రంగుబట్టలు కొత్తవిలా వుండేవి. పాతబట్టలు వెలిసిపోతే రంగులు వేయడం, కొత్త బట్టలకు నచ్చని రంగులు మార్చడం వగైరాలు సాధించాడు. ఇదంతా గొప్ప కశాని వజ్రపుర వాసులు గుర్తించారు. చక్రికి వృత్తి నుంచి బాగా ఆదాయం రావడంతో, ఏడాది గడిచేసరికి పేరు ప్రఖ్యాతులతో పాటు బాగా డబ్బు కూడా గడించాడు.

ఈలోగా చక్రి తండ్రి ధృవపురం వెళ్ళి జయగుప్తుణ్ణి కలుసుకుని, చక్రి విషయమై తన ఇంట్లో జరిగిన రభస గురించి చెప్పాడు. అందుకు జయగుప్తుడునొచ్చుకుని, “నా గురించి మీ తండ్రీ కొడుకులు విడిపోవడం బాధగా వుంది. విమల తండ్రి వీరాంగుడు, నావల్ల ఎన్నో ప్రయోజనాలు పొందాడు. అతడు నా మాట కాదనడు. ఈ పెళ్ళితో మీరెండు కుటుంబాల మధ్యా వున్న తరతరాల వైరం సమసిపోతుంది,” అన్నాడు.

ఈ విధంగా, జయగుప్తుడి పుణ్యమా అని శ్రీకాంతుడూ, వీరాంగుడూ స్నేహితుల య్యారు. ముగ్గురూసకుటుంబంగా వజ్రపురు వెళ్ళి, చక్రిని కలుసుకున్నారు. చక్రి తన కథంతా వాళ్ళకు చెప్పాడు. అప్పుడు తల్లి, అతడితో, “నువ్వు స్వయంకృషితో ఇంత వాడివైనా, నీ వృత్తి మాకు నచ్చడంలేదు. ఏ మాత్రం సంతోషం కలిగించేదిగా లేదు. నువ్వు రత్నాల వ్యాపారి బిడ్డవు!” అని వాపోయింది.

ఇదంతా చూస్తున్న విమల, విసురుగా చక్రిని సమీపించి, “నువ్వు కాయకష్టం చేసి బ్రతికే వృత్తిని చేపట్టడం, నాకు చిన్నతనంగా వుంది. ఈ వృత్తిని వదలకపోతే నిన్ను పెళ్ళి చేసుకోను. నేను నీకు కావాలో, అక్కర్లేదో తేల్చుకో!” అన్నది.

చక్రి ఆమె వంక కోపంగా చూసి, “ఐతే, నా నిర్ణయం విను. నాతో బాటు, ఈ వృత్తిని