మేఘశకలాలు క్రమక్రమంగా పెద్దవుతూ నాలుగు మైపులా వ్యాపించసాగాయి. చూస్తుండగానే ఆకాశ మంతా కారుమేఘాలతో నిండిపోయింది.

ఆ కుర్రవాడు ఆగి, మెల్లగా తలెత్తి ఆకాశం కేసి చూశాడు. ఆహా! ప్రకృతి ఎంత మనోహరం! మహాద్భుతం!! అని ఆశ్చర్యపోయాడు. అంతకు ముందునుంచే అలలు అలలుగా అల్లనల్లన వీచే పిల్లగాలులు ఆ పసివాడి శరీరాన్ని తాకుతూ హాయిని కలిగిస్తున్నాయి. గాలికి రెపరెపలాడే ఆకుల సవ్వడులు పసివాడి వీనులకు మృదు మధుర సంగీతంలా వినిపించాయి. ఆహా! ప్రపం చోమే ఆనంద నిలయం కదా!

హఠాత్తుగా ఓ అద్భుత దృశ్యం పసివాడికి కని పించింది. ఆకాశంలో కారుమబ్బుల, నీలిమేఘాల తెరను ఆనుకుని తెల్లటి కొంగలబారు ఎగు రుతూ వెళ్ళడం చూసి ఆనంద మగ్నుడయ్యాడు. దేవుడా! ఆ అద్భుత దృశ్యాన్ని ఆస్వాదించడం ఎలా! ఆ ఆనంద పారవశ్యాన్ని అభివర్ణించడం ఎవరితరం?

కారు మేఘాలనూ, తెల్ల కొంగలనూ, అనంత అద్భుత నిలయమైన ఆకాశాన్నీ చూసిన పసి వాడు ఆనంద పారవశ్యంతో, స్పృహ కోల్పోయి పచ్చటి గడ్డిపై పడిపోయాడు. అదృష్టవశాత్తు, ఆ దారిన వెళుతూన్న గ్రామస్థులు కొందరు పసి వాణ్ణి చూసి, గుర్తించి ఇంటికి తీసుకువచ్చారు.

ఆ పసివాడు వేరెవరో కాదు. ఉత్తరోత్తరా శ్రీ

రామకృష్ణ పరమహంస (1836-1886)గా భక్తులతో, శిష్యగణంతో కొనియాడబడిన బెంగాల్ కామర్పుకూర్కు చెందిన గదాధరుడు. ఆ ఉదయం ఆయన పొందిన అపూర్వమైన అనుభూతినే సమాధి అంటారు. అదొక మహాత్కృష్ట ధ్యానాతీతస్థితి. యోగం ద్వారానే ఆస్థితిని చేరడం సాధ్యమవుతుంది. అయితే, గదాధరుడికి ఆనాటి నుంచి మళ్ళీ మళ్ళీ అదే స్థితి పలుసార్లు సంప్రాప్త మయింది. ధన సంపాదన, సామాజిక విజయాలు మొదలైన ఐహిక సుఖాలు ఏవీ ఇవ్వలేని అవ్యాజమైన ఆనందానుభూతిని సమాధి స్థితిలో ఉన్నప్పుడు అనుభవిస్తారు.

చూసే కళ్ళూ, చూడగలిగిన మనసూ ఉంటే సూర్యోదయంలో, సూర్యాస్తమయంలో, విక సించే పువ్వులో, మెరిసే నక్షత్రాలలో, తేలిపోయే మేఘాలలో ఎన్నెన్ని అందాలు! ఎన్నెన్ని ఆనం దాలు!! సుప్రసిద్ధ కవి విలియం బ్లేక్ (1757-1827) సెలవిచ్చినట్టు-

ఇసుకరేణువులో విశాల జగత్తునూ,
అడవి పువ్వులో అందాల స్వర్గాన్నీ తిలకిస్తూ,
అరచేతిలో అనంతత్వాన్ని బిగించి
ఘడియలో శాశ్వతత్వాన్ని గుర్తించగలవారికే
అసలైన ఆనందం సాంతం సాంతం!

శ్రీరామకృష్ణ పరమహంస వంటి మహనీయుల,
మార్మికవాదుల జీవితాలు అది సాధ్యం అని
చాటుతున్నాయి!

-(ఎం.డి)

చందమామ క్విజ్-2 సమాధానాలు

1. ఇరవై అయిదు.

2. మార్చ్ 21, 22.

3. శ్రీధరుడు; ధైర్యేసాహసేలక్ష్మీ.

4. అడవుల నిర్మూలన, నదుల కాలుష్యం,
శబ్దకాలుష్యం, వాయుకాలుష్యం,

భూకాలుష్యం.

5. దేవతల వినోదం.

6. బానిసవాడి భవిష్యవాణి.

7. సముద్రం-ఉప్పనీళ్ళు, సుజూ దంపతులూ
అతడి కొడుకు.