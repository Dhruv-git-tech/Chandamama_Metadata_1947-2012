వింతస్వార్థం

వెదిరేశ్వరం అనే గ్రామంలో, ఎల్లాయమ్మ అనే మంత్రసాని ఉండేది. నెలలు నిండి కాన్పువచ్చే సమయంలో, ఆ చుట్టు పక్కల గ్రామాలలో అందరూ ఎల్లాయమ్మనే పిలి చేవారు. తల్లీ, బిడ్డలపాలిట మంచి హస్తవాసి గల రక్షణదేవతగా, ఆమె పేరు పొందింది.

ఒక రోజు ఆమె ఏదో గ్రామంలో పురుడు పోసివస్తున్నది. వెదిరేశ్వరం పాలిమేరలలో ఒక చెట్టు కింద కొందరు ఆడవాళ్ళు, ఒక మేనా చుట్టూ మూగివున్నారు. ఆడవాళ్ళలో ఒకామె ఎల్లాయమ్మను గుర్తించి, “ఎల్లాయమ్మా! మన జమీందారుగారి కోడలు మన గ్రామం లోని విదురాశ్రమం చూడడానికి వచ్చారు. ఆవిడ ఇప్పుడు ఏడోనెల గర్భిణీ మాత్రమే. కాని, పరిస్థితి చూస్తూంటే కాన్పు లక్షణాలు కన్పిస్తున్నాయి,” అన్నది.

ఎల్లాయమ్మమేనాలో వున్న జమీందారు కోడల్ని పరీక్షించి, “కచ్చితంగా ఇవి కాన్పు

లక్షణాలే, త్వరగా మా ఇంటికి తీసుకు పోదాం,” అని బోయీలను తొందరపెట్టి, పరిచారికల సహాయంతో తనింటికి తీసుకు వెళ్ళింది. కాన్పు సవ్యంగా జరిగి మగుషిల్లవాడు పుట్టాడు. ఈ వార్తతెలిసి జమీందారు, కొడుకు, ఇంకా ఇతరపరివారం ఎల్లాయమ్మవుంటున్న చిన్న పెంకుటింటికి చేరుకున్నారు.

ఎల్లాయమ్మ, జమీందారుతో, “ప్రభూ! నెలలు నిండకపోయినా ఏడవ నెలలో కాన్పు ప్రమాదకరమైనది కాదు. క్షమించండి. మీ వంటి మహారాజులకు కావలసిన సదుపాయాలున్న ఇల్లుకాదు నాది,” అన్నది.

జమీందారు తృప్తిగా తలాడించి, “నీ హస్తవాసి గురించి వినడమేకాదు, ఇవాళ ప్రత్యక్షంగా చూశాను. నీకిక్కడ సమస్త సదు పాయాలూ చేస్తాను. రాజవైద్యులిక్కడికే వచ్చి, నా మనవడినీ, కోడలినీ చూస్తారు,” అన్నాడు.

డా. జొన్నలగడ్డ మార్కండేయులు