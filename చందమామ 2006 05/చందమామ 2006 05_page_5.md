పాఠకుల లేఖలు

మార్చ్ '06 చందమామ ముఖచిత్రం చాలా ముచ్చటగా ఉంది. బుద్ధివైకల్యం కథ చాలా బాగుంది. లోకంలో అంగవైకల్యంతో బాధపడుతూన్న వారికి దైర్యంతో కూడిన చేయూత నివ్వడం లాంటి తీరు బాగుంది. రంగురంగుల ఆక్షరుణీయమైన చిత్రాలతో, మంచి కథలతో ఎన్నో సంవత్సరాలుగా అలరిస్తున్న ఏకైక పత్రిక చందమామ. - గొల్లపూడి అన్నప్పూర్ణ సాయిభువాని, కాకినాడ - 533 002. పిల్లలకు వినోదంతో పాటు విజ్ఞానాన్ని కూడా పంచుతూ, హేతుబద్ధంగా, తార్కికంగా ఆలోచించే టట్లు చేస్తున్న ఏకైక పిల్లల మాసపత్రిక 'చందమామ'.

ఈనాటి ఫోటో వ్యాఖ్యల పోటీ ఆ రోజుల్లో వేరే పేరు మీద ఉండేది. అప్పటి బహుమతి, మొత్తం రూ. 10లు. మొట్టమొదటి బహుమతి'బాలల గోడు-చిలుకల జోడు' అనే వ్యాఖ్యకు ఇచ్చినట్టు గుర్తు. అది చూసి చాలాసార్లు కార్డులు రాసి ప్రయత్నించాను. కాని నాకు బహుమతి రాలేదు. ఆ తరవాత మా మనవడు 2001 జూన్ ఫోటోవ్యాఖ్యల పోటీలో బహుమతి పొంది నందుకు ఆనందించాము. చందమామ ఇప్పుడు చక్కని శీర్షికలతో వస్తున్నందుకు చాలా సంతోషం. పుస్తకపఠనం మంచి హాబీ అయితే, చందమామ చదవటం మరీ మంచి హాబీ.

- పి.ఎస్.ఎన్. మూర్తి, అమలాపురం - 533 201 రొకాసిలోయ సీరియల్ చాలా బాగుంది. 'చిత్ర' గారి బొమ్మలు అజరామరమైనవి. వాటిని యథాతథంగా ముద్రిస్తున్నందుకు ధన్యవాదాలు. చందమామను ఇంకా ఎక్కువమంది కొనాలి; కొని చదవాలి. ఈ తరు పిల్లల్లో కూడా చదివే అభిరుచిని పెంపొందించాలి. వారికి మనదేశ సంస్కృతి, ఆచార వ్యవహారాలు, మంచీ చెడూ, పెద్దల పట్ల గౌరవం, వినయ విధేయతలు మొ. వాటి విలువలను తెలియజేయాలి. పిల్లలకూ, పెద్దలకూ కూడా కథలపోటీ నిర్వహించాలి. సేల్స్ పెరగడానికి ఇప్పుడు బహుళ ప్రచారంలో ఉన్న 'మేళా' లాంటివి నిర్వహించాలి.

- కె.ఎస్. కుమార్, హైదరాబాద్ - 500 079 నేను చందమామ పాత పాఠకురాలిని, 50 సం. నుంచి చందమామ చదువు తున్నాను. 'విచిత్రకవలలు,' కంచుకోట', 'అరేబియన్ నైట్స్' కథలు ఎంత చదివినా తనవి తీరేది కాదు. వడ్డాది పాపయ్యగారి బొమ్మలు అత్యద్భుతంగా వుండేవి. నేను రాసిన కథ దాదాపు 30 సం. కిందట 'బెడిసిన షరతు', చందమామలో వచ్చింది.

ఇప్పటి చందమామ ఎంతో బాగుంది. జనరల్నాలెడ్జ్, కథలు, వింతలు-వినోదాలు, మంచి శీర్షికలు, ప్రచురిస్తున్నారు. నాదొక మనవి. వీలైతే మరొకమారు విచిత్ర కవలలు, అరేబియన్ నైట్స్ కథలు ప్రచురించమని. పేజీలు పెంచండి. ధర ఎక్కువైనా ఫరవా లేదు, మా ఇంట్లో పిల్లలందరికి చందమామ చదవమని సలహా ఇస్తాను. చందమామ రాగానే, మా ఇంట్లో పెద్దలే చదువుతారు.

- కొర్రపాటి పద్మావతి, అనంతపురం - 515 001