ఒకానొకప్పుడు భోగపురంలో, శ్రీకాంతు డనే రత్నాల వ్యాపారి వుండేవాడు. ఆయనకు ముగ్గురు కొడుకులు. పెద్దవాళ్ళిద్దరూ, తండ్రికి వ్యాపారంలో చేదోడు వాదోడుగా వుంటూ సమర్థులనిపించుకున్నారు. చివరి వాడు చక్రి కూడా తెలివైనవాడనీ, బుద్ధివంతు డనే పేరుతెచ్చుకున్నాడు. కానీ, సాహిత్య మంటే ఇష్టమున్న అతడికింకా వ్యాపార వ్యవహారాల పట్ల ఆసక్తి పుట్టలేదు.

ఆ ఊరి ప్రముఖ పండితుడు బ్రహ్మవర్మ ఇంట్లో ప్రతి రోజూ సాయంత్రం కావ్య గోష్ఠి జరిగేది. దానికి ఆడామగా అంతా వచ్చి, ఎన్నో అంశాలను కూలంకషంగా చర్చించేవారు. చక్రి తరచుగా అక్కడికి వెళ్ళి, ఆ చర్చల్లో పాల్గొనేవాడు. కావ్యాలను చక్కగా అర్థం చేసుకున్నాడని చాలా మంది అతణ్ణి మెచ్చు కునేవారు. అలా ఒక రోజున అతణ్ణి, విమల

అనే అందమైన యువతి కూడా మెచ్చుకు న్నది. తనను పలకరించి మెచ్చుకున్న విమల మీద చక్రికి తొలిచూపులోనే ప్రేమ పుట్టింది. అతడామె వివరాలడిగి తెలుసుకున్నాడు.

విమలది ఆ ఊరు కాదు. ఆమె తండ్రి వీరాంగుడు మోహపురంలో ప్రముఖ వ్యాపారి. ఆయనకు జబ్బు చేస్తే, వైద్యులు గాలిమార్పు కోసం భోగపురం వెళ్ళి కొన్నాళ్ళుండమన్నారు. ఆయన కూతుర్ని వెంటబెట్టుకుని ఆ ఊరు వచ్చి, బంధువుల ఇంట్లో వుంటున్నాడు. ప్రతి రోజూ విమల, చక్రి, బ్రహ్మవర్మ ఇంట్లో సాహిత్య చర్చలు చేస్తూ, మధ్య మధ్య స్వంత విషయాలూ మాట్లాడుకునేవారు.

ఒక రోజున విమల, చక్రితో, “మా నాన్నకు పూర్తిగా నయమైంది. రేపే మేము మోహపురం వెళ్ళిపోతున్నాం!” అని చెప్పగానే అతడు దిగాలు పడిపోయి, “నువ్వు లేకుండా నేను బ్రతకలేను. నువ్వోప్పుకుంటే మనం పెళ్ళి చేసుకుందాం,” అన్నాడు.

విమల సిగ్గుపడి, “గొప్ప రత్నాల వ్యాపారి కొడుకువి. నీతో పెళ్ళంటే మా నాన్న తప్పక ఒప్పకుంటాడు. నువ్వు మీ పెద్దల్ని తీసుకుని మోహపురం రా,” అనేసి వెళ్ళిపోయింది.

చక్రి ఈ విషయాన్ని ఇంట్లో చెప్పాలనుకు న్నాడు కానీ, అన్నలిద్దరికీ పెళ్ళికాకుండా ఎలా చెప్పడమా అని తటపటాయించాడు.

ఈలోగా చక్రి తండ్రి శ్రీకాంతుడు ఏదో పని మీద ధృవపురమనే దూరపుటూరు వెళ్ళాడు. అక్కడ ఆయనకు అనుకోకుండా జయగుప్తు డనే బాల్యస్నేహితుడు కనిపించి ఇంటికి తీసుకువెళ్ళాడు.

మే 2006

20

చందమామ