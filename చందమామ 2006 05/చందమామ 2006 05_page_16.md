బిగించి అటూ ఇటూ ఊపాడు. “రాజగురు శ్రేష్ఠా! సేనానిని చంపింది నేను కాదు, నా శిష్యుడు. వాడు గురుద్రోహి నేను వద్దని ఎంత వారించినా వినక, సేనానిని హత్య చేశాడు,” అన్నాడు బ్రహ్మదండి.

శిష్యుడన్న మాట వింటూనే రాజగురువు మాంత్రికుడి శిగపట్టు విడిచి, “అన్నట్టు వాళ్ళ మాటే మరిచాను. నీ ఇద్దరు శిష్యులూ ఎక్కడ? ఊ, ఘెప్పు?” అంటూ కళ్ళురిమాడు.

“రాజగురు శిఖామణీ! వాళ్ళల్లో ఒకడే నా శిష్యుడు. రెండోవాడు అడవిలో గొడ్లను కాచుకునే మూర్ఖుడు. వాళ్ళిద్దరూ కలిసి ఈ ప్రాంతాల చేయని కిరాతకం అంటూ లేదు,” అన్నాడు బ్రహ్మదండి మాంత్రికుడు.

“నే నడిగింది వాళ్ళెక్కడ దాక్కుని వున్నారని? నువ్వు వాళ్ళు చేసిన కిరాతకాల మాట చెపుతున్నావ్. శిష్యులు చేసిన అపచారాలకు బాధ్యత గురువుదన్న సంగతి నాకు తెలుసు. వాళ్ళెక్కడ?” అంటూ రాజగురువు, మాంత్రి కుణ్ణి గద్దించాడు.

“రాజగురు చూడామణీ! ఆ ద్రోహు లిద్దరూ మచ్చల సింహం గుహలో దాక్కుని వున్నారు. వాళ్ళను వెంటనే పట్టి బంధించక పోతే రాకాసిలోయకు వెళతారు. నా గాడిద మారి శిష్యుడు జయమల్లుకు, ఆ రాకాసిలోయ గురించి సర్వం తెలుసు. వాడు దొంగ చాటుగా వుండి, కేశవుణ్ణిపూనిన కాలభైరవుడు ఘెప్పిందంతా విన్నాడు,” అన్నాడు బ్రహ్మదండి.

రాకాసిలోయ అన్న పేరు వింటూనే రాజగురువు ఆశ్చర్యపడ్డాడు. అలాంటి పేరు లోగడ అతడెన్నడూ విని వుండలేదు. మాంత్రి

కుడు కొండ మీద చేరి కాలభైరవుణ్ణి ఉపాసించటానికీ, సేనాని హత్యకూ-వీటన్నిటికి వెనక ఈ రాకాసిలోయ కథ ఏదో వున్నదని ఆయనకు తెలిసిపోయింది.

రాజగురువు ఇలా ఆలోచించి, తనవెంట వున్న సైనికులతో మాంత్రికుడు చెప్పిన గుర్తుల ఆధారంతో మచ్చలసింహం గుహలో వున్న కేశవుణ్ణీ, జయమల్లునూ పట్టుకు రమ్మన్నాడు. సైనికులు అటుకేసి పరిగెత్తారు. వాళ్ళకు ముసలివాడితో కలిసి వెళుతున్న కేశవుడూ, జయమల్లూ కనిపించారు. సైనికులు పైన రాళ్ళగుట్టల మీద వుండి, కింద నడుస్తున్న ముసలివాడితో, “ఏయ్ ముసలీ! వాళ్ళ నెక్కడికి తీసుకుపోతున్నావ్?” అని కేకవేశారు.