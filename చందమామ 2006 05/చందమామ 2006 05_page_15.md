ముసలి తండ్రి చుట్టూ ఓమారు కలయచూసి, రాళ్ళచాటుగా నక్కుతూ గుహకేసి రాసాగాడు.

దూరంగా అప్పటివరకూ పెద్దగా మంత్రం పరిస్తున్న బ్రహ్మదండి మాంత్రికుడి గొంతు చప్పున ఆగిపోయింది. అతడికి ఎదురుగా రాజగురువు కనిపించి, కమండలంలోంచి ఇంత నీరు తీసి గాలిలోకి విదిలిస్తున్నాడు. అది చూస్తూనే మాంత్రికుడికి నోరు నొక్కుకు పోయినట్టయింది. “హా, కాలభైరవా, నువ్వే నాకు దిక్కు!” అంటూ బ్రహ్మదండి వున్న చోటనే కుప్పగా కూలిపోయాడు.

“కాలభైరవుడికే దిక్కులేక, రెండుగా ముక్కలై గుహలో పడివున్నాడు. ఇంతకూ నీ పేరేమిటి, మాంత్రిక శిరోమణీ!” అంటూ రాజగురువు చిరునవ్వు నవ్వుతూ బ్రహ్మ దండిని సమీపించాడు.

రాజగురువునూ, అతడి వెనక కత్తులు పట్టివున్న సైనికులనూ చూస్తూనే బ్రహ్మదండి మాంత్రికుడు ప్రాణభయంతో విలవిలలా డాడు. “మహారాజా, నా పేరు బ్రహ్మదండి మాంత్రికుడు,” అన్నాడు తడబడుతూ.

“నువ్వు చాలా గొప్ప మాంత్రికుడవను కున్నాను! రాజెవరో, రాజగురువెవరోకూడా గ్రహించలేనంత బుద్ధిహీనుడివా?” అంటూ రాజగురువు మాంత్రికుడి తలమీది శిగపట్టి పైకి లేవనెత్తాడు.

“మహాఘనత వహించిన రాజగురు శేఖరులు నన్ను కాపాడాలి. నేను మీ దాసాన దాసుణ్ణి!” అంటూ బ్రహ్మదండి ప్రాణభయంతో వణికి పోసాగాడు.

“ఏ ప్రయోజనం ఆశించి నువ్వు అడవిలో బ్రహ్మపుర సేనానిని చంపావ్?” అంటూ రాజగురువు బ్రహ్మదండి శిగను గుప్పెటలో