# విజ్ఞానం ... వినోదం ... వికాసం ...

## మీకు తెలుసా?

### ఇసుక - ఆసక్తికర వాస్తవాలు

సముద్ర తీరంలో విస్తారంగా కనిపించే ఇసుక మేటలు ఒకప్పుడు బ్రహ్మాండమైన రాకాసి బండలు అంటే నమ్మశక్యం కాదు కదూ? అయినా అది నిజం. వేలాది సంవత్సరాలుగా ప్రకృతి శక్తుల తాకిడికిలోనై, బండలు క్రమక్రమంగా ఇసుక రేణువులుగా మారి పోయాయన్న మాట! నిరంతరాయంగా లేచే బలమైన సముద్రపు అలల తాకిడికి మొదట బండలలో పగుళ్ళు ఏర్పడి, సముద్రంలోకి విరిగి పడతాయి. అక్కడ జరిగే నిర్విరామ రాపిడితో పాటు, నీటిలోని వివిధ రసాయనిక పదార్థాల చర్యల ప్రభావంతో అవి చిన్న చిన్న ముక్కలుగా తయారవు తాయి. ఆ తరవాత అవి చిన్న చిన్న ఇసుక రేణువులుగా అలలద్వారా తీరానికి కొట్టుకువస్తాయి.

ఇసుకరంగు అవి తయారయిన బండరాతి రంగు మీద ఆధారపడి ఉంటుంది. ఒక్క హవాయ్ తీరంలో కనిపించే నలుపు, ఆకుపచ్చ రంగులు మాత్రమే దీనికి మినహాయింపు. అగ్ని పర్వతాల లావా, సముద్ర జలాలతో కలవడం వల్ల ఏర్పడిన రంగులు అవి.

## మన దేశం గురించి తెలుసుకుందాం

### విజ్ఞాన శాస్త్రం - శాస్త్రవేత్తలు

1. రాకేష్శర్మను అంతరిక్షానికి తీసుకువెళ్ళిన వ్యోమనౌక పేరేమిటి?

2. మనకు గంగానది తెలుసు. మరి దక్షిణ గంగోత్రి అని ఒక పరి శోధనా నిలయానికి పేరు పెట్టారు. అది ఏదో తెలుసా?

3. నూరేళ్ళు నిండు జీవితం జీవించిన సుప్రసిద్ధ భారతీయ ఇంజినీర్ - రాజనీతివేత్త ఎవరు?

4. డా. సలీం అలీ ఎవరు? ఆయన విజ్ఞానశాస్త్రం ఏ విభాగంలో సుప్రసిద్ధుడు?

5. మహావీరాచార్య ఎవరు? ఆయన రచించిన సుప్రసిద్ధ గ్రంథం ఏది?

(సమ్మాధ్యానాల 66వ పోజ్యు)