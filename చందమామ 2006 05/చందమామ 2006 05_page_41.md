సామ్మును భర్త చేతిలో పెట్టి, “కొండకు వెళ్ళి స్వామిని దర్శించుకుని వద్దం,” అన్నది ఉత్సాహంగా.

భార్యపట్టుదలకు వెంకయ్యదాసు మురిసి పోయాడు. కొండకు వెళ్ళడానికి సమ్మతిం చాడు. అంతలో అతడికో సందేహం కలిగింది. భార్య దాచిపెట్టిన డబ్బు ఒకరికయితే తిరుమలకు వెళ్ళిరావడానికి సరిపోతుంది. ఇద్దరికయితే చాలదనిపించింది. ఆమాట భార్యతో చెబితే, “ఉన్న డబ్బుతో ఇద్దరం వెళదాం. మనం దర్శించడం స్వామికి ఆమోద మయితే, ఆయనే మన తిరుగు ప్రయాణానికి సామ్ము ఏర్పాటు చేస్తాడు,” అన్నది.

ఆ సలహా వెంకయ్యదాసుకు నచ్చింది. మంచిరోజు చూసుకుని ఇద్దరూ తిరుమల ప్రయాణం కట్టారు. వెంకయ్యదాసు అప్పుడు

కూడా తన పనిముట్లను మరిచిపోలేదు. ముఖ్యమైన చిన్న పనిముట్లను తీసి, కళ్ళకద్దుకుని తన సంచీలో భద్రపరుచుకుని మరీ బయలుదేరాడు.

కొన్ని రోజుల ప్రయాణం తరవాతమెంకయ్య దంపతులు తిరుపతి చేరుకుని, కొండెక్కి ఆలయాన్ని సమీపిస్తూండగా, తిరుచానూరు జమీందారు కాలినడకన స్వామి దర్శనానికి వెళుతూండడం కనిపించింది. సేవకులు ఆయన మీద ఎండ పడకుండా గొడుగు పడుతున్నారు. అంతలో జమీందారు కాలి చెప్పాకటి తెగింది. మరోజతచెప్పులు సిద్ధంగా ఉంచనందుకు ఆయన సేవకుల మీద మండి పడ్డాడు. ఆ దృశ్యం చూసిన వెంకయ్యదాసు జమీందారును సమీపించి దణ్ణం పెట్టి, “అయ్యా, ఒక్క క్షణంలో తమ చెప్పు బాగు చేస్తాను,” అని ఒంగి వెంట తెచ్చిన సంచీలోంచి పెద్ద సూది, దారం తీసి జమీందారు పాదం బయటకు తీయకుండానే ఒడుపుగా తెగిన చెప్పును కుట్టాడు. అతని నైపుణ్యానికి జమీందారు సంతోషించాడు.

అదే సమయంలో అట్టుగా వచ్చిన జమీం దారు బంధువొకాయన, జమీందారును చూసి, “ఆహా, మీరు ఇంకా ఇక్కడే ఉన్నారా!” అంటూ పలకరించాడు. ఆ తరవాత జమీం దారూ, బంధువూ ఆ మాటా, ఈ మాటా మాట్లాడుకుంటూ ఆలయం కేసి నడుసాగారు.

వారి వెనకగా స్వామి సన్నిధికి చేరిన వెంకయ్యదాసు దంపతులు, స్వామి దర్శనం చేసుకుని తమ జన్మ ధన్యమయిందని పర మానందం చెందారు. ఆలయంలో పెట్టిన