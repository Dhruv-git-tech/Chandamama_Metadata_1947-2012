పేదవాడి ప్రార్థన

మాతంగుడికి పదేళ్ళ వయసులో, తలి దండ్రులు చనిపోతే, ఆ ఊళ్ళోవున్న దూరపు బంధువు పంచన చేరాడు. వాడు అమాయ కుడని ఎరిగిన ఆ బంధువు, వాడి చేత గొడ్డు చాకిరీ చేయించుకుని, అర్ధాకలితో మాడ్చే వాడు. వాడి అవస్థ చూసిన పొరుగింటి భద్రయ్య, ఒక రోజున వాణ్ణి చాటుగా పిలిచి, “ఒరే, మాతంగం! ఎన్నాళ్ళిలా బానిస బ్రతు కీడుస్తావు? ఇదే చాకిరీ మరెక్కడైనా చేస్తే, నీకు కడుపు నిండా తిండి దొరుకుతుంది. ఈ ఊళ్ళో నీ బంధువును కాదని, ఎవరూ నీకు పనివ్వరు. మహిషాపురంలో, నా చుట్టం వీరయ్య వద్దకు వెళ్ళు. ఆయన నీకు మంచి దారి చూపిస్తాడు,” అని సలహా ఇచ్చాడు.

మాతంగుడు ఆ ఊరొదిలి మహిషాపురం చేరుకుని, వీరయ్య ఇంటికి వెళ్ళి తన కథ చెప్పుకున్నాడు. వీరయ్య వాడితో, “నేను అంతగా వున్నవాణ్ణికాను. కానీ మా భద్రయ్య పంపాడు కాబట్టి, నిన్ను ఇంట్లో వుంచుకుని

కడుపు నిండా తిండి పెడతాను. రోజూ నేనె క్కడ పనిచేయమంటే అక్కడ పనిచేయాలి. ఎవర్నీ డబ్బడక్కూడదు!” అన్నాడు.

మాతంగుడు అమాయకంగా తలాడించి, వీరయ్య చెప్పినదానికి సరేనన్నాడు. వీరయ్య, మాతంగుణ్ణి ఊళ్ళో కొందరిళ్ళకు పంపి, పనులు చేయించి ప్రతిఫలంగా డబ్బు తీసు కునేవాడు. మాతంగుడికి రోజూ తిండి పెట్టే వాడే తప్ప, దమ్మిడీ కూడా ఇచ్చేవాడుకాదు.

వీరయ్య తనచేత పనిచేయించి డబ్బు సంపాదిస్తున్నాడని తెలియని మాతంగుడు, సొంత ఊళ్ళోని బంధువు దగ్గరకంటే, ఇక్కడే బాగున్నదని సంతోషించాడు.

అలా కొన్నాళ్ళు గడిచాయి. ఒక రోజున నిద్రలేచే సరికి మాతంగుడికి ఒళ్ళంతానోప్పులుగా అనిపించింది. వీరయ్యకు చెబితే, “అలాగని పని ఎగవేస్తానంటే కుదరదు. నువ్వు పనిచేస్తేనే, నేను నీకు తిండి పెడతాను,” అన్నాడు.