తరగతిలో సురేష్ అనే విద్యార్థి ఎప్పుడు ఏ వ్యాసం రాయమన్నా ఆవును గురించే రాసేవాడు. ఆవు మనకు పాలిస్తుంది. దానికి నాలుగు కాళ్ళు, రెండు కొమ్ములు ఉంటాయి.... ఇలా సాగేది వ్యాసం. దాన్ని చూసి విసుగు చెందిన ఉపాధ్యాయుడు ఒకనాడు ‘తాజ్‌మహల్’ గురించి వ్యాసం రాయమన్నాడు.

సురేష్ తాజ్‌మహల్ గురించి రాశాడు: తాజ్‌మహల్ ఆగ్రాలో ఉంది. షాజహాన్ దానిని నిర్మించాడు. దానికి ఎదురుగుండా ఒక గొడ్ల చావడి ఉంది. అందులో ఒక ఆవు ఉంది. ఆవు మనకు పాలిస్తుంది. దానికి నాలుగు కాళ్ళు, రెండు కొమ్ములు ఉంటాయి......!

దీనిని చదివిన ఉపాధ్యాయుడు విస్తుపోయాడు! – భావనా రాయ్, న్యూఢిల్లీ

భాగ్యమే నాకు చాలు. మరే వరమూ వద్దు,” అన్నాడు రంగన్న వనదేవత పాదాలకు నమస్కరిస్తూ. “చాలుననే నీ గుణం చాలా గొప్పది!” అంటూ వనదేవత రంగన్న చేతిలోకి ఒక బిందెను ప్రసాదించి అదృశ్యమయింది.

బిందెనిండా బంగారు నాణాలు!

ఈ సంగతి క్షణాలలో గ్రామమంతా తెలిసి పోయింది. మంచి మనసు గల రంగన్నకు మంచే జరిగిందని అందరూ సంతోషంగా చెప్పుకోసాగారు. అయితే, రామశాస్త్రి మనసు మాత్రం అసూ యతో కుతకుతలాడ సాగింది. ఎలాగైనా రంగన్న బంగారు నాణాలను దొంగిలించుకుని, ఊరు వదిలి ఎటైనా పారిపోయి హాయిగా జీవించ వచ్చని ఆలోచించి ఒక పథకం వేశాడు.

అర్ధరాత్రి సమయంలో రామశాస్త్రి ముసుగు వేసుకుని రంగన్న ఇంట్లోకి జొరబడి, బంగారు నాణాల బిందెను దొంగిలించుకుని వెలుపలికి పరిగెత్తు తూండగా, కాలికి ఏదో అడ్డుపడి బోర్లా పడ్డాడు. దాన్ని చూసిన రంగన్న కుక్క, మొరు గుతూ రామశాస్త్రి మీదికి ఉరకబోయింది. హడలి పోయిన రామశాస్త్రి, “అయ్యో! కాపాడండి!” అని

అరవసాగాడు. దాంతో రంగన్నతో పాటు ఇరుగు పారుగు ఇళ్ళవాళ్ళు కూడా మేలుకుని రావడంతో రామశాస్త్రి నాణాల బిందెతో పట్టుబడిపోయాడు.

“ఛీ! నువ్వూ ఒక మనిషివేనా?” అంటూ గ్రామస్థులు రామశాస్త్రిని కొట్టబోయారు. అయితే రంగన్న అడ్డుకుని వాళ్ళకు సర్ది చెప్పి పంపేశాడు. రామశాస్త్రి క్షమించమని రంగన్న పాదాలపై పడ్డాడు.

“నీ తప్పను గ్రహించావు కదా? అది చాలు. అయినా, క్షమించమని అడగవలసింది నన్ను కాదు. నీ మనస్సాక్షిని! నీ మనస్సాక్షికి విరుద్ధంగా ఏదీ చేయకు. ఇక మీదట దురాశకు పోయి లేని పోనివి చెప్పి గ్రామ ప్రజలను పీడించకు. నిజాయి తీగా, కష్టపడి జీవించడం నేర్చుకో. అదే చాలు!” అన్నాడు రంగన్న.

“బుద్ధి వచ్చింది రంగన్నా. ఇకపై నిజాయి తీగా, మంచి మార్గంలో నడుచుకుంటాను,” అంటూ తలవంచుకుని ఇంటిదారి పట్టిన రామ శాస్త్రి, అవమానంతో గ్రామ ప్రజలకు ముఖం చూపలేక తెల్లవారేలోగా ఊరువదిలి ఎటో వెళ్ళి పోయాడు.

- భావనా రాయ్, న్యూఢిల్లీ