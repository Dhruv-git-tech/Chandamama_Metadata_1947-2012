గ్రహించి, యుద్ధం మానవలసిందిగా ఇద్దరు దేవుళ్ళనూ ప్రార్థించారు. తనకన్న విష్ణువు ఎక్కువగా నిర్ణయం జరిగినందుకు శివుడు ఆగ్రహించి, తన ధనువునూ, బాణాలనూ విదేహదేశపు రాజైన దేవరాతుడి కిచ్చేశాడు. విష్ణువు తన ధనుస్సును భృగువంశంవాడైన ఋచీకుడి వద్ద దాచి పెట్టాడు. అది ఋచీ కుడి కొడుకైన జమదగ్నికీ, ఆయన కొడుకైన పరశురాముడికీ సంక్రమించింది.

దశరథుడు భయంతో వణికిపోతూ, పరశు రాముడి కాళ్ళపై పడి, “స్వామీ, ఇరవైఒక్క సారి క్షత్రియులను నాశనంచేసి, అస్త్రం పట్టనని ఇంద్రుడి వద్ద ప్రతిజ్ఞచేశావు. ఈనా కొడుకును కాపాడు. లేకపోతే మేమంతా నాశనమైపోతాం,” అన్నాడు.

పరశురాముడు ఆయన మాటలు పెడ చెవి పెట్టాడు. రాముడికి మండిపోయింది. అతను పరశురాముడి నుంచి విష్ణుధనువు తీసుకుని, అవలీలగా వంచి ఎక్కుపెట్టి, బాణంసంధించి, “ఓ బ్రాహ్మడా, ఈ బాణంతో నీ ప్రాణం తీయగలను. కాని బ్రాహ్మణ హత్య నా కిష్టంలేదు. అందుచేత దీనితో నీ కాళ్ళు విరగగొట్టమన్నావా? నీవు తపస్సు చేసిన ఉత్తమలోకాలు ధ్వంసం చెయ్యమన్నావా?” అని అడిగాడు.

పరశురాముడు నిర్వీర్యుడైపోయి తన ఉత్తమలోకాలను పోగొట్టుకోవటానికి సిద్ధ పడ్డాడు. రాముడు బాణం వదిలాడు. తర వాత పరశురాముడు మహేంద్రగిరికి వెళ్ళి పోయాడు. రాముడు మూర్ఛపోయిన తన తండ్రిని లేపిన అనంతరం అందరూ అయో ధ్యకు వచ్చేశారు.

కొద్దిరోజులు గడిచాయి. యుధాజిత్తు తన మేనల్లుడైన భరతుణ్ణి తన ఇంటికి తీసుకు పోతానన్నాడు. ఇందుకు దశరథుడు సమ్మతిం చాడు. భరతుడు శత్రుఘ్నుణ్ణి వెంటబెట్టు కుని తన మేనమామ వెంట వెళ్ళిపోయాడు.

సీతారాములు అన్యోన్య ప్రేమతో దాంపత్య జీవితం గడుపుతున్నారు. వారు తమ ప్రేమను పైకి చూపకపోయినా ఒకరి మనసు నొకరు బాగా అర్థం చేసుకుంటున్నారు. రాముడు రాచకార్యాలలో తండ్రికి సహాయపడుతు న్నాడు. రోజులు సుఖంగా వెళ్ళిపోతున్నాయి.

(బాలకాండ సమాప్తం)

మే 2006