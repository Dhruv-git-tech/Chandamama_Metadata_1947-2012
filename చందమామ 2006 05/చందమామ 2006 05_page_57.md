రాజభవనానికి బయలు దేరింది. తాను పల్ల కీలో రాజభవనానికి వెళ్ళినప్పుడు ధరించిన దుస్తులే ఇప్పుడూ ధరించింది.

ఈసారి లవంగలత కేసి శశాంకుడు మెచ్చుకుంటున్నట్టు చూశాడు. ఆమె రాజ రీవిని కనబరుస్తూ అతన్ని పరామర్శ చేసింది.

“మాలలు ఎలా తయారు చేస్తావో చూపించు,” అన్నాడు శశాంకుడు.

“మాలలు సృష్టించే శక్తి నాలో లేదు. నా కోసం దేవుడే మాలలను తయారు చేస్తాడు. అది కూడా నేను అమితంగా ప్రేమించే మనిషి కొరకు కోరితేనే!” అన్నది లవంగలత.

“నా కోసం ఒక మాల తయారు చేయ లేవా?” అని శశాంకుడి మంత్రి అడిగాడు.

“క్షమించాలి, అది సాధ్యం కాదు. దేవుడికి నా మనసు తెలుసు. ఆయన నేను అధికంగా ప్రేమించే మనిషి కోసం తప్ప మాల సృష్టించడు,” అన్నది లవంగలత.

“అంటే, నన్ను అధికంగా ప్రేమిస్తున్నా నంటావా?” అన్నాడు శశాంకుడు.

“అది దైవనిర్ణయం, తప్పుతుందా?” అన్నది లవంగలత.

“సరే, దైవనిర్ణయాన్ని రుజువు చెయ్యి,” అన్నాడు శశాంకుడు.

లవంగలత తన ఎడమచేతిలో ఉన్న పూలపళ్ళెం అతనికి చూపింది. అందులో గుచ్చని జాజిపూలు మాత్రమే ఉండటం అతను చూశాడు. లవంగలత శశాంకుణ్ణి అడిగి ఒక పెద్దవెండిపాత్రతెప్పించి, పళ్ళెంలో ఉన్న విడిపూలు అందులో పోస్తూ, పళ్ళెం అడుగున రహస్యంగా దాచిన మాల కూడా అందులోకి జారవిడిచింది.

తరవాత పాత్రలో విడిపూలతో బాటు దండ కూడా కనిపించింది. లవంగలత ఆ దండను పైకి తీసి, చప్పున శశాంకుడి మెడలో వేసింది. శశాంకుడు ఆమెను చూసి, “చిత్తరువులో కన్న ఎంత అందంగా ఉన్నది!” అనుకు న్నాడు.

“ఆ మిగిలిన పూల గతి ఏమిటి?” అని అతను అడిగాడు.

“ఒక్క క్షణం ఆగితే నేను వాటిని దండగా గుచ్చుతాను,” అన్నది సురమ.

ఆమె గుచ్చిన దండను శశాంకుడు లవంగ లత మెడలో వేశాడు!