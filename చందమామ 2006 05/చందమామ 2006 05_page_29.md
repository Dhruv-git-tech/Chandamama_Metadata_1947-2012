భారత దర్శిని

ఇంగ్లీషు అధికార భాష

దేశజనాభాలో అధికశాతం మాట్లాడే భాష హిందీ గనక, అది మన అధికారభాషగా గుర్తింపు పొందింది. దేశం మొత్తం మీద ఇంగ్లీషునే రాతకోతలకు ఎక్కువగా ఉపయోగిస్తున్న ప్పటికీ భారత రాజ్యాంగ శాసనం ప్రకారం దానికి అధికార భాషగా గుర్తింపు లేదు. అయినప్పటికీ ఒక రాష్ట్రంలో అది అధికార భాషగా చెలామణి అవుతోంది. మన దేశం ఈశాన్య దిశలోని నాగాల్యాండ్ రాష్ట్రం ఇంగ్లీషును అధికార భాషగా గుర్తించింది. 1963వ సం.లో నాగాల్యాండ్ పూర్తి రాష్ట్ర స్థాయిని సంతరించుకున్నది. నాగాల్యాండ్లో క్రిస్టియన్ మిషనరీలు ఇంగ్లీషును ప్రవేశపెట్టి, ప్రాచుర్యం కలిగించారు. అక్కడి ద్వితీయ భాష నాగమీస్. దానికి లిపి లేదు.

వియ్ స్పీక్
ఇంగ్లీష్

ప్రస్తుతం వారసత్వ జాబితాలో

నీలగిరి రైల్వేస్ అని పిలువబడే మేట్టుపాళయం-ఉదక మండలం రైల్వే, ఇప్పుడు ప్రపంచ వారసత్వ జాబితాలో చోటు చేసుకున్నది. ది డార్జిలింగ్ హిమాలయన్ రైల్వే ఇప్పటికే వారసత్వ జాబితాలో స్థానం సంపాదించింది. నీలగిరి రైల్వేను ఇప్పుడు మౌంటన్ రైల్వే ఆఫ్ ఇండియా అని పిలుస్తారు. నీలగిరి రైల్వే పట్టాలు వేసే పనులు 1885లో ప్రారంభమయ్యాయి. 1899లో కూణూర్ వరకు రాకపోకలు ఆరంభమయ్యాయి. ఆ తరవాత ఉదక మండలం అంటే ఊటీ వరకు పొడిగించ బడ్డాయి. ఈ మార్గమే ఆసియాలోకెల్లా చాలా నిటారుగా ఉన్న అతి పొడవైన రైలు మార్గంగా భావించబడుతున్నది. దీని పొడవు 46కి.మీ.