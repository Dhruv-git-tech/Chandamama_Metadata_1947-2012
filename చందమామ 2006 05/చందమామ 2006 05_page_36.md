“అయ్యా! తమరు కైలాసానికి తిరిగి వెళ్ళిన
ప్పుడు, పరమశివుడికి, నా కృతజ్ఞతలు తెల
పండి,” అన్నాడు.

ఆ మాటలు అర్థంకాని నందివర్మ మాతం
గుణ్ణడిగి వివరాలు తెలుసుకుని, “ఓయీ!
నేను శివదూతను కాను. నీవంటి అనాధలకు,
అసహాయులకు సాయపడమని మన దేశపు
రాజు పంపగా వచ్చిన రాజప్రతినిధిని. మన
రాజు మామంచివాడు. ఆయన చల్లగావుంటే
నీబోటి వాళ్ళకు మేలు జరుగుతుంది. నీవు
పరమశివుణ్ణి నమ్మేవాడివైతే, మన రాజుకు
ఆయురారోగ్య ఐశ్వర్యాలనిమ్మని, ఆ దేవ
దేవుణ్ణి ప్రార్ధించు,” అన్నాడు.

వెంటనే మాతంగుడు రెండు చేతులూ
జోడించి కళ్ళు మూసుకుని, “దేవదేవా! నేని
క్కడి నుంచే నీకు, నా ప్రార్థన వినిపిస్తున్నాను.
ఈ దేశపు రాజు మామంచివాడు. ఆయన్ను
చల్లగా చూడు. ఆయన మాబోటి వాళ్ళకు
సాయపడేందుకుగాను ప్రతి ఊరుకూ, పట్ట
ణానికీ గంగమ్మను పంపి వరదల్లో ముంచెత్తు!”
అన్నాడు గట్టిగా.

అది విని నందివర్మకోపంగా, “మూర్ఖుడా!
దేశానికి వరదలు రావాలంటావా! అదేం
ప్రార్థన?” అంటూ గద్దించాడు.

మాతంగుడు అమాయకంగా, “అయ్యా!
నేను జ్వరంతో బాధపడుతూంటే, వైద్యుడితో
సహా ఊళ్ళో ఎవ్వరూ నన్నుపట్టించుకోలేదు.
వరద రాకపోతే నేను జ్వరంతో చచ్చిపోయే
వాణ్ణేమో కూడా. కూడూ, గుడ్డా, నీడా లేని
పేదవాళ్ళకు, వరదల్లో పోయేదేమీ వుండదు.
రాజుగారిచ్చేదంతా మాకు లాభమే కదా.
లాభంకోసం దేవుణ్ణి ప్రార్థిస్తే తప్పా?” అన్నాడు.

నందివర్మముందు తెల్లబోయినా తర్వాత
అసలు సంగతి గ్రహించి, రాజధానికి వెళ్ళాక
రాజుకు విషయం విన్నవించాడు. అది విన్న
రాజు, వరదల్లంటి ఉత్పాతాలొచ్చినప్పుడే
కాక, అన్ని వేళలా పేదలకు సాయపడే పథ
కాలను రూపొందించి అమలు పరిచాడు.

మాతంగుడు అమాయకత కొద్దీ చేసిన
ప్రార్థన పుణ్యమా అని ఆ తరవాత వచ్చిన పథ
కాల ఫలితంగా దేశప్రజలు సుఖసంతోషాలతో
జీవించారు.

చందమామ

మే 2006