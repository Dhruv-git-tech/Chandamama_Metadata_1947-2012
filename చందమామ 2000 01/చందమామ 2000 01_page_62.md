యువకుణ్ణి చూసి, వాడి ముఖం మీద నీళ్ళు చల్లి లేపాడు. మెల్లగా కుటీరంలోపలికి తీసుకు వెళ్ళి తినడానికి ఫలాలిచ్చి నేదతీర్చాడు.

ముని కుటీరంలోనే కొంతకాలం వుండిపోతే కొత్వాలు భటుల బెడద వుండదని ఆ యువ కుడు, “మహాత్మా! నేను ఇక్కడే వుండి తమ సేవలు చేసుకోవడానికి అనుమతించండి!” అన్నాడు అతి వినయంగా.

కరుణామయుడైన ముని ఆ యువకుణ్ణి తన శిష్యుడిగా అంగీకరించాడు. కొన్ని రోజులు గడిచాయి. ముని ఉపదేశాలు వినడంవల్లా, ఆయన జీవన విధానాన్ని దగ్గరవుండి పరిశీలించడంవల్లా ఆ యువకుడి మనసు క్రమంగా మంచి మార్గంలోకి మళ్ళసాగింది. వాడు మునికి శుభూషలు చేస్తూ అక్కడే వుండిపోవాలనుకున్నాడు. మునికి నిజంగానే శిష్యుడై ధ్యానపద్ధతులు నేర్చుకున్నాడు.

కొన్నేళ్ళ తరవాత ముని కాలధర్మం చెందాడు. అప్పటికే శిష్యుడికి కూడా ప్రేమానందస్వామి అనే గొప్ప జ్ఞానిగా పేరువచ్చింది. చుట్టుపక్కల గ్రామాల నుంచి భక్తులు వచ్చి ఆయన్ను దర్శించుకుని ఆశీస్సులు పొందేవారు.

కొందరు శిష్యుల కోరిక మేరకు ఒక రోజు ఆయన పట్టణానికి వచ్చాడు. తన దర్శనానికి వచ్చిన భక్తులనుద్దేశించి ఆయన భగవల్లీల లను గురించి, జీవితంలో జరిగే అద్భుతాలను గురించి ప్రసంగించాడు. ప్రజల మధ్యే కూర్చుని ఆయన ప్రసంగం విన్న ఒక వృద్ధుడు అందరూ వెళ్ళిపోయాక ఆయన్ను సమీపించి పాదాలు తాకి నమస్కరించి, “మహాత్మా! నేను ఆ భగవంతుడి దరిదాపులకు రాగలిగితే అదే గొప్ప అద్భుతం. నేను పట్టణానికి కొత్వాలుగా పనిచేసి కఠినంగా ప్రవర్తించాను. క్రూరమైన జీవితం గడిపాను. నా జీవితంలోనూ దేవుడి దయకు

పాత్రమయ్యే అద్భుతం జరుగుతుందంటారా?” అని అడిగాడు.

“తప్పక జరుగుతుంది మిత్రమా! ఒకనాడు నేను దోషిగా నీ పాదాలపై బడ్డాను. ఈ రోజు నువ్వు నా పాదాలను స్పృశించావు. ఇదే ఒక అద్భుతం కాదా? ఒక దొంగ దేవుడి కరుణకు పాత్రమైనప్పుడు ఆ దొంగను శిక్షించిన కొత్వాలు దేవుడి కరుణకు పాత్రంకాకుండా పోతాడా?” అన్నాడు ఆయన మందహాసంచేస్తూ.

వృద్ధుడికి ఏమీ అంతుబట్టక వింతగా చూస్తూండిపోయాడు. అప్పుడు ఆయన గోవిందుడి పేరుతో అల్లరిచిల్లరగా తిరుగుతూన్న తనను ప్రేమానందస్వామిని చేసిన సంఘటనను గురించి ఏమాత్రం దాపరికం లేకుండా వృద్ధుడికి వివరించాడు.

వృద్ధుడు కన్నీళ్ళు కారుస్తూ ప్రేమానంద స్వామి పాదాలకు మోకరిల్లాడు.