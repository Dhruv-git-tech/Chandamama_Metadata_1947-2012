కమలాపురం అనేది అతి చిన్న కుగ్రామం.
ఆ గ్రామంలో వీధిబడి కూడా లేదు.
అటువంటి గ్రామానికి ఎక్కడో వున్న కాశీకి
వెళ్ళి, శాస్త్రపురాణాలు చదివినవాడు
వస్తున్నాడంటే ప్రతి ఒక్కడికీ అతడెలా
వుంటాడో చూడాలన్న కుతూహలం
కలిగింది.

సంజీవయ్య అనే యువకుడు పక్క
గ్రామంవాడు. అతడు ఐదేళ్ళ క్రితం కాశీ
వెళ్ళి, అక్కడ గురుకులాల్లో చదివి
పండితుడై, తన మేనమామను
చూసేందుకు కమలాపురానికి బయలు
దేరాడు. ఆ రోజు గ్రామంలో సంత
జరుగుతూండడంతో, గ్రామస్థుల్లో
చాలామంది తమకు కావలసిన కూర
గాయలూ, పండ్లూ, ఇతర వస్తువులూ
కొనుక్కుంటున్నారు. కొందరు సంజీ
వయ్య వచ్చే కాలిబాటకేసి ఆత్రంగా
చూస్తున్నారు.