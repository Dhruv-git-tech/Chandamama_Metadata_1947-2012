దివ్య సౌందర్యం

మహారాణి అంతఃపురంలో శయనగృహాన్ని ఊడుస్తూన్న మంగమ్మకు నేల మీద కొన్ని ముత్యాలు, మణులు కనిపించాయి. అవి రాణిగారి కంఠారం నుంచి, అందెలనుంచి రాలిపడినవి. మంగమ్మ వాటిని మహారాణికి అప్పగించింది. మంగమ్మ నిజాయితీకి సంతోషించిన మహారాణి ముత్యాలనూ, మణులనూ ఆమెకే ఇచ్చివేసింది. మంగమ్మ వాటిని ఇంటికి తీసుకువెళ్ళి చిన్న పెట్టెలో భద్రంగా దాచింది.

మంగమ్మ కొడుకు పదేళ్ళవాడు దూరగ్రామంలో గురుకులంలో చదువుకుంటున్నాడు. వాడు ఒకనాడు తల్లిని చూడడానికి వచ్చాడు. ఆ రోజు రాత్రి, పెట్టెలో తల్లి దాచిన ముత్యాలను చూసి పట్టరాని సంతోషంతో, “ఆహా! ముత్యాలు తళ తళా మెరుస్తూ ఎంత అందంగా ఉన్నాయో చూడు!” అన్నాడు వాడు తల్లితో.

“అవును, అవి అందమైనవే నాయనా! అయినా, ఇటువంటి ముత్యాలు, మణులు, మాణిక్యాలు పాదిగిన మరిన్ని విలువైన నగలను ధరించిన మహారాణిగారి అందం చూశావంటేనే నువ్వు అసలు అందం అంటే ఏమిటో తెలుసుకోగలవు!” అన్నది తల్లి.

కుర్రవాడు ఆ మాటకు ఏమీ బదులు చెప్పకుండా మౌనంగా ఏదో ఆలోచిస్తూ వుండి పోయాడు. తెల్లవారాక వాడి జాడ కనిపించలేదు.

తల్లిదండ్రులు అతృతతో ఇరుగు పారుగుతో కలిసి చుట్టుపక్కల వెతికారు. అభిరికి గురుకులానికి కూడా వెళ్ళిచూశారు. అయినా ప్రయోజనం లేక పోయింది!

కొన్ని సంవత్సరాలు గడిచిపోయాయి. కనిపించని కొడుకును గురించి ఇంకా దిగులు పడుతూన్న తల్లిచేతికి ఒకనాడు ఎవరో ఒక లేఖ తెచ్చి ఇచ్చారు. అది ఆమె కొడుకు పంపింది: “అమ్మా నీకు చెప్పకుండా ఇల్లువదిలి పెట్టినందుకు క్షమించు. అకాశంలోని సూర్యచంద్రులూ, నక్షత్రాలూ దేవుడి అభరణాలని మా గురువు తరచూ చెబుతూ ఉండేవారు. ముత్యాలు, మణులు పాదిగిన నగలు అందమైనవేగాని, వాటిని ధరించే మహారాణి మరింత అందమైనవారు అని నీ నోటిగుండా విన్నప్పుడు, మా గురువుగారి మాటలే గుర్తుకు వచ్చాయి. సూర్యచంద్రులూ, నక్షత్రాలూ అందమైనవే; అయితే వాటిని నిత్యమాతన అభరణాలుగా ధరించిన దివ్యశక్తి సొందర్యం అద్భుతం కదా! ఆ దివ్యశక్తిని వెతుకుతూ బయలుదేరాను. ఇప్పుడు దానిని కనుగొన్నాను. ఆ దివ్య సొందర్యం మాటలకు అందనిది!”

మానవులుగా జన్మించినవారిలో ఏ కోటికొక్కరు మాత్రమే సాధించగలిగిన మహాభాగ్యాన్ని తన బిఢ్డ సాధించినందుకు ఆ తల్లి కళ్ళనుంచి అనంద బాష్పాలు రాలాయి!