సారిగా జరిగివుండదు. అక్కడి వాళ్ళు కూడా క్రమేణా పచ్చగావున్న కొత్త ప్రాంతాలను వెతు క్కుంటూ తరలి వెళ్ళివుంటారు. మనది సువిశాలదేశం గనక భూములకు లోటులేదు. అయితే సరస్వతీ నదీతీరంలో వాళ్ళు పెంచి పోషించిన సంస్కృతీ సాహిత్యాలు తరగని సంపదలుగా మిగిలి ఉన్నాయి. మనదేశ విశిష్టతను చాటుతున్నాయి. వాటిని వేదాలు అంటారు. వేదాలు నాలుగు. అవి ఋగ్వేదం, యజుర్వేదం, సామవేదం, అధర్వవేదం!” అన్నాడు దేవనాథుడు.

“వాళ్ళు వెళ్ళిన ప్రాంతాలకు తమవెంట ఆ పుస్తకాలను తీసుకువెళ్ళారా, తాతయ్య?” అని అడిగాడు సందీపుడు. దేవనాథుడు చిన్నగా నవ్వి, “అవును, తీసుకువెళ్ళారు. అయితే పుస్తకాల రూపంలో కాదు తమ జ్ఞాపకశక్తితో.

వాళ్ళకు రాయడం తెలుసు. అయినా, వేద మంత్రాలను వల్లిస్తూ, కంఠస్థం చేసి జ్ఞాపకం వుంచుకోవడమే సంప్రదాయంగా ఆచరించారు!” అన్నాడు.

“నమ్మశక్యంగాలేదు!” అన్నాడు సందీపుడు.

“మనకు నమ్మశక్యం కాదు. అయినా అది నిజం! అనాటి వాళ్ళ జీవనశైలి మనకు పూర్తిగా భిన్నమైనది. అనాటి ప్రజలందరికీ వేదాలు కంఠతా వచ్చునని నేను అనడంలేదు. అయితే అలా జ్ఞాపకం వుంచుకున్న వారిని ఋషులు అనేవారు. వారే సమాజానికి గురువులు. వారికి అద్భుతమైన ఏకాగ్రత, జ్ఞాపకశక్తి ఉండేవి. వేదమంత్రాలను బాల్యంనుంచే స్వరయుక్తంగా విని, మళ్ళీ మళ్ళీ వల్లెవేసి కంత్తస్థం చేసేవారు!” అన్నాడు దేవనాథుడు

“ఎందుకు అంతగా శ్రమపడేవారు, తాతయ్య!” అని అడిగాడు సందీపుడు.

“ఆ ప్రశ్నవేస్తావని అనుకుంటూనే ఉన్నాను సందీపా. మనం దేనికోసమైనా శ్రమపడాలని నిర్ణయించుకున్నామంటే—అందులో ఏదో ఒక అనందం, ప్రయోజనం ఉండి తీరుతాయి. అయితే ఋషులు క్షణికమైన అనందాన్నిగానీ, అశాశ్వతమైన ప్రయోజనాన్ని గానీ ఆశించారని చెప్పలేము. జీవితంలో ఎదురయ్యే ముఖ్యమైన సమస్యలనూ, చిక్కులనూ పరిష్కరించే సమాధానాలకోసం నిరంతర అన్వేషణ సాగించారు. మనం ఎందుకు జీవిస్తున్నాం? మరణం తరవాత మనిషికి ఏమవుతుంది? బాధలకు మూలకారణం ఏమిటి? ఇలా ఎన్నెన్నో ప్రశ్నలకు సమాధానాలు వెతికారు. అటువంటి ప్రశ్నలకు వేదాలలో సమాధానాలు

చంద మామ