వల్ల, నీకు శాపవిముక్తి లేదు. కాని, ఈ రాక్షసరూపంలోనే కుంతల రాజయ్యే యోగం వున్నది. నువ్వు రాజయ్యాక నీ భోగమేభోగం! అహారం కోసం నువ్వు గుహముందు కూర్చుని కునికిపాట్లు పడనవసరం లేదు. రాజయ్యాక ఇష్టమైన అహారం భుజిస్తూ, పీపాల కొద్దీ ద్రాక్ష రసాయనం తాగుతూ, పన్నీట స్నానం చేసి, పట్టు వస్తాలు ధరించి, పది మణుగుల బంగారం అభరణాలు వేసుకుని, వందల కొద్దీ నౌకర్లూ, చాకర్లూ సేవలందిస్తూండగా, రాజ్యాన్ని తిరుగులేని విధంగా పాలించ గలవు,” అన్నాడు.

శంకరశాస్త్రి చెప్పింది ఊహించుకుని పొంగిపోయిన దీర్ఘబాహుడు చిన్నగా చప్పట్లుచరిచి, “నువ్వు చెప్పింది చాలా బావున్నది. కాని నాకు ఆకలి మహా ఎక్కువ. రోజుకు ముగ్గుర్షి తినే అలవాటున్నది.

ఇది రాజ్య ప్రజలు మెచ్చరు గదా?” అన్నాడు.

“అలాంటి శంకే వలదు. రాక్షసేంద్రా! రాజ్యంలో జనాభా విపరీతంగా పెరిగి పోయి, పండిన పంటలు చాలక, ఎక్కువ మంది ఒంటిపూట పస్తులతో అలమటి స్తున్నారు. ఇలాంటి సమయంలో నువ్వు ముగ్గుర్షికాదు, నలుగుర్షి తిన్నా జనాభా సమస్యను పరిష్కరిస్తున్నందుకు ప్రజలు నిన్ను వేనోళ్ళ కీర్తిస్తారే తప్ప దూషించరు,” అన్నాడు శంకరశాస్త్రి.

దీర్ఘబాహుడు కొంచెం సేపు ఆలోచించి, “అంతా బావున్నది కాని, నేను రాజును కావాలంటే ఇప్పుడున్న రాజు మాటేమిటి?” అని ప్రశ్నించాడు.

“నీ తిరుగులేని రాక్షసబలం ముందు, అసమర్థుడైన మా రాజు బలపరాక్రమాలే పాటి? నువ్వు నా వెంట వస్తే, నిన్ను రాజును