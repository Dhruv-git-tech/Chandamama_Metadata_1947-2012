విద్యలూ ప్రదర్శిస్తున్నారు. వాళ్ళకు ఎదురుగా కొంచెం దూరంలో ఒక తాటి ఆకుల పాక ముందు ఎత్తయిన వెదురు పుల్లల అసనంలో కూర్చుని, శిఘ్యుల నైపుణ్యాన్ని నిశితంగా గమనిస్తున్నాడు వారి గురువు, ప్రతిభుడు.

దీర్ఘబాహుడు ఆ దృశ్యాన్ని వింతగా చూస్తూ, “బ్రాహ్మాడా! ఇక్కడ జరుగుతున్న గొడవంతా ఏమిటి?” అని అడిగాడు.

శంకరశాస్త్రి దూరంనుంచే చేతులెత్తి ప్రతిభుడికి నమస్కరించి, “ఇదొక గురు కులం. రాకుమారులకూ, ఇతరత్రా రాజ్యంలోని ప్రముఖులైన వారి కుమారులకూ ఆ కూర్చున్న ప్రతిభుడనే గురువు క్షాత్రవిద్యలతోపాటు, ధర్మశాస్త్ర విషయాలు బోధిస్తాడు. మాతృదేవోభవ,

పితృదేవోభవ, గురుదేవోభవ అని మేము ఆయనను తల్లిదండ్రుల తర్వాత, అంతటి సముచిత స్థానం ఇచ్చి పూజిస్తాము. అయోధ్య, కోసల, అవంతీపుర రాజులే కాక ఇంకా గొప్ప పరాక్రమవంతులుగా కీర్తింప బడుతున్న రాజులూ, చక్రవర్తులూ, ఈ ప్రతిభుడికి శిఘ్యులే! ఈయనే గనక తలుచుకుంటే ప్రపంచాన్ని జయించ గలడు!” అని చెప్పాడు.

అ మాటలు వింటూనే దీర్ఘబాహుడు తడబడుతున్న గొంతుతో, “అలాగా! అయితే ప్రతిభుడు రాజై సర్వ భోగా లనుభవించక, సన్యాసిలా అన్నీ త్యజించి ఇలా ఒంటరిగా ఆ తాటాకుల పాకలో ఎందుకు జీవించడం?” అని ప్రశ్నించాడు.

“ప్రతిభుడు తను రాజు కావాలని ఎన్నడూ కోరడు. ఎందుకంటే ఆయనకు తెలిసిందల్లా తన శిఘ్యుల్ని ఉత్తమమైన రాజులుగా, ప్రతిభావంతులైన పౌరులుగా తీర్చిదిద్దడమే. అదే తన విద్యుక్త ధర్మంగా భావిస్తాడాయన!” అని చెప్పి శంకరశాస్త్రి నాలుగడుగులు ముందుకు వేసి వెనక్కు తిరిగి చూసే సరికి అప్పటి వరకూ ఏదో ఆలోచిస్తూ నిలబడి వున్న దీర్ఘబాహుడు, అప్పుడే ఏదో స్ఫురించినట్టు గిరుక్కున వెనుదిరిగి పెద్ద పెద్ద అంగలతో అడవికేసి వెలుతూండడం కంటబడింది.

శంకరశాస్త్రి పెద్దగా నవ్వి, గట్టిగా చప్పట్లు కొడుతూ, “ఓయీ రాక్షసా, నీకేమైంది? ఆగు, వెళ్ళకు,” అంటూ కేకపెట్టాడు.

అయితే దీర్ఘబాహుడు వెనుతిరిగైనా చూడకుండా, పెద్దపెద్ద అంగలతో మరింత