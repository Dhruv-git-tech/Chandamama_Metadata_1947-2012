తండ్రికోసం

ఒకప్పుడు గాంధార దేశాన్ని ధన్యంతుడనే రాజు పాలించేవాడు. ఒకనాడాయన సపరివారంగా అరణ్యానికి వేటాడబోయి, అక్కడ ఒక పుష్ప వృక్షం కింద నిలబడి వున్న ఒక అతిలోక సుందరిని చూశాడు. ధన్యంతుడు ఒంటరిగా ఆ స్త్రీని సమీ పించి, “ఎవరునీవు? ఈ అరణ్యంలో ఒంటరిగా ఎందుకున్నావు?” అని అడిగాడు.

“నేనాక గంధర్వ స్త్రీని. ఆకాశమార్గాన వెళుతూ, ఈ చెట్టు పూల వాసన ఆకర్షించగా, కిందికి దిగి వచ్చి చెట్టు కింద నిలబడ్డాను,” అని ఆమె జవాబు చెప్పింది.

“నీవు మీ లోకానికి తిరిగి పోవద్దు. నా వెంట వచ్చి నన్ను పెళ్ళాడి మా అంతః పురంలో ఉండిపోయి, నాకు ఆనందం కలిగించు,” అన్నాడు రాజు.

గంధర్వస్త్రీ అందుకు ఒప్పుకోలేదు. రాజు మరింత ప్రాథేయపడసాగాడు. చివరికామె చిరాకుపడి, “నీ కళ్ళు, నీ బుద్ధిని పాడుచేశాయి. గంధర్వస్త్రీనని

చెప్పినా అర్థం చేసుకోలేకుండా ఉన్నావు గనక, గుడ్డివాడివైపో!” అని శపించి, ఆకాశంలోకి ఎగిరిపోయింది.

గుడ్డివాడైపోయిన ధన్యంతుణ్ణి అయన పరివారం ఇల్లు చేర్చారు. అయన అంధత్వానికి ఎన్ని చికిత్సలు చేసినా ప్రయోజనం లేకపోయింది. శాపంవల్ల వచ్చిన గుడ్డితనం శాపవిమోచనంతోగాని పోదు. ఎవరైనా ఆ గంధర్వ స్త్రీ వద్దకు వెళ్ళి, ఆమె అనుగ్రహం సంపాదించి రాజును అంధత్వం నుంచి విముక్తిణ్ణి చేయాలి. కాని ఈ పని ఎవరివల్ల సాధ్యమవుతుంది?

ధన్యంతుడికి ఒకే ఒక కొడుకున్నాడు. అతని పేరు నిరంజనుడు. “నేను ఎంత శ్రమ అయినా పడి గంధర్వలోకానికి వెళ్ళి, తండ్రిని శపించిన గంధర్వ స్త్రీ ఎవరో తెలుసుకుని, ఎలాగైనా ఆమెను సుముఖు రాలిని చేసుకుని, తండ్రి అంధత్వం పోగాట్టే ఉపాయం తెలుసుకుని, తిరిగి వస్తాను,” అని నిరంజనుడు బయలుదేరాడు.