అల్లుడు-కొడుకు

సీతారామయ్య అతిథి సత్కారానికి పెట్టింది పేరు. చింతలపూడికి కొత్తగా ఎవరొచ్చినా, ఆయన ఇంట బస చేసి వెళ్ళాల్సిందే! ఆ విధంగా ఒకసారి ఆయన ఇంటికి సుకాముడనే యయవకుడు వచ్చాడు. వాడికి కవిత్వం చెప్పడం వచ్చు. సంగీతమూ తెలుసు. కళాకారుల నాదరించే భాగ్యనగరంలో, తన అదృష్టాన్ని పరీక్షించుకుందామని బయల్దేరాడు.

సుకాముడు చెప్పింది విన్నాక, సీతారామయ్య, “ఆ నగరంలో నాకు తెలిసిన వాళ్ళిద్దరున్నారు. వారిలో మోహనుడు నాకు తెలిసిన పంధామయ్య అల్లుడు. వాడు మంచి కవి. ఉపకారగుణ మున్నవాడు. నగరంలో కొంత పలుకుబడి కూడా సంపాయించాడు. కవిగా నీకక్కడ స్థిరపడడానికి తప్పక సాయపడతాడు. రెండోవాడు విశాలుడు, మా రెండో

అబ్బాయి. వాడు చెప్పుకోతగ్గ గాయకుడు. ఉపకారగుణంలోనూ, పలుకుబడిలోనూ వాడు కూడా మోహనుడంతటివాడు. నువ్వు వాళ్ళను కలుసుకో. పని జరుగుతుంది,” అన్నాడు.

ఇందుకు సుకాముడెంతో సంబరపడి, “భాగ్యనగరం చేరేలోగానే నా పని సుకర మైంది. మీ పేరు చెప్పుకుని అక్కడ స్థిరపడతాను,” అన్నాడు.

దీనికి సీతారామయ్య వెంటనే అభ్యంతరం చెబుతూ, “మోహనుడికీ, విశాలుడికీ కూడా తమకు తామే సాటి అనుకునే గర్వమున్నది. నేను చెప్పగా వారి గొప్పతనాన్ని తెలుసుకున్న నిన్ను, వాళ్ళాదరించరు. నా పేరు చెప్పకుండా పూరుకున్నావంటే, వాళ్ళు నీకు అన్ని విధాలా సహకరిస్తారు. ఉపకారగుణమున్న వారికి, అమాత్రం గర్వం వుండడం