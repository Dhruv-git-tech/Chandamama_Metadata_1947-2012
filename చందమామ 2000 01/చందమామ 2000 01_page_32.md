ఉన్నాయని విశ్వసించారు!” అన్నాడు దేవనాథుడు.

“అవునూ, వేదాలను ఎవరు రాశారు?” అని సందీపుడు అడిగాడు.

“అదే నిగూఢ రహస్యం! మనం పుస్తకాలు, ఉత్తరాలు రాసినట్టు వేదాలను ఎవరూ రాయ లేదు. ఋషులు వాటిని విన్నారు. అందుకే వాటిని శృతులు అని అంటారు. అంటే విన్నవి అని అర్థం. ఉన్నత స్థాయినుంచి మానవ చేతనకు అద్భుత సత్యాలు గొప్ప పదాలుగా, స్ఫూర్తి వాక్యాలుగా దిగివచ్చాయని ఋషులు విశ్వసించారు!” అన్నాడు దేవనాథుడు.

“అటువంటి సత్యాలు నా హృదయంలోకి దిగిరావాలని కోరుకోవచ్చా?” అని అడిగాడు సందీపుడు ఆశ్చర్యంగా.

“తప్పకుండా! వారూ మనలాంటి మను షులే సందీపా! వారికి జరిగిందంటే నీకూ జరగ వచ్చు. జీవుడు మరణం తరవాత ఏమవుతాడు? అన్న రహస్యాన్ని కనుగొన్నప్పుడు నచికేతుడు నీకన్నా చిన్నవాడే!” అన్నాడు దేవనాథుడు.

“నచికేతుడా? ఆ పేరు ఎప్పుడో విన్నట్టుందే!” అన్నాడు సందీపుడు.

“అంతేనా? శతాబ్దాల తరబడి ఆ పేరు ఎందుకు నిలిచివుందో తెలుసా?” అని అడి గాడు దేవనాథుడు.

“తెలియదు!” అన్నాడు సందీపుడు.

“వేదాల చివరి భాగాలు ఉపనిషత్తులు. వాటిలో ముఖ్యమైన కలోపనిషత్తులో నచికేతుడి కథ చెప్పబడింది. నచికేతుడి తండ్రి వాజ ప్రవసుడనే ముని యజ్ఞం తలపెట్టి, తన వద్దనున్న సర్వస్వాన్నీ దానం చేస్తూ వచ్చాడు.

చంద మామ

పక్కనే వుండి దానిని చూసిన నచికేతుడు, “నాన్నా! మీ దగ్గరవున్నదంతా దానం చేస్తున్నారే! మరి నన్నెవరికిస్తారు?” అని అడిగాడు.

ఆయన దానికి మొదట సమాధానం చెప్పలేదు. నచికేతుడు రెండవసారి అడిగాడు. ఆయన అప్పుడూ ఊరుకున్నాడు. నచికేతుడు మూడవసారి అడగడంతో ఆయన, “యముడి కిచ్చేస్తా!” అన్నాడు విసుగ్గా.

నచికేతుడు తిన్నగా యమలోకానికి వెళ్ళాడు. సమయానికి యముడు అక్కడ లేడు. మూడు రోజులు నిద్రాహారాలు మాని యముడి రాక కోసం నిలబడ్డాడు నచికేతుడు. అతని పట్టు దలకూ, ఓర్పుకూ సంతోషించిన యముడు అతన్ని మూడు వరాలు కోరుకోమన్నాడు.

“నేను కనిపించక పోయేసరికి పరితపిస్తున్న మా తండ్రికి మనశ్శాంతి ప్రసాదించు!” అన్నాడు నచికేతుడు.