తుంది. ఈ ఆపదను తప్పించే శక్తి నీలో
ఉన్నది. కౌరవ పాండవుల మధ్య శాంతి
కలిగించటం కష్టం కాదని నా నమ్మకం.
అది నీ చేతిలోనూ, నా చేతిలోనూ
ఉన్నట్టిదే. నువ్వు నీ కొడుకులను
సన్మార్గానికి తిప్పు, నేను పాండవుల కోపాగ్ని
చల్లార్చుతాను. నీ కొడుకులనూ, నీ
కులంవారినీ శాసించే హక్కు నీకున్నది.
వారిని శాసించి, వారికీ, పాండవులకూ
సంధిచెయ్యి. పాండవులను జయించటం
ఎవరితరమూ కాదు. వారు నీకు అండగా
వుండగా నిన్ను జయించటం ఎవరి
తరమూ కాదు. నువ్వు ప్రపంచాన్ని అంతనూ
శాసించగలుగుతావు. పాండవులతో సంధి
నీకే లాభకరం. యుద్ధంలో నీ కొడుకులు
ఓడినా, పాండవులు ఓడినా నీకు ఏం
సుఖం ఉంటుంది? యుద్ధం జరిగితే

ప్రపంచంలో గల రాజులందరూ అందులో
పాల్గొని అందరూ చచ్చిపోతారు. అందు
చేత ఈ ప్రపంచాన్ని కాపాడటం నీ చేతిలో
ఉన్నది. ఇక్కడ చేరిన రాజులందరూ
సంతోషంగా సహపంక్తి భోజనాలు చేసి,
ఎవరి ఇళ్ళకు వారు వెళ్ళిపోయేటట్టు
చూడు. పాండవులకు నీ కన్న పెద్ద
దిక్కెవరు? కష్ట సమయంలో నువ్వు
అదుకోకపోతే వారికి ఎవరున్నారు? ఆ
మాటే వారు నీతో చెప్పమన్నారు. ఈ
సభలో ఉన్నవారితో వారు మరొకమాట
చెప్పమన్నారు: ఏ సభలో అధర్మ నిర్ణయం
జరుగుతుందో ఆ అధర్మం వల్ల కలిగిన
పాపం సభలోని వారికందరికీ చుట్టు
కుంటుంది. అందుచేత సభికులు ధర్మాన్నీ,
న్యాయాన్నీ చెప్పటం వారి విధి. నేను బాగా
అలోచించి చెబుతున్నాను. ఈ రాజు
లందరినీ మృత్యువు నుంచి కాపాడు.
పాండవులకు న్యాయంగా వారి తండ్రి
భాగం ఇయ్యి. ధర్మరాజు ఎలాటి వాడో
నీకు తెలుసు. లక్క ఇల్లు కాల్చినా అతను
తిరిగి నీ వద్దకే వచ్చాడు. నువ్వు అతన్ని
ఇంద్రప్రస్థానికి తోలితే మారు మాటాడక
వెళ్ళాడు. శకుని మాయతో నీ కొడుకు
తన సర్వస్వమూ కాజేసినా ధర్మరాజు
సుహించాడు. నేను మీ క్షేమమూ, పాండవుల
క్షేమమూ కోరి చెబుతున్నాను. నీ
కొడుకులను నిగ్రహించు. పాండవులు
నీకు సేవచెయ్యటానికైనా, యుద్ధం
చెయ్యటానికైనా సిద్ధంగానే వున్నారు. కనక
నువ్వు బాగా ఆలోచించి, నీకు ఏది
మంచిదనితోస్తే అది చెయ్యి.”

చంద్రమామ