తెలివిగలవాడు

హే లాపురనివాసి వరహాలయ్య కుమారుడు మాధవుడు, ఎనిమిదేళ్ళవాడు. తల్లిదండ్రులకు కడగొట్టువాడుకావడంతో, ఎంతో అల్లారుముద్దుగా పెరిగాడు. వాణ్ణి బంధువులందరూ మంచిచురుకైనవాడనీ, చాలాతెలివైనవాడనీ మెచ్చుకునేవారు.

అయితే, ఇంత తెలివిగలవాడని పేరు తెచ్చుకున్న మాధవుడు, ఒక్కవిషయంలో మాత్రం అతి తెలివితక్కువగా ప్రవర్తించే వాడు.

అదేమంటే-ఒకసారి వరహాలయ్య దూరపు బంధువు, పారుగూరునుంచి ఏదో పనిమీద అయన ఇంటికి వచ్చాడు. అ బంధువు ఒకవారం రోజులుండి, తిరిగి వెళ్ళిపోయేముందు, జేబులోంచి ఒక వెండి నాణెం, ఒక రాగినాణెం తీసి, మాధవుడికి చూపించి, “ఒరే, మాధవా! ఎందుకో నీ తెలివితేటల్ని పరీక్షించాలనిపిస్తున్నది!” అంటూ నవ్వి, మాధవుడి ముందు అ రెండు నాణేలను వుంచి, “ఈ రెంటినీ నీకిస్తాననుకోకు. నువ్వు వీటిలో ఏదో

ఒక్కదాన్ని మాత్రమే తీసుకోవాలి, తెలి సిందా!” అన్నాడు.

మాధవుడు ఒక్కక్షణంకూడా అలస్యం చేయకుండా, రాగినాణెం తీసుకున్నాడు. ఇది చూసి వరహాలయ్య బంధువు తెల్ల బోయాడు. ఎంతో తెలివిగలవాడని అందరూ అనుకునే మాధవుడు వెండి నాణెం కాక రాగినాణెం ఎందుకు తీసుకున్నాడో, అయనకు అర్థంకాలేదు. ఆయన లోలోపల వాడి తెలివితక్కువ తనానికి నవ్వుకుని, వెండినాణెం జేబులో వేసుకుని వెళ్ళిపోయాడు.

ఈ విషయం మర్నాటికల్లా, ఊళ్ళో అందరికీ తెలిసిపోయింది. అంతా తెలివి గలవాడని చెప్పుకునే మాధవుడు, ఏమంత తెలివిగలవాడు కాకపోగా, చాలాతెలివి తక్కువవాడని వాళ్ళు నవ్వుకున్నారు. ఊళ్ళో వాణ్ణి పరీక్షించేందుకు ఎవరు వెండీ, రాగి నాణేలు యివ్వజూపినా వాడు రాగినాణెమే తీసుకునేవాడు. ఇలా కొంత కాలం జరిగింది. ఒక రోజున వరహాలయ్య