గంధర్వలోకం ఈశాస్య దిశా ఉన్నదని అందరూ అనేవారు. అందుచేత అదే దిక్కుగా చాలాకాలం ప్రయాణించి, ఎటూ దారిలేని ప్రాంతానికి చేరాడు. ఎక్కడా మనుషులు లేరు. తినటానికేమీ లేదు. ఆకలితో శోషిల్లి నిరంజనుడు ఒక చెట్టుకింద పడుకున్నాడు.

తిరిగి స్పృహ తెలిసేసరికి ఒక వికా రాకారం గల స్త్రీ అతని పక్కన కూర్చుని అతని చేత పళ్ళు ఏవో తినిపిస్తున్నది.

“నేనాక పిశాచిని. ఈ చెట్టుపైన ఉంటాను. ఈ రోజు నీవు నా అతిథిగా వచ్చావు. అందుచేత నాకు చేతనైనట్టుగా అతిథిసత్కారం చేస్తున్నాను. ఎవరూ ఇటుగా రారు. నీవెందుకు వచ్చావు?” అని ఆ స్త్రీ నిరంజనుణ్ణి అడిగింది. నిరంజనుడు తక కథ అంతా పిశాచికి చెప్పి, “అకలితో

పడిపోయిన నాకు తిండి పెట్టి కాపాడావు. గంధర్వలోకానికి దారి కూడా చెప్పావంటే అదిచాలు,” అన్నాడు.

“ఇక్కడి నుంచి గంధర్వలోకానికి వెళ్ళే దారి ఆకాశమార్గమే. నీకది సాధ్యంకాదే!” అన్నది పిశాచి.

“ఎంత అసాధ్యమైనా వెళ్ళి తీరాల్సిందే గాని, వెనక్కు తిరిగి పోవటానికి లేదు,” అన్నాడు నిరంజనుడు.

“నేను నిన్ను గంధర్వలోక ద్వారం దాకా తీసుకుపోగలను. లోపల ప్రవేశించటం నాకు సాధ్యంకాదు,” అన్నది పిశాచి.

“నేను నిన్ను గంధర్వలోక ద్వారం దాకా తీసుకుపోగలను. లోపల ప్రవేశించటం నాకు సాధ్యంకాదు,” అన్నది పిశాచి.

“అ పని చేస్తివా, నేను నీకు బతికినంత కాలం ఎంతైనా ఋణపడి ఉంటాను,” అన్నాడు నిరంజనుడు. “నా కోరిక ఒక్కటి తీర్చేస్తే ఆ ఋణం యావత్తూ తీరి పోతుంది. ఏమంటావు?” అన్నది పిశాచి.

“నాకు సాధ్యమైనదైతే నీ కోరిక తప్పక తీరుస్తాను,” అన్నాడు నిరంజనుడు

“నీకు సాధ్యంకానిదైతే నేను కోరు తానా?” అంటూ పిశాచి నిరంజనుణ్ణి కళ్ళు మూసుకోమన్నది.

అతను తిరిగి కళ్ళు తెరిచేసరికి గంధర్వలోక ద్వారం వద్ద ఉన్నాడు. పిశాచి ఒక మబ్బు తిన్నెపైన కూర్చుని, “నీవు తిరిగి వచ్చేదాకా ఇక్కడే వుంటాను. నీ పని పూర్తిచేసుకుని రా. తరవాత నిన్ను మీ దేశం చేర్చుతాను,” అన్నది.

అతను గంధర్వలోకంలోకి అడుగు పెట్టగానే అనేక మంది గంధర్వకాంత లతన్ని చుట్టుముట్టి, “ఎంత అందంగా ఉన్నాడో!” అనుకున్నారు. కొందరతన్ని,