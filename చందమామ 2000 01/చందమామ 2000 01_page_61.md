# నిజమైనే అడ్డుతో!

ఒకరోజు సాయంకాలం ఒక వ్యాపారి అంగడి వీధిలోని తన దుకాణాన్ని కట్టేసి, ఆ రోజు వసూలైన మొత్తాన్ని చిన్న సంచీలో తీసుకుని ఇంటికి బయలుదేరాడు. ఆయన కొంతదూరం వెళ్ళి వీధి మలుపు తిరగేప్పుడు హాతాత్తుగా ఒక యువకుడు ఆయన చేతిలోని డబ్బు సంచీని లాక్కుని పరిగెత్తసాగాడు.

"దొంగ! దొంగ! పట్టుకోండి!" అని అరుస్తూ ఆ యువకుడివెంట పరిగెత్తాడు వ్యాపారి. ఆయనతో పాటు మరికొందరు కలిసి ఆ యువకుణ్ణి తరిమి పట్టుకుని కొత్వాలుకు అప్పగించారు.

"క్షమించండి, తెలియక చేశాను," అంటూ ఆ యువకుడు కొత్వాలు కాళ్ళవైబడి వేడు కున్నాడు.

"తెలియకచేశావా? దొంగవెధవా!" అంటూ కొత్వాలు పట్టరాని ఆవేశంతో ఒక తన్ను తన్నాడు. యువకుడు ఎగిరి దూరంగా పడ్డాడు. అంతే! దానినే గొప్ప అవకాశంగా భావించి యువకుడు ఒక్క గెంతున లేచి పరుగు లంకించుకున్నాడు.

కొత్వాలు భటులు వాడి వెంటబడ్డారు. అప్పటికే చీకటి కమ్ముకుంటున్నది. యువకుడు భటుల చేతికి పట్టుబడకుండా అడ్డదిడ్డంగా పరిగెత్తుతూ పట్టణం పాలిమేరను చేరుకున్నాడు. మరికొంత దూరంలో చిన్న అడవి వుంది. వాడు ఆ అడవిని సమీపిస్తూండగా వెనకనుంచి బలంగా అడుగుల చప్పుడు వినిపించింది. బాటకు ఎడమవైపున చిన్న కుటీరం కనిపించింది. కుటీరం నుంచి దీపం కాంతి బాటమీద పడుతున్నది. ఆ యువకుడు అప్పటికే బాగా అలిసి పోయాడు. తన శక్తినంతా కూడగట్టుకుని కుటీరం చేరుకోవడానికి ప్రయత్నించాడు. కాలికి ఏదో తగలడంతో కిందపడి తలకు బండరాయి గుద్దుకుని స్పృహకోల్పోయాడు. కొత్వాలు భటులు అటుకేసి వచ్చారుగాని, చీకట్లో వాడిజాడ తెలుసుకోలేక తిరిగి వెళ్ళిపోయారు.

కొంతనేపటికి కుటీరం నుంచి వెలుపలికి వచ్చిన ముని, స్పృహకోల్పోయి పడివున్న