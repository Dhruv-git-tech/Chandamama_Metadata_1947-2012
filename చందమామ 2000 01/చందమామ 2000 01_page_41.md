వెళ్ళి, “అయ్యా! మీ వల్ల నాకు ఉపాధిలభించింది. నేను ఏర్పాటు చేసే విందు భోజనానికి తమరు సకుటుంబంగా రావాలి. తమరు కాక, తమ ముఖ్యబంధువులు కొందర్నికూడా పిలిస్తే, వారి ముందు నాకు చేసిన మేలు గురించి చెప్పుకుంటాను,” అన్నాడు.

“నువ్వు ప్రజ్ఞాశాలివి కాబట్టి సాయపడ్డాను. ఇందులో పదిమందికీ చెప్పుకునేదే ముందీ?” అన్నాడు మోహనుడు మొహమాటపడుతూ.

“అయ్యా! సమస్త జంతువుల్లోకీ మనిషిని మించిన కృతఘ్నుడుండడు. ఈ రోజు నేను మేలు చేసినందుకు, మిమ్ముల్ని పాగుడుతున్నాను. ఇది తాత్కాలికం కావచ్చు. కొంతకాలం గడిచాక, నేను మీ

మేలును మరచిపోతాను. అంతా నా ప్రతిభవల్లే జరిగిందనుకుంటాను. అనుకోని పరిస్థితుల్లో మిమ్ముల్ని నిరసించినా నిరసించవచ్చు. అందుకే-పాందిన ఉపకారాన్ని కారానిక్కూడా ప్రచారముండాలి. నేనిప్పుడివ్వబోయే విందుకు తమరూ వస్తారు, తమ బంధువులూ వస్తారు. అందరి సమక్షంలో, మీరు చేసిన మేలును ప్రకటించానంటే-అ తర్వాత నేను ఎప్పుడైనా మీ పట్ల నిరసన భావం చూపితే, నలుగురూ నన్నేఛీ అంటారు. విపరీతమైన గర్వం నన్ను మింగేయకుండా, నేను తీసుకుంటున్న జాగ్రత్త ఇది! కాదనకండి,” అన్నాడు సుకాముడు మోహనుణ్ణి బ్రతి మాలుతున్న ధోరణిలో.

మోహనుడు, సుకాముడి మాటల కాశ్చర్యపడి, అతడి దూరాలోచననూ, మంచితనాన్ని మెచ్చుకుని, ఒక కాగితం మీద తన మామ పరంధామయ్య పేరూ, విలాసం రాశాడు. దాని కింద తన బావమరిది గణపతి పేరూ, విలాసం రాశాడు. ఆ కాగితాన్ని సుకాముడి కందించి, “వీరిని నువ్వే కలుసుకుని కారణం చెప్పిస్వయంగా అహ్వానిస్తే బాగుంటుంది. నేను చెప్పడం బాగుండద్దు,” అన్నాడు.

“నా అభిప్రాయమూ అదే!” అంటూ సుకాముడు కాగితం చదివి, “అయ్యా! తమరితో కలిపి ఇప్పటికీ మూడు కుటుంబాలయ్యాయి. నేను అయిదు కుటుంబాలను అహ్వానించాలనుకున్నాను.