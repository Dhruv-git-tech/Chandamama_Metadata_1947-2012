అమెకు బంధువూ, ఈడైనవాడూ-అమెను అతడికివ్వాలన్న సంకల్పం వారికిగాని వున్నదేమో!’ అన్నాను.

“అయితే మా యువరాజు, ‘నాన్నా, కొండిన్య ప్రభువులు ఒకప్పటి సార్వ భౌములు కావచ్చు. ఎన్నో నిధినిక్షేపాలు వారి దగ్గర నేటికీ మూలుగుతుండవచ్చు. కానీ, రాజ్యం వీరభోజ్యం! వీరుడైన వాణ్ణే ఉత్తమ క్షత్రియ కన్య వరిస్తుంది. నా శౌర్య ధైర్యాలతో, నేను శ్రీలేఖ మనసును ఆకట్టుకోగలనన్న నమ్మకం, నాకున్నది. అమే గనుక నన్ను వరించిననాడు, మిగిలిన దక్షిణాపథాన్నంతటినీ జయించి, అమెను దక్షిణ భారతదేశానికంతటికీ మహారాణిని చేస్తాను. అంతేకాదు, పుత్రసంతానం లేని అమె తండ్రిని నా తండ్రితో సమానంగా గౌరవించి, అర్థ భాగానికీ, కొండిన్య దేశంనుంచి లభింప

జేసుకున్న ఐశ్వర్యంలో సగభాగానికీ అధి పతిని చేస్తాను' అన్నాడు.

“రాజా, ఈ మాటలు విని నేను వెంటనే ఏమీ మాట్లాడలేకపోయాను. కొంతనేపాగి, ‘నాయనా, బంధుత్వం కోరినవారు ఎంతో స్నేహంగా ప్రవర్తించాలి. ముందుగా నేను కాళింది ప్రభువుతో స్వయంగా ఈ విషయం మాట్లాడతాను. అయన అభిప్రాయాన్ని బట్టి మనం నడుచుకుందాం. నువ్వు మాత్రం తొందరపడకు,’ అన్నాను. ఇదీకథ!” అని ఆగాడు మరాళుడు.

ఊహించని విధంగా, మరాళుడి వోటి వెంట వచ్చిన మాటలకు, మాధవనేనుడు మొదట స్తంభించిపోయాడు. క్రమంగా తేరుకున్న అతడి మనసు, నెమ్మది నెమ్మదిగా మరాళుడి మాటలకు ఆకర్షింపబడుతూ, అనంతైశ్వర్యంగురించీ, దక్షిణాపథ సార్వభౌమత్వం గురించీ కలలు కనటం ప్రారంభించింది. ఆ కలల మత్తులో అతడు, తాత్కాలికంగా భార్యాబిడ్డల ఇష్టా యిష్టాల గురించి మరిచి పోయాడు.

ఆ తర్వాత దాదాపు మూడు గంటల పాటు, మరాళభూపతి, మాధవనేనుల మధ్య ఏకాంత సంభాషణ నడిచింది. ఆ మూడు గంటల సమయంలో మరాళుడు, మాధవ నేనుణ్ణి దాదాపు పూర్తిగా లొంగదీసుకున్నాడు.