గంగాచుక్కి జలపాతం

వల్లకూడా ఇసుక మేటలు ఏర్పడి ఉండవచ్చని కొందరు చెబుతారు. దైవ అగ్రహమో, ప్రకృతి శాపమో చెప్పలేముగాని తలకాడు మాత్రం ఈరోజు అందరూ మరిచిపోయిన పట్టణంగానే మిగిలిపోయింది. అరుదుగా తప్ప ఈ పట్టణాన్ని దర్శించటానికి యాత్రికులు రావడంలేదు.

తలకాడుకు 25 కి.మీ. ఉత్తరంగా కావేరీ నది రెండవ పెద్దద్వీపమైన శివసముద్రాన్ని ఏర్పరుస్తున్నది. శింశా అనే ఉపనది ఇక్కడ కావేరిలో సంగమిస్తున్నది. ఇక్కడ రంగనాథ ఆలయాన్ని మధ్యరంగ అని అంటారు. దట్టమైన అడవులతో 4.8 కి.మీ. పాడువు 1.2 కి.మీ వెడల్పు కలిగిన ఈ ద్వీపాన్ని ప్రధాన భూభాగం నుంచి 474 మీ॥ పాడవైన లషింగ్టన్ బ్రిడ్జ్ గుండా చేరుకోవచ్చు. ఈ వంతెన 150 సంవత్సరాలకు పూర్వం నిర్మించబడింది. నది రెండు శాఖలుగా చీలి ద్వీపాన్ని ఏర్పరుస్తున్నది. రెండు శాఖలూ దాదాపు 100 మీటర్ల ఎత్తునుంచి కిందికి ఉరుకుతున్నాయి. పశ్చిమ శాఖ 90 మీ॥ ఎత్తు రాతికొండల నుంచి కిందికి ఉరుకుతున్నది. దీన్ని గగనచుక్కి జలపాతం అని అంటారు. తూర్పు శాఖ 69 మీ॥ ఎత్తునుంచి జారుతున్నది. దీన్ని భారచుక్కి జలపాతం అంటారు. రెండింటినీ కలిపి కావేరీ జలపాతాలు అంటారు. పచ్చటి చెట్టు చేమల మధ్య ఈ జలపాతం చూపరులకు కనులవిందు చేస్తుంది.

శివసముద్రం మన దేశంలో ప్రప్రథమంగా (1902వ సం॥లో) నిర్మించబడిన జలవిద్యుత్ కేంద్రం అనే విశిష్టతను సంతరించుకున్నది. 147 కి.మీ దూరంలో వున్న కోలార్ బంగారు గనులకు విద్యుత్ సరఫరా చేయడానికి ఈ కేంద్రాన్ని రూపొందించారు. 1930 ప్రాంతంలో తమిళనాడులో మేట్టూర్ డ్యాం నిర్మించినప్పుడు దానికి అవసరమైన విద్యుత్తును ఇక్కడి నుంచే సరఫరా చేశారు. 135 మీ॥ ఎత్తయిన కొండ శిఖరంపై నుంచి విద్యుత్ కేంద్రం జెనరేటర్ లలోని టర్ఫెన్స్ కు కావలసిన హైడ్రాలిక్ పైప్స్ తమర్చడానికి చాలా అనుకూలంగా ఉన్నది. 1883-1901 మధ్యకాలంలో మైసూరు దివానుగా పనిచేసిన కె. శేషాద్రి అయ్యర్ పేరును ఈ కేంద్రానికి పెట్టారు. ఆయన కాలంలోనే ఈ జలవిద్యుత్ కేంద్రానికి రూపకల్పన చేయబడింది. పర్యాటకులు 435 మీటర్ల దూరం ట్రాలీలో కిందికి వెళ్ళి విద్యుత్ కేంద్రం చేరుకోవచ్చు.

ముస్లిం భక్తుడు పీర్ హైట్ దర్గా వెనకవైపు నుంచి చూస్తే, అద్భుతమైన గగనచుక్కి దృశ్యం కనిపిస్తుంది. పచ్చటి చెట్టమధ్య తెల్లటి హారంలా మెరుస్తూ ఈ జలపాతం కనులవిందు చేస్తుంది. ఇక్కడి నుంచి శింశా జలవిద్యుత్ కేంద్రం కూడా కనిపిస్తుంది. ఇక్కడికి కొంచెం ఈశాన్య దిశలో సతేగాలా వడ్డ కావేరీ నది రెండు శాఖలూ మళ్ళీ ఒకటిగా కలుస్తాయి.