సుకాముడు, విశాలుడిచ్చిన పద్యానికి వెంటనే వరసకట్టి పాడగానే, విశాలుడు మురిసిపోయి, “నిస్సందేహంగా నువ్వు ప్రజ్ఞాశాలివి. ఈ నగరంలో కళాశేఖరుడనే భాగ్యవంతుడున్నాడు. అయన కళా వ్రియుడు, నాకు మిత్రుడు, నిత్యం తననే అంటి పెట్టికుని సంగీతం వినిపించే సహచరుడి కోసం, అయన అన్వేషిస్తున్నాడు. నేను యోగ్యుడని చెప్పిన వాడికాయన తప్పక అవకాశం యిస్తాడు. అయన వద్ద చేరావంటే, నీకిక వసతికీ, భుక్తికీ, అదా యానికీ కూడా లోటుండదు,” అంటూ వాడికొక లేఖ ఇచ్చాడు.

సుకాముడు, కళాశేఖరుణ్ణి కలుసు కున్నాడు. అయన వాడిచ్చిన లేఖలు చదివి, “అడ్డమైన వాళ్ళూ కవులమనీ, గాయకులమనీ చెప్పుకుంటూ నావద్దకు వచ్చి, పరమ చెత్తను సాహిత్యమనీ,

రణగొణ ధ్వనులను సంగీతమనీ నన్ను భ్రమపెట్టడానికి ప్రయత్నించారు. విని విని విసిగిపోయిన నేను, నాకు నమ్మకమైన మిత్రులు అర్హుడంటూ రాసిన లేఖలు తెచ్చినవారిని తప్ప, ఇతరులను దరిచేర నివ్వడంలేదు. ఇక నువ్వు నాకు కవిత్వాన్నీ, సంగీతాన్నీ వినిపించవచ్చు,” అన్నాడు.

ఈవిధంగా లభించిన సదవకాశాన్ని సుకాముడు సద్వినియోగం చేసుకున్నాడు. కవిత్వంలోనూ, సంగీతంలోనూ కూడా వాడు, కళాశేఖరుణ్ణి మెప్పించి, అయన హృదయంలో స్థానం సంపాయించు కున్నాడు.

తనకు బ్రతుకుతెరువేర్పడినందుకు ఎంతో సంతోషించి సుకాముడు, అ సందర్భంగా తన శ్రేయోభిలాషులకు విందుభోజనం పెట్టాలనుకున్నాడు. అందుకోసం ముందుగా మోహనుడింటికి