ఇంటికి సోమయ్య అనే బంధువు వచ్చాడు.
సోమయ్య, వరహాలయ్య భార్యకు వేలువిడిచిన పినతండ్రిగారి కుమారుడు.
మాధవుడి సంగతి ఊరివాళ్ళద్వారా తెలుసుకున్న సోమయ్య, నాలుగురోజుల తర్వాత తన ఊరికి తిరిగి ప్రయాణమై వెళ్ళిపోతూ, జేబులోంచి ఒక వెండి నాణెం, ఒక రాగి నాణెం తీసి మాధవుడిముందుంచి, “ఒరే, మాధవా! వీటిలో నీకు నచ్చిన నాణెం ఒకటి తీసుకోరా అబ్బాయ్,” అన్నాడు.

మాధవుడు ఎప్పటిలాగే రాగినాణెం తీసుకున్నాడు. వాడి తెలివితక్కువతనానికి సోమయ్య అందరిలా నవ్వుకోలేదు, చాలా విచారించాడు.

అయన, మాధవుడి భుజంతడుతూ, “ఒరే, బాబూ! విలువైన వెండి నాణెం తీసుకోకుండా, ఎప్పుడూ రాగినాణెమై ఎందుకు తీసుకుంటున్నావురా? వెండి నాణెం విలువ తెలియనంతటి మూర్ఛు డివానువ్వు. ఒకప్పుడు నీ తెలివితేటలను గురించి చాలా విన్నాను. ఆ తెలివంతా ఏమైపోయింది?” అన్నాడు బాధగా.

మాధవుడు ఆ ప్రశ్నకు జవాబు చెప్పు కుండా ముసిముసిగా నవ్వుతూ వూరు కున్నాడు. కాని సోమయ్య మరొకసారి రెట్టించి అడిగేసరికి, “మామయ్య! నేను వెండి నాణెంతీసుకోవడం మొదలెడితే, ఇంకెవ్వరూ నా తెలివితేటల్ని పరీక్షించేందుకు, ఈ అట అడరు కదా! అప్పుడు, నాకు కనీసం రాగి నాణెంకూడా దక్కదు. ఈ విధంగా ఎప్పుడూ రాగినాణేలే తీసుకోవడంవల్ల నేను వాటిని దాచే పెద్ద డబ్బా దాదాపు నిండిపోయింది, చూడు!” అంటూ, మామకు డబ్బా తెచ్చి చూపించాడు.

సోమయ్యకు కలిగిన అశ్చర్యం అంతా యింతాకాదు. అయన, మాధవుణ్ణి గొప్పగా మెచ్చుకున్నాడు. వాడు పెద్దగా నవ్వి, “అందరూ నన్ను తెలివితక్కువ వాడను కుంటున్నంత మాత్రాన, నా తెలివి తేటలకు కలిగే నష్టం ఏమీ లేదుకదా! ఇప్పుడు తెలిసిందా మామయ్య, తెలివి తక్కువతనం ఎవరిదో? అంయినా, మామయ్య, ఈ జరిగింది ఎవరికీ చెప్పకు, నీ పుణ్యముంటుంది,” అన్నాడు.