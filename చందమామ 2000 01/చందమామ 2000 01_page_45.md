తన కొడుకులను తలుచుకుని దీనంగా ఏడ్చింది.

అమె అతనికి తగిన సత్కారాలు చేసి
కూర్చోబెట్టి, “కృష్ణా, నా కొడుకులు
నన్నిక్కడ వదిలి, అరణ్యాలకు వెళ్ళారు.
నా శరీరం ఇక్కడ ఉన్నదేగాని, నా మనసు
వాళ్ళ వెంటే ఉన్నది. తండ్రి లేని ఆ
బిడ్డలను నేను ఎంతో గారాబంగా
వెంచాను. భయంకరమైన అరణ్యాలలో
వాళ్ళు ఎలా జీవించారో? ధర్మరాజు ఎవరూ,
ఎన్నడూ మోయనంత ధర్మభారాన్ని
మోస్తున్నాడు. అతను క్షేమంగా ఉన్నాడా?
భీముడు కులాసాగా ఉన్నాడా? అర్జునుడు
కులాసాగా ఉన్నాడా? సహదేవుడు ఎలా
ఉన్నాడు? నకులుడు క్షేమమా? వాణ్ణి
నేను మళ్ళీ చూస్తానా? నాకు కొడుకుల
కన్న ప్రియమైనది ద్రౌపది ఎలా వున్నది?

అంత మంచి మనిషి కష్టాలు పడిందంటే
పుణ్యాత్ములు సుఖపడతారని ఎలా
నమ్మటం?” అన్నది.

కృష్ణుడు కుంతీదేవిని ఊరడించి, “నీ
కొడుకులూ, కోడలూ నీకు కనిపిస్తారు.
శత్రువులను జయించి వారు నీ దగ్గరికి
వస్తారు,” అన్నాడు. తరవాత అతను
కుంతీదేవి వద్ద సెలవు తీసుకుని
దుర్యోధనుడి వద్దకు వెళ్ళాడు.

దుర్యోధనుడి ఇల్లు ఇంద్రభవనం
లాగున్నది. దాని పై అంతస్థులో దుర్యో
ధనుడు రత్నసింహాసనం మీద కూర్చుని
ఉన్నాడు. అతని సమీపంలో దుశ్శాసన,
కర్ణ, శకునులు కూర్చుని వున్నారు.
కృష్ణుడు రాగానే అందరూ లేచి నిలబడి
మర్యాద చూపారు. కృష్ణుడు అందరితోనూ
కుశలప్రశ్నలు చేసి, ఎవరికి తగినట్టు
వారిని పరామర్శించి, తన కోసం ప్రత్యే
కంగా వేసిన ఆసనం మీద కూర్చున్నాడు.
దుర్యోధనుడు కృష్ణుణ్ణి తన అతిథ్యం
స్వీకరించమన్నాడు. అందుకు కృష్ణుడు
ఒప్పుకోలేదు.

“మా రెండు పక్షాలకూ సహాయపడ్డావు
గదా, మేము ప్రేమతో ఇచ్చే అతిథ్యం
నిరాకరించటానికి కారణమేమిటి?” అని
దుర్యోధనుడు కృష్ణుణ్ణి అడిగాడు.

“నేను దూతగా వచ్చిన వాణ్ణి. నేను
వచ్చిన పని నెరవేరితే నిరభ్యంతరంగా
మీరిచ్చే అతిథ్యాన్ని స్వీకరిస్తాను,” అన్నాడు
కృష్ణుడు.

“మమ్మల్ని గురించి నువ్వు అపోహలు
పెట్టుకోరాదు. నువ్వు వచ్చిన పని నెర