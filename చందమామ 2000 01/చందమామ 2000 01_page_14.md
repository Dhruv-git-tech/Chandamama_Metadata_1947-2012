వేగంగా నడుస్తూ కొద్దినేపట్లో కనుమరుగై పోయాడు.

బేతాళుడు ఈ కథ చెప్పి, “రాజా, దీర్ఘ బాహుడు రాజై సర్వసుఖాలూ అనుభవించాలని అడవి వదలి వచ్చి కూడా, ప్రతిభుణ్ణి గురించి విన్నవెంటనే, ఎందుకు తన నిర్ణయం మార్పుకుని వెనుదిరిగి పోయాడు? ఏదో ఒకనాడు క్షాత్ర విద్యల్లో మహాప్రతిభాశాలి అయిన ప్రతిభుడు, తనను వధిస్తాడని భీతిచెందా? లేక శంకరశాస్త్రి తనప్రాణాలు రక్షించు కునేందుకు, తనను నయవంచన పాలు చేశాడని అను మానించా? ఒక వేళ అదే నిజమైతే అతడు శాస్త్రిని అక్కడికక్కడే విరుచుకుతినాలి కదా? ఈ సందేహాలకు సమాధానం తెలిసికూడా చెప్పక పోయావో నీ తల పగిలి పోతుంది,” అన్నాడు.

దానికి విక్రమార్కుడు, “దీర్ఘబాహుడు తన నిర్ణయం మార్పుకుని తిరిగి వెళ్ళి పోవడానికి కారణం-అతడిలో అంతో యింతో వున్న ఇంగితజ్ఞానం, తార్కిక బుద్ధీ. దారిలో అతడడిగిన ప్రశ్నలకు, శంకరశాస్త్రి

ఇచ్చిన సమాధానాలు, అతడి ఆలోచనల్లో మార్పుకు కారణమైనవి. శంకరశాస్త్రి పండితుల ద్వారా, శాస్త్రజ్ఞుల ద్వారా విన్న విషయాలను జోడించి, ఎంతో సమయస్ఫూర్తితో దీర్ఘబాహుడికి సృష్టిలో మృగధర్మం గురించీ, గురుధర్మం గురించీ వివరించాడు. ఆ వెంటనే దీర్ఘబాహుడికి తన రాక్షసధర్మం కూడా బోధపడింది. మృగాలు అరణ్యాలలో వుండడమే ధర్మమైనప్పుడు; గొప్ప క్షాత్ర విద్యాపారంగతుడైన గురువు, తాను యోగిలా జీవిస్తూ, విద్యను శిష్యులకు నేర్పడమే తన ధర్మంగా భావించినప్పుడు—తాను మాత్రం తన రాక్షసధర్మాన్ని విడిచి రాజు కావడం సృష్టిధర్మానికి వ్యతిరేకమని అతడు భావించాడు. అందువల్లనే, రాక్షసధర్మానికి కట్టుబడి, అతడు తన స్థావరానికి తిరిగి వెళ్ళిపోయాడు,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. (—కల్పితం)

[అధారం: మల్లవరపు మనోహరరెడ్డి రచన]