దర్శన ఉత్సవ సమయంలో మరీ విశేషంగా పూజలు జరుపుతారు. ఈ సమయంలో మాత్రమే వేలాది భక్తులు తలకాడు చేరుకుంటారు.

పాతాళేశ్వర, మరుళీశ్వర ఆలయాలు చాలా పురాతనమైనవి. పాతాళేశ్వర ఆలయంలోని శివలింగం రంగు ఉదయం ఎర్రగా, మధ్యాహ్నం నల్లగా, సాయంకాలం తెల్లగా మారుతుందని చెప్పుకుంటారు.

కీర్తినారాయణ మందిరంలోని మూడు మీటర్ల ఎత్తయిన విష్ణు విగ్రహం ఈనాటికీ పూజలందు కుంటున్నది.

తలకాడులోని అతి పెద్ద ఆలయం వైదీశ్వరదేవాలయం. పధ్నాలుగవ శతాబ్దంలో నిర్మించబడిన ఈ శివాలయానికి సంబంధించిన పురాణగాథ ఒకటి ప్రచారంలో ఉన్నది:

సోమదత్తుడనే ముని తన శిష్యులతో కలిసి కావేరీతీరంలో శివారాధనకు పూనుకున్నాడు. ఆయన పూజాప్రతం పూర్తికావడానికి ముందే అడవిలోని ఏనుగుల చేత, శిష్యులతో సహా హతుడయ్యాడు. మరుజన్మలో వాళ్ళు అదే అడవిలో ఏనుగులుగా పుట్టారు. వాళ్ళను అనుగ్రహించడానికి శివలింగాకారంలో ఒక పత్తిపట్టు చెట్టుకింద శివుడు ఆవిర్భవించాడు. ఏనుగులు రెండూ ప్రతి ఉదయం కావేరీనదిలో స్నానం చేసి, తామర పువ్వులను తెచ్చి చెట్టు బోదె దగ్గర ఉంచసాగాయి. దీనిని తల, కాడు అనే వేటగాళ్ళు గమనించారు. వాళ్ళు ఒకనాడు చెట్టును మొదలంట నరకడానికి పూనుకున్నారు. అయితే, బోదెకు తాలిగొడ్డలివేటు పడగానే చెట్టునుంచి రక్తం స్రవించసాగింది. మరుక్తణమే ఆ చెట్టు అకులతో, పళ్ళతో గాయం దగ్గర కట్టుకట్టమని అశరీరవాణి వినిపించింది. వేటగాళ్ళు అదేవిధంగా చేశారు. వెంటనే రక్తం పాలుగా మారింది. ఆ పాలు తాగిన వెంటనే వేటగాళ్ళు, ఏనుగులూ అమరత్వం పొందారు. కొన్నాళ్ళ తరవాత ఆలయం నిర్మించబడింది. వేటగాళ్ళ వేరుమీదుగానే ఆ స్థలానికి తలకాడు అనే నామం స్థిరపడిపోయింది.

ఎడారి అడవిని హరించుకుంటూ ముందుకు రాకుండా అరికట్టడానికి అటవీశాఖ అధికారులు చెట్టు నాటిస్తున్నారు. అయినా ఏడాదికి కనీసం 3 మీ॥ ప్రకారం ఎడారి అడవిని అక్రమిస్తూనే వున్నది. కావేరీ నదిలో కొట్టుకు వచ్చే రేగడి, ఇసుక ఒడ్డుకు చేరుతుంది. వేసవికాలంలో నైరుతీ రుతుపవనాల సమయంలో మన్నూ ఇసుకా పట్టణం వైపుకు చిమ్మబడతాయి. కావేరీ తన ప్రవాహమార్గాన్ని మార్చుకోవడం