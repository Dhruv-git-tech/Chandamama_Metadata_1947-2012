ఇంతింతనరాని మేలు చేకూరుతుందనీ గట్టిగా చెబుతున్నారు. తవ్వకాలు మహా అయితే మూడురోజులకంటే ఎక్కువ పట్టదు. అందుకే నేను శివానందులు చెప్పిన ప్రకారమే చెయ్యటానికి నిశ్చయించాను,” అన్నాడు.

ఆ జవాబుతో సంతృప్తి చెందిన విజయ దత్తుడు; “నాన్నా, ధర్మమూ, న్యాయమూ మనపక్షాన వున్నవి. మనం ప్రయత్నలోపం కూడా చెయ్యటంలేదు. కనుక, విజయం మననే వరిస్తుందన్న అత్మవిశ్వాసంతో ముందుకు సాగుదాం!” అన్నాడు.

కొడుకు మాటలకు మహారాజు తల పంకిస్తూ, ఏదో అనబోయేంతలో, ద్వారం దగ్గర చిన్న అలికిడి అయిన శబ్దం విని పించింది. ఇద్దరూ అటుకేసి తలలు తిప్పిచూశారు.

ద్వారం దగ్గర నిలబడివున్న భటుడు, మహారాజు తన వైపు చూడగానే నమస్క రించి, “ఎవరో ఒక వ్యక్తి ప్రభువులను అత్యవసరంగా చూడాలని పట్టుబడు తున్నాడు. లక్ష్మీదేవి చేతి ఉత్తరం వచ్చిందని, మీకు చెప్పుమన్నాడు,” అని విన్నవించాడు.

“సరే, లోపలికి పంపు,” అన్నాడు మహారాజు.

భటుడి వెంటవచ్చిన యువకుడు, మహారాజు పక్కన వున్న విజయదత్తుణ్ణి చూసి చప్పున ఆగిపోయాడు. విజయ దత్తుడు ఆ యువకుడి ముఖింకేసి కాస్త పరీక్షగా చూసి చిరునవ్వుతో, “నాన్నగారూ, లక్ష్మీదేవి చేతి ఉత్తరంగా వచ్చిన ఈ నవ యువకుడు, మీ మేనకోడలు శ్రీలేఖ!” అన్నాడు.