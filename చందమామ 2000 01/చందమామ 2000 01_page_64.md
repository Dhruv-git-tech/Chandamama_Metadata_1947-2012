అప్పగించాడు. 1977వ సం॥లో ఏర్పడ్డ గందర గోళపరిస్థితిలో జనరల్ జియావుల్ హక్ అధికారం చేపట్టాడు. త్వరలోనే ప్రజాస్వామ్యాన్ని పునరుద్ధరిస్తానని వాగ్దానం చేసి ఆ తరవాత మాట మార్చాడు. భుట్టోపై హత్యకుట్రలో సూకరించాడనే నేరారోపణ చేసి ఉరితీయించాడు!

1988వ సం॥లో జియావుల్ హక్ ఒక విమాన ప్రమాదంలో హతుడయ్యాడు. ఎన్నికలు జరిగాయి. భుట్టో కుమార్తె, పాకిస్తాన్ పీపుల్స్ పార్టీ నాయకురాలు బెనజీర్ భుట్టో ప్రధానమంత్రి అయింది. అయితే ఆమె ఎంతోకాలం అధికారంలో కొనసాగలేదు. ప్రెసిడెంట్ గులామ్ ఇజాక్ ఖాన్ ఆమెను పదవినుంచి తొలగించాడు.

1990వ సం॥లో జరిగిన ఎన్నికలలో ఇస్లామ్ జమ్మహూరీ పార్టీనాయకుడు నవాజ్ షరీఫ్ అధికారంలోకి వచ్చాడు. 1993వ సం॥లో అయన్ను ప్రెసిడెంట్ తొలగించాడు. ఆ సంవత్సరమే జరిగిన మరాక ఎన్నికలలో జెనజీర్ భుట్టో అధికారం చేపట్టింది. ఆమె మళ్ళీ తొలగించబడి 1997వ సం॥లో నవాజ్ షరీఫ్ ప్రధానమంత్రి అయ్యాడు.

1999 అక్టోబర్ 12వ తేదీ ప్రధానమంత్రి చేత తొలగించబడిన సైన్యాధ్యక్షుడు జనరల్ పర్వీజ్ ముషారఫ్ హఠాత్తుగా తిరుగుబాటు జరిపి అధికారం హస్తగతం చేసుకున్నాడు. నవాజ్ షరీఫ్ను ఖైదుచేసి బంధించాడు. ఆయనమీద అనేక నేరారోపణలు చేసి విచారణ జరుపుతున్నాడు.

అసాధారణమైన ఈ మార్పు ప్రపంచ నాయకులకు ఆశ్చర్యం కలిగించింది. తన అధికార పరిథిలోనే షరీఫ్, సైన్యాధ్యక్షుడిపై చర్యతీసుకున్నాడు. ఒక అధికారిని తొలగించే హక్కు, అధికారం ప్రధానమంత్రికి ఉన్నాయి. అధికారి ఎంతపెద్దవాడైనా సరే, ప్రధానమంత్రిని తొలగించే అధికారం లేదు. ముషారఫ్ ప్రజాస్వామ్యానికీ, రాజ్యాంగానికీ విరుద్ధమైన హింసాత్మక చర్యకు పూనుకున్నాడు. షరీఫ్, ముషారఫ్ ఈ ఇద్దరిలో ఎవరు మెరుగు అన్నది ఇక్కడ ముఖ్యంకాదు. ప్రజాస్వామ్యానికీ, రాజ్యాంగానికీ హాని చేస్తూన్న సైనిక అధికారిని సహించవచ్చా అన్నదే అసలు ప్రశ్న! ప్రపంచ అభిప్రాయం ముషారఫ్కు వ్యతిరేకంగానే ఉన్నది.