కృష్ణుడు మాట్లాడటం పూర్తి చేసిన
తరవాత అందరూ మౌనంగా ఉండి
పోయారు. అప్పుడు పరశురాముడు ధృత
రాష్ట్రుడితో, “రాజా ఒక నీతితో కూడిన
సంగతి చెబుతాను. అది నీకు నచ్చి
నట్టయితే దాని ప్రకారం నడుచుకో,”
అంటూ ఇలా చెప్పాడు:

పూర్వం దంబోద్భవుడనే రాజు ఉండే
వాడు. అతను ప్రతి ఉదయమూ నాలుగు
వర్ణాల వారినీ పిలిపించి, “మీలో ఎవరైనా
నన్ను జయించగలరా?” అని అడిగేవాడు.
అలాంటి అత్మశ్లాఘం కూడదని బ్రాహ్మణులు సలహా ఇచ్చినప్పటికీ ఆ రాజు తన
అలవాటు మానలేదు.

చివరకు బ్రాహ్మణులు ఆ రాజుతో
విసిగిపోయి, “రాజా, నరనారాయణులని
ఇద్దరు ఋషులున్నారు. వారిద్దరే ఎంత
మందినైనా జయించగలరు. వారు గంధ
మాదనపర్వతం మీద తపస్సుచేసుకుంటూ
ఉంటారు. యుద్ధం చెయ్యాలని ఉత్సాహం
ఉంటే వారి వద్దకు వెళ్ళు,” అన్నారు.

దంబోద్భవుడు తన సేనలను వెంట
బెట్టుకుని నరనారాయణులు తపస్సు

చేసుకునే చోటికి వెళ్ళి, వారు అతిథ్యం
ఇవ్వబోతే తనకు యుద్ధంతో అతిథ్యం
కావాలన్నాడు. అది యుద్ధాలు చేసే
ప్రదేశం కాదని వారు చెప్పినా అతను
వినిపించుకోలేదు. అప్పుడు నరుడనే
ఋషి అలిగి, ఇన్ని దర్భలు మంత్రించి
వేశాడు. ఆ దర్భాస్తానికి దంబోద్భవుడూ,
అతని సేనలూ దిగ్గృమచెందిపోయాయి.
దంబోద్భవుడు నరుడి కాళ్ళపై బడి క్షమా
పణ చెప్పుకున్నాడు.

“నువ్వు నీ ప్రగల్భాలు మాని ప్రజారంజ
కంగా రాజ్యం పాలించుకో,” అని చెప్పి నర
నారాయణులు దంబోద్భవుణ్ణి పం వేశారు.

పరశురాముడు ఈ కథ చెప్పి,
“ధృతరాష్ట్రా, నరుడు మాత్రమే ఇంత పని
చెయ్యగలిగాడు. నారాయణుడు నరుడి
కన్న కూడా అధికుడు. ఆ నరనారాయణులే
అర్జునుడూ, కృష్ణుడూనూ. అందుచేత
అర్జునుడు గాండీవం ఎక్కువెట్టక ముందే
దురభిమానం అవతల పెట్టి అతన్ని
శరణువేడుకో. కృష్ణుడు తోడైన అర్జునుణ్ణి
యుద్ధరంగంలో సహించటం అసాధ్యం.
యుద్ధం మాట కట్టివెట్టి పాండవులతో
సంధిచేసుకో,” అన్నాడు.