కాదు, రాక్షసులకైనా వర్తిస్తుంది. కాని కొందరు తార్కిక దృష్టినీ, అనుభవ జ్ఞానాన్నీ కూడా విస్మరించి, తమకు పట్టనున్న గొప్ప అదృష్టాన్ని చేజేతులా జారవిడుచు కుంటారు. నీకు ముందు ముందు ఉదాహరణగావుండి, తగు జాగ్రత్తలో వుండేందుకుగాను, దీర్ఘబాహుడనే ఒక రాక్షసుడి కథ చెబుతాను, శ్రమ తెలియ కుండా, విను,” అంటూ ఇలా చెప్పసాగాడు:

పూర్వం కుంతల రాజ్యంలో శంకరశాస్త్రి అనే ఒక వృద్ధ పురోహితుడుండేవాడు. ఒకసారి అయన దూర గ్రామంలో ఒక సంపన్నుడి ఇంట శుభకార్యం జరిపించి, అక్కడ లభించిన సంభావనలతో తిరుగు ప్రయాణమయ్యూడు. త్వరగా ఇల్లు చేరాలనే అలోచనకొద్దీ, శంకరశాస్త్రి అంతగా

జనసంచారం వుండని, ఒక అడవి మార్గాన బయలుదేరాడు. అతడు కొంత దూరం వేగంగా నడిచి, ఎత్తయిన చెట్లతోవున్న ఒక వెద్ద గుట్ట పక్కగా పోతున్నంతలో, అక్కడ గుహలో వున్న రాక్షసుడొకడు బాగా చేయి చాచి శంకరశాస్త్రి నడుమును గుప్పెట్లో గట్టిగా బిగించి పైకెత్తాడు.

శాస్త్రి ప్రాణభయంతో విలవిల్లాడిపోతూ తలవంచి చూసేసరికి, ఎదురుగా గుహ లాంటి నోరు, ఆ నోటిలో చురకత్తుల్లాంటి తెల్లటి కోరలతో రాక్షసుడు కనిపించాడు. వాడు శాస్త్రికేసి అయిష్టంగా చూస్తూ, “ఒరే, ఒకప్పుడైతే నీ బోటి జవజీవాలుడిగిన వాణ్ణి ముట్టనైనా ముట్టేవాణ్ణికాదు, కాని ఏం చేసేది? నిన్ను తినక తప్పదురా, బక్క పీనుగా!” అన్నాడు.

రాక్షసుడు తనను చప్పున తినెయ్య కుండా మాట్లాడడం ప్రారంభించేసరికి, తను ఏవైనా నాలుగు వాడికి సంతోషం కలిగించే మాటలు మాట్లాడి, ప్రాణా పాయం నుంచి బయట పడవచ్చునన్న ఆశ కలిగి శంకరశాస్త్రి, “ఓ రాక్షసేంద్రా! తమరు అద్భుత శక్తి సంపన్నుల్లా కనిపిస్తున్నారు. ఎక్కడో గుట్ట దిగువున కాలిబాట వెంట పోతున్న నన్ను, గుహ సింహద్వారంలో వుండే పట్టి పైకెత్తారు. ఇది దేవమానవులెవరికీ సాధ్యమయ్యేది కాదు. రాక్షసేంద్రులైన తమ బోంట్లకు తప్ప!” అన్నాడు.

ఆ మాటలకు పరమానందం చెందిన రాక్షసుడు, గుహ ప్రతిధ్వనించేలా నవ్వి, “ఒరే, నా పేరు దీర్ఘబాహుడు. పుట్టుకతోనే