పాండవులకూ, గంధర్వులకూ యుద్ధం ప్రారంభమయింది. దుర్యోధనుణ్ణీ, అతని తమ్ముళ్ళనూ పట్టుకున్నట్టే, పాండవులను కూడా పట్టుకోవాలని గంధర్వులు ఆ పాండ వులను చుట్టుముట్టారు. కాని పాండవుల మీద ఈఎత్తు పారలేదు. అర్జునుడు గంధర్వ సైనికులను తన బాణాలతో తీవ్రంగా గాయ పరచసాగాడు; వాళ్ళు తనపై విసిరిన అయు ధాలనుమధ్యదారిలో సునాయాసంగా విరగ గొట్టాడు.

యుద్ధం మధ్యలో చిత్రసేనుడు, “అర్జునా, నన్ను గుర్తించలేదా? నేను చిత్రసేనుణ్ణి. నీ స్నేహితుణ్ణి. ఈ దుర్మార్గుడైన దుర్యోధనుడు మీకూ, ద్రౌపదికీ తన వైభవం ప్రదర్శించి, బాధించటానికి ఘోషయాత్ర నెపంతో తన పరివారాన్ని వెంటబెట్టుకుని ద్వెతవనానికి బయలుదేరాడు. అది తెలిసి దేవేంద్రుడు వీళ్ళందరినీ పట్టి, స్వర్గానికి తీసుకురమ్మని నన్ను పంపాడు. అందుచేత అయన అజ్ఞ నిర్వర్తిస్తున్నాను,” అన్నాడు.

దానికి అర్జునుడు, “ఇతను దుర్మార్గుడే గాని, మా దాయాది. ఇతన్ని విడిపించుకు రమ్మని మా అన్న ధర్మరాజు మమ్మల్ని అజ్ఞాపించాడు.

అయన అజ్ఞ నెరవేర్చడం నా ధర్మం. నువ్వు మా ధర్మరాజు దగ్గరికి వచ్చి అయన చెప్పినట్టు చేస్తే బాగుంటుంది. నీ మిత్రుడిగానూ, శిష్యుడిగానూ ఈ మాట అడుగుతున్నాను,” అన్నాడు.

చిత్రసేనుడు అర్జునుడు మొదలైన వారి వెంట అశ్రమానికివచ్చి, ధర్మరాజుతో జరిగిన దంతా చెప్పాడు. అంతా విని ధర్మరాజు, “గంధర్వరాజా, మీరు దుర్యోధనుణ్ణి చంపక పోవటం నిజంగా మా అదృష్టం. మా కులానికి గొప్ప ఆవద తప్పింది. మిమ్మల్ని చూడటం నా కెంతో సంతోషంగా ఉంది. మీరు నా విన్నపం మన్నించి దుర్యోధనా దుల నందరినీ వెంటనే విడిచిపుచ్చండి,” అని వేడుకున్నాడు.

చిత్రసేనుడు ధర్మరాజు కోరినట్టే కారవు లను విడిచిపుచ్చి, సపరివారంగా స్వర్గానికి వెళ్ళిపోయాడు.

తరవాత ధర్మరాజు దుర్యోధనుణ్ణి దగ్గరికి పిలిచి, “బాబూ, ఎప్పుడూ ఇలాటి సాహసం చేయకు. అందువల్ల సుఖం కలగదు. జరి గిన దానికి విచారించక, అంతఃపుర స్త్రీలతో ఇంటికి తిరిగి వెళ్ళు,” అన్నాడు.