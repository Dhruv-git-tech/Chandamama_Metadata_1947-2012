యువరాణి, తన చెలికత్తెల ముఖ కవి కలనుబట్టి, వాళ్ళనుకుంటున్నదేమిటో గ్రహించి, ఒకసారి చిన్నగా నిట్టూర్చి, “ఏమే, మల్లికా, వసంతా, ఏమిటలా నాకేసి వింతగా చూస్తున్నారు? ఇటురండి!” అన్నది.

యువరాణి కంఠస్వరం పోల్చుకుని, చెలికత్తెలిద్దరూ ఆమెను సమీపించి, “క్షమించండి, యువరాణీ! ఏ మహర్షి వరమో తమరు దేవకాంతలను తలదన్నేలా వున్నారు. ఆహాఁ!” అంటూ అభినందించారు.

అయితే, యువరాణినిప్పుదాక కొత్త దిగులు పట్టుకున్నది. అందరికీ తను ఇప్పుడు జగన్మోహనంగా కనిపించినా, తనకళ్ళకు మాత్రంమునుపటికురూపిరూపంలోనే కనిపించడం, ఆమెకు నిరాశకలిగించింది. అద్దంలో తన ప్రతిబింబం చూసుకున్నప్పుడల్లా, ఈ

చేదు వాస్తవం ఆమెకు మనశ్శాంతి లేకుండా చేసేది.

ఈ పరిస్థితుల్లో, ఆమె పుట్టినరోజు పండుగ వచ్చింది. ఎప్పటిలా అప్పుడు కూడా మహా రాజు కొన్ని వినోద కార్యక్రమాలు ఏర్పాటు చేశాడు. అన్నిటికీ చివరగా, ఒక ఐంద్రజాలి కుడు తన బృందంతో ఇంద్రజాల ప్రదర్శన లివ్వ వచ్చాడు. అతడివెంట పెళ్ళిడు కొచ్చిన కుమార్తె వున్నది. ఆమె మెడనుంచి డోలు ఒకటి వేళ్ళాడుతున్నది.

ఐంద్రజాలికుడు, ఒక మామిడి టెంకమీద గంపను బోర్లించి, రాగికట్లతో వున్న ఒకచిన్న దండాన్ని దానిచుట్టూ తిప్పుతూ, ఏవో మంత్రాలు చదవసాగాడు. అతడి కూతురు డోలు వాయించడం ప్రారంభించింది. కొద్ది సేపు తర్వాత అతడు గంప పైకెత్తాడు. అక్కడ ఒక చిన్న మామిడి చెట్టూ, దాని కొమ్మకు ఒక దానిమ్మపండూ కనిపించాయి.

“ఇది కొత్తరకం ఇంద్రజాలం. అద్భుతం!” అంటూ ప్రేక్షకులు చప్పట్లు చరిచారు.

ఐంద్రజాలికుడు నవ్వి, “మామిడిచెట్టు దానిమ్మపండు కాసింది. అయ్యలారా! దీని రుచిఎలావున్నదోచూడండి!” అంటూ పండును ముక్కలుగాకోసి, దాపులనున్న ప్రేక్షకులకిచ్చాడు.

వాళ్ళు వాటిని తింటూనే, “అహాఁ! మహా ద్భుతం! చూపులకు దానిమ్మపండు, రుచి మాత్రంజామపండుది,”అంటూ పెద్దగా చప్పట్లు చరిచారు. రాజూ, పక్కన వున్న ఆసనంలో కూర్చునివున్న యువరాణి కూడా అశ్చర్యపొతూ చప్పట్లు చరిచారు.

ఆ తర్వాత, ఐంద్రజాలికుడు మరికొన్ని అద్భుతాలు ప్రదర్శించి, చివరగా రాజుకు