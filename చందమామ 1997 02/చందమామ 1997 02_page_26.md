ఉంగరం. ఇది ధరించినవాళ్ళు ఇతరులకు, నా రూపంలో జగన్మోహనంగా కనిపిస్తారు. కాబట్టి, నువ్విక నీ కురూపితనం గురించి బాధపడనవసరంలేదు. అయితే ఒకటి; నీకు నువ్వు మాత్రం యధారూపంలోనే కనిపిస్తావు. మరాక సంగతి; ఈ ఉంగరంధరించి ఎన్నడూ గుళ్ళూ, గోపురాలకు వెళ్ళకూడదు. ఈ ఉంగ రాన్ని ధరించి దైవసన్నిధిలో నిలబడితే, ఇక శాశ్వతంగా ఉంగరం తనమహిమను కోల్పోతుంది!” అని హెచ్చరించి, గంధర్వకన్య ఆకాశమార్గాన వెళ్ళిపోయింది.

ఈ జరిగింది కలా, నిజమా అని ఆశ్చర్య పోతూ మణిమంజరి చుట్టూ చూసేంతలో, రాజదంపతులు అక్కడికి వచ్చారు. వాళ్ళు అశోకవృక్షం కింద పసిడిబొమ్మలా మెరుస్తున్న యువతిని చూసి దిగ్గృమ చెందారు.

ముందుగా మహారాజు తేరుకుని, “ఎవ రమ్మా నువ్వు? మా మణిమంజరి ఏదీ?” అని ప్రశ్నించాడు, పక్కనే వున్న వీణ తన కుమార్తెదే అని గ్రహించి.

మణిమంజరి కాసేపు మౌనంగా వుండి, “నాన్నా!” అంటూ తండ్రిని కౌగలించుకుంది.

రాజదంపతులు, తమ కుమార్తె కంత స్వరాన్ని గుర్తుపట్టారు. అయితే, రూపం మాత్రం, ఏమాత్రం పోలిక లేకపోవడంతో అయోమయంగా అమెకేసి చూడసాగారు.

అప్పుడు మణిమంజరి, గంధర్వకన్య గురించి తల్లిదండ్రులకు వివరంగా చెప్పింది. మహారాణి కుతూహలాన్ని అణచుకోలేక, తనకుమార్తె వేలికున్న మహిమగల ఉంగరాన్ని తాను ధరించింది. ఇప్పుడు మహారాణి – మహారాజుకు, యువరాణికి, గంధర్వకన్య

రూపంలో అతిలోక సుందరిలా కనిపించింది. ఇద్దరూ చప్పట్లు చరుస్తూ పెద్దగా నవ్వారు. ఏదో ఒక కారణంగా, తమ కుమార్తె కురూపి తనం సమస్య పరిష్కార మయిందని, రాజ దంపతులు ఆనందంతో పొంగిపోయారు. మహారాణి తన వేలిన వున్న ఉంగరాన్నితీసి, కుమార్తె వేలికి తొడిగింది.

మర్నాడు, గంధర్వకన్య వేదచందన రూపంలో వున్న యువరాణిని చూసి, ఆమె చెలికత్తెలిద్దరు అమితాశ్చర్యం చెందారు. వాళ్ళు గుసగుసలాడుతూ, “ఈ మోహనాంగి, మహారాజుగారి బంధువులమ్మాయి అయి వుంటుంది! ఆడపిల్ల అంటే, ఇలావుండాలి. మన యువరాణివారు వున్నారు. ఎందుకూ? ఈ సుందరి కాలిగోటికి సరిపోతుందా?” అనుకోసాగారు.