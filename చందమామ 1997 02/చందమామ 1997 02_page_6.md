చందమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

ర్యాగింగ్ నిషేధం!

పరీక్షలంచే విద్యార్థులు భయపడడం సహజం. ఇప్పుడు ర్యాగింగ్ అన్నా కళాశాల విద్యార్థులు హడలిపోతున్నారు. ఒకప్పుడు సరదాగా భావించబడిన ర్యాగింగ్ ఇవాళ పలువురి విమర్శలకూ, ఖండనలకూ, అక్షేపణలకూ గురయింది!

కళాశాలలో, ముఖ్యంగా వైద్యకళాశాల వంటి వృత్తికళాశాలలో కొత్తగా చేరిన విద్యార్థులను పాతవిద్యార్థులు సరదాగా పాడమనేవారు; అడమనేవారు; తెలిసిన హాస్యాక్తులను చెప్పమని ఆటపట్టించేవారు. ఈరకం ర్యాగింగ్, కొత్తవిద్యార్థులలోని సంకోచ స్వభావం తాలగడానికి, పాత, కొత్త విద్యార్థుల మధ్య పరిచయాలు ఏర్పడి పరస్పర అవగాహన పెరగడానికి దోహదం చేసేది. అయితే, ఈ సంప్రదాయం క్రమంగా మార్పుచెంది పాతవిద్యార్థులు కొత్తవిద్యార్థులను మాటలతో, చేతలతో పరిహాసించే దశ దాటి. వారిని వేధించి పైశాచిక ఆనందం పొందే నీచస్థితికి దిగజారింది.

ఉన్నత విద్యకని కళాశాలలో అడుగుపెట్టే విద్యార్థులకు ఈ ర్యాగింగ్ ఒక భయానక స్వప్పంగా తయారయింది. దీనికి భయపడి కొందరు చదువుమానేయడం, మరికొందరు ఆత్మహత్యలకు పాల్పడడం వంటివి కూడా జరిగాయి.

ఈ మధ్య తమిళనాడులోని ఒక వైద్యకళాశాల విద్యర్థి దారుణహత్య కూడా ర్యాగింగ్‌కు సంబంధించినదే అని భావిస్తున్నారు!

ఈ దుర్వటన విద్యార్థులలో, తల్లిదండ్రులలో, విద్యావేత్తలలో, అధి కారులలో తీవ్రమైన ఆందోళనను కలిగించింది. ఆఖరికి తమిళనాడు ప్రభుత్వం విద్యాలయాలలో ర్యాగింగ్‌ను నిషేధిస్తూ ఒక చట్టం చేసింది. ర్యాగింగ్‌కు పాల్పడే వారిని తీవ్రంగా శిక్షించాలని నిర్ణయించింది. ఆంధ్రప్రదేశ్ వంటి మరికొన్ని రాష్ట్రాలు కూడా ఇదే నిర్ణయం తీసుకోనున్నాయి.

ర్యాగింగ్ నిషేధం ద్వారా విద్యార్థుల మధ్య మునుపటి సున్నితమైన స్నేహభావంపెంపాంది, ఉన్నతవిద్యాలయాలలో ఆరోగ్యకరమైన వాతా వరణం ఏర్పడగలదని ఆశించవచ్చు!

సంపుటి : 100

ఫిబ్రవరి '97

సంచిక : 2

విడిప్రతి : 6.00

సంవత్సర చందా :

72.00