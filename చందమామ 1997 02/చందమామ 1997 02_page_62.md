భూమయ్య సమస్య

కుబేరపురంలో, భూమయ్య అనే పేరెన్నిక
గన్న బట్టల వ్యాపారి పుండేవాడు. అయనకు
అనుకూలవతి అయిన భార్య, చేతికంది
వచ్చిన కొడుకు, రూపవతీ, గుణవతీ అయిన
కూతురు గల కుటుంబం. అయన కూతురు
లక్ష్మిని, పారుగూరు ధాన్యం వ్యాపారి అయిన
శేషయ్యకొడుక్కుఇచ్చి ఘనంగా పెళ్ళిచేశాడు.

ఆ తర్వాత అయన వ్యాపారాన్ని కొడుకు
రమణయ్యకు అప్పగించాడు. అత్తవారింట
కూతురు సుఖంగా కాపురం చేస్తున్నది. తండ్రి
అప్పగించిన బట్టల కొట్టును వృద్ధి చేసి,
విజయవంతంగా నడిపిస్తున్నాడు రమణయ్య.

ఈవిధంగా, ఏ చీకూచింతాలేని సంసారం
భూమయ్యది. అయితే, హాయిగా కాలుమీద
కాలువేసుకుని, కులాసాగా కబుర్లు చెబుతూ
వుండవలసింది పోయి. ఎప్పుడూ తనగదిలో
ఒంటరిగా కూర్చుని, దిగులుగా వుండసాగాడు
భూమయ్య.

క్రమంగా అయనకు ఆకలి మందగిం
చింది. వేళకు సరిగా భోజనం చేయడంకూడా
మానుకున్నాడు. రాత్రిళ్ళు నిద్ర పోకుండా,
తనలో తను ఏదో గొణుక్కుంటూ వుండడం
ప్రారంభించాడు. భార్యగాని, కొడుకుగాని
పలకరిస్తే, విసుక్కోవడం మొదలుపెట్టాడు.

భూమయ్య పరిస్థితి చూసి, అయన
భార్య బెంబేలు పడిపోయి, చాలా మంది
వైద్యులకు అయనను చూపించింది. అన్ని
పరీక్షలూ చేసి, అయనకు ఎలాంటి వ్యాధి
లేదని, వాళ్ళు తేల్చి చెప్పారు. ఒక వేళ తన
భర్తకు గాలిసొకిందేమోనని భూమయ్యభార్య,
భూతవైద్యులను కూడా రప్పించి మంత్రాలు
వేయించింది; తాయెత్తులు కట్టించింది. ఎన్ని
చేసినా భూమయ్యలో మార్పులేదు.

ఇలావుండగా - తీర్థయాత్రలు ముగించు
కుని, ఒకసారి భూమయ్యను చూసిపోదామని,
అయన వియ్యంకుడు శేషయ్య వచ్చాడు.