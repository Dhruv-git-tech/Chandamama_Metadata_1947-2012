నీరిచ్చినట్టే, మేము కూడా వినికిడిని బట్టి తయారుచేసిన జాబితా ప్రకారం సంభావన లివ్వడం జరిగింది. మీరింతకన్నా ఎక్కువ సత్కారానికి పాత్రులైతే చెప్పుకునే విధానం ఇది కాదు. నీరు తక్కువ వచ్చిందనిపాత్రను నదిలోకి విసిరేస్తే నష్టపోయేది నది కాదు. ఏది ఏమైనా ఈ సమయంలో మీ ప్రవర్తన క్షంతవ్యంకాదు," అన్నాడు.

పుల్లన్నశాస్త్రి సిగ్గుపడ్డాడు. సభాముఖంగా ఆయన తన ప్రవర్తనకు క్షమాపణ చెప్పుకున్నాక, జమీందారు ఆయనను పరీక్షించి, అన్ని విధాలా యోగ్యుడని ప్రశంసించి, తగిన విధంగా సత్కరించాడు. పుల్లన్నశాస్త్రి పట్టాచి షేక మహోత్సవం ముగిశాక, పుల్లేటికుర్రు గ్రామానికి వచ్చేశాడు.

అహంకారంతో చేసిన పనైనా, యువరాజుకే కానుకలు చదివించిన విషయం, పుల్లేటి కుర్రులో అందరినీ ఆకర్షించి, పుల్లన్నశాస్త్రిని

గ్రామంలో ప్రముఖుణ్ణి చేసింది. దాంతో ఆయనకు గర్వం మరింతగా పెరిగిపోయింది. జమీందారునే ధిక్కరించి సన్మానం పాందడం ఆయన గొప్పగా భావించాడు.

ఆనాటి నుంచి ఆయన ధనిక, పేద అనే తేడా చూడకుండా పెళ్ళి చేయించినా, ప్రతం చేయించినా – పురానికి హితంకోరేవాడు పురో హితుడు, అన్నమాట మరిచి, ఒకటికి రెండు రెట్లు సంభావనను గుంజేవాడు.

ఇలా ఉండగా- పుల్లేటికుర్రులో వుండే తిక్కన అనే కవి తండ్రి కాలంచేశాడు. తిక్కన, జమీందారు అశ్రయ కవులలో ఒకడవడం చేత, జమీందారు పదకొండవరోజు కర్మ కాండకు హాజరయ్యాడు.

అది ముగిశాక, పట్టలేని విచారంలో మునిగి ఉన్న తిక్కనను చూసి జమీందారు, "మీరు పండితులు. అన్నీ తెలిసినవారు. తండ్రి లేనిలోటు తీర్చలేనిదే! అయినా మీరింతగా