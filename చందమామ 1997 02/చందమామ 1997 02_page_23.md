రాజుకు కూడా అశోకుడి ప్రవర్తన విడ్డూ రంగా తోచింది.

చాణక్యుడు రాకుమారులను సమీపించి, “మీ వాహనాలను, ఆసనాలను చూశాం. మరి ఉదయం ఏం భుజించారు?” అని అడిగాడు.

రాకుమారులు తాము తిన్న, రకరకాల వంటకాలను గురించి పోటీపడి వివరించారు.

అ తరవాత చాణక్యుడు అశోకుణ్ణి సమీపించి, “నాయనా! నువ్వు రాజకుమారుడివి. నీ దగ్గర ఎన్నో వాహనాలు ఉన్నాయి. వాటిని వద్దని కాలినడకన ఎందుకు వచ్చావు?” అని అడిగాడు.

“మహాత్మా! తమరు ఉత్తమమైన వాహనాన్నే ఉపయోగించమన్నారు. నేను నాకు ఉత్తమమనితోచిన నా కాళ్ళను ఉపయోగించాను. మనిషికి కాళ్ళకు మించిన ఉత్తమ వాహనం లేదనుకుంటాను,” అన్నాడు అశోకుడు.

“అలాగా! మరి ఏ ఆహారం భుజించి వచ్చావు?” అని అడిగాడు చాణక్యుడు.

“గిన్నెడు పెరుగు!” అన్నాడు అశోకుడు.

“నిన్ను బలవర్ణకమైన ఆహారం కదా భుజించి రమ్మన్నాను. మరి గిన్నెడు పెరుగు

తాగి వచ్చానంటా వేమిటి?” అన్నాడు చాణక్యుడు ఆశ్చర్యంగా.

“బిడ్డకు ఏ వేళకు ఏది బలవర్ణకమైన ఆహారమో తల్లికే తెలుసు. నా తల్లి నాకు ఉదయం గిన్నెనిండాపెరుగు ఇచ్చింది. మారు మాట్లాడకుండా దానిని తాగి వచ్చాను,” అన్నాడు అశోకుడు.

“ఇదేమిటి, ఇలా కటికనేలమీద కూర్చు న్నావు? ఇదేనా విలువైన ఆసనం?” అని అడిగాడు చాణక్యుడు.

“మహాత్మా! విలువైన ఆసనం మీద తమరు కూర్చోమన్నారు. భూమికన్నా విలువైనది ప్రపంచంలో ఉన్నదా? అందుకే భూమిని ఆసనంగా చేసుకున్నాను?” అని సమాధానమిచ్చాడు అశోకుడు.

“అద్భుతమైన సమాధానం!” అన్నారు రాజుకు వెనకగా నిలబడిన మంత్రులూ, రాజోద్యోగులూ ముక్తకంఠంతో.

చాణక్యుడు మందహాసం చేస్తూ, “నిన్ను అభినందిస్తున్నాను!” అంటూ అశోకుణ్ణి ఆప్యాయంగా వీపుపై స్పృశించాడు.

కుమారుడి తెలివితేటలకు రాజుకు ఆశ్చర్యానందాలు కలిగాయి. – (ఇంకావుంది)