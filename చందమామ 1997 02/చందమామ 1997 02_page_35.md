తమిళసాహిత్యంలో నూతన శకానికి నాంది పలికి, నవయుగ
వైతాళికుడయ్యాడు. కణ్ణన్‌పాట్టు, కుయిల్ పాట్టు, పాంచాలిశపథం
మొదలైనవి ఆయన సుప్రసిద్ధ రచనలు. శ్రోతలకు ఉత్తేజాన్ని,
ధర్మావేశాన్ని కలిగించే ఆయన గీతాలు తమిళనాట ఈనాటికి విని
పిస్తూనే ఉన్నాయి. ఆయన నివసించిన 20, ఈశ్వరన్ ధర్మరాజా
కోయిల్ వీధిలోని ఇంటిని జాతీయ స్మారకగృహంగా మనప్రభుత్వం
ప్రకటించింది.

పాండిచ్చేరికివచ్చి స్థిరపడిన మరొక స్వాతంత్ర్యయోధుడు శ్రీఅర
విందఘోష్. ఆయన 1920వసం||లో పాండిచ్చేరికి వచ్చి ఆధ్యాత్మిక
జీవితాన్ని ప్రారంభించాడు. 'లైఫ్ డివైన్,' సావిత్రి వంటి గాప్ప గ్రంథా
లను రచించడంతో పాటు భగవద్గీత, వేదాలు. ఉపనిషత్తులు
మొదలైన వాటికి వ్యాఖ్యానాలు వెలయించాడు.

శ్రీ అరవిందులు

తన ఆదర్శమైన ప్రశాంత జీవనవిధానాన్ని ఆచరణలో పెట్టడానికి అనువుగా శ్రీ అరవిందులు
హోలీమదర్ సహకారంతో ఒక ఆశ్రమం స్థాపించాడు.

భక్తులచే శ్రీమాత అని పిలువబడే హోలీమదర్ అసలుపేరు మిర్రా అల్పాసా. ఫ్రాన్స్ దేశానికి
చెందిన ఈమె అరవిందుల శిష్యురాలై ఆయనకు 1920 నుంచి 1950లో ఆయన కాలధర్మం
చెందేంతవరకు సాయంగా నిలబడ్డారు. అరవిందుల అనంతరం ఆయన ఆధ్యాత్మిక వారసురాలిగా
జీవితాంతం అంటే-1973 వరకు కొనసాగారు.

పాండిచ్చేరికి 8 క.మీ. దూరంలో ఆరొవిల్(ఉదయనగరం) అనే ఆదర్శ ప్రదేశం 1968లో
అరవిందుల స్మృతి చిహ్నంగా రూపాందించబడింది. సత్పంకల్పంతో, ఉన్నతాశయ సిద్ధికోసం త్రికరణ
శుద్ధిగా సాధనచేసే మానవులు ప్రపంచపౌరులుగా, ప్రశాంతంగా ఏకైక అధికారమైన మహోన్నత సత్యం
నీడలో సాధన చేయడానికి మరేదేశం కాని తనదని చెప్పుకోని — ప్రశాంత ప్రదేశం ఒకటి కావాలి
అని అరవిందులు ఆశించారు. ఆయన ఉదాత్త ఆశయానికి రూపకల్పనే— ఆరొవిల్!

ఆరొవిల్‌లోని మాతృమందిర్