లాభాలు గడిస్తున్నాడు. అయినా దక్షిణబాగా ముట్టజెప్పలేదా ఏం?” అని అడిగాడు.

“ఆ సంగతే నీకు చెబుదామని వచ్చాను. సెట్టి చచ్చిన పీనుక్కి శ్మశానంలో ఎన్నికట్టెలు అవసరపడతాయో అని లెక్కలు తయారు చేసుకుని, కాస్త ఎక్కువ కట్టెలు కాలితే బిగ్గ రగాఏడ్చే పిసినిగొట్టు. అచ్చివచ్చిందని చెప్పి రూపాయిపావలా దక్షిణ ఇచ్చాడు,” అని జరిగింది చెప్పాడు పురోహితుడు.

ఇది విన్న గోవిందరాజు ఆగకుండానవ్వి, “ఆసెట్టిఅచ్చివచ్చిందికదా అని, తాతల కాలం నాడు ఉన్న ధరలకే వస్తువులు అమ్మడం లేదు. సెట్టి తాతముత్తాతల కాలంలో రూపాయి పావలాకు కుంచెడుబియ్యం వచ్చేవి. ఈనాడు ఐదురూపాయలు. ఇప్పుడు సెట్టి ప్రస్తావించింది, కేదారనాథ ప్రతం రూపాయిపావలా దక్షిణకే చేయించిన, మీ పూర్వీకుల గురించి. అందుచేత నువ్వేం చేస్తావంటే-” అంటూ రహస్యంగా ఏదో సలహా ఇచ్చాడు.

పురోహితుడు ఆ సలహాకు చాలా సంతోషించి, ఆ సాయంత్రం సెట్టి దుకాణానికి వెళ్ళాడు. కుంచెడు బియ్యం కొలిపించుకుని వెళ్ళిపోతూ, సెట్టికి రూపాయిపావలా ఇచ్చాడు. సెట్టి అశ్చర్యపోతూ, ఇదేమిటని అడిగాడు.

“సెట్టిగారూ! మీరు మీ తాత ముత్తాతల కాలం నాటి కేదారనాథప్రతం చేయించు కుని, నన్ను ఆ కాలంనాటి పురోహితుడుగా భావించి అచ్చివచ్చింది కనక, వారిచ్చినట్టే రూపాయిపావలా దక్షిణ ఇచ్చారు. నేను ఆ రూపాయిపావలాను, మా తాతముత్తాతల కాలంలోనే మార్పుకుని కుంచెడు బియ్యం తీసుకుని వెళుతున్నట్టుగా భావించాను. ఇదీ

మాకు పొరోహిత్యంలో తాతల కాలంనుంచి అచ్చివచ్చిందే!” అన్నాడు పురోహితుడు.

సంగతి అర్థమై దుకాణం దగ్గరవున్న వాళ్ళందరూ పెద్దగా నవ్వారు. సెట్టి సిగ్గుతో తలవంచుకున్నాడు. పురోహితుడికి ఇంత తెలివైనసలహాఇచ్చింది, గోవిందరాజని వారం తిరక్కుండానే గ్రామంలో అందరికీ తెలిసి పోయింది. జనం అతణ్ణి తెలివైనవాడూ, మంచి లౌక్యుడూ అని మెచ్చుకోసాగారు.

అయితే, గోవిందరాజు మాత్రం వాళ్ళతో, “మనం తేలిగ్గా మోసపోయే విషయాలలోని మెలికను కనిపెట్టి, ఆ మెలికను మనను మోసగించినవాళ్ళకు బిగుసుకునేలాగా సలహా ఇవ్వడం లౌక్యమూ కాదు, తెలివితేటలూ కాదు. నేను పురోహితుడుసుబ్రహ్మణ్యం విషయంలో ప్రయోగించింది చిట్కా మాత్రమే!