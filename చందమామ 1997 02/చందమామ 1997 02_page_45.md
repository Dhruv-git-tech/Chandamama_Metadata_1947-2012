వాటికి క్రూరమ్మగాల బాధలేకుండా రక్తించే ఏర్పాట్లు చూడటం నీ విధి. అందుచేత, ద్వైతవనానికి ఆ పని మీద వెళతామంటే ముసలిరాజు తప్పక ఒప్పుకుంటాడు. మనం ఆర్ఫాటంగా ద్వైతవనానికి వెళ్ళి, పాండవు లను అడలగొట్టి వద్దాం,” అన్నాడు.

అందరూ చప్పట్లుచరిచి, కర్ణుడి ఆలోచనను ప్రశంసించారు. వాళ్ళు సమంగుడనే పశువులకాపరినిపిలిచి, “నువ్వు మా వెంట పెద్ద రాజు దగ్గరికి వచ్చి, అయనతో మన ఆవులమందలు ద్వైతవనంలో ఉన్నాయని చెప్పు,” అన్నారు.

ఆ పశువులకాపరి దుష్టచతుష్టయం వెంట ధృతరాష్ట్రుడి వద్దకు వచ్చి “దేవా, మన ఆవులమందలు ఇప్పుడుద్వైతవనంలో ఉన్నాయి. అక్కడ వాటికి చక్కని మేత

ఉన్నది. మందలు క్షేమంగానే ఉన్నవిగాని, వాటికి క్రూరమ్మగాల బాధ ముందు ముందు లేకుండా కాపాడాలి. ఈ మాట చెప్పటానికే నేను వచ్చాను,” అన్నాడు.

అప్పుడు కర్ణశకునులు ధృతరాష్ట్రుడితో, “దుర్యోధనుడు అక్కడికి వెళ్ళి క్రూరమ్మగా లను వేటాడితే మందలకు క్షేమం కలుగు తుంది. అదీగాక దూడలకు గుర్తులు వేయించటమూ, వాటి పోషణ ఏర్పాట్లు కూడాచూసి రావచ్చు,” అన్నారు.

ఆ మాటలువిని ధృతరాష్ట్రుడు, “మందలను క్రూరమ్మగాల నుంచి రక్తించటమైతే మంచిదేగాని, ఈ సమయంలో ద్వైతవనానికి వెళ్ళటం మంచిపని కాదు. జూదంలో ఓడి పోయి వనవాసం చేస్తున్న పాండవులు ఆ వనంలోనే ఉన్నారు. మీరు అక్కడికి పోతే ఏదో ఒక దురంతం జరగవచ్చు. అందులో మీ తప్పేమీ లేకపోయినా, అపకీర్తి మీకే వస్తుంది. మిగిలిన పాండవుల నుంచి భయంలేదు గాని, భీముడు పగ పట్టిన తాచులాటి వాడు. ద్రౌపది కూడా అలాటిదే. మీరు కూడా తొందరస్వభావం కలవాళ్ళే. మీకూ మీకూ జగడం వచ్చిందంటే చాలా ప్రమాదం కలుగుతుంది. ఇటీవలనే అర్జునుడు స్వర్గానికి వెళ్ళి, దివ్యాస్తాలు తెచ్చాడట. మీరు అతనికి చాలరు. అందుచేత గోవుల రక్షణకు మీరు వెళ్ళక, మరెవరినైనా పంపండి,” అన్నాడు.

శకుని ధృతరాష్ట్రుడితో, “మేము ఎలాటి ఒడిదుడుకులూ రానివ్వము. అసలుమేము పాండవులున్న ప్రాంతానికే పోము. కొద్ది రోజుల పాటు వనవిహారం చేసి, గోవుల