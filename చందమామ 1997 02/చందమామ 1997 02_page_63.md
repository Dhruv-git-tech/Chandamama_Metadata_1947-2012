ఆయనను చూస్తూనే భూమయ్యభార్య కళ్ళు నీళ్ళుపెట్టుకుని, “అన్నయ్యా, మీబావా ఆరోగ్యం ఈ మధ్య ఏమీ బావుండడంలేదు, వెనకటి రోజులేనయం. ఈ ఊరుకు వచ్చిన కొత్తలో, బట్టలమూట నెత్తినపెట్టుకుని, వీధి వీధి తిరిగి అమ్ముకు వచ్చేవాడు. చాలీచాలని అద్దెకొంపలో వుండేవాళ్ళం. వచ్చే అదాయం సరిపోయేది కాదు. అయినా, ఎంతో ధీమాగా, కులాసాగావుండేవాడు. అదృష్టం కలిసాచ్చింది. బట్టలకొట్టుతెరిచాము. కొడుకు ప్రయోజకుడై తండ్రి వ్యాపారాన్ని చూసుకుంటున్నాడు. అమ్మాయి మీఇంటసుఖింగా వున్నది. ఇప్పుడా యనకుఏసమస్యలూ లేవు!” అంటూ, ఇప్పటి భీమయ్య పరిస్థితిగురించి వివరంగా చెప్పింది.

అమె చెప్పిందంతా శ్రద్ధగా విన్న శేషయ్య, కాసేపు అలోచించి, “నువ్వేమీ దిగులు పడ

కమ్మా, దైర్యంగావుండు! మీ గ్రహబలంబాగు న్నట్టులేదు. త్వరలోనే అంతా సర్దుకుని, బావ మళ్ళీ మామూలు మనిషి కాగలడనే నమ్మకం నాకుంది,” అని దైర్యం చెప్పి, భూమయ్యను పలకరించి, తనఊరుకు వెళ్ళిపోయాడు.

పక్షం రోజులు గడిచాయోలేదో, ఒకనాటి ఉదయం, మూటాముల్లే సర్దుకుని, ముక్కుచీదేస్తూ పుట్టింటికి చేరుకున్న కూతురు లక్ష్మిని చూసి నివ్వెరపోయింది, భూమయ్య భార్య.

“ఏం జరిగిందే, తల్లీ? ఇట్లా చెప్పాపెట్ట కుండా ఒంటరిగా ఊడిపడ్డావు. మీ ఆయనతో ఏమైనా గొడవ పడ్డావా?” అని అడిగింది భూమయ్యభార్య.

“ఏం చెప్పనమ్మా! మీ అల్లుడికి వ్యాపారంలో తీరని నష్టం వచ్చింది. అప్పులవాళ్ళ బాధకు తట్టుకోలేక బైరాగుల్లో కలిసిపోయాడు. ఇక తిరిగిరానని చీటీ కూడా రాసి పెట్టి మరీ ఇల్లాదిలి వెళ్ళాడు,” అంటూ లక్ష్మి శోకాలు పెట్టసాగింది.

గదిలో వుండి ఇదంతా విన్న భూమయ్య, విసురుగా బయటికి వచ్చి, “నీ మామ, ఆ శేషయ్య ఏం అఘోరిస్తున్నాడు?” అని కోపంగా కూతురును ప్రశ్నించాడు.

“మీకు ముఖం చూపించలేనని దిగులుగా గదిలో ముసుగుతన్ని పడుకున్నాడు, నాన్నో!” అంటూ లక్ష్మి కుమిలి కుమిలి ఏడవసాగింది.

“ఇక ఊరుకో, తల్లీ! ఆ శేషయ్యకొడుకు నన్యాసుల్లోకలిసినా, బైరాగుల్లో చేరిపోయినా, వెదికి మెడపట్టుకు లాక్కొస్తాను. నువ్వే చూద్దువుగాని,” అంటూ భూమయ్య, గదిలో ఒకమూలగా గోడకు ఆనించివున్న చేతికర్ర