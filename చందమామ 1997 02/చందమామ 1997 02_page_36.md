ఊరుకదలనివాడు

చపలపురంలో చలపతి అనే అతడికి బంధుప్రీతి ఎక్కువ. అతడి భార్య అరుణ కూడా ఇంటికొచ్చిన వారిని ఎంతో చక్కగా ఆదరిస్తుంది. ఆదంపతుల గురించి బంధు వుల్లో గొప్పగా చెప్పుకుంటారు.

బంధుప్రీతి మాత్రమే గాక చలపతికి మంచి మాటకారితనం కూడా వున్నది. అత డితో ఎంతసేపు మాట్లాడినా తనవి తీరదని చాలామంది అంటారు.

ఉగ్రనగరంలో ఉమాపతి అనే ఆయన వుంటున్నాడు. అతడు ఆస్తిపరుడే కానీ ఉన్నచోటు నుంచి కదలడు. తన తల్లిని మించిన గొప్ప వ్యక్తికానీ, ఉగ్రనగరానికి మించిన ఊరు కానీ వున్నదంటే ఒప్పుకోడు. ఒకపట్టాన ఏ పిల్లానచ్చక చాలా ఆలస్యంగా పెళ్ళిచేసుకున్నాడు. అతడి భార్య కరుణ అందం, చలాకీతనం, తెలివి, మంచితనం కలబోసిన పిల్ల.

మాసం రోజుల్లోనే కరుణకు, భర్తంటే విసుగు పుట్టింది. అతడికి కొన్ని విషయాలు తెలుసు. అవే అందరికీ చెబుతాడు తప్ప కొత్త విషయాలు నేర్చుకోడు, తెలుసుకోడు. తను చాలా గొప్పవాడిననుకుని, తరచు తననుతనే పాగడుకుంటాడు. ఎదుటివాళ్ళను దేనికీ మెచ్చుకోడు సరికదా, చిన్నబుచ్చు తాడు కూడా!

ఒకసారి ఊరు కదిలితే తప్ప భర్తకు ప్రపంచం తెలియదని కరుణ అనుకున్నది. ఆమెకు చలపతి దూరపు వరుసలో అన్న అవుతాడు. అతడొక్కడే తన భర్తను మార్చ గలడన్నఉద్దేశ్యంతో, ఆమె ఒకరోజున భర్తతో, చపలపురం వెళదామన్నది. అనుకున్నట్టే ఉమాపతి రానన్నాడు.

"చపలపురం, ఉగ్రనగరం కంటే వెయ్యి రెట్లు గొప్పగా వుంటుంది. అక్కడ చలపతి అని, మా పెదనాన్న కొడుకున్నాడు. ప్రపం