కొత్తరకం ఎరువు కారణంగా, ఇక్కడి మామిడి
పళ్ళరుచి వర్ణనాతీతం,” అన్నాడు.

“పశుగ్రాసం ఎరువువల్ల మనుషులకు రాచపుండ్లు బయల్దేరతాయట. మా ఊళ్ళో రసాయనాల ఎరువులు వాడతారు. రుచికి రుచి, ఆరోగ్యానికి ఆరోగ్యం,” అంటూ వెంటనే ఖండించాడు ఉమాపతి.

చలపతి అక్కణ్ణించి అతణ్ణి బట్టల దుకాణానికి తీసుకువెళ్ళాడు. అలయాలు చూపించాడు. ఊళ్ళోని ఎన్నో విశేషాలు చూపించాడు. ఏవీ కూడా ఉమాపతి తిన్నగా చూడలేదు. భార్యకరుణ తనుచూసిన వాటి నన్నింటినీ అదేవనిగా మెచ్చుకుంటే, ఉమాపతిమాత్రం తనఁఁరి వైభవాన్ని పదేపదే తలుచు కుని మురిసిపోయాడు తప్ప, చపలపురంలో దేన్నీకూడా పట్టించుకోలేదు.

అలా వారంరోజులు గడిచాక, ఉమాపతి దంపతులు తిరుగుప్రయాణమయ్యారు. కరుణ, చలపతి దంపతులను ఎంతగానో మెచ్చుకుని, “మీ ఆతిథ్యం రుచికరమైనది. మీ ఆత్మీయత మరిచిపోలేనిది. మీ ఊరొక అద్భుతం. ఇక్కడికి వచ్చినందుకు, నాకెంతో ఎంతో సంతోషంగా పుంది,” అన్నది.

అప్పుడు చలపతి, కొద్దిదూరంలో వున్న ఉమాపతికేసి చిరునవ్వుతో చూస్తూ, “అయితే, ఈ విశేషాలన్నీ నీ భర్తకు చెప్పు. మరొకసారి మాఊరురా! ఈసారి వచ్చినప్పుడు, నీభర్తను కూడా వెంటబెట్టుకునిరా! మరిచిపోకు, సరా!” అన్నాడు.

కరుణ ఆశ్చర్యపడుతూ, “అదేంటన్నయ్యా, అలాగంటావు! ఆయనా నాతోపాటు వచ్చాడు గదా,” అన్నది.

ఈసారి చలపతి పెద్దగా నవ్వి, “నిజం! వచ్చాడంటావా? నామటుకు నాకు, ఆయన ఉగ్రనగరం దాటినట్టు ఒక్కసారికూడా అని పించలేదు,” అన్నాడు వెంటనే.

ఉమాపతి గతుక్కుమన్నాడు. చపల పురంలో ఏంచూసినా, తను ఉగ్రనగరాన్నే తలచుకోవడం వల్ల, ఇక్కడికి వచ్చికూడా రానట్టే అయిందని, అప్పటికి అతడు గ్రహించాడు.

అ తర్వాత నుంచి ఉమాపతి ఎక్కడకు వెళ్ళినా, తనకు తెలిసింది చెప్పడం తగ్గించి, తెలియంది నేర్చుకోవడం అలవాటు చేసు కున్నాడు. భర్తలో వచ్చిన ఈ మంచి మార్పుకు కరుణ సంతోషించింది.