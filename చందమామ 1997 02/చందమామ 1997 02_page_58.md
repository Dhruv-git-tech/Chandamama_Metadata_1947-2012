బుగ్గల భూతమా,దా!చెక్కమ్మ చెల్లి చుక్కమ్మా,
దా!” అని కేకలువేస్తూ, మల్లమ్మ కేసి వేప
మండలు ఝుళిపించాడు.

ఆ మరుక్కణం, తెరిచిఉన్న వాకిలిలోంచి
వెంకటేశం, రెండు చేతుల్లో రెండు చింత
బరికెలు పట్టుకుని, సుడిగాలిలా లోపలికి
జొరబడి, గంతులేస్తూ, “ఒరే, మహంకాళా!
నేను, నువ్వు రమ్మన్నదయ్యాల్లో దేన్నీకాను.
చింతబరికెల శాయమ్మను! చుక్కమ్మ నా
తోబుట్టువు. ఆ రోజది చెరువులో మునిగి
పోతుంటే, నువ్వు కట్టెక్కి వినోదిస్తున్నావట.
ఆ చుక్కమ్మిప్పుడు, నీ పూరిపాకకు నిప్పు
పెట్టడానికి పోయింది. ఈ తెల్లవారు జామున
వేగుచుక్క పాడిచేలోపల, నువ్వు గ్రామం
వదిలి పారిపోకపోయావో, నిన్ను చింతనిప్పు
ల్లోవేసి, వేయించుకు తింటాను!” అన్నాడు.

ఇంతసేపూ వెంకటేశం మాటలను నిలు
వెల్లా కంపించిపోతూ, గుడ్లప్పగించివింటున్న
మహంకాళయ్య కదిలి ద్వారం కేసి పోతూ,
“దణ్ణాలు, దణ్ణాలు శాయమ్మా! క్షమించు!”
అంటూ బయటికి పరిగెత్తబోయాడు.

వెంకటేశం, అతడి దారిని అడ్డగించి,
చింతబరికెలతో నాలుగుబాది వీధిలోకి తరిమే

శాడు. ఆ సమయంలో అక్కడ చేరిన వాళ్ళం
దరూ, “అంతా ఏదో చోద్యంగావుందే!”
అనుకోసాగారు.

అలసిపోయిన వెంకటేశం, ఒక చెంబెడు
మంచినీళ్ళు తాగి, అక్క మంచం పక్కన
కూర్చున్నాడు. అప్పుడు అతడిబావాశ్చర్యంగా,
“ఏరా, వెంకూ! చుక్కమ్మ తోబుట్టువు
శాయమ్మ కూడా దయ్యమయిందా? ఇంతకూ
ఆవిడ నిన్నెందుకు పట్టినట్టూ?” అని
అడిగాడు.

“బావా! నమ్మే మూర్ఖులుంటే చచ్చి
పోయిన వాళ్ళందరూ దయ్యాలే! బండెడు
ఇంటి చాకిరీకి తోడు సరైన తిండిలేక అక్క
జబ్బు పడింది. త్వరగా నీ పెద్ద కొడుక్కు
పెళ్ళి చేసి కోడల్ని తెచ్చుకో. ఆవిడ అక్కకు
ఇంటి పనుల్లో సాయంగా ఉంటుంది. నేను
అక్కను రేపే పట్నం తీసుకుపోతున్నాను.
అక్కడ మంచి వైద్యులున్నారు. ఒక్క నెల
రోజుల్లో అక్కను ఎప్పటి మనిషిలా చేసి
తీసుకువస్తాను,” అన్నాడు.

“అంతా నీఇష్టం, మీఅక్క ఇష్టం!” అంటూ
మల్లమ్మభర్త, ఆప్యాయంగా వెంకటేశం వీపు
తట్టాడు.