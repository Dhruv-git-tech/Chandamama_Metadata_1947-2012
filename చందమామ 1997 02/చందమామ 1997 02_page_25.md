రిగా భాసించే అదృష్టం పట్టి కూడా చేజేతులా జారవిడుచుకున్న, ఒక మందమతి రాకుమారై కథచెబుతాను, శ్రమ తెలియకుండా, విను," అంటూ ఇలా చెప్పసాగాడు:

పగడపురాన్ని జీమూతవర్మ అనే రాజు పాలించేవాడు. అయన మంచి స్ఫురద్రూపి. పట్టపురాణి వసుధాదేవి కూడాఎంతో సౌందర్య వతి. అయితే, వారికి లేకలేక జన్మించిన రాకుమారై మాత్రం, కురూపి.

తమ కుమారై ఇలా అనాకారిగా జన్మించి నందుకు రాజదంపతులు ఎంతగానో కుమిలి పోయారు. అయినా, కాకిపిల్ల కాకికి ముద్ద న్నట్టు, ఆమెకు మణిమంజరి అని నామ కరణం చేసి, అల్లారుముద్దుగా పెంచసాగారు. అయితే, దేవుడు కరుణామయుడనేందుకు నిదర్శనంగా, ఆమెకు తీయని కంతస్వరం

ప్రసాదించాడు. పదిపన్నెండేళ్ళకే ఆమె గాత్ర సంగీతంలో నిష్ణాతురాలైంది. వీణ వాయించడంకూడా నేర్చుకుంది. ఆమె వీణ వాయిస్తూ గానం చేస్తూంటే, వింటున్న పామరులేకాదు, పండితులుకూడా తన్మయత్వంతో మరొక లోకంలో విహరించేవాళ్ళు.

చూస్తూండగానే మణిమంజరి యుక్తవయ స్కురాలయింది. ఇప్పుడు రాజదంపతులకు తమకుమారై వివాహవిషయం ఒక సమస్యగా పరిణమించింది. కురూపి రాకుమారైను, ఏ రాకుమారుడు కోరిపెళ్ళిచేసుకుంటాడు? అని వాళ్ళు మనసులో మధనపడసాగారు.

**ఇలావుండగా** - ఒక పున్నమిరాత్రి మణి మంజరి ఒంటరిగా ఉద్యానవనంలోని అశోక వృక్షంకిందకూర్చుని, వీణ మీటుతూ శ్రావ్యంగా పాడసాగింది. ఆ సమయంలో ఆకాశయానం చేస్తూ అటుగావచ్చిన, వేదచందన అనేగంధ ర్వకన్య ఆ గానానికి పరవశించి, ఉద్యాన వనంలోదిగి, యువరాణిని సమీపించి, “ఆహా! ఏమి గాత్రమాధుర్యం! మా గంధర్వలోకంలో కూడా ఇంత శ్రావ్యంగా పాడగలవాళ్ళులేరు,” అని అభినందించింది.

హాతాత్తుగా తన ఎదుటికి వచ్చిన గంధర్వ కన్యను చూసి నివ్వెరపోయినయువరాణి, తన గానాన్ని అపి, అప్రయత్నంగా లేచి నిలబడి, బంగారపుబొమ్మలా మెరిసిపోతున్న ఆ గంధర్వ కన్య కేసి రెప్పవాల్చకుండా చూడసాగింది.

తనను అబ్బురంగాచూస్తున్న, మణిమంజరి మనసులోని ఆలోచనను పసిగట్టిన వేద చందన, చిరునవ్వు నవ్వి, తన కుడిచేతివేలిన వున్న పగడపు ఉంగరాన్ని, మణిమంజరి వేలికి తొడిగి, “యువరాణీ! ఇది మహిమగల