బేతాళుడు ఈ కథ చెప్పి, “రాజా, కురూపిగా జన్మించిన రాకుమారికి, గంధర్వకన్య ఇచ్చిన మహిమగల ఉంగరం, నిజంగా వరప్రసాదమే గదా! ఆ ఉంగరం సాయంతో తనకునచ్చిన, ఏ రాకుమారుణ్ణో వివాహమాడవచ్చు కదా! అలాచేయక, ఆ అమూల్యమైన ఉంగరాన్ని ఐంద్రజాలికుడికి బహూకరించడం వెర్రితనం కాదా? ఆ క్షణంలో ఆమెకు మతిచాంచల్యం కలిగిందనో, లేక ఇదీఅని చెప్పలేని నైరాశ్యం వల్ల మూర్ఛంగా ప్రవర్తించిదనో అనుకోవల సిందే గదా? ఈ సందేహాలకు సమాధానం తెలిసికూడా చెప్పకపోయావో, నీతల పగిలిపో తుంది,” అన్నాడు.

దానికి విక్రమార్కుడు, “గంధర్వకన్య, యువరాణి మణిమంజరికిచ్చిన ఉంగరం మహిమగలదైనా, ఆ మహిమకు కొన్నిపరిమితులున్నాయని తెలుస్తూనే వున్నది. ఇతరులు చూసి ప్రశంసిస్తున్న రూపం తనది కాదనీ, గంధర్వకన్య నుంచి అరువుతెచ్చుకున్నదనీ, అత్మాభిమాని అయిన యువరాణి ఎన్నటికీ మరిచిపోలేదు. అంతేకాక, ఆ ఉంగరాన్ని ధరించి, ఆమె దైవసన్నిధికి వెళ్ళే అవకాశం లేదు; అప్పుడు ఉంగరం తన మహిమను

కోల్పోయి, తన కురూపిరూపం బయటపడు తుంది. ఇక, వివాహ విషయానికి వస్తే, తన పరిస్థితికీ, ఐంద్రజాలికుడి కుమార్తె పరిస్థితికి తేడా ఏమీ లేదు. నిజజీవితంలో ఆమె నాగ కన్యాకాదు, తను గంధర్వకన్యాకాదు. ఒకటి ఇంద్రజాలం, రెండవది గంధర్వమాయ! ఆమె ఐంద్రజాలికుడి ప్రదర్శనచూశాక వాడు జీవనో పాధికిచేస్తున్న ప్రదర్శనలాంటిదే, భవిష్యత్తులో భర్తను ఎన్నుకునే విషయంలో తను చేయ బోతున్నాననేఊహ, ఆమెను చిత్తక్తోభకుగురి చేసిందన్నది వాస్తవం. మంత్ర తంత్రాల వల్ల, మహిమలవల్ల అరువుతెచ్చుకునే అందం శాశ్వతం కాదనీ, అలాంటివి ఆత్మసంతృప్తినీ, అనందాన్నీ కలిగించలేవనీ గ్రహించడం వల్లనే, ఆమె ఉంగరాన్ని ఐంద్రజాలికుడికి బహుమతిగాఇచ్చి, తనవిజ్ఞతనూ, విశాలహృద యాన్నీ చాటుకున్నది. ఇలాంటిది హృదయ నైర్మల్యంకలవాళ్ళు చేసే పనితప్ప, మంద మతులూ, మూర్థులూ చేసేది కాదు,”అన్నాడు.

రాజుకు ఈ విధంగా మౌనభంగం కలగ గానే, బేతాళుడు శపంతో సహా మాయమై, తిరిగి చెట్టెక్కాడు. – (కల్పితం)

[అధారం: రాఘవరాజు పట్టాభిరామరాజు రచన]