## మనదేశపు ఋషులు:

# వాలభిల్యులు

తపోబలం సాధించడానికి దేహప్రమాణం అవరోధం కాదని నిరూపించిన వాలభిల్యులు సప్తర్పులలో ఒకడైన క్రతువు అనే ముని కుమారులు. అంగుష్ఠప్రమాణ దేహులైన వీరు అరవైవేలమంది. ఈ మునికుమారులు ఒకటిగా చెట్ల కొమ్మలకు తల్లకిందులుగా వేలాడుతూ తపస్సు చేసేవారు!

ఒకప్పుడు కశ్యప ప్రజాపతి యజ్ఞం తల పెట్టాడు. ఆ యజ్ఞానికి మునులు, ఇంద్రాది దేవతలు విచ్చేసి సకల సహాయాలు అంద జేశారు. వాలభిల్యులు కూడా తమ వంతు సాయం చేయాలని యజ్ఞానికి కావలసిన ఎండుపుల్లలు, పువ్వులు సేకరించి తెచ్చారు. బొటన వేలెడంత లేని ఆ మునికుమారులు వాటిని తేవడానికి కూడా కిందా మీదా పడ సాగారు. వారి స్థితినిచూసి ఇంద్రుడు పకపకా సవ్వాడు. ఆ నవ్వు వాలభిల్యులకు వేదన కలిగించింది. వారు ఆగ్రహించి, అహంకారి అయిన ఇంద్రుడకి పోటీగా మరొక ఇంద్రుణ్ణి సృష్టించాలన్న సంకల్పంతో తపస్సుకు ఉప క్రమించారు.

దానిని చూసి ఇంద్రుడు భయపడి, వారి తపస్సును ఆపించమని కశ్యపుణ్ణి ప్రార్థించాడు. కశ్యపుడు కోరగా వాలభిల్యులు తమ సంకల్పాన్ని ఉపసంహరించుకున్నారు. అయినా, వారు అంతవరకు చేసిన తపో ఫలితాన్ని కశ్యప - వినతా తనయుడైన గరుడుడు స్వీకరించాడు.

ఉత్తరోత్తరా అమృతం కోసం గరుడుడు స్వర్గానికి వెళ్ళినప్పుడు అతన్ని అడ్డుకోవడానికి ఇంద్రుడు ప్రయత్నించి ఓడిపోయాడు. ఆవిధంగా ఇంద్రుణ్ణి పదవీచ్యుతుణ్ణి చేయాలన్న తపోసంపన్నులయిన వాలభిల్యుల కోరిక కొంతవరకు నెరవేరింది!

ఒకనాడుగరుడుడు యథాలాపంగా ఒక వృక్షం మీద వాలాడు. ఆ పృక్షం కొమ్మలలో వాలభిల్యులు తల్లకిందులుగా వేలాడుతూ ధ్యానంలో ఉన్నసంగతి అయన గమనించ లేదు. కొమ్మవిరిగింది. అప్పుడు సంగతి గ్రహించి గరుడుడు దానిని నేలమీద పడకుండా, వేళ్ళతో పట్టుకుని అకాశంలో తిరగ సాగాడు. అఖిరికి కశ్యపుడి సలహా ప్రకారం వాలభిల్యులకు ధ్యానభంగం కలగ కుండా ఆ కొమ్మను జాగ్రత్తగా గంధమాదన పర్వతం మీదికి చేర్చాడు!