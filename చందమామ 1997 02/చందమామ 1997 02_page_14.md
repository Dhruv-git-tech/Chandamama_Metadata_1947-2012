# చెల్లనిసరుకు

బలుసులపాలెం కరణంపేరు, బుల్లెయ్య. ఒకనాడు అయన వీధిచావడిలో కూర్చుని, కర్ణీకపులెక్కలు ఏవో సరిచూసుకుంటూండగా, అయనభార్య లలితాంబ వచ్చి, “అమ్మాయికి సీమంతంచేయడానికి సాయంత్రంపాన్నపల్లి లోని మన వియ్యంకుడిగారింటికి వెళ్ళాలి. పేరంటం సందర్భంగా పంచడానికి మిఠా యిలు కావాలని ఉదయం చెప్పాను. ఆ విషయం గుర్తుందా?” అని అడిగింది.

“గుర్తులేకేం! ఇప్పుడే ఆ పని చూస్తాను,” అని భార్యను. లోపలికి పంపి, వీధినపోయే దారిమీద ఒకకన్ను. తనలెక్కల మీద ఒకకన్ను వేసికూర్చున్నాడు బుల్లెయ్య.

ఇంతలో ఆ దారిగా వచ్చాడు సాంబయ్య అనే చిన్నలైతు. బుల్లెయ్య అతణ్ణి పిలిచి, తగ్గుస్వరంలో ఏదోమాట్లాడి పంపాడు. మరి కాసేపటికి అటుగావచ్చిన పేరయ్యనుపిలిచి, అతడితోనూఏదోమాట్లాడిపంపాడు బుల్లెయ్య.

“ఏదో వ్యవహారంలో పడి మిఠాయిల సంగతి మరిచినట్టున్నారే!” అంటూ మళ్ళీ వచ్చింది లలితాంబ.

“లేదు, లేదు. ఆ పనిలోనే ఉన్నాను!” అంటూ బదులిచ్చిన భర్తను అనుమానంగా చూస్తూ, తిరిగిలోపలికి వెళ్ళింది లలితాంబ.

ఆ తర్వాత కొద్దిసేపటికి దారివెంట పోతున్న మరిద్దరిని పిలిచి, ఏదో మాట్లాడి పంపాడు, బుల్లెయ్య.

ఇంటిలోనే వుండి, ఒకకన్ను ఇటువేసి వుంచిన లలితాంబ తిరిగి బయటికి వచ్చి, “దారేపోయేవాళ్ళనుపిలిచి అదీయిదీమాట్లాడు తున్నారు గానీ, మిఠాయిలు తెప్పించమన్న నామాట మాత్రం చెవికెక్కించుకున్నట్టు లేదు!” అన్నది నిష్ణూరంగా.

“చూస్తున్నాపుగా? ఇప్పుడు నేనుమాట్లాడిన వాళ్ళందరూ, మిఠాయిలు కొని తెచ్చేపనిమీద వెళ్ళిన వాళ్ళే!” అన్నాడు బుల్లెయ్య నవ్వుతూ.