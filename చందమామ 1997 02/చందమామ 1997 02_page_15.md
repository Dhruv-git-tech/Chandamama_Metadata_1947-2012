“నేనంత వెర్రిదాన్ని కాదులెండి! మిఠా యిలు తేవడానికయితే మీరింత మందిని ఎందుకు పంపుతారు? ఒక్కరు చాలరా? అందువల్ల, నా ఎదురుగా ఒక మనిషిని పిలిచి, మిఠాయిలు తెమ్మని అతడికి మీరు పురమా యించేదాకా, నేను ఇక్కడనుంచి కదిలేదిలేదు,” అన్నది లలితాంబ గట్టిగా.

“మిఠాయిలు కొనాలని మనమనుకున్నా, అమ్మడానికి ఆ గురువయ్యశెట్టి ఇంకా సిద్ధంగా లేదు,” అన్నాడు బుల్లెయ్య నవ్వుతూ.

“ఇది మరీ చోద్యంగా వుంది! అతగాడు అమ్మేది ఏ ఇల్లో, పాలమోకాదుగదా. దుకాణం తెరిచేదే అమ్మడానికాయె. మరీ ఇంకా సిద్ధం కాకపోవడంఏమిటి? అసలువిషయంఏమిటో చెప్పరాదా?” అన్నది లలితాంబ కోపంగా.

“బావుంది, అలా అడుగు చెబుతాను. నేను నిన్ననే గురవయ్యశెట్టి దుకాణానికి వెళ్ళి మిఠాయిల ధరలు విచారించాను. లడ్డుగాని, మైసూరుపాకులుగాని, మణుగు ఇరవై రూపాయిలకు తగ్గేది లేదన్నాడు. సరుకు నాణ్యంగా, రుచిగావుంది. అతడు ధరతగ్గించేందుకు ఒక ఉపాయం అలోచించాను. దాని ప్రకారం – ఇప్పుడు నేను పంపిన వాళ్ళంతా

శెట్టి దుకాణానికి వెళ్ళి ధరలు విచారించి సరుకు రుచిచూస్తారు. తర్వాత, ‘ఈ మిఠాయికి వాడిన పిండి కల్తీదిలావుంది అనీ, సరుకు నిలవవున్నట్టుంది అనీ, వాడిన నెయ్యిలో ఏదో లోపం వున్నదనీ’ ఇలా రకరకాలుగా వంకలు పెట్టి కొనకుండా వెళ్ళిపోతారు. నలుగురూ ఒకేరకంగా అనేసరికి, గురవయ్యశెట్టికి తన మిఠాయిల్లో నిజంగానే ఏదోలోపం వున్నదని గట్టినమ్మకం కలుగుతుంది. ఆ సరుకును వదిలించుకోవడానికి ధరను సగానికి సగం తగ్గిస్తాడు. గురవయ్య అలా ధరలు తగ్గించి సరుకు అమ్మడానికి సిద్ధపడగానే వాటిని కొని తెమ్మని నేను పంపిన వాళ్ళకు చెప్పాను!” అంటూ బదులిచ్చాడు బుల్లెయ్య.

ఇంతలో చిట్టెయ్య, పెద్ద సంచీనిండుగా మిఠాయిలు నింపుకుని వస్తూనే, “అయ్యా, మీరన్నట్టుగానే గురవయ్యశెట్టి ధరలుసగానికి సగంతగ్గించాడు. ఈ రోజున మణుగుమిఠాయి ధరపదిరూపాయలే!” అన్నాడు పాంగిపోతూ.

తన భర్త కూర్చున్నచోటు నుంచి కదల కుండా, ఇంత తంత్రం నడిపినందుకు, అతడి కేసి అబ్బురంగా చూస్తూ, అలాగే నిలబడి పోయింది లలితాంబ.