తీసుకుని, బాడుగబండిలో వియ్యంకుడి ఊరుకు ప్రయాణమయ్యాడు.

అయన, శేషయ్య ఇంటి గడప ఎక్కు తూనే, శేషయ్యను గట్టిగాకేకవేసిపిలిచి, గది లోంచి బయటకువచ్చిన శేషయ్యను చూస్తూనే చేతికర్రను గడపమీద గట్టిగా తాటించి, “లక్ష్మి చెప్పగా నీ కొడుకు నిర్వాకం విన్నాను. ఇక ఇప్పుడు చేయవలసిందేదో చేయాలి గాని, మునుగు బిగించి పడుకుంటే సరి పోతుందా? పద, ఇద్దరం వెళ్ళి వెతుకుదాం,” అంటూ శేషయ్యను బైలుదేరదీశాడు.

ఇద్దరూ కలిసి ఆ చుట్టువక్కల వున్న ఆశ్రమాలూ, మఠాలూ వెదికి, ఒక మఠందగ్గర బైరాగివేషంలోవున్న లక్ష్మిభర్తను పట్టుకున్నారు.

శేషయ్య, కొడుకుతో ఏదో చెప్పబోయేం తలో, భూమయ్య కల్పించుకుని, “ఏమయ్యా, అల్లుడూ! ఆశ్రమాలూ, మఠాలూ, ఈ బైరాగి వేషాలూ, అంతో ఇంతో దైవభక్తి వున్న వాళ్ళ కోసంగాని – వ్యాపారంలో నిలువునా దివాళా ఎత్తిన వాళ్ళకోసం కాదు. వ్యాపారం అన్న తర్వాత లాభనష్టాలు సహజం, అల్లుడూ! నష్టం వచ్చిందని ఇంటినీ, కట్టుకున్న ఇల్లా లినీ వదిలి పోతారా ఎవరైనా? మళ్ళీ మంచి

ధాన్యంకొని వ్యాపారం ప్రారంభించు. కావల సినపైకం నేను సర్దుతాను; అప్పుగానే అనుకో!” అని అల్లుడికి నచ్చజెప్పి, అతడితో పాటు వియ్యంకుడు శేషయ్యను కూడా తనఇంటికి తీసుకువచ్చాడు.

బైరాగి వేషంలోనే అయినా, తిరిగి వచ్చిన భర్తను చూసి, లక్ష్మి అమితానందం చెందింది. భూమయ్య, అల్లుడికీ, కూతురుకూ కొత్త బట్టలుపెట్టి, శేషయ్య చేతికి పాతికవేలు ఇస్తూ, “బావగారూ! ఈ డబ్బుతో నీకొడు కును మళ్ళీ ధాన్యం వ్యాపారం ప్రారంభించ మను. నువ్వు కూడా ఉట్టినే చేతులు కట్టు కుని ఇంటివాసాలు లెక్కపెట్టకుండా, మా అల్లుడికి వ్యాపారంలో సాయపడుతూండు. అతడికింకా వ్యాపారానుభవం చాలదని, నా నమ్మకం!” అన్నాడు చిన్నగా నవ్వుతూ.

ఈ మాటలకు శేషయ్య కూడా నవ్వుతూ, డబ్బును తిరిగి భూమయ్యచేతిలో పెట్టి, “మా వాడు వ్యాపారంలో నష్టపోయిందేమీ లేదు, బావా! కొడుక్కు బట్టలవ్యాపారం అప్పగిం చాక, ఎప్పుడూ ఇంట దిగులుగా కూర్చునే నీలో మార్పుతెచ్చేందుకు, నేనూ, నా కొడుకూ కలిసి అడిన నాటకమిదంతా!” అన్నాడు.