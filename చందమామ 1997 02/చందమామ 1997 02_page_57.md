“కాళయ్య! ఆదయ్యంతోలు బొమ్మ లాటలో ఆంజనేయస్వామిని చూసికూడా, నా భార్యను వదిలి పోలేదు!” అన్నాడు మల్లమ్మ భర్త దిగులుగా.

“ఈ చిన్న విషయానికి ఆంజనేయులవారి పేరు ఉచ్చరించడం అపచారం!” అంటూ మహంకాళయ్య చెంపలువేసుకుని, “ఆస్వామి, శాకినీ, ఢాకినీ పిశాచాలమీద తనబలం ప్రయో గిస్తాడుగాని, ఊరిదయ్యం చుక్కమ్మ లాంటి దానిమీద మెరుపులాంటి తనవాలాన్ని ఝుళి పిస్తాడా? అజ్ఞానం అంటే ఇదే!” అంటూ సంచీ ఒకటి భుజానికి తగిలించుకుని వాళ్ళవెనక బయలుదేరాడు.

అతడు ఇంట్లో ప్రవేశిస్తూనే పెద్దగా ఏవో మంత్రాలుచదివి, సంచీలోంచి పసుపు కుంకుమలూ, నిమ్మకాయలూ తీశాడు.

తర్వాత పసుపుకుంకుమలతో నేలమీద ముగ్గువేసి, దానిమీద పెట్టిన పీటపైన మల్లమ్మను కూర్చోబెట్టాడు. ఈ పని పూర్తయ్యక వినీ వినబడ కుండా ఏవో మంత్రాలు చదువుతూ, నిమ్మకాయలు కోసి మల్లమ్మ తలమీదుగా అటూ ఇటూవిసిరి, వేపమండలు తీసుకుని మల్లమ్మ తలమీదా, వీపుమీదా కొట్టసాగాడు.

ఆ సమయంలో, పట్నంలో చదువుకుంటున్న మల్లమ్మ తమ్ముడు వెంకటేశం, అక్కకు ఒంట్లో బాగాలేదని చూడవచ్చాడు. అతడు జరుగుతున్న ఘోరంచూసి, మహంకాళయ్యను “కొట్టకు, ఇక అగు!” అంటూ గద్దించాడు.

మహంకాళయ్య వేపమండల్ని జారవిడిచి, వెంకటేశం కేసి చురచుర చూస్తూ, “బస్తీ చదువులు కుర్రవాళ్ళను పాడు చేస్తాయన డానికి, ఇతడే సాక్ష్యం! సరే, రేపు ఈ వేళకే వస్తాను,” అని క్షణం అగి, మల్లమ్మ భర్తతో, “రేపు పాద్దున స్వయంపాకం పంపేటప్పుడు ఐదురూపాయలతో పాటు ఎక్కడా తెల్లఈక అంటూ లేని నల్లకోడిపెట్టను పంపడం మరవకు,” అని సంచీ భుజాన వేసుకుని వెళ్ళి పోయాడు.

ఆ పగలంతా వెంకటేశం, తన బావనడిగి జరిగిందంతా తెలుసుకున్నాడు. ఇరుగు పారుగులు అతడికి చెరువులో బలవన్నరణం చెందిన చుక్కమ్మ దయ్యమైందని చెప్పారు.

ఆ రాత్రి మహంకాళయ్య చాలా పెద్దవేప మండలు తీసుకుని వచ్చాడు. వస్తూనే సంచీలోని సరంజామా అంతా నేలమీద పరచి, పెద్దగొంతుతో, “దారినపొయే దానక్కడయ్యమా, దా! మసిబూసుకున్న మరిడమ్మా దా! బూడిద