ఒక అడవిలో ఒక ముని తపస్సు చెను కుంటూ ఉండేవాడు. కట్టెలు కొట్టుకోవ టానికి అడవికి వచ్చేవాళ్ళు అతని ముందు పళ్ళు, ఫలాలూ పెట్టి వెళ్ళిపోయేవాళ్ళు. ఆ ముని కళ్ళు తెరిచినప్పుడు ఎదురుగా ఏమైనా కనిపిస్తే తినేవాడు, లేనిపక్షంలో అడవిజంతువులు వాటిని తినేవి.

ఒక నాడు ఒక మనిషి టెంకాయల మూటతో అడవి మార్గంగా వెళుతూ, మునిని చూసి, నాలుగు టెంకాయలను ముని ముందు ఉంచి వెళ్ళిపోయాడు. కోంత సేపైన తరవాత ముని కళ్ళు తెరిచి టెంకాయలను చూసి, వాటిని పగలగొట్టే ఆలోచనలో ఉండగా ఒక కట్టెలుకొట్టేవాడు ఆయనను సమీపించి, తన గొడ్డలితో ఒక టెంకాయను కొట్టి మునికి ఇచ్చాడు. ముని ఆ టెంకాయలోని నీరు తాగి, కొబ్బరి తింటూండగా కట్టెలుకొట్టేవాడు మరొక

టెంకాయ కొట్టబోయాడు. ముని వాణ్ణి వారించి, “వీటిని నువు తీసుకుపో. వాటిని కొట్టేటప్పుడు నువు ఏ కోరిక కోరుతావో అది సిద్ధిస్తుంది. నీ సంగతి నాకు బాగా తెలుసు,” అన్నాడు.

కట్టెలుకొట్టేవాడు మునికి నమస్కారం చేసి, తన కట్టెలమోపుతోబాటు ముని ఇచ్చిన మూడు టెంకాయలనూ తీసుకుని ఇంటికి వెళ్ళాడు.

ఆ మనిషి పేరు గంగులు. అతను కట్టెలు అమ్మినదానిలో సగం ఖర్చుచేసి, కాలు భాగం దానంచేసి, మిగిలిన కాలు భాగం వెనకవేసుకునేవాడు. తన దగ్గిర ఎంత డబ్బుపోగయినా కట్టెలుకొట్టటం మానరాదని ప్రతిజ్ఞ చేసుకున్నాడు. తక్కువ డబ్బులు దొరికిననాడు దానంచేసే మొత్తం తగ్గిందని విచారించేవాడు కాని, తన ఖర్చుకు తగ్గిందని దిగులుపడేవాడు కాడు.