తున్నంత కాలమూ వీళ్ళు నీకు బ్రహ్మరధం
పడతారు. ఆ తరవాత నిన్ను జీవచ్చవంగా
చూస్తారు. కావలిస్తే ఈ మాట రుజువు
చేస్తాను," ఆన్నాడు బైరాగి.

అందుకు వైశ్యుడు కూడా ఒప్పుకున్నాక,
బైరాగి ఒక ఉపాయం చెప్పి వెళ్లిపోయాడు.

తరవాత కొద్ది రోజులకు ఒకనాటి రాత్రి
నవకుబేరుడు తన కేదో రోగం సంప్రాప్త
మైనట్టు నటించాడు. ఆయన తన భార్యతో,
“నాకు చావు దగ్గిర పడింది. ఇన్నాళ్ళు
బతికాను గాని ఒక్క పుణ్యకార్యం చెయ్య
టానికి కూడా నాకు వ్యవధి చిక్కలేదు.
ఈ చావు ఇంకొక్క ఏడాది ఆగి వస్తే ఎంతో

బాగుండేది," అంటూ ఉన్నపాళంగా బిర్ర
బిగుసుకు పోయాడు.

నవకుబేరుడి భార్య కంగారుపడి
వైద్యుణ్ణి పిలిపించింది. వైద్యుడు వచ్చి
పరీక్ష చేసి, రోగం అంతు చిక్కక, తాను
చేసేదేమీ లేదని చెప్పి వెళ్లిపోయాడు.
నవకుబేరుడు బైరాగి చెప్పిన విధంగా ఊపిరి
బిగబట్టి ప్రాణం పోయినట్టు నటించాడు.

ఆతని మీద పడి తింటున్నవారు దాదాపు
రెండు వందలమంది ఉన్నారు. వాళ్ళంతా
నవకుబేరుడి చుట్టూ చేరి శోకాలు పెట్ట
సాగారు. కొందరు శ్మశాన వైరాగ్యం చెప్పి,
ఎంత వారికీ చావు తప్పదన్నారు.