ఫలించిన కల

ఒక రాజుగారు తన నగరంలోని పెద్ద కమసాలిని పిలిపించి, ఆతనికి కొంత బంగారమూ, రెండు వజ్రాలూ ఇచ్చి, వాటితో రెండు ఉంగరాలు చేయమని ఆజ్ఞా పించాడు.

కమసాలిపెద్ద తన దుకాణానికి వచ్చి, తనకించ పని నేర్చుకునే రాఘవుడనే కుర్ర వాడితో, "ఒరే, రాజుగారు ఉంగరాలు చెయ్యమన్నారు. నేను ఇంటికి పోయి, భోజనంచేసి వచ్చి, పని ప్రారంభిస్తాను. అంతదాకా నువు ఈ బంగారాన్నీ, రాళ్ళనూ జాగ్రత్తగా చూస్తూఉండు!" అని వెళ్ళి పోయాడు. యజమాని వెళ్ళిన కాస్సేపటికి రాఘవుడికి నిద్రముంచుకు వచ్చింది. వాడు తన ముందున్న బల్ల మీద తల ఆనించి నిద్రలో పడిపోయాడు.

అదేసమయంలో రాజుగారు మారు వేషంలో నగరం చుట్టబెడుతూ పెద్ద కమ

సాలి అంగడిలో పని కుర్రవాడు నిద్ర పోతూండటం గమనించి, అంగడిలోకి వచ్చి, రాఘవుడి వీపుమీద గట్టిగా చరిచి, బయటికి పచ్చేశాడు.

"ఎవడురా నువు? బంగారమంటి కల కాస్తా పాడుచేశావు?" అంటూ రాఘవుడు నిద్రలేచాడు.

వాడన్నమాటలు రాజు విన్నాడు, ఆయన తన భవనానికి తిరిగి వెళ్ళి, పెద్ద కమసాలి వద్ద పనినేర్చుకునే కుర్రవాడిని పట్టుకు రమ్మని తన భటులను పంపాడు. ఆయనకు ఆ కుర్రవాడి కల గురించి తెలుసుకోవాలనిపించింది.

రాఘవుడు రాజు ఎదట నిలబడ్డాడు.

"ఒరే, నీకు దుకాణంలో వచ్చిన కల ఏమిటి?" అని రాజు వాణ్ణి ఆడిగాడు.

"ఆ కల నిజమైతే తప్ప చెప్పటానికి వీల్లెదు, మహారాజా!" అన్నాడు రాఘవుడు.