తారానాథుడు తన డబ్బును పాదుపుగా వాడుకుంటూ, ఏ లోటూలేకుండా సుఖ జీవనం చేస్తూ వచ్చాడు. కాని సోమనాథుడు హెచ్చుకాలం రాజధానీనగరంలోనే గడు పుతూ, తాగుడూ, జూదమూ అలవాటు చేసుకుని, త్వరలోనే తనకున్నదంతా తగ లేసి, కట్టుగుడ్డలతో మిగిలాడు.

ఒక రోజు సాయంత్రం తన ఇంటికి వచ్చిన సోమనాథుణ్ణి చూసేసరికి తారా నాథుడికి కళ్ళ నీళ్ళ పర్యంతమయింది. సోమనాథుడు వాడిన ముఖంతో, జుట్టురేగి, కట్టినబట్టలు మట్టి కొట్టు కుని, దరిద్ర దేవతలాగా ఉన్నాడు.

“ఏమిటి సోమనాథా ? ఇలాటి దుస్థితి నీ కెలా వచ్చింది?” అంటూ తారానాథుడు అతనికి కొత్తబట్ట లిచ్చి, చక్కగా భోజనం పెట్టి, ఆ రాత్రి అతను సుఖంగా నిద్ర పోవటానికి సౌకర్యం కలిగించాడు.

అయితే సోమనాథుడికి ఆ రాత్రి నిద్ర పట్టలేదు. తన మిత్రుడు చూపిన ఆదరానికి అతను సంతోషించక పోగా ఈర్ష్య పడ్డాడు. తనతో సమంగా డబ్బు పంచుకున్న తారా నాథుడు మహారాజుగా జీవించట మేమిటి ? తాను తిండికి, బట్టకూ కూడా లేనివాడు కావటమేమిటి ?

పచ్చి తాగుబోతుగా తయారైన సోమ నాథుడికి, ఈ సంగతి తలుచుకున్న కొద్దీ తారానాథుడి పైన పట్టరాని ద్వేషం కలిగింది. ఒక రాత్రివేళ అతను తన మంచం మీది నుంచి లేచి, మూలనున్న కర్ర తీసుకుని, నిద్రపోతున్న తారానాథుణ్ణి స్పృహతప్పి పోయేటట్టు కనికొద్దీ కొట్టి. అప్పటి కప్పడే రాజధానికి బయలుదేరి పోయాడు.

మర్మాడు అతను రాజుగారి న్యాయసభకు వెళ్ళి, ‘‘మహారాజా, మా గ్రామంలో తారా నాథుడని నా బాల్యమిత్రు డొకడున్నాడు. నేను దేశాంతరాలకు వెళ్ళి, వర్తకం చేసి