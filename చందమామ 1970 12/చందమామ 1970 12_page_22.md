యుక్తిపరుడు

పూర్వం విదర్భదేశాన్ని శక్తిమంతుడు అనే రాజు పరిపాలిస్తూండేవాడు. కళింగ రాజయిన శూరసేనుడికి విదర్భరాజ్యాన్ని కబళించాలని బుద్ధిపుట్టింది. విదర్భ వార్తలు ఎప్పటికప్పుడు అందజేయటానికి అనేక మంది చారులను నియోగించాడు.

ఈ సంగతి శక్తిమంతుడికి తెలిసింది. శూరసేనుడి చారులు కొందరు పట్టుబడ్డారు. మిగతా చారులకు హెచ్చరికగా ఉండ గలందులకు శక్తిమంతుడు పట్టుబడిన చారులను తీవ్రంగా శిక్షించాడు.

అయితే శక్తిమంతుడి దివాణంలోనే శూర సేనుడి చారులు తయారయారు. అంతఃపురంలో జరిగేవి కూడా శూరసేనుడికి తెలిసి పోతున్నాయి. ఈ సంగతి శక్తి మంతుడు గ్రహించాడు. ఆయన అంత రంగికులుగా మసలేవారిలోనే ఆయనకు ద్రోహం తలపెట్టి, శూరసేనుడి చారులుగా

పని చేస్తున్న వాళ్ళున్నారని శక్తిమంతుడు రూఢి చేసుకున్నాడు.

ఈ ద్రోహులను పట్టివేయాలి. కాని తన పరివారంలో ద్రోహులెవరో, నమ్మదగిన వాళ్ళెవరో తెలుసుకోవటం శక్తిమంతుడికి చాలా కష్టమయింది. అందరూ నమ్మదగిన వారిలాగానే, రాజభక్తులలాగానే పైకి కనబడుతున్నారు.

వారి అసలు రూపాలు తెలుసుకునే టందుకు బుద్ధిమతి అనేవాణ్ణి నియో గించాడు. ఈ బుద్ధిమతి అనేవాడు మంచి తెలివితేటలు గలవాడు. రాజుకున్న రహస్య సలహాదారులలో ముఖ్యుడు. అదీగాక, అతను ఇంతకుమునుపు కొందరు శూర సేనుడి చారులను బయట పెట్టటానికి సహాయ పడినవాడు. అంతఃపురంలోనే శత్రువుల చారులున్నట్టు మొదట ఆధారాలు సంపాదించినవాడూ అతనే.