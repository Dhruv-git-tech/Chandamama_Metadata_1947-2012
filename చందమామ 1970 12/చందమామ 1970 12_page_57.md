# మాట్లాడేపండు

ఒక రాజుగారి వద్ద లెక్కలేనన్ని ఆవులు ఉండేవి. రోజూ పశువులకాపర్లు ఆవులను కొండ ప్రాంతంలో వుస్న పచ్చికబీళ్ళకు తోలుకొని వెళ్ళేవారు. కాని సాయంత్రం ఇంటికి తిరిగి వచ్చేసరికి వాటి సంఖ్య తగ్గి ఉండేది. రాజుగారు ఎంత గట్టి కాపలాలు ఉంచినా ఆవులు మాయమవడం మాత్రం మాన లేదు. మాయమవుతున్న ఆవుల ఆచూకీ తెలుసుకుని రమ్మని రాజుగారు తన ముగ్గురు కొడుకులనూ పంపాడు.

రాజకుమారులు ఒక రోజల్లా ప్రయాణం ఒక అరణ్యం చేరుకున్నారు. అక్కడ వాళ్లకు ఒక వికారాకారం గల స్త్రీ ఎదురుపడి, “నాయనలారా, ఎక్కడికి వెళుతున్నారు?” అని అడిగింది.

అందుకు రాజకుమారులు వినుక్కుని, “మేము ఎక్కడికి వెళితే నీ కేం? నీదారిన నువు వెళ్ళు!” అన్నారు.

ఆ స్త్రీ ఏదో గొణుక్కుంటూ వెళ్ళి పోయింది. రాజకుమారులు ముందుకు నడిచి, చీకటి పడేవేళకు ఒక కోటను చేరు కున్నారు. కోట లోపల తమ ఆవులన్నీ కట్టి వేసి ఉండటం వారికి కనిపించింది. ఇంకా లోపలికి పోగా, నిద్రపోతున్న అతిముసలి రాక్షసి కనిపించింది. వారి అలికిడికి ఆ రాక్షసి మేలుకున్నది.

రాజకుమారులు ధైర్యంచేసి, “అవ్వా, మా కేదన్నా పని ఇచ్చించు. ఇక్కడే ఉంటాం,” అన్నారు.

వాళ్ళు ఆవుల కోసమే వచ్చారని రాక్షసి గ్రహించింది. అది చాలా జిత్తులమారిది. తన ఒంట్లో శక్తి ఉడిగిపోయాక తసి మాయో పాయాల చేతనే తన శత్రువులను చంపుతూ వస్తున్నది. అది రాజకుమారులను కూడా అలాగే చంప నిశ్చయించుకుని, “సరే, అబ్బాయిలూ! ఆ ఆవులను పాలుపిండే వేళ