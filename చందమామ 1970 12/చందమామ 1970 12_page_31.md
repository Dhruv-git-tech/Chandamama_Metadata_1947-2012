“ కాలు తెగిపోయి చాలా సేపయింది.
మనిషి చావకుండా కాపాడండి, చాలు.
రాజుగారు చాలా సంతోషిస్తారు,” అన్నాడు
జీవదత్తుడు.

“నా చేతుల్లో యింతవరకూ ఎవరూ చావలేదు. నా సొంతాన యీ నాటివరకూ ఎవరికీ వైద్యం చేసింది కూడా లేదను కోండి!” అంటూ యువవైద్యుడు, ప్రతాప చంద్రుడి కాలికి కట్టి వున్న వస్త్రం ముక్కను విప్పి, గాయానికి మందులు పూసి, తిరిగి కట్టుకట్టేశాడు.

యువవైద్యుడు యీ విధంగా తన పని
పూర్తి చేసుకుని బయిటికిపోయిన పావు గంట

కల్లా రాజు పద్మసేనుడూ, మంత్రి సోమ దేవుడూ అతిథి గృహం దగ్గిరకు వచ్చి, బయట నిలబడి, కాపలావాడి చేత ఖడ్గ జీవ దత్తులకు కబురు చేశారు. వాళ్ళిద్దరూ బయిటికి వచ్చి, రాజునూ, మంత్రినీ చూసి ఎక్కడలేని ఆశ్చర్యం పొందారు.

వాళ్ళ ఆశ్చర్యాన్ని గమనించిన మంత్రి చిన్న గెంతుతో, “మాకు ఈ జరిగి పోయిన దుర్జటన సంగతి ఎలా తెలిసిందనా మీ ఆశ్చర్యం? గోడలకు చెవు లుంటాయి; కాపలావాళ్ళు కూడా వుంటారు! సరే, యింతకూ ఆ ప్రతాపచంద్రుడు బతుకు తాడా? అతణ్ణి ఏం చేయదలిచారు?” అని అడిగాడు.

రాజు, ఖడ్గ జీవదత్తుల ముఖాల కేసి తీవ్రంగా చూస్తూ పూరుకున్నాడు. ఆయనకు యీ ప్రతాపచంద్రుడి కారణంగా మహేంద్ర నగర రాజుతో యుద్ధంలాటిది రావచ్చన్న అనుమానం పట్టుకున్నది. ఈ పరిణామానికి కారకులు ఖడ్గ జీవదత్తులే అని ఆయన కు అనిపించింది.

జీవదత్తుడు రాజు మౌనానికి కారణం గ్రహించి, జరిగినదంతా ఆయనకు నివేదించి, “మహారాజా! మేము ఆత్మరక్షణకు మాత్రమే యిలా చేయవలసి వచ్చింది.

చంద్రమామ