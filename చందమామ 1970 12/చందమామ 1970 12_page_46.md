కుని పాలాల మీదికి బయలుదేరాడు. వాళ్లు, రంగయ్యకు భూస్వామి ఇచ్చిన బంజరు భూమిని చేరగానే, సన్యాసి ఒక చోట పెద్ద గిరి గీసి, అక్కడ నిలువు లోతు తవ్వితే అంతులేని బంగారం దొరుకుతుందని అతడికి చెప్పాడు.

ఆ సన్యాసి భూస్వామితో, "నేను తెల్ల వారుతూనే కాశీకి వెళ్ళిపోతున్నాను. మళ్ళీ ఇటుగా వచ్చే లోపుగా ఈ నిధితో ఒక శివాలయం కట్టించాలి!" అని చెప్పి భూస్వామిని పంపేసి, తన శిఘ్యులతో సహా అప్పుడే వెళ్ళిపోయాడు.

భూస్వామి తెల్లవారగానే రంగయ్యను పిలిపించి, "రంగయ్యా, నేను నీ కిచ్చిన బంజరు నాలుగెకరాలూ నాకే తిరిగి ఇచ్చెయి్య. నువు పెద్ద వాడివి, ఆ బంజరు సాగు చెయ్యలేవు. నువు అడిగినట్టు నీకు నాలుగెకరాలు మామిడి తోటే ఇస్తాను, తీసుకో," అన్నాడు.

రంగయ్య తల అడ్డంగా తిప్ప, "వద్దు లెండి. నాకా బంజరే ఉండ నియ్యండి. మీరు నలభై ఎకరాల మామిడి తోట ఇచ్చినా నాకు వద్దు. దాన్ని మీరే ఉంచుకోండి," అన్నాడు.

భూస్వామి మధనపడిపోతూ, రంగయ్యతో బేరానికి దిగి, పది ఎకరాల మామిడి తోట యిస్తా సన్నాడు. తరవాత దాన్ని ఇరవై ఎకరాలు చేశాడు. చివరకు, రంగయ్య ఆ బంజరు పాలం వదులుకుంటే నలభై ఎకరాల మామిడి తోటా ఇచ్చేస్తాసన్నాడు. అప్పుడు రంగయ్య దిగి వచ్చి, మామిడి తోటంతా తన పేర రాయించుకుని ఇంటికి వెళ్ళిపోయాడు.

భూస్వామి బంగారం గురించి కలలు కంటూ, సన్యాసి గిరి గీసిన చోట తవ్వించ నారంభించాడు. ఎంత లోతు తవ్వినా అక్కడ బంగారం ఏమీ దొరకలేదు భూస్వామికి.