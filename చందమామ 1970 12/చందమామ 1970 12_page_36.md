ధనం సంపాదించుకుని తిరిగి వచ్చేసరికి అతను నా ఇల్లు అక్రమించుకున్నాడు; బాల్యస్నేహితుడు గదా అని మంచిగా నా యిల్లు ఖాళీ చేసి అయ్యమంటే నన్ను పట్టుకుని చావగొట్టాడు. తమరు నా దుస్థితి గమనించి నాకు న్యాయం జరిగేటట్టు అను గ్రహించాలి,” అన్నాడు.

రాజు తన భటులను గ్రామానికి పంపి తారానాథుణ్ణ రప్పించాడు. సోమ నాథుడు కిందటి రాత్రి కొట్టిన దెబ్బ లతో సగం చచ్చి ఉన్న తారానాథుడు భటుల సహాయంతో రాజుగారి కెదురుగా నిలబడ్డాడు.

“నువు ఉంటున్న ఇల్లు సోమ నాథుడిదిట. ఆ మాట నిజమేనా ?” అని రాజు తారానాథుణ్ణ అడిగాడు.

తారానాథుడు సోమనాథుడి కేసి చూసి, సంగతి గ్రహించి, “నిజమే, మహారాజా! ఆ ఇల్లు సోమనాథుడిదే!” అన్నాడు.

“ఆ ఇల్లు ఖాళీ చెయ్యమంటే, నువు సోమనాథుణ్ణ కొట్టినమాట నిజమేనా?” అని రాజు మళ్ళీ అడిగాడు.

తన మీద ఇలాటి ఫిర్యాదు చేసిన సోమ నాథుడి మనస్థితికి జాలిపడి తారానాథుడు, “నిజమే, మహారాజా!” అని తలవంచు కున్నాడు.