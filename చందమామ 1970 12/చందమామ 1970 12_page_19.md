# అమాయకురాలు

ఒక ఊరిలో ఒక శిల్పి ఉండేవాడు. అతనికి ఇద్దరు కొడుకులు. వారికి పెళ్ళిళ్ళు అయి భార్యలు కాపరానికి వచ్చారు. శిల్పి భార్యకు చిన్న కోడలైన కనకమ్మ అంటే ఎక్కువ ఇష్టంగా ఉండేది. కనకమ్మ కూడా అత్తగారంటే ఎంతో ప్రేమాభిమానాలూ, భయభక్తులూ కలిగి ఉండేది. పెద్ద కోడలు శారద అత్తగారంటే నిర్లక్ష్యంగా ఉండేది.

కొంత కాలానికి శిల్పి భార్య చని పోయింది. శిల్పి ఆమె విగ్రహం నిలువెత్తుది తయారుచేసి ఇంట్లో ఒక పక్క పెట్టాడు. మరి కొంత కాలం గడిచాక శిల్పి కూడా కన్నుమూశాడు.

అత్తమామ లిద్దరూ పోయేసరికి, ఇంటి పెత్తనం దగ్గిర తోడికోడళ్ళిద్దరి మధ్యా చిన్న చిన్న ఘర్షణలు బయలుదేరాయి. ఈ ఘర్షణలు లేకుండా చేసుకోవటానికి అన్నదమ్ము లిద్దరూ కూడబలుక్కుని, ఇంటిని రెండు

భాగాలుగా విభజించుకుని, నివసించ సాగారు. రెండు భాగాలకూ మధ్యగా ఉన్న గదిలో శిల్పి భార్య విగ్రహం పెట్టారు.

ఆ విగ్రహం గురించి అన్నదమ్ము లేమీ పట్టించుకోలేదు. పెద్దకోడలు శారద కూడా విగ్రహం ఉన్న గదిలోకి అడుగు పెట్టక, తమ వేపు తలుపు బంధించి పెట్టింది. కాని కనకమ్మ అత్తగారు పోయిన దగ్గిరనుంచి ఆ విగ్రహాన్నే అత్తగారులా చూసుకుంటూ, విగ్రహానికి నమస్కరించి, పూలు పెట్టి, “ఆశీర్వదించండి, అత్తయ్యా!” అని దణ్ణం పెట్టుకునేది; తాను ఏమి చెయ్యి, దలుచుకున్నా విగ్రహానికి చెప్పి చేసేది; “ఇవాళ మీ కిష్టమైన కూర చేస్తున్నాను!” అని చెప్పేది. ఆమె చాలా అమాయకురాలు.

ఆమె అమాయికత్వం ఎంత దాకాపోయిందంటే, ఒకనాడు ఆమె తన అత్తగారికి ఇష్టమైన వంటకాలు తయారుచేసి, విగ్రహం