తీసుకుపోయేందుకు మాకు ఒక బండీ, అనుమతి పత్రం యిప్పించండి, చాలు. తక్కిన పనులన్నీ అరణ్యంలో మేం పూర్తి చేస్తాం," అన్నాడు జీవదత్తుడు.

పద్మ సేన రాజు, మంత్రీ కొంచెం దూరంగా పోయి కొద్దిసేపు ఏదో మాట్టాడు తుని తిరిగి ఖడ్గజీవదత్తుల దగ్గిరకు వచ్చారు. వాళ్ళిద్దరికీ జీవదత్తుడు చెప్పిన ఉపాయం దివ్యంగా కనిపించింది.

"సరే, మీరు కోరినట్టే వేగవంతమైన రెండెద్దులను పూన్చిన బండీ యిప్పిస్తాను. శవాన్నీ, ఆ ప్రతాపణ్ణీ దాంట్లో వేసుకుని సూర్యోదయం లోపల నగరం దాటి అరణ్యం చేరండి," అన్నాడు రాజు.

రాజుగారి అజ్ఞ కాగానే కాపలావాడు రెండెడ్డను కట్టిన ఒండీ ఒక దాన్ని, వెనకా ముందు తెరలు కట్టి తీసుకుపచ్చాడు. నగర ద్వారాన్ని కాపలా కాసేవాళ్ళకు ఎడ్లబండిని బయిటికి వదలవలసిందిగా సోమదేవుడు పత్రం రాసి, దానిమీద తన సొంత ముద్ర వేసి జీవదత్తుడికి యిచ్చాడు.

ఖడ్గ, జీవదత్తులు మహేంద్రనగర మంత్రి కొడుకు శవాన్నీ, సొమ్మసిల్లి పడివున్న ప్రతాపచంద్రుణ్ణీ బండిలో వేసుకుని, దాని గూడుకు వెనకా ముందూ తెరలు అడ్డం కట్టి, బండి తోలుకుంటూ పోయి నగర ద్వార రక్షకులకు మంత్రిగారి అజ్ఞాపత్రం చూపారు. ద్వారరక్తకులు మారుమాటాడకుండా ఒండిని బయిటికి పోనిచ్చారు.

నగరం వదులుతూనే ఖడ్గ జీవదత్తులు ఎడ్లను గట్టిగా ఆదిలించి, అరణ్యంలో తమకు తెలిసిన పశువుల కాపరి వృద్ధుడున్న గుడిశె కేసి వేగంగా బయలుదేరారు. అదే సమయంలో ప్రాణాలతో బతికి బయటపడిన ప్రతాపచంద్రుడి మిత్రుడు, జరిగిన సంగతి తమ రాజుకు చెప్పేందుకు గుర్రం మీద శరవేగంతో మహేంద్రనగరం దిక్కుకేసి బయలుదేరాడు.
—(ఇంకా వుంది)