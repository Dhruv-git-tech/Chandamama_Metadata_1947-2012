గలిగితే నీకు నిశ్చయంగా అర్ధరాజ్యం ఇస్తాను. ప్రయత్నించి చూడు. సఫలమైతే ప్రజలు సుఖపడతారు," అన్నాడు.

రాజభటులు లావణ్యను కొండమీదికి తీసుకు వెళ్ళారు. ఆమె చెయ్యి తగలగానే కొండరాయి కదిలీ కిందికి దొర్లిపోయింది. దానివెంబడే నీరు బయలుదేరి, కొండ దిగివచ్చి చెరువులను నింపేసింది.

ఆన్నప్రకారం రాజు లావణ్యను అర్థ రాజ్యానికి రాణిగా పట్టాభిషేకం చేశాడు. ఆమె సమస్త రాజలాంఛనాలతోనూ తన రాజ్యభాగాన్ని పాలించుకోసాగింది.

ఇది జరిగిన కొద్దిరోజులకు ఆనందుడు చినిగిన బట్టలతో, దుమ్ముకొట్టుకుని, బికారి రూపంలో, తన భార్య రాజ్యం చేస్తున్న నగరానికి వచ్చి, వీధిన నడవసాగాడు. అంతలో రాణిగారు రథంలో ఆ వీధిన రావటం తటస్థించింది. రథంలోనుంచి రాణి గారి పాదరకు కిందపడిపోయింది. వెంటనే

ఆనందుడు దాన్ని తీసుకుని, రథం వెంబడి పరిగెత్తి, "అమ్మా, మీ పాదరక్ష కింద పడిపోయింది!" అంటూ ఆ పాదరక్షను ఆమె పాదంవద్ద ఉంచాడు.

లావణ్యను ఆనందుడు గుర్తించలేదు గాని, ఆమె తన భర్తను గుర్తించి, తన భర్త తనను ఈ విధంగా పలకరించినందుకు ఆశ్చర్యమూ, ఆనందమూ పొందింది. ఆమె రథం ఆపించి అతనిని కూడా ఎక్కించుకుని రాజభవనానికి తీసుకుపోయింది.

తనను వెంటతెచ్చేనది రాణీ లావణ్య అని తెలిసి ఆనందుడి సంతోషానికి మేరలేదు. అతను తన ప్రతాన్ని నిలబెట్టుకున్నందుననే ఆమె రాణి కాగలిగింది. ఇప్పుడతను అసలు సంగతి అంతా ఆమెకు చెప్పి. ఆమె కుండిన అనుమానాలన్నీ పోగొట్టాడు. మర్నాడే ఆనందుడు రాజుగా ప్రజలకు పరిచయం చేయబడి, తన భార్యతో చాలాకాలం సుఖంగా రాజ్యంచేశాడు.