ఇన్నాళ్ళుగా నువు అమ్మకు అన్నం పెడు
తున్నావు గాని ఆమె ఏ రూపంలో వచ్చి
భోంచేస్తున్నదీ నువు చూడనే లేదు. రేపు
అన్నం పెట్టి, తలుపు సందులో నుంచి
చూడు," అన్నాడు.

“అలా చూస్తే, అత్తయ్య సిగ్గు పడతా
రేమో ?” అన్నది కనకమ్మ.

“నువు చూస్తున్నట్టు ఆవిడకు ఎలా తెలుస్తుంది?” అన్నాడు భర్త.

కనకమ్మ తృప్తి పడి, మర్నాడు అత్తగారి
విగ్రహం ముందు విస్తరి వేసి వడ్డించి,
తలుపులో ఉన్న సందు గుండా లోపలికి
చూసింది. ఆమెకు శారద కనబడింది.

కనకమ్మ ఆశ్చర్యపోయింది. తన అత్త
గారు తాను పెట్టిన భోజనాన్ని తన తోడికోడలి
రూపంలో పచ్చి భోజనం చేసి ఇద్దరు
కోడళ్ళకూ న్యాయం చేస్తున్నదన్నమాట!
ఆవిడ ఇంటి పెద్దకోడలి రూపంలో రావటం
కనకమ్మకు చాలా ఉచితంగా తోచింది.

ఆమె శారద వద్దకు వెళ్ళి, “అక్కా,
నువ్వెంత అదృష్టవంతురాలివి! అత్తయ్య
నీ రూపంలో వచ్చి భోంచేస్తున్నారు. ఇక
మీద నేను నిన్ను అత్తగారిలా చూసు
కుంటాను!” అన్నది.

శారద ముఖం కందిపోయింది. కన
కమ్మ నిజం తెలుసుకుని, తనతో వ్యంగ్యంగా
మాట్లాడుతున్నదని అనుకుని, ఆమె విగ్రహం
గదిలోకి రావటం మానేసింది.

తాను రోజూ వడ్డించే భోజనం అత్తగారు
తినటం మానేసిన సంగతి గమనించి కన
కమ్మ, “నేను తొంగి చూసిన సంగతి అత్
గారికి తెలిసినట్టున్నది. ఆమె భోజనం
చెయ్యటం లేదు!” అని భర్తతో విచారంగా
చెప్పింది. భర్త ఆమెకు అసలు విషయం
చెప్పి, ఊరడించాడు. శారద తనకు ముఖం
చూపటానికి సిగ్గు పడుతూండటం గమ
నించిన కనకమ్మ, తన భర్త చెప్పినది
నిజమేనని గ్రహించింది.