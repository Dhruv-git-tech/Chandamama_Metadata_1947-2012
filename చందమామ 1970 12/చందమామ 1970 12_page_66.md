# ముగ్గురుయక్షిణులు

## 2

చచ్చిపోయిన కొడుకు ప్రాణాలతో తిరిగి వచ్చేసరికి రాజు పొందిన అనందం అంతా ఇంతా కాదు. అయన మంగళుడితో, “నాయనా, నీ రుణం ఎలా తీర్చుకోవాలో తెలీదు. నీకేం కావాలో అడుగు, సాధ్యమైతే ఇస్తాను,” అన్నాడు.

మంగళుడు తన వద్ద ఉన్న పాత్ర పైకి తీసి, “ఇలాటివి ఇంకా పదకొండు పాత్రలు కావాలి,” అన్నాడు.

“అది నాకు అసాధ్యం, నాయనా!” అన్నాడు రాజు.

“నాకు మరేమీ అవసరం లేదు,” అంటూ మంగళుడు తన గుర్ర మెక్కి బయలు దేరాడు.

కొంత కాలం ప్రయాణించి అతను సముద్రతీరాన గల ఒక నగరం చేరుకుని, ఒక ఇంటికి వెళ్ళాడు.

ఆ ఇంటి యజమాని మంగళుణ్ణి చూసి “బాబూ, నీకు అతిథ్యం ఇవ్వలేను. మేం ఇంటిల్లి పాతీ పస్తులుంటున్నాం. ఈ నగ రంలో ఎక్కడా నీకు పట్టెడు అన్నం పుట్టదు. మాకు కరువు వచ్చింది,” అన్నాడు.

“నేను మిమ్మల్ని తిండి అడగను,” అంటూ మంగళుడు తన వద్ద ఉన్న తుండు గుడ్డ తీసి నేలపైన పరిచి, దాని మీద బెత్తంతో కొట్టి, “వడ్డించు!” అన్నాడు. వెంటనే విందు భోజనం వచ్చింది.

“మీ వాళ్ళందరినీ భోజనానికి పిలవండి,” అన్నాడు మంగళుడు ఇంటి యజమానితో.

మంగళుడి ధర్మమా అని ఇంటిల్లి పాతీ సుష్టుగా భోజనం చేశారు.

“మీకు కరువు రావటానికి కారణ మేమిటి?” అని మంగళుడు ఇంటి యజమానిని అడిగాడు.

‘చంద మామ’