గంగులు ఇంటికి వెళ్ళి, "నా నియమానికి భంగం రాకుండా, నేనూ, నా భార్యా, బిడ్డలూ సుఖంగా ఉండేటట్టు రోజులు గడవాలి!" అని కోరుకుని, ఒక టెంకాయ కొట్టాడు. అది మొదలు అతనికి కట్టెల వ్యాపారం బాగా కలిసివచ్చింది. కూడా బెట్టిన ధనంతో కాస్తమంచి ఇల్లు కట్టుకుని, పూర్వం కన్న హెచ్చుగా దానథర్మాలు చేస్తూ, భార్యా బిడ్డలతో అతను సుఖంగా జీవించసాగాడు. అతన్ని అందరూ "గంగయ్యగారు" అని ఎంతో గౌరవంగా కూడా విలపసాగారు.

గంగులు ఇంటి సమీపంలో ఒక శ్రీమంతుడుండేవాడు. కట్టెలుకొట్టే గంగులు తనను మించి దానథర్మాలు ఎలా చేస్తున్నాడో, ఎలా కీర్తి సంపాదిస్తున్నాడో ఆ శ్రీమంతుడికి అర్థం కాలేదు. ఆయనకు గంగులు మీద ఎక్కడలేని ఈర్ష్యా, ఆశ్చర్యమూ కూడా కలిగాయి.

ఒకనాడా శ్రీమంతుడు గంగులుతో, "చూడు, గంగయ్యా. నువు చక్కగా అభివృద్ధిలోకి వచ్చావు. నాకు చాలా సంతోషంగా ఉంది. అయితే, నువ్వేమీ, అనుకోకుండా ఉంటే, కుతూహలం కొద్దీ ఒక్కమాట అడుగుతాను—నీకు అడవిలో

ఏదన్నా నిధిగాని దొరికిందా ఏమిటి?" అని అడిగాడు.

"అదేమీ లేదండి. అంతా ఒక ముని చలవ!" అంటూ, కపటం ఎరగని గంగులు జరిగినదంతా వివరంగా చెప్పాడు.

"అయితే నీదగ్గిర ఇంకా రెండు టెంకాయలున్నాయన్నమాట! ఏమి అదృష్టం! వాటిని చూడాలని కుతూహలంగా ఉంది. రేపు మీ యింటికి వస్తే చూపిస్తావు కదూ?" అన్నాడు శ్రీమంతుడు. గంగులు ఆలాగే నన్నాడు.

మర్నాడు శ్రీమంతుడు తన బట్టలో ఒక మామూలు టెంకాయ దాచుకుని వెళ్ళి.