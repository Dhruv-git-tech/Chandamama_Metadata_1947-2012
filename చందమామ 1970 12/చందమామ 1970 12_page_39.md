రాజయోగం

పూర్వం ఒక గ్రామంలో ఆనందు డనే ఒక
యువకుడుండే వాడు. అతనికి: యుక్త
వయసు రాగానే అతని తల్లి దండ్రులు
అతని కొక సంబంధం చూశారు. పిల్ల పేరు
లావణ్య. ఆమె చక్కనిదే, కాని ఆమెను
పెళ్ళాడితే తనకు అచ్చి వస్తుందో రాదోనని,
ఆనందుడు తనకు బాగా తెలిసిన ఒక
జ్యోతిష్కుడి వద్దకు వెళ్ళి, ఆయన సలహా
అడిగాడు.

జ్యోతిష్కుడు ఆనందుడి ద్వారా లావ
ణ్యను గురించి తెలుసుకుని, “అబ్బాయీ,
ఈ పిల్లను నువు వివాహం చేసుకునే పక్షంలో
నువ్వామె పాదరక్షలు మోయవలిసి వస్తుంది;
ఆమెను అమ్మా అని పిలవవలిసి వస్తుంది.
కాని, కాపరానికి వచ్చినాక నువు ఏ పరిస్థితి
లోనూ ఒక ఏడాపాటు ఆమెతో మాట్లాడ
కుండా ఉండాలి. అలా చేసినట్టయితే
ఆమెద్వారా నీకు రాజయోగం కలుగు

తుంది. ఇష్టమైతే ఆమెను పెళ్ళాడు, లేదా
ఈ సంబంధం వదులుకుని మరొక సంబంధం
చూసుకో,” అన్నాడు.

ఆనందుడు జ్యోతిష్కుడు చెప్పిన
మాటలు బాగామననం చేసుకుని, లావణ్యను
పెళ్ళాడటానికి నిశ్చయించాడు. వారిద్దరికి
వివాహం జరిగింది. అయితే తన భార్య
కాపరానికి వచ్చినది మొదలు ఆనందుడు
ఆమె కేసి చూడనైనా లేదు, ఆమెతో
మాట్లాడలేదు.

తన భర్త ప్రవర్తన లావణ్యకు ఏ
మాత్రమూ అర్థంకాలేదు. తన మీద అతనికి
ఇష్టంలేదో, ఏ కారణం చేతనైనా తన మీద
అతనికి కోపంవచ్చిందో లావణ్య తెలుసుకో
లేక పోయింది. ఆమె అతన్ని సంతోష
పెట్టటానికి ఎన్ని ప్రయత్నాలో చేసింది;
అతనికి ఇష్టమైన వంటకాలు చేసి పెట్టింది;
అతని దారికి అడ్డంగా నిలబడింది. ఎన్ని