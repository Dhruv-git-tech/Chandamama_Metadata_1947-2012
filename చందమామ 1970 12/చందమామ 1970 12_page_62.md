కోటీ శ్వరుడు

కంచిలో ఒక వైశ్యుడుండే వాడు. అతను వర్తకం చేసి అంతులేని డబ్బు సంపాదించి, కోట్లు గడించి, నవ కుబేరుడనే పేరు పొందాడు. అతనికి అనేక మంది కొడు కులూ, కూతుళ్ళూ కలిగారు. అతను వారం దరికీ పెళ్ళిళ్ళు చేసి, అల్లుళ్ళను కూడా తన వద్దనే ఉంచుకుని, వాళ్ళకు కూడా పనులు కల్పించి, తన వర్తక వ్యాపారాలను ఇంకా పెంచుకున్నాడు. కాలక్రమాన అతని బంధుకోటి పెరిగి, అతని ఇల్లు ఒక దివాణంగా మారి పోయింది. బంధువుల మధ్య అతను అత్యంత వైభవంతో జీవిస్తూ రాజయోగంగా అనుభవించాడు.

అయితే నవకుబేరుడు తన ఇల్లు దాటితే పరమ లోభి. అతను దానధర్మాల కింద గాని, తీర్థయాత్రల కని గాని, దేవుడి పేరు చెప్పి గాని ఏనాడూ చిల్లిగవ్వ ఖర్చు పెట్టి ఎరగడు.

ఇలా ఉండగా ఒకనాడు నవకుబేరుడి ఇంటి ముందు ఒక బైరాగి వచ్చి నిలబడి, తనకా పూట భోజనం పెట్టమన్నాడు.

“పోరా దొంగ వెధవా! నువ్వెక్కణ్ణించే ఊడిపడ్డావు!” అని నవకుబేరుడు చీదరించుకున్నాడు.

“నేను దొంగనైతే బిచ్చమెత్తుకునే కర్మేమిటి?” అన్నాడు బైరాగి.

ఇద్దరికీ కొంత సేపు వాదన జరిగిన మీదట, ఆ బైరాగివాడు తన కాలం వృధాచేస్తున్నాడని కోపం వచ్చి, నవకుబేరుడు అతన్ని తన నౌకర్ల చేత బయటికి గెంటించాడు. బయటికి గెంటినా ఆ బైరాగి, స్వయంపాకం ఇస్తేగాని వెళ్ళనని భీష్మించుకుని, సాయంకాలం దాకా ఇంటి కెదు రుగా కూర్చున్నాడు.

“నువ్విక్కడే చచ్చినప్పటికీ నేను స్వయంపాకం ఇవ్వను. ఎంత కాలం