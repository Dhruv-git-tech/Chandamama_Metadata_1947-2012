“మిత్రవర్మా, ఎండ తీవ్రంగా ఉన్నది.
కాస్సేపు విక్రాంతి తీసుకుందాం!” అన్నాడు
మాకందుడు.

ఇద్దరూ ఆప్యాయంగా చేతులు పట్టుకుని
ఎడంగా నడిచివచ్చి చెట్టు నీడలో
కూచున్నారు. ఇద్దరికీ భోజనాలు వచ్చాయి.
కబుర్లు చెప్పుకుంటూ భోజనం చేసి గడ్డిపైన
పడుకుని విశ్రమించారు. పాద్దు వాలింది.
మళ్లీ ఇద్దరూ యుద్ధానికి ఉపక్రమించారు.
మధ్యలో ఆకస్మాత్తుగా మిత్రవర్మ చేతి
కత్తి రెండుగా విరిగిపోయింది. కోటమీది
నుంచి హాహాకారాలూ, నది ఒడ్డునుంచి హర్ష
ధ్వానాలూ వినబడ్డాయి.

కాని మాకందుడు తన కత్తి దూరంగా
పారేసి, “నేను నిరాయుధుడితో ఆయుధం
లేకుండానే పోరాడతాను,” అన్నాడు. అతని
పెదార్యానికి మిత్రవర్మ ముగ్ధుడయాడు.
తరవాత ఇద్దరూ మల్లయుద్ధం సాగించారు.
అందులోకూడా ఇద్దరూ సమ ఉజ్జీలే. ఏ
ఒకరూ రెండోవాణ్ణి పడగొట్టలేకపోయారు.

సూర్యాస్తమానం కావస్తున్నది. కోటమీది
వాళ్లకూ, నది ఒడ్డున ఉన్నవాళ్లకూ కూడా
ముళ్లపై ఉన్నట్టు అత్రంగా ఉన్నది.
ఇంతలో ఆకస్మాత్తుగా, అకారణంగా,
మాకందుడు కింద పడిపోయాడు. కోట
గోడమీదనుండి చూస్తున్నవారిలో హర్ష
ధ్వానాలు వెర్రిగా చెలరేగాయి. నది ఒడ్డున
ఉన్నవారందరూ పరిగెత్తుకుంటూ వచ్చారు.

“మహరాజా, నేను ఒడిపోయాను!”
అన్నాడు మాకందుడు లేచి కూచుంటూ.

మాట తప్పకుండా మహానంద మహా
రాజు రుద్రవర్మ విజయాన్ని ఆమోదించి,
ఆతన్ని స్వతంత్ర రాజుగా గుర్తించి, ముట్టడి
ఎత్తి తన దేశానికి తిరిగి వెళ్ళిపోయాడు.

మాకంద మిత్రవర్మల మైత్రి మరింత
గాఢమయింది. త్వరలోనే మాకందుడు
తన మిత్రుడి చెల్లెలిని వివాహంకూడా
చేసుకున్నాడు.