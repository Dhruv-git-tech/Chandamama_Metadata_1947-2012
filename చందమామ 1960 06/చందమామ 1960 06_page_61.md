“ఏంచేస్తే నీకేం? మంచంకోళ్ళు చేస్తాను! సరేనా?” అన్నాడు పెద్దవాడు.

“మంచంకోళ్ళు! మంచంకోళ్ళు! మంచంకోళ్ళు!” అని అరుస్తూ నీలకంఠపకీ ఎగిరిపోయింది. పెద్దవాడు తిండి పూర్తి చేసి కాస్త విశ్రాంతి తీసుకుని గొడ్డలితో మానును చెక్కనారంభించాడు. మానుకు గొడ్డలి తగిలినప్పుడల్లా ఒక మంచంకోడు దానంతట అదే తెగి పడసాగింది. అందులో వాడి ప్రయత్నం ఏమీ లేదు. సాయంకాల మయేసరికి మానంతా మంచంకోళ్ళుగా మారిపోయింది. వాడు గొడ్డలి ఆక్కడే పారేసి చిరాకుతో ఇంటికి వెళ్ళాడు.

“నేలమీద నడిచే పడవ ఎంతవరకు తయారయింది?” అని వాట్టి తమ్ములు అడి గారు. వాడాప్రశ్నకు జవాబు చెప్పక, “రాజుగారి కూతుర్షి ఎవరు పెళ్ళాడతా రేమిట?” అన్నాడు.

మర్నాడు రెండోవాడు తన గొడ్డలి తీసుకుని అడవికి వెళ్ళి, మంచి మాను చూసి పడ గెట్టి, వెంట తెచ్చుకున్న తిండి తిసటానికి ఒక చెట్టుకింద కూచున్నాడు. ఇంతలో నీల కంఠపకీ, “నాకు కొంచెం! నాకు కొంచెం!” అంటూ వచ్చింది.

“పోవే, పకీ! ఇందులో నీకూడా వంతా?” అన్నాడు రెండోవాడు.