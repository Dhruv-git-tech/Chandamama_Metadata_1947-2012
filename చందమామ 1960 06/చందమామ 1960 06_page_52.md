గంగావతరణాము

పంచ మాశ్వాసము :

కోట్లకొలది పిడుగు లపుడు
పెట్టి పెరి ల్లనుచుండెను!
కళవళపడి ఆకాశము
ఫెళఫెళఫెళ మనుచుండెను!

గజగజమని భూతలమ్ము
గగ్గోలుగ కంపించెను!
పట్టు సడలి సంద్ర మపుడు
చుట్టుపట్ల ముంచెత్తెను!

కొండదరుల నందీశుడు
కుమ్మికుమ్మి అంకె వేసె.
పార్వతమ్మ భయము జెంది
పరమశివుని కొగిలించె!

చెదరిపోయె కనుచూపులు,
చెవులకు దిబ్బెళ్లు కలిగె,
గజగజమని పళ్లన్నియు
కదలె భగీరథుని కపుడు.

దొనదొనదొన గంగానది
దుమికి దుమికి వీతెంచెను!
తెరలి తెర్లి గంగానది
పారలి పార్లి ప్రవహించెను!

అంత కొంతసేపటికిని
ఆకాశము తెల్లబారె;
శాంతించెను గంగానది,
జగమెల్లను సద్దుమణగె.

భగీరథుడు కనులు తెఱచి
పరికించెను శివమూర్తిని.
మంచుకొండ శిఖరాలను
మించి శివుడు కనిపించెను!

పార్వతి భయభక్తులతో
పరికించెను తనదు మగని.
భగీరథుడు చేతు లెత్తి
ప్రార్థించెను పరమశివుని.