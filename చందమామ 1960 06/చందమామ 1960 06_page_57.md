“మహారాజా, తమరు ద్రవ్యం మంచినీరు లాగా ఖర్చుపెట్టేస్తున్నారు. బిచ్చగాళ్ళకిచ్చే దానధర్మాలూ, గొప్పవాళ్ళకిచ్చే విందులూ తగ్గిస్తే బాగుంటుంది. ఇలా ఖర్చుచేస్తూపోతే కొండలుకూడా తరిగిపోతాయే! ఇదికాస్తా అయిపోయాక ఏంచేస్తారు? తమకు ఎలా గడుస్తుంది?” అని హితబోధ చేశాడు.

రాజకుమారుడు నవ్వు, “వెర్రివాడా! ఉన్నదంతా అయిపోతే మట్టుకు నాకేంతక్కువ? పిల్లా జెల్లా లేరాయె. ఉన్నదంతా అయిపోతే నా రాజ్యంలో ప్రతిఒక్కడూ సన్ను ఆదుకుంటాడు. రోజూ బిచ్చగాళ్లు నాకోసం సముద్రంలో దూకమన్నా దూకుతా మంటారు, గొప్పవాళ్లు నిప్పులో దూకమన్నా దూకుతా మంటారు. వాళ్ళంతా నాకుండగా నాకేం కొరత?” అన్నాడు.

“వాళ్ళ మాటలు నమ్మటానికి లేదు,” అన్నాడు పరిచారకుడు.

ఆరోజూ విందు జరిగే సమయంలో రాజకుమారుడు తన అతిథులను, “మిత్రులారా, నాకోసం అవసరమైతే మీరు నిప్పులో కూడా దూకటానికి సిద్ధంగా ఉన్నామని రోజూ చెబుతారు. కాని మీ మాటలు నమ్మటానికి లేదంటున్నాడు నా పరిచారకుడు. మీ సమాధానమేమిటి?” అని ప్రశ్నిం

నా నౌకరుగా పెట్టుకుంటాను. జీతంకూడా ఇస్తాను,” అన్నాడు రాజకుమారుడు.

యువకుడు రెండురోజుల అనంతరం రాజకుమారుడివద్దకు వచ్చి పరిచారకుడుగా ప్రవేశించాడు. జీతం అడగమంటే, “మహారాజా, నాకు ప్రపంచంలో ఎవరూ లేరు. ఎప్పుడైనా డబ్బు కావలిసివస్తే నేనే తీసు కుంటానులెండి,” అన్నాడు.

రాజకుమారుడు తన పరిచారకుణ్ణి ఒత్తిడిచెయ్యక వాడికి ఇంటి పెత్తనమంతా పప్పగించేసి ఉరుకున్నాడు.

కొద్దిరోజులు గడిచాయి. ఒకనాడు పరిచారకుడు రాజకుమారుడివద్దకు వచ్చి,