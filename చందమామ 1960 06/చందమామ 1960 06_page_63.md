CHINTA

ఇంతలో నీలకంతపకీ వచ్చి, “నాకు కొంచెం! నాకు కొంచెం!” అన్నది. మూడో వాడు దాన్ని చూసి ముచ్చటపడి తన భోజన పదార్థాలను చుట్టూతా నేలపై రాల్చాడు. పకీ గెంతుతూ వాటన్నిటినీ ఏరుకు తిని దగ్గిరిగా వచ్చి, “సరేగాని ఈ మానుతో ఏంచేస్తావేమిటి?” అని అడిగింది.

“నేలమీద నడిచే పడవ తయారు చెయ్యాలని నా ఉద్దేశం. అది ఎలా ఉంటుందో నాకైతే తెలీదు,” అన్నాడు మూడోవాడు.

“నేలమీద నడిచే పడవ! నేలమీద నడిచే పడవ! నేలమీద నడిచే పడవ!”

అంటూ నీలకంతపకీ తుర్రున చెట్ల మీదికి ఎగిరిపోయింది.

మూడోవాడు భోజనం పూర్తిచేసి కాస్సేపు విశాంతి తీసుకుని గొడ్డలితో మానును సరక సాగాడు. గొడ్డలి దెబ్బ తగిలినప్పుడల్లా ఒక పడవ భాగం దానంతట ఆదే తయారై తన స్థానంలో అమరింది. ఈ విధంగా సాయం కాలం అయేసరికి ఒక పడవలాటిది తయారై పోయింది. దాన్ని చూసి మూడోవాడు, “ఇది నిజంగా నడుస్తుందా?” అనుకుంటూ అందులోకి ఎక్కి చుక్కాని పట్టుకుని, “పదవే, పడవా!” అన్నాడు. వెంటనే పడవ చెట్లమధ్యగా నడవసాగింది.

పడవ కొంతదూరం వెళ్ళేసరికి దారిలో ఒక మనిషి ఎముకల కుప్ప చుట్టూ పెట్టుకుని వాటిని అత్రంగా పళ్ళతో గీరుతున్నాడు. మూడోవాడు వాట్టి చూసి, “ఎందుకలా ఉత్త ఎముకలు గీరుతున్నావు?” అని అశ్చర్యంగా అడిగాడు.

“ఏం చేసేది? ఎంత తిన్నా నా ఆకలి తీరదు. ఉన్న డబ్బంతా తిండి కింద ఖర్చు చేశాను,” అన్నాడు ఆ మనిషి.

“నేను రాజభవనానికి పొతున్నాను. నావెంట రా. అక్కడ నీ ఆకలి తప్పక తీరుతుంది,” అన్నాడు మూడోవాడు.