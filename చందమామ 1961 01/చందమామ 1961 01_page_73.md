అతను వెళ్ళిన కొద్ది సేపటికి రాజు ఎప్పటిలాగే తన కుమార్తెను చూడవచ్చాడు. లోపలికి అడుగు పెడుతూనే ఆయనకు, ఎవరో పరాయివాళ్లు అక్కడికి వచ్చినట్టు అనుమానం తగిలింది. దానికి తోడు రాజ కుమార్తె మామూలుకన్న హెచ్చు ఉత్సాహంలో ఉన్నట్టు కనబడింది.

ఇది చూసి రాజుకు భరించరాని బాధ పుట్టుకొచ్చింది. ఆయన కూతురితో ఏమీ అనకుండా తన భవనానికి తిరిగివచ్చి, “గగన సౌధంలోకి ఎవరు వచ్చి ఉంటారు? ఎలా వచ్చి ఉంటారు?” అని తీవ్రంగా ఆలోచించసాగాడు.

రాజుగారు విచారంలో ఉండటండి గమనించి మంత్రులు ఆయన విచారానికి కారణమేమిటని ఆడిగారు. ఆయన వారితో తన అనుమానం గురించి చెప్పి, “నేను తప్పమరెవరూ అక్కడికి పొలేరుగదా! గడిచిన రాత్రి అక్కడికి వచ్చిన మనిషి ఎవరో వాణ్ణి

ఎలా పట్టుకోవటమో కాస్త ఆలోచించి చెప్పండి!” అని ఆడిగాడు.

“మనవద్ద నలుగురు మహాయోధులున్నారు. మీరు వారిని గగన సౌధానికి తీసుకుపోయి ఈ రాత్రి ఆ భవనం నాలుగు మూలలా కాపలా ఉంచండి. రాత్రివేళ నిజంగా ఎవరన్నా అక్కడికి వచ్చేపకేంలో వాళ్లు తప్పక వాళ్లి పట్టుకుంటారు!” అన్నారు మంత్రులు.

“భేష్, ఈ ఆలోచన దివ్యంగావుంది,” అని రాజు ఆ సాయంకాలం నలుగురు యోధులనూ గగన సౌధానికి నాలుగు మూలలా కాపలా ఉంచి ఇంటికి తిరిగి వచ్చాడు.

కాని ఈ యెత్తు పారలేదు. ఆ మహాయోధులు కాపలా కాస్తానే నిద్రపోయారు. రాజకుమారుడు ఆ రాత్రి గగన సౌధానికి రానేవచ్చాడు. రాత్రంతా రాజకుమార్తెతో గడిపి తెల్లవారు ఝామున వెళ్ళిపోయాడు.

—(ఇంకా వుంది)