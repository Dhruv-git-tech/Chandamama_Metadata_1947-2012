అప్పుడు వీరవరుడు చండిక ముందుకు వెళ్లిస్తోత్రం చదివి, “ఇంతకాలమూ ఏభార్య కోసమూ, పిల్లల కోసమూ జీవించానో వారిప్పుడు లేరు. రాజుగారి ఉప్పు తిన్నం దుకు ఆయనకు చేయదగిన మేలు చేశాను. ఇక నాకు జీవితంపై కోరిక లేదు. నన్ను కూడా బలితీసుకో!” అంటూ తన కత్తితో తన తలను తెగవేసుకున్నాడు.

ఇదంతా చూస్తున్న రాజుకు పట్టరాని ఆశ్చర్యం కలిగింది. రాజులకోసం త్యాగం చేసే. భృత్యులు తమ త్యాగాలను ప్రపంచాని కంతకూ తెలిసేలాగ చేస్తారు. కాని ఈ వీరవరుడు తనకోసం మూడోకంచి

వాడికి తెలియకుండా సకుటుంబంగా బలి అయిపోయాడు.

రాజు చండికను సమీపించి, “దేవీ, నీవు శక్తిమంతురాలి. వైతే నన్ను బలిపుచ్చు కుని, నాకోసం బలి అయిన వీరవరుడి కుటుంబాన్ని తిరిగి బతికించు. నా ఒక్కడి కోసం ఇంతమంది ప్రాణాలు అర్పించటం అన్యాయం,” అంటూ కత్తి ఎత్తి తల తెగ వేసుకోబోయాడు.

అంతలో ఆకాశం నుంచి, “నాయనా, ఆగు. వీరవరుడి కుటుంబాన్ని నేను బతి కిస్తాను,” అన్న మాటలు వినిపించాయి. ఆప్పుడే వీరవరుడూ, ఆయన భార్యా, కొడుకూ, కూతురూ తిరిగి బతికారు.

రాజు చాటుకు వెళ్ళి, అటునుంచి తన ఇంటికి వెళ్ళాడు.

వీరవరుడికి మాత్రం అంతా కలాలాగా ఉన్నది. ఆయన తన భార్యనూ, బిడ్డలనూ చూసి, “ఏమిటిది? మీరంతా చితిపైన కాలి బూడిద అయిపోలేదా? ఇంతకుముందు దేవి ఎదట తల నరికేసుకున్న నేను కూడా బతికే ఉన్నాను. ఇదంతా తప్పక దేవి అను గ్రహమే,” అనుకున్నాడు.

తరవాత వీరవరుడు తనవాళ్లను ఇంటికి చేర్చి, తాను మళ్లీ రాజభవనానికి వెళ్ళాడు.