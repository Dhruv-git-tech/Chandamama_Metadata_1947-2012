అష్టభార్యలు కృష్ణమూర్తికి
ఆగుదురని దీవించె గణపతి;
నీవు సాక్షిల్లక్ష్మీ పంచును
దేవి రుక్మిణి బొగడె గణపతి.

పేరటాండకు పనుపు కుంకుమ
చీర అవికలు పూల పండ్లను
పేరు పేరున వేడ్కతోడుత
పిలిచి యొసగెను రుక్మిణీసతి.

బ్రాహ్మణులకును కృష్ణు డప్పుడు
పాడియాపుల దాన మొసగెను;
తనదు సేవక జనులకెల్లను
తగిన కానుక లిచ్చి పంపెను.

రుక్మిణియె వడ్డించుచుండగ
రుచులు మెచ్చుచు వారలందణు
పంచఫక్ష్యము లుండరాళ్ళను
పాయసాన్నము లారగించిరి.

విఘ్ననాయకు కథలు చెప్పుచు
వేడ్కతోడుత ప్రాద్దుపుచ్చిరి;
సంజ సమయమునుండి వెన్నెల
సన్న సన్నగ కాయుచున్నది.

రేయి చుక్కల తోవలో నా
రింజ తెనవలె చంద్రు డొప్పెను;
చవితి చంద్రుని చూడరాదని
జనులు ఔదల యేత్తకుండిరి.

అచట కృష్ణుని పూజలను గాన,
ఆ మహాత్ముని చూడదలచియు,
స్వయముగా విఘ్నెళు డచటికి
సరగ వచ్చిన యట్టులుండెను!

లేత కొబ్బరికాయ లెన్నెయొ
నేతి కుడుములు, అరటిపండ్లును,
వెన్న మీగడ పాల కడవలు
విఘ్ననాయకు నెదుట పెట్టిరి.

తనకు నొక విడాదివణకును
తగిన తినుబండారములు గని,
కనుల పండువు గాగ గణపతి
తనదు పండుగ చేసికొనియెను.