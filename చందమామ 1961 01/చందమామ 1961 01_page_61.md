ఆలోచన చేశారు. ఒకనాడు రుద్రమదేవి ఉద్యానవనంలో కూచుని ఉండగా, చెలికత్తెలు ఒకరిత్రవాత ఒకరుగా వచ్చి, “జయము, జయము యువరాజుకు!” అని అన్నారు.

ఈ మాటలు విని రుద్రమ్మ బిడియుపడి పోతుందని వారి ఉద్దేశం. కాని ఆటువంటి దేమీ జరగలేదు.

రుద్రమ్మ వాళ్ళకేసి నిశ్చలంగా చూసి, “యువరాజువల్ల మీకు కావలిసిన పని ఏమిటి?” అని అడిగింది.

చెలికత్తెలు ఏమనటానికి తోచక ఒకరి మొహాలొకరు చూసుకున్నారు.

“ఎందుకు సంకోచిస్తారు? మీ కోరిక ఏమిటో తెలపండి. దానిని తీర్చటానికి నేను సిద్ధంగా ఉన్నాను,” అన్నది రుద్రమ్మ.

తమ కడుపులో ఉండే ఉద్దేశం పూర్తి చేసుకోవటానికి ఇదికూడా మంచి అవకాశ మేనని చెలికత్తెలకు తోచింది. వారు రుద్రమ్మతో, “మాకు వేరే కోరిక ఏమీ లేదు. మీరు ఆయుధాలు ముట్టనని మాకు మాట ఇస్తే చాలు!” అన్నారు.

తనచేత అస్త్రవిద్యాభ్యాసం మాన్పించాలని వారికి గల మొండిపట్టు చూసి రుద్రమ్మకు మండిపోయింది. తాను ఆయుధ విద్యలు అభ్యసించటం తన తండ్రికి ఎంతో