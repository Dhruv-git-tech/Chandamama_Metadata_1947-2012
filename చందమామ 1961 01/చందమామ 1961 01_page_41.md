అతని రాక పైనుంచి గమనిస్తున్న రాజు ఏమీ ఎర గనట్టుగా, “ఎవరు సింహ ద్వారంలో?” అని కేకపెట్టాడు.

“నేనే, మహారాజా, వీరవరుణ్ణి. తమ ఆజ్ఞప్రకారం ఆ పీడిచే మనిషిని వెతు కుంటూ వెళ్లిను. ఎవరో రాకసిలాగుంది. కనపడి కన పడకుండానే మాయమయింది,” అన్నాడు.

అంతేకాని అతను రాజుకు దీర్ఘాయువు కలగగలందులకు తన కొడుకును చండికకు బలిచేసిన సంగతి రాజుకు చెప్పనేల్లేదు. చచ్చిపోయిన వీరవరుడి కుటుంబాన్ని తాను బతికించిన విషయం రాజుకూడా రహృస్యంగానే ఉంచాడు.

ఇది జరిగినాక రాజు వీరవరుడికి లాట రాజ్యమూ, కర్ణాటక రాజ్యమూ ఇచ్చి తనతో సమానమైన మోదా గలవాణ్ణిగా చేశాడు.

బేతాళుడి కథ చెప్పి, “రాజా, వీరందరి లోనూ ఎవరు గొప్ప? వీరవరుడా, అతని

భార్యా, అతని కొడుకా, శూద్రకమహారాజా? నీకు సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.

దానికి విక్రమార్కుడు, “శూద్రకమహారాజే గొప్పవాడు. వీరవరుడు తన కొడుకును బలి ఇవ్వటంలో గొప్ప త్యాగమే చేసినప్ప చికి అతను తన ధర్మాన్నిమాత్రమే నెర వేర్చాడు. అతని భార్య భర్త ఆడుగు జాడలలో నడిచింది. అదికూడా ఆమెకు సహజ ధర్మమే. ఆలాగే వీరవరుడి కొడుకు రాజు గారికోసం తన ప్రాణాలు అర్పించటంకూడా సహజ ధర్మమే. కాని రాజు తన సేవకుల కోసం తన ప్రాణాలను అర్పించటం కేవలం ధర్మాన్నిబట్టి జరిగినదికాదు. అందుచేత మిగిలిన వాళ్ళకంటె రాజు గొప్పవాడు,” అని చెప్పాడు.

రాజుకు ఈవిధంగా మౌసభంగం కలగ గానే బేతాళుడు శవంతోసహా మాయమై తిరిగి చెట్టెక్కాడు.