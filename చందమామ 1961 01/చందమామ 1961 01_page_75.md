షిని కాక ఏ దేవతనే అనుకోండి. మీరు ఇచ్చిన అతిధ్యానికి నేను సంతోషించి మీకు మూడు వరాలిస్తానంటే మీరేం కోరుకుంటారు? ఒకరిత్రవాత ఒకరుగా కోరు కోండి!” అన్నాడు.

అతిథి వేళాకోళానికే ఈ మాటలంటున్నాడనీ, అతను ఎవరో పిచ్చివాడై ఉంటాడనీ ఆసామికి అని పించింది. ఆయన తన మామూలు ధోరణిలో, “నాకు పెద్ద కోరిక లేమి లేవులెండి. మా పసివాడికి ఎంత తొందరగా మీసాలు వస్తే నేను, అంతగా సుఖపడిపోతాను!” అన్నాడు.

“ఏమమ్మా, నీ కోరిక ఏమిటి?” అని అతిథి ఇంటావిడను అడిగాడు.

అమాయకురాలు కావటంచేతనే, అడది గనకనే, ఆవిడకు వరాలనగానే మంచి కోరిక కోరుకోవాలనిపించింది. అందుచేత ఆవిడ అతిథితో, “నా కోరిక ఏమిటంటే నండి, నేను చేత్తో ఏది పట్టుకున్నాసరే అది బారెడు పాడుగున పెరిగిపోవాలండి!” అన్నది.

ఇలా కోరటంలో అవిడ ఉద్దేశమేమిటంటే: కూరలు తరిగేటప్పుడు తాను ఒక చిన్న కాయగూర ముట్టుకుంటే అది బారెడు పెరిగి రెండుపూటలా సరిపోవాలి;

అలాగే ఒక బంగారు కాసు పట్టుకుంటే అది బారెడు పాడుగు బంగారు కడ్డీగా పెరిగిపోయి అంతులేని బంగారం ఇల్లంతా నిండాలి!

భార్యాభర్తులిద్దరి కోరికలూ వినగానే అతిథి పెద్దగా నవ్వ, “భేష! మీ కోరికలు తీర్చేశాను పొండి. నేను నిజంగా దేవతనే!” అన్నాడు.

అతిథి ఈ మాట అన్నాడో లేదో, తొట్టెలో పడుకున్న చంటివాడు కెవ్వున ఏడిచాడు.

ఆసామి తొట్టె దగ్గిరికి వెళ్ళి చూసును గదా, పసివాడి మూతికి ఇంతంత బుర్ర మీసాలున్నాయి.