మీ పదవికి సంబంధించిన ముద్రికలు ఆ పీటమీద ఉన్నాయి. తెచ్చుకోండి. ఆ పరు పులు మాత్రం తొక్కకండి!” అన్నాడు.

ఏదో బహుమానం దొరుకుతుంది, దాన్ని పుచ్చుకుని అగ్రహారానికి తిరిగి పోదాం అనుకుంటున్న ఉపాధ్యాయుడికి మంత్రి పదవి అనగానే కాళ్లు వణికాయి, ముచ్చెమటలు పోశాయి. పైగా, పరుపులు తొక్కకుండా పీటపద్దకు వెళ్ళి ముద్రికలు తీసు కోవటం ఎలాగో ఆయనకు బోధపడలేదు. అంత పెద్ద సభలోనూ తనకు గొప్ప ఫరాభవం జరగబోతున్నదని తెలిసి ఆయన కొయ్యబారి అలాగే నిలబడిపోయాడు.

నరసింహరాయలు అనుమానం దృఢపడింది. ఆయన ఉపాధ్యాయుడితో, "అలా నిలబడిపోయా వేమయ్యా? నీకా ముద్రికలు తీసుకోవటం చాతకాదా? ఇంతకూ నేను గీసిన గీటును చిన్నది చేసినది నీవా, మరొకరా?” అన్నాడు.

ఉపాధ్యాయుడు వెంటనే రాజు కాళ్ల పైన పడి, “మహాప్రభో, కీమించాలి. దురాశచేత అపచారం చేశాను. ఆ గీటును చిన్నది చెయ్యట మెలాగో నాకు యుక్తి చెప్పినవాడు నా విద్యార్థి తిమ్మరుసు—నేను కాను!” అని నిజం ఒప్పుకున్నాడు.

అప్పటికప్పుడే నరసింహరాయలు అగ్రహారానికి మరొక పల్లకి పంపి తిమ్మరుసును రప్పించాడు. రాజు అతనితో, “నేను గీసిన గీటును చిన్నది చేసే యుక్తి చెప్పినవాడవు నీవేనటగదా? నీకు మంత్రిపడవి ఇస్తు న్నాము. అవిగో నీ అధికార ముద్రికలు. పరుపులు తొక్కకుండా వెళ్లి వాటిని తెచ్చుకో!” అన్నాడు.

తిమ్మరుసు పరుపులు చుట్టుకుంటూ పీటపద్దకు వెళ్లి, దానిమీదవున్న అధికార ముద్రికలు తెచ్చుకున్నాడు. నరసింహ రాయలు అతని యుక్తికి మెచ్చుకుని అత నిని మంత్రిగా వేసుకున్నాడు.