సిగ్గుచేటు

చీనాలో అవంతి అనే ఒక విదూషకుడి ఇంట్లోకి ఒక రాత్రి దొంగ ప్రవేశించాడు. ఈ సంగతి కనిపెట్టి అవంతి ఒక పెట్టెలో దాక్కున్నాడు.

దొంగవాడు ఇల్లంతా సోదాచేసి చిట్టచివరకు పెట్టె దగ్గిరికి వచ్చాడు. పెట్టెమూత తెరిచి చూసేసరికి దొంగవాడికి పెట్టెలో దాక్కున్న అవంతి కనిపించాడు.

“ ఇదేమిటి? పెట్టెలో దాక్కున్నావు? ” అని దొంగ అవంతిని అడిగాడు.

“ ఏం చెయ్యమంటావు? నీకు పనికివచ్చేది ఈ కొంపలో ఒక్కటి లేనందుకు సిగ్గుపడి, నీ మొహం చూడలేక ఇలా దాక్కోవలిని వచ్చింది, ” అన్నాడు అవంతి.