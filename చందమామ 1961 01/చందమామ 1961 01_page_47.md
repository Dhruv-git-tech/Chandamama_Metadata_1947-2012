కాజేసినది సత్రం యజమాని కావాలి, లేదా అతడి భార్య కావాలి!

ముసలాళ్ళు వెంటనే సత్రం యజమాని వద్దకు వెళ్లి, “నిన్నరాత్రి మా వెండి రూకలు ఎవరో కాజేశారు,” అని చెప్పారు.

ఈ మాట వింటూనే సత్రం యజమానీ, అతడి భార్యా కూడా పెద్దగా హైరాసపడి పోయినట్టుగా నటిస్తూ, “అయ్యో, ఎంత పని జరిగిందీ! ఎంత పనీ! ఈ వెధవరూకలు పోతే మీకొక లెక్కా జమా కాకపోవచ్చు, కాని సత్రానికి తీరని అపఖ్యాతే! ఇటువంటి మాట పుట్టించీ అంతే అది ఎన్నటికీ మాసి పోదుగదా! అందుచేత దీని అంతేమిటో

తేల్చుకోవలిసిందే. పదండి న్యాయాధికారి దగ్గిరికి పోదాం!” అన్నారు.

అంకేముందీ? నలుగురూ కలిసి న్యాయాధికారి దగ్గిరికి వెళ్ళారు.

న్యాయాధికారి ఉభయ పక్షాలవారి కథా విన్నాడు. కాని ఎంత ఆలోచించినా నిజం నిర్ణయించలేకపొయాడు.

ఆ నగరంలో ఫాన్ చియాంగ్ షాన్ అనే మేధావి ఉన్నాడు. న్యాయాధికారి వాణ్ణి పిలిపించి, “వీళ్లు నలుగురూ ఒక ఫిర్యాదు తెచ్చారు. వాళ్ళు చెప్పేది విని నిజం తెలు సుకో గలవేమో చూడు!” అన్నాడు.

ముందు ముసలికాపులు తమ వెండి పోయిన విధం చెప్పారు. తరవాత సత్రం యజమానీ, భార్యా కూడా, “వీళ్ల మాటలు నమ్మటానికి ఆధారం విమిటి? పైవాళ్లెవరూ రాలేదు. ఇక దొంగతనం చేస్తే మేమే చెయ్యాలి. ఈ ముసలాళ్ళు మాకు దొంగతనం అంటగట్టితే సత్రానికి ఎలాటి శాశ్వత మైన అపఖ్యాతో మీరే ఆలోచించండి. ఈ కారణంవల్ల, వాళ్లకు జరిగిందంటున్న నష్టంకంటె మాకు జరిగిన నష్టమే చాలా హెచ్చు!” అన్నారు.

ఉభయపక్షాల మాటలు విన్నాక ఫాన్ చియాంగ్ షాన్, “ఈ ఫిర్యాదులో నిజం