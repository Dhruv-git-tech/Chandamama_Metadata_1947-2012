అంతలో పదిమంది గొల్లలు
అదురుగుండెల పరుగులెత్తుచు,
గొంగడులు జీరాడుచుండగ
గోకులేశ్వరు సభకు వచ్చిరి.

“నందనందన! యాదవేశ్వర!
వందనములో వ్రజకులేశ్వర!
ఇపుడు మిము గన సూర్యుడో మహి
ఇంద్రుడో అరుదెంచుచుండెను!

“కన్నులకు మిణుమిట్లు గొల్పెడి
కాంతితో నిలువెల్ల మెఱయుచు
అగ్నిదేపుడో యేమొ, ఓ దౌర!
అరుగుదెంచుచునుండె నిచటికి.”

అనుచు గొల్లలు చతీకిలంబడి
ఆ యుదంతమె చెప్పుచుండగ
చెక్కిటను చెయ్యి చేర్చి కృష్ణుడు
చక్కగా యోచింపదొడగెను.

ద్వితీయాశ్వాసము:

సత్రాజిత్తనెడివాడు
సాగరతిరమ్మునందు
నిలచి సూర్యభగవానుని
నిష్ణతోడ పూజించెను.

పదునొకండు దినములకును
భాస్కరుడు ప్రసన్నుడగుచు,
ఆతని కొక మేలు సేయ
అవతరించె భువిమీదికి.

సంద్రమెల్ల బంగారపు
చాయలతో మెఱనిపోయె!
దిక్కులందు జలతారపు
తెరలు దించినట్టు లాయె!

పచ్చని గుణ్ణాలు లాగు
బంగారపు రథముమీద
సూర్యదేపు డరుదెంచెను
చూపులు మిణుమిట్లు గౌలుప!-(నశేషం)