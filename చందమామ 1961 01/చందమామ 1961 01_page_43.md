ఉపాధ్యాయుడు పిల్లలను కొందరిని “పెట్టు కుని చదువు చెబుతున్నాడు.

చారులు ఉపాధ్యాయుడి దగ్గిరికి వెళ్ళి, “అయ్యా, ఈ కాగితంమీద ఉన్న గీత చూశారుగదా. దీనిని చెరపకుండా చిన్నది చెయ్యగలరా?” అని అడిగారు.

ఉపాధ్యాయుడు వాళ్ల మాటలను విని, “ఆ పని నేను కాదుగదా మరెవరూ చెయ్యలేరు. ఎవరైనా గారడివాళ్లను ఆడిగి చూడండి,” అన్నాడు. చారులు వెనక్కు తిరిగి వెళ్లిపోసాగారు.

ఆ బడిలో పదహరేళ్ల బ్రాహ్మణ కురవాడొకడు చదువుకుంటున్నాడు. అతడి పేరు

తిమ్మరుసు. అతను ఉపాధ్యాయుడితో, “అయ్యా, వాళ్లు కోరినది బ్రహ్మవిద్య కాదే. ఆ గీటు పక్కన అంతకంటె పెద్ద గీటు గీస్తే ఆ గీటు చిన్నదైపోదా?” అన్నాడు.

ఉపాధ్యాయుడికి ఈ యుక్తి అర్ధమయింది. వెళ్లిపోతున్న చారులను వెనక్కుపిలిచి, “ఏదీ, ఆ కాగితం ఇలా ఇప్పండి,” అన్నాడాయన. తరవాత నాలుగు అంగుళాల గీత పక్కన అంతకంటె పెద్దగీత గీసి, “మీరు తెచ్చిన గీత చిన్నదైపోయింది. ఇక వెళ్ళండి!” అన్నాడు.

వెంటనే చారులు పరమానందంతో ఆ ఉపాధ్యాయుడికి నమస్కరించి, “అయ్యా, మేము సాళ్వ నరసింహరాయలు పంపిన దూతలం. ఈ కాగితాన్ని మాకిస్తూ మహారాజుగారు ఈ గీతను చిన్నది చేసినవారిని తమవద్దకు తీసుకుర మ్మన్నారు. ఎంతో మంది ఈ కాగితాన్ని చూసి కూడా గీతను చిన్నది చెయ్యలేకపోయారు. మీరుకూడా చేయలేకపోయారనే అనుకున్నాం. కాని చివరకు మీ మూలానే యిన్నాళ్ళుగా మేము పడ్డ శ్రమ ఫలించింది. మీకోసం యిప్పుడే పల్లకి తీసుకువస్తాం. రాజధానికి బయలు దేరటానికి సిద్ధంగా ఉండండి,” అని శలవు తీసుకున్నారు.