“నేను ఇచ్చకాలకు మాట్లాడటంలేదు, మహారాణీ. మన సేనాని కొడుకు కత్తి సాములో చాలా గట్టివాడు, ఎందరినో ఓడించిన వాడు. కావలిస్తే అతనికీ, అమ్మాయికీ కత్తిసాములో పోటీ పెట్టి చూడవచ్చు,” అన్నాడు మంత్రి.

మర్నాడే సేనానికొడుకుకూ, రుద్రమ్మకూ కత్తిసాములో పోటీ ఏర్పాటుచేశారు. ఈ కత్తిసాము జరిగేటప్పుడు రాణి నారమ్మా, మంత్రి కూడా ఉన్నారు.

పోటీ ఎంతోసేపు జరగలేదు. త్వరలోనే రుద్రమ్మ తన ప్రత్యర్ధిని నిరాయుధుణ్ణి చేసి పోటీలో గలిచింది.

రాణి నిర్ణాంతపోయింది. కాని తన కుమార్తెచేత అస్త్రసన్యాసం చేయించాలన్న పట్టుదల మట్టుకు మరింత అయింది. అమె గణపతిదేవుడి అనుమతి పొంది దేశదేశాల చాటింపు వేయించింది. ఆ చాటింపు ఉద్దేశం ఏమిటంటే, ఎవరైనాసరే రుద్రమ్మను అస్త్ర

విద్యలో ఓడించినట్టయితే వారికి సేనాని పదవి ఇస్తామని.

ఈ చాటింపు విని ఎందరో యోధులూ, రాజకుమారులూ రుద్రమ్మను ఓడించటానికి వచ్చారు. కాని వారిలో ఒక్కరుకూడా రుద్రమ్మను ఓడించలేకపోయారు. అందు చేత రుద్రమ్మ అస్త్రసన్యాసం చేయనేలేదు.

గణపతిదేవుడికిలాగే రుద్రమ్మకుకూడా ఆడపిల్లలే కలిగారు. అందుచేత ఆమె తన కూతురి కొడుకైన ప్రతాపరుద్రుణ్ణి పెంచుకున్నది. గణపతిదేవుడి తధనంతరం రుద్రమ్మ కాకతీయ సామ్రాజ్యాన్ని చాలా కాలం పరిపాలించింది. ఆమె రాజ్యంచేస్తూ ఉండగా ప్రతాపరుద్రుడు యువరాజుగా ఉండి కొంత రాజ్యభారాన్ని కూడా పంచుకున్నాడు.

రుద్రమదేవి రాణిగా చాలా సమర్దురాలు. ఆమె పరిపాలన కాకతీయ సామ్రాజ్యానికి ఒక స్వర్ణయుగంలాటిది.