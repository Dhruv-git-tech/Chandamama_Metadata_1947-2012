వాడు ఇంకెక్కడికీ వెళ్లలేదు. ముసలి దాని వెంటే ఉండి, ఆమెను ఏ పని చెయ్యనివ్వక, ఆమె చేసే కష్టమైన పనులన్నీ తానే చురుకుగా చేస్తూ, అక్కడే ఉండిపోయాడు.

ముసలిది ఇప్పుడు మోదుగా కుల కోసమూ, మూలికల కోసమూ మాత్రమే అడవిలోకి అప్పుడప్పుడూ వెళుతున్నది. ఇద్దరూ తమ శక్తికొద్దీ సంపాదిస్తున్నారు. ఖర్చుకు పోగా డబ్బు మిగులుతున్నది.

ముసలిదాని కొడుకు ఒకనాడు ఎక్కడి నుండో ఊడిపడ్డాడు, ఇంటి పరిస్థితి బాగయిందని గ్రహించాడు. తల్లిని డబ్బు కోసం ఏడించాడు. తల్లి చిల్లిగవ్వ కూడా ఇవ్వనన్నది.

ముసలిదాని అసలు కొడుకు పెంపుడు కొడుకుతో తగాదాలు పెట్టుకున్నాడు. కొత్త వాణ్ణి ఏ విధంగానన్నా పంపేస్తే తల్లి తనని అదరిస్తుందని వాడి నమ్మకం.

వాళ్ళు ఇద్దరూ ఇంట్లో లేని సమయంలో ఆమె డబ్బంతా మూటగట్టి రహస్యంగా

దాచి, ఇంట్లో ఉన్న వస్తువులు చిందర వందరగా పారేసి, ఏడుస్తూ కూర్చున్నది.

ఇంతలో ముసలిదాని అసలు కొడుకు వచ్చాడు. ఇంట్లో దొంగలు పడ్డారని ముసలిది చెప్పింది.

"నువు వట్టి పాపిష్టిదానివి. డబ్బు నా కియ్యమంటే ఇచ్చావుకావు. నీకు తగిన శాస్తే జరిగింది. నీ మొహం చూస్తే పాపం! నీ యింట ఒక్క క్షణంకూడా ఉండను!" అంటూ ముసలిదాని అసలు కొడుకు వెళ్ళిపోయాడు.

వాడు వెళ్ళిపోక ముందే ముసలిదాని పెంపుడు కొడుకు వచ్చి. జరిగినదంతా చూశాడు. తరవాత వాడు ముసలిదాన్ని ఓదార్చుతూ, "ఏడవకమ్మా! పోతే పోయింది, మనం సంపాదించిన డబ్బే గదా! మళ్ళీ సంపాదింతాం!" అన్నాడు.

"డబ్బెక్కడికి పోయింది, నాయనా! ఆ వెథవ వెళ్ళిపోయాడు. డబ్బు భద్రం గానే ఉన్నది," అంటూ ముసలిది దాచిన చోటినుంచి డబ్బుమూట బయటికి తీసింది.