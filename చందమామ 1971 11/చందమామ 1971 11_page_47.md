# పెంపుడుకొడుకు

ఒక గ్రామం చివరన, అడవికి దగ్గిరగా కుటీరం వేసుకుని ఒక వయసుమళ్ళిన స్త్రీ తన కొడుకుతో సహా జీవిస్తూ ఉండేది. ఆమె రోజూ అడవికి వెళ్ళి, మోదుగ ఆకులూ, చీపిరిపుల్లలూ తెచ్చేది. మోదుగ ఆకులతో విస్తళ్ళు కుట్టేది. చీపిరిపుల్లలతో చీపిరికట్టలు కట్టేది. ఆవి అమ్మి, ఆ డబ్బుతో, సంసారం నడిపేది.

ఆమె కొడుకు వట్టి అప్రయోజకుడు. తల్లికి సహాయ పడకపోగా, డబ్బు తెమ్మని పీడించేవాడు. తల్లి వాణ్ణి లక్ష్యపెట్టటం మానేసింది. వాడుకూడా తల్లితో విసిగి ఎటో వెళ్ళిపోయాడు.

ఆమెకు క్రమంగా శక్తి ఉడుగుతూ వస్తున్నది. ఒకనాడు అడవిలో పుల్లలు ఏరుతూ, ఎండ దెబ్బకు సొమ్మసిల్లి పడి పోయింది. ఆ సమయంలో ఒక యువకుడు అటుగా వచ్చి, పడిపోయిన ముసలిదాన్ని

చూశాడు. వెంటనె వాడు సమీపంలో ఉన్న నీటిమడుగు నుంచి నీరు తెచ్చి, ముసలి దాని ముఖాన కొట్టి, కొద్ది సేపటికల్లా స్పృహ తెప్పించాడు.

ముసలిది లేచి కూర్చుని, "ఎవరు, నాయనా, నువు?" అని అడిగింది.

"నేను దిక్కులేని ఒంటరిగాణ్టి, తల్లి. ఎక్కడన్నా ఎవరన్నా దగ్గిర పెట్టుకుంటా రేమోనని ఊళ్ళ వెంట తిరుగుతున్నాను," అన్నాడు యువకుడు.

ముసలిది లేచి, తాను కట్టుకున్న పుల్లల మూట నెత్తికి ఎత్తుకోటోయింది. యువ కుడు ఆమెను వారించి, మూట తస నెత్తికి ఎత్తుకుని, "పదమ్మా, దీన్ని మీ ఇంటి దాకా తెస్తాను," అన్నాడు.

ఇంటికి వెళ్లాక ముసలిది వాడితో, "నీకు మంచి చోటు దొరికేదాకా నా యింటోనే ఉండు, నాయనా!" అన్నది.