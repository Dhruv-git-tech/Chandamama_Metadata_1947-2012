విఘ్నుశ్వర పూజారి, ఖిర్గ జీవనత్తులకు తాను విఘ్నుశ్వరాలయంలో కన్న కల గురించి, ఆ తరవాత రాజు తనను సభలో అవమానించి, దేశ బహిష్కరం చేసిన సంగతి తెప్పి, “ఇప్పుడు నేను అధిరోహించి వున్న ఈ ఏనుగు, ఇంద్రుడి వాహనమైన ఐరావతానికి చాలా దగ్గిర బంధువు. దీని వయసు వెయ్యేళ్ళ పైనే వుంటుంది. దీని సాయంతో ఆసందపురాన్ని జయించబోతు న్నాను. మీరు అనవసరంగా రాజు నిత్యా నందుడికి సాయం చేయబోయి చిక్కుల్లో పడకండి. ఇష్టమైతే నా పకానికి రండి, కోరినంత ధనం ఇస్తాను," అన్నాడు.

పూజారి మాటలు ఖిర్గజీవనత్తులకు ఆశ్చ ర్యంతో పాటు, అనుమానం కూడా కలిగించినై. ఖిర్గవర్మ, రాకాసి ఏనుగు కేసి నడుస్తూ, “ఇది ఐరావతం జాతిదా? వెయ్యేళ్ళ వయసా? సడకతీరు చూస్తుంటే, ఇంకా తల్లిపాలు వదిలినట్టే లేదు!' 'అన్నాడు.

ఖిర్గవర్మ వెంట జీవనత్తుడు కూడా ఏనుగు దగ్గిరకు పోయాడు. వాళ్ళు దాని తొండం పట్టుకుని పరీక్షగా చూడసాగారు.

ఆ సమయంలో విఘ్నుశ్వర పూజారి రాకాసి ఏనుగు కుంభస్థలం మీద పిడికిటితో గట్టిగా పొడిచాడు. మరుక్కణంలో ఏనుగు తొండాన్ని గిర్రున తిప్పి, ఖిర్గ జీవనత్తుల శరీరాలను మెలిచేసింది. ఆదే నిమిషంలో ఆటవికులు గుంపుగా వచ్చి వాళ్ళను పడిసి పట్టు కున్నారు.

ఖిర్గ జీవనత్తులకు కాలూచేయో కదిపేందుకూడా అవకాశం లేకపోయింది. విఘ్ను శ్వర పూజారి అది చూసి పెద్దగా నవ్వుతూ, “ఈ ఇద్దర్నీ నేను గుహాలయానికి తీసుకు పోతాను. మీరు రాజు నిత్యానందుణ్ణి పట్టి కట్టి తీసుకురండి!” అని ఆటవికులను అజ్ఞాపించాడు.

ఆటవికులు పెడబొబ్బలు పెడుతూ, చెట్ల కించ వుండి యిదంతా చూస్తున్న రాజు నిత్యానందుడి కేసి పరిగెత్తారు. సారధి రధాన్ని వెనక్కు తిప్పాడు. నిత్యానందుడు తన సైనికులను, ఆటవికుల్ని ఎదుర్కోమని అజ్ఞాపించాడు.
— ( ఇంకావుంది )