"అపును, ఖిర్గా! యిందులో ఏదో మోసం వుంది. పూజారి నెత్తిన కిరీటం ఏమిటి? ఏడికి రాజుతో విరోధం ఎందుకు? గుడిపూజ మాని సింహాసనం ఎక్కి రాజ్యం పారించా లనుకుంటున్నాడా? జాగ్రత్తగా పద, యీ ఏనుగు సంగతేమిటో తేలుద్దాం," అన్నాడు జీవదత్తుడు.

ఖిర్గజీవదత్తులు తమ వద్దకు అతి నెమ్మ దిగా నడిచివస్తున్న రాకాసి ఏనుగు కేసి బయలుదేరారు. ఇది చూసిన నిత్యానంద రాజూ, అతడి సైనికులూ నివ్వెరపొయారు. వాళ్ళకు ఇది దుస్సాహసంగా కనిపించింది. రాకాసి ఏనుగు ఏ కణాస అయినా వాళ్ళి ద్దర్శి తొండంతో పట్టుకుని గుంజి, కాళ్ళతో మట్టగించి చంపవచ్చన్న భయం కలిగింది.

విఘ్నుశ్వర పూజారి మాత్రం రాకాసి ఏనుగు మీద తొఁక్కుండా కూర్చుని దాని వెసకా, పక్కలనా వస్తున్న ఆటవికు లకు ఏమో చెప్పి. ఖిర్గ జీవదత్తులతో, "మహాశూరులారా! రండి, రండి. మీరు నా భృత్యుల్ని చంపారన్న కోపం నా కేమీ లేదు. నా తపశ్శక్తితో వాళ్ళను కావాలంటే యీ నిమిషానే బతికించగలను. కాని, యీ అరణ్యాంలో ఆటవిక జనానికి ఏమీ లోటు లేదు గనక, ఆ పని చేయను. మీరు నా పక్షం వహించి, ఆ మాటతప్పిన రాజును తుదముట్టించేందుకు సహాయపడతారా?

అలా చేశారంటే, మిమ్మల్ని ధనకనక వస్తు వాహనాలతో స్త్రత్కరించగలను!" అన్నాడు.

పూజారి మాటలు ఖిర్గ జీవదత్తులకు నవ్వు తెప్పించినై. వాళ్ళు రాకాసి ఏనుగుకు ఒక ఇరవై అడుగుల దూరంలో అగి, "పూజారీ! నువ్వు ఏనుగును అక్కడే ఆపు. మనం మాట్లాడవలసింది కొంత వున్నది," అన్నారు.

పూజారి ఏనుగు కుంభస్థలం మీద పిడికిటితో కొట్టాడు. ఏనుగు వున్న చోటునే నిలబడిపొయింది. జీవదత్తుడు ఏనుగు కేసి పరీక్షగా ఓసారి చూసి, "పూజారీ! రాజు మాట తప్పాడన్నావు. ఏమిటది?" అని ఆడిగాడు.