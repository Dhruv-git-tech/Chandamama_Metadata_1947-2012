చేరికి వెయ్యి. ప్రాణం వస్తుంది,”
అన్నాడు పూజారి.

ప్రాణాలు వచ్చిన ఆ స్త్రీని పెళ్ళాడా
లన్న కోరికను రెండవ వరంగా కోరాలన్న
ఆశ వినోదుడి మనసులో మెదిలింది.
అయినా, ఆ ఆశను కాస్త పక్కకు
నెట్టాడు. నవ్వలేని జ్ఞానభూమి యువరాజు
అతనికి జ్ఞాపకం వచ్చాడు.

"మహామృగభూమి వాసులు హాయిగా నవ్వేవరం ప్రసాదించుతల్లి," అన్నాడు వినోదుడు.

దేవతావిగ్రహం చేతినుంచి మరొక తామరపుష్పం పీఠం మీద పడింది.

“ఆ వరమూ నిద్ధించింది,” అన్నాడు వినోదుడు.

వినోదుడు, “సంతృప్తశాంతభూమి
వాసులకు పాడగలశక్తి ప్రసాదించు
తల్లి,” అన్నాడు భక్తితో.

మూడవ తామరపుష్పం దేవత చేతి
నుంచి జారిందేగాని, పిఠాన్ని చేరలేదు.
మధ్యలోనే తగులుకుని అలాగే వుండి
పొయింది.

"సంతృప్తశాంతభూమి వాసులు పాడడం నేర్చుకోనవసరం లేదు. పైగా, నీకు తారసపడిన యువరాణి తప్ప మరెవ్వరూ పాడాలని కోరడం కూడా లేదు. అందువల్ల ఆమె మాత్రం పాడడం నేర్చుకుంటుంది," అని, పుష్పం మధ్య లోనే అగిపోయిన విషయం గురించి వినోదుడికి వివరించాడు పూజారి.