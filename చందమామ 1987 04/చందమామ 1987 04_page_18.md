జ్వాలాద్వీపం

12

[నాగవర్మ కపిలపురం కోటలో తన సైన్యాన్నంతా పోగొట్టుకుని, మారువేషంతో, జ్వాలా ద్వీపపుపులిరాయుళ్ళ నాయకుడైన కరవీరుడితోకలిసి తప్పంచుకుని అడవిలోకి పారిపోయాడు. తరవాత రాకుమారి కాంతిమతికి, చిత్రసేనుడికి వివాహం అయింది. వివాహం నాడు ఉగ్రాక్షుడి కొత్త కోరికను నెరవేర్చేందుకు చిత్రసేనుడు అంగీకరించాడు. తరవాత—]

ఉగ్రాక్షుడు తన రాక్షస బంట్లకోసం కేక వేయగానే, కోటలో ఎక్కడెక్కడ వున్న రాక్షసులూ ఒక్కుమ్మడిగా అతడి దగ్గిరకు పరిగెత్తుకు వచ్చారు. ఉగ్రాక్షుడు వారం దరినీ చిత్రసేనుడికి చూపుతూ, ‘‘మహారాజా, మీరు ఏ కణాస ఎలాంటి సహాయం కావాలన్నా, నేనూ వీళ్ళూ రాగలం. మీరు నా కోటకు కాకితో కబురంపితే చాలు,’’ అన్నాడు.

చిత్రసేనుడు చిరునవ్వునవ్వాడు. ‘‘నీ నుంచి గానీ, నీ బంట్ల నుంచి గానీ ఏమాత్రం సహాయం కోరే ఆవసరం లేకుండా, నా రాజ్యాపాలన ప్రశాంతంగా జరిగిపోవాలన్నదే నా కోర్కె. అడవిలో ఎక్కడో మాయమైన ద్రోహి నాగవర్మనూ, అతని అనుచరుడు కరవీరుణ్ణి, నీ బంట్లు పట్టుకు రాగలిగితే బావుండును. నాకూ, నీకూ కూడా ఏనాటికైనా ప్రమాదం

“చందమామ”