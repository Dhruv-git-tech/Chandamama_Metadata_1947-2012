ఉత్సవాల అనంతరం, సునందుడు రాజును కలుసుకుని, తానె వరైపు చెప్పాడు. రాజు ఆశ్చర్యానందాలు పొందాడు.

సునందుడు వినయంగా, 'మహారాజా, పోటీలలో నేను ప్రదర్శించిన శౌర్యధైర్యాలు, తమ మెప్పు పొందినవని అనుకుంటున్నాను. లోగడ మీరు, నాకు యిస్తానన్న అర్ధరాజ్యానికి బదులు, వేరొక కోరిక కోరదలిచాను,' అన్నాడు.

జలంధరుడు, అతడి మాటలకు ఆశ్చర్యపడి, 'సరే, ఏమిటాకోరిక? ' అని ప్రశ్నించాడు.

'రాకుమారి సుచరితాదేవికి అంగీకారమైన పక్షంలో, ఆమెను వివాహమాడాలని, నా కోరిక!' అన్నాడు సునందుడు.

జలంధరుడు విభ్రమంచెంది, 'ఆమె అంగీకరించకపోతే?' అని ప్రశ్నించాడు.

'అప్పుడు నేను, అర్ధరాజ్యాన్ని కూడా వదులుకుని, వెళ్ళిపోతాను,' అన్నాడు సునందుడు.

సునందుడికున్నది, సుచరితమీద ప్రేమో, లేక ఆమెద్వారా లభించబోయే, జ్వాలాముఖీ దేశసార్వభౌమాధికారం మీది కాంక్షే—జలంధరుడికి అర్థం కాలేదు. అందువల్ల ఆయన, యీ సమస్యను సుచరితకే వదిలిపెట్టడానికి నిశ్చయించుకుని, సునందుణ్ణి తర్వాత రమ్మన్నాడు.

తండ్రిద్వారా జరిగినది విన్న సుచరిత, 'సునందుడి ధోరణి సరిగా అర్థంకావడం లేదు. స్వయంగా మాట్లాడతాను. అతణ్ణి రేపు వచ్చి, నన్ను చూడవలసిందిగా చెప్పండి,' అన్నది.

మర్నాడు సునందుడు రాగానే, సుచరిత అతణ్ణి, 'సునందా, నీకు సూర్యుడి గౌరవం కావాలా? చంద్రుడి గౌరవం కావాలా?' అని ప్రశ్నించింది.

సునందుడు కొద్దిసేప్తు మౌనంగా పూరుకుని, 'రాకుమారీ, నన్ను కమించండి! నేను సూర్యుడిలాగే జీవన యాత్ర