చిత్రసేనుడి ముఖంలో ఏ మాత్రం
విచారఛాయలు లేకపోవడం చూసి,
ఉగ్రాకుడు ఆశ్చర్యపడ్డాడు. తన ప్రథమ
సంతానాన్ని యింత నిర్వికారంగా అతడు
తన పరం చేస్తున్నాడేం ? కుర్రవాడు
కుంటిగాని, గుడ్డిగాని కాదుగదా ?

ఉగ్రాకుడు యిలా ఆలోచిస్తున్నంతలో
దాసిలు పుట్టిగా, ఆరోగ్యంగా వున్న ఒక
కుర్రవాణ్ణి తెచ్చి. ఉగ్రాకుడి ముందు
నిలబెట్టారు. ఉగ్రాకుడు ఆ కుర్రవాణ్ణి
చూసి ఉత్సాహంగా చప్పట్లు చరిచి.
రెండు చేతులతో పట్టి భుజం మీదికి
ఎత్తుకుంటూ, ‘‘మహారాజా, మీరు అన్న
మాట మీద నిలబడ్డారు. మీ మేలు
మరవను,’’ అంటూ కోట ద్వారం దాటి
అడవిలో ప్రవేశించాడు.

ఉగ్రాకుడు అడవి చేరగానే, అతడి
భుజం మీద వున్న కుర్రవాడు, దూరంగా
చేయి చూపుతూ, ‘‘అయ్యా, అయ్యా.
ఆ చెట్టుకింద వున్న ఎండు కర్రపుల్ల
నాక్కావాలే !’’ అని మారాం చేశాడు.

ఉగ్రాకుడు భుజం మీది నుంచి కుర్ర
వాణ్ణి దించి, కర్రపుల్ల తెచ్చి అతడి కిస్తూ,
‘‘ఈ కర్రతో ఏం చేస్తావు, బాబూ ?’’
అని ముద్దుగా అడిగాడు.

‘‘వంటింట్లోకి కుక్కలూ, కోళ్ళూ
రాకుండా తరు ముతాను,’’ అన్నాడు
కుర్రవాడు.

ఉగ్రాకుడు ఉలికిక్కపడ్డాడు. రాజ
కుమారుడు వంటింట్లోకి కుక్కలూ,
కోళ్ళూ రాకుండా తరమటం ఏమిటి ?

‘‘మీ అయ్య ఏం చేస్తుంటాడురా,
బాబూ ?’’ అని అడిగా డతడు.

‘‘వంటింట్లో మాంసం, అన్నం వండు
తుంటాడు. ఏదైనా కుక్క, మాంసం ఎత్తుకు
పోయేందుకు వచ్చిందో, ఈ కర్రతో నడుం
యిరగేస్తాను,’’ అన్నాడు కుర్రవాడు.

‘‘ఇంత మోసమా, హుం! వంటవాడి
కొడుకును, రాజకుమారుడని నాకిస్తారా?’’
అంటూ ఉగ్రాకుడు కుర్రవాణ్ణి భుజాన
వేసుకుని హుంకరిస్తూ, కపిలపురం కోటకు
బయలుదేరాడు. —(ఇంకాపుంది)