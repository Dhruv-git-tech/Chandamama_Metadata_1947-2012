సృష్ట్యాదిలో ఆరణి అనే ఒక ఋషి ఉండేవాడు. ఆయనకు ఒక వింత ఆలోచన కలిగింది: సృష్టిలో ఇన్ని రకాల జీవ రాసు లెందుకు? ఈ భూమిపై మానవు లుంటేచాలదా?

ఆరణి బ్రహ్మాను గూర్చి తపస్సు చేసి, ఇతర ప్రాణులను మనుషులుగా మార్చే వరం పొందాడు. ఆయన తపస్సు నుంచి తిరిగి వస్తూ, ఒక లేడి భయపడి పరిగెత్తి పోతూ వుండటమూ, ఒక పులి గాండ్రిస్తూ దానిని తరుముతూ ఉండటమూ చూశాడు. ఆయన వెంటనే తన వర్ణప్రభావం చేత ఆ లేడిని ఒక ఆడమనిషిగానూ, పులిని ఒక మగమనిషిగానూ మార్చేశాడు.

మగవాడికి ఆడదాన్ని చూడగానే మోహం పుట్టుకొచ్చింది. దాన్నే ఆ మగ వాడు ప్రేమ అనుకుని, ఆ స్త్రీకి తన ప్రేమను గురించి వర్ణించి చెప్పాడు.

ఆతని ప్రేమాలాపాలు విని ఆ స్త్రీ కూడా ఎంతో అనందం పొందింది.

వారిద్దరి మధ్యా ఏర్పడిన ఈ అన్యోన్య తకు ఆరణి చాలా సంతోషించి, వారిద్దరిని వివాహ విధి ద్వారా భార్యాభర్తులు చేశాడు. వారు అరణ్యంలోనే ఒక ఇల్లు కట్టుకుని కాపురం మొదలెట్టారు.

భర్త అరణ్యంలోకి వెళ్ళి జంతువులను వేటాడి, వాటి మాంసం తెచ్చి తన భార్యను తినమనేవాడు. భార్యకు మాంసా హారం అంటే గిట్టేదికాదు; ఆమె పళ్ళూ, కాయలూ తినేది. భార్య మాంసం తినక పొవటం భర్తకు నచ్చలేదు, భర్త నిర్దయగా జంతువులను చంపబం భార్యకి నచ్చలేదు. ఆమె అరణ్యంలోని లేళ్ళనూ, పకులనూ చేరదీసి, పెంచుతూండేది. ఆరణి అశ్రమం నిర్మించుకుని వారి విషయాలన్నీ గమనిస్తూ ఉండేవాడు.