''నా భర్త నన్ను చాలా లోకువగా చూస్తున్నాడు. ఆ అవమానం భరించటం కష్టంగా ఉంది. నేను అగ్నిలో డూకో, విషం తినో, నీటిలో పడో ఆత్మహత్య చేసుకుందా మనుకుంటున్నాను,'' అన్నది దేవయాని తండ్రితో.

శుక్రాచార్యుడికి పట్టరాని ఆగ్రహం వచ్చి, యయాతిని ముసలితనంతో జీవించమని శపించి, కూతురి నోదార్చి, ఇంటికి తిరిగి పోయాడు. శుక్రాచార్యుడి శాపాన్ని యయాతి ఎంతో సహనంతో స్వీకరించాడు.

అతను యదువును పిలిచి, ''నాయనా, నేనింకా భోగాలతో తృప్తిపడలేదు. అందు చేత నా ముసలితనాన్ని నువు కొంతకాలం భరిస్తావా ? నాకు భోగాలతో తృప్తి కలిగాక నీ యౌపనం నీ కిచ్చి ముసలి తనం తీసుకుంటాను,'' అన్నాడు.

''నీ సరసన భోజనం వెయ్యటానికి అర్హుడైన పూరు డుండగా నీ ముసలి తనాన్ని నే నెందుకు తీసు కోవాలి ?

వాణ్ణే తీసుకోమను,'' అన్నాడు యదువు కోవంగా.

అప్పుడు యయాతి పూరుణ్ణి పిలిచి యదువు నడిగినట్టే అడిగాడు. తన తండ్రి వార్థక్యాన్ని స్వీకరించటానికి పూరుడు మనస్ఫూర్తిగా ఆంగీకరించాడు. యయాతి తన ముసలితనాన్ని పూరుడి కిచ్చి, వాడి యౌపనం తాను పాంది. అనేక వేల యజ్ఞాలు చేశాడు, అనేక వేల సంపత్స రాలు రాజ్యం చేశాడు. చివరి కతను తన కొడుకు సుంచి ముసలితనం తీసుకుని, వాడికే రాజ్యాభిషేకం చేసి, దేవయాని కొడుకైన యదువుకు రాజ్యార్హ త లేకుండా చేశాడు.

యయాతి అనంతరం పూరుడు ప్రతిష్ఠానపురం రాజధానిగా పెట్టుకుని చాలాకాలం రాజ్యం చేశాడు.

రామలక్ష్మణు లిలా కథలు చెప్పు కుంటూండగానే రాత్రి గడిచిపోయింది. అప్పుడప్పుడే తూర్పున అరుణ రేఖలు కనిపించాయి.