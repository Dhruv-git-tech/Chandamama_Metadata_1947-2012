సాగిస్తాను," అని, తలవంచుకుని వెళ్ళి పోయాడు.

బేతాళుడు ఈ కథ చెప్పి, "రాజా, అంత శ్రమపడి విద్యాభ్యాసం చేసిన సునందుడు, అర్ధరాజ్యాన్ని కూడా తిరస్కరించడం, అవివేకం, వివేచనాజ్ఞానం లేక పొవడం, అనిపించుకోదా? అసలతడు, సుచరితను వివాహమాడ గోరింది దేనికి? సుచరిత అడిగినప్పుడు, సూర్యుడిలాగే జీవనయాత్ర సాగిస్తానని చెప్పిన సునందుడు, సూర్యుడిలా తేజోవంతమైన రాజ పదవిని ఎందుకు వదులుకున్నాడు? ఈ ప్రశ్నకు సమాధానం తెలిసి కూడా చెప్పకపోయావో, నీ తల పగిలిపోతుంది," అన్నాడు.

దానికి విక్రమార్కుడు, "రాజు కాగోరినవాడు, ఒక్క యుద్ధ విద్యలు నేర్చితే చాలదు. రాజనీతి, మంత్రాంగాలూ తెలిసి వుండాలి. అవసరార్థం ఎత్తుకు, పై ఎత్తు వేయగలగాలి. తనకు అలాంటి రాజధర్మాలు తెలియవని, సునందుడు

గ్రహించాడు. అయితే, రాజవైభోగాన్ని అంత తేలికగా వదులుకోలేక, సుచరిత సహాయంతో, తన లోటుపాట్లు, ఇతరులకు తెలియకుండా దాచవచ్చనుకున్నాడు. ఇక, సుచరిత సూచించినది, సూర్యుడికోటి ప్రభల తేజస్సును కాదు; సూర్యుడి స్వయం ప్రకాశకత్వాన్నీ, చంద్రుడి పరా ధీన ప్రకాశకత్వాన్నీ. ఆమె మాటల్లో— స్వయంబుద్దిలేని నిన్ను, నేనెలా అంగీ కరిస్తానన్న తిరస్కారం వున్నది. దానితో బాటు, ఒకరి బుద్దిబలంతో వెలగాలని ప్రయత్నించక, నీ స్వయంబుద్దితో స్వతంత్రంగా జీవించడం మంచిదన్న హితవు కూడా వున్నది. ఇది అర్థం చేసుకున్న సునందుడు, తన విద్యార్హతలకు తగిన ఉద్యోగం ఎక్కడైనా సంపాయించి, జీవయాత్ర సాగించవచ్చునని వెళ్ళిపోయాడు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాడు. —(కల్పితం)