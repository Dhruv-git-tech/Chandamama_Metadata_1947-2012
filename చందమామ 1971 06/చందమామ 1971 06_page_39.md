“నిన్ననే విశ్వనాథుడికి సంబంధం నిశ్చయించాను. విశాలాక్షిని నీకు ఎలా ఇయ్యగలను?” అన్నాడు భీమయ్య.

“ఇంకా నిశ్చితార్థం కాలేదు గద?” అన్నాడు కాశినాథుడు.

అతనితో ఆలోచించి చెబుతానని చెప్పి పంపేసి, భీమయ్య విశ్వనాథుడి ఇంటికి వెళ్ళాడు. కాశినాథుడూ, విశ్వనాథుడూ పొటీ పడితే, ఓలె ఎక్కువ ఇచ్చినవాడికి తన కుమార్తెను ఇచ్చి చెయ్యాలని ఆయన ఉద్దేశం.

ఆయన విశ్వనాథుడితో, “కాశినాథుడు మా పిల్లకు ఎంత కట్టమైనా ఇస్తానంటున్నాడు. అతనికే పిల్లనిస్తే బాగుంటుందను

కుంటున్నాను. ఎందుకంటే ఆ కుర్రవాడు చాలా పట్టుదలగా ఉన్నాడు. ఇవ్వనంటే ఏమి ముప్పు తెచ్చిపెడతాడే నని భయంగా ఉంది,” అన్నాడు.

“అయితే నేనేనా చూస్తూ ఊరుకునే వాణ్ణి? నాతో ఈ మాట చెప్పటానికి మొహం ఎలా చెల్లింది? మీరు మీ పిల్లను కాశినాథుడికి ఎలా ఇస్తారో చూస్తాను?” అంటూ విశ్వనాథుడు ఉగ్గుడయాడు.

విశ్వనాథుడు కాశినాథుణ్ణి చంపిపారెయ్యటానికే నిశ్చయించాడు. అతను ఆ రాత్రి ఇనపకర్రను తీసుకుని కాశినాథుడి ఇంటికి వెళ్ళి. గోడ దగ్గర పొంచి కూర్చున్నాడు. తెల్లవార్లూ చూసినా కాశినాథుడి ఇంటిలో నుంచి ఎవరూ బయటికి రాలేదు.

కారణ మేమంటే, విశ్వనాథుడికి కలిగిన ఆలోచనే కాశినాథుడికి కలిగింది. అతను కూడా ఒక ఇనపకర్ర తీసుకుని వెళ్ళి. తెల్లవార్లూ విశ్వనాథుడి ఇంటి గోడ పక్కన పొంచి కూర్చున్నాడు.

తెల్లవారి ఎవరి ఇళ్ళకు వారు తిరిగి వస్తూ నడిదారిలో ఇద్దరూ కలునుకుని వాగ్వాదంలోకి దిగారు; నువ్వెక్కడికి పోయా వంటే నువ్వెక్కడికి పోయావని రెట్టించుకున్నారు; “నేను పెళ్ళాడదలిచిన పిల్లను నువ్వెలా పెళ్ళాడతా” పని ఒకరి నెకరు కొక్కరించుకున్నారు.