కేదారుడు మరేమిమాట్లాడక పండితుడికి అంతులేని కానుక లిచ్చి పంపేసి, యుద్ద సస్సాహాలు చేసి, తన శత్రువులను చిత్తుగా ఓడించాడు.

బేతాళు డి కథ చెప్పి, "రాజా, నా కొక సందేహం. పండితుడు తనకు హస్తసాముద్రికం తెలిసినట్టు ఎందుకు బొంకాడు? కేదారుడు తాను రాజకుమార్తెను పెళ్ళాడి నప్పుడూ, రాజయినప్పుడూ కూడా ఆ పండితుణ్ణి సన్మానించక, ఆయన తనతో చెప్పిన దంతా వట్టిమాటలని తెలిసినాక ఎందుకు ఘనంగా సత్కరించాడు? శత్రువులతో యుద్దం చెయ్యడానికి జంకినవాడు ఏ ధైర్యంతో యుద్ద సన్నాహం చేసి, శత్రువులను జయించగలిగాడు? ఈ ప్రశ్నలకు సమాధానాలు తెలిసి కూడా చెప్పక పొయావో నీ తల బద్దలవుతుంది," అన్నాడు.

దానికి విక్రమార్కుడు, "కేదారుడు పగటికలలు కంటూ కూర్చోకుండా, అతన్ని ఏదైనా చెయ్యటానికి ప్రేరేపించటానికి గాను పండితుడు సాముద్రికం వచ్చినట్టు నటించాడు.

చాడు. కేదారుడి గాఢమైన కోరిక ఏమిటో ముందుగా తెలుసుకుని, ఆ కోరిక సఫల మయే గీత చేతిలో ఉన్నదన్నాడు. ఆ ప్రేరణతోనే కేదారుడు కృషి ఆరంభించాడు. ఆ కృషి నిజంగా సఫలమవుతుందని పండితుడు అనుకుని ఉండడు. అది సఫలం కావటం నిజానికి కేదారుడి ప్రయత్న బలమే. ఆ పండితుడు తనకు సాముద్రికం రాదని చెప్పేదాకా కేదారుడు తన చేతి గీతలనే నమ్ముకున్నాడు. అందుకే అతను యుద్దం చెయ్యటానికి ఇష్టపడలేదు. కాని, తాను రాజకుమార్తెను పెళ్ళాడటమూ, రాజు కావటమూ తన కృషి ఫలితమే అని తెలిసినాక, కేదారుడికి ఆ పండితుడు చేసిన సహాయం అర్ధమయింది. అందుకే ఆయనను సత్కరించాడు. తన ప్రయత్నంలో అతనికి విశ్వాసం ఏర్పడింది గనక యుద్దసన్నాహం చేసి విజయం సాధించాడు," అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెప్పెక్కాడు. (కల్పితం)