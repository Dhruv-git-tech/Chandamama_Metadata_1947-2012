కూర్చోకుండానే; అయన స్పందికారును కలుసుకుని, ''ఈ ఊళ్ళో అబూ అల్ కాసిమ్ అనే యువకు డున్నాడట; అతను చేసే దానాలు మహారాజులు కూడా చేయలేరట, నిజమేనా?'' అని అడిగాడు.

చౌకిదారు తల అడించి, ''అల్లా అను గ్రహం! ఆ మహానుభావుడి దయకు పాత్రుడు కానివాడు ఒక్కడైనా ఉన్నాడా? నాకు నూరు నోళ్ళున్నా కూడా అతని దానాలను వర్ణించలేను,'' అన్నాడు. ఇంతలో ఇతర వర్తకులు దిగటంవల్ల చౌకిదారు వారి కోసం వెళ్ళిపోవలసి వచ్చింది.

ఖరీఫా అ రాత్రికి అంతటితో తృప్తిపడి, మర్నాడు ఉదయమే లేచి దుకాణాలుండే బజారు కేసి వెళ్ళాడు. దుకాణాలు తెరవ గానే ఒక దుకాణదారును కలుసుకుని, అబూ అల్ కాసిమ్ ఇంటికి దారి అడిగాడు.

''మీరు దూరప్రాంతం నుంచి వచ్చినట్టున్నది. రాజభవనంలో రాజుగారిని ఎరగని వాళ్ళు ఉండవచ్చునేమో గాని, ఈ నగరంలో అబూ అల్ కాసిమ్ ఇల్లు తెలియనివారు లేరు,'' అన్నాడు దుకాణదారు.

''నేను దూరం నుంచే వచ్చాను. వచ్చినది కూడా ఈ యువకుణ్ణి చూడటానికే,'' అన్నాడు ఖరీఫా దుకాణదారుతో.

దుకాణదారు ఖరీఫా వెంట ఒక కుర్రవాణ్టి పంపాడు.

అబూ అల్ కాసిమ్ భవనం చుక్కలపాలరాతితో కట్టారు. దాని ద్వారాలకు వెల లేని ఆకుపచ్చమణి శిలలు తాపారు. భవనం ముందు ఆవరణలో కొందరు బాని సలు ఆటలలో ముణిగి ఉన్నారు. ఖరీఫా ఒక బానిసను పిలిచి, ఇంటి యజమానిని చూడటానికి బాగ్దాదు నుంచి ఒక అపరిచితుడు వచ్చినట్టు చెప్పమని లోపలికి పంపాడు.

ఈ కబురు అందగానే అబూ అల్ కాసిమ్ అతిథికి స్వాగతం చెప్పటానికి బయటికి వచ్చి, మృదువుగా స్వాగత వచనాలు పరికి, ఖరీఫాను చెయ్యి పట్టుకుని ఒక అందమైన హాలులోకి తీసుకుపోయాడు.