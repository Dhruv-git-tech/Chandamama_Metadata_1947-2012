అది చూసిన ఒక కొంటె కుర్రాడు
ఆ పావలా సంగ్రహించి వెళ్ళిపోయాడు.

సీనప్ప స్పానం ముగించి, ఒడ్డుకు వచ్చి
చూసుకుంటే పావలా కాసు లేదు. "ఎలా
వచ్చిందో అలాగే పోయిందిలే," అనుకుని
సీనప్ప తన యింటికి వెళ్ళిపోయాడు.

ఇదంతా కనిపెట్టుతూ ఉండిన శ్రీదేవి
తన అక్కతో, "చూశావా? నేను చెబితే
విన్నావు కావు. నీ చేతి మీదుగా ఇచ్చిన
సొమ్ము ఆ పేదవాడికి దక్కకుండా
పోయింది," అన్నది.

పెద్దమ్మకు కోపం వచ్చి, "నువ్వయితే
ఏం చేసేదానివే?" అన్నది.

"నేను ఏం చేస్తానో ఇప్పుడే చూపిస్తాను," అన్నది శ్రీదేవి నవ్వుతూ.

ఈ లోపల మనవడు తెచ్చిన కర్ర తీసు
కుని వాడి తాత, "ఈ కర్ర ఇంత బరువున్ను
దేమిట్రా? దీన్ని నేను మోయలేనే! దీన్ని
ఎక్కడ తెచ్చావు?" అని అడిగాడు.

"సీనప్ప గారి దగ్గిర పావలా ఇచ్చి
తెచ్చాను, తాతా," అన్నాడు మనవడు.

"దీన్ని అతనికే తిరిగి ఇచ్చి, పావలా
తీసుకుని, ఎక్కడన్నా తేలికగా ఉండే
కర్ర తీసుకురారా!" అన్నాడు తాత.

కుర్రవాడు సీనప్ప దగ్గిరికి వచ్చి,
"మా తాతకు ఈ కర్ర బరువుగా ఉన్నదిట.
తిరిగి ఇచ్చెయ్యమన్నాడు," అన్నాడు.

సీనప్ప చేతి కర్ర తీసుకుంటూ,
"నువ్విచ్చిన పావలా కాసు లేదు, నాయనా!
రేపా మాపా రాగానే ఇస్తానని మీ తాతతో
చెప్పు," అన్నాడు.

కుర్రాడు వెళ్ళాడో లేదో, ఒక పెద్ద
మనిషి సీనప్ప దగ్గిరికి వచ్చి, పావలా ఇస్తూ,
"మా వెధవ మీ పావలా తెచ్చాడుట,"
అంటూ వెళ్ళిపోయాడు. సీనప్ప ఆ పావలా
తీసుకుపోయి తాతగారికిచ్చాడు.

ఇది చూసి పెద్దమ్మకు చాలా కోపం
వచ్చింది. పేదవాణ్ణి చంపెయ్యాలని ఆమె
నల్లతాచు రూపంలో ఆ రాత్రి సీనప్ప ఇంట
ప్రవేశించింది. ఆ పామును చూడగానే
సీనప్ప చేతికర్ర దాని మీదికి విసిరాడు, కాని
కర్ర విరిగి రత్నాలు బయటపడ్డాయి.