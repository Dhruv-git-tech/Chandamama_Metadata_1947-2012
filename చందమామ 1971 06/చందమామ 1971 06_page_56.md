నించి భీముడు వాణ్ణి చంకలో ఇరికించుకుని
గిరగిరా తిప్పి, కింద పడేసి నడుముమీద
కాలువేసి తొక్కి వాడి తలా, చేతులూ
పట్టుకుని విరిచి చంపాడు. వాడు అతిదారు
ణంగా రంకెలు పెడుతూ చచ్చాడు.
భీముడు వాడి శవాన్ని దూరంగా పారేశాడు.
ఆ అరణ్యానికి వాడి పీడ లేకుండా చేశాడు.
తరవాత ద్రౌపదీ, ధౌమ్యుడూ భీముణ్ణి
ఎంతగానో అభినందించారు.

కమ్మీరవధ ఇలా జరిగిందని విడురుడు
చెప్పేసరికి ధృతరాష్ట్రుడు నిట్టార్పులు
విడుస్తూ, తలవంచుకుని విచారంలో ముణిగి
పొయాడు.

పాండవులు అధర్మమైన జూదంలో ఓడి
అరణ్యాలలో ఉన్న మాట తెలిసి, యాద

వులూ, పాంచాలులూ వారిని చూడవచ్చారు.
యాదవులను వెంటబెట్టుకు వచ్చిన కృష్ణుడు
కంట తడిపెట్టుకుని, క్రోధావేశంతో,
“పాపాత్ములైన దుర్యోధన శకుని కర్ణుల
రక్తంతో భూమి తడవాలి. అటువంటి అధర్మ
పరులను చంపటం ఉత్తమ ధర్మం. వారంద
రినీ ఒక్కపెట్టున చంపి, ధర్మరాజుకు
రాజ్యాధిషేకం చేద్దాం,” అన్నాడు.

ద్రౌపది తన వాళ్ళయిన ధృష్టద్యుమ్నుడు
మొదలైన పాంచాలులను వెంట బెట్టుకుని
కృష్ణుడి వద్దకు వచ్చి, తనకు కౌరవులు
చేసిన పరాభవాలను చెప్పుకుని కుమిలి
కుమిలి ఏడ్చింది.

కృష్ణుడు ఆమెను ఓదార్చుతూ, ''ద్రౌపదీ,
నిన్ను అవ మానించిన ఆ దుర్మార్గులు