సమీపిస్తున్న జీవదత్తుణ్ణ చూసి, "ఆగు! ఎవరు నువ్వు? యిక్కడ ఏం పని?" అని ఆడిగాడు గుడ్లురుముతూ.

"నే నెవరో చెప్పినా నీకు తెలియదు కనక ఆ సంగతి వదిలేద్దాం! ఇక పని సంగతి; ముందు నువ్వు ఆ చెట్టుకు ప్రదక్షణం మీద ప్రదక్షణం ఎందుకు చేస్తు న్నావో చెపితే, తరవాత నే వచ్చిన పని చెప్పుతాను," అన్నాడు జీవదత్తుడు.

"ఇది చెట్టు కాదు — బాపగారి కోట బురుజు! ఇక్కణ్ణించి కొత్త వాళ్లేవరూ అయన రాజ్యంలోకి ప్రవేశించకుండా కాపలా కాస్తున్నాను," అన్నాడు యువకుడు గండ్రగొడ్డలి అంచును వేళ్ళతో తాకి చూస్తూ.

"ఏమనుకోకు, యిదంతా ఏదో తలతిక్క వ్యవహారంగా వుంది. నువ్వు యిక్కడ పహరా తిరక్కపోతే, యిక్కడ ఏదో కోట బురుజు వున్నదన్న అనుమానమే ఎవరికి కలగదు. అరణ్యంలో ఎన్ని చెట్లు లేవు; అలాంటిదే నువ్వు పహరా యిచ్చే చెట్టు కూడా. కాని, నువ్వు గొడ్డలి భుజాన పెట్టి

తిరుగుతూ అరహస్యాన్ని నలుగురిక చెప్పే స్తున్నావు," అన్నాడు జీవదత్తుడు.

"ఆట్టే వాగక యిక్కణ్ణించి కదులు. ఈపో!" అంటూ యువకుడు గొడ్డలి ఎత్తి జీవదత్తుడి కేసి ఒక అడుగు వేశాడు.

జీవదత్తుడు నవ్వుతూ, "నేనైతే పొతాను, సరే. నీ వెనక కత్తి దూసి ముందు కొస్తున్న పెద్ద మనిషి మాటేమిటి?" అన్నాడు.

యువకుడు చప్పున తల తిప్పి చూశాడు. ఖండవర్మ అతడికి అయిదా రడుగుల దూరంలో కత్తి రుటిపిస్తూ నిలబడి, "నువ్వు పరశురాముడి శిఘ్యణ్ణానుకుంటు న్నావా ఏం? ముందు ఆ గండ్రగొడ్డల్ని భుజాన వేలాడ వేసుకుని, చెట్టుబోదె కోటబురుజు ఎలా అవుతుందో, అరహస్యం చెప్పు!" అన్నాడు.

యువకుడు తల తిప్పి యీసారి జీవ దత్తుడి కేసి చూశాడు. జీవదత్తుడు అతడికి రెండు మూడడుగుల దూరంలో దండం ఎత్తిపట్టుకుని నిలబడి వున్నాడు.

—(ఇంకా వుంది)