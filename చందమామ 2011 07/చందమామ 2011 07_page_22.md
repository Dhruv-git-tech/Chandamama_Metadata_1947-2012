రామయ్య గోపయ్యలిద్దరూ అన్నదమ్ములు.
వారి చిన్నతనంలోనే తండ్రిపోయాడు. తల్లి
యశోదే వాళ్ళనుపెంచసాగింది. ఆమెకు
చాదస్తాలు మూఢనమ్మకాలు ఎక్కువ.

బడి ఈడు వచ్చిన రామయ్య గోపయ్య
లను ఆమె బడికి పంపలేదు, బడికి పోతే
పిల్లలు చచ్చిపోతారని ఆమెకు భయం.
ఆమెకు రామయ్యా, గోపయ్యల కన్నా
ముందుగా ఒక కొడుకుండేవాడట. వాడు
బడికి వెళ్ళాకే చనిపోయాడట.

నిజానికి ఆ అబ్బాయి జబ్బు వచ్చి చని
పోయాడు. కాని యశోదమ్మపిల్లాడికి చదు
వొచ్చాక చనిపోయాడని నమ్మింది. అందు
వల్లే ఆమె రామయ్య గోపయ్యలను బడికి
పంపలేదు.

రామయ్య - గోపయ్యలు పెద్దవాళ్ళ
య్యారు. కూలీ నాలీ చేసి సంపాదించిన
డబ్బులు తల్లి చేతిలో పెట్టేవారు. యశో

దమ్మ ఆ డబ్బుతో రకరకాల పూజలు
చేసేది. రకరకాల మొక్కులు దేవతలకు
మొక్కేది. సోది చెప్పేవాళ్ళను ఇంటికి
రప్పించి వాళ్ళను దానాలతో తృప్తి పరిచేది.

‘ఎందుకమ్మా డబ్బునలా ఖర్చు పెడు
తున్నావని ఎవరైనా అడిగితే కొడుకులకు
మంచి రోజులు రావడం కోసమే’, అని
చెప్పేది.

కొడుకు లిద్దరికీ పెళ్ళీడు వచ్చింది.
దూరపు బంధువుల పిల్లలతో పెళ్ళిళ్ళు
చేసింది. ఇద్దరు కోడళ్ళ రాకతో ఆమెకు
బోలెడు విశ్రాంతి లభించింది.

పనీ పాట లేని ఆమె పూజలతోనే సంతృప్తి
పడక ఇంటికి బాబాలను సాధువులను
పిలవడం ఆరభించింది. ఖర్చులు పెరగ
డంతో ఆమె అప్పులు చెయ్యడం ప్రారం
భించింది. ఆమె చేసిన అప్పులు తీర్చడానికి
కొడుకులిద్దరు సతమతమవసాగారు.