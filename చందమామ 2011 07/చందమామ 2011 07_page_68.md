ఎవరిని తాకితే వాళ్ళకు వ్యాధులు
నయమై, ఆరోగ్యవంతులయ్యేటట్టు
చేయమన్నావ?’ అన్నారు. ‘వద్దు బాబు!
అటువంటి మహిమలు కనబరచటం ఆ
సృష్టికర్తకే చెల్లుతుంది కాని, నావంటి
మానవమాత్రులకు తగదు,’ అంటూ
నిరాకరించాడు, కాశీనాధుడు.

‘పోనీ. నీకొక ఆకర్షణీయమైన కొత్త స్వరూపం ఇస్తాము. అప్పుడు ప్రజలం దరూ నీవద్ద చేరుతారు. వారికి భగవం తుని గురించి బోధచేద్దువుగాని,’ అని మళ్ళీ చెప్పారు వారు.

అందుకు కాశీనాధుడు 'వద్దు వద్దు.
జనులు నావద్ద చేరటం ప్రారంభిస్తే
దేముణ్ణే మరిచిపోతారు. ఐనా దేముణ్ణి
గురించి ఒకరు బోధించేదేమిటి ? ఆయన
తన సంగతి తనే చూచుకోగలడు!' అని
బదులు చెప్పి తప్పించుకోజూశాడు.

‘ఐతే - చెడ్డవాళ్ళను మంచివాళ్ళ
నుగా మార్చే సాధనం ఇస్తాము. దానిని
ఉపయోగించావంటే నీకు గొప్ప కీర్తి
వస్తుంది. ఏమంటావు?’ అని అడిగారు
దేవతలు.

‘వద్దయ్యా బాబూ ! - ఎక్కడో దేవ
దూతలు చేయవలసిన ఇటువంటి మహ
త్తర కార్యాన్ని నన్ను చేయమంటారే
మిటి?’ అన్నాడు కాశీనాధుడు.

‘మహాత్మా ! - మరి, మేము ఏమి
ఇస్తామన్నా వద్దంటావే. నీ అంతట నీవే

ఏదైనా కోరుకో, 'అని బలవంత పెట్టారు
దేవదూతలు.

‘నాయనా, పరమేశ్వరుని కృప ఉంటే
చాలు. అంతకుమించి నాకేమీ అక్కర
లేదు' అని తప్పుకొన్నాడు, కాశీనాధుడు.

‘స్వామీ ! నీవు ఇది కావాలి అని
కోరుకొనక పోయినట్టయితే, మేమే
ఆలోచించి ఏదో ఒకటి నీకు ఇవ్వక
తప్పదు,’ అని నిష్కర్షగా చెప్పారు దేవ
దూతలు.

అందుకు కాశీనాధుడు చిరునవ్వుతో
'ఓహో, అలాగా! అయితే, నాకు తెలియ
కుండానేనేను లోకానికి ఉపకారం చేయ
గలిగేది ఏదైనా అనుగ్రహించండి, '
అన్నాడు.