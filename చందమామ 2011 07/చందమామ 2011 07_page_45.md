శిఖిముఖి, విక్రమకేసరిని, ఆ దొంగల వెనక ఉన్న పాదల చాటుకు వెళ్ళమని చెప్పి, తాను పాదల చాటునుంచి కత్తి దూసి వాళ్ల ముందుకు పోతూ, ‘ఉన్న చోటు నుంచి కదలకండి, జాగ్రత్త!’ అని గట్టిగా హెచ్చరించాడు.

దొంగలిద్దరూ అదిరిపడి, కత్తులు దూయబోయిన వాళ్ళల్లా శిఖిముఖిని చూస్తూనే ఓ క్షణకాలం పాటు తటపటా యించారు. ఆ అదునులో విక్రమకేసరి పాదల చాటునుంచి వాళ్ళ వెనగ్గా వచ్చి నిలబడి, కత్తిని వాళ్ల కంఠాల మీద ఆడిస్తూ, ‘జాగ్రత్త, కదలకండి!’ అంటూ హుంకరించాడు. దొంగలు ఆ హెచ్చరికతో కుక్కిన పేనుల్లా అయిపోయారు. శిఖి

ముఖి వాళ్లను సమీపించి, ఒరల నుంచి కత్తులు లాగి దూరంగా విసిరివేస్తూ, ‘శిథి లాలయపూజారిఎక్కడ?’ అని ప్రశ్నించాడు.

ఆ ప్రశ్న వింటూనే దొంగల్లో ఒకడు అమాయకంగా ముఖం పెట్టి, ‘శిథిలా లయ పూజారా? ఆ పేరే వినలేదే!’ అన్నాడు. ‘ఆ పేరు వినటమే గాదు, ఆ దుర్మార్గుడి నుంచే ఈ వెండి కాసులన్నీ సంపాయించారు. మోసం చెయ్యాలని చూడకండి.’ అని విక్రమకేసరితో, ‘కేసరీ, వీళ్లచేత నిజం చెప్పించటం ఏమంత కష్టం కాదు. పారిపోవాలని ప్రయత్నించిన వాణ్ణి నిర్దాక్షిణ్యంగా కత్తితో నరుకు,’ అని చెప్పి, దొంగల్లో ఒకడి తలకు ఉన్న వస్త్రాన్ని లాగి, దానితో వాడి చేతులను వెనక్కు విరిచి కట్టాడు శిఖిముఖి.

‘ఇప్పుడు నిజం చెప్పబోతున్నారు. తెలిసిందా?’ అని శిఖిముఖి నెగడు నుంచి కాలే కట్టె ఒకటి తీసుకుని, ఒక దొంగ వాడి కేసి అడుగు వేశాడు. రానున్న ప్రమాదాన్ని గుర్తించగానేదొంగలబోమంటూ, ‘అయ్యా, నన్ను కాల్చి చంపకండి. ఆ పూజారి ఎక్కడున్నాడో తెలీదు. అతడికి ఒక గుర్రం అమ్మాం. ఆ డబ్బు పంచుకుంటున్నాం,’ అన్నాడు.

‘నీకు తెలిసింది ఇంతే నన్నమాట. సరే, నీ స్నేహితుడికి ఇంకొంత, తెలిసి ఉంటుంది.’ అంటూ శిఖిముఖి కాలే కట్టెను రెండవ దొంగ మీదికి గురి చేశాడు.