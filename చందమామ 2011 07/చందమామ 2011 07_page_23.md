పెద్దకోడలు కమలకు అత్తచేసిన పనులు నచ్చలేదు. అత్త బుద్ధిని మార్చడానికి ఆమె ప్రయత్నించింది. కోడలి ఆలోచన పసిగట్టిన యశోదమ్మ, 'మీ మంచి రోజుల కోసం నేను పూజలు నాజలు చేస్తుంటే నీవు తప్పు పడ తావా? దేవుడిగదికి వెళ్ళి తప్పయిందని లెంపలేసుకో!' అని కోడలిని మందలించింది.

అంతటితో ఊరుకోక కొడుకులు రాత్రి ఇల్లు చేరాక రభస చేసింది. కోడలు మరి నోరెత్తలేకపోయింది. ఎవరూ తనవైపు మాట్లాడలేదని బాధ పడింది.

రోజులు గడుస్తున్నాయి. యశోదమ్మ కోడళ్ళిద్దరు నెల తప్పారు. రోజుల తేడాతో ఇద్దరు మగపిల్లలను కన్నారు. మనవలిద్దరకు బడివయసు వచ్చింది. పిల్లలిద్దరినీ బడికి పంపే ప్రయత్నాలు ఇంట్లో చేస్తుంటే

యశోదమ్మ అడ్డు పలికింది. మనవలను బడికి పంపడం సనేమిరా వద్దంది.

అత్తగారి నోటి నుంచి వచ్చిన ఆ మాటలు విని కమల కొయ్యబారిపోయింది. కొడు కులిద్దరు తల్లిమాటకు ఎదురుచెప్పక పోయేసరికి ఆమెకు కోపం నసాళానికికెక్కింది.

‘మీ అమ్మగారి చాదస్తాలు మరీ ఎక్కువ వుతున్నాయి. ఆమె చాదస్తంతో మీకెలాగూ చదువు లేదు. మన పిల్లలకు కూడా చదు వును దూరం చేయాలని ఆమె అనుకుంటుంది. ఇలా అయితే నేనీ ఇంట్లో ఉండ లేను!’ గట్టిగానే చెప్పింది.

మంచం మీద కూర్చున్న యశోదమ్మ చివాలున మంచం నుంచి దిగి, ‘చిన్నా పెద్దా లేకుండా ఆ వాగుడేమిటి ? నీకు వినాశ కాలం దాపురించింది. అందుకే అలాగపేలి పోతున్నావు! దేవుడూ దెయ్యమూ అంటే కాస్త భయమూ భక్తీ ఉండాలి ! పెద్దవాళ్ళు అనుభవంతో చెప్పే మాటలను గౌరవిం చాలి !’ అని విరుచుకు పడింది.

కోడలికీ అత్తకూ మాటామాటా పెరిగింది. రామయ్య ఎంత సర్ది చెప్పినా ఇద్దరి మధ్య వాదన తెగలేదు. చివరకు వాదన వేరుకాపురం వరకు వచ్చింది. మనస్సులు కలవనప్పుడు దూరంగా ఉండడమే శ్రేయస్కరమని పక్కఊర్లో కాపురం పెట్టాడు రామయ్య.

కమల భర్తను తన దారికి తెచ్చి ముందు పిల్లాడిని బడిలో చేర్పించింది. పిల్లాడు బడికెళ్ళి వస్తుంటే రామయ్య ఎంతో అనందించాడు. రోజులు కూడా రామయ్యకు కలిసా