నాకు ద్రోహం చేశావు నాన్నా ! ద్రోహం చేయటం జీవహింస కంటే కూడా ఎక్కు వైన మహాపాపం. ముందు నన్ను చంపు, తరువాత నా తువ్వాయిని చంపు....' అన్నది.

ఝుంకారుడు 'నిజమే అంబా! నిజమే నువ్వు చెప్పినదంతా నిజమే!' అంటూ మళ్ళీ పడిపోయాడు. ఎంత సేపటికీ ఝుంకారుడు రాకపోయేసరికి, అక్కడ గ్రామాధికారి కారాలు, మిరియాలు నూరుతూ కమేలాకు వచ్చేశాడు. వచ్చి చూడగా, అతనికేమీ అర్థంకాలేదు.

ఝుంకారుడు తేరుకున్న తరువాత సంగతి సందర్భాలన్నీ వెల్లడైనాయి. లేగ దూడ 'అంబా..!' అని అరిచింది. అంబ లేచివచ్చి, దాని మెడ చుట్టేసుకుంది.

ఝుంకారుడు అంబనూ, లేగనూ కూడా చేరదీసుకున్నాడు. 'బాబయ్యా! నేను నా-వృత్తి మానివేశాను, క్షమిం చండి,' అంటూ అధికారికి రెండు చేతులా నమస్కరించాడు.

ప్రాణాలకు వెరవకుండా అంబ చేసిన త్యాగము చూచి, ఆమె వాక్కులు వినే సరికల్లా అధికారికి కూడా మనస్సు మారి పోయింది. 'ఝుంకార! నీవు నీ వృత్తి మానేస్తే, నేను ఈనాటి నుంచి మాంసా హారం మానేస్తున్నాను. నేనే కాదు, నా మిత్రులచేత మాన్పించేస్తాను. అంతే కాదు, ఈ క్షణం నించీ, పశురక్షణకు పూనుకుంటానని అంబ సాక్షిగా ప్రమాణం చేస్తున్నాను' అని చెప్పి, ఒక విధమైన కొత్త ఆనందంతో యింటికి మరలిపోయాడు.