అందరూ మనలాగే అనుకుని వాటిని తరి మేస్తే అవి ఎలా బ్రతుకుతాయి? ఇవాళమా టీచరుగారు చెప్పారు. పక్షులు కూడా పర్యా వరణంలో భాగస్వాములే కనుక వాటిని పరిరక్షించుకోవడం కూడా మన బాధ్యతేనని..’

‘ఇది మరీ బావుందే తల్లీ.. చెట్లమీద ఉండాల్సిన పక్షులు ఇళ్లల్లో గూళ్లు పెడితే ఎలా?’ అంది సుగుణ.

‘అందుకు మనమే కదా అమ్మాకారణం. ఇదివరకు బోలెడు చెట్లుండేవి కనుక అక్కడ ఎంచక్కా గూళ్లు కట్టుకుని పిల్లల్ని పెట్టుకుని పెంచుకునేవి. మరి కలపకోసమని.. ఇళ్లు కట్టుకోవడం కోసమని మనం చెట్లను కొట్టేస్తు న్నామట కదా? మరి పక్షులకు ఉండటానికి చోటు లేక ఇలా మన వరండాలలో గుడ్లు పెట్టుకుంటున్నాయి. మనం చెట్లు కొట్టేయక పోతే అవి మన ఇళ్ళకి రావుగా. అందుకే అవి ఇక్కడ ఉంటే తప్పేముంది? పక్షులంటే మనకి అతిథులమ్మా! ఇదంతా మా టీచరు గారే చెప్పారు.’ అంది రోజా.

‘బావుంది తల్లీ! చదివేస్తే ఉన్న మతి పోయిందనీ..’ అంటూ ఏదో అనబోయింది సుగుణ. కాని వెనుకనుంచి అప్పుడే కార్యాలయం నుంచి వచ్చిన రోజా తండ్రి సుబ్బారావు అందుకున్నారు. ‘నా చిట్టి తల్లీ నువ్వు చెప్పిందంతా నిజమేనమ్మా.. మనం వాటి ఇళ్లు అంటే చెట్లను కొట్టేసాం కనుక మన ఇళ్లకు అతిథుల్లా వస్తున్నాయి.. మళ్లీ మనం కంకణం కట్టుకుని చెట్లు పెంచితే మన అతిథులు మళ్లీ పచ్చని పర్యావరణంలోకి అంటే వాటి ఇళ్లకు అవి చేరుకుంటాయి.’

‘తండ్రీకూతురూ ఒకటైపోతే ఇంక నేను చేసేదేముంది?’ అంది సుగుణ నవ్వుతూ.

‘ఏమీ చెయ్యకు.. మన రోజా అతిథులను నాలుగురోజులు ఇక్కడే ఉండనీ.. రెక్కలొస్తే అవే ఎగిరిపోతాయిలే.’ అన్నారు సుబ్బారావు.

మరింక ఆ రోజునుంచి రోజాకి తోచకపోవడమంటూ లేదు. ఎందుకంటే పావురంగుడ్లనుంచి బయటికొచ్చిన పావురం పాపాయిలు రోజూ కువకువలాడుతూ రెక్కలు వచ్చేదాకా అక్కడేగెంతుతూ.. కొంచెం కొంచెం ఎగరడం నేర్చుకుంటూ రోజాకి అతిథులుగా సందడి చేస్తూనే ఉన్నాయి మరి!!!