## మునసబు తీర్పు

తామరాడ గ్రామంలో తమ్మిరాజు అనే కోమటి ఒక సంతరోజున రాత్రి ఎనిమిది గంటల వేళప్పుడు చీడీమీద చతీకిలబడి లబో లబో మని గుండె బాదుకోటం మొదలెట్టేడు.

వీధిని పోతున్న కరణం గవర్రాజు 'ఏం తమ్మిరాజూ, ఎందుకు అలా ఏడుస్తు న్నావు?' అని అడిగేడు.

తమ్మిరాజు, 'ఇంతకంటే ఏం కావాలి బాబయ్య? వారమంతా అమ్మగా వచ్చిన చిల్లర పోగుచేసి, నూరు రూపాయలకు సరిపడా సంతకు పట్టుకెళ్ళి, రూపాయి చిల్లరకు కానీ చొప్పున మారకం పుచ్చు కుని అంతా రూపాయలుగా మార్చేశాను. కరుకుల్లాంటి నూరు రూపాయిలూ సంచీలో వేసి మూతి బిగించాను. మారకం

డబ్బుల క్రింద వచ్చిన రూపాయి తొమ్మి దణాలూ పెట్టి దొండకాయలు, ఉర్లగడ్డ వెల్లుల్లి, పచ్చిమిరప కొని తక్కిన సంచీ లలో వేసికట్టుకున్నాను.

ఇటువైపు వచ్చే రెండెడ్ల ఖాళీబండి కనపడగా బండి వాడితో మంచి మాటాడి సంచులతో బండెక్కేను. బండి మీద నాకు కునికి పాట్లొచ్చాయి. ఇల్లు చేరుకుని బండి దిగి ఒక్కొక్క సంచీనే అరుగుమీద చేరవేశాను.

కూరలసంచీలు నాలుగూ ఉన్నాయి కాని రూపాయిల సంచి మాత్రం కనపడ లేదు. దిక్కుమాలిన బండి, దానిలో కూచోటానికి వేసిన తడికకు అన్నీ బొర్రిలే' అనిచెప్పి, మళ్ళీ ఒక మాటు 'గొల్లు' మన్నాడు.

బి. రుక్మిణి