వడ్రంగిని దండించమని అడిగితే రాజలా చెయ్య లేదు. రాజు పూలతోట చెరుపమంటే లేళ్లలా చెయ్యలేదు. లేళ్ల కాళ్ళు విరగ్గొట్టమంటే బోయ విరక్కొట్టాడు కాదు. బోయ చెప్పలు కొరక మంటే ఎలక కొరికింది కాదు. ఎలుకను వేటాడు పిల్లీ!” అంది.

“నాకిప్పుడు చాలా పనులున్నాయి. ఇదేపనా ఏమిటి? అని పిల్లివెళ్లిపోయింది.

“అయ్యో దీని దర్జా మండా! ఉండు దీనిపని పడ్డాను” అంటూ పిచిక తిన్నగా అవ్వ దగ్గిరకెళ్లి, “అవ్వా, అవ్వా చీమతల

కాయంత రొట్టిముక్క చింతచెట్టుతొర్రలో పడితే వడ్రంగి తీసేడు కాదు. రాజు వడ్రంగిని దండించాడు కాదు. రాజుగారి పూలతోటను లేళ్లు పాడు చెయ్యలేదు. లేళ్ల కాళ్లు బోయ విరక్కొట్ట లేదు. ఎలక బోయ చెప్పలు కొరకలేదు. పిల్లి ఎలకను వేటాడలేదు. పిల్లిమీద వేడి వేడి పాలోయ్యి అవ్వా” అంది.

“చీమ తలకాయంత రొట్టిముక్క కోసం పిల్లి మీదపాలోస్తానూ? చాలు చాల్లే” అని అవ్వ కసిరి పొమ్మంది.

“ఏమి తూలిపోతు న్నావే! మామ్మా!” అని పిచిక తిన్నగా తాతయ్య దగ్గిరకివెళ్ళి, “చీమతల కాయంత రొట్టి ముక్క తొర్రలో పడిపోతే, వడ్రంగి తియ్యనన్నాడు. రాజు వడ్రంగిని దండించాడు కాదు. లేళ్లు రాజుగారి పూలతోట పాడుచేశాయి

కాదు. లేళ్లకాళ్లు ‘బోయ విరక్కొట్టలేదు. ‘బోయ చెప్పలు ఎలకపీకలేదు. అవ్వ పిల్లిమీదవేడి పాలో య్యలేదు. అవ్వను చిత క్కొట్టు తాతా!’” అంది.

“అమ్మో..., నేనలా చేస్తానా! చెయ్యను పో” అన్నాడు తాత.

“ఓహో...! నీకింత గర్వమా, సరే!” అని ఆ పిచికేం చేసిందీ, గబగబ ఆవు దగ్గిర కెళ్లి, “ఆవు పిన్నీ, ఆవుపిన్నీ! చీమ తలకాయంత ముక్క చింతచెట్టు తొర్రలో పడి పోతే వడ్రంగి తీసేడు కాదు. రాజు వడ్రంగిని దండించలేదు. రాజు పూలతోట లేళ్లు పాడు