గవర్ణాజు సానుభూతి కనపరుస్తూ ‘ఏ బొర్రిలోంచో మూట జారి రోడ్డుమీద పడిపోయి ఉంటుంది. ఒక పని చెయ్యి. నా రూపాయల సంచి పోయింది. దాన్ని తెచ్చిన వాళ్ళకి పది రూపాయిలు బహుమానం యిస్తాను అని వెట్టివాడిచేత చాటింపు వేయించు. ఆపైన అదృష్టం ఎలాగుంటుందో చూద్దాం’ అన్నాడు.

తమ్మిరాజు, ‘పదికాదు, పాతిక ఇచ్చు కుంటాను! యేబై ఇచ్చుకోమన్నా ఇచ్చు కుంటాను!! నా సంచి నాకు దొరికితే అంతేచాలు, అన్నాడు.

‘పదిరూపాయలు ఇస్తానందూ, చాలు. ఆపైన నీకెంత తోస్తే అంత యివ్వవచ్చు’ అన్నాడు కరణం.

మర్నాడు తెల్లవారటంతోనే ఏయే ఊళ్ళ నుంచి ఐతే ఆ సంతకు జనం వస్తారో ఆ ఊళ్ళన్నింటిలోను తమ్మిరాజు తన రూపాయల సంచిని గురించి -- టముకు వేయించాడు.

సరిపల్లె గ్రామంలో అరుగుమీద కూచుని జంథ్యాలు వడుక్కుంటున్న పాపయ్య శాస్త్రి ఆ చాటింపు వినటంతోనే లోపలకు వెళ్ళి భార్యతో, ‘ఏమేవ్, నిన్న నాకు దొరికిన రూపాయిల సంచి తామ రాడ కోమటిదట. పట్టుకెళ్ళి ఇస్తే పదిరూ పాయిలు బహుమానం ఇస్తాట్ట కూడాను. ఏది ఆ సంచి? ఇలాతే ఇప్పుడే అప్పజెప్పి వస్తాను’ అన్నాడు.

శాస్త్రిగారి భార్య జానమ్మ, ‘ఏమిటి? చేతికి చిక్కిన మూటను చేతులారా వప్ప గించి వస్తారా? ఎక్కడైనా విన్నామా, ఇలాంటి విడ్డూరం? అంది.‘ఊరికే ఇస్తా ముటే? పదిరూపాయలు బహుమతి వస్తుంది అని చెప్పానుగా?’ అన్నాడు శాస్త్రి.

‘మీతెలివి తేగలు తిన్నట్లుగానే ఉంది! గప్ చిప్‌గా ఊరుకుంటే సంచెడు రూపాయిలు మనవే కదుటండీ! ముష్ఠి పది రూపాయలెక్కువా సంచెడు రూపాయి లెక్కువా?’ అంది జానమ్మ.

‘సొమ్ము ఎవరిదో తెలిశాక మనదగ్గర ఉంచుకోటం దొంగతనం అవుతుంది. ఐనా, ఒకళ్ళ డబ్బు మనకెందుకు పోనిద్దూ.