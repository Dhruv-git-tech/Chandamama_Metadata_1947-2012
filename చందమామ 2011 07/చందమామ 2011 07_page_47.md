దొంగ గడగడ వణికిపోతూ, ‘అయ్య లారా, మమ్మల్ని హింసించకండి. ఇప్పుడు మాకు తెలిసిందంతా చెప్పేస్తాం. ఆ పూజారీ అతడి నౌకరూ మాట్లాడుకునేదాన్ని బట్టి, వాళ్లు రాత్రికి రాత్రే బయలుదేరి బ్రహ్మ పుత్రానదీ ప్రాంతాలకు వెళ్ళిపోతున్నట్టు తెలిసింది. సత్యం చెబుతున్నాను. ఆ పైన కొండదేవతే సాక్షి,’ అన్నాడు.

‘శిఖీ, ఈ వెధవలు బ్రహ్మపుత్రానది ఈ పక్కన ఎక్కడో ఉన్నదనుకున్నారులా ఉంది. ఒళ్లు కాలితే తప్ప నిజం చెప్పరు,’ అంటూ విక్రమకేసరి శిఖిముఖి చేతిలో ఉన్న నిప్పు కట్టెను కూడా లాక్కుని, ఇద్దరు దొంగల తలలమీదా ఆనించబోయాడు.

‘మా కింతకన్నా ఏం తెలియదు. రక్షించండి,’ అంటూ దొంగలు గగ్గోలు ప్రారంభించారు. శిఖిముఖి, విక్రమకేసరిని వారించి, ‘వీళ్ళు నిజం చెబుతున్నట్టే ఉన్నది. పాపం, నాలుగు రాళ్ళకోసం గుర్రాన్ని ఆ పూజారికి అమ్మటం నేరం కింద జమకట్టలేం కదా,’ అని దొంగలతో, ‘సరే, ఇక మీ చావేదో మీరు చావండి. ఒక వేళ మీ కెప్పడైనా ఆ పూజారి గాని, సవరవాడు. వాడి పేరు భేరుండం గాని కనిపించితే, ఆ సంగతి మా కుంబారమిట్ట పల్లెలో చెప్పాలి. అలా చేయక పోయారో మీ చర్మం వలిచి తీరుతాను,’ అన్నాడు.

‘అయ్యో, మీరు ప్రాణందాతలు. మాటి స్తున్నాం. ఆ పూజారి కనిపిస్తే, అగమేఘాల

ఈసారి ఆ రెండవ దొంగ ఒక చావు కేక పెట్టి, ‘అయ్యా, నన్ను కాల్చకు. అంతా నిజం చెబుతాను. ఆ పూజారి వెంట దుక్క లాంటి సవరాడొకడున్నాడు. వాడు చాపలో చుట్టి తెచ్చిన ఒక మనిషిని పూజారి గుర్రం మీద మేసుకుని అరణ్యంలోకి దౌడు తీశాడు. ఇంతే మాకు తెలిసింది,’ అన్నాడు.

‘కాదు, మీకింకా చాలా తెలుసు, కేసీ, నువ్వూ ఒక నిప్పు కట్టె అందుకో,’ అన్నాడు శిఖిముఖి. విక్రమకేసరి నెగడులో నుంచి బాగా మండుతున్న కట్టె నొకదాన్ని తీసు కుని మొదటి దొంగను సమీపిస్తూ ‘వీపు కాల్చడం కంటే తల కాలిస్తే వీళ్లకు మరి కాస్త సుఖంగా ఉంటుంది.’ అని కట్టెను మొదటి దొంగ తలమీద పెట్టబోయాడు.