తటస్థించింది. ఊరిలో దిగుతూనే.., స్వామికి వెనుకటి వింతమనిషి సంగతి గుర్తుకు వచ్చింది.

మళ్లీ అడవిలో ఆ ప్రాంతంలో చూస్తే, ఆ పిచ్చివాడు ఎప్పటిచోటనే కనిపించాడు. వెంటనే కుతూహలం కొద్దీ స్వామి అతనివద్దకు వెళ్లి,

‘అబ్బాయ్! ఇవాళ ఎవరిది గెలుపు?’ అని వినోదంగా ప్రశ్న వేశారు.

ఆడుతూ ఆడుతూ ఉన్న అతను అట్టె ఒకమారు మునుపటిలాగానే చెట్టుపైకి చూశాడు. ‘రాజూ--ఆటకట్టు!’ అని పెద్దగా అరిచి, పకపకా నవ్వాడు.

‘ఏమిటోయ్ ఖులాసా? చూడగా ఇవాళ నువ్వే గెలిచినట్లుందే!’ అన్నాడు స్వామి.

‘గెలిచాను స్వామీ, గెలిచాను మీ చలవవల్ల. అదృష్టం ఏమిటోకాని ఈ సారి పందెం కూడూ ఘనమయిందే! వంద

మొహరీలు!’ అని చెప్పి, మళ్లీ పకపక నవ్వాడు. ఐతే-‘దేవుడు ఆ డబ్బు నీకు ఏవిధంగా చెల్లిస్తాడు?’ అని అడిగాడు స్వామి, పొంగిపొరలే నవ్వు ఆపుకుంటూ.

‘దేవుడు ఎన్నడూ నాకు స్వయంగా డబ్బు చెల్లించాడు. ఆ సమయానికి ఏ పరమ భాగవతోత్తముని రూపంలోనో సాక్షాత్కరించి, నాకు అందజేస్తాడు. ఇవాళ అదృష్టవశాన తమరు దర్శనమి చ్చారు సమయానికి’ అన్నాడు వాడు.

ఈ మాట అర్థం గాక తెల్లబోయి చూస్తున్నాడు స్వామి. ‘తమరు నాకు చెల్లించి వేస్తే దేవుడి బాకీ తీరిపోతుంది!’ అంటూ ఆ మోసగాడు పక్క పాదలో ఉంచిన దుడ్డుకర్ర బయటకి తీశాడు.

స్వామి బిత్తరపోతూ, సంచారంలో శిష్యకోటి తనకు సమర్పించిన సమస్తమూ వాడికి సమర్పించుకొని, ఉత్తచేతులతో ఇంటికి దారితీశాడు!