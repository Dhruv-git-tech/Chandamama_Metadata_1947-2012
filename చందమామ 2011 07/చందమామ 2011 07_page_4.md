## మేఘాలూ... వర్షాలూ... ఆశలూ

ప్రతి సంవత్సరం లాగే, మనందరం వానలు మామూలుగా కురవాలని కోరుకుంటూ ఆకాశానికేసి ఆశగా చూస్తుంటాము. వర్షం సజావుగా కురిస్తేనే మన జీవితం సజావుగా సాగిపోతుంది మరి! నీళ్ల విషయంలో స్వావలంబన సాధించేవైపుగా దేశానికి తోడ్పాటు అందించవలసిన బాధ్యత దేశపౌరులుగా మనమీదే ఉంది. ఈ అంశంపై కొత్త, సృజనాత్మకమెన్త ఆలోచనలు తెలుపవలసిందిగా చందమామ పాఠకులను కోరుతున్నాము. ఈ దిశగా పాఠకులు తమ వంతు ప్రయత్నం చేస్తారని, మనందరికీ తెలియపరుస్తారని ఆశిస్తున్నాము.

ఈ సంవత్సరానికి చదువులు, అదనపు పాఠ్యాంశాలపట్ల మనం పథకం రూపొందించుకోవాలి. ఈ రకంగానే విజయ సాధనకు మనం సంసిద్ధమవుతాము. అలాగే పరీక్షలకు, మార్కులకు మాత్రమే మనం విలువ ఇవ్వకూడదు. మనకు సర్వతోముఖాభివృద్ధి అవసరం. పరీక్షలలో తమ సామర్థ్యానికి తగినట్లుగా సాధించలేదని ఎవరయినా కుంగిపోవడం మన కంటబడినట్లయితే, మనం ఆ వ్యక్తికి మద్దతుగా నిలబడి మొత్తం పరిస్థితిని అర్థం చేయంచాలి. అవసరమైన సమయంలో మిత్రులనుంచి ప్రోత్సాహం అన్నివేళలా సహకరిస్తుంది.

చందమామ విషయాంశాన్ని మార్చవలసిన అవసరముంది. ప్రస్తుతం పత్రికలో ఉన్న విషయంపై పాఠకులు తమ అభిప్రాయం తెలపాలని కోరుతున్నాము. పత్రికలో ఏది కొనసాగించాలనుకుంటున్నారో, దేన్ని నిలిపివేయాలనుకుంటున్నారో, కొత్తగా వేటిని ప్రారంభించాలనుకుంటున్నారో మాకు తెలియజేయాలని పాఠకులను కోరుతున్నాము.

- సంపాదకులు