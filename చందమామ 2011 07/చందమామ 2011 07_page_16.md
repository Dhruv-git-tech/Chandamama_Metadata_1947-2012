కటికవాని గుండె

అనగనగా ఝుంకారుడనే ఒక కటిక వాడు ఉండేవాడు. వాడు రోజుకి ఏబైపశు వులనైనా అవలీలగా వధించగలిగేవాడు.

ఝుంకారుడికి ఇది తరతరాలా వస్తున్న కులవృత్తికావడం చేత, దయా, దాక్షిణ్యమూ, కనికరమూ, అంతఃకరణ అనేవి వానికి ఏ కోశానా లేకపోయినై.

ఇన్ని జీవాలు తీసిన ఝుంకారునికి లేకలేక ఒక్క కూతురు పుట్టింది. ఆ పిల్ల దేవి కటాక్షం వల్ల పుట్టడం చేత అంబ అని పేరు పెట్టుకుని, అల్లారుముద్దుగా పెంచుకుంటున్నారు.

అంబ పుట్టిన క్షణం నించీ ప్రేమ అంటే ఏమిటో, అభిమానం అనేది ఎలా ఉంటుందో ఆ కటిక వాడికి తెలిసి వచ్చింది.

అంబ పెరిగి పెద్దదయింది. ఆమె అందవతి, అంతకుమించిన గుణవతి

కూడా. పైగా జాలిగుండె కలది. ఆమెను చూచి, ప్రజలు 'అహా ! ఝుంకారుని అదృష్టం ఏమి అదృష్టం!' అని సంతోషించేవారు. ఆమె ఎన్నడూ మాంసం నోట బెట్టకపోవటం చూచి లోకులు మరీ అబ్బురపడేవాళ్ళు.

ఒక రోజు ఝుంకారుడు అంగడిలో ఉండే సమయమందు - ముద్దులు మూట కట్టే ఒక ఆవుదూడను ఎవరో యింటికి తీసుకువచ్చి అమ్మజూపారు. దానిని చూచీ చూడడంతోనే అంబ, దాని యజమానికి కోరిన ధనమిచ్చి కొనుక్కున్నది. సాయంకాలం ఝుంకారుడు ఇంటికి వచ్చే సరికి, అంబ ఆవుదూడతో ఆడుకొనటం చూచి, ఆశ్చర్యపడ్డాడు. ఆమె ఏమి చేసినా అతనేమి అనడు. కనుక, ఇలా ఆమె ఆడుతున్నందుకు కూడ ఏమీ అనలేదు.