అప్పుడు నా వయసు పదహారు -1947-. ఇప్పుడు ఎనబై -2011-. అప్పుడంటే ఎప్పుడని?
చంద్రోదయమయినప్పుడు. అంటే తెలుగు పిల్లల అందాల మాసపత్రికగా చందమామ మొట్ట
మొదటి సంచిక వెలువడిన నాటి మాట. అందులో నే వ్రాసిన 'పాట్టి పిచిక' కథ అచ్చవడం ఓ
విధంగా నా సాహితీ ప్రస్థానానికి తొలి బీజం అవడం కన్న తీపి గుర్తు మరేముంటుంది! నాటి నా
బాల్యంలో తొంగి చూసిన ఆ తొలికిరణపు రూపురేఖలే నేటి ఈ వృద్ధాప్యంలో కూడా కొనసాగడం
మించిన ఆశ్చర్యం, ఆనందం ఇంకేముందని!

అమ్మచెప్పిన కథే అయినా, అందరికీ తెలిసిన కథే అయినా, మంచి ప్రింటుతో చక్కని బొమ్మలతో వచ్చిన నాటి ఆ చందమామ లోని కథాంశం నా మనసుమీద ఇర్రిప్రింటు చేసేసినట్లుంది! ఓ బడుగు జీవి తను కష్టపడి సాధించుకున్నది అది లేశేమే ఔగాక, పోగొట్టుకుంటుంది. ఎంతమందినో
కలుసుకుని, ఎవరూ కలిసిరాకపోయినా, పట్టుదల వదలక, చివరికి
విజయం సాధిస్తుంది. అదీ 'పాట్టి పిచిక కథ'. అదే నా విజయసూత్రం
అవుతుందని ఆనాడనుకోలేదు! వెయ్యి పైగా రచనలు చేసి, ఈనాటికీ
తల వంచక, కలం దించక తెలుగు కథకుడిగా కొనసాగుతున్న నాకు
వేగుచుక్క ఆ కథే కదా! పక్షులతో జంతువులతో మనుషుల్ని కలిపి
సామాజికాంశాల్ని సరళంగా చెప్పవచ్చునని నేను నేర్చుకున్నది
చందమామ పత్రిక చలవవల్లనే. 'గణిత విశారద' అనే నవల రాసింది
చందమామ పఠన స్ఫూర్తితోనే. అంధ్రప్రదేశ్ సాహిత్య అకాడమీ నుంచి
1969లో బహుమతి పొందిన నా 'అర్థమున్న కథలు' పబ్లిషర్స్ చంద
మామ రక్తసంబంధికులు 'యువప్రచురణలు' వారే. అంతేకాదు.

Name: A. Ramakrishna Rao
Occupation: Teaching
Vishakapatnam, A.P.

నేను చలసాని-చక్రపాణి అవార్డు అందుకోడం కూడా తత్సంబంధమైన సత్సాంప్రదాయమే.

సైజుతో పాటు చురుకుతనంలో కూడా నాటి పాట్టి పిచిక లక్షణాలు ఇప్పటికీ నాలో మిగిలి
ఉన్నాయని నా మీద నేను వేసుకునే సోకైన జోకు! చందమామ కథ ఇచ్చిన ఊపుతో నేన్రాసి
పుస్తక రూపంలో వచ్చిన పిల్లల రచనలు 'కేటూ డూప్లికేటూ', 'మేథసేtricks' మూడు భాగాలూ,
'ఆంగ్రేజీ మేడీజీ' 'ఆంగ్రేజీ యమఈజీ' ఇలా మరో అరడజనువరకు చిరు సరుకు దొరుకు.

నెలనెలా వెన్నెలలద్దుకుని, చకచకా సొగసులు సరిదిద్దుకుని, పదారుభాషల వారి కితాబులం
దుకుని భారతీయ పత్రికగానే కాక, అంతర్జాతీయ స్థాయిని చేరుకున్న చందమామ పుట్టింది
మన భాషలోనే అని తలుచుకుంటే ఉప్పాంగని తెలుగు గుండె ఉండదు. కాలక్షేపం కథలతోనే
సరిపెట్టుకోక శాస్త్రీయ పరిశోధనాత్మత వ్యాసాలూ, మెదడుకి మేతగా పోటీలూ, అన్యభాషలు
నేర్పే ఏర్పాట్లూ-- ఇవన్నీ కంటికి నదురైన రంగులతో, అచ్చుతో, అనువైన సైజుతో ఇక్కడ కాక
మరెక్కడ దొరుకుతుందని! ఈ సంస్థ పుస్తకరూపంలో పిల్లలకందించే విజ్ఞాన వర్గకోశాలు ఎన్నెన్నని!
ఇంతెందుకు ఇటీవల వీరు ప్రచురించిన చందమామ Art Book చూశారా! పదిహేనువందల
ఖరీదు కాస్త ఎక్కువే అనిపించవచ్చు కాని అది అందించే శతకోటి అందాల మాట?

నా తొలి ప్రేమ చందమామ. వాక్రూప వర్ణార్ణవం... ఈ నాటికీ కథాసుధల్ని వెదజల్లుతూ
హాయిగా జీవించగలిగే నా మనోధృతికి నాటి చందమామే మధురస్మృతి!