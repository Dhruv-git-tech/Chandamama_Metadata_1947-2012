చ్చాయి. కూలి డబ్బులు బాగా అందేపనులు
దొరికాయి. నాలుగు డబ్బులు వెనకేసుకొని
ఊరి చివర స్థలం చౌకగా ఆ దంపతులు
కొనుక్కున్నారు. కొన్నాళ్ళకు చిన్న ఇల్లు కూడా
కట్టుకున్నారు.

కమల సోమరిగా కూర్చోలేదు. పెరటి
జాగా బాగు చేసింది. వానాకాలం రాగానే
ఆమె అనప, గుమ్మడి, బీర, పొట్ల పాదులు
వేసింది. తొందరగా కాపుకు వచ్చే కొబ్బరి
మొక్కలు నాటింది.

యశోదమ్మకు వాళ్ళద్వారా వీళ్ళద్వారా
రామయ్యకుటుంబ విషయాలు తెలిశాయి.
ఆమెకు ఒళ్ళు మండింది. కోడలి వల్లనే
కొడుకు మారిపోయాడని కోడలకు శాపనా
ర్థాలు పెట్టింది.

బడికి వెళ్ళడం వల్ల మనవడు చచ్చిపో
తాడని రాగాలు పెట్టింది. రామయ్యను
తనను కలవమని కబురు పంపించింది.

అతడు వచ్చాక, 'మన కుటుంబానికి
అచ్చిరానివన్నీ నీ పెళ్ళాం చేస్తుంది. నీవు
నష్టపోతావు నీ ప్రాణం నీకొడుకు ప్రాణం
హరీమంటాయి, అని పెచ్చరించింది.

రామయ్య మనసులో నవ్వుకున్నాడు,
తల్లితో నెమ్మదిగా, 'అచ్చిరాదంటూ పని
కొచ్చే ఏ పనీ చెయ్యనివ్వకుంటున్నావు.
పూర్వకాలంలాగా ఈ కాలంకాదు. చదువు
తప్పని సరి. సంపాదన తప్పనిసరి.

ఆ రోజుల్లో నీవు పెరట్లో మొక్కలు నాటడం ఆ సమయంలోనే నాన్న చనిపోవడం కాకతాళీయంగా జరిగిన సంఘటనలు. చిన్నతనం కదా మంచి చెడ్డలు మాకంతగా అప్పుడు తెలియలేదు. పెద్దయ్యాక

ఊళ్ళో వాళ్ళు అనుకుంటే నాన్న ఒక తాగు
బోతనీ విసుగు విరామం లేకుండా తాగి
తాగి గుండె ఆగి చనిపోయాడని విన్నాం.

సారాయి తాగడం వల్లనే నాన్న చనిపో
యాడు. కాని పెరట్లో పాదులు మొక్కలు
వెయ్యడం వల్ల కాదని నేనూ, కమలా
నమ్ముతున్నాం. అందువల్లే మేము తెగించి
బాగుపడడానికి కొత్తదారులు వెతుకుతు
న్నాం!' అని అన్నాడు.

కొడుకు మాటలు విని యశోదమ్మతోక
తొక్కిన పామయింది. కొడుకును నానా
తిట్లు తిట్టి 'కనిపించకు పో' అని అంది.
తమ్ముడు మరదలు అక్కడే ఉన్నారు కాని
వారు జోక్యం చేసుకోలేదు .

రామయ్య మనస్సు బాధపడింది. అక్కడ
మరి ఒక్క క్షణం ఉండకుండా ఇంటిదారి
పట్టాడు.