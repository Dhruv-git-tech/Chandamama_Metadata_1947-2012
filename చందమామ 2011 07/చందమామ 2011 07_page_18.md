అందుచేత ఆయన ఈ అపరాత్రివేళ స్వయంగా రావటం చూడగా ఝింకా రుడికి కంగారు పుట్టింది. - ‘చూడు ఝింకారా..! తలవని తలంపుగా ఇప్పుడు నాకు ప్రాణస్నేహితులు వచ్చి ఉన్నారు. నీ వద్దగల ప్రశస్తమైన మాంసం ఎంత ఉంటే అంతా ఇదుగో మానవు కరు చేతికియ్య. ముఖ్యమైన విషయం కనక నేనే వచ్చాను’ అన్నాడు.

ఝింకారునికి పచ్చి వెలక్కాయ గొంతున పడింది. ఆ రోజున అదేమో కాని కొట్టిన మాంసమంతా ఒక్క తునక కూడా మిగలకుండా విక్రయమయిపోయింది.

ఎన్నడూ తన గుమ్మం తొక్కి ఎరుగని అధికారికి ఏం జవాబు చెప్పుకోవటం? ‘బాబయ్య! నేనే పట్టుకువచ్చి దాఖలు చేసుకుంటాను. - తమరు పదండి,’ అన్నాడు ఝింకారుడు.

‘కాదు కాదు నేనిక్కడే వుంటాను. స్వయంగా తీసుకు వెళ్ళాలి. వెంటనే ఏర్పాటు చెయ్యి’ అంటూ అధికారి అక్కడనే భీష్మించుకొని కూర్చున్నాడు.

గత్యంతరం లేక, ఝింకారుడు అంబ పెంచే లేగను విప్పి కమేలాకు ఈడ్చుకు పోబోయాడు. లేగ ‘అంబా అంబా’ అని జాలిగా రెండుసార్లు అరిచింది.

నిద్రిస్తున్న అంబ ఉలిక్కిపడి లేచింది. తువ్వాయి కోసం చూచింది. కనపడక

పోయేసరికి, ఒక్క అంగలో అడ్డుదారిని పరుగెత్తి కమేలా చేరుకుంది.

తన మెడను కత్తుల మధ్య దూర్చింది. ఇంతలో లేగదూడనీడ్చుకొంటూ ఝింకా రుడు గబగబా వచ్చేశాడు. కత్తి ఎత్తబో యాడు. తన చిన్నారి అంబ అక్కడ కంట పడగానే కెవ్వుమని ఒక పెద్ద కేకవేసి, చాపకట్టుగా పడ్డాడు.

కొంత సేపటికి స్మృతివచ్చి, ఝింకా రుడు లేచాడు. తన ముద్దుల కూతు రును కరకు కత్తుల నుండి తప్పించబో యాడు. కానీ, ఆ బాలిక ఎంతకూ యివత లికి రాలేదు.

‘ముందు నన్ను చంపు, తర్వాత నా తువ్వాయిని చంపుదువుగాని, నువు