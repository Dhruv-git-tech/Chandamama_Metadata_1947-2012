మరో రెండు నిమిషాలకి మంత్రి అక్కడకు వచ్చాడు. రాజుగారు మంత్రికి చెరువు గట్టుమీద ఉన్న జనం గుంపు చూపించి, సంగతేమిటో కనుక్కురమ్మని పంపేరు.

మరికాసేపటికి మంత్రి చెరువు గట్టు నుంచి తిరిగి వచ్చి, 'ప్రభూ, కూచిపూడి నుంచి భాగవతులు వచ్చారు. వారు చెప్పుతూ ఉన్నహాస్యపుమాటలు వింటూ జనం అంతా పోగయారు. ప్రభూ, ఈ భాగవతులు మన గ్రామంలో పదిరోజుల వరకూ ఉంటారట.

ఎన్నో క్రొత్త క్రొత్త వేషాలూ, నాటకాలు నేర్చేమన్నారు. 'మా ప్రభువులు రేపు వేటకు వెళ్ళ నిశ్చయించారు. రెండు మూడు రోజులలో తిరిగి వస్తారు. అప్పుడు మీరు వచ్చి ప్రభువుల దర్శనం చేసు కోండి' అని భాగవతులతో చెప్పి వచ్చాను. వీలును బట్టి ప్రభువులు వారి ప్రదర్శ

నాలు చిత్తగించవచ్చును' అని రాజు గారికి మనవి చేశాడు.

రాజుగారు మంత్రికి సెలవిచ్చి పంపి, 'పేరన్నా, చూశావా? సంగతి ఏమిటో కనుక్కుని రమ్మనే సరికి మంత్రి వెళ్ళి ఒక్క మాటుగా ఎన్ని వివరాలు కనుక్కు వచ్చాడో. ఇన్ని వివరాలు కనుక్కోవాలనే మాటే అసలు నీకు తోచలేదు. నేను పొద్దస్తమానం అడుగుతూ ఉండడం, నువ్వు వెళ్ళి వస్తూ ఉండడం జరిగింది. తెలుసుకోవలసిన సంగతులు అన్నీ తెలుసుకోవటమే గాకుండా, మంత్రి వాళ్ళని ఆహ్వానించాడు కూడా. ఆహ్వా నించాడే కాని,' మీరు నాటకాలు వేద్దు రుగాని. రాజుగారు చూస్తారు 'అని వాళ్ళకి ఏవిధమైన మాటా ఇవ్వలేదు. నీకు మంత్రికీ గల తేడా ఇప్పుడైనా తెలిసిందా?' అని అడిగారు రాజుగారు.

మడేలు తన అజ్ఞానానికి సిగ్గుపడ్డాడు.