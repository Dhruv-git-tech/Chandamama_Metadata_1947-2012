లత చెట్టుపైకి ఎగబాకింది. ఒకనాడు ఒక బోయవాడు ఆ లత సహాయంతో చెట్టు మీదికి ఎక్కి, బాతులన్నీ ఆహారం కోసం వెళ్లి ఉన్న సమయంలో ఉచ్చులు పన్నాడు.

తిరిగి వస్తూనే బాతులన్నీ ఉచ్చులలో చిక్కుకుపోయాయి. అవి తప్పించుకునే టందుకు చేసిన ప్రయత్నాలు వ్యర్థమయ్యాయి.

‘నా మాట వినక ఈ దుస్థితి తెచ్చుకు న్నారు,’ అన్నది ముసలిబాతు.

‘అది నిజమే. ఇప్పుడు ఈ ఆపద తప్పే ఉపాయం చెప్పు,’ అన్నాయి మిగిలిన బాతులు.

‘ఇప్పుడు మనమంతా కదలకుండా పడిపోయి, చచ్చినట్లు నటించుదాం. తర వాత బోయవాడు వచ్చి మనమంతా చచ్చా మనుకుని, ఒక్కొక్కరినే ఉచ్చు నుంచి తీసి కింద పడేస్తాడు. చిట్టచివరి పక్షికింద

పడినదాకా కదలకుండా ఉండి తరవాత అందరమూ ఒక్క పెట్టున ఎగిరిపోదాం,’ అన్నది ముసలిబాతు.

మర్నాడు ఉదయం బోయవాడు వచ్చి పక్షులన్నీ చచ్చాయనుకుని, ఉచ్చులు విప్పి, నిశ్చింతగా ఒక్కొక్క బాతునే కింద పడేయసాగాడు. అన్నిటినీ పడేసి వాడు చెట్టుదిగి రాబోతుండగా, అన్ని బాతులూ ఒక్కసారిగా లేచి ఎగిరి పోవడం చూసి వాడికి అమిత ఆశ్చర్యం కలిగింది.

ఈ కథ విన్న మీదట పక్షులన్నీ వెళ్లి ముసలిబాతును కలుసుకుని, సముద్రం పొంగి. ఉల్లంకిపిట్ట పెట్టిన గుడ్లను కాజే సిన విషయమంతా చెప్పాయి.

‘మనమంతా కలిసి, మనకు రాజూ, మహావిష్ణువుకు వాహనమూ అయిన గరుత్మంతుండి దర్శనం చేసుకుందాం. అతను జాలిగుండె గలవాడు,’ అన్నది ముసలిబాతు.

(ఇంకా ఉంది)