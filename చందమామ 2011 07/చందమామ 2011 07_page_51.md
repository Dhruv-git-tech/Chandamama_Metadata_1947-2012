నానా చెత్తా చేస్తాయి. కడుక్కోవడం అదీ కష్టం.' అంటూ రోజా తల్లి లోపలికి వెళ్లిపోయింది.

రోజా పావురాన్ని చూసింది. అది ఎక్కడి నుంచో ముక్కుతో ఏరుకు తెచ్చిన పుడకలతో గడ్డితో మెత్తగా అక్కడ ఇల్లు కట్టుకుంది కాబోలు, దానిమీద కూర్చుని మూలుగు తోంది. రోజాకి ఎంతో జాలి కలిగింది. దానిని అక్కడినుంచి తరిమెయ్యడం ఇష్టంలేకపోయింది. ఎందుకంటే పాపం... అందరూ కూడా అమ్మలాగే అనుకుంటే పావురానికి ఇల్లెక్కడుంది? ఎక్కడ గుడ్లు పెడుతుంది? ఆ పిల్లలు పెద్దయ్యేదాకా ఎక్కడ అడుకుం టాయి?

ఇంతలో ఇంకో పావురం వచ్చి అక్కడున్న చుట్టూ తిరిగింది. అది పావురం నాన్నేమో అనుకుంది రోజా. ఆ భవంతి దగ్గర బోలెడు పావురాలు అటూ ఇటూ ఎగురుతూ —

ముక్కుతో పాడుచుకుంటూ అడుకుం టూంటే రోజాకి బాగా కాలక్షేమమయింది.

మర్నాడు రోజా నిద్ర లేచి వరండాలోకి 'వచ్చేసరికి, పావురం తెచ్చుకున్న పుల్లమొక్కలు గడ్డితో ఉండే గూడు కనిపించలేదు.

‘అమ్మా పావురం గూడేదే?’ అని అరి చింది బాధగా. ‘అబ్బా నేనే తుడిచేసాను లేవే. లేకపోతే మనుషులకంటే ఈ పక్షుల సేవ ఎక్కువయిపోతుంది. గూడు తీసేస్తే అవే రావడం మానేస్తాయి.’ అన్నది సుగుణ విసుగ్గా.

పావురం కనిపించకపోయేసరికి రోజాకి ఆరోజు ఎంతో బాధ కలిగింది. దూరంగా ఎగురుతున్న పావురాల్లో తన అతిథి ఎక్కడుందో?

ఆ రోజు సాయంత్రం పాఠశాల నుంచి ఇంటికి వచ్చాక అలవాటుగా వరండాలోకి వెళ్ళి చెప్పుల బల్ల కింద వెతికింది రోజా

చిత్రం.. మళ్లీ గడ్డిగాదంతో పావురం గూడు తయారు చేసుకుని బుద్ధిగా కూర్చుని ఉంది. రోజాకి ఎంతో సంతోషమనిపించింది.

‘అయ్యో, మాయదారి పావురం మళ్లీ వచ్చేసిందా? అరెరే.. గుడ్డుకూడా పెట్టిన ట్లుంది. ఇక ఇప్పట్లో ఇది ఇక్కడినుంచి కదలదు. ఇలా పిల్లలయ్యేదాక ఆ గుడ్లను పాదుగుతూనే ఉంటుంది,’ అంది సుగుణ కాస్త చిరాకుగా.

‘అమ్మా పావురాన్ని తరిమెయ్యద్దమ్మా.. ఇక్కడే ఉంటే ఎంచక్కా వాటి పిల్లలని చూడొచ్చు. ఎంత ముద్దొస్తాయో.. నాకు పావురం పాపాయిలు అంటే ఎంతిష్టమో!’ అంది రోజా గారంగా. కానీ... తల్లి మాటలను పట్టించుకోలేదు రోజా.

నేను శుభ్రం చేస్తాను లేమ్మా.. పాపం...