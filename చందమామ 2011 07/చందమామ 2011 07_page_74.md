18వ శతాబ్దివరకు పిజ్జాలను మార్కెట్ స్టాళ్లలో మాత్రమే అమ్మేవారు.

1830లో, అంటికా పిజ్జెరియా పోర్ట అల్బా అనే పేరుతో మొట్టమొదటి పిజ్జా రెస్టారెంట్ ను నేపుల్స్ లో ప్రారంభించారు. విసూవియస్ అగ్ని పర్వతం నుంచి ప్రవహించే శిలాద్రవం, లావాపై ఓవెన్ ని, ఉంచి పిజ్జాలను తయారు చేసేవారు. అత్యధిక ఉష్ణోగ్రతల వద్ద కాల్చిన పిజ్జాలు చాలా ఉత్తమంగా ఉండేవి.

1889లో ఇటలీ రాణి గౌరవార్థం సెపోలియన్ ప్రధాన వంటగాడు సవాయ ప్రాంతానికి చెందిన మార్కెరిటా... టమేటో, మోజ్జారెల్లా వెన్న, బసిల్ ల పూతతో కూడిన పిజ్జాను తయారు చేసేవాడు. ఇటాలియన్ పతాకం రంగులను సూచించేందుకు ఇలా చేసేవారు. పిజ్జా మార్గెరిటా అనేది ఆవి ధంగా ఉనికిలోకి వచ్చింది.

పిజ్జా మారినేరియా అనేది మరొక సుప్రసిద్ధ ఇటాలియన పిజ్జా. సముద్ర చేపలను పైభాగంలో కలిగి ఉంటుంది కాబట్టి దీన్ని మేరి నారియా అని పిలవలేదు కాని, బే ఆఫ్ నేపుల్స్ లో చేపలు పట్టి తీరంవైపు వచ్చే సందర్భంలో జాలర్లు చేసుకుని తింటారు కాబట్టి దానికాపేరు వచ్చింది.

ఫ్రెంచ్ రచయిత అలెగ్జాండర్ డ్యుమాస్ తను రాసిన లే కొరికోలో రచనలో పిజ్జాల గురించి రాశాడు. అయితే ఎఒట్టో అనే పిజ్జాను దాన్ని తయారు చేసిన వారం రోజుల తర్వాత తింటారని రాయడం డ్యుమాస్ రచనలో పెద్ద లోపంగా మిగిలిపోయింది. వాస్తవం ఏమిటంటే ఆరోజుల్లో పిజ్జా ఎ ఒట్టో అనే రకం పిజ్జా ఉండేది. దీన్ని తిన్న వారం రోజుల తర్వాత మీరు డబ్బు చెల్లించవచ్చు.

19వ శతాబ్ది చివరలో ఇటాలియన్ వలసప్రజలు యునైటెడ్ స్టేట్స్ లో పిజ్జాలను ప్రవేశపెట్టారు. విక్రయదారులు పెద్ద సైజు లోహ తొట్లలో పిజ్జాలను పెట్టుకుని తిరుగుతూ ఒక్కొక్క ముక్కను 2 సెంట్లకు అమ్మేవారు. పిజ్జాలు వేడిగా ఉండటానికి లోహ తొట్ల కింది భాగంలో కాలుతున్న బొగ్గు ముక్కలను ఉంచేవారు.