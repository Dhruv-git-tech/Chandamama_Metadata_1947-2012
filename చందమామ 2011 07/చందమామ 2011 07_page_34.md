మంత్రీ - మడేలూ

పూర్వం ఒక రాజుగారి కొలువులో పేరన్న
అనే మడేలు (చాకలి) ఉండేవాడు.

పేరన్నకు నెల జీతం ఒక వరహా.
మంత్రికి రెండు వందల వరహాలు. నెల
నెలా రెండేసి వందల వరహాలూ రాజు
గారు ఖజానాలోంచి తెప్పించి మంత్రి
చేతుల్లో పోస్తుంటే, దగ్గిరే వుండి చూస్తోన్న
పేరన్నకి బాధగా ఉండేది. రోజు ఇరవై
నాలుగుగంటలూ తను రాజుగారికి అడ్డ
మైన చాకిరీ చేస్తూవుండె. తనకి ఒక్క
వరహాయేనా వచ్చేది? గంటో రెండు
గంటలో ఉండి, ఆ కాగితం యీ కాగితం
చూసీ చూడనట్లు తిరగేసి, రాజుగారితో
కాస్సేపు మంతనాలాడి చక్కాబోయే
మంత్రికి రెండువందల వరహాలా! తనకూ
మంత్రికీ జీతంలో ఇంత అంతరం ఎందు

వల్లనో ఎంత ఆలోచించినా పేరన్నకు
అర్థం అయిందికాదు.

పేరన్న ఉండబట్టలేక ఒకనాడు రాజు
గారిని ఈ సంగతి అడిగేశాడు.

వాడి మాటలను, రాజు శాంతంగా
విన్నాడే కాని జవాబు ఏమీ చెప్పలేదు.
కాని ఆయన మనస్సులో ఏదో ఆలోచిం
చుకున్నాడు.

ఆ సాయంకాలమే రాజుగారు పేర
న్నను వెంటబెట్టుకుని షికారు బయల్దే
రారు.

వారికి రెండు ఫర్లాంగుల దూరంలో
కోనేటి గట్టుమీద జనం గుంపుకూడి
సందడిగా కనపడ్డారు.

అప్పుడు రాజుగారు మడేలుతో,
‘పేరన్నా, అదేమిటో చూసిరా,’ అన్నారు.