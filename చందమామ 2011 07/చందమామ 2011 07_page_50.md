అతిథులు

రోజావాళ్లు నాలుగురోజుల క్రితమే కొత్త భవంతిలోకి ఇల్లు మారారు. ‘అమ్మా ఆకలే స్తుందే అన్నం పెట్టు,’ అంది ఎనిమిదేళ్ల రోజా అమ్మ చెంగు పట్టుకుని లాగుతూ.

‘అదేమిటి ఇందాకేగా అన్నం తిన్నావు... మర్చిపోయావా?’ అంది తల్లి సుగుణ విస్తు పోతూ.

‘అవును కదూ! మరి మళ్లీ ఆకలేస్తోందేం?’ అంది రోజా.

‘అది ఆకలి కాదే తల్లీ.. తోచకపోవడం.. ఇది కొత్త ఇల్లు కదా? ఇక్కడ నీకింకా ఎవరూ నేస్తాలు కాలేదు. అందుకే ఏమీ తోచక ఆకలే స్తుందనుకుంటున్నావు. పోయి ఆ వరండాలో కూర్చో కాస్త కాలక్షేపమవుతుంది. ఇదిగో ఈ కప్పులో కారప్పూస వేసాను. తిను,’ అంటూ సుగుణ మళ్లీ సామాన్లు సర్దుకోవడంలో ములిగిపోయింది. ఎందుకంటే ఆమెకి ఎంత సమయమూ చాలడం లేదు మరి.

రోజా వెళ్లి వరండాలో కుర్చీ వేసుకుని కూర్చుంది. ఇంతలో ఎక్కడినుంచో మూలు గులా వినిపించేసరికి రోజాకి కాస్త భయం వేసింది. ‘అమ్మా ఇలా రావే? ఇక్కడేదో వినిపి స్తోంది,’ అంది రోజా.

‘మళ్లీ ఏమొచ్చిందే తల్లీ..’ అంది సుగుణ వరండాలోకి వచ్చి, ‘అదిగో విను, ఎవరో మూలుగుతున్నారు.’ అంది రోజా.

సుగుణ నవ్వింది. ‘అదా? పావురం తల్లి గుడ్డుపెట్టడం కోసం మూలుగుతోందే... మనుషులకైనా పక్షులకైనా అది తప్పదులే,’

‘నిజమేనమ్మా.. అదిగో మన పాతచెప్పుల బల్లకింద కూర్చుంది ఆ పావురం.’

‘నాకు లోపల బోలెడు సర్దుకునేపనుంది. నా బంగారు తల్లివి కదూ, ఆ పావురాన్ని కాస్త బెదరగొట్టు. లేకపోతే ఇక్కడే గుడ్డు పెట్టిందంటే మళ్లీ కదలదు. ఈ పావురాలను తరిమెయ్యకపోతే తర్వాత వరండా అంతా