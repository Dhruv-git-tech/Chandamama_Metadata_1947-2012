అతను ఇలా అడిగేసరికి వాళ్ళు కంగారుపడ్డారు. నలుగురూ కలిసి బాగా ఆలోచించి, చివరకు ఒక విచిత్రమైన మహిమను కాశీనాధునికి ప్రసాదించారు. యతి నడిచేటప్పుడు వెనుకవైపులా ఇరు పక్కలా నేలమీద అతని నీడపడుతుంది కదా! అతనికి అగపడని ఆ నీడపడినంత మేరా ఒక మహత్తరమైన ప్రభావం కనపడుతుంది. అది యేమిటి అంటే - ఆ నీడ తొక్కినవాళ్ళకు ఎటువంటి వ్యాధులైనా నయమైపోతాయి. మందులకు కుదరని మనోవ్యాధులు కూడా మాయమయిపోతాయి. కాబట్టి విచారాలన్నీ తొలగిపోయి, వాళ్ళు హాయిగా ఉంటారు.

కాశీనాధుడు భూలోకానికి దిగివచ్చి, మామూలుగా తనదారిని తను నడిచి పోతూ వుంటే - అతని నీడపడినంతమేర లోనూ బీళ్ళు పచ్చబడేవి, మోళ్ళు చిగి ర్చేవి, ఎండిపోయిన వాగులు స్వచ్ఛమైన

జలంతో నిండిపోయేవి, పాలిపోయి కృశించివున్న శిశువులు ఒక్క లిప్తలో తేరుకుని, ఆరోగ్యవంతులై, నవనవలా డుతూ ఉండేవాళ్ళు. ఇలా తమ బిడ్డలలో కలిగిన మార్పు చూసి, వారిని కన్నతల్లులు పొంగిపోయేవాళ్ళు.

లోకంలో ఇంతపని జరుగుతూవుంటే ఈ సంగతి కాస్తంతైనా కాశీనాధునికి తెలియనే తెలియదు. తన నీడలో ఇంత మహత్తుఉన్నట్టూ, ఆ మహిమవల్ల లోకానికి గొప్ప ఉపకారం జరుగుతున్నట్టూ కాశీనాధుడు ఎరుగనే యెరుగడు. ఇదే దేవదూతలు చేసిన చిత్రం.

ప్రజలు ఏనాడైతే అతని నీడలోని మహిమను గుర్తించారో అప్పటినించీ - చడీచ్చుడూ చేయకుండా, యతీశ్వరుణ్ణి మెల్లగా వెంబడించి, అతని నీడపడిన ప్రదేశంలో ప్రవేశించి, ఎవరికి కావలసిన సౌఖ్యాలు వారు పొందుతూండేవాళ్ళు.