పంచతంత్ర కథలు

పిచ్చుకా, వడ్డంగి పిట్టా, తుమ్మెదా కలిసి
కప్పను చూడబోయాయి. కప్ప అంతా
విని, 'మనలాటి గొప్పవాళ్లు పూనుకుంటే
ఈ ఏనుగు లాటి పరమ మూఢుణ్ణి కడ
తేర్చటమెంత పని మిత్రమా, తుమ్మెదా,
నువు ఝంకారం చేస్తూ వెళ్లి, ఏనుగు
కళ్లముందు ఎగురుతూ, కుట్టటానికి
ప్రయత్నాలు చెయ్యి.

ఏనుగు భయపడి కళ్లు మూసుకుం
టుంది. అప్పుడు వడ్డంగి పిట్ట దాని కన్ను
ఒకటి పొడిచేస్తుంది. ఏనుగు కంగారు
పడి రెండో కన్ను కూడా మూసుకుని పరి
గెత్తనారంభిస్తుంది. అప్పుడు వడ్డంగిపిట్ట
దాని వెంటపడి రెండో కన్ను కూడా పొడిచే
స్తుంది. ఏనుగు నీటిమడుగులో చేరదా
మనివెర్రిగా అటూ ఇటూ పరిగెత్తుతుంది.

అప్పుడు నేను ఒక అగాధం అంచున
కూర్చుని బెకబెకలాడతాను. నేను అరిచే
దిక్కుగా నీటిమడుగు ఉన్నదనుకుని,
ఏనుగు పరిగెత్తుకుంటూ వచ్చి, అగాధంలో
పడి చచ్చి ఊరుకుంటుంది. ఆవిధంగా
దాని పీడ విరగడై పోతుంది,’ అన్నది.

కప్ప చెప్పినట్టేచేసి, తుమ్మెదా వడ్డంగి
పిట్టా కలసి, ఏనుగును అగాధంలో పడేసి
చంపేశాయి.

తన భార్య చెప్పిన పిచ్చుకా-ఏనుగూ
కథ విని ఉల్లంకిపిట్ట, 'సరే నేను ఈ రోజునే
నా మిత్రులందరినీ సమావేశపరుస్తాను.
తరవాత అందరమూ కలిసి సముద్రాన్ని
ఎండగట్టేస్తాం.' అన్నది.

అది పక్షులన్నీటినీ పిలిచి, సముద్రం
తమ గుడ్లకు చేసిన అన్యాయం గురించి