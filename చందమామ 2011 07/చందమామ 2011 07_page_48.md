మీద వచ్చి, మీ పల్లెలో -- ఆ సంగతి చెపుతాం, 'అన్నాడు దొంగల్లో ఒకడు.

శిఖిముఖి అంగీకారసూచకంగా తలా డించి, విక్రమకేసరిని వెంట బెట్టుకుని చెట్లల్లోకి కొంత దూరం పోయి ఆగి, కేసరీ, 'ఈ దొంగలు మనతో చెప్పకుండా దాచిన ముఖ్య రహస్యం ఒకటున్నదని నా కను మానం కలుగుతున్నది. పూజారికి గుర్రాన్ని అమ్మిన మాట నిజం. కాని, వాడెక్కడ ఉన్నదీ తమకు తెలియదనటం పూర్తి అబద్దం. ప్రాణభయం పెట్టినా మనను వాళ్ళు అబద్దాలతో పక్కదార్లు తొక్కించ వచ్చు. అందుకని, నేను వాళ్లను వెంబ డించి, ఎటుపోయేదీ తెలుసుకోదలిచాను. నువ్వు, ఈ ప్రాంతాల్లోనే ఉండి, మనవాళ్లు రాగానే, వాళ్లను నాలుగు దిక్కులకూ పూజారిని వెతికేందుకు పంపి, ఈ సమీపం లోనే నాకోసం కాచుకుని ఉండు.' అన్నాడు.

విక్రమకేసరి 'సరే' నన్నాడు. ఆ వెంటనే శిఖిముఖి దొంగలున్న చోటుకు పోయాడు. అతడు పొదలచాటు నుంచి వాళ్లేమి చూస్తు న్నదీ చూసేంతలో దొంగలు డబ్బును రెండు చిన్న మూటలుగా కట్టి నడుముకు వేలాడ వేసుకుని, పొదల్లో వెతికి, పోయిన కత్తులను సంపాయించి, నవ్వుకుంటూ అరణ్యంలోకి ఉన్న కాలిబాట వెంట బయలు దేరారు. శిఖిముఖి నిశ్శబ్దంగా వాళ్లను అనుసరించాడు. విక్రమకేసరి చీకట్లో అటూ ఇటూ పచార్లు చేస్తూ తన

అనుచరుల రాకకోసం ఎదురు చూడసా గాడు. ఓ పావు గంట గడిచింది. హఠాత్తుగా అతడికి లోయ దిగువ ప్రాంతం నుంచి కుక్క అరవటం వినబడింది. ఆ అరుపు శిఖిముఖి వేటకుక్క ఎర్రగండుదని అతడు గ్రహించాడు. దాని అర్థం కుంభారమిట్ట నుంచి శివాలుడు గాని లేక శిఖిముఖి బంధువుల్లో మరెవరైనా గాని అటు వస్తు న్నారన్నమాట. అతడు చప్పున కదిలి కుక్క అరుపు వినబడిన వైపుకు నడవసాగాడు. కొద్దిసేపట్లోనే అతడికి లోయపైకి ఎక్కి వస్తున్న శివాలుడూ, గండుపోతూ, వాళ్ల వెంట నలుగురైదుగురు శబరసవరవాళ్లూ కనిపించారు. ఒక శబరుడు ఎర్రగండు మెడనున్న తాడు పట్టుకుని ఉన్నాడు.