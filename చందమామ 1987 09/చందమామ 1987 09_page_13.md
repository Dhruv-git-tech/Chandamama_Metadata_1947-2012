లనుకోవడం పెద్ద పొరబోటు. ముందు, మీరా తాయెత్తును వదిలించు కోండి. తర్వాత అన్నీ వాటంతటచే చక్కబడ తాయి," అన్నాడు.

రాజుకు, యీ సలహా నచ్చి, కొలువులో వున్నవాళ్ళ నొక్కొక్కరిని ఆ తాయెత్తు తీసుకోమని అడిగాడు. కాని, దాని సంగతి తెలిసి వుండడంపల్ల, ఎవరూ దాన్ని తమ చేతికి కట్టుకోవడానికి సాహసించలేదు.

రాజు విసిగిపోయి, ఆ తాయెత్తును కట్టుకున్నవాళ్ళకు పెద్ద బహుమానం యిస్తానని, నగరంలో చాటింపు వేయించాడు. అప్పటికీ ఎవరూ ముందుకు రాక పోయేసరికి, రాజుకు తాయెత్తు, ఒక పెద్ద సమస్య అయిపోయింది. ఎప్పుడూ రాచ కార్యాల్లో మునిగి తేలుతూండే ఆయన నోట, తాయెత్తు మహిమవల్ల నిజం దాగడం లేదు.

చివరకు రాజు, మంత్రికి తన పరిస్థితి వివరించి, '‘మీరే, యీ తాయెత్తు వదిలే మార్గం ఆలోచించాలి,'' అని కోరాడు.

మంత్రి అందుకు రాజు నుంచి మూడు రోజులు గడువు తీసుకుని వెళ్ళిపోయాడు.

మూడవ రోజున మంత్రి, ఒకణ్ణి వెంట బెట్టుకుని రాజు దగ్గిరకు వచ్చి, '‘ప్రభూ, తాయెత్తును కట్టుకోవడానికి, ఇతను అంగి కరించాడు. చేతికి కట్టండి!'’ అన్నాడు.

రాజు తాయెత్తును వాడి చేతికి కట్టి, ఏం మాట్లాడతాడో అని ఎదురు చూశాడు. కాని, వాడెంతకూ మాట్లాడకపోయేసరికి, ఆయన యిస్తానని చాటింపు వేయించిన బహుమతిని వాడికిస్తూ, '‘ఇంతవరకూ, తాయెత్తు కట్టుకోగానే నిజం మాట్లాడే వాళ్ళను చూశాను. మిరెవరో మహాను భావుల్లా వున్నారు! ఆందువల్లనే, యీ తాయెత్తు మహిమ, మిమ్మల్చేమీ చేయలేక పోయింది,'' అన్నాడు.

అందుకు మంత్రి చిన్నగా నవ్వి, '‘ప్రభూ, ఇతనేం మహాను భావుడు కాదు; మూగవాడు! ఇతనికి తప్ప, యీ తాయెత్తును కట్టుకునే ధైర్యం మరెవరికి లేదు,'' అన్నాడు.