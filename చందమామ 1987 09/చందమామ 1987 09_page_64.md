మలయజుడితో సంప్రదిద్దాం.'' అన్నాడు ముకుందవర్మ.

రాజూ, మంత్రి మారు వేషాల్లో, సుపర్జ నగరానికి బయలుదేరారు. దారిలో వారికి, ఒక చెట్టుకింద తిరిగా కూర్చుని కూని రాగాలు తీస్తున్న ముసలివాడొకడు కని పించాడు.

ముఖమంతా ముడతలుపడి, దేహం బాగా శుష్కించిపోయినున్న. ఆ వృద్ధుడు, అంత ఆనందంగా వుండడం, రాజుకు చాలా ఆశ్చర్యం కలిగించింది.

ఆయన, మంత్రితో, ''ఈ ముసలివాడు యింత సంతోషంగా వుండడం, నాకు ఆశ్చర్యాన్నే కాక ఎంతో ఆసూయను కూడా కలిగిస్తున్నది. పీడి సంతోషానికి కారణమేమిటో ఇప్పుడే తెలుసుకోవాలి,'' అన్నాడు.

ఇద్దరూ ముసలివాడి దగ్గిరకు వెళ్ళారు. శ్వేతనందుడు, వాణ్ణి, ''పండు ముసలి వాడివికదా! అటువంటి నువ్వు. కుర్ర వాడిలా కూనిరాగాలు తీస్తూ, ఆనందపడి పొతున్నావు. ఇందుకు కారణం ఏమిటి?'' అని ప్రశ్నించాడు.

ముసలివాడు, రాజు కేసి చురచుర చూస్తూ, ''నేను పండుముసలినా? అలా అని ఖచ్చితంగా ఎలా చెప్పగలవు?'' అని ఎదురుప్రశ్న వేశాడు.

అందుకు శ్వేతనందుడు నవ్వి, ''నీ ముఖం మీద వున్న ముడతల్ని, ఎండు కట్టెలా వున్న. నీ శరీరాన్ని చూస్తూంటే— నువ్వెంత ముసలి వాడి హో, ఎవరైనా గ్రహించగలరు.'' అన్నాడు.

''ముఖం మీది ముడతలా? ఎండు కట్టెలా వున్న శరీరమా? ఇది నిజమే కావచ్చు. ఈ చిహ్నలన్నీటినీ, నేనెప్పుడో అరవైఏళ్ళ వయసులో వున్నప్పుడు— అంటే, యిప్పటికి నలభై సంవత్సరాల కిందట, ఒకటి, రెండుసార్లు అద్దంలో చూసుకున్నట్టు గుర్తు. ఈ మధ్యకాలంలో, వాటి సంగతే నాకు గుర్తులేదు,'' అని జవాబిచ్చాడు ముసలివాడు.