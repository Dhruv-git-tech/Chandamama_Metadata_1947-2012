శత్రుత్వాలు లేవు. సత్యమూ, ధర్మమూ స్థిరంగా ఉన్నాయి. యాగాలు చక్కగా జరుగుతున్నాయి. దేవకార్యాలూ, పితృ కార్యాలూ నిర్విష్ణుంగా తృప్తికరంగా సాగుతున్నాయి. ఎవరికీ ఎటువంటి రోగాలూ, రొష్టులూ లేవు. మానవులు సంపూర్ణాయువు కలిగి ఉన్నారు. ఏ పట్టణం చూసినా, పల్లె చూసినా అపార మైన జనసంఖ్య కలిగి ఉన్నది. జనభారం మొయ్య లేనో అని భూదేవి దీనంగా అక్రోశిస్తున్నది. ధర్మహాని కలగకుండా పెరిగిపోతూన్న ఈ భూభారాన్ని తగ్గించే ఉపాయ మేదో నీవే చూడాలి. నీవు మేరుపర్వతానికి దయచేసి, అక్కడ మా

ఆందరికీ కర్తవ్యబోధ చెయ్యవలసిందని ప్రార్థన, '' అన్నాడు వినయంగా.

విష్ణువు లేచి కూర్చుని తన ఆభరణాలు చక్కజేనుకుని, బట్ట బిగించుకుని, నిల బడి, తన శంఖచక్రాది ఆయుధాలు ధరించి, గరుడవాహనారూఁడై కణంలో మేరుపర్వతానికి వచ్చాడు. ఆ పర్వతం మీద పూర్వం విశ్వకర్మ నిర్మించిన దివ్య మైన సభ ఒకటి ఉన్నది.

ఆ సభలో ఉన్నతాసనం మీద మహా విష్ణువు కూర్చున్నాడు. మిగిలిన వారంతా ఉచితాసనాల పైన కూర్చున్నారు. ఆ సభకు యథులూ, గంధర్వులూ, సిద్దులూ, విద్యాధ రులూ, నాగులూ మొదలైన వారంతా కూడా వచ్చారు.

అక్కడికి భూదేవి పుట్టెడు దిగులుతో వచ్చింది. ఆమెను చూడగానే ఆందరూ ఒక్కసారిగా మాట్లాడారు. వాయుదేవుడు చెయ్యెత్తి కలకలమంతా వారించి, భూదేవితో ఆమె అక్కడికి వచ్చిన పని ఏదో చెప్పమన్నాడు.

'' మీకు తెలియని దేమున్నది ? రాజులు అపారంగా పెరిగిపోయారు. ప్రజాభారంతో కృశించిపోతున్నాను. ఈ భారం తగ్గక పోతే నేను బతకలేను. ఈ విష్ణుమూర్తి తలుచుకుంటే ఈ పని సులభంగా జరుగుతుంది. పెద్దలు మీరంతా కూడా