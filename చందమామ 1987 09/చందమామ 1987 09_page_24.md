నేల ఎలా వుంటుంది? ఇందులో ఏదో మోసం వున్నది. ఎలాగయినా మనకు నీటి గండం తప్పదు.'' అని వాళ్ళు గుసగుసలు ప్రారంభించారు.

ఈ సంగతి తన చెవిని పడగానే ఉగ్రాకుడు రౌద్రరూపం దాల్చి. ''అడవి చెట్లు నరికి, వాటి బాదులతో ఒకొక్కక్కటి యాభైమందిని మోయగలిగేట్టుగా పది పడవలు కట్టండి. వాటిని జాగర్తగా కట్టుకున్నారా, మీరు సముద్రం దాటి జ్వాలాద్వీపం చేరుతారు. లేదా మీరు భయపడుతున్నట్టు మీకు నీటిగండం తప్పదు!'' అన్నాడు.

ఉగ్రాకుడి హెచ్చరిక రాకనుల్లో ఒక చెంప భయాన్ని, మరో చెంప అత్మవిశ్వాసాన్ని, తెగువనూ కలిగించింది. వాళ్ళు మహావృషాలను వేళ్ళకంటా ఊడబెరికి, ఊడలతో ఒక మానుకూ ఇంకొక మానుకూ బంధాలు బిగించి పెద్దపెద్ద తెప్పపడవలు తయారు చేశారు.

అన్నీ సిద్ధమై ఒకనాటి సూర్యోదయం వేళ ఉగ్రాకుడు సముద్రం మీద బయలు దేర పోతూండగా, చిత్రసేనుడి దగ్గిర నుంచి ఒక దూత అక్కడికి వచ్చాడు. అతడి ద్వారా, జ్వాలాద్వీప పరిస్థితులు చిత్రసేనుడికి తెలుసున న్న విషయం ఉగ్రాకుడు తెలుసుకున్నాడు. తన దూత

ద్వారా చిత్రసేనుడు, ఉగ్రాకుడికి కొంత సైనిక సహాయం చేస్తానని కబురు పంపాడు.

''తన కుమారుణ్ణి పులి రాయు ళ్ళు ఎత్తుకుపోయారని తెలిసి, మహారాజు, మహారాణీ దుఃఖిసాగరంలో మునిగి పోయారు. ఈ వార్తతోపాటు సామంతుడి కుమార్తె చంద్రసేన కూడా అపహరించ బడిందని తెలిసి మరింత బాధపడ్డారు. ఆ సామంతరాజు సుదర్శనుడు లోగడ ద్రోహ నాగవర్మతో జరిగిన యుద్ధాల్లో మహారాజుకు ఎంతగానే సహాయపడ్డాడు. ఆయన మహారాణికి, బంధువు కూడా. రాకుమారి చంద్రసేనతో యువరాజుకు