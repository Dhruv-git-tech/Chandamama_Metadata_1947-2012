“లేకేం! మన గ్రామాధికారి ఉన్నాడుగా,” అన్నాడు విద్యాభూషణుడి తండ్రి సంతోషంగా.

ఆ గ్రామంలో, అంతో యింతో కవిత్వమంటే ఆసత్తిగలవాడు, గ్రామాధికారి ఒక్కడే. కాని, ఆయనకు నాసిరకం పదాలు, పాటలేతప్ప. ఉత్తమకవిత్వం నచ్చదు. విద్యాభూషణుడికి, యీ విషయం తెలుసు.

అతడు, తండ్రితో, “రసహృదయం లేని వాడికి, కవిత్వం వినిపించడం, నావల్ల కాదు. ఒకవేళ వినిపించినా, అందువల్ల కావ్యం ఎన్నిక జరిగే పని కాదు గదా,” అన్నాడు.

విద్యాభూషణుడి తండ్రికి కవిత్వం గురించి తెలియకపోయినా, ప్రపంచాను భవం బాగా వున్నది. ఆయన, కొడుకుతో, “నాయనా, తెలివైనవాడు సముద్రపునీతితో పంటలు పండించగలడు. ఆ ప్రయోజకుల చేత, కావ్యాలు రాయించగలడు. నీ తెలివి సుపయోగించి, నీ కార్యం గ్రామాధికారి ద్వారా సాధించు,” అంటూ, చెవిలో రహస్యంగా ఏదో హితబోధ చేశాడు.

ఆ ప్రకారం విద్యాభూషణుడు, గ్రామాధికారిని కలుసుకుని, ఒకటికొక్కటిగా, తన కావ్యాలు వినిపించాడు. మొదటి కావ్యం వింటూనే, గ్రామాధికారి, విద్యాభూషణుణ్ణి ఎంతగానో మెచ్చుకుని, “ఇది అద్భుత కావ్యం! రాజుగారిని మెప్పించడానికి, ఇదో క్కటి చాలు,” అన్నాడు.

అయినా, విద్యాభూషణుడు గ్రామాధికారిని వదలక, “రాజుగారిని మెప్పించడానికి, ఎలాంటి కావ్యం ఎన్నుకోవాలో తెలియడం లేదు. మిగిలినవాటిపై కూడా, రసహృదయులైన తమ అభిప్రాయం తెలుపండి,” అని, కావ్యాలన్నీ వినిపించాడు.

ఈ మాటలకు, గ్రామాధికారి ఎంతో సంతోషించి, ఓపికతోనూ, శ్రద్ధగానూ మొత్తం కావ్యాలన్నీ విని, తన అభిప్రాయం చెప్పాడు. ఏ కావ్యమూ కూడా,