కళ్యాణలతికా, గుణ శేఖరుల వివాహం వైభవంగా జరిగిపోయింది. వారం రోజులు గడిచాక, గుణ శేఖరుడు మామగారి సైన్యంతో, అవంతిదేశం మీదికి దాడి పోయి, రాజ్యపాలుణ్ణి చిత్తుగా ఓడించి, సింహాసనాన్ని ఆక్రమించుకున్నాడు.

బేతాళుడు ఈ కథ చెప్పి, 'రాజా, ఈ కథలో బుద్ధిహీనులెవరు? అత్యంత భక్తి గౌరవాలతో, రాజకుటుంబానికి సేవ చేస్తున్న గుణ శేఖరుడు, చివరకు రాజు మీదే ఎదురు తిరిగి, కళ్యాణలతికను వివాహమాడడం అక్రమం కాదా? గుణ శేఖరుడు తనను పెళ్ళాడ నిరాకరించి నప్పుడు, కళ్యాణలతిక చిత్రంగా ఎందుకు నవ్వింది? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది,' 'అన్నాడు.

దానికి విక్రమార్కుడు, 'రాజ్యపాల, శౌర్యపాలు లిద్దరూ, ఒకరినిమించి ఒకరు బుద్ధిహీనులు. కొడుకు బుద్ధిహీనత బైట పడినందుకు అవమానము, కొడుకును

కాదని కళ్యాణలతిక, గుణ శేఖరుణ్ణి పరించినందుకు ఈర్ష్యా, రాజ్యపాలుడిలోని బుద్ధిహీనతకు తిరుగులేని సాక్ష్యం. మేధా వంతుడూ, భావిమంత్రీ అయిన గుణ శేఖరుణ్ణి, ఏ నేరం చేయకుండానే, రాజ్య పాలుడు హత్య చేయాలని చూశాడు. ఈ కారణంపల్లనే, గుణ శేఖరుడిలోని స్వామి భక్తి మరుగైపోయింది. అతడు సామాన్యపౌరుడుగా, తనను పరించిన కళ్యాణలతికను వివాహమాడి. తన దేశాన్ని నీచుల నుంచి కాపాడడానికి పూను కున్నాడు. ఇక, గుణ శేఖరుడు తనను నిరాకరించినప్పుడు, శౌర్యపాలుడి తండ్రి కూడా బుద్ధిహీనుడైతే, ఏ మవుతుందో ఊహించి, కళ్యాణలతిక చిత్రంగా నవ్వింది. ఆ నవ్వులోని అంతరార్థం, గుణ శేఖరుడికి మార్గదర్శకమయింది!' 'అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెల్చెక్కాడు. —(కల్పితం)