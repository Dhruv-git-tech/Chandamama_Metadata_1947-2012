“సాకీ” అనే సారాయి అమ్మే దుకాణం నుంచి వాసనకొట్టింది. దుకాణదారు ఒక పెద్ద పీపానుంచి అందరికీ సాకీ ఇస్తున్నాడు.

పీపా దగ్గిర ఎవరూ లేని సమయం చూసి, ఓటోకో పీపా కొళాయి దగ్గర చేరి, కొళాయికి మూతి పెట్టి గడగడా తాగ సాగాడు. గడగడ శబ్దం దుకాణదారుకు వినిపించింది గాని, అది ఎలా వస్తున్నదీ తెలుసుకో లేకపోయాడు. అతను దగ్గిరికి వచ్చి చూసేసరికి, మనిషి మూతి మాత్రం కనిపించింది. ఎందుకంటే, ఓటోకో మూతికి పూసుకున్న బూడిద సాకీతో కరిగి పోయి, మూతి మాత్రం ఉండటం చూసి దుకాణదారు దిగ్భ్రమ చెంది చూస్తుండ గానే, సాకీ ధారలు కారి ఓటోకో గడ్డం కొంచెం కొంచెమే బయటపడ సాగింది.

దుకాణదారు పెద్ద పొలికేక పెట్టేసరికి ఓటోకో భయపడి లేచి నిలబడ్డాడు. వాడికి చెమటలు పోయ సాగాయి. చెమటతో తడిసిన వాడి శరీర భాగాలు, చెరిగిపోయిన చిత్తరువులో లాగా బయటపడ సాగాయి.

తన ఆట కట్టయిందని తెలుసుకుని ఓటోకో దుకాణంలో నుంచి బయటికి వచ్చి వీధి వెంట పరిగెత్త సాగాడు. దుకాణంలో చేరిన వాళ్ళంతా వాడి వెంట పడ్డారు. ఓటోకో పరిగెత్తి, పరిగెత్తి ఒక కాలవలోకి దూకాడు. వాడు తల బయటికి పెట్టి, చలికి వణుకుతూ నీటిలో ఉండి పోయాడు.

వాణ్ణి తరుము కొచ్చిన వాళ్ళు ఇప్పుడు ఓటోకోను గుర్తించి, వాణ్ణి పైకి లాగి, వాడి మీద ఒక కిమోనే కప్పారు.

“నీకీ దుర్గతి ఎలా పట్టిందిరా, ఓటోకో?” అని గ్రామ పెద్ద అడిగాడు.

ఓటోకో సిగ్గుపడుతూ తాను టెంగు పిశాచిని మోసం చేసి గడ్డిచొక్కా సంపాదించిన ఉదంతమంతావాళ్ళకు చెప్పాడు. వాడి కథ విన్నవాళ్ళు విరగబడి సవ్వీ, “టెంగుపిశాచినే మోసం చేద్దా మను కున్నావా? ఎంత మూర్ఛుడివి!” అన్నారు. వాళ్ళు ఆ నవ్వులో వాడు వెసిన ఆకతాయి వేషాలను కేమించి వదిలేశారు.