నాయకుడు ఏకపాదుడనే వాణ్ణి చంపితే తప్ప, వాళ్ళు, ఉగ్రదత్తుడూ కేమంగా యిక్కడికి రాలేరు. అందుకు నిన్ను సహాయం రావలసిందిగా ఉగ్రదత్తుడు కోరాడు.'' అన్నాడు రుద్రుడు.

''నా కొడుకు నన్ను సహాయం రావల సిందని కోరటమా ? ఏమిటి మాటలు ! వాడు నా నుంచి పారిపోవాలని చూసినా, పథ్మాలుగు లోకాలూ గాలించి పట్టుకుని కాళ్ళు చేతులూ కట్టి, కోటలో పడ వేస్తాను. నా తరవాత ఈ అరణ్యరాజ్యానికి నాయకు లెవరు ?'' అంటూ పట్టరాని ఆగ్రహంతో అడవి మార్మోగేలా ఉగ్రాకుడు హుంకరించాడు.

ఉగ్రాకుడు కొంత శాంతించిన తరవాత రుద్రుడు, జ్వాలాద్వీపంలో వున్న రెండు శత్రుపకాల సంగతి, భల్లూకరాయుళ్ళ నాయకుడైన కంధుడు తనకు చేసిన సహాయం సంగతి చెప్పాడు.

''పడవల్లో బయలుదేరి రావాలి. మీరు జ్వాలాద్వీపం చేరేందుకు రెండు పగళ్లు, రెండు రాత్రులూ పడుతుంది. దారి చూపేందుకు ఒక భల్లూకరాయుడు నా వెంట వచ్చాడు.'' అంటూ అతణ్ణి ఉగ్రాకుడికి పరిచయం చేశాడు. తరవాత రుద్రుడు దారి చూపవచ్చిన భల్లూక రాయుణ్ణి ఉగ్రాకుడి దగ్గిర వదిలి, తాను మరుషణమే తిరిగి జ్వాలాద్వీపం వెళ్ళి పోయాడు.

ఉగ్రాకుడు తన బంట్లలో మెరికలవంటి వారిని అయిదు వందలమందిని ఏరి, వాళ్ళతో జ్వాలాద్వీపం వెళ్ళేందుకు ప్రయాణం కట్టాడు. వాళ్ళు మహారణ్యాల్లో పడి, కొండలూ, నదులూ దాటుతూ, వారం రోజుల తరవాత సముద్రతీరం చేరారు.

రాశనుల్లో చాలామంది సముద్రాన్ని యిదే మొదటిసారిగా చూడటం. కంటి కానినంతవరకూ వున్న ఆ మహాప్రవాహాన్ని చూస్తూనే వాళ్ళు చెప్పలేనంతగా నివ్వెర పోయారు. ''ఇంత మహాసముద్రం మధ్య