కాయలు, దానికి తక్కువయితే ఒప్పు
కోను'' అన్నాడు లోచి.

''నా దగ్గిర ప్రస్తుతం అయిదు గుమ్మడికాయలే ఉన్నాయి. మిగిలిన పదీ కొన్నాళ్లయితే గాని ఇచ్చుకోలేను,'' అన్నాడు మందమతి.

''ఇప్పుడున్న అయిదూ ఇచ్చెయి్య. మిగిలిన పదీ ఇచ్చినాక గుర్రాన్ని తీసుకుపో,'' అన్నాడు లోచి.

మందమతి సరేనని ఇంటికిపోయి, తన
వద్ద వున్న అయిదు గుమ్మడికాయలూ
లోచికి తెచ్చి యిచ్చాడు.

మర్నాడు తెల్లవారుతూనే స్నేహితుడు
తన కంచరగాడిదను మందమతి దగ్గిరికి

తెచ్చి. ''ఇదుగో, నా కంచరగాడిద.
అర్ధరాత్రి వేళ తిరిగి పచ్చింది. నీ సరుకు
దీని మీద వేసి బస్తీకి చేర్చుకో,'' అన్నాడు.

''నేనా లోచివాడి గుర్రాన్ని మాట్లాడు కున్నాను,'' అన్నాడు మందమతి.

''నా గాడిద దొరికింది గద, ఇంక
వాడి గుర్రంతో ఏం పని?'' అన్నాడు
స్నేహితుడు.

''వాడికి అయిదు గుమ్మడికాయలు బయానా కూడా ఇచ్చుకున్నాను. ఇప్పుడు గుర్రం వద్దంటే ఆ గుమ్మడి కాయలు తిరిగి ఇవ్వడు,'' అన్నాడు మందమతి.

''చిక్కే వచ్చిందే ! ఏమిటి
ఉపాయం?'' అన్నాడు స్నేహితుడు.

సరిగా ఆ సమయంలోనే జిత్తులమారి
అక్కడికి వచ్చాడు. సంగతంతా తెలుసు
కుని, ''గుర్రం అక్కర్లెదని చెప్పి నీ
గుమ్మడికాయలు నువు తెచ్చుకో. ఆ లోచి
వెధవకు భయపడతా వేమిటి?'' అన్నాడు.

''నాకు వాడంటే భయమే,'' అన్నాడు మందమతి.

''అయితే నా వెంట రా. గుమ్మడికాయ
లెందుకివ్వడో చూస్తాం,'' అంటూ జిత్తుల
మారివాడు మందబుద్దిని అక్కణ్ణుంచి
బయలుదేరదీశాడు.

ఏం జరుగుతుందో చూద్దామని
స్నేహితుడు కూడా వారి వెనకే వెళ్ళాడు.