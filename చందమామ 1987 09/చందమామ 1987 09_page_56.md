వాళ్ళను చూసి లోభివాడు, ‘‘ఏం
వచ్చారు?'' అని ఆడిగాడు.

"గుర్రం కోసమే, ఏదీ నీ గుర్రం?" అన్నాడు జిత్తులమారి.

“అదుగో, ఆ కనిపించేదే. మిగిలిన
పది గుమ్మడికాయలూ ఇవ్వందే గుర్రా
న్నిప్పును,” అన్నాడు లోభి.

“అంత తొందరపడతావేం? గుర్రం చాలుతుందో లేదో ముందు చూడని !” అన్నాడు జిత్తులమారి.

“చాలటమే మిటి? గుర్రమన్న తరవాత గుర్రమే. గుర్రానికి చాలటమూ, చాలకపోవటమూ ఉంటుందా?” అన్నాడు లోభి.

“అంతేనా నీకు తెలిసింది? ఇప్పుడు కొలిచి చూస్తాం గద!” అంటూ జిత్తుల మారి వాడు గుర్రం వీపును తన జానతో కొలవనారంభించి, మందమతితో, “ఎంత లేదన్నా నీకు రెండు జానల చోటు కావాలి. నిన్ను మధ్య కూచోబెడతా మను కుందాం. నాకు జానా టెత్తా చాలు, నీ వెనక కూచుంటాననుకుందాం. నా భార్య నా వెనక కూచోవచ్చు. దానికి రెండు జానలు కావాలి. నీ భార్యకు కనీసం రెండు జానల పైన ఒక బెత్తెడు చోటు కావాలి. ఆవిణ్ణి ముందు కూచో బెడతాం. పోతే పిల్లలకు చోటు చూడాలి.

నీ కూతురు చిన్నదే గనక గుర్రం మెడ
మీద కూచోవచ్చు. చిన్నవాడు దాని
ఒళ్ళో కూచుంటాడు.'' అంటూ చెప్పుకు
పోసాగాడు.

లోభివాడికి మాటలు వింటూంటే
దడ పుట్టుకొచ్చింది. ‘‘ఆగండి! మీకే
మన్నా మతులు పోయాయా ఏం?
గుర్రం అంత మందిని మోస్తుందా
ఎక్కడన్నా?’’ అన్నాడతను.

“ఆ సంగతి మాకు అనవసరం. అది
గుర్రం చూసుకుంటుంది. అది దాని
సమస్య. మా సమస్య అందరమూ ఈ
గుర్రం మీద తీర్థానికి వెళ్ళగలమా అని!”
అన్నాడు జిత్తులమారి.