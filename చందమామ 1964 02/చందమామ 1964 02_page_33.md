సమ్మర్ధంలో చేరి ఈ పామును మా తండ్రి మీద విసురుతాను. అది కరిచి మా తండ్రి పడిపోతాడు. దాని విషాన్ని నా మంత్ర శక్తితో స్తంభింపజేసి, ఆయన ప్రాణాలకు ప్రమాదం లేకుండా చూస్తాను. అందరూ ఆయన చచ్చి పోయాడనుకుంటారు. మీరు మాత్రం మా అమ్మ వద్దకు వెళ్ళి, నేను వచ్చాననీ, ఇలా చెయ్యబోతున్నాననీ చెప్పండి. ఆవిడ తన తమ్ముడి అనుమతితో తన భర్త వెంట సహ గమనం చేసే ఏర్పాట్లు చేసుకుని సిద్ధంగా ఉండమనండి. నేను వచ్చి మా తండ్రిని బతికిస్తాను. తరవాత జరగవలసినదంతా ఆయనే నిర్ణయిస్తారు,” అన్నాడు.

ఈ మాటలకు పూర్ణ భద్రుడు ఎంతో సంతోషించి తిన్నగా కాంతిమతి వద్దకు వెళ్ళి, అర్థపాలుడు చెప్పమన్నదంతా చెప్పే శాడు. అర్థపాలుడు నగరంలోని వధ్యస్థానానికి వెళ్ళి, ఒక దట్టమైన చింతచెట్టెక్కి, పాముతో సహా ఆకుల మాటున కూచుని సమయం కోసం ఎదురు చూస్తున్నాడు.

కామపాలుడికి శిక్ష జరిగే సమయానికి ఆక్కడ అంతులేని జనం చేరి తలా ఒక రకంగా మాట్లాడుకోసాగారు. కొంతసేపటికి కామపాలుణ్ణి దొంగలాగా పెడరెక్కలు విరిచి కట్టి తెచ్చారు. ఒక చండాలుడు గట్టిగా అరుస్తూ ఇలా ప్రకటించాడు: “వీడు కామపాలుడనే మంత్రి. రాజ్యం అపహరించాలనే దుర్పుద్దితో రాజైన చండ సింహణ్ణీ, యువ రాజైన చండఫోమణ్ణీ విషం పెట్టి చంపించాడు. ఇప్పుడు సింహఫోషమహారాజును కూడా అలాగే చంపే ప్రయత్నంలో ఉండగా రాజభక్తి గల ఇతర మంత్రులు ఇతని కుట్రను బయటపెట్టారు. ఈ రాజుదోహికి కళ్ళు పీకివేస్తున్నారు. రాజ ద్రోహం తలపెట్టే వారందరూ ఇలాటి శిక్షే పొందుతారు.”

ఈ ప్రకటన విని జనంలో నుంచి హామా కారాలు బయలుదేరాయి. ఆ సందడిలో