పోతూంటే నిన్ను చూసి ఆనందిస్తాం. నీ అందం ఎంత చూసినా కమరీయకు తనివి తీరదు. నే నిప్పు డామె కోరికమీదనే వచ్చాను. నా వెంట మా లోకానికి వచ్చా వంటే నీకు పెద్ద పదవి ఇస్తాం. ఇవాళ చాలా మంచి రోజు కూడా. నా కుమార్తెకు పెళ్ళి చేస్తున్నాం. విందుకు నీవే ముఖ్య అతిథివి. మా లోకంలో నీ కిష్టమైనంత కాలం ఉండవచ్చు. ఎప్పుడు నీకు తిరిగి రావాలని పిస్తే అప్పుడే నిన్ను ఇక్కడికి చేర్చుతాను,” అన్నాడు వృద్ధుడు.

అసలే బెదిరిపోయిన తుఫ్హా ఆయన ఆహ్వానాన్ని నిరాకరించలేక పోయింది.

సమ్మతి సూచకంగా ఆమె తల వంచగానే ఇబ్లీస్ ఆమెను చెయ్యి పట్టుకుని గోడల కుండా నడిపించుకుంటూ వెలపలికి తీసుకు పచ్చాడు. అక్కడ ఒక గురం సిద్ధంగా ఉన్నది. ఇబ్లీస్ తుఫ్హాను దాని పైన కూర్చోబెట్టగానే అది రివ్వన ఆకాశంలోకి లేచింది. ఆ గుర్రానికి రెక్కలున్నాయనీ, అది ఆకాశమార్గాన అతి వేగంతో పోతున్న దనీ, ఇబ్లీస్ కూడా దాని వెంట పరిగెత్తు తున్నాడనీ ఆ చీకట్లో ఆమె గ్రహించగలి గింది. ఆ వేగానికి ఆమెకు తల తిరిగి స్పృహ తప్పిపోయింది.

ఆమెకు మళ్ళీ తెలివి వచ్చేసరికి గురం ఒక విశాలమైన మైదానం మీద నడుస్తున్నది. మైదానం నిండా పూలుండి, అది పూల తివాసిలా గున్నది. ఆ మైదానం మధ్య ఒక ఎత్తయిన భవనమూ దాని పైన ఎత్తయిన శిఖరాలూ, అనేక ద్వారాలూ, వాటికి రాగి తలుపులూ ఉన్నాయి. ముఖ ద్వారం వద్ద భూత ప్రముఖులు మంచి మంచి దుస్తులు ధరించి ఆమె కోసం ఎదురు చూస్తూ నిల బడి ఉన్నారు.

వారు ఇబ్లీస్ను చూస్తూనే, “తుఫ్హా వచ్చింది! తుఫ్హా వచ్చింది!” అని కేకలు పెట్టే, ఆమె చుట్టూ మూగారు. ఆమెను