“అలా అయితే వాళ్ళు చెప్పిన ‘ఒకానొక సౌరంగం’ మాటేమిటి?” అని అడిగాడు కోయగోమాంగ్.

“ఒకానొక; అనటంలోనే ఆ బిడాలికీ, శ్వానకర్ణికీ యీ ప్రాంతాల గురించిన వివరా లేవీ బాగా తెలియవని తెలిసిపోతున్నది. ఆ రాకాసిలోయకు వెళ్ళి తిరిగి వచ్చినవా డెవడూ లేడని వాళ్ళే చెపుతున్నారు గనక, ఆ సౌరంగం అదీ అంతా పుక్కిటిపురాణం ఎందుకాక్కగూడదు?” అన్నాడు జయమల్లు.

“అలా అయితే, మనం ఏ విధంగా అయినా గణాచారి అనుచరుల కనుగప్పి, వాళ్ళున్న కొండప్రాంతం చేరాలని నీ అభి ప్రాయం. అంతేనా, మల్లూ?” అని అడి గాడు కేశవుడు.

జయమల్లు అవునన్నట్టు తలవాపి, “మనం చీకటిపడ్డ తరవాత బయలుదేరటం మంచిది. ఈ లోపల యిక్కడే కాలకేపం చేద్దాం. ఇక్కడ శత్రుభయం ఉండదని నా నమ్మకం. ఆకలిగాపున్నది. ఏదీ, మనం వెంట తెచ్చుకున్న ఆహారం బయిటికి తీయండి,” అన్నాడు.

కోయగోమాంగ్ పెద్ద పెద్ద టేకు చెట్టు ఆకులలో కట్టిపున్న ఆహారాన్ని కట్లువిప్పి జయమల్లూ, కేశవుడి ముందు పెట్టాడు.

ఆ తరవాత ముగ్గురూ తృప్తిగా భుజించి సూర్యాస్తమయం అయేవరకూ అక్కడే కాలం గడిపారు.

సూర్యాస్తమానం అయిన కొద్దిసేపటికి చంద్రోదయ మయింది. కేశవుడూ అతడి మిత్రబృందం కొండ ఎక్కేందుకు ప్రయాణ మయారు. జయమల్లు తన అనుచరుల కేసి తిరిగి, “ఈ వెన్నెల మనకూ, గణా చారి ములా వాళ్ళకూ కూడా అనుకూల మైనదే. మనం ఈ ప్రాంతాలకు కొత్త గనక, దారి మార్గం వెతుకోవటానికి ఉపయో గంగా వుంటుంది, శత్రువులకు కూడా మన చర్యలు గుర్తించటం తెలిక. కనక, సాధ్య