కాదు. తక్కువకు కొని ఎక్కువకు ఆమ్మటమే నా వృత్తి. అందులో ఆన్యాయం ఏమి లేదు," అన్నాడు రత్నవర్తకుడు.

“దీన్ని నీకు అమ్మినవా డెవరు?” అని రాజు అడిగాడు.

“తమ రాజప్రాసాద ద్వారరక్షకుడు,” అని రత్నవర్తకుడు చెప్పాడు.

రాజు ద్వారపాలకుణ్ణి పిలిపించి, “నీవీరత్న వర్తకుడికి ఈ వజ్రాన్ని అమ్మావట. ఇది నీ కెలా లభించింది?” అని అడిగాడు.

“మహారాజా, మన్నించాలి. ఒక పల్లె వాడు దీన్ని నా వద్దకు తెచ్చి ఇచ్చి, ఒక ధోవతుల చాపు పుచ్చుకుని వెళ్ళాడు,” అన్నాడు ద్వారపాలకుడు.

“ఎవరా పల్లెవాడు? వాడి పేరేమిటి?” అని రాజు మళ్ళీ అడిగాడు.

ద్వారపాలకుడు తనకు తెలియదన్నాడు.

రాజుగారు మర్నాడు పల్లెవాళ్ళందరూ హాజరు కావలిసిందని చాటింపు వేయించాడు.

చాడు. పల్లెవాళ్ళంతా వచ్చారు. వారుండే చోటికి రాజు మంత్రినీ, రత్నవర్తకుణ్ణి, ద్వారపాలకుణ్ణి వెంటబెట్టుకుని వచ్చాడు.

ద్వారపాలకుడూ, పల్లెవాడూ ఒకరినికరు గుర్తుపట్టారు.

రాజుగారి తరఫున మంత్రి పల్లెవాణ్ణి పజ్రం గురించి అడిగి తెలుసుకున్నాడు. పల్లెవాడు జరిగినదంతా చెప్పి, ఇంటికి వెళ్ళి ఉప్పులో ఉంచిన చేప ఖండాలను తెచ్చి, పజ్రం ఉండిన చోట ఆనమాలు కూడా చూపాడు.

రాజు వెంటనే విచారణ జరిపి ద్వారా పాలకుడికి కారాగృహ శిక్ష విధించి, రత్న వర్తకుడికి నష్టం కలగకుండా పదివేలు ఇప్పించి, వజ్రం విలువ పాతికవేలూ న్యాయంగా పల్లెవాడికి ఇప్పించాడు. ఇంత తతంగం జరిగాక పల్లెవాడి కోరిక సిద్ధించింది. వాడా ధనం పెట్టుకుని తన భార్యతో హాయిగా జీవించాడు.