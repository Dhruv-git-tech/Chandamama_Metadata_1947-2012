బస్తీకి వెళ్ళాలంటే కొండల మధ్య గల కనుమలో నుంచి వెళ్ళాలి. వాడికి ఆ కనుమలో ఒక బిచ్చగాడు ఆకస్మాత్తుగా ఎదురయాడు. ఆ బిచ్చగా డెంత ఎత్తుగా ఉన్నాడంటే వాణ్ణి చూసి భయపడి, ఆనందుడు కెప్పున కేకపెట్టాడు.

“నిన్నేమీ చెయ్యను. నా కొక్క రూక యియ్య చాలు,” అన్నాడు బిచ్చగాడు.

“నా దగ్గిర ఉన్నవే మూడు రూకలు. వీటితో బట్టలు కొనుక్కోవాలి,” అన్నాడు ఆనందుడు.

“మూడు రూకలున్నాయి గదా, నీవు రెండుంచుకుని నాకు ఒక్కటియ్యి. చూడు,

నా బట్టలు నీ బట్టల కన్నా అన్యాయంగా ఉన్నాయి,” అన్నాడు బిచ్చగాడు.

ఆనందుడు బిచ్చగాడి కొక రూక యిచ్చి ముందుకు సాగాడు. కొంతదూరం పోయాక మరొక కనుమ మలుపులో వాడికి మరొక బిచ్చగాడు ఎదురయాడు. వీడు మొదటి బిచ్చగాడి కన్న కూడా చాలా ఎత్తున్నాడు. ఈ బిచ్చగాడు కూడా మొదటివాడు లాగానే ఆనందుడి వద్ద నుంచి ఒక రూక పుచ్చు కున్నాడు. కనుమ చివరలో ఆనందుడికి మూడో బిచ్చగాడు తగిలాడు. వాడు మిగిలిన అద్దరికన్నా చాలా ఎత్తున్నాడు. ఆనందుడి దగ్గిర మిగిలి ఉన్న రూక ఇచ్చేసిన దాకా వాడు వదలలేదు. బిచ్చగాడి దీనస్థితి చూసి ఆనందుడు మూడో రూక కాస్తా వాడి చేతిలో పెట్టేశాడు.

ఆది తీసుకున్న బిచ్చగాడు వెంటనే వెళ్ళిపోక, “నీ దగ్గిర ఉండే మూడు రూకలూ బిచ్చగాళ్ళ కిచ్చేశావు. రూక కొక వరం చొప్పున కోరుకో. అన్నిటి కన్న నీ కేమిష్టమో చెప్పు,” అన్నాడు.

ఆనందుడు కొంచెం ఆలోచించి, “కృష్ణుడు వేణువు ఊదుతూంటే గోప కులూ, గోపికలూ సృత్యాలు చేసి మైమరచే వారుట. అట్లా వినే వారిని మైమరపించి