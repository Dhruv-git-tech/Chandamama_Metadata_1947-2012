# అర్థపాలుడు

పుష్పపురానికి మంత్రి అయిన ధర్మపాలుడి చిన్న కొడుకు కామపాలుడనే వాడుండే వాడు. అతను పెద్దవాళ్ళ మాట వినక ఇల్లు విడిచి దేశాటను చేస్తూ కాశినగరం వచ్చాడు. కాశిరాజైన చండసింహుడికి కాంతిమతి అనే కుమార్తె ఉండేది. ఆమె ఒకనాడు చెలి కత్తెలతో కలిసి బంతి ఆట ఆడుతుండగా కామపాలు డామెను చూసి మోహించాడు. అతను ఎంతో ప్రయాసపడి ఆమెకు తన ప్రేమ తెలియజేసి, ఆమెను ఎలాగైతేనేం ఒప్పించి రహస్యంగా గాంధర్వ వివాహం చేసుకున్నాడు. దాని ఫలితంగా కాంతిమతి గర్భవతి అయి, ఒక మగ పిల్లవాణ్ణి కన్నది.

తమ రహస్య వివాహం సంగతి పెద్ద వాళ్ళకు తెలియకుండా ఉండగలందులకు కాంతిమతి తాను కన్న బిడ్డను ఒక బోయ దాని చేతికిచ్చి, శ్మశానంలో వదిలి రమ్మన్నది. ఆ ముసలి బోయది చంటి బిడ్డను శ్మశానంలో వదిలిపెట్టి తిరిగి వస్తుండగా రాజ భటుబు అర్థరాత్రి వేళ దాన్ని పట్టుకున్నారు. ఆ ముసలిది ప్రాణభయంతో రాజకుమార్తె రహస్యాన్ని వారికి చెప్పే సింది. రాజోద్యానంలోని క్రీడాపర్వతం గుహలో పడుకుని నిద్రపోతున్న కామపాలుణ్ణి వారికి పట్టి ఇచ్చింది కూడా. వాళ్ళు అతన్ని పట్టి బంధించి, శిరశ్చేదం చెయ్య మని తలారికి అప్పగించారు.

ఈలోపల తారావళి అనే యక్త కన్యమలయపర్వతం నుంచి అలకాపురానికి పోతూ, కాశినగర శ్మశానంలో చంటి బిడ్డ ఏడుపు విని, ఆ బిడ్డ నెత్తుకుని తన తండ్రికీ, కుబేరుడికీ చూపి, కుబేరుడి ఆజ్ఞ పై ఆ బిడ్డను తెచ్చి మగధదేశపు రాణి అయిన వసుమతి వద్ద పెంచటానికి ఇచ్చింది. వెంటనే ఆమె కాశిలోని శ్మశానప్రాంతానికి తిరిగి వచ్చింది.