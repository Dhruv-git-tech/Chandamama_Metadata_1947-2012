ఉన్నాయి. ముఖ్యంగా అతనితో స్నేహంగా ఉంటున్న పూర్ణభద్రుడు ఈ వార్త భరించ లేకపోయాడు. కామపాలుడికి శిక్ష జరిగే లోపలనే తాను ఆత్మహత్య చేసుకోవటానికి నిశ్చయించుకుని, అతను నగరం వెలపలికి వెళ్ళాడు. ఆక్కడ అతని కొక యువకుడు కనిపించి, అతని మనస్థితి గ్రహించి, “మీ బాధకు కారణమేమిటి?” అని అడిగాడు.

ఆ కుర్రవాడు కామపాలుడి కొడుకైన అర్థపాలుడే. అతను మగధరాణి అయిన పసుమతి చేత పెంచబడి, యుక్త వయస్కుడై దేశాటన చేస్తూ ఆ నాడే కాశీ

నగరం చేరుకున్నాడు. అతను పూర్ణభద్రుడు చెప్పిన దంతా విని, తన తండ్రి దుస్థితికి కన్నీరు కార్చుతూ, “బాబూ, నేను పరాయి వాణ్ణి కాను. కామపాలుడికీ, కాంతిమతికీ పుట్టి తారావళి ద్వారా పసుమతి వద్ద చేరిన వాణ్ణి నేనే. నా తండ్రిని నేను కాపాడు కుంటాను. అందుకు గాను ఎన్ని వేలమంది తోనైనా యుద్ధం చేస్తాను,” అన్నాడు.

అతనలా అంటూండగానే పక్కన ఉన్న పుట్టలోనుంచి ఒక పెద్దతాచు తల బయటికి పెట్టి చూసింది. అర్థపాలుడు మంత్రశక్తితో ఆ తాచును పట్టుకుని పూర్ణభద్రుడితో, “మంచి ఉపాయం దొరికింది. జన