వారిని పీడించవచ్చు,” అన్నాడు. బ్రభువు బయలుదేరాడు గాని, ఎంతో దూరం వెళ్ళక మునుపే అతని పైన ముసలం పడి చంపే సింది. అప్పుడు కృష్ణుడు బలరాముడితో, “అన్నా, నేను స్త్రీ జనాన్ని ఊరు చేర్చి వస్తాను. అంతదాకా అక్కడనే ఉండు,” అన్నాడు. అతను స్త్రీలను పురానికి చేర్చి వసు దేవుడితో, “అడవాళ్ళను జాగ్రత్తగా కని పెట్టి ఉండాలి. బలరాముడు అర్జునుడి రాక కోసం ఎదురుచూస్తూ వనంలో ఉన్నాడు. నేను కూడా అక్కడికే పోతాను. యాదవు లంతా చచ్చిన ఈ పురంలో నాకు ఉండ బుద్ధి కావటం లేదు. నేనూ, అన్నా వనం లోనే తపస్సు చేసుకుంటాం,” అంటూ, ఆయన కాళ్ళకు సమస్కరించి వేగంగా వెళ్ళిపోయాడు. అతను వెళ్ళిపోతుంటే స్త్రీలు అర్తనాదాలు చేశారు. “మీ కేమీ భయం లేదు. అర్జునుడు వస్తాడు,” అని కృష్ణుడు వారితో అని బలరాముడి పద్దకు వెళ్ళిపోయాడు.

బలరాముడు యోగసమాధిలో ఉన్నాడు. అతని ముఖం నుంచి తెల్లని సర్పం వెలు వడి సముద్రంలోకి వెళ్ళిపోయింది. అలా వచ్చిన ఆదిశేషను వరుణలోకంలోని నాగ ప్రముఖులు పూజించి, అర్చించారు. బల రాముడు దేహం చాలించటం చూసిన కృష్ణుడు నిర్జనమైన వనంలో కొంతసేపు తిరిగి, ఒకచోట పడుకుని యోగనిద్ర అవ లంబించాడు.

అక్కడికి జరుడనే బోయవాడు వేటకు చచ్చాడు. వాడికి కృష్ణుడి పాదం కన బడింది. ఆదేదో మృగమని వాడు ఆ పాదాన్ని బాణంతో కొట్టాడు. తరవాత వాడికి మనిషి అన్న సంగతి తెలిసి పశ్చాత్తాపంతో కృష్ణుడి కాళ్ళు పట్టుకున్నాడు. కృష్ణుడు జరుణ్ణి ఓదార్చుతూనే ప్రాణాలు విడిచాడు. అతని శరీరంలో నుంచి గొప్ప తేజస్సు బయలుదేరి పైకి వెళ్ళిపోయింది. దానికి దేవతలూ, అప్పరసలూ, మునులూ ఎదురువచ్చి స్వాగతం ఇచ్చారు.