దేశవ్యాప్తంగా బాల విలేకరులు రాసి పంపిన కథనాలను మీ ముందుకు తీసుకువస్తామని మేము వాగ్దానం చేసిన ప్రకారం, అస్సాం, డిబ్రూగర్‌లోని యంగ్ రిపోర్టర్స్ న్యూస్ లెటర్ నుంచి ముక్తా ఆకాష్ అనువదించిన కథనాన్ని మేము ఇక్కడ పొందుపరుస్తున్నాము. ఇది మొదట అస్సామీలో ప్రచురించబడింది.

## శిశు పంచాయితీలలో చేతులు శుభ్రంగా ఉంచుకోవడంపై జాగరూకతా ప్రచారం

చేతుల్ని పరిశుభ్రంగా ఉంచుకోవలసిన అవసరంపై జాగరూకతను సృష్టించే ప్రచార కార్య క్రమంలో భాగంగా, అలిమూర్ రూప్‌కన్వార్ కాలేజియెట్, జటియా విద్యాలయ, అలిమూర్ ఆదర్శ్ జటియా విద్యాలయ మరియు సౌమార్పిత్ హయ్యర్ సెకండరీ పాఠశాలలు 2009 అక్టోబర్ 24న ఓ కార్యక్రమం ప్రారంభించాయి. రూప్‌కన్వార్ కాలేజియెట్ స్కూల్ నుంచి సౌమార్పిత్ స్కూల్ వరకు సాగే 9వ నంబర్ డికోమ్ టీ గార్డెన్ లైన్ మార్గంలో ఉదయం గం. 11.30లకు విద్యార్థులు ఓ ప్రదర్శన నిర్వహించారు.

ఆ ప్రదర్శనలో, వ్యాధులనుంచి జీవితాన్ని విముక్తి కోవడంలో భాగంగా చేతులు శుభ్రంగా ఉంచుకోవలసిన అవసరంపై విద్యార్థులు పలు నినాదాలు చేశారు. ఈ సందర్భంగా డికోమ్ టీ ఎస్టేట్ నుంచి వచ్చిన బాలుడు దిలీప్ ఒరాంగ్ మాట్లాడుతూ, భోజనానికి ముందు, మరుగుదొడ్డికి పోయి వచ్చిన తర్వాత చేతుల్ని సబ్బుతో శుభ్రపర్చుకోవాలనే విషయం తనకు అంతవరకు తెలియదని చెప్పాడు.

అమీర్ పాటోర్ అనే మరో విద్యార్థి మాట్లాడుతూ, చేతులు శుభ్రం చేసుకోకుంటే వ్యాపించే వ్యాధుల గురించి మా ప్రాంత ప్రజలకు మేము వివరించి చెప్పామని తెలిపాడు. హేమాలి ఘర్షాలియా అనే విద్యార్థి ప్రకారం, “అప్పుడప్పుడు వీళ్లవద్దకు చేరి గుర్తు చేయకపోతే వాళ్లు తమ అలవాట్లను మార్చుకోలేరు. ఎందుకంటే పాత అలవాట్లు అంత త్వరగా పోవు”

- మంజు మింజ్, 14 సంవత్సరాలు

## క్రమరాహిత్యం లోంచి క్రమత్వంలోకి...

ఇటీవల కాలం వరకు మూడో తరగతి విద్యార్థి బిర్లా ముండా అనేకసార్లు బడి ఎగ్గొట్టేవాడు. ఇప్పుడు మాత్రం అతడు పాఠశాలకు రోజు హాజరవుతున్నాడు. బిర్లా తల్లి జోనాలి ముండా అతడిలో వచ్చిన మార్పుకు పొంగిపోయింది. ఆమె ఇలా చెప్పింది. “బిర్లా బడికి పోవాలంటే ఎప్పుడూ ఇష్టపడేవాడు కాదు. రోజు మధ్యలోనే అతడు బడినుంచి పారిపోయేవాడు. కాని, ఇప్పుడు పరిస్థితులు మారాయి. అతడు రోజూ బడికి పోతూ ఉండటం చూస్తుంటే నాకు చాలా సంతో