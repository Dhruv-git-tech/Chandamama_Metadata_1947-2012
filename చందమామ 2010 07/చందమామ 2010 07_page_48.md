పోయింది. కొద్ది రోజుల తర్వాత, చలమయ్య
ఎప్పటి మనిషై పోయాడు.

కొన్నాళ్లకు చలమయ్య దానం చేసిన ఆవు
ఈనింది. దానికొక కోడె దూడ పుట్టింది. ఈ
సంగతి తెలిసినప్పటినుంచి చలమయ్య
మనసు, మనసులో లేదు. అవు తనది కాక
పోయినా, దూడ తనదే కాబట్టి, దాన్ని చూడా
లన్న వంకతో, రోజుకొకసారైన, ఆయన
రామశర్మఇంటికి వెళ్లి, ఆవును చూసుకుం
టూండేవాడు. ఈ విధంగా వారం రోజులు
గడిచినై. ఒక రోజున చలమయ్య ఉండ
బట్టలేక, రామశర్మను, “బ్రాహ్మణోత్తమా!
ఆవు పాలు సక్రమంగా ఇస్తున్నదా?” అని
అడిగాడు.

“అయ్యా, ఇది దేవతాంశ గల ఆవు.
రోజుకు నాలుగుశేర్ల పాలిస్తున్నది,” అని
చెప్పాడు రామశర్మ. స్వతహాగా రామశర్మ
మొహమాటస్థుడు. ఆయన చలమయ్యను
సంతోష పెట్టాలనుకుని, ఆవు ఇస్తున్నదానికి
రెండు శేర్లు ఎక్కువ చెప్పాడు.

ఇది వింటూనే చలమయ్యకు గుండె
ఆగినట్లయింది. తనకున్న ఆవుల్లో, ఏ ఒకటీ
అన్ని పాలివ్వదు.

“బ్రాహ్మణోత్తమా! ఆవు అంత ఎక్కువగా
పాలిస్తున్నదంటే, అవి ఏమంత రుచిగా ఉండ
వనుకుంటాను,” అన్నాడు చలమయ్య.

రామశర్మపాలు రుచిగా లేవంటే, చలమ
య్యకు కొంత తృప్తిగా ఉండేది. అలా
కానప్పుడు చాలా మంచి ఆవును దానం
పేరుతో పోగొట్టుకున్నానన్న బాధ చలమ
య్యను వదలదు. కాని, రామశర్మ ఎంతో

కృతజ్ఞతగా “అయ్యా, మంచిమనసుతో,
మీరిచ్చిన ఈ ఆవు పాల రుచి, మాటల్లో
వర్ణించలేను. బహుశా దేవతలు సేవించే
అమృతం, ఆలాగేఉంటుందేమో!” అన్నాడు.

చలమయ్య వెంటనే “అలాగైతే, ఈ ఆవు
పాలరుచి చూడాలని, నాకు కోరికగా ఉన్నది.”
అన్నాడు. రామశర్మ, అప్పటికప్పుడు ఆయ
నకు ఒక లోటాలో వేడి పాలు తెప్పించి
ఇచ్చాడు. చలమయ్య, ఆ పాలు తాగాడు.
చాలా బాగున్నవి.

చలమయ్య దిగులుతో ఇంటికి వెళ్లి
పోయాడు. ఆ రాత్రంతా ఆయనకు నిద్ర
పట్టలేదు.

మర్నాటి ఉదయం నిద్రలేస్తూనే, ఆయన
రామశర్మకు కబురు పెట్టి, “బ్రాహ్మణోత్తమా!
నేనొకరకమైన అనారోగ్యంతో బాధపడుతు
న్నాను. నిన్న మీ ఇంట పాలు తాగగానే
ఎంతో గుణం కనబడింది. నిజంగానే, ఆ