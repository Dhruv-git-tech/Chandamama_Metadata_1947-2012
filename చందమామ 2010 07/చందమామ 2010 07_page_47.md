నాగవరం గ్రామంలో ఉండే చలమయ్యకు డబ్బు కాపీనం ఎక్కువ. ఆయనకొక సారి జబ్బు చేసింది. అది ఏ మందులకూ లొంగ లేదు. చలమయ్య తల్లి శాంతమ్మ, ఆయనతో “చచ్చి స్వర్గాన ఉన్న నీ నాయనకూ, ఒకసారి ఇలాంటి జబ్బే చేస్తే, సద్రాహ్మణుడొకా యనకు గోదానం చేశాడు. వెంటనే తగ్గిపోయింది.” అన్నది.

“నా జబ్బుకూ, గోదానానికీ సంబంధం ఏమిటమ్మా?” అన్నాడు చలమయ్య. అంత జబ్బులోనూ, ఒక ఆవును వదులుకోవడం అన్నమాట, ఆయనకు దిగులు పుట్టించింది.

“ఒరే, మనం చేసిన పాపాలే జబ్బుల రూపంలో మనను బాధిస్తాయి. అంటే, జబ్బు మనను పుణ్యకార్యాలేమైనా చేయమని హెచ్చరిస్తుందన్నమాట! నీ సంగతి నాకు తెలియని దేముంది? డబ్బు కూడగట్టడమే తప్ప, ఎవ రికీ సాయపడి ఎరుగవు. అంతా మీ నాయన పోలిక,” అన్నది శాంతమ్మ.

చలమయ్య భార్యాపిల్లలు కూడా ఆయనను తల్లి చెప్పినట్టే చేయమని బలవంత పెట్టారు. చివరకు చలమయ్య రామశర్మ అనే బ్రాహ్మణుణ్ణి పిలిపించి, ఒక చూడి ఆవును దానం చేసి, “బ్రాహ్మణోత్తమా! ఆవు ఈన గానే, దాన్ని మీరు ఉంచుకుని దూడను నాకు ఇవ్వాలి. దూడతో, మీకేంపని ఉండదు గదా,” అన్నాడు.

రామశర్మకంగారు పడి, “అయ్యా, తల్లినీ, బిడ్డనూ వేరు చేయడం, మహా పాపం గదా!” అన్నాడు.

“గోన్యాయం వేరు; మానవ న్యాయం వేరు. మీరనే న్యాయం, మానవులకే గాని పశువులకు వర్తించదు. అయినా, దూడను మీరు వెంటనే నాకివ్వనవసరం లేదు. దానికి తల్లి అవసరం తీరాకనే,” అని చెప్పాడు చలమయ్య. రామశర్మ సరేనని, ఆవును తోలుకుపోయాడు. ఆ మర్నాటికి చల మయ్య జబ్బు చేత్తో తీసినట్టు మాయమై

25 ఏళ్ళనాటి చందమామ కథ