కెరీర్ అంటే?

మీరీ ప్రశ్నను ఎన్నిసార్లు విని ఉంటారు? దీనికి ఏమని సమాధానం చెప్పాలో నాకయితే తెలియడం లేదు! ఎంచుకోవడానికి చాలా సమాధానాలే ఉంటాయి: లా చదవడం, వస్తువులను తయారుచేసి, అమర్చడం, సంగీతం, కళలు, వైద్యం, డబ్బు నిర్వహించడం, ఇలా చెప్పుతూ పోతే జాబితాకు అంతం ఉండదు.

నా పేరు సాయి. నా వయస్సు 15 సంవత్సరాలు.

ఈ నెలనుంచి మనం కెరీర్ కి సంబంధించి అందుబాటులో ఉన్నపలు విషయాలను, మన నైపుణ్యాలకు తగిన అవకాశాలను కూడా చర్చించుకుందాము.

మొదలు పెట్టడానికి ముందు, ఉద్యోగం, పని, కెరీర్ అనే పదాల గురించి నేను తెలుసుకున్న విషయాన్ని మీకు చెప్పనివ్వండి. ఈ మూడు పదాల అర్థం ఒకటే అనిపిస్తుంది. అలా అనిపించకపోతే వాటి అర్థాలు కింద చూడండి.

పని : ఇది చేయవలసిన చర్య. మనం చేయగలిగిన ప్రతిదీ పనే. బకెట్ ఎత్తిపెట్టడం, ఏదైనా వస్తువును అందించడం, కారు నడపడం, సారుగుకు పెయింట్ చేయడం.. ఇలాంటి పనుల న్నింటినీ పని అని చెప్పవచ్చు.

ఉద్యోగం : వ్యక్తి తన ఆఫీసులో కూర్చుని చేయగలిగిన పనులన్నింటికీ జాబ్ అని పిలుస్తారు. ఉదాహరణకు, నేను ఉపాధ్యాయుడిని అయితే, బోధనా పనులతో పాటు నేను పాలనాపరమైన పనిచేస్తాను, వర్క్‌షాపులను సాంస్కృతిక కార్యక్రమాలను నిర్వహిస్తాను.

కెరీర్ : ఇది నన్ను నిర్వచించేది. ఏదైనా కెరీర్‌ని నేను నిర్ణయించుకునేటప్పుడు, మనం జీవితం ఎలా ఉండాలనుకుంటున్నాము, మనం ఎక్కడ చదవాలని, పనిచేయాలని అనుకుంటున్నాము, మనం ఏ సామాజిక ప్రతిపత్తిని పొందాలనుకుంటున్నాము వంటివి కెరీర్ కిందికి వస్తాయి. కెరీర్ అంటే మనకు డబ్బు తెచ్చిపెట్టే ఉద్యోగం మాత్రమే కాదు. ఇది మనకు వ్యక్తిత్వాన్ని, ప్రతిష్టను గుర్తింపును అందించేది. జీవితంలోని ఒక దశనుంచి మరో దశకు మనం చేరే పురోగతినే కెరీర్ అనవచ్చు. పాఠశాల నుంచి విశ్వవిద్యాలయానికి తర్వాత ఉద్యోగాలకు ఎలా వెళ్లాలి అనే దాన్ని నిర్ణయించేదే కెరీర్.

మరోసారి మనం కలుసుకునేటప్పుడు, ఈరోజు మనకు అందుబాటులో ఉన్న కెరీర్ అవకాశాలను, వాటికోసం మనకు అవసరమైన కౌశలాలను తెలుసుకుందాం. అంత వరకు ఎలాంటి సమస్యలూ లేకుండా ఉండండి.

- సాయి