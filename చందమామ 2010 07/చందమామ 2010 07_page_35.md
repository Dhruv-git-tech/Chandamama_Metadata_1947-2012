త్రిగర్తదేశంలో అందరూ కర్షకులే. ఆదేశం ఎల్లప్పుడూ పాడిపంటలతో సమృద్ధిగా ఉండేది. అక్కడి ప్రజల సుఖసంతోషాలు పూర్తిగా వానదేవుడి పైనా, అతడు పంపే మేఘాలపైనా ఆధారపడి ఉండేవి.

అయితే త్రిగర్త ప్రజలు ఎందరెందరు దేవుళ్ళనో ఆరాధించేవాళ్లు. కానీ, వానదేవుణ్ణి, మేఘాలనూ ఆరాధించేవారు కారు. కనీసం మేఘాలకు చెయ్యెత్తి దణ్ణం పెట్టి తమ కృతజ్ఞతతెలుపుకునేవారైనా కారు. ఇది చూసి మేఘాలకు కోపం వచ్చేసింది.

మేఘాలన్నీ దూర ప్రాంతాన సమావేశమై, త్రిగర్తదేశంమీద ఈ సారి ఒక్క చినుకు కూడా రాల్చకూడదని ఏకగ్రీవంగా తీర్మానించుకు న్నాయి. తమ కూటమిలోని మేఘాలేవీ త్రిగర్త దేశం వైపుకు పోరాదని ఆదేశాలు జారీ చేశాయి.

దాని ఫలితంగా త్రిగర్తదేశానికి ఆ యేడు వర్షాకాలం వచ్చింది. కాని వర్షాలు రాలేదు.

అక్కడి ప్రజలు కళ్ళు చిల్లులు పడేటట్టు ఆకాశంకేసి తెగచూశారు. ఎక్కడా ఒక్క చిన్న మబ్బు తునకకూడా లేదు. ప్రజల అందోళన అంతా ఇంతా కాదు.

వాళ్ళు పడే ఆవేదన చూసి మేఘాలు మహా సంతోషించాయి. వర్షాలు కురవకపోతే వ్యవసాయమే ఆధారంగా బతికేవారి పరిస్థితి దుర్భరమైపోతుంది.

కాని తలవని తలంపుగా ఆ మేఘాల సంతోషానికొక పెద్దదెబ్బ తగిలింది. ఒకానొక రోజు ఒక పిల్లమేఘం ఇతర మేఘాలతో చెప్పకుండా చెయ్యకుండా త్రిగర్త దేశానికి వెళ్లి అక్కడ నింపాదిగా ఒక జల్లు కురిసి వచ్చింది.

దీంతో, జనం సంతోషానికి అంతే లేదు. అమ్మయ్య, వర్షాలు ఆరంభమయ్యాయి. అనుకుని త్రిగర్త ప్రజలు తాము దాచి ఉంచిన విత్తనాలు చల్లి, నారుమళ్ళు వేసు కున్నారు.

చందమామ

జూలై 2010

36