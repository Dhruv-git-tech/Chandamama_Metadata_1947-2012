ఉన్నతుడు

కర్పూర దేశాన్ని పాలించే మాణిక్యవర్మ ఆస్థానంలో, గంగాధరమిశ్రుడనే కవి ఉండే వాడు. ఆయన రాజుకు బాల్యమిత్రుడు. ఎన్నో చక్కని కావ్యాలు రాసి, సాహిత్య ప్రియుడైన మాణిక్యవర్మకు మరింత సన్నిహితుడయ్యూడు. సాహిత్య సంబంధ విషయంలో మహారాజు గంగాధరమిశ్రుడిని సంప్రదించకుండా ఏ నిర్ణయమూ తీసు కోడని కూడా పేరుపడ్డది. అలాగని రాజ్యాధీ శుడు తన పట్ల చూపుతున్న గౌరవాదరణను గంగాధరమిశ్రుడు ఏనాడూ స్వప్రయోజనాల కోసం దుర్వినియోగపర్చలేదు.

ఇది ఇలా ఉండగా, ఒకసారి మాణిక్యవర్మ రానున్న తన జన్మదినోత్సవం నాడు, రాజ్యం లోని ఒక గొప్ప కవిని మాన్యాలూ, అగ్రహా రాలూ ఇచ్చి సన్మానించాలనుకున్నాడు.

అసన్మానం ఎవరికి జరిగేదీ తన జన్మదినోత్స వానికి కొంచెం ముందుగా మాత్రమే తెలియ చేయబడుతుందని ప్రకటించాడు.

ఇది జరిగిన కొద్ది రోజుల తరవాత, ఒక నాడు గంగాధరమిశ్రుడు తన ఇంట కొందరు కవిమిత్రులతో గోష్టి జరుపుతూండగా, సుధాకరుడనే పండితుడు కల్పించుకుని “విరించి పట్టణంలో ఉండే స్వర్ణకుంతలుడనే కవిని మన మహారాజు ఈ ఏడు సన్మానించదలచినట్టు నాకు తెలిసింది. ఈ సంగతి ఆయనకు తెలియచేస్తూ, తన జన్మదినం నాటికి ఆస్థానానికి రావలిసిందిగా మహారాజు స్వయంగా మనిషి ద్వారా కబురు చేశాడు,” అన్నాడు.

“ఇది నమ్మశక్యంగా లేదు. మహారాజు సన్నిహితుడైన గంగాధరమిశ్రుడికే తెలియని సంగతి. నీకు తెలియడం ఆశ్చర్యంగా ఉన్నది,” అన్నాడొక కవి.

“మహారాజు గారు విరించి పట్టణానికి పంపిన భటుడి భార్య, మా ఇంటపని చేసే దాసీకి స్నేహితురాలు. ఈ సంగతి ఆమె ద్వారా నాకు తెలిసింది.” అన్నాడు సుధాకరుడు.