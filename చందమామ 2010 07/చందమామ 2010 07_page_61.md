“చాలా పెద్ద ప్రమాదంలోనే చిక్కుకున్నాను. అదృష్టం కొద్దీ బయటపడ్డాను. ఆ దుర్మార్గులీ ప్రాంతాన మాటుపెట్టి నన్ను తలకిందులుగా వేలాడదీసి చంపాలని చూశారు... అదంతా తరవాత మాట్లాడుకోవచ్చు. ముందు ఆ పూజారి బంట్లు దాగి ఉండే స్థలం ఏదో మనం తెలుసు కోవాలి. ఒకళ్లిద్దరం అయినా, వాళ్లను వెన్నంటి పోగలిగితే, సూర్యోదయం కాగానే ఆ ములా నంతా అడవి జంతువులను వేటాడినట్లు వేటా డవచ్చు,” అన్నాడు శిఖిముఖి.

“వాళ్లు అరణ్యంలో ఎక్కడ దాగి ఉండేదీ కనుక్కొవడానికి మన ఇద్దరం చాలు. ఎర్రగండు పశికట్టి మనకు దారి చూపగలదు. తెల్లవార గానే, పల్లెవాసులంతా మనకు సహాయం వస్తారు,” అంటూ విక్రమ కేసరి తన వెంట ఉన్న శబరుల కేసి తిరిగి, “ఇక మీరు పల్లెకు పొండి. మరొక సారి పూజారి అనుచరులు పల్లెకు నిప్పు పెట్టకుండా చూసుకోండి. మా ఇద్దర్లో ఎవరో ఒకరం ఆ క్రూరులు అరణ్యంలో

ఎక్కడ దాగి ఉన్నారో చూసి, పల్లెకు వార్త తెస్తాం.” అని చెప్పాడు.

శబరులు వెళ్ళిపోయారు. ఆ తరవాత శిఖి ముఖీ, విక్రమ కేసరీ అరణ్యం కేసి బయలు దేరారు. ముందు ఎర్రగండు నేలను పశిగడుతూ నడవసాగింది. అది దొంగలు పోయిన మార్గాన్ని సరిగానే గుర్తించిందన్న నమ్మకం శిఖిముఖికి కలిగింది. క్రమంగా ఎర్రగండు వాళ్లను అర ణ్యంలోని ఒకానొక కొండ ప్రాంతానికి తీసుకు పోయి, అక్కడ ఒక మహా వృక్షం కింద నిలబడి కొంచెం సేపు భూమిని మూచూసి, చెట్టు చుట్టూ గిర్రుగిర్రున తిరుగుతూ, తల ఎత్తి పైకి చూడసా గింది.

విక్రమకేసరికి కుక్క ప్రవర్తన వింతగా కనబడింది. అతడేమో మాట్లాడబోయేంతలో శిఖిముఖి అతడిని వారించి, తల ఎత్తి చెట్టు కొమ్మల్లోకి పరీక్షగా చూశాడు. గుబురు కొమ్మల్లో అతడికో మానవాకారం కనబడింది. బాగా పరీ క్షగా చూసిన మీదట శిఖిముఖికి వాడు పూజారి అనుచరుడని తెలిసిపోయింది. వాడు, చెట్టు కొమ్మ నొకదాన్ని రెండు చేతులతో గట్టిగా కావి లించుకుని, కొమ్మ మీద బోర్లాపడుకుని నిద్ర పోతున్నాడు. ఒర నుంచి కత్తి కిందికి వేళ్లాడు తున్నది.

శిఖిముఖి వాణ్ణి విక్రమకేసరికి చూపుతూ, చిన్న గొంతుతో, “కేసరీ, వాడు శిథిలాలయ పూజారి కాపలావాడన్నమాట. చెట్టు మీద దాగి, ఈ ప్రాంతాలకు వచ్చేవాళ్లను కనిపెట్టి ఉండి, కబురందించమని ఆ వికృతాకారుడు వీణ్ణి ఇక్కడ కాపలా పెట్టి ఉంటాడు. కాని, ఈవెధవ రాత్రంతా అరణ్యంలో చెడతిరిగి సూర్యోదయం వేళకు హాయిగా చెట్లకొమ్మల్లో నిద్రపోతు న్నాడు,” అన్నాడు