“ఆచార్యా, నా పుత్రులు రాజకుమారులుగా తయారు కావడానికి నేను ఈ ప్రపంచంలో ఏది చేయాలన్నా చేస్తాను. మీకు ఎంత కావాలి చొప్పండి. వంద గ్రామాలు కావాలా? లేక నేను నా జీవిత కాలంలో చూడనన్ని బంగారు నాణేలు సమర్పించాలా? చెప్పండి.”

విష్ణుశర్మ నవ్వి, “మీ సహృదయతను, ఔదా ర్యాన్ని నేను అర్థం చేసుకోగలను మహారాజా, డబ్బుకు ఆశుడే వాణ్ణి కాదు నేను. ఆరునెలల్లోగా మీ కుమారులకు విద్య నేర్పకపోతే నా పేరు మార్చు కుంటాను!” అని శపధం చేశాడు.

* * *

క్రీ.పూ 4 13 పుష్య మాసం 25వతేదీ, వారణాసి.

విష్ణుశర్మతన ముగ్గురు విద్యార్థులకేసి చూశాడు. రాజు అమరశక్తి తన పుత్రుల ప్రవర్తన గురించి చెప్పింది అంత వాస్తవం కాదేమో అనిపిస్తోందతనికి. ఎందుకంటే రాజు చెప్పినదానికంటే ఘోరంగా ఉన్నారు వారు.

వారణాసికి వెళ్లాలని నిర్ణయించింది మొదలు రాజపుత్రులు విక్రమ్, పురు, మను తీవ్రంగా వ్యతిరేకించారు. విష్ణుశర్మ ఆశ్రమంలోకి ఒకసారి ప్రవేశించిన తరవాత వారి రాజరికపు విలాసాలు కనుమరుగైపోయాయి. కాని వారు సకల జిత్తులూ ప్రయోగించారు. మొరాయించారు. పవిత్రమైన గ్రంథాలు, శాస్త్రాలు, రాజ్యపాలనపై గురువు చెప్పిన తొలి పాఠాన్ని కనీసం విననైనా వినలేదు.

విష్ణుశర్మ ఓటమిని అంగీకరించలేదు. రాజ కుమారులు ముగ్గురూ తనకు చావు కొనితెచ్చే టట్లు కనిపించారతడికి. భరతవర్షంలోనే అతి గొప్ప బోధకులలో ఒకరిగా అతడు పేరుగాంచాడు మరి. అవమానం మాట అటుంచితే రాజుకు తన ముఖం ఎలా చూపించాలి?

గత మూడునెలలుగా ఇలాగే జరుగుతోంది. ఈ రోజు కూడా అందుకు భిన్నంగా లేదు. అయితే గురువు అంత తేలిగ్గా వదిలిపెట్టదలుచుకోలేదు.

“రాజ్య శాసనాలకు, ప్రభుత్వానికి, న్యాయ వ్యవహారాలకు సంబంధించిన వాస్తవ జ్ఞానాన్ని రాజనే వాడు తప్పక తెలుసుకుని ఉండాలి.”

పురు నిట్టూర్చాడు, మను చెవులు ఆడించాడు. విక్రమ్ విసుగ్గా ముఖం పెట్టాడు. “సింహాసనానికి వారసుడిగా, నా రాజ్యాన్ని ఎలా పాలించాలో మరొకరిని సలహా అడగవలసిన పని నాకు లేదు.” అని తేల్చి చెప్పాడు. “నీకేమీ తెలియకపోతే అప్పుడు మహిలారూప్య రాజ్యం కుప్పగూలిపోతుంది.” మను వెక్కిరించాడు.

“నాకు అమర గుప్తుడు ఉన్నాడు.” విక్రమ్ అందుకున్నాడు. “అతడి తండ్రి సంపన్న వ్యాపారి. అమర్ని నా ప్రధానామాత్యుడిగా నియమిస్తే అరేబియన్ గుర్రాల మందను బహుమతిగా ఇస్తా నని నాకు వాగ్దానం చేశాడు కూడా...”

ఆ సమయంలో విష్ణుశర్మ అడ్డుకున్నాడు. “అయితే నువ్వు కూడా కపింజల, సిగ్రాహులు చేసిన తప్పే చేయబోతావన్నమాట.”

“వాళ్లు ఎవరూ?” అడిగారు పురు, మను.

“వాళ్లు మీ మిత్రులా?” విక్రమ్ ఎత్తిపొడి