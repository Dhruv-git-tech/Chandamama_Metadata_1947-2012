చేపకీ పిట్టకీ తనని చూస్తే భయం. మను ష్యుల్నిచూసీ భయం. అలాంటిది మను ష్యులకి తనని చూసి భయం! గొప్పగా అను కుంది పాము. అంతలోనే సందేహం! అయినా అవి సంతోషంగా ఉన్నాయి. తనెప్పుడూ అలా లేదు. ఎందుకనీ? ఎంత ఆలోచించినా పాముకి సందేహ తీరేది కాదు.

ఇంతలో నాగుల చవితి పండగొచ్చింది. ఊళ్ళోని మహిళలంతా పూలసజ్జలూ, పాలూపళ్ళు తీసుకుని పుట్ట దగ్గరికి చేరారు. పళ్ళు పప్పులు మరమరాలు పుట్టమీద, పాలు పుట్టలోనూ పోసి పూజలు చేసారు. పిట్టకీ, చేపకీ భలే హుషారు వచ్చింది. గాలి కొచ్చి నీళ్ళల్లో పడిన మరమరాలని తింటూ చేప, పప్పులేరుకు తింటూ పిట్ట తెగ ఆనందించ సాగాయి.

పుట్టలోని పాముకి మీద పడుతున్న పాలతో లోపలంతా తడి తడిగా అయ్యింది. చిరాగ్గా ఉంది. బయటికి వద్దామంటే బయట కోలాహలంగా ఉంది. చివరికి భరించలేక మెల్లిగా బయటికొచ్చి, చరాలున పొదల్లోకి పాకింది.

ఇంతలో మనుషులు చూడనే చూశారు. కెవ్వుమంటూ వెనక్కి పరిగెత్తారు కొందరు. పొలాల్లో పని చేసుకుంటున్న కొందరు రైతు కూలీలు కర్రలతో పరుగెత్తుకు వచ్చారు. “ఎక్కడ పాము?” అంటూ కొట్టి చంపేందుకు సిద్ధపడ్డారు. మామూలు రోజుల్లో సరేగానీ, ఈ రోజు నాగుల చవితి. అంతపని చేయకండి అని కొందరనటంతో వెనక్కి తగ్గారు.

ఏదో పూజ అయ్యిందనిపించి అంతా అక్కడి నుండి వెళ్ళిపోయారు. అంతసేపూ పాముకి పైప్రాణాలు పైనే పోయాయి. ఆ రోజు గడిచి పోయింది. ఇదంతా పాము మరిచిపోలేక పోయింది. తనని చూసి భయ పడే మనుష్యులు, తనకి పూజలు చేసే మనుష్యులు, తననే చంప ప్రయత్నిస్తారు. ఎప్పుడెవరి కంట బడితే చావగొడతారో అన్నట్లు, ఎప్పుడూ నక్కి నక్కి బ్రతకాల్సిందే తను! చేప, పిట్ట ఎంత హాయిగా ఉన్నాయి? అనుకుంది.

ఇక లాభం లేదని, ఓ రోజు చేపని పిట్టని పేరుపెట్టి పిలిచింది. చేప ఒడ్డు దగ్గరికీ, పిట్ట క్రింది కొమ్మమీదికీ వచ్చి ఏమిటి? అన్నాయి.

పాము మీరు మనుష్యుల్ని చూసి భయ పడతారు. అదే మనుషులు నన్ను చూసి