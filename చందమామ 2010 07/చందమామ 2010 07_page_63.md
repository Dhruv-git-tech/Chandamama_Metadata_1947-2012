“వీణ్ణి మనం ప్రాణాలతో పట్టుకుని పూజా రిని గురించిన రహస్యాలు లాగాలి.” అన్నాడు విక్రమ కేసరి.

“ప్రాణాలతో పట్టుకోవడమే కాదు, నిద్ర మేల్కొని అరవకుండా చూడాలి. వీడు అరి చాడో, పూజారికి మనం ఈ ప్రాంతాలకు వచ్చినట్టు తెలిసిపోతుంది. అదుగో సూర్యోదయం కూడా అవుతున్నది. నువ్వు చెట్టుకిందనే ఉండు. నేను నిశ్శబ్దంగా చెట్టెక్కి వాణ్ణి కిందికి లాక్కొస్తాను.” అని చెప్పి శిఖిముఖి దాపులనున్న చెట్లమీది కొన్ని అడివి తీగలను తెంచి, అరచేతి వెడల్పూ, ఒక గజం పొడవూ ఉండేటట్టుగా వాటిని అల్లి, మెల్లిగా చెట్టు మీదికి పాకిపోయి, పూజారి అనుచరుడి మెడను గట్టిగా ఒక చేత్తో పట్టుకుంటూనే, రెండో చేత్తో ఈటెను అతడి కళ్లముందు ఆడించాడు.

పూజారి అనుచరుడు ఉలిక్కిపడి కళ్లు తెరి చాడు. ఎదురుగా వాడికి ఉదయసూర్య కిర ణాల్లో తళతళా మెరుస్తున్న ఈటె అలుగు కని

పించింది. వాడు భయకంపితుడై అరవబో యేంతలో, శిఖిముఖి చేతిపట్టును మెడమీంచి గొంతు మీదికి వార్చి, “నోరెత్తావో, ఈటె గుండెల్లో దించుతాను. కొద్ది రోజులపాటైన బతకదలిస్తే, కిక్కురు మనకుండా నాతోపాటు చెట్టు దిగు,” అని చెప్పి, వాడి ఒర నుంచి కత్తి లాక్కుని చెట్టు దిగాడు. పూజారి అనుచరుడు గడగడ వణికిపోతూ అతడి వెనకగా చెట్టు దిగి వచ్చాడు.

శిఖిముఖి, పూజారి అనుచరుణ్ణి చెట్టు బోదెకు ఆనుకు కూర్చోమని అజ్ఞాపించి, “నువ్వా ప్రేతాకారం గాడి బంటువేగదా? నిజం చెప్పకపోయావో నిన్ను ప్రాణాలతోనే ఎర్రగండుకు ఆహారంగా వేస్తాను. వాడీ కొండ ప్రాంతాల ఏ గుహలో ఉంటున్నాడు?” అని ప్రశ్నించాడు.

పూజారి అనుచరుడు ప్రాణభయంతో కంపించిపోతూ, “అయ్యా, నన్ను చంపకండి, నిజం చెబుతాను. పూజారి దొర ఈ కొండ ప్రాంతాల పూటకొక చోటు మారుతుంటాడు. నిన్న సాయంకాలం ఆ దొర ఉన్న చోటు - ఒంగున్న రాక్షసిలా కనబడే ఆ గండశిల వెనక ఉన్న చీకటి గుహ: ఇప్పుడింకా, అక్కడ ఉన్నాడో లేదో నాకు తెలీదు.” అన్నాడు.

“నువ్వు నిజమే చెబుతున్నావా?” అని గద్దించి అడిగాడు శిఖిముఖి.

“పూజారి పెద్ద అబద్దాల కోరు. వాడి బంటు మరొక విధంగా ఎందుకుంటాడు? ఎర్రగండును ఉసిగొలుపు శిఖిముఖీ,” అన్నాడు విక్రమకేసరి.

శిఖిముఖి ఊ అనగానే ఎర్రగండు పూజారి అనుచరుడి మీదికి ఎగిరి దూకి వాడి గొంతు పట్టుకోబోయినదల్లా ఆగి, తల తిప్పి, యజమాని కేసి చూసింది. “ఆహా, ఇది కుక్క కాదు."