## వానలు... వానలు... మరిన్ని వానలు

దేశవ్యాప్తంగా సాధారణ రుతుపవనాల రాకకోసం మనం ఆశగా ఎదురుచూస్తున్నాము. ఈలోగా చందమామ పాఠకుల నుంచి నీటిని ఆదా చేయడం, నీటిని నిల్వచేయడంపై అసంఖ్యాక లేఖలు అందుకున్నాము.

వీటిలో కొన్ని అభిప్రాయాలు నిజంగానేసులువుగా అమలు చేసే విధంగా ఉన్నాయి. మీ స్వంత సాంకేతిక పద్ధతులతో నీటి ఆదా, నిల్వపై తీవ్రంగా ఆలోచించవలసిందిగా మేం పాఠకులను కోరుతున్నాం.

కొత్త విద్యాసంవత్సరం ప్రారంభమవుతోంది. కొత్త విద్యా సంవత్సరం అంటేనే పాత కొత్త మిత్రుల, పరిచయాల సమ్మేళనం కదా. ఈ సంవత్సరంలో మనం విద్యాపరంగా, ఇతర కార్యక్రమాల పరంగా కూడా పథకాలు రూపొందించుకోవాలి. మనకు మనంగా నిర్దిష్ట, ఆచరణీయమైన లక్ష్యాలను నిర్దేశించుకోవాలి.

ఉదాహరణకు, పరీక్షల స్కోరు విషయంలో 5 నుంచి 10 శాతం వరకు మెరుగుదల సాధించడం, కొత్త కళా రూపాన్ని, క్రీడలను వగైరా నేర్చుకోవడం వంటివి. మరి మీ పథకాలు ఏమిటో మాకు తెలుపండి. మీరు వాటిని ఎలా సాధించబోతున్నారు? మీ లక్ష్యసాధనలో మీకు వీలైనంత మేరకు మేము సహకరించగలం.

మా వార్షిక సంచికపట్ల మంచి స్పందన వస్తోంది. మీ ప్రతికోసం అర్థర్ చేశారా? ఆర్ట్ బుక్ కూడా చక్కటి విజయాన్ని సాధిస్తోంది! ప్రతులు పూర్తిగా అమ్ముడు పోకముందే మీ కాపీని రిజర్వ్ చేసుకోండి!

రాబోయే నెలల్లో మీకోసం కొన్ని అద్భుత వార్తలు ఉన్నాయి. ఆసక్తిగా ఉందా? మీరు ఆత్రుతతో ఎదురుచూస్తున్నారని మాకు తెలుసు. తదుపరి సంపాదకీయంలో వాటి వివరాలకోసం ఓపిగ్గా ఇక్కడే ఎదురుచూడండి.

- సంపాదకుడు.