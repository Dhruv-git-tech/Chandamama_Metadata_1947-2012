నక్క కాకికి కొంగా, ఎండ్రకాయల కథ ఇలా చెప్పింది:

కొంగా, ఎండ్రకాయల కథ:

ఒక చెరువు గట్టున ఒక ముసలి కొంగ నివసిస్తూ ఉండేది. అది శ్రమ లేకుండా చేప లను తినాలనుకున్నది. అది నీటి అంచున దైన్యంతో నిలబడి, తనకు సమీపంగా వచ్చిన చేపలను కూడా తినటం మానేసింది.

చేపల మధ్య ఒక ఎండ్రకాయ ఉన్నది. అది కొంగను సమీపించి, “మామా, ఇవాళ నువు తిండి, ఆటలూ మానేసినట్టున్నా వేమిటి?” అని అడిగింది.

దానికి కొంగ, “ఎంతోకాలం చేపలను తిని సుఖంగా జీవించాను. అవి నా మిత్రులు, మీకందరికీ గొప్ప విపత్తు రానున్నది. అందు చేత, ఈ వార్థక్యంలో నాకు సుఖజీవనం లేకుండా పోతున్నది. అదే నాకు పట్టుకున్న విచారం,” అన్నది. “ఈ రాబోయే కష్టం ఎలాటిది మామా?” అన్నది ఎండ్రకాయ.

“ఇవాళ ఉదయం కొందరు జాలర్లు అనుకుంటుంటే విన్నాను: ‘ఇది చాలా పెద్ద చెరువు. ఇందులో చాలా చేపలున్నాయి. ఆదివారం సాయంకాలానికల్లా మిగిలిన నాలుగు చెరువుల్లోనూ వేట ముగించి, సోమ వారం తెల్లవారేసరికి ఇక్కడికి వచ్చి, మనం కొత్తగా చేసిన వలలతో చేపలనూ, ఇతర జల చరాలనూ పట్టేద్దాం’ కనుక, వారం తిరిగేసరికి ఈ చెరువులో ఒక్క చేపగాని, ఇతర జలచరం గాని మిగలదు. ఇవాళ సోమవారం గద. ఈ వార్థక్యంలో నాకు నోటి ముందరి కూడు కాస్తా పోతుంది,” అన్నది కొంగ.

కొంగచెప్పిన మాయమాటలు విని చెరువు లోని చేపలూ, ఇతర జీవాలూ ప్రాణభయంతో కొట్టుకుపోయాయి. అవి అన్నీ తమ తమ వయసునూ, హోదాను బట్టీకొంగను తండ్రీ, తాతా, మామా, అన్నా, మిత్రమా, గురూ అని సంబోధిస్తూ, “అపద గురించి ముందుగా మాకు తెలియజేయడం మంచిదయింది. ఈ