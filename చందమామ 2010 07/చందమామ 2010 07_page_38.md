పాద్దు తిరుగుడు పువ్వు సూర్యుడితో పాటు తిరుగుతుంది. చెల్లాయేమో చంద్రుడితో!” అనే వాడు.

“నిజమే అనిపిస్తోంది మరి!” అంది రమ నవ్వుతూ.

ఉమ కూడా నవ్వి కథ కొనసాగించింది, “కాసేపయ్యాక బావి దగ్గరికెళ్ళి బావిలోకి తొంగి చూస్తున్నాను. బావి నీళ్ళలో చంద మామ తేలి అడుకుంటున్నట్టు ఊహించు కుంటున్నాను. ఇంతలో పెద్ద శబ్దం వినిపించింది! గుండె ఝల్లుమంది. గిరుక్కున పరిగెత్తుకుంటూ వెనక్కి తిరిగి వెళ్ళి చూస్తే, అప్పటి వరకూ అక్కడ పుస్తకం చదువు కుంటూ కూర్చున్న మా అన్నయ్య కనిపించ లేదు! పుస్తకం కింద పడి ఉంది. కుర్చీ కూడా తల్ల కిందులుగా ఉంది. మా అమ్మా, నాన్న, బయటికి ఏదో పని మీద వెళ్ళారు. ఇంకా చాలా సేపటి దాకా రారు. మా అన్నయ్యని పిలుస్తూ, ఇల్లంతా తిరిగి చూశాను. కిటికీ లోంచి చందమామ కనిపిస్తుంటే, అప్రయత్నంగా అటు వైపు చూశాను. కిటికీ పక్కన ఉన్న అద్దంలో మా అన్నయ్య ప్రతి

బింబం కనిపించింది. బట్టలు పెట్టుకునే గూటికి కట్టి ఉన్న తెరవెనక దాక్కుని, తొంగి చూస్తూ అద్దంలో కనిపించి నాకు దొరికిపో యాడు.” అనీ ఒక క్షణం ఆగింది.

“అంతేనా?” అంది రమ.

“ఇంకా ఉంది, చెప్తాను విను,” మళ్ళీ చెప్పడం మొదలు పెట్టింది, ఉమ.

“అన్నను పట్టి ఇచ్చిన చందమామకు కృతజ్ఞతలు చెప్పుకుని పెరట్లోకి వెళ్ళాను, ఇంకా, అన్నయ్యను గట్టిగా పిలుస్తూనే. పెరట్లో అన్న పడేసి శబ్దం చేసిన పెద్ద బండ రాయొకటి కనిపించింది. ఆ రాయిని దొర్లిం చుకుంటూ బావి దగ్గరకు తీసుకెళ్ళి ఎత్తి నీళ్ళలో పడేశాను, ‘అన్నయ్య!’ అని గట్టిగా అరుస్తూ. మా అన్నయ్య ఒక్క ఉదుటున పరిగెత్తుకుని వచ్చి చూశాడు...నాకు నవ్వాగ లేదు,” అని ఉమ చెప్పుతుంటే, రమ నవ్వడం మొదలు పెట్టింది.

“చందమామ సాయం చేశాడు కాబట్టి దొరికిపోయాను, లేకపోతేనా....” అంటూ వెనకాలనుంచి చిన్నగా ఎవరో గొణుక్కోవడం వినిపించింది.