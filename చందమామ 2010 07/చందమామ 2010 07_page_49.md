అవులో, దేవతాంశ ఉన్నదనిపిస్తున్నది. ఆ పాలలో అమృతం ఉన్న లక్షణాలు కనిపిస్తున్నవి. మీరది ప్రతిదినమూ నాలుగు శేర్ల పాలిస్తున్నదన్నారు కాబట్టి, అందులో రెండు శేర్ల పాలు నాకివ్వగోర్తాను. నా ఆరోగ్యం బాగ య్యేవరకూ మాత్రమే ఇలా ఇవ్వండి!” అని చెప్పాడు.

ఇది విని రామశర్మగుండెల్లో రాయి పడి నట్టయింది. కాని, ఆయన ఏమీ అనలేక, చలమయ్యతో సరేనని చెప్పి, ఇంటికి వెళ్లి పోయాడు. శాంతమ్మ కొడుకును మంద లిస్తూ, “గోవును దానం చేసి దాని పాలు తీసుకుంటే పుణ్యం దక్కదురా!” అన్నది.

“పుణ్యం దక్కకపోతే, నా జబ్బు తిరిగి రావాలి గదా? అలా జరగలేదు కాబట్టి, నన్నేపాపమూ అంటలేదు. వచ్చిన పుణ్యం పోనూ లేదు,” అన్నాడు చలమయ్య. ఆ రోజు నుంచీ రామశర్మఅవును తాను పోషిస్తూ,

అది ఇచ్చిన పాలన్నీ క్రమం తప్పకుండా చలమయ్యకు పంపిస్తూ వచ్చాడు.

ఇలా కొంత కాలం తిరిగేసరికి, చలమయ్యకు మళ్లీ జబ్బు తిరగబెట్టింది. ఆయన హడలిపోయి, వెంటనే రామశర్మదగ్గిర్నుంచి, పాలు తీసుకోవడం మానేశాడు. అయినప్పటికీ, ఆయన జబ్బు తగ్గలేదు. వైద్యుడు వచ్చి మందిస్తున్నాడు. కాని, ఆ మందు ఏమాత్రం పనిచేయడం లేదు.

రామశర్మ నుంచి పాలు తీసుకోవడం మానేశాను కాబట్టి, నాకు గోదానం చేసిన పుణ్యం దక్కాలి. అయినా నా జబ్బెందుకు తగ్గడం లేదు - అని మథనపడ్డాడు చలమయ్య. ఒకనాడు చలమయ్య ఇంటి ముందు సాధువొకడు నిలబడి, “ఇంట్లో పాపముంది, నివారించుకోండి,” అని కేక పెట్టాడు.

ఇది విని శాంతమ్మసాధువును లోపలకు ఫిలిచి, కొడుకును చూపించింది.

సాధువు, చలమయ్యను పరీక్షగా చూసి, “నీకు గోదానం చేసిన పుణ్యం రాలేదు. పైగా, పాలు దొంగతనం చేసిన పాపం చుట్టుకున్నది!” అన్నాడు.

చలమయ్య దీనంగా, “స్వామీ, అలా ఎందుకు జరిగింది? దానిలో ఉన్న రహస్యం ఏమిటి? నేను దానం చేసిన ఆవు ఇచ్చే పాలతో, సద్ర్భాహ్మణుడైన రామశర్మసుఖిస్తు న్నాడు గదా!” అన్నాడు.

అందుకు సాధువు, “ఓయీ, నీవంటి డబ్బుకాసిన జీవులకు, నిదర్శనాలు ఆ భగవంతుడే చూపుతుంటాడు. గోదానం