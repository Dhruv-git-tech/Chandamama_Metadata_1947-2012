శిథిలాలయం - 4

(శిథిలాలయం పూజారినని చెప్పిన వికృతాకారుడి కోసం శిఖిముఖీ, విక్రమకేసరీ చెరొక మార్గాన
వెళ్లారు. శిఖిముఖీ మామిడితోపులో అడుగు పెట్టేసరికి, అతడి కాలికొక తాడు బిగుసుకుపోయి,
చెట్టుకొమ్మకు వేలాడదీసింది. పూజారిని శిఖిముఖీ ఈటెతో పాడవబోయాడు. పూజారి అనుచరులు
అరుస్తూ, అతణ్ణి చంపేందుకు కత్తులెత్తారు.

- తరవాత)

పూజారి అనుచరులు తన పైకి కత్తులెత్తడం
చూస్తూనే శిఖిముఖీ తనకు చావు తప్పదను
కున్నాడు.

తను చచ్చే ముందు ఆ దుర్మార్గుల్లో ఒక్కణ్ణ
యినా చంపి తీరాలన్న పట్టుదలా, ఉద్రేకం
అతడిలో పరవళ్లు తీసింది.

ఆ వెంటనే అతను “జై శబరమాతా!”
అంటూ అరణ్యం ప్రతిధ్వనించేలా అరిచి, తన
కాలిని బిగించి పట్టి ఉన్న తాడును ఈటెతో
గురిగా ఒక్కపోటు పాడిచాడు. ఆ దెబ్బకు
తాడు సగం నరుక్కుపోయింది.

తతిమ్మాసగం అతడి బరువును మోయలేక
పరీమంటూ తెగింది. శిఖిముఖీ ఏ మాత్రం

అజాగ్రత్తగా ఉన్నా, అతడి తల బలంగా నేలను
తాకటం జరిగేది. కాని అతడు వానరంలా ఒక్క
ఊపున కాళ్లు రెంటినీ ఫల్టీ కొట్టినట్టు గిర్రున
భూమి మీదికి తెచ్చి, దాని తాకిడిని తట్టు
కునేందుకు ఈటెను ముందుగా నేలమీద
గుచ్చాడు.

పూజారి అనుచరులు అతడి లాఘవం
చూసి ఆశ్చర్యపోయారు.

వాళ్లలో ఒకడు శిఖిముఖిని మెచ్చుకుంటూ,
“శబరవెధవ బాగా సాముగరిడీలు నేర్చిన వాళ్లా
ఉన్నాడు. ఇలాంటివాడు మన ముఠాలో కలిసి
వుంటే, మనం సాధించలేనిదేముంటుంది?”
అన్నాడు.

దాసరి సుబ్రహ్మణ్యం