కూడా. దాంతో అతగాడు ముల్లు తీసుకుని ఆమె చేతిని బలంగా తాకేలా విసిరాడు.

“అబ్బా!” బాధతో ఏడ్చింది సపనా. తర్వాత తను అతడితో మాట్లాడటానికి సాహసించలేదు.

ఒకరోజు, ముదుసలికి వండిపెట్టడానికి సపనా నూల్‌కోల్‌దుంపను నేలలోంచి లాగింది. ఓ పెద్ద దుంప వేరును పట్టుకుని పెళ్లగించడానికి ప్రయత్నిస్తే అది ఒక పట్టాన బయటకు రాలేదు. కోపంతో మండిపడ్డ సపనా తన శక్తి నంతా ప్రయోగించి లాగింది.

చివరకు, ఆ పెద్ద నూల్‌కోల్ దుంప ఆమె చేతుల్లోకి వచ్చేసింది. బలంగా లాగడంతో మేఘాల్లో పెద్ద గుంత ఏర్పడింది. దాంట్లోంచి చూసిన సపనా ఆనందం పట్టలేక అరిచింది. ఆ రంధ్రంలోంచి భూమి కనపడుతోంది మరి! ఆమె నూల్‌కోల్ దుంపను యధాస్థానంలో ఉంచింది. ఆమె ఉద్వేగంతో కొట్టుమిట్టాడింది. అప్పుడే తప్పించుకోవడానికి ఆమె మనస్సులో ఓ ఆలోచన రూపుదిద్దుకుంది.

సపనా జింకచర్మం నుంచి సన్నటి దారా లను లాగి వాటిని తాడులాగా పేనుతూ వచ్చింది. ప్రతిరోజూ తాడును పేనుతూ దాన్ని తనపరుపు

కింద దాచి ఉంచసాగింది. కొన్నాళ్లకు ఇక ఆమె వేచి ఉండనవసరం లేకుండా పోయింది. ఆమె తాడును తీసుకుని ఒకరాయి చివరకు బలంగా కట్టి పెద్ద దుంప కింద ఉన్న రంధ్రంలోంచి జారసాగింది.

అలా ఆమె చాలా దూరం ఇబ్బంది లేకుండా జారుతూ వచ్చింది. అంతలోనే నూల్‌కోల్‌దుంప రంధ్రంలోంచి ఆ వికృతమైన ముదుసలి ముఖం కనిపించడంతో ఆమె ఆశలు నీరై పోయాయి. “నువ్వు నానుంచి తప్పించుకో లేవు,” అంటూ అతడు తాడును పైకి లాగడం మొదలెట్టాడు. సపనా కళ్లలో నీళ్లు సుడులు తిరిగాయి. “మళ్లీ నా బతుకు ముళ్లు, దుంపలు, తోలుదుస్తులు కుట్టడం బారిన పడబోతోంది దేవుడా!” అను కుంటూ బాధలో మునిగిపోయిందామె.

సరిగొగ్గా ఆ సమయంలోనే ఆమెకి కిందివైపున రెక్కల చప్పుడు వినిపించింది. అది ఎవరో కాదు. ఆమె పాత స్నేహితుడు డేగ. తన కాళ్ల కింది భాగంలో అది నిలిచింది. సపనా కళ్లు గట్టిగా మూసుకుని రాబందు మీదికి దూకి దాన్ని హత్తుకుంది. ఓ గుడ్లగూబ, డేగజాతిపక్షికూడా ఆమెకు సమీపంలో ఎగురుతూ, పై నుంచి ముళ్లపంది ముదుసలి విసురుతున్న ముళ్లనుంచి ఆమెను కాపాడుతూ వచ్చాయి.

త్వరలోనే సపనా కాళ్లు నేలను తాకాయి. ఆమె ఇంటికి పరుగెత్తు కుంటూ వెళ్లింది. ఆమె కథను విన్న జనం, అప్పటినుంచి వేటాడే పక్షు లను గౌరవించసాగారు. నాటి నుండి జనం తాము తింటున్న దాంట్లోంచి కొన్ని మాంసం ముక్కలు తీసిపెట్టి వాటికి అందించేవారు. - రమారమేష్