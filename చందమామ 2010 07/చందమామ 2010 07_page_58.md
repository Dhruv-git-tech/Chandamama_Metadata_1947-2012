విష్ణుశర్మ సభలో ప్రేక్షకుల మధ్య ప్రశాంతంగా కూర్చుని ఉన్నాడు. రాజకుమారులు ముగ్గురూ అతడి వెనుకే ఉన్నారు. ఉన్నట్లుండి రాజు తన కుమారులకేసి చూపు సారించాడు. “ఏదో ఒక రోజు మీరు ఈ రాజ్యాన్ని ఏలవలసి ఉంటుంది. ఈ సమస్యపై మీరేమనుకుంటున్నారు?” రాజకుమారులు ముగ్గురూ ఒకరివైపు ఒకరు చూసుకున్నారు. ఒక్కసారిగా తమ గురువు కేసి చూశారు. గురువు తలూపాడు.

విక్రమ్ లేచి నిలబడ్డాడు. “వందనాలు మహారాజా, పాలకులు శాంతిని కొనసాగించాలి కనుక ఇతర అవకాశాలను ఉపయోగించుకోవాలి. యుద్ధం మన అహంకారాలను సంతృప్తి పర్చవచ్చు. కాని దానివల్ల ప్రజలు అనవసరంగా బాధలకు గురవుతారు. మన పౌరుగు రాజులను వెనుదిరిగి పామ్మని గౌరవంగా చెబితే చాలు.”

“సామరస్య రీతి విఫలమైతే అప్పడు జిత్తు లను ఉపయోగించవచ్చు.” జోడించాడు పురు.

“అది కూడా విఫలమైనట్లయితే మన శక్తిని శత్రువుముందు ప్రదర్శించి వారి మన స్సులను మార్చవచ్చు.” చెప్పాడు మను.

సభలో మౌనం రాజ్యమేలింది. తరవాత రాజు లేచాడు. మెల్లగా తన కుమారులు ఉన్న చోటుకు నడిచి వెళ్లి వారిని కౌగలించు కున్నాడు. తర్వాత అతడు విష్ణుశర్మ పాదాలకు నమస్కరించాడు. “ఆచార్యా, మీరు మీ ప్రమాణాన్ని నిలబెట్టుకున్నారు.”

“మరి దాడివిషయం ఏమిటి ప్రభూ,” అని అడిగాడు విష్ణుశర్మ.

“దాడి ప్రమాదం ఏదీ లేదు. నా కుమారుల చదువు ఎంతవరకు వచ్చిందీ తెలుసుకోవాడానికి ఆడిన నాటకం అంతే.” అంటూ మందహాసం చేశాడు రాజు. “నా

పిల్లలను ప్రయోజకులను చేశారు. మీకేం కావాలో కోరుకోండి. కోరిందల్లా ఇస్తాను.”

తనకు ఏమీ అక్కరలేదని విష్ణుశర్మ రాజుకు చెప్పాడు. తర్వాత రాజు, గురువును అడిగాడు. “ఇతరులు సంవత్సరాల కాలంలో కూడా చేయ లేనిది మీరు ఇంత తక్కువకాలంలో సాధించారు. ఎలా జరిగింది?”

విద్యాసంపన్నుడయిన ఆ గురువు నవ్వుతూ చెప్పాడు. “సుదీర్ఘ ఉపన్యాసాలు చేస్తూ పోతే వినడానికి ఎవరూ ఇష్టపడరు ప్రభూ, కాని పాఠాలను కథలోకి మార్చి చెబితే చదువు పట్ల ఏ మాత్రం ఆసక్తి లేని పిల్లవాడు కూడా విసుగు చెందడు. విసుగులేకుండా పాఠం ఎలా చెప్పాలనేది ఈ సందర్భంగా నేనూ నేర్చుకున్నాననుకోండి.”

రాజు అమరశక్తి ఫకాలున నవ్వాడు. “మీ కథలు దినదిన ప్రవర్ధమానములైసకల ప్రపంచానికీ బోధించుగాక!” - పవిత్రా శ్రీనివాసన్

జూలై 2010 T