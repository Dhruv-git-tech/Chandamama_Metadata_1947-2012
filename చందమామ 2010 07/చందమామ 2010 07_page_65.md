విచిత్రజీవి రూపాంతరం

(జరిగిన కథ: శంతను, శివ తాతయ్య డాక్టర్ పురంజన్ దాదాపు ఘర్షించుకునే స్థాయికి వచ్చేశారు. శంతను ఒకప్పుడు తాతయ్య విద్యార్థిగా ఉన్నట్టు తెలుస్తోంది. ఆ రాత్రి, శివ.. శంతనుకు చెందినదిగా కనిపించే ఒక విచిత్ర జీవిని చూశాడు.)

నేను ఉదయం మేల్కొన్నప్పుడు, జరిగిందంతా కలగన్నానేమో అనిపించింది కానీ తేల్చుకోలేకపోయాను. రాత్రి నేను చూసిన డ్రాగన్ లాంటి విచిత్రజీవికి సంబంధించిన గుర్తులేవీ ఇప్పుడు కనిపించడం లేదు. తర్వాత కూడా దాని ఆనవాళ్లను అనునిర్వలో నేను చూడలేకపోయాను. మానవులను దాదాపుగా గుహకే పరిమితం చేశారు. ఎప్పుడో ఒకసారి

మయూరి చూడ్డానికి వచ్చేది. ఆమె నీలి వదనం ప్రశాంతసముద్రాన్ని తలపింపజేసేది. చాలామంది గుహను దాటి బయటకు రావడానికి సాహసించే వారు కాదు. నైలు మొసలి ప్రమాదకరమైన చూపులను మర్చిపోవడం ఎవరకైనా కష్టమే. వారిప్పటికే దాని బారినపడి తృటిలో తప్పించుకున్నారు కూడా. రోజుల తరబడి వారు తమలోతాము గుసగుసలాడు కుంటూ, గుహ సమీపంలోని జలాల్లో ఈదుతూ, అరుదుగా వచ్చే సందర్శకులు లెమన్, ఒమెన్లతో ముచ్చటిస్తూ గడిపారు. వారు ఒక్కోసారి చీనా ఏనుగును కూడా తీసు కువచ్చేవారు.

జలదేవతలు తరచుగా గుహల్లోకి వచ్చేవారు. కాని వారు మాతో స్నేహం చేసేవారు కాదు. వారు మాకు కాపలా కాస్తున్నారా అని ఆశ్చర్యపోయేవారం. ఇతర ప్రాణులనుంచి మమ్మల్ని కాపాడటం లేదా మరీ దూరం పోకుండా మమ్మల్ని అడ్డుకోవడం.. వారు ఏం చేస్తున్నారో అర్థం కాలేదు. వారు ప్రశాంతంగా ఉండే వారు. కాని నేలమీదికి పోయి మాలో ఎవరైనా ఈదడానికి లేదా నడవడానికి ప్రయత్నిస్తే వారి మెరిసే కళ్లలో వేగంగా రంగులు మారేవి. వారు నిశ్శబ్దంగా, తీక్షణంగా చూసేవారు లేదా అలా ప్రయత్నించిన వ్యక్తి భుజంమీద తమ చల్లటి చేయి పెట్టి బలంగా నొక్కేవారు. ఆ భంగిమ