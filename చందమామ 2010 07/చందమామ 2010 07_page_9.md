స్నేహం విలువ

కొలరాడోలోని ఓ కుగ్రామంలో సపనా అనే ఓ అమ్మాయి ఉండేది. ఈమె అరపాహో తెగకు చెందిన వ్యక్తి. తన వయసు అమ్మాయిల్లాగే ఈమె కూడా అడవికి వెళ్లి గింజలు ఏరుకుని రావడం, ఆటలాడటం, జింక చర్మంతో బట్టలు కుట్టడం వంటి పనులంటే బాగా ఇష్టపడేది. వీటితో పాటు సాయం సమయాల్లో రాబందులు, డేగలు ఎగురుతూంటే చూడడం అంటే అమెకు భలే సంతోషం.

“ఇవంటే నీకెందుకంత ఇష్టం సపనా?” అమె స్నేహితురాళ్లు అడిగేవారు. “ఈ పక్షులు మాంసం తిని బతుకుతాయి కదా!”

సపనా వారికేసి తీక్షణంగా చూసేది. “మరిమనం కూడా మాంసం తింటాము కదా, తిండీ బట్టలకోసం మనం జంతువులను వేటాడతాం అనేది కూడా!” కాని అమ్మాయిలకు అమెవైఖిరి అర్థమయ్యేది కాదు. ఈపక్షులకు తనుచిన్న చిన్న మాంసం ముక్కలు పెడుతూంటే వారు భయ

పడేవారు. తలలు అడ్డంగా ఊపి అక్కణ్ణుంచి వెళ్లిపోయేవారు.

ఒకనాడు, గాయపడి నేలమీద పడి ఉన్న డేగను సపనా చూసింది. వెంటనే పరుగెత్తుకెళ్లి దాన్ని పరిశీలించింది. కింద పడిన డేగ కూడా సపనాను చూసి భయపడలేదు. ఎందుకంటే అమె అనేకసార్లు తనకు దయతో మాంసం ముక్కలు పెట్టింది మరి. డేగరెక్కలో ఓ వాడి ముళ్లపంది ముల్లు లోతుగా గుచ్చుకుపోయి ఉండటం గమనించింది సపనా. ఆ ముల్లును మెల్లగా బయటకు లాగి గాయాన్ని మృదు వుగా తడిమింది. తరవాత డేగ లేచి నిలబడి రెక్కలు విదిలించి, ఎగిరిపోయింది.

సపనా చుట్టూ చూసి ముళ్లపంది జాడపసిగట్టింది. అది దగ్గిరలోనే ఉన్న ఓ పత్తిచెట్టు వద్ద పాకుతోంది. మెటనే అమె స్నేహితురాళ్లను పిలిచింది. “హేయ్, రండే.. ముళ్లపందిని పట్టుకుందాం రండి, నూరు సంవత్సరాల పాటు మనం జింక చర్మాలతో తోలు దుస్తులు కుట్టుకోవడానికి సరి పడా ముళ్లు దీనివద్ద ఉన్నాయి రండే!”

ముళ్లపంది అమె అరుపులకు ఒక్కసారిగా చెట్టుమీదికి ఎక్కింది. సపనా దాని వెంటే చెట్టెక్కింది. అమె స్నేహితురాళ్లు చెట్టు దిగి రావలసిందని అరి చారు. అయితే చెట్లెక్కడంలో నేర్పరి అయిన సపనా చెట్టు