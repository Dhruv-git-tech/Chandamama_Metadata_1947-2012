చల్లని సాయంత్రం వేళ, రమా, ఉమా,
చక్కగా కబుర్లు చెప్పుకుంటున్నారు. ఎప్పు
డొచ్చాడో, చందమామ, మబ్బుల వెనకాల
నుంచీ తొంగి చూస్తున్నాడు. ఉమ చంద్రు
డికేసి చూసింది. సరిగ్గా ఇలాంటిదే ఆ
సాయంత్రం కూడా. గుర్తుకొచ్చి ఒళ్ళు గగు
ర్పొడిచింది. అంతలోనే ఫక్కున నవ్వొచ్చింది.
రమకి ఏమీ అర్థం కావడం లేదు. అయోమ
యంగా స్నేహితురాలి వైపు చూసింది. ఉమ
చిన్నగా నవ్వడం చూసి, అమ్మయ్య అని
ఊపిరి పీల్చుకుంది.

“సంగతేంటో చెప్తాను విను,” అంటూ,
ఉమ ఇలా చెప్పింది.

“ఇరవై ఏళ్ళ క్రితం, ఇలానే ఒక రోజు
సాయంత్రం, పెరటి మెట్ల మీద కూర్చుని
చందమామను చూస్తున్నాను. అలా చూడ
డమంటే నాకు చాలా ఇష్టం. పక్క వీధి
నుంచి మా ఇంటికి వస్తూ, దారిలో చంద

మామ నా వెంట వస్తున్నాడో లేదో అని
చూసుకుంటూనే ఉండే దాన్ని. బస్సులో
మా అమ్మమ్మ వాళ్ళ ఊరికి వెళ్ళేటప్పుడు
బస్సు కిటికీలోంచి చంద్రుడిని చూస్తూనే
ఉండే దాన్ని. ఎంత దూరం మాతో అలా
రాగలుగుతాడు అని అనుమానం. చెట్టెక్కితే
చందమామ చేతికి అందుతాడని అనుకునే
దాన్ని. మేడ మీదకు ఎక్కినప్పుడు అందక
పోతే, కొండ మీద ఎక్కితే అందుతాడేమో
అనిపించేది. ఎంతో దూరంలో ఉంటాడని
తెలిసినా, అందుకోగలనని ఊహించు
కోవాలనిపించేది.”

“మరి చందమామ అంటే నీకు అంత
ఇష్టమైతే, నువ్వు ఇందాక గుర్తు చేసుకుని
భయపడినది దేనికి?” అని అడిగింది రమ.

“చెప్తున్నాను విను,” అంటూ ఉమ ఇంకా
ఇలా చెప్పింది, “నా చందమామ సరదాను
చాలా ఆట పట్టించే వాడు మా అన్నయ్య.