అట్టమీది బొమ్మ

బృందావన ప్రజలు ఒకప్పుడు, ఇంద్రునికి యజ్ఞం చేయాలని సన్నాహంలో
ఉన్నారు. అది చూసి శ్రీకృష్ణుడు నందునితో, నాయనా! ఈ హడావుడి అంతా
ఏమిటి అని అడిగాడు.

అందుకు నందుడు, “బిడ్డా! వర్షానికి అధిపతి ఇంద్రుడు, ఆయనకు
యజ్ఞం చేసి సంతోషపెట్టామంటే, వానలు కురిపిస్తాడు. వానలు కురిస్తే
పంటలు పండుతై. పంటలు పండితే ప్రజలు సుఖిస్తారు.” అని బదులు
చెప్పాడు. ఇది విని శ్రీకృష్ణుడు, “ఇదేమిటి ఈ అవివేకం! గోవులూ, పర్వతరాజు
ఐన గోవర్ధనగిరి, ఇవే మన దేముళ్ళు. వీటినే మనం పూజించుకోవాలి. అంతే
గాని, ఎక్కడో ఉన్న ఇంద్రుడికి యజ్ఞం చేయడమా? ఆయన మనకు యజ్ఞం
కురిపించడమా? ఆయన మనకు వర్షం కురిపించడమా?” అని వారిని నిరు
త్సాహపరిచాడు.

ఈ విధంగా తన యజ్ఞం మాన్పించేవరకు, ఇంద్రునికి మండుకొచ్చి, బృ
ందావన ప్రజలకు శాస్త్రి చేయాలని, నిశ్చయించుకున్నాడు. అతని ఆజ్ఞ
ప్రకారం, ఆకస్మికంగా మేఘాలు కమ్మేసి, ఉరుములతో, మెరుపులతో,
పిడుగులతో, పెనుగాలితో ఘోరమైన వడగండ్ల వాన ప్రారంభించింది. ఆ
పెనువర్షం ధాటికి ద్వారకా నగరం అల్లల్లాడిపోయింది. ఈ ఆకస్మిక ఉత్సాతాన్ని
చూసి నగర ప్రజలు భీతిల్లిపోయారు.

అప్పుడు అవతారమూర్తి ఐన కృష్ణుడు బ్రహ్మాండమైన గోవర్ధనగిరిని చేతి
చిటికెనవేలితో, గొడుగు ఎత్తినట్లు అవలీలగా ఎత్తిపట్టుకొని, ప్రజలతో మీకు
వచ్చిన భయమేమీ లేదు. ఇలా వచ్చేసేయండి. ఇంద్రుడు ఏమి చేయగలడో
చూస్తానంటూ అందరినీ కొండకిందికి చేరదీసుకున్నాడు.

ఈ భీభత్సం ఏడు రోజులపాటు సాగించగలిగాడు ఇంద్రుడు. గోవర్ధనగిరి
కదలకుండా కృష్ణుడు అలానే పట్టి ఉంచే సరికి, ఇంద్రుడు భూలోకానికి
దికివచ్చి, కృష్ణుని పాదాలమీద పడి క్షమాపణ కోరుకున్నాడు. అంతటితో
అధికారగర్వంతో మిడిసిపడుతూ ఉన్న ఇంద్రునికి గర్వపరిహారమైంది.