ఎవరి గోప్ప వారిది

అనగా అనగా...

ఓ ఊరు! ఊరి ప్రక్కన చిన్న ఏరు. ఏటి
గట్టున చెట్టు. చెట్టు క్రింద పుట్ట. చెట్టు మీద
చిన్నిపిట్ట, నీటిలో ఓ బుల్లి చేప. పుట్టలో ఓ
పేద్ద పామూ ఉండేవి.

పాము ఎప్పుడు చూసినా రుసరుసలా
డుతూ కస్సుబుస్సుమంటుండేది. పిట్టకిల
కిల్లాడుతూ, చేప కలకల్లాడుతూ ఉండేవి.
వానొచ్చినా ఎండొచ్చినా, మంచు కురిసినా
మబ్బులొచ్చినా పిట్ట కువకువలాడేది. చేప
రెపరెపలాడేది.

గాలి తెమ్మెరవీస్తే... చెట్టు మీది ఆకులూ,
ఏటిలోని అలలూ గలగల లాడేవి. పాము
పైకి చూస్తే... పిట్ట రివ్వున గాల్లోకి ఎగిరి
గిరికీలు కొట్టేది. ఆ కొమ్మ మీంచి ఈ కొమ్మ
మీదికీ గెంతేది. ఆ గుబురుకీ ఈ గుబురుకీ
కబురులు చెబుతున్నట్లుగా గుసగుసలా
డేది. పక్కకి చూస్తే... చేప పిల్ల సర్రున నీళ్ళ

ల్లోంచి గాల్లోకి ఎగిరి మళ్ళీ మునకలు వేసేది.
నీటిలోకి పైకీ గింగరాలు తిరిగేది. ఈ మూల
నుండి ఆ మూలకి మెరుపులా ఈదేది.

అదంతా చూసి పాముకి అసూయగా
ఉండేది.

ఓ రోజు ఎప్పట్లాగే పిట్ట ఆనందంగా
పాడుతోంది. చేప సంతోషంగా ఈదుతోంది.
పాము కదంతా చూసి ముందు కోపం ఆపైన
ఏడుపూ వచ్చాయి. అవెందుకంత ఆనం
దంగా ఉన్నాయి? తానెందుకు సంతోషంగా
లేదు? అన్న సంగతి దానికి అంతుబట్టటం
లేదు. ఇంతలో అక్కడికి ఇద్దరు కుర్రాళ్ళొ
చ్చారు. ఒకడి చేతిలో ఉండేలుంది. మరొకడి
చేతిలో గాలం ఉంది. అంతే! పిట్ట గాల్లోకి,
చేప నీళ్ళల్లోకి తుర్రుమన్నాయి. పాము
పుట్టలోంచి తలబయాటికి పెట్టి
బుస్సుమంది. ఆ కుర్రాళ్ళిద్దరూ భయంతో
అక్కడి నుండి పరుగుతీసారు.

ఆదిలక్ష్మీ

T జూలై 2010

72

చందమామ