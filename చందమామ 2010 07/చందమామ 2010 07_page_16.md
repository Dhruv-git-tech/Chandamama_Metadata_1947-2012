అందువల్ల మీ శక్తికొద్దీ విగ్రహాలు తయారు చెయ్యండి.'' అన్నాడు రాజు. ముకుందుడి గుండెల్లో మరోసారి రాయిపడింది.

రాజుగారి శిల్పాలు మిగతా వారి చేతుల్లో తయారై అతి సహజంగా రూపుదిద్దుకోవచ్చు. ముకుందుడి చేతిలో రాజు శిల్పాలు ఆయన లోపలి భావనలను ప్రతిబింబిస్తే ఆయన మొహం కోపంగా, అధికార దుర౱ంకారంగా రూపుదిద్దుకుంటేనే ప్రమాదం.

రాజుగారు ప్రతి శిల్పికీ ఒక ఇల్లు ఏర్పాటు చేశారు. మొదటి ప్రయత్నంగా ముకుందుడు ఒక రాత్రి వేళలో తన ఇంటి పెరట్లో యాస్యంగా శిలను ఏర్పాటు చేసుకుని, రాజుగారి శిల్పం చెక్కాడు.

రాజుగారి చిత్రపటాన్ని తన ఎదుట ఉంచుకుని అతడు ఈ పని ముగించాడు. రాజుగారి మొహం ఆహ్లాదంగా, ఎంతో కరుణ రసాత్మకంగా తయారయ్యింది. చిత్రపటంలో కంటే శిల్పంలో రాజు మొహం ఎంతో దయా స్వభావంతో కనిపించింది. తరవాత ముకుం దుడు సంతృప్తిగా నిద్రపోయాడు.

ముకుందుడి ఇంటిమీద నిఘా ఉంచిన గూఢచారులు ఆ రాత్రికి రాత్రే అతడు శిల్పాన్ని తయారు చేసిన సంగతి రాజు గారికి చెప్పారు.

రాజు విపరీతుగా ఆశ్చర్యపోయాడు. రాత్రికి రాత్రే శిల్పం తయారు చెయ్యడమా, అను కుంటూ ఆయనే స్వయంగా ముకుందుడి ఇంటికి వచ్చి తన శిల్పాన్ని కళ్లారా చూసు కున్నాడు. ఆనందభరితుడయ్యాడు. దాంతో తన రాజ్యంలో ప్రతిష్ఠించాలనుకున్న శిల్పాల బాధ్యతమొత్తంగా ముకుందుడికే ఒప్పచెప్పి అతడిని తన ఆస్థానంలో ప్రముఖ పదవిలో నియమించాడు.

రాజభోగాలతో ముకుందుడి కుటుంబం ఉబ్బితబ్బిబ్బయిపోయింది. ఎక్కడక్కడ పనివారూ, కాలు కింద పెట్టకుండా వాహ నాలూ.. దీంతో అతడి కుటుంబం విలాస వంతమైన జీవితానికి అలవాటు పడేలా పరిస్థితి మారిపోయింది.

ఒకనాడు మహారాణి తన అంతఃపురానికి ముకుందుడి కుటుంబాన్ని రప్పించుకుంది. ఒకపూట అంతా ఆమెతో ముకుందుడి భార్య, పిల్లలూ గడిపారు. ఆమె వద్దనించి బయట పడిన తర్వాత ముకుందుడి భార్యకు ఊపిరి సలిపినట్లయింది.

ఇంటికి వచ్చిన తర్వాత భర్తతో, 'రాణి వాసం అంటే అంత కత్తిమీద సాము అనుకో లేదు. బంధుమిత్రులు, పనివాళ్లు, అందరూ