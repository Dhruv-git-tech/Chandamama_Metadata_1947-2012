చేసినపుణ్యం తక్షణమే సంజీవనిలా పనిచేసి,
నీ జబ్బు తగ్గిపొయింది. ఈ నిదర్శనం
కారణంగా - నీవు బుద్ధిగలవాడివైతే, దానం
చేయడం వల్ల పుణ్యం వస్తుందన్న నమ్మకం
కలగాలి. కాని, అలా జరగలేదు. జబ్బు
తగ్గగానే, వంచనా బుద్ధితో, ఆవు పాలను
రామశర్మ నుంచి హరించడం మొదలు
పెట్టావు. జబ్బు తిరగబెట్టింది. ఇది తగ్గితే,
మళ్లీ పాలడుగుతావని రామశర్మ భయ
పడుతున్నాడు. ఆసద్భాహ్మణుడి భయమే,
నీకు జబ్బు తగ్గకుండా చేస్తున్నది!” అని
చెప్పాడు.

“అయితే, ఇప్పుడు నేనేం చెయ్యాలి స్వామీ!” అని అడిగాడు చలమయ్య విల విల్లాడిపోతూ. “పాల దొంగతనం మహా పాపం! ఆ పాపం నిన్నంటింది. దాని నుంచి విముక్తుడివి కావడానికి, నువ్వు మరొక గోదానం చేయాలి. అదీ ఒకపుణ్యాత్ముడికి!” అన్నాడు సాధువు.

“అలాగే ఆ గోదానమేదో మీకే చేస్తాను,”
అన్నాడు చలమయ్య. “నేనెవరికీ దాన
ధర్మాలు చేయలేదు. అందువల్ల, నేను

పుణ్యాత్ముణ్ణనిపించుకోను,” అన్నాడు
సాధువు. “అలా అయితే, ఆ పుణ్యాత్ము
డెవరో తమరే సెలవివ్వండి, స్వామీ!” అన్నాడు
చలమయ్య.

“ఈ గ్రామంలో, ఇప్పుడందరిలోకీ, రామ
శర్మ పుణ్యాత్ముడు. ఆయనకు పాలను
దానం చేసిన పుణ్యం వచ్చింది.” అన్నాడు
సాధువు. చలమయ్య తెల్లబోయాడు.

సాధువు నవ్వి, “నువ్వు గోదానం చేసిన
ప్పుడు, ఆ దానం పట్టినవాడు పాలెవరికైనా
దానం చేస్తే, ఆ పుణ్యం కూడా నీకే దక్కేది.
కాని, రామశర్మ, నీకు పాలివ్వడం వల్ల, నీకు
పాల దొంగతనం పాపం, ఆయనకు దానం
చేసిన పుణ్యం దక్కాయి. అంత చేదు
అనుభవం తరవాతనైనా, నీ డబ్బు కాపీనం
వదిలి పెట్టు!” అని సలహా ఇచ్చాడు.

చలమయ్య, సంతానంతో సహా, రెండా
వులూ రామశర్మవేనని హామీ ఇచ్చి, తన తప్ప
క్షమించమన్నాడు.

ఆ తర్వాత చలమయ్య జబ్బు తగ్గిపో
యింది. ఆయన మనస్ఫూర్తిగా దానధర్మాలు
చేస్తూ, సుఖంగా జీవించాడు.