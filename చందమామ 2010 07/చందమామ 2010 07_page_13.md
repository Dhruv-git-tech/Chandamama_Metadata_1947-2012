జీవిస్తూండేవాడు. తండ్రితనకు వారుత్వంగా ఇచ్చినపొలం దున్నుకుంటూ వచ్చినపంటతో తన కుటుంబాన్ని పోషించుకుంటూ ఉండే వాడు. వ్యవసాయ పనులు సంవత్సరం పాడవునా ఉండవు కాబట్టి తన తీరిక వేళల్లో బొమ్మలు చెక్కేవాడు. క్రమంగా శిలలపై శిల్పాలు చెక్కడంలో ముకుందుడు నేర్పు సాధించాడు.

ఒకనాడు ముకుందుడి భార్య, “దేవతల బొమ్మలు చెక్కడమేనా, నా బొమ్మచెక్కడమే మన్నా ఉందా,” అన్నది.

ముకుందుడు నవ్వి, ఆమెను తన ఎదుట కూర్చుండబెట్టుకుని శిల్పం చెక్కడం ప్రారంభించాడు. మొదలు పెట్టినెలరోజులైన్పటికీ, శిల్పం ఒక క్రమ రూపంలోకి రాలేదు. రోజు మొత్తంలో ఎక్కువ భాగం తన భర్త ఎదుట కదలకుండా కూర్చోవడంతో ముకుందుడి భార్య విసుగెత్తిపోయింది.

“శిల్పం చెక్కడం అంటే మరీ ఇంత కష్టమా?” అందామె.

ముకుందుడు తన చేతిలోని సుత్తినీ, ఉలినీ, ఒక పక్కన పెట్టి, “కష్టం కాదా, నీ రూపం చూస్తూ, నీ పోలికలు ఈ రాతిలో మలచాలంటే చాలా సమయం పడుతుంది. దేవతల విగ్రహాలైతే వాటిని ఏరకంగా తీర్చి దిద్దినప్పటికీ ప్రజలు వాటిని సులభంగా గుర్తుపడతారు.” అన్నాడు.

అప్పటికి వర్షాకాలం ప్రారంభమై వ్యవసాయ పనులు మొదలు పెట్టే సమయ మయ్యింది. పగలు సేద్యం పనులు చేసు కుంటూ, తీరిక వేళలో తన భార్య విగ్రహం చెక్కడం ప్రారంభించాడు ముకుందుడు.

ఒకనాడు ఓ మునీశ్వరుడు ఆ దారిన పోతూ పొలం పక్కనే ఉన్న చెరువులోకి జారిపడిపోయాడు. ప్రాణభయంతో ఆయన పొలికేకలు పెట్టాడు. ముకుందుడు తన చేతిలోని పనిని మొదలు పెట్టి పరుగెత్తుకు వెళ్లి, చెరువులో మునిగిపోతున్న మునీశ్వరుడిని రక్షించాడు. ముకుందుడు తయారు చేస్తున్న శిల్పాన్ని చూసి ముని సంతోషపడి “నువ్వునా ప్రాణాలు కాపాడినందుకు ప్రతిఫలంగా నీకు వరం ప్రసాదిస్తాను. నువ్వు అతివేగంగా శిల్పం రూపొందించేటట్టూ, నువ్వు చెక్కే ప్రతి శిల్పం లోనూ, ఆయా వ్యక్తుల మానసిక భావాలు స్పష్టంగా వ్యక్తమయ్యేటట్టూ వరం ఇస్తున్నాను. నేనిచ్చే వరం నీజీవితాన్ని సంతోషమయం చేస్తుంది.” అన్నాడు.

ముకుందుడు ఆ ముని మాటలను అంతగా లెక్క చెయ్యలేదు. వరం యిచ్చే శక్తి