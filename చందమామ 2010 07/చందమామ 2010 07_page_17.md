రాణిని చూసి వణికిపోతున్నారు. ఆమె ఎప్పుడేం తింటారో, ఏం తాగుతారో, ఏం కోరికలు కోరతారో, ఎవ్వరికీ అర్థం కాదట. మా ఎదుటనే పనివాళ్లకు కొరడా దెబ్బలు తగి లాయి.” అన్నది.

ముకుందుడు నొచ్చుకున్నాడు. అంతః పురానికి వెళ్ళి వచ్చాక తన భార్యా బిడ్డలు అస్వస్థతకు గురయ్యారు. రాణి అటుతర్వాత ముకుందుడిని తన వద్దకు పిలిపించుకుంది. తనవీ, తన బిడ్డవీ శిలావిగ్రహాలు తయారు చెయ్యవలసిందిగా రాణి అతడిని ఆజ్ఞాపిం చింది.

ముకుందుడికి మూడోసారి తన గుండెలో రాయిపడింది.

ఆరాత్రే అతడు రాజభోగాలు వదిలిపెట్టి, మూడోకంటికి తెలియకుండా రాజ్యం విడిచి పెట్టి, తన కుటుంబంతో సహా దూరప్రాంతా లకు బయలుదేరిపోయాడు.

బేతాళుడు ఈ కథ చెప్పి, “రాజా, సుఖ భోగాల మధ్యపడి ముకుందుడు తన శిల్ప కళను మరచిపోయి ఉంటాడు. లేకపోతే రాణీ గారి విగ్రహాన్ని ప్రయోగాత్మకంగా నైనా రహ స్యంగా రూపొందించి ఉండేవాడు. రాణి

ముఖకవళికలు కోపావేశాలతో రూపొందగల వనే విషయం నిరూపణ కాకముందే దేశం నుండి పారిపోయాడు. తన తప్పలేకుండానే సుఖభోగాలు వదులుకుని తన కుటుంబాన్ని కూడా తిరిగి పేదరికంలోకి నెట్టాడు. అతడిలా ప్రవర్తించడానికి వేరే కారణం ఉందేమో నీకు తెలిసి కూడా చెప్పకపోయావో నీ శియ్సు వెయ్యి ముక్కలవుతుంది.” అన్నాడు.

విక్రమార్కుడు సమాధానంగా, “ముకుం దుడెప్పుడూ తన కళను ఆదాయం సంపాదించే మార్గంగా పరిగణించలేదు. రాజభోగాలు వాటంటతటవే అతడిని వరించాయి. ముని ఇచ్చిన వరంతో కూడా అతడు తృప్తి చెందకుండా తన చేతిలో ఉన్న విద్యను ఎంత మేరకు న్యాయం చేయగలను అని మాత్రమే అలోచించుకునేవాడు. తన కళను అహంకార ప్రదర్శనకు అతడు వాడుకోలేదు. ఈ కారణం గానే రాణి విగ్రహాలు చెక్కే పని నుండి అతడు దూరంగా వెళ్లిపోయాడు.” అన్నాడు.

రాజుకు ఈవిధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు.

- ఎంవీవీ సత్యనారాయణ