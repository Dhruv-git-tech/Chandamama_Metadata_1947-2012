మొదలుపైకి వెళ్లి ముళ్లపందిని
వెంబడించింది.

“ఒంటినిండా సంచీడు ముళ్లు పెట్టుకున్న దానా, ఉండవే నిన్ను పట్టి తీరతాను,” అంటూ సపనా కోపంతో అరిచింది. ఆమె చెట్టుపైకి ఎక్కేకొద్దీ స్నేహితురాళ్ల అరుపులు అంత దూరమైపోయాయి. సపనా తాను చెట్టు పైకి ఎక్కేశానని అను కుంటూనే ఉంది కాని చెట్టు మాత్రం పైపైకి పోతూనే ఉంది. ఎంతో ఎత్తుకు వెళ్లాక ఆమె కిందికి చూసింది.

“ఈచోటెక్కడిది?” దూది లాంటి తెల్లని నేలను చూసిన సపనా ఆశ్చర్యపడింది. చెట్టు మీద నుంచి కిందికి జారిన ఆమె తన చుట్టూ తేరిపారచూసింది.

“ఓ, ఇది మేఘాల ప్రపంచం అన్నమాట. ఎక్కడ చూసినా తెల్లటి మేఘాలు తప్ప ఇక్కడ చూడ్డానికి ఏమున్నాయి. ఎంత విసుగ్గా ఉందో ఇక్కడ! ఏ కొంచెం కూడా భూమిలాగా లేదే.” అంటూ సపనా గట్టిగా అన్నది.

“దీన్నే నువ్వు ఉపయోగించుకోవాలి మరి. ఇకపై జీవితాంతమూ నువ్వు ఇక్కడే నివసించబోతున్నావు!” ఓ ముదుసలి ఆమెతో చెప్పాడు.

“ఇంతకూ నువ్వెవరూ?” సపనా కోపంగా అరచింది. భూమ్మీదికి వెళ్లిపోవడానికి కాసింత దోవ ఏమన్నా ఉందేమోనని పరికించి చూసింది.

ముదుసలి వ్యక్తి తలలో రొట్టెలాంటి కొప్పు, దాంట్లో లోతుగా గుచ్చి ఉన్న మూడు మెరు స్తున్న ముళ్లపంది ముళ్లూ ఉన్నాయి.

“ఆగాగు, నువ్వు ముళ్లపందివి కదూ?” సపనా ఆత్రంపట్టలేక అడిగింది. “చాలా తెలివైనదానివే! కానీ ఇకపై తక్కువగా మాట్లాడు

పిల్లా, నా సేవకురాలిగా నువ్వు చాలా పనులు చేయవలసి ఉంటుంది.” అన్నాడు ముళ్లపంది మనిషి.

“నీకు నేను ఏ పనీ చేసి పెట్టను ఫో!” అంది సపనా దృఢంగా.

“నిజంగానా?” అన్న ఆ ముదుసలి వాడిగా ఉన్న ముళ్లను తీసుకుని బాణాల్లాగా వాటిని ఆమెవైపుకు విసిరాడు. అవి ఆమె చేతులకు తగులుకోగా బాధతో అరిచింది.

త్వరలోనే ఆ మనిషి మాట అతిక్రమించడం ఏమంత మంచిది కాదని సపనాకు అర్థమైంది. తరవాత అతడికి దున్నపోతు చర్మాలనుంచి తోలు దుస్తులను కుట్టడం, అతడికి వండి పెట్టడం ఆమెకు నిత్యకృత్యంగా మారింది.

ప్రతిరోజూ ఇలా కుట్టి కుట్టి ఆమె చేతు లకు పుండ్లు పట్టాయి. అంత కష్టపడి వాటిని కుట్టీ ఉపయోగం ఏమిటి? కుట్టిన సగం రోజులోపే ముళ్ల పంది మనిషి వాటిని చించి పారేసేవాడు. అతడికి బట్టలు కుట్టివ్వడం పనికిమాలిన పని అని ఒకసారి ఆమె చెప్పింది