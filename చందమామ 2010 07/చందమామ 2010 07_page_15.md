వయస్సులోనే అతడు ఊరి ప్రజల పట్ల చాలా క్రూరంగా వ్యవహరించాడని పేరు పడింది. అలాంటి వాడి శిల్పాన్ని చెక్కితే ఒక తంటా ఉంది. అతడి కుటిలమైన భావనలు శిల్పం మొహంలో ప్రతిఫలిస్తాయి. ముని తనకిచ్చిన వరం తనపట్ల రుజువు కావడం ముకుందుడు స్వానుభవంలో గ్రహించాడు.

శిల్పం చెక్కకపోయినా తంటాయే కదా! అతడు తననూ తన కుటుంబాన్ని హింసించ వచ్చు. తన విద్య ఈ రకంగా తనకి ప్రమాద కారణం కావడం అతడికి మతి పోగొట్టింది. కేవలం ఒక్క రాత్రిలోనే గ్రామపెద్ద శిల్పాన్ని చెక్కకుండా వారంరోజులపాటు ఆ పని పొడిగిస్తూ వచ్చాడు ముకుందుడు.

గ్రామ పెద్ద చూసి చూసి ఓ రోజు అతడిపై విరుచుకుపడుతూ, “శిల్పంలో నా మొహం ఎలా ఉంటుందో చూసుకోవాలని ఎంతో ఆతృతగా ఎదురు చూస్తున్నాను. అలాంటిది

రోజుల తరబడి నా శిల్పం చెక్కడంలో నీ ఉద్దేశ్యమేమిటి?” అని అడిగాడు. ముకుందుడు దీంతో గ్రామపెద్ద వాస్తవ రూపాన్ని చెక్కడంలో తన ఇబ్బందిని చెప్పుకొనక తప్పలేదు.

“నువ్వు చెప్పే కాకమ్మకథలు నమ్మడానికి సిద్ధంగా లేను. నువ్వు ఎలాంటి భావాలతో శిల్పం తయారు చెయ్యదలచుకున్నావో అలాంటి భావాలే శిల్పం మొహంలో ప్రత్యక్ష మవుతాయి. తప్ప నా మనస్సు నీ రాతిలో ప్రతిఫలించదు.” అన్నాడు గ్రామపెద్ద.

అతడికేం చెప్పి నమ్మించాలో ముకుందు డికి తోచలేదు. చివరికి అతడి శిల్పం తీర్చిదిద్దాడు. ముకుందుడు చెప్పినట్లే గ్రామపెద్ద మొహంలో క్రూరత్వం ప్రత్యక్షమయింది.

గ్రామపెద్ద అతడినీ, అతడి కుటుంబాన్నీ ఏం చెయ్యబోయేవాడో కాని, రాజభటులు అతడి కోసం ప్రత్యేకంగా రథం తీసుకుని వచ్చారు.

ముకుందుడు, అతడి కుటుంబంతో పాటుగా గ్రామపెద్దకూడా నిర్ఘాంతపోయాడు. అప్పటిక్పుడే ముకుందుడి కుటుంబం రాజ ధానీ నగరం బయల్దేరింది. అంగరాజ్యపు రాజు తన రాజ్యమంతటా తన శిలావిగ్రహాలు ప్రతిష్ఠింపచేస్తూ, ఆ పనిలో భాగంగా దేశం లోని శిల్పులందరినీ తన వద్దకు రప్పించు కున్నాడు.

తన మనస్సులోని ఉద్దేశ్యాన్ని రాజు వాళ్లం దరికీ విడమర్చి చెప్పాడు.

“నన్ను చూసినా, నా విగ్రహాన్ని చూసినా ప్రజలు భయంతో వణికిపోవాలి. నా రాజ్యంలో ఎలాంటి నేరాలూ జరగడానికి వీలులేదు.”