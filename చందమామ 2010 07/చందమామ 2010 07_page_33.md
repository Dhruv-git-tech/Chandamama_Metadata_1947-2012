## యురేకా

### మ్యాచ్ బాక్స్ రైడర్ తయారీ విధానం

మీరు మీ చేతిని లాగుతున్నప్పుడు, ఈ బొమ్మా అగ్గిపెట్టె దారపు రైల్ ట్రాక్ మీద సాగుతుంది.

### ఏమేం కావాలి?

* ఖాళీగా ఉన్న అగ్గిపెట్టె కార్డ్ బోర్డ్

* మందపు ద్వారం

* పెద్ద సూది

### తయారు చేయడం ఎలా?

* అగ్గిపెట్టె రెండువైపులా నాలుగు రంధ్రాలు చేయండి. అగ్గిపుల్లలు ఉండే పెట్టె డ్రాయర్ పై రెండు, అగ్గి పుల్లలను మండించే పెట్టె ఉపరితలంపై రెండు రంధ్రాలు చేయండి.

* 1.5 మీటర్ల పొడవు గల దారానికి గుచ్చిన సూదిని తీసుకోండి. పెట్టె ఉపరితలానికి చేసిన రంధ్రం నుంచి పెట్టె డ్రాయర్ లోని రంధ్రంలోకి దారపు సూదిని పంపండి. మిగతా రంధ్రాలకు కూడా పైన సూచించిన విధంగా దారపు సూదిని పంపండి. దారం దూర్చిన అగ్గి పెట్టె ఇప్పుడు సిద్ధంగా ఉంది.

* దారం రెండు కొసలను ముడివేయండి. దీంతో దీని మెకానిజం పూర్తవుతుంది.

* రెండు చేతులతోటీ దారాన్ని పట్టి ఉంచండి. అగ్గిపెట్టెను కుడిభాగానికి జారవిడవండి. ఎడమ చేతిని తిప్పి వంచండి. అగ్గిపెట్టె మీ ఎడమ చేతి వైవుగా దారపు ట్రాక్ మీద ప్రయాణిస్తుంది.

* అగ్గిపెట్టె మీద ఏదో ఒక జంతువు చిత్రాన్ని అంటించి అది అగ్గిపెట్టెతో పాటుగా జారుతుంటే చూసి ఆస్వాదించండి. ఈ మెకానిజం ఒకవేపు మాత్రమే కదులుతూంటుంది. అది ఎడమ చేతి చివరకు చేరుకోగానే మీరు మళ్లీ దాన్ని వెనక్కు తీసుకురావలసి ఉంటుంది.

### కాన్సెప్ట్:

మనం పైభాగాన ఉన్న దారాన్ని లాగుతున్నప్పుడు, అగ్గిపెట్టె పైభాగం వైపు వంగుతుంది. ఘర్షణ కారణంగా అది ఆ స్థితిలో నొక్కి పట్టి ఉంచబడుతుంది. అది కింది దారంతో పాటు ఎడమకు జారుతుంది. అదేవిధంగా కింద ఉన్న దారాన్ని మనం లాగుతున్నప్పుడు, అగ్గిపెట్టె కింది వైపుకు వంగుతుంది. అయితే ఇప్పుడది పైనున్న దారంతోపాటు ఎడమకు జారుతుంది.

రచన: అరవింద గుప్తా (పూణెలోని ఇంటర్ - యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రాఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)