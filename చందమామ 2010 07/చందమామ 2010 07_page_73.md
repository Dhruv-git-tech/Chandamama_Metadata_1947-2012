భయపడతారు. అయినా మీరు హాయిగా ఉన్నారు. నేను సంతోషంగా ఉండలేక పోతు న్నాను. తేడా ఎక్కడుంది? అని అడిగింది.

దానికి పిట్ట రెక్కలల్లార్చుతూ 'నువ్వు ఖస్సుబుస్సుమంటూ ఉంటావు. చరచరా పాకుతావు. నీ చర్మం తళతళా మెరుస్తుంది. మనుషులు నీకు పూజలు చేస్తారు. నువ్వు మాత్రం వాళ్ళని భయపెడతావు. ఒకోసారి కాటువేసి చంపుతావు. అదే గొప్పదనం అనుకుంటావు. అదే మేమయితే... చేప నీటిలో ఈదుతుంది. నేను గాలిలో ఎగురు తాను. మా వలన ఎవరికీ హాని లేదు. నేను నీలా బుస్సుమనలేను, చేపలా ఈదలేను. కానీ గాల్లో ఎగరగలను. నా గొప్పనాది. మీ గొప్పలు మీవి. మీలా నేనెందుకు లేను? అనుకుని, నేను ఎవ్వరినీ చూసి ఈర్ష్యపడను.

దేవుడు నాకిచ్చిన వాటిని ఆనందిస్తూ గడిపేస్తాను. నాకు ఇన్నిటినిచ్చిన దేవుడు కడుపునింపుకునేందుకు కొన్ని గింజలు కూడా ఇస్తాడు అనుకుంటే నాకు సంతో షంతో సంగీతం వచ్చేస్తుంది” అన్నది.

పాము చేప వైపు తలతిప్పి చూసింది. చేప తోక ఊపుతూ వయ్యారంగా కదిలి పిట్ట చెప్పిందే నా జవాబు కూడా అనేసింది.

కిలకిల్లాడుతూ పిట్ట గాల్లోకి, చేప నీట్లోకి నింపాదిగా వెళ్ళి పోయాయి. పాముకి ఉసూరు మనిపించింది. మౌనంగా పుట్టలోకి చేరి ముడుచుకు పడుకుంది. అందరూ తనని నాగ దేవతగా తలచి పూజిస్తున్నారని గర్వపడింది గానీ, తనని చూడగానే కర్రతో కొట్టి చంపబోతారని మరిచిపోయింది. అతి శయమే గుర్తుంది గానీ భయం గుర్తులేదు. స్వేచ్ఛగా పాడే పిట్టనీ, ఈదే చేపనీ చూసి అసూయపడింది తప్ప, తాను ఇతరులని కాటు వేసి కీడు చేస్తోందని గానీ, బుస్సు మంటూ భయపెడుతోందని గానీ పట్టించు కోలేదు. అందుకే పిట్టలాగా, చేపలాగా, తాను సంతోషంగా ఉండలేకపోయింది.

ఇవన్నీ ఆలోచించే కొద్దీ పాముకి విషయం బోధపడింది. తన్ను గురించిన జ్ఞానం తనకి కలిగింది. ఆనందంగా ఉండాలంటే కోపాన్ని, అసహనాన్ని, అహంకారాన్ని వదిలేయాలని అర్ధమైంది. ఆచరణే మిగిలింది.