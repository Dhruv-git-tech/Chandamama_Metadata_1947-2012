ఇంగితం ఎరిగిన మనిషి,” అన్నాడు విక్రమ కేసరి. పూజారి అనుచరుడు ప్రాణభీతితో అరవ బోయేసరికి శిఖిముఖి అతడి మీదికి ఈటె గురి చేసి, “అరవకు, ఇప్పటికైనా అబద్ధాలాడక, నిజం చెప్పు, ఎర్రగండు నిన్నేమీ చేయదు.” అన్నాడు.

“నేను నిజమే చెప్పాను. రక్షించు దొరా!” అంటూ పూజారి అనుచరుడు కళ్లనీళ్లు పెట్టాడు.

దొంగవాడి కళ్ల నీళ్లు చూడగానే, విక్రమ కేసరికి అతడి మీద జాలి కలిగింది. అతడు శిఖిముఖి భుజం పట్టుకుని “శిఖీ! పాపం వాణ్ణి చంపకు. నిజమే చెప్పాడు. తెలియటం లేదా? మనం వీడు చెప్పే ప్రాంతానికెళ్లి చూద్దాం. పూజారి పెద్ద ముచ్చు వెధవ. వాడు తనను నమ్మి సేవ చేసేవాళ్లతో అయినా మనసిచ్చి మాట్టాడతాడని నేననుకోను,” అన్నాడు.

శిఖిముఖి ఎర్రగండును ఇవతలికి పిలిచి, దొంగతో, “ఒరే నిన్ను కొంతసేపయినా కాళ్లూ చేతులూ కట్టి, నోరు బిగించి, ఆ పాదల్లో దాచి పోక తప్పదు. మీ యజమాని ఎక్కడున్నాడో చూసి తిరిగొచ్చేటప్పుడు నీ కట్లు విప్పుతాను,” అంటూ నోటికి అడ్డంగా అడివి తీగలతో అల్లిన వలనొకదాన్ని బిగించి, మూటలా ఎత్తుకుపోయి గుబురుగా ఉన్న పాదల్లో పడవేశాడు.

తరవాత శిఖిముఖి, విక్రమకేసరీ, ఎర్ర గండూ దొంగ చెప్పిన కొండ ప్రాంతానికేసి బయలుదేరారు. వాళ్లకా సమీప ప్రాంతాల్లో మనుషులు సంచరించిన గుర్తులు కనిపించినై. వాటిని చూస్తూ వాళ్లు మరికొంత ముందుకు పోయేసరికి, నలుగురైదుగురు మనుషులు పక్కపక్కన నడవడానికి వీలుగా ఉన్న ఒక కొండ దారి మీద అంత ఎత్తున ఒక కొయ్యబొమ్మకని పించింది. దాని చేతుల్లో రక్తంలో తడిసి ఉన్న త్రిశూలం ఉన్నది.

విక్రమకేసరి ఆ భయంకర విగ్రహాన్ని చూసి ఆశ్చర్య పడుతూ ముందుకు నడవబోయేం తలో, శిఖిముఖి అతడి భుజం పట్టుకుని మెనక్కులాగి, “కేరీ, ఆగు, మనం ఆదారిపెంట పోవాలంటే, ఆ కొయ్య బొమ్మ కాళ్లమీదుగా నడవాలి. దాని చేతిలో రక్తం ఓడుతున్న త్రిశూ లాన్ని చూశావా?” అని ప్రశ్నించాడు.

వాళ్లిద్దరూ ఇలా మాట్లాడుతున్నంతలో ఎర్ర గండు కొయ్యబొమ్మను సమీపించి, దాని కాళ్ల కిందుగా ముందుకు పోబోయింది. అంతలో బొమ్మజవజవ మంటూ వణికింది. దాని చేతిలో ఉన్న త్రిశూలం మెరుపులా నేలమీదికి “జుమ్” అంటూ దిగసాగింది.

- (ఇంకా ఉంది)