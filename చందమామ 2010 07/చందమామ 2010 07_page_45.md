అతడు రాగానే రాజు, “మీరు హడావుడిగా ఇంత దూర ప్రయాణం చేసి నగరానికి రావడం దేనికి? సన్మానానికి ఇంకా పక్షం రోజుల వ్యవధి ఉన్నది కదా! ఆ సంగతి మేము పంపిన భటుడు మీకు సరిగా చెప్పలేదా?” అని అడిగాడు.

ఆ ప్రశ్నకు స్వర్ణకుంతలుడు ఒక్కసారిగా నివ్వెరపోయాడు. తర్వాత కాస్త తేరుకుని “మహారాజా! నా రాక ఏదైనా అపార్థం కలిగిస్తే, క్షమించుండి. అంత దూరం నుంచి నేను వచ్చిన కారణం ఈ సన్మానం నాకెందుకు చేయబోతున్నారో, మీ సమక్షంలో తెలుసు కుందామని,” అన్నాడు.

ఈ ప్రశ్న విని మాణిక్యవర్మ ఆశ్చర్యపోయి, “ఈ లోకంలో సన్మానం తన కెందుకు చెయ్య లేదో తెలుసుకోవాలనుకునే వారుండటం సహజం. కాని, సన్మానం నా కెందుకు చేస్తు న్నారు అని ముందుగానే ఎదురు ప్రశ్నించే, మీబోటి వారి గురించి ఏమనుకోవాలో, నా కర్ఘం కావడం లేదు!” అన్నాడు.

అప్పుడు స్వర్ణకుంతలుడు వినయంగా, “ప్రభూ, గంగాధరమిశ్రుడి వంటి ప్రసిద్ధుడైన

మహాకవి, మీ ఆస్థానంలో ఉన్నాడు. నేను అనామకుణ్ణి, పైగా తమకు అపరిచితుడిని, అటువంటి నన్ను మీరు సన్మానించబోతు న్నారు. ఇందుకు తమరు చెప్పే కారణాలేమిటో నాకు తృప్తికలిగించితే తప్ప లేకపోతే ఈ సన్మానానికి నేను ఏ మాత్రం అంగీకరించ లేను,” అన్నాడు.

మాణిక్యవర్మ దీనికి ఏం జవాబివ్వడమా అని ఆలోచిస్తున్నంతలో, గంగాధరమిశ్రుడు స్వర్ణకుంతలుడితో, “మీరు మహాకవిగా అభివర్ణిస్తున్న ఆ గంగాధరమిశ్రుడిని నేనే! కవిగా మీ ప్రతిభ నేను ఎరుగను. కాని, మహారాజుగారి సమక్షంలో, మీరు వెలువరించిన అభిప్రాయాలను స్వయంగా వినడం ద్వారా, నాకన్న మీరు ఉన్నతులని గ్రహించాను. అందువల్ల, మీరే రాజుగారి సన్మానానికి నిజమైన అర్హులు!” అన్నాడు.

మాణిక్యవర్మ, గంగాధరమిశ్రుడి మాటలు విని పరమానందం చెందాడు. ఆ తర్వాత ఆయన తన జన్మదినోత్సవం నాడు స్వర్ణకుంతలుడితో పాటు, గంగాధరమిశ్రుడిని కూడా ఘనంగా సత్కరించాడు.