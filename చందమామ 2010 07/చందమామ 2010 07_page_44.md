ఇష్టాగోష్టి సందర్భంగా ఈ వివరాలు విన్నాక
గంగాధర మిశ్రుడికి చెప్పరానంత ఆవేశం
కలిగింది.

కవులంతా వెళ్లిపోయాక, ఆయన రాజు
మాణిక్యవర్మ దగ్గిరకు వెళ్లి, “తమరు జన్మ
దినోత్సవంనాడు సత్కరించబోయే కవి విష
యంలో ఒక నిర్ణయానికి వచ్చినట్టు నగరంలో
వదంతి లేచింది. ఆ ఘనుడైన కవి ఎవరోనేను
తెలుసుకోవచ్చా?” అని అడిగాడు.

మాణిక్యవర్మ మందహాసం చేస్తూ, “నా
ప్రాణమిశ్రుడిమైన నీకు, ఈ విషయం ముందే
తెలియచెయ్యవలసింది! అయినా ఇదేమంత
పెద్ద విషయం కాదని ఊరకుండిపోయాను.
విరించి పట్టణంలో ఉండే స్వర్ణకుంతలుడనే
కవిని ఈ పర్యాయం సత్కరించదలిచాను.”
అని అడిగాడు.

గంగాధరమిశ్రుడు ఒకటిరెండు క్షణాలు
మౌనంగా ఊరుకుని, “ప్రభూ, ఇప్పటికే ఈ
సత్కారం నాకే లభిస్తుందని, నగరంలో అంతా
విశ్వసించారు. తమ నిర్ణయాన్ని ప్రశ్నించడం
కాదు: తమ వద్ద నాకు గల చనువుకొద్దీ
అడుగుతున్నాను. ఈ సత్కారం నాకు జరగక
పోవడానికి గల కారణం తెలుసుకోవచ్చా?”
అన్నాడు.

మాణిక్యవర్మ పెద్దగా నవ్వి, “నేను ఒక కవి
వ్యక్తిగత ప్రతిభను, మరొక కవితో పోల్చి, ఈ
నిర్ణయానికి రాలేదు. నువ్వు నా దృష్టిలో
ఎన్నటికీ మహాకవివే. ఆ విషయంలో ఎలాంటి
సందేహమూ లేదు. నాకు స్వర్ణకుంతలుడు
రాసిన కొన్ని కావ్యాలు చదివే అవకాశం కలి
గింది...

అతడు, ప్రతిభావంతుడైన కావ్యకర్త.
అలాంటివాడు రాజాశ్రయం కోరక ఇన్నా
ళ్ళుగా ఏదో ఒక మారుమూల పట్టణంలో
కాలం గడుపుతున్నాడు. తన ప్రతిభాపాట
వాలను బహిర్గతం చేయకుండా గుప్తంగా
దాచుకున్న అతణ్ణిసన్మానించడం, రాజుగా నా
కనీస బాధ్యత అనిపించింది,” అన్నాడు.
గంగాధరమిశ్రుడు ఏదో చొప్పబోతుండగా, ఒక
భటుడు అక్కడికి వచ్చి, “మహాప్రభూ,
విరించి పట్టణం నుంచి వచ్చిన స్వర్ణకుం
తలుడనే ఆయన, తమ దర్శనం కోరుతు
న్నాడు,” అన్నాడు.

ఆపెంటనే గంగాధరమిశ్రుడు, “చూశారా,
ప్రభూ! ఏ అగ్రహారాలో లభించబోతున్నవని
తెలియగానే, ఆ కవి ఎంత హుటాహుటిన
నగరానికి వచ్చాడో,” అన్నాడు హేళనగా.

మాణిక్యవర్మ భటుడితో, స్వర్ణకుంతలుడిని
లోపలికి పంపవలసిందిగా ఆజ్ఞాపించాడు.