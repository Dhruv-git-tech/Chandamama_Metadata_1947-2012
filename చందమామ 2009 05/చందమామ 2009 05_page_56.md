కేశవతి తలకట్టు

సోనాపూరు రాజకుమార్తె కేశవతి చాలా చక్కనిది. పన్నెండేళ్ల వయసు గల కేశవతిలో అన్నిటినీ మించిన ఆకర్షణ ఆమె తలకట్టు. ఆమె వెంట్రుకలు ఒత్తుగానూ, నల్లగానూ, చాలా పొడవుగానూ ఉండేవి. అందుచేత ఆమె తలకట్టు గురించి రాజ్యమంతటా గొప్పగా చెప్పుకునేవారు.

ఒక్కతే బిడ్డకావటంచేత రాజదంపతులు కేశవతిని ఎంతో శ్రద్ధగా పెంచేవారు. అందులోనూ రాణితనకుమార్తెకు తల దువ్వటమూ, కేశాలంకరణ చెయ్యటమూ మొదలైన పనులను దాసీలకు అప్పగించక, తానేస్వయంగా చేసేది. ఆమె కేశవతి జుట్టుకు స్వచ్ఛమైన కొబ్బరినూనె మాత్రమే వాడేది.

ఒకనాడు కేశవతి నూనె గానుగకు వెళ్లి, ఎద్దులు గానుగను తిప్పటమూ, కొబ్బరి ఆ గానుగలో నలగటమూ, గానుగదిగువనుంచి

నూనె పిడతలోకి బొట్లు బొట్లుగా పడుతూ ఉండటమూ చూసింది. ఇదంతా చూస్తూ ఉంటే ఆమెకు నూనె మీద రోత పుట్టింది. ఇంతలో ఆ గానుగ మీదికి పాకి వచ్చిన బల్లి ఒకటి గానుగలో జారి పడింది. అది చూసి కేశవతి కెవ్వున అరిచి మూర్ఛపోయింది.

అట్లు తరవాత ఆమెకు నూనె పైన చెప్ప రాని అసహ్యం పుట్టుకొచ్చింది. ఆమె కొబ్బరి నూనెను తలకు రాసుకోవడానికి ఎంత మాత్రమూ ఒప్పుకోలేదు. తల్లి ఎన్నో విధాల చెప్పి చూసింది. తండ్రీ చెప్పి చూశాడు. కానీ ప్రయోజనం లేకపోయింది. పోనీ, ఇంకేదైనా నూనె రాసుకోమన్నారు. కానీ ఆమెకు అన్ని నూనెల మీదా రోతపుట్టింది. ఆమె జుట్టు కళా హీన్మైపోయి, నిగనిగలాడటం మానేసింది.

“నువ్వు కొంచెం కూడా గ్రహించకుండా ఉన్నావు, తల్లీ,” అన్నది తల్లి.

25-ఏళ్ళనాటి చందమామ కథ