మన వారసత్వ స్థలాలు

# మహాబోధి దేవాలయ ప్రాంగణం

బీహార్ లోని మహాబోధి (బుద్ధగయ) ఆలయం, మనదేశంలో ఇటుకలతో నిర్మించబడిన అతి ప్రాచీన మైన బౌద్ధ ఆలయాలలో ప్రధానమైనది. మొదటి ఆలయాన్ని క్రీ.పూ. మూడవ శతాబ్దంలో అశోక చక్రవర్తి నిర్మించాడు. ఇప్పుడున్న దేవాలయం క్రీ.శ. ఐదారు శతాబ్దాలలో నిర్మించబడి ఉండవచ్చని భావించబడుతోంది. బుద్దుడికిక్కడే జ్ఞానోదయం కావడం వల్ల ఇది బౌద్ధుల ప్రధాన యాత్రాస్థలంగా ప్రసిద్ధిగాంచింది.

నలభైఐదు చదరపు మీటర్ల విస్తీర్ణంలో ప్రధాన ఆలయ పీఠం విస్తరించి ఉన్నది. ఆలయానికి వెలుపల బుద్దుడి జీవిత ఘట్టాలు ఇటుకలతో అందంగా మలచబడి ఉన్నాయి. ఆలయం లోపల కుడిచేత్తోనేలను తాకుతూన్న భంగిమలో బ్రహ్మాండమైన బుద్దుడి విగ్రహం ప్రతిష్ఠించబడి ఉన్నది. ఈ భంగిమలో ఉన్నప్పుడే ఆయనకు జ్ఞానోదయం అయిందని చెబుతారు. విగ్రహం నల్లరాతితో మలచబడిందేగాని, దానికి బంగారు రేకుతో తాపడం చేసి కాషాయాంబరాలు కట్టబడి ఉన్నాయి.

ఆలయ ప్రాంగణంలో వందల సంవత్సరాల నాటి చిన్న చిన్న స్థూపాలు, బుద్ధ విగ్రహాలు చాలా ఉన్నాయి. ఆలయం పక్కనే బోధివృక్షం ఉన్నది. బోధివృక్షం కింద కూర్చుని ధ్యాన నిమగ్నుడై ఉన్నప్పుడే బుద్దుడికి జ్ఞానోదయమయింది. ఆ బోధివృక్ష సంతతికి చెందినదే ఇప్పుడున్న వృక్షం అని చెబుతారు. జ్ఞానోదయమయ్యాక బుద్దుడు ఏడు రోజులపాటు నడుస్తూ ధ్యానం అభ్యసించిన చోటు కూడా ఇక్కడే ఉన్నది.

మహాబోధి ఆలయాన్ని 2002లో యునెస్కో ప్రపంచ వారసత్వ స్థలాల జాబితాలోకి తీసుకున్నది.

## అక్కడికి చేరుకోవడం ఎలా?

విమానం ద్వారా : గయ విమానాశ్రయం(4కి.మీ.);

పాట్నా విమానాశ్రయం(135కి.మీ.).

రైలుమార్గం : గయ రైల్వేస్టేషన్ (17కి.మీ.).

రోడ్డు మార్గం : గయ, పాట్నా, వారణాసి నుంచి బస్సుల రాకపోకలు ఉన్నాయి.

తాజ్మహల్ ఎక్కడ ఉన్నది?

a. ఢిల్లీ b. ఆగ్రా

మీ సమాధానాన్ని CIHQ

<space><a\b>

54646కు SMS చెయ్యండి.

మరియు మీ మొబైల్లో

ఇండియన్ హెరిటేజ్ క్విజ్

ఆడుకోండి.