జమీందారుగారితో ఆ అధికారి అంతకు ముందే ఒకటికి రెండుసార్లు చెప్పి ఉన్నాడు. అందుకు జమీందారు, “సరే, తగినవాణ్ణి చూడు. నీకు సహాయకుడిగా నియమి స్తాను,” అని చెప్పి ఉన్నాడు. ఇప్పుడు అధి కారి జమీందారుకు సునందుడి విషయం చెప్పి, ఆయన అనుమతి పొంది అతణ్ణి సహాయకుడిగా నియమించుకున్నాడు.

సునందుడు సంతోషంగా అధికారికి కృతజ్ఞ తలు తెలియజేసి, తనకు దారి చూపిన వీర బలుడి వద్దకు వచ్చి, విషయం చెప్పి, “అంతా మీ దయ. ఆరోజు మీరిచ్చిన ప్రోత్సాహమే దీని కంతా కారణం,” అంటూ చేతులు జోడించాడు.

“నీ అర్హతనుబట్టి నీకా ఉద్యోగం మచ్చింది. నాదేముంది. అయినా ఒక ఊరివాళ్ళమై ఉండీ అంతమాత్రం చేయకపోతే ఉండి ప్రయోజనం ఏమిటి? సరే, ఈ విషయం మీ తండ్రికి తెలిస్తే సంతోషిస్తాడు. ఈ శుభవార్తను ఆయన చెమినమేసిరా,” అన్నాడు వీరబలుడు.

సునందుడు గ్రామంచేరి తండ్రికి తన ఉద్యోగం గురించి చెప్పి, మొదట శంకరదత్తు

డితో కలిగిన చేదైన అనుభవం గురించి కూడా ప్రస్తావించాడు.

“అవును. శంకరదత్తుడు కూడా మన ఊరివాడే. అతణ్ణి చిన్నప్పటి నుంచీ ఎరుగు దును. అయినా, అతణ్ణి గురించి ఎందుకు చెప్పలేదనుకున్నావు? అతడు చేస్తున్నది గొప్ప ఉద్యోగమే. కాని ఇతరులకు సాయపడే గుణం లేదు. కొంత మంది జీవితంలో ఎంతో ఎదుగుతారు. కాని ఎదుటి వారికి కించి త్తయినా సాయపడరు. వీళ్ళ ఎత్తు తాటిచెట్టు ఎదుగుదల లాంటిది. ఎవరికీ నిలవ నీడ నివ్వరు. అందుకే అతణ్ణి గురించి నీతో మాట మాత్రమైనా చెప్పలేదు. వీరబలుడు చేసేది చిన్న ఉద్యోగమే అయినా ఉపకార బుద్ధిగల వాడు. అతడు నీడనిచ్చే మర్రిచెట్టులాంటి వాడు. అందుకే నిన్ను అతణ్ణి చూడమన్నాను. నువ్వు కూడా వీరబలుణ్ణి ఆదర్శంగా తీసు కుని ఇతరులకు చేతనైన సాయం చేస్తూ ఉండు,” అన్నాడు తండ్రి చిన్నగా నవ్వుతూ.

తండ్రి లోకజ్ఞానానికి సునందుడు ఆశ్చర్య పోయాడు.