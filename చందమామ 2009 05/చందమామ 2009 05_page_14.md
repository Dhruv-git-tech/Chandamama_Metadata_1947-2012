సారంగంలోకి లాక్కుపోతుంది. తెప్పల్ని త్వరగా విరూపుడి కేసి నడపండి,” అని ఆజ్ఞాపించాడు ధూమకుడు.

క్షణంలో తెప్పలు రెండూ విరూపుణ్ణి సమీపించాయి. ఆ సరికి అతడు ఒక చేత్తో గరుడుపక్షిమెడ విరిచి పట్టుకుని, రెండవ చేత్తో దాని కాళ్ళను గుప్పెట బిగించేందుకు నా నా ప్రయాసా పడుతున్నాడు. తెప్ప అతణ్ణి సమీపించగానే ధూమకుడు, “విరూపా! నువ్వు తెప్ప మీదికి రా. ఉచ్చులో దొరికిన పక్షి ఎక్కడికిపోతుంది?” అంటూ అతడిభుజాలు పట్టుకుని బలమంతుగా తెప్ప మీదికిలాగాడు. విరూపుడి శరీరంలో చాలా చోట్ల పక్షి గోళ్ళు తగిలి గాయాలయినాయి. ధూమకుడూ, సోమకుడూ కలిసి గరుడపక్షిని తెప్ప మీదికి చేర్చారు.

“ఇది గరుడపక్షికాదు, ఏదో రాక్షసుడని నా అనుమానం!” అన్నాడు సోమకుడు పక్షి కేసి కత్తి ఝుళిపిస్తూ.

“దొరా, ఇంతకన్నా భయంకరంగా ఉన్న పక్షులు ఈ కొండ ప్రాంతాల్లో వున్నవి. మేం అప్పుడప్పుడూ వీటి కోసం ఉచ్చులు వేసి పట్టుతూంటాం. మా వాళ్లల్లో కొందరు చిన్న పిల్లలుగా వుండగానే వీటిని పట్టుకుని పెంచుతూంటారు. అలవాటు చేస్తే వేటలో సహాయంగా వుంటుంది.” అన్నాడు నిరూ పుడు గరుడపక్షికేసి ప్రేమగా చూస్తూ.

ధూమకుడు ఆ మాటలకు పెద్దగా నవ్వి, “దాని గుండెకాయ తీసి కాల్చుకు తింటాను అన్ననీ ప్రతిజ్ఞ ఏమయింది? ఒళ్ళు చూసు కున్నావా, ఎన్ని గాయాలయినయో, ఎంత రక్తం కారిందో?” అన్నాడు.