“అంతా గ్రహించాను. నేను అసలు నూనె రాసుకోను,” అన్నది రాణి.

కేశవతి ఒకమొక్కకు నీరు బదులు నూనె పాయ్యనారంభించింది. త్వరలోనే ఆమొక్క కాస్తాచచ్చింది. దాన్ని చూపించి, “చూశావా, అమ్మా? పెరగటానికీ, నూనెకూ ఎలాంటి సంబంధమూ లేదు,” అన్నది కేశవతి తల్లితో.

రాణి ఇంకేం మాట్లాడుతుంది?

ఆస్థాన వైద్యులు వచ్చి, ఆయుర్వేదంలో నుంచి శ్లోకాలు చదివి, జుట్టుకు నూనె కావాలన్నారు. కానీ కేశవతి నిర్ణయాన్ని మార్చటం వాళ్లకూ సాధ్యం కాలేదు. ఈ వార్తత్వరలోనే రజతపురానికి చేరింది. రజతపురం సోనాపు రానికి పొరుగున ఉన్నది. ఇద్దరు రాజులూ మిత్రులు. కేశవతిని రజతపుర రాజకుమారుడు కాంచనుడికి ఇచ్చి పెళ్ళి చెయ్యాలని ఏనాడో నిర్ణయం కూడా జరిగింది.

ఇప్పుడు కాంచనుడు పద్ధెనిమిదేళ్ల యువకుడు, అనేక విద్యలలో ఆరితేరాడు. తన కాబోయే భార్య గురించి విని, అతను ఆమె మనసు మార్చేటందుకు తాను కూడా ప్రయత్నం చేయ నిశ్చయించి, సోనాపుర రాజుకు కబురు పంపాడు. అతన్ని వెంటనే రమ్మన్నారు.

కాంచనుడు వస్తున్నట్టు విని కేశవతి చాలా సంతోషించింది. చిన్నతనంలో అతను తర చుగా వస్తూండేవాడు; ఇద్దరూ కలిసి సర దాగా ఆడుకునేవారు. ఇద్దరికీ వయసు వస్తున్న కొద్దీ వాళ్ల మధ్య చనువు తగ్గింది.

కాంచనుడు వచ్చాడు. అతను కేశవతితో కొత్తరకం వాదన ప్రారంభించి చూశాడు. “మెదడు చురుకుగా పనిచెయ్యటానికి నూనె ఎంత అవసరమో నీకు తెలీదా, కేశవతీ? అది మెదడుకు ఇంధనం!” అన్నాడు అతను.