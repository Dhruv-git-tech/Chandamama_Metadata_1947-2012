చక్రవర్తికి ఆ మాటలు నమ్మశక్యంగా లేవు. చలిని భరించడానికి ఆ మనిషి ఏదో కిటుకును ఉపయోగించి ఉండుచ్చని ఆయన అనుమానించాడు. ముందుకు వంగి, “చలిని ఎలా దూరంగా ఉంచగలిగావు? నిజం చెప్పు,” అని అడిగాడు.

“షహేన్షా! కోట బురుజుమీది దీపం నాకు వెచ్చదనం సమకూర్చింది,” అని సమా ధానమిచ్చాడు మంగేష్ అమాయకంగా.

“దీపం నీకు వెచ్చదనం ఇచ్చింది! అంటే నీకు వెలుపలి నుంచి సాయం అందింద న్నమాట! అందువల్ల బహుమతికి నువ్వు అనర్హుడివి!” అన్నాడు చక్రవర్తి.

మంగేష్ ముఖం వెలవెలబోయింది. చక్రవర్తి తీర్పుకు బదులు చెప్పలేక అతడు బాధతో తలదించుకున్నాడు.

బీర్బల్ కూడా ఆశ్చర్యపోయాడు గాని, ఒక్కమాట మాట్లాడలేదు. ఆశాభంగానికి గురైన మంగేష్ వంగి నమస్కరించి భారంగా అడుగులు వేసుకుంటూ వెళ్ళడం మౌనంగా చూస్తూండిపోయాడు. బహుమతిని ఆశించి మంగేష్ ప్రాణాంతకమైన చలిని భరించాడు. కాని అతడి ఆశఫలించలేదు!

మంగేష్కు తీరని అన్యాయం జరిగిందని బీర్బల్ భావించాడు. అతడికి ఎలాగైనా న్యాయం జరిగేలా చూడాలని నిర్ణయించాడు.

మరునాడు ఇంటివద్ద తనకు అత్యవసర మైన పనిపడిందనీ, అందువల్ల ఆ రోజు సభకు రాలేననీ చక్రవర్తికి కబురు పంపాడు బీర్బల్.