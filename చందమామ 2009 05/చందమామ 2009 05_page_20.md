గుట్టుచప్పుడు కాకుండా వెళ్ళిన మార్గం గుండానే వెనక్కు తిరిగి వచ్చిన ఐదుగురు మిత్రులు ఆ సంగతి గురించి వేరెవ్వరికీ చెప్ప లేదు. అయితే, దాన్ని గురించి తమలో తాము పదే పదే చర్చించుకోసాగారు. అప్పుడు సుదర్శనుడు కనీసం ఒక్క రోజైనా రాజుగా ఉండాలన్న తనమనసులోని చిరకాల వాంఛను మిత్రుల ముందుంచాడు. అతడి కోరిక విని మిత్రులు మొదట దిగ్గ్భాంతి చెందారు. నిప్పుతో చెలఁగాటమని భయపడ్డారు. అయినా సుదర్శనుడి సమయస్ఫూర్తినీ, తెలివితేట లనూ ఎరిగిన వారు కావడంతో అతడి కోరికకు చెవియొగ్గారు.

ఆ తరూత ఒకనాటి అర్ధరాత్రి సమయంలో ఐదుగురు మిత్రులూ రహస్య మార్గం గుండా మహారాజు శయనుందిరంలోకి ప్రవేశించారు. గాఢ నిద్రలో ఉన్న రాజు ముక్కుకు ఏదో ఆకు పసరు వాసన చూపి, ఆయన్ను అలాగే పక్కగదిలోకి చేర్చారు. సుదర్శనుడు రాజుగారి దుస్తులు, ఆభరణాలు ధరించి, రాజుగారి పాన్పుపై పడుకున్నాడు. తక్కిన నలుగురు మిత్రులూ వచ్చిన దారినే తిరిగి వెళ్ళారు.

తెల్లవారాక మహారాజు వేషంలోని సుదర్శనుడు దర్భారులో కొలువుతీరాడు. ఒకే రూపం, అనుకరణ ప్రతిభ, సమయస్ఫూర్తి ఉన్నందువల్ల సుదర్శనుడి పట్ల ఏ ఒక్కరికీ అనుమానం కలగలేదు. కొంత సేపటికి రక్షక భటులు, ధనికపర్తకుడు కూర్మావతారం ఇంట్లో దొంగతనం చేశాడన్న నేరంమోపి గళిబిలయ్యను సభలోకి లాక్కువచ్చారు.

“దొంగతను చేశావా?” అని అడిగాడు రాజు వాణ్ణి పరిశీలనగా చూస్తూ.

“చేశాను, ప్రభూ!” అన్నాడు గళిబిలయ్య.

“దొంగతనానికి శిక్ష ఏమిటో తెలుసా?” అని అడిగాడు రాజు.

“దొంగతనాన్ని బట్టి, జైలు శిక్ష నుంచి చేతులు నరికేవరకు,” అన్నాడు గళిబిలయ్య.

“శిక్ష పడుతుందని తెలిసీ దొంగతనం ఎందుకు చేశావు?” అని అడిగాడు రాజు.

“వారం రోజులుగా కూలిపనులు దొరక లేదు. భార్యాబిడ్డల ఆకలిబాధ చూసి భరించ లేక ఈ దొంగతనానికి పాల్పడ్డాను,” అన్నాడు గళిబిలయ్య.

“నేరం చెయ్యడమే కాకుండా దానికి న్యాయం కల్పిస్తున్న ఈ దుర్మార్గణ్ణి కఠినంగా శిక్షించండి, ప్రభూ,” అన్నాడు కూర్మావతారం.