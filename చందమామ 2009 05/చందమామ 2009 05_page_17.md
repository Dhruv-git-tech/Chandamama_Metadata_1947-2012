శాంతి కలిగిస్తాం. ఈ ఒక్క మాటకు జవాబు
చెప్పు; కాలశంబరుణ్ణి ఆ రాక్షసుడి బంట్లు
పట్టుకుని చంపారా?” అని అడిగాడు.

“ఆ సంగతి నేను నమ్మకంగా చెప్పలేను.
అతడూ, అతడివెంట వున్న ఒకయువకుడూ,
ఆ దుర్మార్గుల్ని ఎదిరించి పోరాటం సాగించారు.
ఆ గందరగోళంలో నేను తప్పించుకుని
పారిపోయేందుకు ప్రయత్నించాను. నన్ను
కత్తులతో పొడిచి ఇక్కడపారవేశారు,” అన్నాడా
వికారాకారుడు.

“ఆ క్రూరులు ఎటుగా పోయారో చెప్పగలవా?” అన్నాడు ధూమకుడు.

“చెప్పలేను, కానీ.. వాళ్ళు ఎక్కి వచ్చిన
పడవనది కొండుమలుపు తిరిగేరేవులో ఉన్నది.
మీరు వాగ్దానం చేసినట్టు, ఆ కాలకలిని చంపి
నా ఆత్మకు శాంతి కలిగించండి,” అంటూ
వికారాకారుడు నిలువెల్లా ఓసారి కంపించి,
కట్టెలా బిగదన్నుకుపోయాడు.

ధూమకుడు తన దగ్గిరున్న వస్త్రాల్లో ఒక
దాన్ని అతడి శరీరం మీద కప్పి, “విరూపా!
నీ కితడు చెప్పిన నది మలుపు తెలుసునా?”
అని అడిగాడు.

“తెలుసుదొరా! అది ఎంతో దూరం కూడా
లేదు, బయలుదేరుడి,” అన్నాడు విరూపుడు.

గుర్రాలను జాగ్రత్తగా చూస్తూండమని
భిల్లులకు చెప్పి ముగ్గురూ నది మలుపు కేసి
బయలుదేరారు. నాలుగైదు నిమిషాలు గడిచే
సరికి వాళ్ళకు కొండను చుట్టి పోతున్న నదీ,
అక్కడ రేవులా వున్న ఒక ప్రదేశంలో పెద్ద
పడవా కనిపించింది. వాళ్ళు చెట్ల చాటున
దాక్కుంటూ ముందుకు పోయి, రేవును
సమీపించగానే, దాని ఒడ్డు నున్న చెట్లు ఎక్కి
పడవ కేసి పరీక్షగా చూశారు. పడవ మీద
ఎవరూ లేరు. కానీ, పడవ చుట్టూ ఎన్నో
మొసళ్ళు ఈదుతూ కనిపించినై. “సోమూ!
బాణం గురిపెట్టి ఒక దాని శిరస్సు బద్దల
య్యేలా కొట్టు,” అన్నాడు ధూమకుడు.

సోమకుడు బాణం గురిపెట్టి వదలబో
యేంతలో విరూపుడు, “దొరా!” అంటూ
ఏదో చెప్పబోయాడు. కానీ, ఈ లోపలే
సోమకుడు వదిలిన బాణం రివ్వమంటూ
పోయి, ఒకమొసలి తలను తాకింది. మొసలి
నీళ్ళల్లో అంత ఎత్తున ఎగిరి పడి మనిషిలా
కీచుమంటూ అరిచింది. -(ఇంకాఉంది)