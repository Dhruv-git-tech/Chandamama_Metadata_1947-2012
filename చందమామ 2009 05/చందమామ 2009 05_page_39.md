భీర్ఘల్ కథలు : 21

దీపం వెచ్చదనం

శీతాకాలం మధ్యాహ్న సమయంలో అక్టోబర్ చక్రవర్తి యమునానదీ తీరానికి షికారుకు వెళ్ళాడు. ఆయన వెంట బీర్ఘల్తో సహా కొందరు సభికులు నడుస్తున్నారు. మంద గమనంతో సాగుతూన్న నదీ జలాలను చూస్తూ, “శీతల వాయువులు మంచుకొండల నుంచి మోసుకొచ్చిన చల్లదనాన్ని నదీజలాల్లో కలిపి వాటికి మరింతచల్లడుసమకూరుస్తున్నాయి,” అన్నాడు చక్రవర్తి.

“ఇంతచల్లటి నీళ్ళల్లో అడుగుపెట్టడానికి కూడా ఎవరూ సాహసించలేరు,” అన్నాడు ఒక అధికారి.

“తగిన ప్రోత్సాహకం అందజేయాలేగాని, పగటిపూటే కాదు; కావాలంటే రాత్రంతా రొమ్ముల లోతు నీళ్ళల్లో గడిపే మహాను భావులూ ఉంటారు,” అన్నాడు బీర్ఘల్.

“అసాధ్యం! ఎవడైనా అలాంటి దుస్సాహ సానికి పూనుకుంటే రక్తం గడ్డకట్టుకుపోయి చస్తాడు,” అన్నాడు చక్రవర్తి.

“ప్రయత్నించనంతవరకే ఏదైనా అసాధ్యం షహేన్షా,” అన్నాడు బీర్ఘల్.

“నువ్వంత రూఢిగా ఎలా చెప్పగలవు?” అని అడిగాడు చక్రవర్తి.

“బహుమతి ప్రకటించి చూడండి. నేను ఘెప్పడం సరో కాదో తెలిసిపోతుంది,” అన్నాడు బీర్ఘల్ వినయంగా.

యమునానదిలో రొమ్ముల లోతు నీళ్ళల్లో రాత్రంతా గడిపిన వారికి వంద మొహరీలు బహుమతిగా ఇవ్వబడుతుందని మరునాడు ఉదయమే చాటింపు చేయబడింది.

ఆ చాటింపును మంగేష్ అనే ఒక రజకుడు విన్నాడు. అతడు డబ్బు అమరంలో ఉన్నాడు. “వంద మొహరీలు! వాటితో నా అప్పులన్నీ తీరిపోతాయి. ఖర్చులన్నీ పోను కొంత మిగు లుతుంది కూడా,” అన్నాడు భార్యతో.

“ఆలోగా నువ్వు చలికి బిర్రబిగుసుకు పోకుంటే సరి,” అని హెచ్చరించింది భార్య.

“ఆ భయమేం లేదు. నా చిన్నప్పుడు శీతాకాలం రాత్రుల్లో యమునలో ఈదేవాణ్ణి,” అంటూ భార్యచేతిని అప్యాయంగా పట్టుకుని, “వందమొహరీలంటే మాటలా? ఆలోచించి చూడు,” అన్నాడు మంగేష్ నవ్వుతూ.