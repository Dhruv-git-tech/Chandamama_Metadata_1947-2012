ధర్మ ప్రభువైన భరతుడనే చక్రవర్తి పరిపా
లించడం వల్లే మన దేశానికి భారతదేశం అనే
పేరు వచ్చింది. అయినా మన పురాణేతిహా
సాలలో భరతుడనే పేర్లు గలవారు పలువురు
తారసపడతారు.

బుషభ-జయంతికల కుమారుడైన
భరతుడు గొప్ప భూతదయాపరుడు. ఆయన
అజనాభమనే రాజ్యాన్ని చిరకాలం పాలించి,
రాజ్యాన్ని కుమారులకు అప్పగించి తపస్సు
చేసుకోవడానికి అడవికి వెళ్ళాడు.

ఒకనాడాయన నదిలో స్నానం చేస్తూండగా
ఒక చూడిలేడి ఆ నదికే వచ్చి నీళ్ళు తాగ
సాగింది. ఆసమయంలో ఉన్నట్టుండికారుమ
బ్బులు పట్టిచీకటి కమ్ముకున్నది. భయంక
రమైన ఉరుములకూ, మెరుపులకూ హడలి
పోయిన చూడిలేడి అక్కడే పిల్లను ప్రసవించి
ప్రాణాలు విడిచింది.

వృద్ధుడైన భరతుడా లేడిపిల్లపై జాలిపడి,
దాన్ని తన ఆశ్రమానికి తీసుకువచ్చి ప్రేమతో
పెంచసాగాడు.

క్రమేణా దానిమీద అమితమైన మమ
కారం పెంచుకున్నాడు. మరణ సమయంలో
సైతం దాని స్ఫురణతోనే ఉండడంతో మరు
జన్మలో తనే ఒక లేడిగా పుట్టాడట!

ఆ తరవాత కూడా అతడు భవబంధాలను
తెంచుకుని జనన మరణాల వలయం నుంచి
బయట పడలేక మరో రెండు జన్మలెత్తాడు.
అనేక జన్మలలో సముపార్జించిన జ్ఞానాన్ని
భగవత్కృపతో ఆచరణలో పెట్టి భరతుడు
ఆఖరికి జన్మ విముక్తి పొందాడని భాగవత
పురాణం పేర్కొంటున్నది!