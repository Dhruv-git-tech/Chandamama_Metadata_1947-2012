యురేకా
సోలార్ వాటర్ ప్యూరిఫైయర్

మీరే సొంతంగా వాటర్ ప్యూరిఫైయర్ తయారు చేసుకోవచ్చు!

ఏ మేం కావాలి? ఒక వెడల్పాటి పాత్ర, చిన్న శుభ్రమైన గాజుకప్పు(పాత్ర అంచులకన్నా ఇది కురచగా ఉండాలి), ప్లాస్టిక్ ర్యాప్(సాండ్విచెస్ చుట్టడానికి ఉపయోగించేది), సెలోఫేన్ టేప్, ఉప్పు, నీళ్ళు, గాజు గోలీ లేదా నాణెం.

తయారు చేయడం ఎలా?

* రెండు గ్లాసుల నీళ్ళలో ఒకస్సూను ఉప్పు కలిపి అది పూర్తిగా కరిగిపోయేంత వరకు కలియదీయండి.

* ఈ నీటిని పాత్రలో పోసి, నీళ్ళ మధ్యలో కప్పును ఉంచండి. (ఉప్పు నీటి మట్టానికన్నా కప్పు ఎత్తులో ఉండాలి.)

* ప్లాస్టిక్ ర్యాప్‌తో పాత్రను పూర్తిగా చుట్టేసి టేప్‌తో సీల్ చేయండి. గట్టిగా సీల్ చేయడం చాలా ముఖ్యం.

* కింద ఉన్న గాజు కప్పుకు మధ్యలో వచ్చేలా ప్లాస్టిక్ ర్యాప్ మీద బరువు కోసం గాజు గోలీని గానీ, నాణేన్ని గానీ ఉంచండి. ఆవిరయ్యే నీటిని సేకరించడానికి ఇది ఉపయోగపడుతుంది.

* ఇప్పుడు మొత్తంగా పాత్రను తీసుకెళ్ళి ఎండలో ఉంచండి. ఎంత ఎక్కువసేపు ఉంచితే అంత మంచిది. మీకు ఓపిక ఉన్నట్టయితే రోజంతా కూడా ఉంచవచ్చు!

* ఆ తరవాత తెరిచి చూశారంటే కప్పులో నీళ్ళు చేరి ఉంటాయి.

* నీళ్ళను రుచి చూడండి... ఉప్పగా ఉందా? లేదు కదూ! సముద్ర జలంతో కూడా ఈ రకం ప్యూరిఫికేషన్ ప్రయత్నించి చూడవచ్చు. ఇది ఎలా జరుగుతుంది?

కాన్సెట్స్: ఈ సోలార్ ప్యూరిఫైయర్ వెనక ఉన్న ఆధార సూత్రం-బాష్పీభవనం-ద్రవీభవనం. ఉప్పునీళ్ళను ఎండలో ఉంచినప్పుడు ఆవిరవుతాయి. నీళ్ళు ఆవిరై, ఉప్పు పాత్రలో అడుగున ఘనీభవిస్తుంది. నీటి ఆవిరి ప్లాస్టిక్ ర్యాప్‌ను చేరి ద్రవీభవనం చెంది నీటిబిందువులుగా మారుతుంది. ఈ నీటిబిందువులు బరువుకేసి లాగబడి మెల్ల మెల్లగా కప్పులోకి సేకరించ బడతాయి.