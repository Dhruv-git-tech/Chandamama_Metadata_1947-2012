“ఇలాంటి మాటలు చాలావిన్నాను, నేను నమ్మను. హరిశాస్త్రి పంతులు గారిది బట్టతల. ఆయన అసలు నూనే రాసు కోడు,” అన్నది కేశవతి.

“ఇప్పుడు వాడకపోతేనేం? చిన్నప్పుడు ఆయన తప్పక నూనె వాడి ఉంటాడు,” అన్నాడు కాంచనుడు.

“అందుకే ఆయనకు బట్టతల అయింది,” అన్నది కేశవతి తడువుకోకుండా.

“అతి చిన్న ప్రాణులైనా, చీమలు ఎంతో తెలివితేటలు గలవి. ఎక్కడయినా ఒక్క నూనె చుక్క కనిపిస్తే చాలు; ఎన్నో చీమలు దాని దగ్గర చేరి నూనె తాగేస్తాయి,” అన్నాడు కాంచనుడు.

“అవును, నిజమే. చాలాసార్లు చూశాను. చక్కెర కోసం చీమలు మూగటం కూడా నేను చాలాసార్లు చూశాను. అందుచేత, నన్ను తలకు చక్కెరపాకం రాసుకుని, తెలివి పెంచు కోమంటావా? ఏమిటి నువ్వంటున్నది?” అన్నది కేశవతి తాపీగా.

ఇక మాటలతోపని కాదనీ, ఇంద్రజాలం ప్రయోగించవలసిందేననీ నిర్ణయించుకుని, కాంచనుడు, “మన చిన్నతనపు రోజులు ఎంత సరదాగా ఉండేవి! నీకు జ్ఞాపకం ఉందా, కేశవతీ?” అని అడిగాడు.

“లేకేం! ఒకటే ఆటలు, ఒకటే సరదా!” అన్నది కేశవతి.

“వెధవ నూనెకేం గాని, మళ్ళీ అలాటి ఆటలు అడుకుందామా?” అని కాంచనుడు అడిగాడు.

“ఈ వయసులోనా? నీకేమైనా పిచ్చా?” అన్నది కేశవతి.

“నువ్వు ఆడవద్దులే. నేను ఆడితే నువ్వు చూడటానికేం?” అన్నాడు కాంచనుడు.

“ఓ, తప్పక చూస్తాను, వెనకటిలాగా నీ ఇంద్రజాలం చూపించు,” అన్నది కేశవతి.

“నీకు రేపాక కొత్త ఇంద్రజాలం చూపిస్తాను. కానీ, ఒక షరతు.. అది నీకు నచ్చి నట్టయితే, నేను చెయ్యమన్న పని ఒకటి చెయ్యాలి. చేస్తావా?” అని కాంచనుడు అడిగాడు.

“చేస్తాను,” అన్నది కేశవతి.

మరుసటి రోజు ఉదయం కాంచనుడు రాజునూ, రాణీనీ, మంత్రులనూ వెంటబెట్టు కుని, ఇంద్రజాలం చూపటానికి కేశవతి