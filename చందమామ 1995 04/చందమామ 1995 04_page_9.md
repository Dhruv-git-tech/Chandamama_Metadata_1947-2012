దేవుడే దిగివచ్చాడు

ధర్మవరం అనే గ్రామంలో వుండే మోహనుడు మహా పిసినారి. తండ్రి మంచం పడితే వైద్యం చేయించలేదు. అయన పోయాడు. తల్లి దిగులుపడితే పట్టించుకోలేదు. మరికొన్నాళ్ళకు ఆవిడా పోయింది. ఏ కోరికలూ తీరక అతడి భార్యాబిడ్డలు జీవచ్చవాల్లా బ్రతుకుతున్నారు. వడ్డీలకు అప్పులిచ్చి మోహనుడు లక్షలార్టించాడు.

సుధాముడనే అయన మోహనుడింటి ఎదుటే వుంటున్నాడు. అయన దైవభక్తుడు. పరోపకారి. ఎన్నో పర్యాయాలు మోహనుడికి మంచి మాటలు చెప్పి చూశాడు. ప్రయోజనం లేకపోయింది.

రుక్కిణి మోహనుడి భార్య. మహాపతిప్రతిభర్తమాటకెదురాడదు. అమెకిద్దరు కొడుకులు. వాళ్ళు తల్లీ, తండ్రీ చెప్పినట్లు నడుచుకుంటారు. రుక్కిణికీ, పిల్లలకూ మోహనుడి మీద తిరగబడమని సుధాముడెన్నో పర్యాయాలు చెప్పి చూశాడు. ప్రయోజనం కనబడ లేదు.

మోహనుడి వద్దకు అప్పులకు వచ్చేవాళ్ళం దర్శి సుధాముడు హెచ్చరించేవాడు. కానీ వాళ్ళు అమాయకులు. నీతికి కట్టుబడినవారు. మోహనుడు తమకు చేస్తున్న అన్యాయం ఏమీ లేదనీ, అంతా తమ కర్మ ఫలితమనీ వాళ్ళు నమ్మేవారు.

ఇదంతా చూసి సుధాముడికి కడుపుడికి పోయేది. మోహనుడి అన్యాయాలు అరికట్టే ఉపాయమేమీ తోచక చివరకు అతడాక నిర్ణయానికి వచ్చాడు; మోహనుణ్ణి చంపేయాలనుకున్నాడు.

"మోహనుడి వల్ల నాకే అపకారమూ జరగలేదు. మోహనుణ్ణి చంపడం వల్ల నాకే లాభమూ లేదు. ఇతరులకే! కాబట్టి అతణ్ణి చంపడం పరోపకారమే అవుతుంది," అనుకున్నాడు సుధాముడు.