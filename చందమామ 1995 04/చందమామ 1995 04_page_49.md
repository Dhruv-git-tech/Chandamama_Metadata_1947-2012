రాత్రివేళ మటుకు అతన్ని మేముందే చోట చేర్చు.” అన్నాడు.

అందుకు హిడింబ సమ్మతించింది. హిడింబకు కొడుకు పుట్టేవరకూ ఆమెను తన భార్యగా చూసుకోవటానికి భీముడు కూడా ఒప్పుకున్నాడు. హిడింబ భీముణ్ణి తీసుకుని ఆకాశమార్గాన వెళ్ళిపోయింది. ఇద్దరూ పర్వత శిఖరాల పైనా, కొండ గుహల్లోనూ, నదీ తీరాలా, సరస్సుల వద్దా, అందమైన పాదరిళ్ళ లోనూ విహరించారు. కాలక్రమాన హిడింబ గర్భవతి అయి, ఒక కుమారుణ్ణి కన్నది. వాడు పుట్టుతూనే కామరూపుడై, అప్పటి కప్పుడే పెరిగి పెద్దవాడై, తల్లికీ, తండ్రికీ, మిగిలిన వారికీ మొక్కి నిలబడ్డాడు. వాడి

నెత్తిన ఒక్క వెంట్రుక అయినా లేకపోవ టమూ, తలకుండలాగా ఉండటమూ చూసి హిడింబ ఆశ్చర్యపడింది. అప్పుడే వాడికి ఘటోత్కచుడనే పేరు వచ్చింది. (ఉత్కచమైన ఘటం అంటే కేశరహితమైన కుండ అని అర్థం.)

ఘటోత్కచుడు తల్లిదండ్రులకు మొక్కి "మీకు నా వల్ల ఏదన్నా పనిపడితే నన్ను తలుచుకోండి. వెంటనే మీ ఎదట నిలు స్తాను," అని చెప్పి, ఉత్తరంగా వెళ్ళిపోయాడు. హిడింబ కూడా ముందు చేసుకున్న నియమం ప్రకారం భీముడి వద్ద సెలవు తీసుకుని తన దారిన తాను వెళ్లిపోయింది.

తరవాత పాండవులు జడలు ధరించి, నారబట్టలు కట్టి, బ్రాహ్మణ కుమారుల వేషాలతో మత్స్యదేశమూ, త్రిగర్తదేశమూ, పాంచాలమూ, కీచకదేశమూ సంచరిస్తూ చాలా దూరం వెళ్లారు.

ఇలా దేశసంచారం చేస్తూండగా ఒకచోట వారికి వ్యాసుడు కనిపించాడు. అందరూ ఆయనకు నమస్కారాలు చేసి, దీనవదనాలతో చేతులు కట్టుకుని నిలబడ్డారు. వారిని చూసి వ్యాసుడు, "నాయనలారా, నాకు మీరు ఒకటీ ధృతరాష్ట్రుడి కొడుకులు ఒకటీ కాదు. కాని వాళ్ళు మీకు చాలా అన్యాయం చేశారు. ఇంతచిన్న వయసులో మీరీ కష్టాలు పడుతూంటే నాకు చాలా జాలిగా ఉన్నది. ఇలా అపదల పాలైనందుకు మీరు విచారించ