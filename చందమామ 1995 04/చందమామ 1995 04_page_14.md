కాస్త పని మిగిలిపోయింది. అది ముగించు కుని చక్కాపోతాను," అంటూ బయలుదేరి మోహనుడింటికి వెళ్ళాడు.

మోహనుడు దేవుణ్ణి చూసి నవ్వుతూ, "గడువు కాలం ముగిసింది. తొందరగా ఎక్కడికైనా ఉడాయించు. లేకపోతే దగాపడ్డ తమ్ముళ్ళందరూ నీ మీద రాళ్ళ వర్షం కురి పించి చంపేస్తారు. మళ్ళీ గోవర్థన పర్వతం ఎత్తుదామన్నా దగ్గర్లో కొండలు లేవు," అన్నాడు.

"నేను దేవుణ్ణి. కొండలు లేకపోతే సృష్టించగలను. నా కృష్ణావతారంచూడు!" అంటూ గోవర్థన పర్వతాన్నెత్తిన కృష్ణుడి రూపంలో సాక్షాత్కరించాడు.

మోహనుడాదృశ్యం తెల్లబోయి చూస్తూ, "నువ్వు నిజంగా దేవుడివా?" అన్నాడు.

అంతే! దేవుడు అక్కణ్ణించి మాయమయ్యాడు.

మోహనుడునిలువెల్లాకంపించిపోతూ తల పట్టుకుని కూర్చున్నాడు. అంతలో అతడింటికి

ఒక్కరొక్కరుగా జనంరాసాగారు. వాళ్ళందరికీ సుధాముడింట ఇచ్చిన ధనం నూరు రెట్ల యింది. బాకీ తీర్చడానికి వచ్చిన వాళ్ళందరూ మోహనుణ్ణి వద్దీ లెక్క కట్టమన్నారు.

మోహనుడు మధ్య మధ్య కళ్ళ నీళ్ళు తుడుచుకుంటూ లెక్కలుకట్టి, వాళ్ళ నుంచి తనకు రావలసిన అసలూ, వద్దీ తీసుకున్నాడు. వాళ్ళు వెళ్ళిపోగానే అతణ్ణి పశ్చాత్తాపం ముంచెత్తింది.

తనను సన్మార్గంలో పెట్టేందుకు దేవుడే దిగి వచ్చాడన్న మాట! తనను ముందే నమ్మించి వుంటే ఎంత బాగుందేది?

మోహనుడు ఇలా ఆలోచిస్తూ, దుఃఖం భరించలేక పశ్చాత్తాపంతో రెండు, మూడు నెలల కాలం మంచం పట్టాడు.

తర్వాత ఆ వూరిలో ఉండడం ఇష్టం లేక దూరప్రాంతాన గల మరొక ఊరు చేరి, అక్కడ పేద సాదలకు తన చేతనైన సాయం చేస్తూ, జీవిత కాలాన్ని తృప్తిగా గడిపాడు.