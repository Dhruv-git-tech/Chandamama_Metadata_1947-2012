బేతాళుడు ఈ కథ చెప్పి, “రాజా, సూర్య తేజ మొదటిసారి చదరంగం పోటీలో ఓడి నప్పుడు, చంద్రరేఖతో తాను సరితూగలేని గ్రహించి వుండాలి. అలాకాక, తిరిగి రెండవ సారి, మూడవసారి పోటికి సిద్ధపడడం మూర్ఖ త్వంకాదా? ఏదో స్త్రీ సహజమైన జాలితో మూడవసారి యువరాణి పోటీకి దిగకుండానే, తను ఓడినట్లు చెప్పబడ్టి సరిపోయింది. అలా కానప్పుడు, సూర్యతేజ ప్రాణాలు దక్కేవి కాదుగదా! ఇక, సరిఅయిన సమయంలో సరిఅయిన నిర్ణయం తీసుకున్నావని, రాజు జయకేతనుడు కుమార్తెను అభినందించడంలో సందర్భశుద్ధి వున్నట్లు కనిపించడం లేదు. ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “చదరంగంలో తను చంద్రరేఖకు సరిజోడుకాదని సూర్యతేజ, మొదటి అటలో ఓడినప్పుడే గ్రహించలేనంత మూర్ఖుడు కాదు. అయినా రెండవసారీ, మూడవసారీ కూడా ఆమెతో పోటీకి సిద్ధ

పడ్డాడంటే, అతడికి ఆమెపైగల గాథమైన అనురాగాన్ని తెలియజేస్తుంది. ఈ సంగతి కుశాగ్రబుద్ధి గల చంద్రరేఖ గుర్తించడం ఏమీ కష్టం కాదు. నిజానికి చంద్రరేఖ తన స్వయంవరానికంటూ నిర్వహించిన చదరం గంపోటీ ఒక సాకు మాత్రమే. మూడు అంచె లుగా నిర్ణయించబడ్డ ఈ పోటీలో, సూర్య తేజ ఒక్కడే మొదటి రెండు అంచెలు దాటి, మూడవ అంచె పోటీకి తన ప్రాణాన్ని పణంగా పెట్టి సిద్ధపడ్డాడు. చంద్రరేఖ కోరు కున్నది సరిగా అన్నిటా యోగ్యుడైన ఇటువంటి భర్తనే. తన ఆశఫలించిందని గ్రహించగానే, ఆమె తెలివితేటలతో వ్యవహరించి, తను ఓడినట్లు ప్రకటించింది. ఇందులో జాలి అంటూ ఏమీ లేదు. ఇది గ్రహించిన జయ కేతనుడు కుమార్తె నిర్ణయాన్ని అభినందించాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.

[ఆధారం: రాఘవరాజు పట్టాధిరామరాజు రచన]