పోలయ్య ఆశ్చర్యపోతూ, “నీ వల్లకాని పని నా వల్ల అవుతుందా?” అన్నాడు.

“ఎందుకు కాదూ? నువ్వీ రోజు కుంటు తున్నావనీ, తమాషాగా నవ్వు పుట్టించేలా నడుస్తున్నావనీ ఊరంతా చెప్పుకుంటున్నారు. ఒక్కసారి మనవరాలి ముందు నాలుగడు గులు వెయ్యి,” అన్నాడు సీతారామయ్య ప్రాథేయపడుతున్నట్టుగా.

సీతారామయ్య ఇలా అనగానే పోలయ్య ఉదయం నుంచి పేరుకుపోతున్న ఉక్రోషం మరింతగా హెచ్చు మీరిపోయి, సీతారామ య్యను నానా మాటలూ అన్నాడు, అంతటితో అక్కసు తీరక గౌరిని ఎత్తుకుని, “ఏమే, కొండముచ్చు ముఖం నువ్వూ! వేలెడు లేవు, నీకూ నేనంటే వేశాకోళంగా వుందా? ఇలాంటి బుద్దులుంటే ఊళ్ళో ఎందుకు? ఏ కొండ ముచ్చుల గుంపులోనో కలిసిపో!” అంటూ ఆగకుండా తిట్లుతిట్టాడు.

అంతే! ఉన్నట్టుండి గౌరి నవ్వడం ప్రారం భించింది. ఆ నవ్వు ఆగేసరికి పిల్ల మామూలు మనిషయింది.

పోలయ్య బిక్కచచ్చిపోయాడు. అందరూ పిల్ల మామూలు మనిషయినందుకు పోల య్యను పొగడసాగారు. ఆయనకేమనాలో తెలియక, “అంటే – పిల్లకు జబ్బు చేయడం నిజమేనన్నమాట! దాన్ని నవ్వించడానికి అవసరమయిందనుకున్నవాళ్ళు, నా కుంటి తనాన్ని వేశాకోళం చేస్తారేం? ఏదో కాలు మడతపడి నేను బాధపడుతూంటే, అది చూసి అందరూ వినోదిస్తారేం?” అన్నాడు బాధగా.

దానికి సీతారామయ్య నవ్వి, “నీ పరిస్థితి చూస్తే ఎవరికైనా జాలిగానే వుంటుంది. నా మాటలు అబద్ధమనుకుంటే చిన్నపిల్ల గౌరి కూడా చూడు, నీ తిట్లు వినే నవ్వింది,” అన్నాడు.

తన నోటిదురును అందరి వినోదానికి ఉపయోగపడుతున్నదని గ్రహించగానే, పోల య్యకు చచ్చేటంత సిగ్గేసింది. ఆ తర్వాత నుంచి ఆయన శాంతం అలవాటు చేసుకుని క్రమంగా తన నోటిదురునును తగ్గించుకు న్నాడు.