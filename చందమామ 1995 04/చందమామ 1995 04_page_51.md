అసలు వయసు!

ఒకానొక గ్రామంలోని కోదండయ్య అనే రైతుకు, పటువులకాపరి కుర్రాడు కావలసి వచ్చాడు. ఆయన గ్రామంలోని దశారి దానయ్యను పిలిచి, సంగతి చెప్పి, "పగలల్లా ఎండనక, వాననక పటువులతోపాటు ఊరిపాలిమేరల్లో తిరగవలసి వస్తుంది కదా! ఇరవైలోపు వయసువాణ్ణి చూడు," అన్నాడు.

దానయ్య, తన సాయానికిగాను, కోదండయ్య ఇచ్చిన పదిరూపాయలు రాండిన దోపుకుంటూ, "ఈమాత్రం నాకు తెలియదా! మాంచి చురుకైనవాణ్ణి, పదిహేనూ - పదిహేడూ మధ్య వయసువాణ్ణి, మీకు పనికి కుదురుస్తాను," అన్నాడు.

ఆ మర్నాడు కోదండయ్య దగ్గరకు ఒకడు వచ్చి, దణ్ణం పెట్టి, "బాబయ్యా! నాపేరు పీఠయ్య. దశారి దానయ్య బాబు పంపగా వచ్చాను," అన్నాడు.

కోదండయ్య వాణ్ణి ఎగాదిగా చూసి, "ఆ దానయ్యకు నేను చెప్పింది, చిన్న కుర్రాణ్ణి పంపమని- ఇరవై ఏళ్ళలోపు. నువ్వు చూడబోతే పాతికేళ్ళ వయసువాడిలా వున్నావు. ఊరి బయట తుమ్మల్లో, తుప్పల్లో తలా ఒకదారిన పరిగెత్తే పటువుల్ని. నువ్వేం మందేయగలవు," అన్నాడు.

దానికి పీఠయ్య, "అలా అనకండి, బాబయ్యా! కాస్త బక్కచిక్కి వున్నా గనక, అలా కనబడుతున్నాను. నా వయసు పదిహేదేశ్చ." అన్నాడు.

కోదండయ్య మౌనంగా ఒక క్షణం వూరుకుని, "సరే! ఆ కనబదే పాకలో చాపా అవీ వున్నవి. అందులో వుండు. జాగ్రత్త! పాకలో వున్న ఉప్పు బస్తాల్లోని ఉప్పును రాత్రి ఎలుకలు తినగలవు," అన్నాడు.

ఆ వెంటనే పీఠయ్య ఆశ్చర్యంగా, "అదేంటి, బాబయ్యా! ఎలుకలు ఉప్పు తింటవన్న సంగతి, ఈ ముప్పై ఏళ్ళ వయసులో ఇదే మొదటిసారి వినడం!" అన్నాడు.

— కోటంరాజు రమాపతి