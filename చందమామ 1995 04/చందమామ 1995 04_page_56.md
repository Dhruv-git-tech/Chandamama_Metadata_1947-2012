సుప్రతీకుడి ప్రశ్నలు

రత్నగిరి రాజు సత్యాకరుడు చక్కని సాహితీ వ్రియుడు. తన అస్థానంలో ఎంతోమంది కవిపండితులకు ఆశ్రయం ఇచ్చి పోషించే వాడు. ప్రతిభ అనేది కనుచూపుమేరలో ఎక్కడవున్నాపిలిపించి పట్టం కట్టడం సత్యా కరుడి అభిలాష.

ఒకసారి అయన తన అస్థానంలో సర్వకళా సమ్మేళనం ఏర్పాటు చేశాడు. అప్పుడు జరిగిన వాగ్వివాదాలలో, పాండితీ పరీక్షలలో, తన అస్థానంలోని కవిపండితులు, దేశవిదేశాల నుంచి వచ్చిన ఎంతోమంది పండితులను చిత్తుగా ఓడించారు. రత్నాకరుడికి తన కవి పండితుల ప్రతిభాపాటవాలు మరింత ఆహ్లాదాన్ని కలిగించాయి.

సత్యాకరుడు తన పండితుల ప్రతిభకు, వారి విజయానికి చిహ్నంగా పంచలోహంతో ఉద్దండులైన శిల్పుల చేత చక్కని నగిషీ పనితో ఒక గంటను తయారు చేయించి,

తన అస్థానంలో వేళ్ళాడ దీయించాడు. ఆ గంట తన అస్థాన ప్రతిష్ఠకు సంకేతమనీ, తమ పండితులను ఓడించినవారికి, అగంటను బహుమానంగా ఇవ్వడమేగాక, లక్షవర హాల పారితోషికంతో ఘనంగా సన్మానం జరిపించగలననీ, చాటింపు వేయించాడు. అదివిని, ఎంతోమంది రత్నగిరికి వచ్చి, అస్థాన పండితులతో వాదించి ఓటమిపాలై వెనుదిరిగి పోసాగారు. ఈ సంగతి తెలిసిన కంకణుడు అనే పండితుడు రత్నగిరికి వచ్చాడు. అయన బహుభాషావేత్త, మహామేధావి.

కంకణుడికీ, అస్థానపండితులకూ మధ్య రెండు రోజులపాటు వాదన జరిగినా గెలుపూ-ఓటమి తేలలేదు. మూడవనాడు కంకణుడు గెలిచే సూచనలు కనపించినై. రాజధాని ప్రజలు ఎంతో అతృతగా ఫలితం కోసం చూడసాగారు. వీధుల్లో ఏ ఇద్దరు తారసపడినా జరుగుతున్న పోటీల గురించి ముచ్చట్లే.