కంది. ఇక్కడికి దగ్గిరలోనే ఏకచక్రపురం ఉన్నది. అది అందమూ, ఆరోగ్యకరమూ అయిన ఊరు. మీరెవరో తెలియకుండా అక్కడ కొంతకాలం ఉండండి,” అన్నాడు.

వ్యాసుడు స్వయంగా వారిని ఏకచక్రపురా నికి తీసుకుపోయి, ఒక బ్రాహ్మణ గృహంలో వారికి బస ఏర్పాటు చేసి, కుంతితో, “అమ్మా, మీరిక్కడ ఒక నెల రోజులపాటు ఉండండి. నేను మళ్ళీ వచ్చి కనిపిస్తాను,” అని చెప్పి వెళ్ళిపోయాడు.

కుంతిదేవీ, పొండవులూ ఆ బ్రాహ్మణ గృహంలో ఉంటూ, అందరితోనూ మంచిగా మెలగుతూ, భిక్షాటన చేసి జీవిస్తూ వచ్చారు. అయిదుగురూ తెచ్చిన ఆహారాన్ని కుంతిదేవి రెండుభాగాలు చేసి, సగం భీముడికి పెట్టి, మిగిలినది మిగిలిన పొండవులకు పెట్టి తాను కూడా తినేది. అందులోనే అతిథులకూ పెట్టేది. పొండవులు భిక్షమెత్తటంతో బాటు వేదాధ్యయనం చేసేవారు, చెరువుల్లో ఈతలు కొట్టి చెట్ల నీడను విశ్రమించేవారు. వారికి రోజులు సుఖంగా వెళ్ళిపోతున్నాయి.

ఇలా ఉండగా ఒకనాడు ధర్మరాజూ, అర్జును నడు, నకుల సహదేవులూ ఊరిలో భిక్షాటన చెయ్యటానికి వెళ్ళారు. భీముడూ, కుంతి ఇంట్లో ఉన్నారు. ఆ సమయంలో బ్రాహ్మణుడి ఇంటి నుంచి ఏడుపు వినిపించింది.

అది విని కుంతి భీముడితో, “పొపం, ఇల్లు గలవారికేదో ఆపద సంభవించినట్టు న్నది. నిలవ నీడలేని మనను వాళ్ళు తమ ఇంట్లో ఉండనిచ్చి ఎంతో ఉపకారం చేశారు; మనం కూడా కొంత కాలంగా ఇక్కడ తల దాచుకుంటున్నాం. అందుచేత వారికి కలిగిన కష్టమేమిటో విచారించి, చేతనైతే ప్రత్యుపకా రంచేద్దాం. అసలు ఏం జరిగిందో కనుక్కుని వస్తాను,” అని చెప్పి బ్రాహ్మణ కుటుంబం ఉండే భాగానికి వెళ్ళింది.

అమె వెళ్ళే సరికి ఇల్లుగల బ్రాహ్మణుడు తన భార్యనూ, కూతుర్షీ, కొడుకునూ దగ్గిర పెట్టుకుని ఏడుస్తున్నాడు. వారి దుఃఖం చూసి కుంతి, “ఎందుకేడుస్తున్నారు?” అని అయినా అడగలేక, తాను కూడా వారికి కొంచెం దగ్గి రగా కూర్చున్నది.