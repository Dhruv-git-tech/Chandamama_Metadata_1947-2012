పోలయ్య నోటిదురుసు

పోలయ్యకు ఆస్తిపాస్తులు అంతగా లేకపోయినా, గ్రామంలో బంధుబలగానికేం కొదవలేదు. ఆ ఆసరా చూసుకుని, మరి నా అంతవాడు లేడన్నట్టు ప్రవర్తించేవాడు. అతడికి నోటిదురుసు ఎక్కువ. అందుకు బావమరిది రంగయ్య మందలించేవాడు. కానీ పోలయ్యలో మార్పురాలేదు.

ఒకరోజున పోలయ్య పెరట్లో నూతి పశ్చాం దగ్గరకాలుజారి పడిపోతూ, పక్కనేవున్న గన్నేరు చెట్టును హట్టుకుని నిలదొక్కుకున్నాడు. అయితే, అదేక్షణంలో చెట్టు ఊగడంతో కాలు మడతపడింది. అప్పుడే అటు వచ్చిన పోలయ్య భార్య సీతమ్మ, ఆ దృశ్యం చూసి కిలకిలా నవ్వింది.

అదిచూసి పోలయ్య కోపం పట్టలేక, “పతి ప్రతలు పుట్టిన దేశంలో పుట్టి, మహాపతిప్రతిప్రతిప్రభుత్వం ప్రభుత్వకుని మొగుడు బాధపడుతూంటే నవ్వుతావా? ఇలాంటి సిగ్గులేని అడపుట్టుక పుట్టేకంటే, ఏ ఏట్లోనో దూకి చావకూడదూ?” అన్నాడు.

సీతమ్మ నవ్వుకుంటూనే అక్కడి నుంచి వెళ్ళిపోయింది.

మడతపడ్డ కాలును పోలయ్య రెండు చేతులతో పట్టి సరిచేసుకున్నాడు. అయితే, కాలిమడమ నాప్పిచేసి అడుగు తీసి అడుగు వేయడం కష్టమయింది. ఎలాగో అడుగులు వేసి కుంటుకుంటూ పెరటి గుమ్మందాకా వచ్చాడు.

అప్పుడు వెనకనుంచి బావమరిది రంగయ్య అతణ్ణి పలకరించి, “ఏమిటి బావా! నూతిపశ్చాంనుంచి పెరటి గుమ్మం దగ్గరకు అడుగు వెయ్యడానికి అంతసేపు పట్టింది?” అన్నాడు.

“అంటే – ఇంతసేపూ నువ్విక్కడే వుండి విడ్డూరం చూస్తున్నావన్నమాట. కాస్త చేయి ఆసరా ఇవ్వడానికి రాలేక పోయావా?” అన్నాడు పోలయ్య.