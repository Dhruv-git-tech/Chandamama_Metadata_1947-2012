మోసం-లాభం

రాజధానిలో యువరాజు పుట్టినరోజు వేడుకలు చూడడానికి బాలయ్య, భద్రయ్య తమ గ్రామం నుంచి బయలుదేరారు. ఇద్దరూ ఒట్టి అమాయకులు, రాజధానిలో మోసగాశ్చెక్కువ, జాగ్రత్తగా వుండండని ఎరి గిన వాళ్ళు ఇద్దరినీ హెచ్చరించారు.

వాళ్ళు రాజధాని చేరి, యువరాజు పుట్టినరోజు వేడుకలు చూస్తూ అనందించ సాగారు. ఒకచోట వాళ్ళు, ఆకాశాన్నందేటట్టున్న రాణిగారి మహలు అందాన్ని అబ్బుర పదిపోతూ చూశారు. మహలుకు ఎక్కడ చూసినా అందమైన గాజుకంటికీలు.

“ఒకటి, రెండు... ఆరు... పదహారు... ఇరవై రెండు..,” అంటూ లెక్కపెట్ట సాగాడు బాలయ్య.

వాడి లెక్క ఇంకా పూర్తికాకుండానే, ఎక్కడి నుంచో కోరమిసాలవారొకడు వచ్చి, “ఎన్నికిటికీలు లెక్క పెట్టావు?” అంటూ ఉరిమినట్టు అడిగాడు.

బాలయ్య భయపదిపోతూ, “పదహారండి!” అన్నాడు.

“అయితే, పదహారు రూపాయలివ్యు,” అని గద్దించాడు కోరమిసాలవాడు.

బాలయ్య వాడికి సంచిలోంచి పదహారు రూపాయలు తీసి ఇచ్చాడు. వాడు శరవేగంతో పక్క విధిలోకి మాయమయ్యాడు.

“చూశావా, బాలయ్య! ఎలా మోనపోయామో,” అన్నాడు భద్రయ్య ఏడువుముఖంతో.

దానికి బాలయ్య ధిమాగా, “మనమెక్కడ మోసపోయాం! మనమే వాడిని నిలువునా మోసం చేశాం. నేను లెక్కపెట్టింది ఇరవైరెండు కిటికీలు. మనకే ఆరు రూపాయలు లాభం!” అన్నాడు.

— కె.ఎన్. హనుమంతరావు