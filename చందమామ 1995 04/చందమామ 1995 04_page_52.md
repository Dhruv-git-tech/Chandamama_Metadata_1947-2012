ఇప్పచెట్టు

ఎలుగుబంట్లకు తేనె అంటే ఇష్టమని అందరికీ తెలుసు. అదేవిధంగా ఉత్తర భారత దేశంలోని ఎలుగుబంట్లు ఇప్పపూలను ఎంతో ఇష్టంగా తింటాయి. అప్పుడప్పుడు మరీ ఎక్కువగా తినేసి, మత్తెక్కి తాగుబోతుల్లా ప్రవర్తిస్తాయి. ఉత్తరదేశం అడవులలో ఇప్పచెట్టు విపరీతంగాపెరుగుతాయి. అడవి ప్రాంతాలలోని అదిమజాతి ప్రజలు బియ్యం దారకనప్పుడు ఇప్పపూలను అహారంగా తీసుకుంటారు. సాయంకాలం చెట్టు కింద శుభ్రం చేసి — రాత్రి పూచి తెల్లవారేనరికల్లా రాలిపోయే, లేత పసుపురంగు ఇప్పపూలను పోగుచేసి, ఎండబెట్టి నిలువచేసుకుని కావలసినప్పుడు తింటారు. ఈ పూలను పచ్చిగానూ, ఉడకబెట్టీ తింటారు. అక్రమాలకు పాల్పడిన అదిమ జాతి వారిని వేధించడానికి కొందరు మరాతా పాలకులు అక్కడి ఇప్పచెట్ట్లను నరికించేవారని చెబుతారు.

ఇప్పచెట్టును సంస్కృతంలో మధూకమనీ, గుజరాతీలో మహూదా అనీ, తమిళంలో ఇలుపై అనీ, మలయాళంలో ఇలుప అనీ, అంగ్లంలో ఇండియన్ బట్టర్ అనీ అంటారు. గంభీరంగా కనిపించే ఇప్పచెట్టు 20 మీఁ ఎత్తు వరకు పెరుగుతుంది. కొమ్మల చివర అండాకారంలోని మెత్తటి అకులు గుబురుగా ఉంటాయి. పూలు కూడా కొమ్మల చివరే పూస్తాయి. గుజ్జుతో నింది కోడిగుడ్డు అకారంలో వుండే దీని పళ్ళు అకుపచ్చ రంగులో ఉంటాయి. దీని కలప దృఢమైనదే కాని పువ్వులూ, పళ్ళూ విలువయినవి కాబట్టి, ఈ చెట్లను కలప కోసం నరకడం లేదు. ఇప్పగింజల నుంచి తీసే నూనెతో సబ్బులు, ఔషధాలు తయారు చేస్తారు. ఇప్పపువ్వులు, బెరడు, చెట్టు నుంచి కారే జిగురు మొదలైన వాటిని రకరకాల ఔషధాలు తయారు చేయడానికి ఉపయోగిస్తారు.