సర కార్యాలు చక్కబెడుతున్నారు. అన్యధా భావించక, తమను కొద్దిసేపు వేచివుండ మన్నారు,” అని చెప్పారు.

అయితే జమీందారు ఎంతకూ రాలేదు. కచేరిలో పదకొండుగంటలు కొట్టారు. పన్నెండు గంటలు కాబోతూండగా జమీందారు సూర్య భూపతి, చంద్రవర్మావారున్నచోటుకువచ్చారు. తమను చూసి గౌరవంతో లేచి నిలబడి నమస్కరించిన వాళ్ళకేసి పరీక్షగా చూస్తూ కూర్చోవలసిందిగా చెప్పి, సూర్యభూపతితో పాటు చంద్రవర్మా కూర్చున్నాడు.

వైద్యశాస్త్రపు ఓనమాలు కూడా తెలియని వీళ్ళద్దరూ, తమను ఎలా పరీక్షిస్తారో అర్థంకాక ఆశ్యర్యపడుతూ ఆ వచ్చిన నలుగురూ చూడ సాగారు. ఇంతలో ఒక నౌకరు, ఒక గాజు కూజాలో సగానికి నీళ్ళు తీసుకువచ్చి, జమీం దారు ఎదురుగా బల్లమీద పెట్టి వెళ్ళాడు.

నౌకరు వెళ్ళిపోగానే చంద్రవర్మ, “ఇప్పుడు నేను మూడు ప్రశ్నలు వేస్తాను. మీరు నలు గురూ ఒక్కొక్కరుగా జవాబులు చెప్పండి,” అని, మొదటగా జయంతుడనే యువకుణ్ణి లేచి రావలసిందిగా సైగచేసాడు.

జయంతుడు రాగానే, చంద్రవర్మ, అతడికి బల్లమీది గాజుకూజానుచూపిస్తూ, “జయంతా! దాన్ని గురించి ఒక వాక్యం చెప్ప!” అన్నాడు.

వైద్యం గురించినప్రశ్నలేవోవేస్తాడని ఆశించిన జయంతుడు, “అగాజు కూజాలో సగానికి నీళ్ళున్నవి,” అన్నాడు చిరాకు అణచుకుంటూ.

“బాగుంది!” అని, చంద్రవర్మ అతడికి ఎదురుగా ఉద్యానవనంలో ఆకులన్నీరాల్సి, దాదాపు మోడుబారినట్టున్న ఒక వృక్షాన్ని చూపిస్తూ, “జయంతా! ఆ వృక్షం గురించి కూడా ఒక వాక్యం చెప్పు!” అన్నాడు.

ఈసారి జయంతుడు కాస్త చిరాకుగానే, “ఋతు ధర్మం ప్రకారం ఆ చెట్టు ఆకులన్నీ రాలుస్తున్నది,” అన్నాడు.

“సరే, ఇక మూడో ప్రశ్న ఏమిటంటే, పై రెండు ప్రశ్నలూ నేను నిన్ను ఎందుకడిగి నట్టు?” అని ప్రశ్నించాడు చంద్రవర్మ.

జయంతుడు, ఈ ప్రశ్న వింటూనే తెల్లబోయి, ఏదో నోటికి వచ్చిన జవాబు వినీవినపడనట్టుగా చెప్పాడు.