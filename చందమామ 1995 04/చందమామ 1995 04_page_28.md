డివి, క్షాత్రవిద్యలలో ఆరితేరినవాడివి, ఎంతో భవిష్యత్తున్నవాడివి. ఒక రాజ్యపాలకుడుగా నికెన్నో బాధ్యతలున్నాయి. అవన్నీ మరచి పోయి ప్రాణాన్ని పణంగా పెట్టి, ఈ పోటీలో పాల్గొనవడ్డు. నామాట విని మీ రాజ్యానికి తిరిగి వెళ్ళు,” అని హితవు చెప్పాడు.

దానికి సూర్యతేజ మందహానం చేసి, “నా క్షేమంకోరి మీరిచ్చిన సలహాకు కృతజ్ఞుణ్ణి. పెద్దలు జయాపజయాలు దైవాధీనాలంటారు గదా? ఈసారి నేను గెలవవచ్చు,” అన్నాడు.

ఈ సంభాషణ వింటున్న రాకుమారి, సూర్యతేజ పట్టుదలకు ఆశ్యర్యపోయింది. తన ప్రాణాన్ని పణంగా పెట్టి, అతడు తనతో మరాకసారి పోటీకి సిద్ధపడడం అపూర్వం అనిపించింది. ఆమె సూర్యతేజ కేసి ఒకటి రెండు క్షణాలు కన్నార్పకుండా చూసి, రాజు జయకేతనుడితో, “నాన్నగారూ! నేను ఈ పోటీలో ఓడినట్లు అంగీకరిస్తున్నాను!” అన్నది సిగ్గుతో తలవంచుకుంటూ.

పోటీని చూస్తున్న వారందరికీ ఎక్కడలేని ఆశ్చర్యం కలిగింది. రెండుసార్లు సూర్యతేజపై సులభంగా నెగ్గిన యువరాణి, ఇప్పుడు పోటీలో పాల్గొనకుండానే ఓటమిని అంగీకరించడం, వాళ్ళను అయోమయ స్థితిలో పడ వేసింది.

రాజు జయకేతనుడు మాత్రం ఏదో అర్థ మయిన వాడిలా తలపంకించి, “సరి అయిన సమయంలో సరిఅయిన నిర్ణయం తీసుకున్నా వమ్మా!” అంటూ కుమార్తెను అభినందించాడు.