పూర్వం కనకపురి రాజ్యాన్ని జయకేతను డనే రాజు పాలించేవాడు. ఆయన కుమార్తె చంద్రరేఖ అద్భుత సౌందర్యవతి. ఆమెకు చదరంగంలో మంచి ప్రావీణ్యం వుండేది. రాజు జయకేతనుడు చదరంగంలో అత్యంత ప్రతిభావంతుడు కావడంతో, ఆమెకు బాల్యం నుంచే మంచి శిక్షణయివ్వడంవల్ల, చంద్రరేఖ చదరంగంలో రాటుతేలింది.

ఇలావుండగా ఒకనాడు చంద్రరేఖ వివాహ ప్రసక్తి వచ్చింది. ఆమె, తండ్రితో, “నాన్నుగారూ! నన్ను చదరంగంలో ఓడించిన రాకుమారుణ్ణే వివాహమాడతాను. నాతో మొదటిసారి ఆది ఓడిపోయిన రాకుమారుడికి నూరు కొరడా దెబ్బలు శిక్ష. రెండవసారి ఓడిపోతే, తిరిగి

జవితంలో వివాహం మాట తలపెట్టనని కులదైవం మీద ప్రమాణం చెయ్యాలి. ఇక, మూడవసారి కూడా ఓడిపోతే ఉరిశిక్షకు గురికావలసి వుంటుంది. ఈవిధంగా చాటింపు వేయించంది,” అన్నది.

ఆమె వింత కోరికకు జయకేతనుడు అశ్చర్యపోయాడు. అయినా, కుమార్తె మొండి పట్టుదల తెలిసిన వాడవడంచేత, ఆమె కోరిన విధంగా చాటింపు వేయించాడు.

కొంత మంది రాకుమారులు, జగదేకసుందరి అయిన చంద్రరేఖను వివాహమాదాలని చదరంగం పోటీలో పాల్గొన్నారు. వాళ్ళందరూ చదరంగంలో అంతో ఇంతో ప్రావీణ్యం కల వాళ్ళే, కానీ అద్భుతనైపుణ్యం కలిగిన యువ రాణీకి సమఉజ్జీలు కాలేకపోయారు. పోటీలో పాల్గొనడం, గడియకాలం గడవకముందే పరాజితులు కావడం పరిపాటయి పోయింది. వాళ్ళు స్వయంవర నియమం ప్రకారం వంద కొరడాలు దెబ్బలు తిని, అవమాన భారంతో తమ తమ రాజ్యాలకు తిరిగిపోయారు. ఏ ఒక్కరూ యువరాణితో రెండవసారి పోటీలో పాల్గొనడానికి సిద్ధపడలేదు.

ఇలా వుండగా – చారుశీల నగరాన్ని పాలించే సూర్యతేజకు, ఈ వింత స్వయం వరం వార్తతెలిసింది. అతడు అవివాహితుడు. అంతకుముందే చారులద్వారా రాకుమారి చంద్రరేఖ అద్భుతమైన సౌందర్యాన్ని గురించి విని వున్నాడు.