చూసేవాళ్ళందరికీమంచి వినోదంగా వుండి, నవ్వుకునేవాళ్ళు.

ఇలా వుండగా, ఒకరోజున వరహాలయ్య ఇంటికి సోమయ్య అనే బంధువు ఒకాయన వచ్చాడు. ఆయన వరసకు మాధవుడికి మామ అవుతాడు. ఊరివాళ్ళ ద్వారా ఆయనకు మాధవుడి వెండి - రాగి నాణేలసంగతి తెలిసింది. ఇది విని ఆయన చాలా బాధపడ్డాడు. వరహాలయ్యనలుగురిసంతానంలో, మాధవుడాక్కడే మగ పిల్లవాడు. వాడు పెద్దవాడయ్యాక, తండ్రి వ్యాపారాన్ని దక్షతతో నడపలేకపోగా, ఉన్న అస్తి పాస్తుల్ని చిన్నా భిన్నం చేయగలడని ఆయనకు తోచింది.

సోమయ్య వారం రోజులపాటు ఊళ్ళో తన పనులు చూసుకుని, తిరిగి వెళ్ళేరోజున మాధవుణ్ణి దగ్గరకు పిలిచి, తన చేతిలోని వెండి, రాగి నాణాలను వాడికి చూపుతూ, “ఒరే, నీకిష్టమైంది ఏదో ఒకటి తీసుకో!” అన్నాడు.

మాధవుడు చప్పున రాగి నాణెం తీసుకున్నాడు. మాధవుడి తెలివితక్కువతనానికి,

అందరిలా సోమయ్య హేళనగా నవ్వకపోగా, ఎంతో జాలిగా, “ఒరే, బాబూ! విలువైన వెండి నాణెం తీసుకోకుండా, రాగి నాణెం తీసుకు న్నావేం? నువ్వు మరీ అంతమూర్థుడివా!” అన్నాడు.

దానికి మాధవుడు కాస్త చిన్న గొంతుతో, “మామయ్య! నేను వెండి నాణెం తీసుకోవడం మొదలు పెదితే, ఊళ్ళో ఎవ్వరూ తమ వినో దంకోసం, నాతో ఈ ఆట అడరు కదా! అప్పుడు కనీసం నాకు రాగి నాణెం కూడా దక్కదు. ఇలా ఎప్పుడూ రాగి నాణాలే తీసు కోవడం వల్ల, నా దగ్గరున్న ఇంత పెద్ద రేకు డబ్బా వాటితో నిండిపోయింది. చూడు!” అంటూ గదిలోకి పోయి బాగా బరువుగా వున్న ఒక రేకు డబ్బా తెచ్చి సోమయ్యకు చూపించాడు.

డబ్బా నిండుగా వున్న రాగి నాణేలను చూసి సోమయ్య తెల్లబోయాడు. ఆయన ఏదోఅనబోయేంతలోమాధవుడు, “మామయ్య! ఈ సంగతి నువ్వు ఎవరితోనూ అనకు,” అన్నాడు.