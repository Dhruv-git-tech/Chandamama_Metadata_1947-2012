అంతా ఫక్కున నవ్వారు. వాడు అచ్చం
పోలయ్యలాగే కుంటుతుంటే, గుర్తివాడు
కూడా కళ్ళు తెరిచేశాడు.

పోలయ్య తిట్ల దండకం మొదలు పెట్టాడు.
నలుగురూ అక్కడి నుంచి పారిపోయారు.

ఇంతలో అక్కడికి ఒక మనిషి వచ్చాడు.
పోలయ్య వాడినేనాడూ చూసి వుండలేదు.
ఎవరివని ఆయన అడిగే లోపలే వాడు,
“నేను సితారామయ్య గారింట్లో కొత్తగా
పాలేరు పనికి కుదిరానండి. పోలయ్య గారికి
ఒక కబురు చెప్పి వెళ్ళాలండి,” అన్నాడు.

“నేనేరా పోలయ్యని!” అన్నాడు పోలయ్య.

“అలా చెబితే నమ్మనండి. ఒకసారి నదిచి
చూపించాలి. పోలయ్యగారు కుంటుతూ
నడుస్తారని. ఇప్పుడే నలుగురు కుర్రాళ్ళు

చెప్పారండి. పోలయ్య గారికి తప్ప ఇంకెవరికీ
ఆ కబురు చెప్పాడ్దని యజమాని గట్టిగా
చెప్పాడండి,” అన్నాడు పాలేరు.

“నేను నీకు నడిచి చూపించాలా? అంట్ల
వెధవా? నీళ్ళులేని నాలుగు నిలువుల గోతిలో
పడి చావు,” అంటూ పోలయ్య, పాలేరును
తిట్టడం మొదలు పెట్టాడు.

ఆ తిట్లన్నీ పూర్తయ్యాక పాలేరు, “ఇలా
తిట్ట గలిగేది మీరొక్కరేనని కూడా యజమాని
చెప్పాడండి. తమరే పోలయ్యగారని నాకు
గట్టి నమ్మకం పుట్టిందండి. తమరు ఉన్న
పళంగా కొత్తింటికి రావాలని యజమాని
చెప్పాడండి,” అన్నాడు.

“కొత్తిల్లంటే అదెక్కడ?” అని అడిగాడు
పోలయ్య చిరాగ్గా.