కూడా గ్రీకులకు చాలా విలువయిన సలహా లిచ్చాడు.

పోతే బుద్ధిమతి విగ్రహాన్ని దొంగిలించే పని మిగిలి ఉన్నది. ఈ పని చేయటానికి రూపథరుడూ, దేవమయుడూ పూనుకున్నారు. రూపథరుడు దేవమయుడి చేత వాళ్లంతా రక్తం కారేట్టు కొట్టించుకుని శరణుజొచ్చే బానిసలాగా ట్రోయ్ నగరం ప్రవేశించాడు. అతన్ని ఒక్కభువనసుందరి మాత్రమే గుర్తించింది. అతను ఇలాటి రూపంలో రావటానికి కారణం తెలుసుకుందామని ఆమె యత్నించింది. కాని రూపథరుడు ఆమె ప్రశ్నలకు సరి అయిన జవాబులు చెప్పలేదు. ఆమె అతన్ని తన ఇంటికి తీసుకుపోయి స్నానం చేయించి, భోజనం పెట్టి, “నేనిక్కడ తైదీగా జీవిస్తున్నాను. నాకు మనదేశం వెళ్ళాలని ఉన్నది. ఈ సంగతి మా అత్తగారికి మాత్రమే తెలుసు. అయితే, ఆమె నా పక్షమే. మీ కార్యక్రమం నాకు వివరంగా చెప్పాలి!” అన్నది. సరిగ్గా ఆసమయానికే వర్థనుడి భార్య అక్కడికి వచ్చింది. రూపథరుడి పైప్రాణాలు

పైనే పోయాయి. అతను ఆవిడ కాళ్లమీద పడి, భయంతో శోకాలు పెడుతూ, “నన్ను బయటపెట్టకండి!” అని ప్రార్థించాడు. వర్థ నుడి భార్య అతన్ని బయట పెట్టకపోగా అతను సురక్షితంగా తిరిగి వెళ్లటానికి కూడా తోడ్పడింది.

వెళ్ళేటప్పుడు రూపథరుడు బుద్ధిమతి విగ్రహాన్ని దొంగిలించాడు. గోడల అవతల కనిపెట్టుకుని ఉన్న దేవమయుడి భుజాన దాన్ని పెట్టాడు. ఇద్దరూ పున్నమి వెన్నెలలో నడుస్తూ శిబిరానికి వెళ్ళసాగారు. మధ్యలో రూపథరుడికి ఈ విగ్రహం తెచ్చిన కీర్తి తానే పొందాలన్న దుర్భుద్ది పుట్టింది. అతను ఒక అడుగు వెనక్కుతగి, దేవమయుణ్ణి చంపటా నికి కత్తి ఎత్తాడు. ఎత్తిన కత్తి నీడ చూసి దేవ మయుడు గిరుక్కున వెనక్కు తిరిగి, తన కత్తి దూసి రూపథరుణ్ణి నిరాయుధుణ్ణి చేశాడు.

ఆ తరవాత దేవమయుడు రూపథరుణ్ణి పెడరెక్కలు విరిచికట్టి, తన్నుకుంటూ శిబిరా నికి తీసుకుపోయాడు. — (ఇంకాఉంది)