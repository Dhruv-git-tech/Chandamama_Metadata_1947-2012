వార్తలు-విశేషాలు

# పేదరికంపై పోరాటం!

దేనిష్ రాజధాని కోపెన్ హాగన్ లో మార్చ్ 6 నుంచి 12వ తేదీ వరకు 'సాంఘికాభివృద్ధి' ప్రపంచ మహాసభలు జరిగాయి. ఈ సభలలో పాల్గొనవలసిందిగా నిర్వాహకులు 185 దేశాలకు ఆహ్వానాలు పంపారు. 121 దేశాల నాయకులు స్వయంగా వారం రోజులపాటు జరిగిన ఈసభల లోఏదో ఒక రోజున పాల్గొన్నారు. ఇది చాలా అపూర్వమైన విషయం. 180 పైచిలుకు దేశాల నుంచి 6,000 మందికి పైగా డెలిగేట్లు హాజర య్యారు. వారికి రెండింతలు - 100కి పైబడిన ప్రభుత్వేతర సంస్థల ప్రతినిధులు ఈ సమావేశాలకు వచ్చారు. దీనినిబట్టి ఈ సభల ప్రాముఖ్య తను సులభంగా గ్రహించవచ్చు.

ఈ సమావేశాలలో చర్చించబడిన ప్రధాన విషయం 'సాంఘిక అభివృద్ధి.' అంటే -- ప్రజల క్షేమం, అభ్యుదయం. ఈనాడు ప్రపంచ జనాభాలోఅధికసంఖ్యాకులు పేదరికంతో బాధపడుతున్నారు. చదవడం, రాయడం కూడా చాలామందికి తెలియదు. పలుదేశాలలో నిరుద్యోగ సమస్యతీప్రంగా ఉన్నది. కొందరు ప్రభుత్వం ఇచ్చే అర్థిక సహాయానికి కాచుకుని ఉంటే మరి కొందరు ఏ సహాయమూ అందక మరింత దుర్భరజీవితాలను అనుభవిస్తున్నారు. ప్రపంచ శాంతికీ, పేదరికానికి సంబంధం ఉన్నదన్న విషయాన్ని కూడా ఈ సమావేశాలలో పాల్గొన్న ప్రపంచ దేశాల నాయకులు గుర్తించారు. భారత ప్రధాని శ్రీపి.వి. నరసింహారావు ఈ విషయాన్ని గురించి ప్రస్తావిస్తూ, "పేదరికం, బాధ ప్రపంచంలో ఏమూలనున్నా శాంతిపరిరక్షణకు అవిభంగం కలిగిస్తాయి," అని హెచ్చరించి, "సాంఘిక, అర్థిక అభివృద్ధి కొనసాగి మానవాభ్యుదయం

సాధించాలంటే, మొదట పేదరికాన్ని నిర్మూలించే శక్తి ప్రజలకు ఉండాలి," అన్న అవసరాన్ని ఉధ్యాపించారు.

విశ్వమానవ శాంతికి విఘాతం కలిగించే ఇటువంటి భీకర సమస్యలను గురించి, ప్రపంచ నాయకులు ప్రస్తావించడం, ఉపన్యసించడం ఇదే మొదటిసారి కాదు. కాని, ఇంతకు ముందు జరిగిన సమావేశాలలో ఈసమస్యలను పరిష్కరించడానికి 'ప్రభుత్వం' తీసుకోవలసిన చర్యలను గురించే చర్చించారు. ఇప్పుడు ఈ కోపెన్ హాగన్ సమావేశం దానిని మార్చి - పేదరికం, నిరక్తరాస్యత, నిరుద్యోగం మొదలైన సమస్యలను పరిష్కరించడానికి ప్రజలే ప్రధాన పాత్ర వహించాలి; ఈ కృషిలో ప్రజలదే కేంద్రస్థానం అని ప్రకటించారు.

ఈ సమావేశాల పట్ల ప్రభుత్వేతర సంస్థలు చూపినఅసక్కి ప్రపంచదేశాల నాయకులకు ఈ విశ్వాసాన్ని కలిగించింది. అందుకే ప్రాథమిక స్థాయి నుంచి ఈ సమస్యలను తాలగించుకుంటూ రావాలని పిలుపునిచ్చారు.

"మానవజాతి, వినాశం కలిగించే మారణాయు ధాలను పరిపుష్టం చేయడానికే దాదాపు 20వ శతాబ్దం అంతా వెచ్చించింది. ఈ శతాబ్దం అంతమవుతూన్న ఈ సమయంలోనైనా, మానవ జాతి తన మహత్తరమైన కృషిని నిర్మాణాత్మక మైనదిశలో మళ్ళించే శుభమాచనలు కనిపిస్తున్నాయి. పరస్పర ఆధారంతో సాగుతూన్న ఈ ప్రపంచంలో పేదరికం, నిరక్తరాస్యత మొదలైన రుగ్మ తలను నిర్మూలించడానికి అంతర్జాతీయ సహా కారం ఒక్కటే తరుణోపాయం," అన్నారు మన ప్రధాని శ్రీపి.వి. నరసింహారావు.