ఇందుకు చంద్రవర్మ చిన్నుగా నవ్వి, అతణ్ణి వెళ్ళి కూర్చోవలసిందిగా చెప్పి, మిగిలిన వారిని పిలిచాడు. ఆ వచ్చిన నరేంద్రుడూ, మోహనుడూ కూడా ఇంచుమించు జయంతుడిలాగే ప్రవర్తించి, కొద్దిపాటి మాటల తేడాలతో అతది జవాబులే చెప్పారు. చివరకు వచ్చిన లలితుడు మాత్రం గాజు కూజాను చూస్తూ, “ఇప్పటికే సంగం నిండి వున్న ఈ కూజాను హూర్తిగా నింపడం మరింత సులభం!” అన్నాడు. ఆ జవాబు విన్న సూర్యభూపతి అప్రయత్నంగా, “శభాష్” అన్నాడు.

తర్వాత లలితుడు వృక్షానికేసి చూస్తూ, “ఈ శిశిర ఋతుధర్మం ప్రకారం ఆకులు రాలుస్తున్న ఆ వృక్షం, హేమంతంరాగానే, నిండుగా పచ్చటి ఆకుల్ని నింపుకుని కళ కళ్ళాడుతుంది!” అన్నాడు. అప్పుడు చంద్రవర్మ “ఇక ఆఖరు ప్రశ్నకు జవాబు మాతో బాటు నీ సహచరులకు కూడా చెప్పు,” అన్నాడు.

లలితుడు వినయంగా, “వైద్యశాస్త్రాల న్నింటిలోకి కీలకమైనది మనస్తత్వశాస్త్రం. శారీరకంగా ఏదైనా రుగ్మతరాగానే మనిషి

ముందు కొద్దో గాప్పో తన మనోబలాన్ని కోల్పోతాడు. అతదికి వైద్యం చేసే వైద్యుడు, తన ఆశాపూరితమైన మాటలతో, అతది మనోబలాన్ని పునరుద్ధరించాలి. అప్పుడే వైద్యుడి చేతి మందు అమృతతుల్యమై వ్యాధిని నయం చేస్తుంది. ఆ మనస్తత్వ శాస్త్రపు అంశాన్నే మీరు ఈ కూజా ద్వారా, ఆ వృక్షం ద్వారా ప్రశ్నించారు,” అన్నాడు.

ఆ జవాబుకు చంద్రవర్మ చిరునవ్వు నవ్వి, “లలితా! నీలకంఠశాస్త్రి శిష్యుడివనిపించావు. అయితే, ఇంకొక్క విషయం! తనవద్దకు వచ్చే రోగులతో మృదువుగా, ఆశాపూరితంగా మాట్లాడే వైద్యుడికి సహనం, ఓర్పు కూడా ఒకపాలు ఎక్కువే కావాలి సుమా!” అన్నాడు.

నాలుగు గంటలసేపు వేచి వుండలేక, తనుకూడా కాస్త చిరాకు పడిన విషయాన్నే, చంద్రవర్మ ఎత్తి చూపిస్తున్నాడని గ్రహించిన లలితుడు, “ప్రభూ! అభ్యాసంతో సహనమూ, ఓర్పు కూడా సాధిస్తాను,” అన్నాడు.

చంద్రవర్మనిర్ణయాన్నిగ్రహించిన జమీందారు, మిత్రుడివైపూ, వైద్యుడివైపూ తృప్తిగా చూశాడు.