నాల్గవనాడు కంకణుడు గెలిచినట్టు ప్రకటించబడింది. అస్థానపండితులు ఓటమితో తలలు వంచుకున్నారు. రాజుతోపాటు చాలా మందిని కంకణుడి విజయం కలతపరిచింది. అన్న ప్రకారం రాజు సత్యాకరుడు, కంకణుణ్ణి ఘనంగా సత్కరించి, లక్షవరహాల ధనమూ, గంటనూ ఇచ్చి సాగనంపాడు.

విజయగర్వంతో పల్లకీలో రత్నగిరి వదిలి వెళుతున్న కంకణుణ్ణి, నగరం వెలుపల సుప్రతీకుడనే పసులకాపరి యువకుడు అడ్డగించాడు. వాడికి కంకణుడి మీద విపరీతమైన కోపంగా ఉన్నది. వాడు కళల పట్ల ఎంతో అభిమానం కలవాడు. అస్థానపండితులంటే గొప్ప గౌరవం. వాళ్ళ ఓటమి వాడికి తల కాట్టేసినట్టయింది.

వాడు కంకణుడికి ఎదురుగా వచ్చి, “అయ్యా! ప్రజలను కన్న బిడ్డల్లా అదరించే రాజు సత్యాకరుడు మాకు దైవసమానుడు. ఆయనకు అస్థాన ప్రతిష్ఠ ఊపిరిలాంటది. ఆ ప్రతిష్ఠకు చిహ్నమైన ఈ గంట మా నగర పాలిమేర దాటకుందా ప్రయత్నించ వచ్చా?” అని అడిగాడు.

కంకణుడు, వాణ్ణి ఒకసారి నఖశిఖపర్యం తంపరీక్షగా చూసి, తలాడిస్తూ హేళనగా నవ్వాడు. అనవ్విపసులకాపరి సుప్రతీకుడికి చాలా కోపం తెప్పించింది. వాడు కాస్త తీవ్ర స్వరంతో, “అలా నవ్వకండి! మీరు మహాపండితులు, నేను పామరుణ్ణి. అయినా, నాకున్న కొద్దిపాటి లోకజ్ఞానంతో మిమ్మల్ని మూడు ప్రశ్నలడుగుతాను. వాటిల్లో మీరు రెండింటికి