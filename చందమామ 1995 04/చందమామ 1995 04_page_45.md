గనక చెప్పాను. అంతకన్న మరేమీ లేదు,”
అన్నది హిడింబ.

ఇంతలో హిడింబుడు దగ్గిరికి రానే వచ్చాడు. తన చెల్లెలు ధరించిన అందమైన బట్టలూ, అవతారమూ చూసి, 'ఓహో, దీనికి ప్రేమజాడ్యం పుట్టినట్టు వున్నది,' అనుకుని, అమితమైన క్రోధంతో కళ్ళు అతి భయంకరంగా తిప్పుతూ దానిని సమీపించి, "ఓసీ, హిడింబా! నేను అక్కడ అకలితో మాడి చస్తూందే నువ్వు కులుకుతూ ఎవరిని సమ్మోహింప జేయాలని చూస్తున్నావు? మన రాక్తస మర్యాదలను మంటగలిపి. మనుషు లతో సంబంధాలు పెట్టుకుని, నాకు ద్రోహం తలపెడతావా? వీళ్ళను చంపి నీ ప్రాణం

కూడా తీస్తానుండు," అంటూ భీముడి కేసి
తిరిగాడు.

"ఒరే, రాక్షసాధమా! నిన్ను చంపి ఈ అర ణ్యంలో నీ పీడ లేకుండా చేస్తాను," అన్నాడు భీముడు.

హిడింబుడు చేతులు చాచి భీముడి మీదకు వచ్చాడు. భీముడు లాఘవంగా వాణ్ణి పట్టుకుని, ఎనిమిది బారల దూరం ఈడ్చుకు పోయాడు. అంతలో హిడింబుడు భీముడి పట్టు విడిపించుకుని, భీముణ్ణి గట్టిగా వాటి సుకుని, భయంకరంగా పెడబాబ్బ పెట్టాడు.

వాడి పెడబాబ్బలకు తల్లీ, సొదరులూ లేస్తారనుకుని, భీముడు వాడి పట్టునుంచి తప్పించుకుని, తానే వాణ్ణి పట్టుకుని మరింత దూరంగా ఈడ్చుకు పోయాడు. భీముడు మామూలు మనిషి కాడని హిడింబుడు గ్రహించి, హెచ్చిన దీక్షతో భీముడితో తలపడ్డాడు.

ఇద్దరూ యుద్ధం ఆరంభించేసరికి భూమి అదిరింది, చెట్లూ తీగెలూ కూలాయి. కుంతీ, మిగిలిన పాండవులూ నిద్ర లేవనే లేచారు. తమ సమీపంలో శృంగారం మూర్తీభవించి నట్టుగా ఉన్న హిడింబను చూసి కుంతీదేవి మెల్లిగా, "అమ్మాయీ, నిన్ను చూస్తే ఏ వన దేవతవో, అప్పరసవో అన్నట్టున్నావు. ఎవరు నువ్వు? ఎక్కడినుంచి ఎక్కడికి పోతూ ఇటుగా వచ్చావు? నీ సంగతి కాస్త వివరంగా చెప్పు," అని అడిగింది.