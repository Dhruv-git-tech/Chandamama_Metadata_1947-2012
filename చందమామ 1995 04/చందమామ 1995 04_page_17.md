వారేమనుకుంటున్నది తెలుసుకురావటానికి మన వేగులవాళ్లను రాత్రివేళ కోట గోడల కిందికి పంపు,” అని నవద్యోతుడు రారాజుకు సలహా ఇచ్చాడు.

గ్రీకుల వేగులవాళ్లు ఆ ప్రకారమే చీకటి మాటున ట్రోయ్ కోట గోడలకిందికి వెళ్లి, గోడ అవతల కొందరు యువతులు తమలో తాము ముచ్చటించుకుంటూ ఉండటం ఆల కించారు.

ఆ యువతులు వజ్రకాయుడి శరీరాన్ని గ్రీకు వీరులు తీసుకు పోవటం గురించే మాట్లాడుకుంటున్నారు. వారి సంభాషణ గ్రీకు వేగులవాళ్లకు వినిపించింది.

“మన వీరులు అస్త్రవర్షం కురిపిస్తున్నా లక్ష్యపెట్టక వజ్రకాయుడి శవాన్ని భుజాన వేసుకుని తీసుకుపోయిన భూధవుడి పరాక్ర మంచాలా గొప్పది!” అన్నది ఒక ట్రోజను యువతి.

వెంటనే మరొకతె, “భుజాన శవాన్ని పెట్టి మోయమంటే బానిసముండ కూడా మోస్తుంది. అందులో ఏం ప్రతాపం ఉంది? తననూ, భూధవుణ్ణీ కూడా రక్తిస్తూ అంత మందితో ఎదురుపోరిన రూపధరుడిదే నిజ మైన పరాక్రమం!” అన్నది.

మిగిలిన అడవాళ్లంతా ఈమాట నిజమ న్నారు.

వేగులవాళ్లు ఈ సంగతి తీసుకుపోయి రారాజుకు తెలియజేశారు. అప్పుడు రారాజు వజ్రకాయుడి శస్త్రాస్తాలను రూపధరుడికే ఇప్పించాడు.