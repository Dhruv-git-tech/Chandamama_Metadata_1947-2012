మహాకాయుడు అతని వద్ద శలపు
పుచ్చుకుని సముద్రం లోకి వెళ్ళి
పోయాడు.

మర్నాడు ఉదయం యోధానయోధుడు
అదే ప్రాంతంలో పచార్లు చేస్తూ ఉండగా
అతనికి ఎనిమిదిమంది బుడత మనుషులు
పరిగెత్తే ఆటలాడుతూ కనిపించారు.
అతను వాళ్ళను పలకరించి, 'ఎవరు
మీరు? మీ రేం పని చేస్తారు?' అని
అడిగాడు.

'మేం బుడతలం. తలా ఒక పని
చేస్తాం. నా మటుకు నన్ను చట్రాయి
అంటారు. నేను చతికిలబడ్డానంటే
న న్నెవరూ కదిలించలేరు,' అన్నాడు
బుడతల్లో ఒకడు.

'ఏదీ, కూర్చో చూస్తాం,' అన్నాడు
యోధానయోధుడు. చట్రాయి నేల మీద
చతికిలబడ్డాడు. యోధానయోధుడు వాళ్లి
కొంచెం కూడా కదిలించలేక పోయాడు.
అతను ఆశ్చర్యపడి మిగిలిన వాళ్ళ శక్తు
లను గురించి కూడా అడిగాడు.

ఒకడి పేరు దివ్యకర్షి; వాడు సముద్రం
అవతల మాట్లాడుకున్నా ఆలకించగలడు.
మరొకడు దూరస్పర్శి; వాడు సముద్రం
అవతల చిమ చిటుక్కుమంటే తెలుసుకో
గలడు. నాలుగోవాడు మహాజ్ఞాని; వాడికి
ప్రపంచంలో ఎక్కడ ఏది జరుగుతున్నది

తెలుస్తుంది. అయిదోవాడు లఘుహస్తి;
వాడు కోడి పొదిగే గుడ్డును కోడికే తెలియ
రాకుండా కాజెయ్యగలడు. ఆరోవాడు
ఆరోహకుడు; వాడు ఈగలు పాకలేని
నున్నని గోడలు కూడా ఎగబాకగలడు.
ఏడోవాడు విలుకాడు; వాడు వంద రెక్కల
వురుగులు ఎగురుతుంటే, వాటిలో
కావాలన్న దాన్ని బాణంతో కొట్టగలడు.
ఎనిమిదోవాడు దారుబ్రహ్మ; వాడి చేతి
కొక కర్ర ఇస్తే, దానితో వాడు చెయ్య
లేనిది లేదు.

'భేష్, ఒక ఓడ తయారు చెయ్యా
లంటే, నీ కెంత కాలం పట్టుతుంది?'
అని యోధానయోధు డడిగాడు.