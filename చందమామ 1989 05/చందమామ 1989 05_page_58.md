రాష్ట్రీయ

పుళింద రాజ్యాన్ని పాలించే పురంధరు డనే రాజు ఆస్థానంలో, నలుగురు బూటకపు పండితులుండేవారు. వాళ్ళు ఏదో ఒక మిషమీద, రాజు నుంచి దానాలు పుచ్చుకుంటూ హాయిగా కాలం వెళ్ళ బుచ్చుతున్నారు.

ఒకసారి వాళ్ళకు, రాజు దగ్గర పెద్ద ఎత్తున బంగారం దానంగా పుచ్చుకోవాలన్న కోరిక కలిగింది. అందుగ్గాను వాళ్ళు ఒక పథకం ఆలోచించారు.

దాని ప్రకారం పండితులు, ఒకనాడు సభతీరి వున్న రాజుతో, 'మహారాజా, రాత్రి మీ జాతకం పరిశీలించాం. ప్రస్తుతం గ్రహాలు మీకు వ్యతిరేకంగా వున్నవి. త్వరలో మీ రెండు చేతులూ చచ్చుబడి పోయే ప్రమాదం వున్నది," అన్నారు.

రాజు కంగారుపడి, 'ఈ గండం గడిచే మార్గం లేదా ?' అని అడిగాడు.

' లేకేం, మహారాజా ! దివ్యమైన లక్ష్మి వారంనాడు బంగారుగొడ్డలితో చేతులు శ్రమించే వరకూ చెట్టు కొమ్మలు నరికి, ఆ తరవాత ఆ గొడ్డలిని పండితులైన బ్రాహ్మణులకు భక్తితో దానంగా యివ్వాలి. దానితో గ్రహాలు శాంతించి, తమకు రానున్న గండం తప్పిపోతుంది,' ' అన్నారు పండితులు.

రాజు సభ చాలించి, మంచి పనివాళ్ళ చేత బంగారు గొడ్డలి చేయించాడు.

తర్వాత పండితులు పెట్టిన ముహూర్తం నాడు, మంగళవాయిద్యాలతో ఊరే గింపుగా ఉద్యానవనానికి వెళ్ళాడు. అక్కడ సరస్సు ఒడ్డున వున్న ఒక ఎత్తయిన చెట్టులో, కొన్ని ఎండుకొమ్మలు కనిపించాయి. రాజు చెట్టెక్కి, ఒక ఎండు కొమ్మను బంగారుగొడ్డలితో నరకసాగాడు. ఆలవాటు లేని కారణంవల్ల, రాజుకు