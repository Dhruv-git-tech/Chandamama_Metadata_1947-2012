చాడు. కొందరు అనామకుల రచనలను, తన పేరుతో ప్రకటించుకున్నాడు. వాడి పక్కన చేరిన వందిమాగధులు, వాడికి ఘనంగా సన్మానం చేసి, కవికిశోరం అన్న బిరుదిచ్చారు.

ఇదంతా గమనిస్తున్న కవి, పెద్దవాడి తండ్రితో, వాడి వ్యాపారనైజాన్ని మార్చడం తనపల్ల కాదని చెప్పేశాడు.

అదేసమయంలో, రాజకీయవేత్త వద్ద చేరిన చలపతి రెండో కొడుక్కు, రాజ కీయపుటెత్తులూ, ప్రజల సమస్యలూ తలనొప్పిగా తోచాయి. రాజకీయవేత్త మాత్రం, వాడికి రాజకీయాలపట్ల అభిరుచి కలిగించడానికి చాలా శ్రమపడ్డాడు. రెండోవాడికి క్రమంగా రాజకీయాల నిజ

స్వరూపం బోధపడింది. వాడు స్థానిక నాయకులతో పరిచయాలు పెంచుకున్నాడు. ప్రజల బలహీనత లేమిటో పసిగట్టాడు. పిరికివాళ్ళను బెదిరించాడు. ధైర్యవంతుల ముందు వినయం నటించాడు. కులమతద్వేషాలను రెచ్చగొట్టాడు. ఎన్నికలలో డబ్బూ, అవసరం కలిగిన చోట, తన సహచరులతో బలప్రయోగం చేయించి ప్రజాప్రతినిధి అయ్యాడు.

ఇది చూసి రాజకీయవేత్త బెంబేలు పడిపోయి, చలపతితో, 'మిత్రమా, మరేమీ అనుకోకు. నీ రెండో కొడుకు యిప్పుడు నన్నుమించి ఎదిగిపోయాడు. వాడిని బాగుచేయడం, నావల్ల కాదు,' అని తన నిస్సహాయతను వెల్లడించాడు.