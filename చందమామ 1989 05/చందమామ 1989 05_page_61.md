రంగడు అలాగే ఒంటికైన మనితోటే, భుజాన గొడ్డలి వేసుకుని ఉద్యానంలోకి వెళ్ళాడు. వాడికి సరస్సుమీదికి వంగి వున్న చెట్టుకు, ఒక ఎండుకొమ్మ కనిపించింది. వాడు చెట్టు ఎక్కి, ఆ కొమ్మను సరకబోతున్నంతలో, దూరంగా మంగళ వాయిద్యాలతో వస్తున్న రాజు కనిపించాడు. ఆ సమయంలో రాజుకంటబడితే శిక్షిస్తాడన్న భయంతో, గజఈతగాడు కావడం వల్ల, సరస్సులోకి దూకి, తామరాకుల చాటున దాక్కున్నాడు.

అంతలో రాజు అక్కడికి వచ్చి, చెట్టు కొమ్మను నరుకుతూ, బంగారుగొడ్డలిని సరస్సులోకి జారవిడిచాడు. అది చూసి రాజువెంట ఉన్నవాళ్ళు, గొడ్డలికోసం సరస్సులోకి దిగబోయారు. వాళ్ళవల్ల తన గుట్టు రట్టవుతుందన్న భయంతో రంగడు, తన ఒంటికి యింకొ కొంత మసి పట్టి వుండవచ్చనీ, తనను ఎవరూ గుర్తించ లేరనీ అనుకుని, నీటిపైకి వచ్చి, తనచేత వున్న ఇనుపగొడ్డలిని ఒడ్డుకు విసిరాడు.

ఆ సమయంలో తన పేరడిగినవాళ్ళకు, రాజుగారి పాకశాల ఊడ్చే రంగణ్ణని చెప్పబోయి. తడబాటుకొద్దిరాపా అని నీటమునిగి ఈదుకుంటూ అవతలి ఒడ్డు చేరాడు.

అంతా విన్న రాజు, ఒకసారి పెద్దగా నవ్వి. “ఒరే, రంగా! పండితులు చెప్పిన, త్రేతా యు గంనాటి భయంకరుడైన రాపాశుడనే రాకుసుడివి, సువ్వన్నమాట! సరే, ఆ బంగారుగొడ్డలిని, ఏ రాకుసుడో ఎత్తుకుపోలేదు. దానికోసం సరస్సులో వెతికిద్దాం,” అన్నాడు.

“ప్రభూ, దానికోసం వెతికించనవ సరం లేదు. ఆ రాత్రే రంగడు సరస్సులో దిగి, దాన్ని వెతికి పట్టుకుని, నాకు తెచ్చి యిచ్చాడు,” అంటూ వంటవాడు పాకశాల నుంచి దాన్ని పట్టుకువచ్చి రాజుకిచ్చాడు.

రాజు రంగడికి తన మెడలోని వజ్రాల హారం బహూకరించి, తమ స్వప్రయోజనంకోసం, తనను తప్పదారి పట్టిస్తున్న బూటకపు పండితులు నలుగుర్తీ కరి నంగా శిక్షించాడు.