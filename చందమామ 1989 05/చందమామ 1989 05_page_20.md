స్వామివారు మందహాసం చేసి అమ్మ వారి కోరిక చెల్లించారు.

గది బయట ఉన్న సూరయ్యకు సత్యం రూపం వచ్చేసింది. గదిలో ఉన్న సత్యానికి తండ్రి స్వరూపం వచ్చేసింది. కాని ఈ మార్పు జరిగినట్టు ఇద్దరికీ తెలియదు.

తండ్రి అయిన సూరయ్య ఏధిలోకి వెళ్ళాడు. ఇళ్ళన్నీ చాలా ఎత్తుగా అయి పోయినట్టు తోచింది. తల ఎత్తితేగాని రెండు అంతస్తులు కూడా కనిపించలేదు. కాని, దీన్ని గురించి సూరయ్య ఆటే వితర్కించలేదు.

వీధిలో తన పాతస్నేహితుడు గోపాలం కనిపించాడు సూరయ్యకు. ''ఏంరా, గోపాలం?'' అని పలకరించాడు సూరయ్య.

గోపాలం చాలా విచిత్రంగా ప్రవర్తించాడు. మామూలుగా సమాధానం చెప్పటానికి బదులుగా కళ్ళెర్రచేసి, ''ఒరి, పిడుగా, అంత పాగరెక్కిందిరా. ఉండు మీ నాన్నతో చెప్పితాటవాలిపిస్తా!'' అంటూ కర్రఎత్తి భయంకరంగా మీదికి వచ్చాడు గోపాలం.

సూరయ్యకు భయం వేసి పరిగెత్తాడు. అంతవేగంగా పరిగెత్తగలిగినందుకుతనకే ఆశ్చర్యం వేసింది. చిన్నతనంలో ఎప్పుడు

పరిగెత్తాడో ఏమోగాని ఇటీవల సూరయ్య గబగబా నడిచిన పాపాన కూడా పోలేదు. ఎందుచేతనంటే శరీరం అంతో ఇంతో లావెక్కింది. తనకన్న సన్నగా ఉండే గోపాలం తనతో పరిగెత్తలేక పోవటం చూసి ఆశ్చర్యపడ్డాడు సూరయ్య.

ఆయన పరిగెత్తటం మానేసి ఆగి, ''ఎందుకు నేనిట్లా పరిగెత్తుతున్నాను. గోపాలం సన్ను కొట్టటమేమిటి? నేను పారిపోవటమేమిటి?'' అనుకుంటూ విరగబడి నవ్వసాగాడు.

ఇంతలో ఎవరో భుజం మీద గట్టిగా చరిచి, ''ఒరే, ఇందుకేనా నువు బడి ఎగగొట్టింది?'' అని అడిగాడు.