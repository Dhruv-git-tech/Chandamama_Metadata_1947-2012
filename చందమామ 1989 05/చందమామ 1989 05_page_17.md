ఈలోగా, మతబోధకుడి వద్ద చేరిన చలపతి మూడవ కొడుకుతో ఆయన, “నువ్వు నావద్ద చేరడంలో చాలా మంచి పని చేశావు. ఐహిక విషయాలలో దేనిలో నైనా, వ్యాపారధోరణి ఎక్కువ. నీ మనసును మార్చడానికి మతమే తగిన మందు!” అంటూ తల నిమిరాడు.

చలపతి మూడో కొడుక్కు, ఆ మత బోధకుడి భక్తి అవేశం చూసి, చాలా ముచ్చట వేసింది. అయితే, ఆయన బోధనలేవీ వాడి బుద్ధికి రుచించలేదు. వాడుక్రమంగా భక్తబృందాలతోపరిచయా లేర్పరచుకున్నాడు. భక్తకోటిలోని బల హినతలు, వాడికి బాగా అర్థమైనాయి. ఆసమర్థులు అశాంతిలో అలమటించడం, వాడు గ్రహించాడు.

తన గురువుగారికి లేని మహిమలు, ఉన్నట్టు వాడుప్రచారంచేశాడు. చందాలు వసూలుచేసి, ఆయన వద్దంటున్నా వినక, ఒక గుడి కట్టించాడు. భక్తుల రాకపోకలు ఎక్కువ యినై. వాళ్ళిచ్చే కానుకల

సంరక్షణకూ, దేవాలయ నిర్వహణకూ, ధర్మకర్మత్వమండలి ఏర్పడింది. వాళ్లం దరూ ఏకగ్రీవంగా మూడోవాణ్ణి పెద్దగా ఎన్నుకున్నారు. వచ్చే ఆదాయంలో కొంత భాగాన్ని పేదలకు దానం చేస్తూ, వాడు ధర్మశిరోమణి ఆన్న పేరు తెచ్చుకున్నాడు.

మతబోధకుడైన చలపతి మిత్రుడు, ఆయనతో సంగతి చెప్పి, “నీ కొడుకు మనస్తత్వంలో మార్పుతేవడం, నాకే కాదు—లోకంలో మరెవరికీ సాధ్యపడదు. వాడిది బొత్తిగా వ్యాపారనైజం!” అని తన నిస్సహాయతను వెల్లడించాడు.

ఈవిధంగా ముగ్గురు కొడుకులూ, ఇంటికి తిరిగిరాగానే, చలపతి బాగా ఆలోచించి, వాళ్ళకు కొంత డబ్బిచ్చిన నగరానికి పంపాడు. వాళ్లక్కడ వ్యాపారం ప్రారంభించి కొద్దికాలంలోనే కోట్లకు పడగలెత్తారు.

వ్యాపారం నూనెలాంటిది. అది దేని తోనూ కలవదు; వ్యాపారంతోతప్ప—అని చలపతి గ్రహించాడు.