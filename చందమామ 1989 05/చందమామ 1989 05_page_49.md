కుండను బయిటికి తీశాడు. దాని కింద వాడికి గుండిగ కనిపించింది. దాన్ని బయటికి తీశాడు. తర్వాత బుట్టనూ, దాని అడుగున వున్న పిల్లన గోవినీ, చెప్పులనూ, చేటనూ, బెత్తాన్ని, గంటనూ బయటికి తీశాడు. వాటన్నిటినీ ఎలా తీసుకుపోవడమా అని, వాడాలోచిస్తూండగా, తొర్ర అడుగున ఒక గోనె సంచి కనిపించింది.

సూర్యం అత్రంగా దాన్ని పైకి తీసి, అద్భుత వస్తు వులన్నీటినీ అందులో వేశాడు. తర్వాత అక్కడ దొరికిన, ఒక తీగతో గోనె మూతిని బిగించి కట్టి, దాన్ని భుజానికి ఎత్తుకోబోయి, తెల్లబోయాడు.

అద్భుత వస్తువులతో నిండిన ఆ గోనె కాస్తా, అదృశ్యమైపోయింది. సూర్యం పిచ్చివాడిలా దిక్కులు పరికిస్తూండగా, ముసలిపిశాచం అక్కడికి వచ్చి, “జరిగిన దంతా చూశాను! నేను పాడుబడిన బాచి దగ్గిర, నిన్ను చూసినప్పుడు నిరాశా పిశాచం నిన్ను ఆవహించి వున్నది. నీలో ఆశ అనే కొత్త ఊపిరిపోసి, నీచేత అత్మ

హత్యాప్రయత్నం మాన్పించడానికి నిన్ను యిక్కడికి తీసుకువచ్చాను. అయితే, యిక్కడ నిన్ను నిరాశాపిశాచం వదిలినా, అత్యాశ అనే పిశాచం పట్టుకున్నది. అందువల్లనే, అన్ని అద్భుత వస్తువుల్ని సొంతం చేసుకోవాలన్న ఆరా టంలో, ఏ ఒక్కదాన్ని. నీదిగా చేసుకోలేక పోయావు!'' అన్నది.

“అవును, నిజమే! మరియుపుడు నేనేం చేయాలి?” అని అడిగాడు సూర్యం.

“మనిషి పట్టుదల వహిస్తే, ఎన్ని అద్భుతాలైనా చేయగలడు. నువ్వు కూరగాయలు పండించలేవా? పిండివంటల వ్యాపారం చెయ్యలేవా? ఇన్ని గేదెలను పెట్టుకుని, వాటి పాలు అమ్మి కుటుంబాన్ని పోషించలేవా? ఆలోచిస్తే, బతక డానికి ఎన్ని మంచి మార్గాలు లేవు!'' అని ముసలిపిశాచం అదృశ్యమైంది.

ఆ మాటల్లోని సత్యాన్ని గ్రహించిన సూర్యం, కొత్త ఉత్సాహంతో ఇంటి కేసి బయలుదేరాడు.