సముద్రుడు సమ్మతించిదారి ఇచ్చాడు.
కృష్ణుడి రథం ఉత్తర కురుభూములు
దాటి గంధమాదన పర్వతం కేసి వెళ్ళ
సాగింది. అప్పుడతనికి ఆరు పర్వతాలు—
జయంతం, వైజయంతం, నీలం, శ్వేతం,
ఇంద్రకూటం, కైలాసం అనేవి—రంగు
రంగుల ధాతువులతో ఆలంకరించి ఉన్న
శరీరాలతో ఎదురై, ‘‘దేవా, ఏమిటి నీ
ఆజ్ఞ?'' అని అడిగాయి.

“నా రథానికి దారి ఇయ్యండి,”
అన్నాడు కృష్ణుడు.

అప్పుడా పర్వతాలు ఒదిగి, కృష్ణుడి
రథానికి దారి ఇచ్చాయి.

మేఘాల మధ్యగా నడిచే సూర్యుడి
లాగా కృష్ణుడి రథం కొండల మధ్యగా
చాలా దూరం పోయే సరికి, అంతటా
అంధకారం ఆ వరించింది. అర్జునుడు
భయపడ్డాడు. గుర్రాలు నిలిచిపోయాయి.
చుట్టూ రాయి లాగా పేరుకు పోయిన
అంధకారాన్ని కృష్ణుడు తన సుదర్శన
చక్రంతో ముక్కలు ముక్కలు చేసి,

“రథంపోనీ,” అని అర్జునుడితో ఆన్నాడు.
చాలాదూరం వెళ్ళగా, వెళ్ళగా ఎట్టె
దట కోటి సూర్యుల కాంతి ఒక్కచోట
పోగు చేసినట్లు కనబడింది. కృష్ణుడు
రథందిగి, ఆ కాంతిలోకి వెళ్ళిపోయాడు.

‘‘ఈ వెలుతురేమిటి? ఇందులో కి
కృష్ణుడు ఒంటరిగా ఎందుకు పోయాడు?
ఏం కానున్నది?’’ అని అర్జునుడూ,
బ్రాహ్మణుడూ భయపడుతూండగానే
కృష్ణుడు ఆ కాంతిలో నుంచి తిరిగి
వచ్చాడు. అతని వెంట ముగ్గురు బ్రాహ్మణ
కుమారులూ ఉన్నారు. అతని చేతిలో
కొత్తగా పుట్టిన శిశువు కూడా ఉన్నాడు.

కృష్ణుడా పిల్లలు నలుగురినీ బ్రాహ్మణుడి కిచ్చాడు. బ్రాహ్మణుడు పొందిన ఆనందానికీ, అర్జునుడు పొందిన ఆశ్చర్యానికీ మేరలేదు.

రథం వెళ్ళిన దారినే కృష్ణుడి ఇంటికి
తిరిగి వచ్చేసింది. కృష్ణుడా బ్రాహ్మణుడికి
కానుకలిచి పంపి, యజ్ఞాన్ని పూర్తి
చేశాడు.