ఆ చేతి చుట్టూ మూగి ఆశ్చర్యంగా చూడ సాగారు.

వాళ్ళందరూ ఆ సందడిలో ఉన్న సమయంలో రాక్షసి తన రెండో చేతిని గదిలోకి పెట్టి, ఉయ్యాల తొట్టెలో ఉన్న పిల్లవాణ్ణి కాజేసి తీసుకుపోయింది.

దాదులు తొట్టేకేసి తిరు గుతూ నే,
‘‘అయ్యో, బిడ్డ!’’ అన్నారు.

‘‘మనం ఓడలో ఎక్కి పారిపోవటం మేలు. తెల్లవారగానే ఈ రాజు మన తలలు తీసేస్తాడు,’’ అన్నారు బుడతళ్ళు.

‘‘ఎందుకు పారిపోవటం? ఆ రాక్షసి వెన్నంటి పోయి, రాజుగారి ముగ్గురు బిడ్డలనూ తీసుకొద్దాం,’’ అన్నాడు యోధానయోధుడు.

అందరూ కోట బయటికి వచ్చి, తమ ఓడలో రాక్షసి ఉండే తీరానికి చేరారు. ఆరోహకుడు లఘుహస్తిని తన భుజాల మీద ఎక్కించుకుని గబగబా కోట గోడ ఎక్కేసి, లఘుహస్తిని కోటలో దించాడు. లఘుహస్తి లోపలి నుంచి మహాకాయ

మహారాజు కొడుకులను ముగ్గురినీ ఆరోహకుడికి వరసగా ఆందించాడు. ఆందరూ ఓడలో మహాకాయుల దీవికి తిరిగివచ్చారు.

వారింకా చేరకముందే రాక్షసి, పిల్లలు మాయం కావటం తెలుసుకుని ఓడను వెంబడించి రాసాగింది. ఆమె ఎంత దూరం లోకి వచ్చినదీ దూరస్పర్శి ఎప్పటికప్పుడు చెబుతూనే ఉన్నాడు. చూపు మేరలోకి రాగానే విలుకాడు, బాణం వదిలి, ఆమె నుదుట ఉన్నఒక్క కంటినీ కొట్టేశాడు. ఆదెబ్బతో ఆ రాక్షసి చచ్చి సముద్రంలో పడిపోయింది.

తెల్లవారగానే మహాకాయ మహారాజు పురిటిగదికి పరిగెత్తుకుంటూ వచ్చి, తన ముగ్గురు పిల్లలనూ చూసి ఆశ్చర్యంతో మూర్ఛపోయినంత పని చేశాడు. ఆయన వారం రోజులపాటు తన అతిథులకు బ్రహాండమైన విందులు చేసి, వారి ఓడ ఆంతా బహుమానాలతో నింపేసి, యోధాన యోధుణ్ణి, బుడతళ్ళనూ సాగనంపాడు.