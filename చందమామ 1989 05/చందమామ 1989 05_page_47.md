దు పు గాని పద," అంటూ పిశాచం,
సూర్యాన్ని బయలుదేరదీసింది.

సూర్యానికి, పిశాచం సలహా సబబు
గానే తోచింది. వాడు పిశాచంతో, ఆ
పాడుబడిన బావి దగ్గిరకు వెళ్ళి, అందులో
దూకబోయాడు.

“ఎవరువాళ్ళు? ఇంత అర్ధరాత్రివేళ,
యిక్కడేం పని?” అంటూ ఒక ముసలి
పిశాచం పైకి వచ్చింది.

సూర్యం, దానికి తన కథ అంతా
చెప్పుకున్నాడు.

“పాపం, తల మునకలయ్యే కష్టాల్లో
పున్నవాడు. వింటూ ం లే, నా గుండె
తరుకుక్కపోయింది. నావంతు సహాయం

చేయడానికి, యిక్కడికి తీసుకు
వచ్చాను," అన్నది ఆడపిశాచి గర్వంగా.

“అఘోరించావుగానీ, యిక వచ్చిన
దారినే వెళ్ళు!” అని ముసలిపిశాచం,
ఆడపిశాచాన్ని చీవాట్లు పెట్టి పంపేసింది.

“పాపం, దాన్నేమీ అనకు, నాసమస్యకు
చక్కని పరిష్కారం చూపిన ఘనత
దానిదే!” అన్నాడు సూర్యం.

ముసలిపిశాచం తల పూపి, “సరే,
నిన్నౌకచోటుకు తీసుకుపోతాను. అక్కడ
జరిగేదంతా, చూడు. ఆ తర్వాత, నువ్వే
గంగలో దూకుతావో, అదంతా నీ యిష్టం,”
అని, సూర్యాన్ని వల్ల కాటిలో మరొక
ప్రాంతానికి తీసుకుపోయింది.

అక్కడ ఒక శిథిలమైపోయిన సమాధి
ముందు, కొన్ని పిశాచాలు కూర్చుని
పున్నవి. ముసలిపిశాచం, సూర్యాన్ని
ఒక ముళ్ళపాద వెనక దాక్కోమని చెప్పి.
తాను పోయి గుంపుకట్టిన పిశాచాల
పక్కన కూర్చున్నది.

కొంత సేపటికి, పెద్ద అట్టహాసంగా, ఆ
పిశాచాల నాయకుడు వచ్చి, శిథిలమై
పోయిన సమాధిమీద కూర్చున్నాడు. పిశాచా
లన్నీ సంతోషంగా చప్పట్లు చరిచాయి.

పిశాచాల నాయకుడు, ఒకసారి గొంతు
సవరించుకుని, “సహచరోత్తములారా !
జాగేల ? ఈ నెల రోజుల్లో, మీరు సేకరిం