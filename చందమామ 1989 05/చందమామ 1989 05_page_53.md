ణుల సేనతో సహా బయలుదేరి వచ్చి, రైవతకాద్రి ప్రాంతంలో విడిశారు.

బలరాముణ్ణీ, సాత్యకిని, ప్రద్యుమ్నుడు మొదలైన కుమారులనూ, వెంటబెట్టుకుని, కృష్ణుడు తన అతిథులను సన్మానించటానికి వచ్చాడు. అతను అందరిని గౌరవించి, అందరికీ బట్టలు పెట్టి, “నేనూ, నా వాళ్లూ మీవాళ్ళమే. మీకేం కావాలన్నా అడగండి, సమకూర్చుతాం,” అని అందరికీ సంతోషం కలిగించాడు. వారంతా కొంతకాలం గడిపి వెళ్ళిపోయారు.

ఒకసారి అర్జునుడు ధర్మరాజు అనుమతితో కృష్ణుణ్ణి చూడవచ్చి ద్వారకలో కొంతకాలం ఉన్నాడు. ఆ సమయంలోనే

కృష్ణుడు ఒక యజ్ఞం ప్రారంభించాడు. యజ్ఞం కొనసాగుతూ ఉన్న సమయంలో ఒక పల్లెటూరి బ్రాహ్మణు డక్కడికి వచ్చి, దీక్షలో ఉన్న కృష్ణుడికి ఎదురుగా నిలబడి దీనంగా, “అయ్యా. నా మొర ఆలకించండి. నా భార్య ప్రసవించిన మరు కణంలో నే బిడ్డలను ఎవరో కాజేస్తున్నారు. ఈ విధంగా ఇప్పటికి మూడుసార్లు జరిగింది. ఇప్పుడు నాలుగో సారి నా భార్య గర్భవతిగా ఉన్నది. కాన్పు వచ్చే సమయం దగ్గర పడింది. మమ్మల్ని నువే కాపాడాలి,” అని మొర పెట్టుకున్నాడు.

ఆ మాటకు కృష్ణుడు, “ఎవరు కాపాడ మన్నా వెంటనే ఆ పని చెయ్యటం నా విధి. కాని నే నీ కణాన యజ్ఞదీక్షలో ఉండిపోయాను. ఏం చెయ్యాలో తోచ కుండా ఉన్నది,” అన్నాడు.

ఇదంతా వింటున్న అర్జునుడు, “ఎందు కాలోచన? సన్ను పంపించరాదా? నేనీ బ్రాహ్మణుడి వెంట వెళ్ళి. ఆయనకు కలిగిన ఆపద తొలగించి, నిన్ను సంతోష పెడతాను,” అని కృష్ణుడితో అన్నాడు.

కృష్ణుడు చిరునవ్వునవ్వి, “ఈ పని నీవల్ల అవుతుందా?” అన్నాడు.

అర్జునుడి కీ మాటతో తల తీసేసి నట్టయి, తల వంచుకున్నాడు. ఆది చూసి