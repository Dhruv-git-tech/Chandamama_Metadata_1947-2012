వ్యాపార నైజం

ఒక ఊళ్ళో చలపతి అనే రైతుకు, ముగ్గురు కొడుకు లుండేవారు. వాళ్ళకు తెలివితేట లెక్కువ. అయితే, వాళ్ళలో ఒక లోపం వుండేది. వాళ్ళు తండ్రికి వ్యవసాయప్పనుల్లో ఏమాత్రం సాయ పడక, ఏవో వ్యాపార విషయాల గురించి మాట్లాడుకునేవాళ్ళు. క్రమంగా ఈడు వచ్చేసరికి ఈ ధోరణి ముదరబారింది. చలపతి ఎలాగైనా తన కొడుకుల్లో మార్పు తేవాలని నిశ్చయించుకున్నాడు.

చలపతికి ముగ్గురు ప్రాణస్నేహితు లున్నారు. వారిలో ఒకడు కవి. రెండవ వాడు రాజకీయవేత్త. మూడవవాడు మత బోధకుడు. వీళ్ల సహాయంతో, కొడుకులలో మార్పు తేవాలని ఆయన అనుకున్నాడు.

ఆయన ముందుగా కవి అయిన తన మిత్రుణ్ణి కలుసుకుని, తన పెద్దకొడుకును గురించి చెప్పి, “నువ్వే ఎలాగైనా మా

వాడిని బాగుచెయ్యాలి!” అని పెద్ద కొడుకును, ఆయనకు అప్పగించాడు.

అదేవిధంగా చలపతి సంగతి వివరించి, రెండోవాణ్ణి రాజకీయవేత్తకూ, మూడోవాణ్ణి మతబోధకుడికీ అప్పగించాడు.

చలపతి పెద్దకొడుక్కు మొదట్లో, ఈ సాహితీ వ్యాసంగం నచ్చలేదు. కాని, క్రమంగా వాడు దానికి అలవాటుపడ్డాడు. చూడగా, గురువుగారి ఆర్థికపరిస్థితి వాడికి దుర్భర మనిపించింది. వాడు తన గురువులా కాకుండా, ఆ ఊళ్లోని కవుల్చి, రచయితల్చి చేరదీసి సాహితీ సంస్థ నొక దాన్ని నెలకొల్పాడు.

వాళ్ళల్లో కొందరు, వాడి గురువులాగా డబ్బు యిబ్బందుల్లో వున్నవాళ్ళు. మరి కొందరు కీర్తికాంక్ష కలవాళ్ళు. పెద్దవాడు వాళ్ళ దగ్గిరనుంచి మంచి రచనలు కొని, వాటిని ఆమ్మి మంచి లాభాలు సంపాదిం