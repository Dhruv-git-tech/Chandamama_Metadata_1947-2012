ఎండా తగలరాదు. అందుచేత పిడతలు కప్పి ఉంచాను. రేపు ఉదయం మాయింటికి దయచెయ్యండి, చూద్దురు గాని!’’ అన్నాడు గోహా.

సంపన్నుడు వెలాతెలాబోతూ, ‘‘అలాగే వస్తాను!’’ అని తన దారిన వెళ్ళాడు.

గోహా చేపల దుకాణానికి వెళ్ళి ఒక పావుశేరు చిన్నచేపలు కొని ఇంటికి పట్టు కెళ్ళాడు. ఆయన తన చిన్నకొడుకును పిలిచి, ‘‘ఒరే, ఈ చేపలను మూతులు పైకి కనపడేటట్టుగా మన పెరడులో ఒక బారున సగంసగానికి పాతిపెట్టి వాటిపైన పిడతలు మూసిపెట్టు,’’ అన్నాడు. కొడుకు అలాగే చేశాడు.

మర్నాడు ఉదయం సంపన్నుడు వచ్చాడు. గోహా ఆయనను వెంటపెట్టుకు పోయి పిడతలు చూపించి, ‘‘మొక్కలు వాటికింద ఉన్నాయి,’’ అంటూ ఒక పిడత ఎత్తి చూపాడు. నేలలో నుంచి మొలుచుకు వస్తున్నట్టుగా చేప ఒకటి కనపడింది.

గోహా పిడతలన్నీ ఎత్తిచూ పినాక సంపన్నుడికి తల తిరిగినట్టయింది. ‘‘ఆశ్చర్యం! అద్భుతం! నిన్న కూడా నీ మాటలు నేను నమ్మలేదు. ఇప్పుడైనా నా కళ్ళతో చూశాను గనక నమ్మతున్నాను గాని లేకపోతే నమ్మను!’’ అన్నాడు.

‘‘ఈ విత్తనాలు మొలిపించటం ఏమీ కష్టం కాదు. నాకే పది ఎకరాలుంటే పంటు పండించేద్దును!’’ అన్నాడు గోహా.

‘‘ఆ పని నేనే చేస్తాను!’’ అంటూ సంపన్నుడు ఇంటికి వెళ్ళి తన నౌకర్లను పిలిచి, ‘‘ఒరే, మీరు ఈ యేడు మన పాలాలలో ఎండిన చేపగుడ్లు చల్లండి!’’ అన్నాడు. వాళ్ళు అలాగే చేశారు.

ఈ సంగతి విన్న ఊరి వాళ్ళు, సంపన్నుడు కనిపించినప్పుడల్లా చాటుగా నవ్వుకోసాగారు. కొద్ది రోజుల్లోనే ఆయనకు జరిగిందే మిటో అర్థమైంది. గోహాను పరాభవం చెయ్యబోయినందుకు తనకు ప్రాయశ్చిత్తంబాగా జరిగిందని సంపన్నుడు తెలుసుకున్నాడు.