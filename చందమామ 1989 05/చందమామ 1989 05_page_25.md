వస్తున్నాడు. తీరాచూ స్తే ఆ మెల్లెక్కి
వస్తున్నది తనే.

తన తండ్రికి తన స్వరూపం వచ్చిందని
సత్యం చప్పున గ్రహించాడు. ఇప్పుడు
తండ్రికి మంచి పాఠం నేర్పుదా మను
కున్నాడు, బీరువా తాళవుచెవులు జేబులో
దాచేశాడు.

సూరయ్య పైకి వచ్చి తన ప్రతిబింబం
లాగా నిలబడి ఉన్న కొడుకును చూసి
నవ్వసాగాడు. సత్యంకు నవ్వు రాలేదు.
భయంవేసింది.

“మనం ఇట్లా ఎందుకయినామో నీ కేమైనా తెలుసునా?” అన్నాడు సూరయ్య.

సత్యం, “నాకు తెలీదు,” అన్నాడు
అమాయకంగా.

“పెద్ద చిక్కే వచ్చిపడింది. నువ్వే
నేననీ నేనే నువ్వనీ మనం ప్రపంచాన్ని
నమ్మించటం చాలా ఇబ్బంది అయే
టట్టున్నది. నేను బోలెడన్ని వ్యవహారాలు
నడపాలి. డబ్బు వసూలుచేస్తూ ఉండాలి.
నాకు చేతినిండా పనులున్నాయి. ఊరి

నిండా స్నేహితులున్నారు. ఈ పనులన్నీ
ఈ అవతారంతో ఎట్లా చెయ్యను? అందరి
దగ్గరికి ఎట్లా వెళ్ళను? ఒకవేళ కష్టపడి
నేను ఫలానా అని అందరికి రుజువు చేసు
కున్నా వాళ్ళు నన్ను మామూలు గా
చూడరే. ఈ సమస్యను పరిష్కరించడం
ఎలా?’’ అన్నాడు తండ్రి.

కొడుకు తలాడిస్తూ, “ఏమో నాకు
తెలీదు,” అన్నాడు.

“అన్నట్టు నీ చదువు మాటేమిటి?”
అన్నాడు సూరయ్య.

“చదువా? ఈ శరీరంతో వెళ్ళి నన్ను
బళ్ళో కూచోమన్నావా? బాగుంది,”
అన్నాడు సత్యం.

“ఎట్లా తగలడుతుందిరా మరీ? నువు
బళ్ళోకి వెళతావో, మానుతావో నాకు
అనవసరం. చదువుకోకపోతే నీ ఖర్మాన
నువే పోతావు. నా వ్యవహారాలు నేను
చూసుకోక తప్పదు,” అంటూ సూరయ్య
దేనికోసమో బల్ల సారు గులో వెతక
సాగాడు.

—(ఇంకావుంది)