ఇంటో ఏ లోటూ లేకుండా చూడు. సుఖ పడటానికి కాకపోతే డబ్బు దేనికి? '' అన్నాడు.

కొంత కాలానికి ఆ ప్రాంతాల ప్రమైన కరువు వచ్చింది. వసుగుప్తుడు తన ధాన్యాగారాలు తెరిపించి బీదలకు ధాన్యం పంచి పెట్టాడు; తిండిగింజల కోసం వచ్చిన వాణ్ణి ఎపణ్ణీ ఉత్తమచేత్తులతో పంప వద్దని శాసనం చేశాడు. మహా దాతగా ఆయన పేరు ప్రసిద్ధిలోకి వచ్చింది.

బేతాళుడి కథ చెప్పి, ''రాజా, నాకు ఆనేక సందేహాలు కలుగుతున్నాయి. వసుగుప్తుడి కోడలు నిజంగా తెలివి గల దైతే అలాటి అర్ధంలేని వరం కోరమని ఎందుకు అన్నది? అది అర్ధంలేని వరం అని తెలిసి కూడా వసుగుప్తుడు దాన్ని ఎందుకు కోరాడు? ఆపరానికి, ఆయనలో మార్పుకూ సంబంధం ఏమిటి? ఈ సందేహాలకు సమాధానం తెలిసి కూడా చెప్పక పోయావో నీ తల పగిలిపోతుంది,'' అన్నాడు.

దానికి విక్రమార్కుడు, ''తన కోడలు కోరమన్న వరం అర్థంలేని దని వసు గుప్తుడు అపోహ పడ్డాడు; కాని ఆ యువ కుణ్ణి ఎలాగైనా వదిలించు కోవటానికి ఆ వరమే కోరాడు. అది అర్థంలేని వరం ఎంతమాత్రమూ కాదు. ఆ వరం కోరే దాకా వసుగుప్తుడు తన ధనానికి బానిస; దానికోసం జీవితంలో ఇంకే ఆశయమూ లేకుండా చేసుకుని, దానికి రక్తకభటుడుగా కాపలా కాశాడు. ధనమే ఆయనకు యజమాని అయింది. అది తన సేవకుడికి చిన్నమెత్తు సుఖం చేకూర్చలేదు; ఆఖరుకు, రుచికరమైన పదార్థాలు నోట బెట్టుకునే శక్తికూడా ఆయనకు లేకుండా చేసింది. వరం పాందినాక వసుగుప్తుడు నిజంగా ధనాన్ని' శాసించటం ప్రారంభించాడు. అది ఆయన మనస్సుకు వేసిన సంకెళ్లు తెగిపోయాయి,'' అన్నాడు.

రాజుకు ఈ విధంగా మౌనభంగం కలగగానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)