పెద్దమ్మ పణికపోతూ, ''నాయన్లారా! ఇల్లు భద్రం లేదని, నా నగలన్నీ షావు కారు కృష్ణయ్య ఇంట్లో దాచుకుంటాను. ఎప్పుడన్నా పండగలూ, పబ్బాలూ వచ్చినప్పుడు తీసి పెట్టుకుంటాను. తిరిగి మళ్ళీ ఆయన ఇంట్లోనే పెట్టేస్తూ ఉంటాను, నాయనా!'' అన్నది.

''ఇప్పుడే వెళ్ళి షావుకారు ఇల్లు గారిస్తాం. అక్కడ నగలు లేకపోయాయో నిన్ను ప్రాణాలతో వదలం. జాగ్రత్త!'' అని దొంగలు పెద్దమ్మను బెదిరించి, ఆమెను బంధించి, నోట్లో గుడ్డలు కుక్కి, అప్పుడే కృష్ణయ్య ఇంటికి వెళ్ళారు.

దొంగలను చూడగానే కృష్ణయ్య కొయ్యబారిపోయి, కూలబడ్డాడు.

దొంగలు ఆయనను ఇనప్పెట్టె వద్దకు తీసుకుపోయి, దాన్ని తెరవమన్నారు.

కృష్ణయ్య చేతులు జోడించి, ''ఒరే, నాయన్లారా, నా వద్ద ఏముందిరా? మీకు ఎవరు చెప్పారు రా? ఏమి లేదే!'' అన్నాడు.

''మాకు ఎవరూ చెప్పలేదు. ముందు పెట్టెతెరు!'' అంటూ బాకులు చూపారు దొంగలు.

కృష్ణయ్య వణుకుతున్న చేతులతో రొండి నుంచి తాళాలు తీసి, ఇనప్పెట్టె తెరిచాడు. దాని నిండా ఊళ్ళోవాళ్ళు కుదువబెట్టిన నగలున్నాయి.

దొంగలు అమితానందంతో, ఇనప్పెట్టె తాళీ చేసి, తమ సంచుల నిండా నగా, నట్రా నింపుకుని, పూటకూళ్ళ పెద్దమ్మ ఇంటికి వెళ్ళి, ''పెద్దమ్మా. నిఖం చెప్పావు. ఇవి ఉంచుకో!'' అని ఆమెకు కొన్ని నగరిచ్చి, వెళ్ళిపోయారు.

అయితే ఈపథకమంతా వేసిన పెద్దలు ముందుగానే మనుషులను ఏర్పాటు చేసి, దొంగలు ఊరిపొలిమేర దాటగానే వాళ్లను పట్టుకుని, వాళ్ళు కృష్ణయ్య ఇంట కాజేసిన నగలను, రహస్యంగా తాకట్టు ఉంచిన వారికి చేర్చారు. పెద్దమ్మ కూడా తనకు దొంగలిచ్చిన నగలను ఎవరివి వారికి ఇచ్చేసింది.