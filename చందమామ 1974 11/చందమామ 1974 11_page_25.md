"చూశారా, మహారాజా, మహారాణీ?
తెలుపు కాస్తా నలుపు అయిపోయింది.
తెలుపూ, నలుపూ ఆనేవి నిజం కాదు,
భ్రమ ! జాగ్రత్తగా గమనించండి,"
అంటూ సోమనాథుడు నల్ల బంతిని గొట్టం
పై భాగంలో వేసి, మంత్రదండంతో
తోశాడు. ఈసారి బంతి కింద పడినప్పుడు
నల్లగా ఉండక, తెల్లగా ఉన్నది.

"చూడండి ! రంగులో ఏమి లేదు.
అది శాశ్వతం కాదు. రాజకుమారి ఇవాళ
నల్లగా ఉండవచ్చు. రేపు ఈ రంగు మార
డని ఎవరు చెప్పగలరు ? ఆమె దైవ
శక్తి వల్ల పుట్టింది. దైవం ఆమె వెంట
ఉంటాడు," అన్నాడు సోమనాథుడు.

సోమనాథుడి ఇంద్రజాలం పని చేసిందనే చెప్పాలి. ఎందుకంటే, అ రోజు నుంచి రాజదంపతులు తమ బిడ్డను చాలా ప్రేమతో చూడసాగారు.

ఆ సాయంత్రం సోమనాథుణ్ణి అతని
భార్య, 'బంతి రంగు ఎలా మార్చారు?'
అని అడిగింది.

"అదా! చాలా చాలా తేలిక. ఈ గొట్టం
చూడు. ఇది బంతి పరిమాణం కన్న
కొద్దిగా చిన్నది. అందుచేత బంతి జారి
పడటానికి బిగుతుగా ఉంటుంది. మంత్ర
దండంతో కాస్త తొయ్యాలి. అందులో
రెండు బంతులు ఉండగా ఇంకా కొంచెం
జాగా ఉంటుంది. ప్రదర్శనకు పూర్వమే
ఆ గొట్టంలో ఒక తెల్ల బంతి, దాని మీద
ఒక నల్లబంతి ఉంచాను. నేను పైనుంచి
తెల్ల బంతిని తోసినప్పుడు, దిగువన ఉన్న
తెల్లబంతి కింద పడింది. కాని ఆ తెల్ల
బంతిని మళ్ళీ తోసినప్పుడు దిగువకు
వచ్చిన నల్లబంతి కింద పడింది. ఆ నల్ల
బంతిని తోసే సమయానికి కింద తెల్ల
బంతి సిద్ధంగా ఉన్నది," అన్నాడు
సోమనాథుడి.

"ఛి! ఇంత తేలిక మోసమా?" అన్నది
సోమనాథుడి భార్య.

"చెబితే తేలికా! చూసే వాళ్ళకు
ఆ ద్భుతం!" అన్నాడు సోమ
నాథుడు నవ్వుతూ.