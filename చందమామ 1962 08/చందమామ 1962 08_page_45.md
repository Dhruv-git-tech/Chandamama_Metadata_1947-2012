దాంధికుడు

ఒక పేదవాడు అడవికిపోయి కట్టెలు కొట్టి, వాటిని మోపుకట్టి, వీపున వేసుకుని బస్తీలో అమ్ముకోవటానికి వచ్చాడు.

బస్తీ వీధిలో జనం జాస్తిగా ఉన్నారు. పేదవాడి వీపున ఉన్న కట్టెలు బారు జాస్తిగా ఉన్నాయి. అందుచేత వాడు గొంతెత్తి, “తొలగండి, బాబూ! తొలగండి!” అని కేకలు పెడుతూ వీధి వెంట నడిచాడు.

వాడి కేక విని జనం తప్పకుంటూ వచ్చారు. కాని ఒక దాంధికుడు పక్కకు తొలగలేదు. అతని బట్టలు కట్టెలకు పట్టుకుని చిరిగాయి. దాంధికుడికి మండిపొయించి, అతను ఆ పేదవాణ్ణి న్యాయాధికారి వద్దకు లాకుక్కపోయి, వాడు తన బట్టలు చించాడని ఫిర్యాదు చేశాడు.

న్యాయాధికారి పేదవాణ్ణి ఎన్నో ప్రశ్నలు వేశాడు. కాని పేదవాడు తల పంచుకుని బెల్లం కొట్టిన రాయిలాగా ఉండిపోయాడు. చిపరకు న్యాయాధికారి విసిగి, “ఈ మూగ వెధవను నా దగ్గిరికి తెచ్చారేమిటి?” అని దాంధికుణ్ణి అడిగాడు. “అయ్యా, వీడిష్టుడు దొంగవేషం వేస్తున్నాడు. వీధిలో నడిచేటప్పుడు, ‘తొలగండి, బాబూ, తొలగండి,’ అని వీడు గావు కేకలు పెట్టటం నేను చెవు లారా విన్నాను,” అన్నాడు దాంధికుడు.

“అలాగా? వాడి కేకలు విని కూడా తొలగకపోవటం మీదే తప్పు. మీ ఫిర్యాదు కొట్టేస్తున్నాను,” అన్నాడు న్యాయాధికారి.