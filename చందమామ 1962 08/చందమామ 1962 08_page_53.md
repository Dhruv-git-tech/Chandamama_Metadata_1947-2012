నెలరోజులుగా ఏడుస్తూ పుండటం చేతా, ఆఖరు రోజుంతా నిద్రలేక సొమ్మసిల్లి పొవటంచేతా ఖలీఫా తస భవనానికి తిరిగి వస్తూనే గాఢనిద్రలో ముణిగి పోయాడు.

ఒక గంట అయినాక ఆయనకు నిద్రా భంగం కలిగే నమయానికి ఖలీఫా కాళ్ళ దగ్గిరా, తల దగ్గిరా కూచుని వున్న దాసీలు చిన్న గొంతుతో మాట్లాడు కోవటం వినిపించింది. ఆయన కళ్ళు తెరవకుండానే వారి సంభాషణ అలకించాడు.

“పాపం, ఖలీఫాగారి కెంత, దుర్గతి పట్టింది? ఆయన ఉత్తుత్త సమాధి దగ్గిర అశు తర్పణాలు విడవటమేమిటి?, అందులో ఏమున్నది—కొయ్య బామ్మ తప్ప?”

“అసలు శవాన్ని జుబేదారాణి శ్మశాస్త్రం పా తేయించిందటగా? కూతల్ కులూబ్ కు భంగు పెట్టి స్పృహలేకుండా చేసి, ప్రాణాలతోనే పాతేయించిందన్నారు.”

“పాపం, కూతల్ కులూబ్ అంత ఘార మరణం పాలయిందా?”

“దేవుడి దయవల్ల ఆ గండం తప్పిందిలే. ఆమె ఎలాగో తప్పించుకుని ఇన్ని నెలలుగా ఘానిం అనే డమాస్క్రస్ వర్తకుడి ఇంట రహస్యంగా వుంటున్నదట. ఈ సంగతి ఎలాగో జుబేదారాణికి కూడా

తెలిసి పోయింది! అక్కడ వాళ్ళిద్దరూ హాయిగానే వుండి వుంటారు. ఇక్కడ కలీఫాగారు మాత్రం దుఃఖితో అలమటించి పోతున్నారు.”

ఈ మాటలన్నీ విన్న ఖలీఫా శివం ఎత్తిన వాడల్లే పెద్ద పెడబొబ్బ పెట్టి, పక్కమీది నుంచి చివాలున లేచి, “జాఫర్! జాఫర్ ఎక్కడ?” అని కేకలు పెట్టాడు. మంత్రి అయిన జాఫర్ రాగానే ఆయన అతనితో, “నీవు వెంటనే భటులతో వెళ్ళి, ఘానిం అనే డమాస్క్రస్ వర్తకుడి ఇల్లు చుట్టు ముట్టి, అక్కడ వున్న నా కూతల్ కులూబ్ ను విడిపించి తీసుకురా. ఆ ఘానిం