బలమైన గాలులను ప్రయోగించాడు. వాటి ధాటికి తలుపులు ముక్కలు చెక్కలయ్యాయి. అన్నదమ్ములు ఆనందంతో లోపలికి జొరబడ్డారు. అయితే, అక్కడ ఆకాశదేవుడు కాప్టాన్ అమితా గ్రహంతో ఎదురయ్యాడు. ఆయన భయంకర రూపాన్ని చూడగానే అన్నదమ్ములు హడలిపోయి వెనుదిరిగి పారిపోబోయారు. ద్వారకూటాలను బద్దలుచేసిన ముగ్గురిమీద కాప్టాన్ ఆగ్రహోదర్గుడై మూడు పిడుగులను ప్రయోగించాడు.

మొదటి పిడుగు తామశరీరుడైన లిబులాన్ మీద పడింది. వాడి శరీరం కరిగి ముద్దయింది! రెండవది స్వర్ణరీరుడైన లియాడ్లో మీదపడడంతో వాడూ కరిగి ముద్దయ్యాడు. మూడవ పిడుగు పెద్దవాడైన లికా లిబుటాన్ మీద పడింది. వాడి శిలాశరీరం ముక్కలు చెక్కలై సముద్రంలో పడి పోయింది. బ్రహ్మాండమైన వాడి శరీరభాగాలు అక్కడక్కడ పైకి లేచాయి. అదే భూభాగమ యింది.

అదే సమయంలో వాళ్ళ చెల్లెలు లిసూగా, అన్నలు ఎంతసేపటికీ రాకపోయేసరికి, వాళ్ళను వెతుక్కుంటూ ఆకాశంకేసి పయనమై విరిగిన కావాటాలుగల కాప్టాన్ ద్వారాన్ని సమీపించింది. ఆగ్రహవేశంతో కాప్టాన్ ఆమెపై కూడా ఒక పిడు గును ప్రయోగించాడు. ఆమె వెండిశరీరం వేన వేల ముక్కలై ఆకాశంలోకి చెదిరిపోయింది!

ఆ తరవాత ఆకాశదేవుడు కిందికి దిగివచ్చి, జలసముద్రాన్ని రెండుగా చీల్చి, “దుర్మార్గులైన నీ మనవళ్ళను నా మీదికి ఉసిగొలిపి, ఏమీ ఎరగ నట్టుసముద్రంలో దాక్కున్నావా, రావెలుపలికి!” అంటూ మగోయాన్ను నిందించాడు.

సముద్రం నుంచి పైకి వచ్చిన మగోయాన్, “ఎంతోకాలంగా గాఢనిద్రలో మునిగి ఇప్పుడే లేస్తున్నాను. నా మనవలు నీ మనవలు కారా? వారిని నీ మీదికే ఉసిగొలుపుతానా? అపార్థం చేసుకోకు. ఆవేశం అనర్థదాయకం. శాంతించి, ఆలోచించు,” అన్నాడు.

కాప్టాన్ కోపం చల్లారింది. ఆవేశంతో మనవ శ్చను చేజేతులా చంపినందుకు వేదన చెందాడు.

ఇరువురూ కొంతసేపు విలపించారు. లిసూగాను తలుచుకుని దుఃఖం ఆపుకోలేకపోయారు. ఇద్దరూ శక్తివంతులేగాని మరణించినవాళ్ళను మళ్ళీ బతికించే శక్తివారికి లేదు. అయితే, కరిగి ముద్దయిన మనవళ్ళ శరీరాలకు ప్రకాశాన్ని ప్రసాదించారు.

బంగారపు ముద్దయిన లియాడ్లో సూర్య గోళమయ్యాడు. రాగి ముద్దగా మారిన లిబు లాన్ చంద్రుడయ్యాడు. వేలాది ముక్కలయిన లిసూగా ఆకాశంలో నక్షత్రాలుగా మిలమిలా మెరవసాగింది.

దుర్మార్గుడైన లికాలిబుటాన్ కు ప్రకాశం ఇవ్వడానికి దేవతలకు మనసొప్పలేదు. అయితే వాడి భౌతికదేహాన్ని రాబోయే మానవ సంతతికి ఆధారమయ్యేలా చేశారు. కాప్టాన్ ఒక విత్తనాన్ని మగోయాన్ కు ఇచ్చాడు. ఆయన దానిని మును పటి లికాలిబుటాన్ శరీరమైన భూమి మీద నాటాడు.

వెంటనే అక్కడొకవింత వెదురుమొక్క మొలి చింది. ఆ మొక్కలోని ఒకకొమ్మలోంచి సికాలాన్ అనే పురుషుడూ, మరొకకొమ్మలో నుంచి సికాచే అనే స్త్రీ పుట్టుకొచ్చారు. వారే మానవజాతికి జననీజనకులయ్యారు. చుట్టూ సూర్యుడూ, చంద్రుడూ, నక్షత్రాలతో భూమిమీద మానవ జాతికి అంకురార్పణ జరిగింది!