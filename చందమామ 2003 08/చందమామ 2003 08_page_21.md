చాలా కోపం తెప్పించినై. ఐతే, చంద్రశర్మ కోయవాడికేసి ఒకసారి తల ఎత్తిచూసి, చప్పున తలవంచుకుని, తన చిత్రాన్ని దుప్పటిలో చుట్టి చేతబట్టుకుని, మహారాజుకూ, సభకూ ఒకసారి నమస్కరించి అక్కడినుంచి వెళ్ళి పోయాడు.

బేతాళుడు ఈ కథచెప్పి, “రాజా, చంద్రశర్మ చిత్రించిన నెమళ్ళ చిత్రాన్ని మహారాజుతో పాటు, రాజోద్యోగులూ, పండితులూ కూడా గొప్పచిత్రమంటూ మెచ్చుకున్నారు. అటు వంటప్పుడు, చిత్రకళ గురించి ఏమాత్రం తెలి యని ఒక కోయవాడు, దానిలో ఏదో తప్పు పున్నదనుడు, వాడిఅజ్ఞానానికితార్కాణం కాదా? అలాగే, కోయవాడి మాటలకు ఏమాత్రం ఆగ్రహించకుండా, చంద్రశర్మ పోటీనుంచి విరమించుకుని, సభనుంచి వెళ్ళిపోవడం, చిత్రకారుడిగా అతడి అపరిపక్వతను తెలియ జేయడం లేదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “కోయవాడు, నాగరికులకు దూరంగా నిండు ప్రకృతిలో జీవనం సాగించే వ్యక్తి. వాడికి అక్కడి పశు పక్ష్యాదుల గురించి క్షుణ్ణంగా తెలుసు. చంద్ర

శర్మ చిత్రించిన నెమళ్ళ చిత్రం వాస్తవానికి, పక్షుల నైజానికి నూటికి నూరుపాళ్ళు విరు ద్ధమైనది. ఆ కారణం వల్లనే వాడు, చంద్రశర్మ చిత్రంలో తప్పు వున్నదన్నాడు. ఇది అజ్ఞానం కాదు; వాడి ప్రకృతి పరిశీలనాశక్తికి తిరుగులేని తార్కాణం. ఇక, చంద్రశర్మ విషయానికోస్తే, అతడు చేయి తిరిగిన చిత్రకారుడే కావచ్చు. కానీ, అతడి చిత్రకళ వాస్తవానికి దరిదాపులకు కూడా రాలేదు. అతడిది నేలవిడిచిన సాము లాంటిది. పోతే, మహారాజునూ, ఇతర సభికు లనూ చిత్రంలో వున్న అందమైన నెమళ్ళూ, వాటి చిత్రణకుగాను చంద్రశర్మ ఉపయో గించిన అద్భుతమైన రంగుల మేళవింపూ, పూర్తిగా ఆకట్టుకున్నవి. అందుచేతనే వాళ్ళు, ఆ చిత్రం బహుమతికి అర్హం అన్నారు. అయితే, కోయవాడిమాటలతో, నిజాయితీపరుడైన చంద్రశర్మ, తనలో ప్రకృతి పరిశీలన లోపించిందని గ్రహించి, తన చిత్రాన్ని తీసుకుని మారు మాట లేకుండా సభనుంచి బయటికి వెళ్ళిపోయాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగిచెట్టెక్కాడు.

- (కల్పితం)

[ఆధారం: గుడిసేవ మురళీధర్ రచన]