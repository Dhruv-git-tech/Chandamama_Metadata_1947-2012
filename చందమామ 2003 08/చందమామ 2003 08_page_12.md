# మాయాసరోవరం

## 19

[మాయాసరోవరేశ్వరుడు దొంగచాటు దెబ్బకొట్టి, జయశీలుడి మెడకు ఉచ్ఛుతాడు బిగించాడు. దానిని తెగనరుకుదామనుకున్న అతడితో, మాయాసరోవరేశ్వరుడు మంచిగా మాట్లాడి, కాంచన మాలతోపాటు, అతణ్ణి సరోవరంకేసి తీసుకుపోసాగాడు. ఆ సంగతి నరభక్షకులద్వారా, అడవిలో విడిదిచేసి వున్న కనకాక్షరాజుతో మాట్లాతూన్న సిద్ధసాధకుడికి తెలిసింది. తరవాత—]

నరభక్షకులు అంతా చెప్పి, వింత ఏనుగు మీదివాడు, పట్టుకుపోతున్న మనిషి రూపు రేఖలు వర్ణించగానే సిద్ధసాధకుడికి, అతడు తనమిత్రుడైన జయశీలుడని తెలిసిపోయింది. కాని, అతని వెంటవున్న యువతి ఎవరు?

నరభక్షకులు చెప్పింది విని ఆశ్చర్యపోతున్న రాజు కనకాక్షుడితో, సిద్ధసాధకుడు, “మహారాజా, ఇక నాకు సెలవిప్పించండి. నా స్నేహితుడైన జయశీలుణ్ణి, ఆ మయాసరో వరం దుష్టులు బంధించి తీసుకుపోయారు. అంత మహాశూరుడు వాళ్ళకు ఎలా దొరికి

పోయాడో నాకు అర్థం కావటంలేదు. అతణ్ణి రక్షించడం నా బాధ్యత,” అంటూ నరవానరం భుజాల మీద ఎక్కబోయాడు.

రాజు కుకాక్షుడు అతణ్ణివారించి, “సాధకా, ఆ జయశీలుణ్ణి రక్షించవలసిన బాధ్యత నాకూ వుంది. కొందరు భటుల్నీ, ఆశ్వికుల్నీ వెంటబెట్టుకుని నేనూ, నీతోపాటు వస్తాను. మనుకాలయాపనచెయ్యకుండా, ఆ మాయా సరోవరం ఎక్కడ వున్నదో తెలుసుకోవటం చాలాఅమరం. దానిని నీ జలవృకభటుణ్ణి అడిగి తెలుసుకోరాద?” అన్నాడు.

‘చందమామ’