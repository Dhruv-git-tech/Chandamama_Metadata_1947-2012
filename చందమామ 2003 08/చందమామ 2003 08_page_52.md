సత్యకీర్తికి స్వార్థం ఏమీ రుచించలేదు.
అతను తన చోటికి తిరిగి వచ్చి రెండో దేవ
తను పూజించసాగాడు. కాని ఆదేవత ఎన్ని
పూజలు చేసినా ఎన్ని ఏళ్ళకూ ప్రత్యక్షం
కాలేదు. అతనికి గడ్డాలూ, మీసాలూ పెరిగి
పోయాయి. వార్థక్యం కూడా రానున్నది. ఆ
సమయంలో రెండో దేవత ప్రత్యక్షమై, వరం
కోరుకోమన్నది.

సత్యకీర్తి ఆమెకు నుసర్మరించి, “నువ్వు
ఎవరు, తల్లీ?” అని అడిగాడు.

“నన్ను నిస్వార్థదేవత అంటారు. నా వరం
ద్వారా నీకు శుభం జరగాలంటే నువ్వు కోరే
కోరికలో నీ స్వార్థం ఏమీ లేకుండా చూడు,”
అన్నది దేవత.

సత్యకీర్తి ఆమెను మర్నాడు కనపడమని
చెప్పి, అడవిలో ఉండే స్త్రీ వద్దకు వెళ్ళాడు.
ఇప్పుడామె పండు ముసలిది. ఆమె అతన్ని

చూసి ఎంతగానో సంతోషించింది. పంచ
భక్ష్యపరమాన్నాలతో భోజనం పెట్టి, విశేషాలు
అడిగింది.

అతను ఆమెకు రెండో దేవత ప్రత్యక్షమ
యిందని చెప్పి, “నిస్వార్థమంటే ఏమిటి?”
అని అడిగాడు.

ముసలిది నవ్వుకుని, “నా కూతురిని
కళింగదేశపు రాజు పెళ్ళాడాడు. వాళ్ళకు
వత్సల అనే కుమార్తె కలిగింది. దానికి ఇప్పుడు
పద్ధెనిమిదేళ్ళు. చక్కని చుక్క. అయితే దానికి
మాటలు రావు. నిస్వార్థదేవతను అడిగి ఆ
పిల్లకు మాటలు వచ్చేట్టు వరం కోరు. ఆమెను
నీకిచ్చి పెళ్ళిచెయ్యను. అలా చేస్తే అది
నిస్వార్థం కాదు,” అన్నది.

సత్యకీర్తి ఆమెవద్ద సెలవు పుచ్చుకుని తన
గతిని గురించి విచారిస్తూ, దారి తప్పి కొంత
సేపటికి ఒక ముని ఆశ్రమానికి వచ్చాడు.