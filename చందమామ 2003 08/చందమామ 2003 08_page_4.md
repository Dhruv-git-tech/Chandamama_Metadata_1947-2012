వ్యవస్థాపకులు
చి. నాగిరెడ్డి - చక్రపాణి

## సుస్థిర శాంతి రహస్యం

మనుషులు ఎల్లప్పుడూ శాంతినే కోరుకుంటారు. సుస్థిర శాంతి మానవజాతి స్వప్నం గానే ఉంటున్నది. ఈ లక్ష్యసాధనకు ఆయాకాలాలలో నాయకులు ఇతోధిక ప్రయత్నం చేస్తూనే ఉన్నారు.

యాభైసంవత్సరాల క్రితం ఆసియాలోని రెండు అతిపెద్దదేశాలయిన చైనా, భారత్‌లు మంచి ఇరుగుపారుగుదేశాలుగా మనుగడ సాగించాలని నిర్ణయించాయి. భారత ప్రధాని జమహర్షిలో సెప్టెంబరు ఆహ్వానం మీద చైనా ప్రధాని చౌ-ఎన్-లై 1954 లో భారతదేశానికి విచ్చేశారు. లక్షలాది ప్రజలు మిన్నుముట్టే “హిందీ-చీనీ భాయి భాయి” నినాదంతో ఆయనకు స్వాగతం పలికారు. శాంతియుత్త సహజీవనానికి దోహదం చేసే ‘పంచశీల’ సూత్రాలపై భారత్-చీనా దేశాలు సంతకాలు చేశాయి. ఉభయదేశాలు ఎప్పుడుగాని శత్రువులు కాకూడదన్నది పంచశీల సిద్ధాంతాలలోని కీలక అంశం. మూడు నెలల తరవాత సెప్ట్రా చైనా పర్యటనకు వెళ్ళినప్పుడు ఆయనకు ఘనస్వాగతం లభించింది.

చీనా-భారత్ మైత్రీ సంబంధాలు ఈనాటివి కావు. వాటికి రెండువేల సంవత్సరాల చరిత్ర ఉంది. క్రీ.శ. 1 వ శతాబ్దంలో క్యోపమతంగుడు, ధర్మరక్షకుడు అనే ఇద్దరు బౌద్ధ మతాచార్యులు చైనాను సందర్శించారు. ఆ తరవాత పలువురు చీనా యాత్రికులు మన దేశంలో పర్యటించారు. ఇక్కడి విశేషాలను తమ రచనలలో నిక్షిప్తం చేశారు.

ఇక ఇటీవలి కాలానికి వస్తే, ఏం జరిగిందో, ఎక్కడ పొరబాటు జరిగిందో చెప్పలేంగాని 1962 వ సంవత్సరంలో చైనా హఠాత్తుగా భారత భూభాగంపై దాడి ప్రారంభించింది. ఆ తరవాత కొద్దిరోజులకే కాల్పుల విరమణ ప్రకటించింది!

ఇప్పుడు చీనా, భారత్‌లు మళ్ళీ దగ్గరవుతున్నాయి. మనప్రధాని అటల్ బిహారీ వాజ్‌పాయ్ ఇటీవలి చైనా పర్యటన భవిష్యత్తుపట్ల ఎన్నో ఆశలను చిగురింపజేసింది. ఆ ఆశలన్నీ ఫలించాలని మనసారా కాంక్షిస్తున్నాం.

Visit us at : http://www.chandamama.org

సంపాదకుడు : విశ్వం