వాడల్లే వెళ్తూన్న స్వరకేసరి అగి దూరంగా నిలబడిపోయి లోలోపల ముసిముసిగా నవ్వుకొంటూ చూడసాగాడు.

గజాననపండితుడు చిరుకోపంతో కను బొమలు ముడిచి, “నందా! ప్రమాణందాకా వచ్చాపూ? ఏదీ ప్రమాణం చెయ్యిచూద్దా!” అని అన్నాడు.

ప్రమాణం చేయవలసివచ్చేసరికి జంకు పుట్టి నందుడు తటపటాయిస్తూంటే, “అలా దిక్కులు చూస్తామేం?” అంటూ గజాననపండితుడు కంచుఘంటలాంటి కంఠధ్వనితో, “ప్రమాణం చెయ్యామేం మరి?” అని గద్దించగా నందుడికి మరింత దిగులు పట్టుకొంది.

దూరంగా ఉన్న స్వరకేసరి పెద్దమనిషి లాగ వేగంగా ముందుకు వచ్చి, “అనగానే సంబరమా, చెయ్యారా నందాచెయ్యి! చెప్పింది సరిగొగ్గా చెప్పి, దీపం ఆర్పు, భయపడతా వెందుకు!” అంటూ నిబ్బరం చెప్తూన్నట్టు

కనుసైగ చేశాడు. నందుడు సగం ధైర్యం తెచ్చుకొని, ఎదురుగా గదిలో స్వర్ణగణేశ ప్రతిమదగ్గిరవెలుగుతున్న దీపం ముందు కెళ్ళి నిల్చుని, భయం భయంగా హీన స్వరంతో, “నేనేగాని పాలల్లో నీళ్ళుపోసి తెస్తే, నా రెండు చేతులూ పడిపోవాలి! లేదా అలాగ అన్న గొంతుకే పడిపోవాలి!” అని చెబుతూ, దీపం ఆర్పేస్తూ గట్టిగా కళ్ళు మూసుకున్నాడు.

గజాననుడు దిగ్గ్రాంతితో కొయ్యబారి పోయాడు. అతని గొంతు బిగుసుకుపోయి మాట రాలేదు.

“అయ్యో! ఎంతపని జరిగింది!” అని నలుగురూ విచారిస్తూంటే, “ప్రమాణకాలు చేయించడం అంటే మాటలా మరి!” అని అంటున్న స్వరకేసరి గొంతు విని నందుడు కళ్ళు తెరిచి, తన చేతులకేమీ కానందుకు ఆనందపడుతూ, గబగబా స్వరకేసరిని చేరు కున్నాడు.

ఆ సమయంలో బాలగణేశభట్టు పరు గెత్తుకుంటూ వచ్చి, “తాతయ్యా! బండి దిగి ముందు నేను పరుగెత్తుకుంటూ వచ్చేశా! అమ్మమ్మావాళ్ళంతా బండిమీద షస్తున్నారు!” అని అంటూ తాతగారిని చూసి నివ్వెరబోతూ, నలుగురూ చెప్పినదంతా విని, పెదవులు బిగించి నడుం మీద చేతులుంచి ధాటిగా నిలబడి, “నందా, ఆగు!” అన్నాడు.

స్వరకేసరితో వెళ్ళిపోబోతూన్న నందుడు మంత్రించినట్టుగా తక్కున ఆగిపోయి, గదిలో దీపం వెలుగుతూనే ఉండడం చూసి విస్తుపోయాడు.