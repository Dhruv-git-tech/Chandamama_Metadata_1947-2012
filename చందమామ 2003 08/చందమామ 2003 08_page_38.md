ఉడతకే తిప్పి ఇచ్చేయండి,” అని సలహా ఇచ్చాడు మంత్రి.

మరునాడు ఆ ఉడత కనిపించగానే, రాజు నాణాన్ని దాని ఎదుట విసిరివేశాడు. ఉడత దాన్ని ఎత్తుకుని సంతోషంగా గెంతుతూ వెళ్ళిపోయింది.

రాజు పీడవిరగడ అయిందని ఊపిరి పీల్చుకున్నాడు. అయితే, ఆ సమస్య అంత టితో తీరలేదు. మరునాడు సభలో ఖాళీగా ఉన్న ఒక ఆసనం మీదికి ఎగిరి కూర్చున్న ఉడత రాజును చూడగానే,

“హడలిపోయిన రాజు అప్పగించేశాడు నా సామ్ము.”

అంటూ రాజోద్యానంలోకి వెళ్ళిపోయింది.

దానిని విన్న రాజుకు మతిపోయినంత పనయింది. ఉడత కనిపించినప్పుడల్లా అదే పాటను పాడగలదని ఊహించిన రాజుకు మనశ్శాంతి కరువయింది.

రాజు విచారాన్ని గుమనించినవృద్ధమంత్రి, ఏకాంతంగా ఉన్నప్పుడు ఆయన్ను సమీపించి, “ప్రభూ, ఆ అల్పప్రాణిని చూసి నవ్వుకోండి. అంతేగాని ఆగ్రహించకండి. అదంటే తమకు నిజంగానే భయం అని చెప్పండి. ఆ తరవాత ఏం జరుగుతుందో చూడండి,” అన్నాడు.

మరునాడు ఎప్పటిలా ఉడత సభకు రాగానే రాజు నవ్వుతూ ఇలా అన్నాడు:

“మహాశక్తియుక్తులుగలఉడత రాజమా!

నీ గొప్పదనం అనన్యం, చరిత్ర ఉదాత్తం!

సవినయంగా వేడుకునే ఈ సగటు రాజు మీద

దొడ్డమనుతో కొంచెం కరుణ చూపుమా!”

ఉడత ఇలా జరుగుతుందని అనుకోలేదు. ఒక్కక్షణం మౌనంగా ఊరుకున్నది. మరుక్షణం ఆనందంతో నాట్యం చేసింది. పిమ్మట సంతోషంగా గెంతుతూ ఉద్యానవనం లోకి వెళ్ళిపోయింది. ఆ తరవాత అదెన్నడూ రాజుకంట పడలేదు.

“ప్రభూ! చాలావరకు మనుషులందరూ ఈ ఉడత మనస్తత్వం కలిగినవాళ్ళే. ప్రపంచంలోని ప్రతిదాన్నీ తమ స్వల్ప అవగాహనతో, మిడిమిడి జ్ఞానంతో వ్యాఖ్యానిస్తారు. మనం తొణకని మనసుతో వాళ్ళను ఉపేక్షిస్తే చాలు. అశాంతి, బాధల నుంచి చాలావరకు దూరంగా ఉండుచెచ్చు,” అన్నాడు మంత్రి రాజుతో.

“నిజం, మంత్రివర్యా! నా ఎదుట ఎవరూ గొప్పలు చెప్పలేరని మూర్ఖంగా భావించాను. మొదట నేను వినయాన్ని అలవరచుకోవాలి. నా కళ్ళు తెరిపించారు, కృతజ్ఞతలు!” అన్నాడు రాజు మందహాసంతో.