“సువ్వు దీపం సరిగా ఆర్పినట్టులేదు, మళ్ళీ ప్రమాణం చెయ్యి!” అని శాసీస్తున్నట్టు బాలభట్టు అన్నాడు.

భయం లేదు వెళ్ళి ప్రమాణం చెయ్యి అన్నట్లుగా స్వరకేసరి నందుడి వీపు పాడిచి ముందుకు తోశాడు.

బాలగణేశభట్టు, “నందా! సరిగ్గా విను, నేనేగాని నీళ్ళల్లో పాలు పోసి ఇస్తే, నా చేతులు పడిపోవాలి! అని చెప్పి దీపం ఆర్పు! ఊ, త్వరుగా కానియ్యి,” అని హుంకరిస్తూ అన్నాడు.

నందుడికి ముచ్చెమటలు పోశాయి. అతడు గజగజలాడుతూ, “అయ్యబాబో! నేనీ ప్రమాణకం చెయ్యను. ఈ స్వరకేసరి చెప్పినట్లుగా, నీళ్ళలో పాలు పోసి తెచ్చి చౌను. పాలల్లో నీళ్ళు పోయలేదని ప్రమాణం చేశాను. అంతే! నన్ను రక్తించండి!” అని అంటూనే గబగబా వెళ్ళి, నీళ్ళల్లో పోయగా చెంబులో మిగిలి ఉన్న చిక్కటి పాలను తెచ్చి బాలభట్టు ముందుపెట్టి అలాగే మోకరిల్లు తున్నట్లు పడ్డాడు.

అక్కడ చేరినమారంతా గలగలా నవ్వుతూన్న కోలాహలంలో స్వరకేసరి జాడలేకుండా పారి పోయాడు. అతని కోసం కొందరు పరుగున వెళ్ళారు.

అప్పుడు గణేశభట్టు నలుగుర్నీ కలియ జూసి, “చూశారా! ఈ ప్రమాణకాలు చేసే వారూ, వెనుకదన్నుగా చేయించేవారూ ఎక్కువమంది వర్థి మాయావులు! మాటలు మారుస్తూ సత్యాన్నే తికమకపెట్టే ద్రోహాలు. అమాయకుల్ని నమ్మించి మోసం చేసే వంచ కులు!” అని అన్నాడు.

“ఔను! చిన్నవాడివైనా బాగా చెప్పావు. కళ్ళు తెరిపించావు!” అని కుర్రవాడి తెలివి తేటల్ని మెచ్చుకుంటూ, గజానన పండితుడి గొంతుపట్టు విడిపోయినట్లు తెలుసుకొని, అంతా సంతోషిస్తూ వెళ్ళిపోయారు.

గణేశభట్టు, “తాతయ్యా! ఆడంబరమూ, అహంకారమూ లేని పండితుడివైన నువ్వే పామరుడిలాగ, ఇలాంటి ప్రవాణాల మాయలో పడ్డావంటే చాలా చిత్రంగా ఉంది కదా!” అన్నాడు.

గజాననుడు బాలుణ్ణి దగ్గరకు తీసుకుని కన్నులు మూసి, “ఔను, గణేశా!” అని అంటూన్న సమయంలో వీధిలో బండి ఆగింది.

గజాననుడు కళ్ళు తెరిచి చూస్తే బాలుడు లేడు; అప్పుడే బండి మీంచి కిందికి గణేశ భట్టు దూకడం కనిపించింది.