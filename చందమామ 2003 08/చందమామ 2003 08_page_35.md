ఒరిస్సా జానపద కథ

ఈనాటి ఒరిస్సా ప్రాంతాన్ని ఒకప్పుడు ఉత్కళరాజ్యంగా పిలిచేవారు. అంతకు పూర్వం ఈ ప్రాంతం గొప్ప చక్రవర్తులు పరిపాలించిన కళింగ సామ్రాజ్యంగా పేరుగాంచింది.

వెయ్యిసంవత్సరాలకు పూర్వం ఇక్కడి ప్రజలు ఇండౌన్షేయా ద్వీపాలు, మలయా ద్వీపాలతో వర్తక వాణిజ్యాలు జరపడంతో పాటు, ఆ ప్రాంతాలలో తమ పాలనను కూడా నెలకొల్పారు. సుమత్రతో కలిపి సామ్రాజ్యం స్థాపించి, అక్కడొక స్థావరాన్ని నెలకొల్పిన శైలేంద్రులు ఒరిస్సాకు చెందిన వారే.

బ్రిటిష్ పాలనా కాలంలో ఒరిస్సా అనేక సంవత్సరాలు బీహార్‌తో కలిసి ఉండేది. 1936 లోనే ప్రత్యేకరాష్ట్రంగా ఏర్పడింది. 1,55,707 చ.కి.మీ. విస్తీర్ణంగల ఈ రాష్ట్ర జనాభా నాలుగు కోట్లను అందుకో నున్నది. ఉత్తరంగా బీహార్, ఈశాన్యంగా పశ్చిమబెంగాల్; ఆగ్నేయ దిశలో ఆంధ్ర ప్రదేశ్; పశ్చిమంగా మధ్య ప్రదేశ్ సరిహద్దు రాష్ట్రాలుగా ఉన్నాయి. తూర్పుదిక్కున బంగాళాఖాతం సరిహద్దుగా ఉంటోంది.

దేశంలో పేరుగాంచిన బ్రహ్మాండమైన దేవాలయాలుగల అతి ప్రాచీనమైన భువనే శ్వర్ నగరం ఒరిస్సా రాష్ట్ర రాజధాని.

మహారాజ - అల్పజీవి

కళింగ సామ్రాజ్యంలోని జయపురి సంస్థా నాన్ని పాలించే జయసింహుడే యువకుడైన రాజుకు పొగడ్తులంటే మహాఇష్టం. అందువల్ల తియ్యటి మాటలతో ఆయన్ను అందరూ పొగుడుతూ ఉండేవారు.

ఒకనాడు రాజు ఆస్థానంలో అడుగుపెట్ట గానే, ఆయన గుణగణాలను కీర్తిస్తూ, ఒక కవి ఒక పద్యాన్ని చదివాడు. ఆ పద్య భావం ఇది: ప్రపంచంలో ఎవరుగాని రాజు ఎదుట నిలబడి తామే గొప్పవాళ్ళమని చెప్పి విర్రవీగలేరు. ఎలా చెప్పగలరు? రాజును మించిన సుందరపురుషుడు లేడు; దాన