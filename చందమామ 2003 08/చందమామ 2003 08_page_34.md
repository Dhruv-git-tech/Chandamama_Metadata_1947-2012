చందమామ కబుర్లు

ఘంటావాలా పాన్

వినోద్‌కుమార్ తివారీ మూంబాయిలో ఒక పాన్‌షాపు నడుపుతున్నాడు. ఆయన షాపుపేరు ఘంటావాలా పాన్‌మందిర్. ఆయనవద్దఒక్కగంట కాదు 18 దేశాలకు చెందిన 393 గంటలు ఉన్నాయి. వాటన్నిటినీ షాపులో ప్రదర్శనకు ఉంచాడు. అంతేకాదు, పాన్ కట్టి, కొనేవారికి అందించి డబ్బు పుచ్చుకోగానే ఒక గంట కొడతాడు. వచ్చినవారు పాన్ పట్టుకుని వెళ్ళేప్పుడు మరొకగంట కొడతాడు. పూణేలో అతని ముత్తాత 1933 లో ఒక పాన్‌షాపు నడిపేవాడు. ఆయన వాడుకదార్లు వచ్చేప్పుడూ, పోయేప్పుడూ గంట కొట్టేవాడు. ఆ సంప్రదాయాన్నే వినోద్‌కుమార్ కొనసాగిస్తున్నాడు.

ఫ్రాన్స్ నుంచి గాజు గంట, టిబెట్ నుంచి కొయ్య గంట, మనదేశంలోని 20 కి.గ్రా. బరువున్న ఇత్తడి గంటను ఆయన సంపాదించాడు. పాన్‌షాపు విజయవంతంగా నడుడంతోపాటు రకరకాల గంటలు సేకరించి, అతడు 'గిన్నిస్ బుక్ ఆఫ్ రికార్డ్స్'లో స్థానం సంపాయించాడు.

అతి పిన్నవయసులో ‘బ్లాక్ బెల్ట్’

పూణేకు చెందిన బ్రాండన్ పాల్ ఫెర్నాండెజ్‌కు పన్నెండేళ్ళు. దక్షిణ కొరియా, సియోల్‌లో ఉన్నటేక్‌వాండో అకాడెమీ నుంచి 4వ పూమ్ బ్లాక్ బెల్ట్ ఇన్ టేక్ వాండో అందుకున్న అతి పిన్నవయస్కుడీ కుర్రవాడు. ఎక్కువమంది కొరియన్లు పాల్గొన్న 400 మంది పోటీదారు లలో భారత్ నుంచి వెళ్ళిన ఏకైక పోటీదారు బ్రాండన్. గత నవంబర్ 15 నుంచి డిసెంబర్ 2 వరకు పోటీలు జరిగాయి. అప్పుడక్కడ ఎము కలుకొరికే చలి. అది కూడా ఈ పూణే కుర్రాడికి ఒక అపూర్వ అనుభవంగా మిగిలింది. పోటీఫలితాలు ఏప్రిల్‌లోనే ప్రకటించారు. బ్రాండన్ మరీ లేత వయసులో అంటే 1వ యేటనే శిక్షణ ప్రారంభించాడు!