ఆనందంగా నృత్యం చేస్తున్నారు. రంగమణి బండిని ఆపించి, “ఎమా మాతా గాయత్రి?” అని అడిగింది.

దానికి ఒక భక్తుడు, “గాయత్రిమాత, ఆ కనబడే మామిడి తోటలోని కుటీరంలో వుంటుంది. ఆమె గొప్ప సన్యాసిని. ఎప్పుడూ ఆనందంగా నవ్వుతూ, దేవుణ్ణి గురించిన భక్తిప్రధానమైన కథలు చెబుతూంటుంది,” అని చెప్పాడు.

రంగమణి, సుందరమూర్తి గుర్రపుబండి దిగి, సన్యాసిని దగ్గరకు వెళ్ళారు. రంగమణి ఆమెకు నమస్కరించి, “మాతాజీ, మీరు నిత్యసంతోషి అని జనం చెప్పుకుంటున్నారు. మీరు సుఖదుఃఖాలకు అతీతులైవుంటారు, అవునా?” అని అడిగింది.

అందుకు సన్యాసిని, “నేను సన్యాసిని కావటంవల్ల కుటుంబపరంగా, ఆస్తిపరంగా ఎటువంటి బాధలూ లేవు. అయినా నేను నిత్యసంతోషిని కాదు,” అన్నది.

ఈ జవాబు విని భార్యాభర్తలు వింత పడ్డారు. అది గ్రహించిన మాతాజీ సన్యాసిని, “నేను సన్యాసం స్వీకరించాక, ఎన్నోశ్రమల కోర్చి కొన్ని యోగవిద్యలు నేర్చుకున్నాను. ఆ కారణంవల్ల, మరొక ఐదు సంవత్సరాల్లో నాకు మృత్యువు రాబోతున్నదని తెలిసింది. ఇది నన్ను భయపెడుతున్నది. రాత్రిళ్ళు సరిగా నిద్రపట్టడంలేదు,” అంటూ కళ్ళు నీళ్ళు తుడుచుకున్నది.

భార్యాభర్తలు మారుమాట్లాడకుండా, అక్కడి నుంచి తమ గ్రామానికి బయలు దేరారు. దారిలో వాళ్ళొక గ్రామ వీధినుంచి వెళుతూండగా, ఒక గుడిముందు చిన్న బల్ల మీద మల్లెపూలూ, పూలదండలూ పెట్టి

అమ్ముతున్న ఒక స్త్రీ, కూనిరాగాలు తీస్తూ ఏదో పాడు కుంటున్నదల్లా, వాళ్ళను చూసి, “రండి, రండి! ఈ ఉదయానే కోసిన పూలు. చెప్పలేనంత సువాసనగా వున్నాయి,” అన్నది నవ్వుతూ.

రంగమణి బండి దిగి, ఆమెకేసి కొద్దిసేపు పరీక్షగా చూసి, ఒక పూలదండ తీసుకుని డబ్బు ఇస్తూ, “చూడమ్మా నువ్వు చేస్తున్నది చాలా చిన్నవ్యాపారం. అయినా చాలా సంతో షంగా కనబడుతున్నావు. నువ్వు నిత్యసంతో షివా ఏం?” అని అడిగింది.

“అవును, నాకేం తక్కువ? సంతోషంగానే ఉన్నాను,” అన్నది పూలమ్మి నవ్వుతూ.

ఆమె జవాబుకు సంతోషించిన రంగమణి భర్తకేసి చూసింది. సుందరమూర్తి పూలమ్మితో, “అమ్మా ఒక ముఖ్యమైన సంగతి. నువ్వు నూరేళ్ళ సాంబశివ గురించి వినేవుంటావు. మా వెంట నువ్వాయనదగ్గరకు రావాలని