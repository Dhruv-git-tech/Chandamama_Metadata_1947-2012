# వెర్రిబాగులవాడు

కొంతకాలంగా, రమణయ్య అనే రైతుకు ఏదీ కలిసిరావడం లేదు. వరిపంట కోతకు వచ్చిన సమయంలో పెద్ద వానపడి అంతా నష్టమయింది. మామిడి తోట పూతకు వచ్చే సరికి, పొగమంచు కమ్మి పూత అంతా మాడి పోయింది. కూతురుకు పెళ్ళిసంబంధం కుదిరినట్లే కుదిరి తప్పిపోయింది.

రమణయ్య కొడుకు గోపాలానికి తాను తెలివైనవాడినని చాలా నమ్మకం. ఇంట్లో ఏ ప్రయత్నము ఫలించడం లేదని అతడు, జాతకమార్తాండ శివశర్మను కలుసుకున్నాడు. ఆయన ఏవేవో లెక్కలు కట్టి, “మీ ఇంటిని ఒక క్షుద్రదేవత పట్టి పీడిస్తున్నది. వారం పాటు పూజలు చేశాక, ఒకవెర్రిబాగులవాడికి తృప్తిగా భోజనం పెట్టాలి,” అని చెప్పాడు.

“వెర్రిబాగులవాడా? ఇదంతా నాకు చిత్రంగా వుంది!” అన్నాడు గోపాలం.

“చిత్రమేం లేదు. మీ ఇంట్లో అందరూ తెలివైనవాళ్ళు. ఈ క్షుద్రదేవతకు తెలివైన వాళ్ళను పీడించడమంటే మహాయిష్టం.

వెర్రిబాగులవాళ్ళకు ఆ క్షుద్రదేవత ఆమడ దూరంలో ఉంటుంది. మీరు చేసినపూజలకు తృప్తురాలైనాక, ఆవిడ మీ ఇల్లు విడిచిపెట్టి, ఇంకొక తెలివైనవాడింటికి పోవాలనుకుంటుంది. అప్పుడు వెర్రిబాగులవాణ్ణి చూపా వంటే వెంటనే మీ ఇల్లు విడిచిపెట్టేస్తుంది,” అన్నాడు శివశర్మ.

గోపాలం ఇంటికి వెళ్ళి తల్లిదండ్రులకు ఈ విషయం చెప్పాడు.

“మనకు వెర్రిబాగులవాడెక్కడ దొరుకు తాడురా!” అన్నాడు రమణయ్య.

అప్పుడు గోపాలానికి వీరభద్రం గుర్తు కొచ్చాడు. వీరభద్రం, సూరయ్య కొడుకు. ఆ కుటుంబానికీ రమణయ్య కుటుంబానికీ దూరపుబంధుత్వముంది. వాళ్ళు పారుగూ రులో వుంటున్నారు. వాళ్ళకూ ఇటీవల ఏవిధంగానూ కలిసిరావడం లేదని తెలిసింది. అందుక్కారణం వీరభద్రమేనని చాలామంది అంటారు. వీరభద్రం తను చాలా తెలివైనవాడి ననుకుంటాడు. కానీ వాడొట్టి వెర్రిబాగుల