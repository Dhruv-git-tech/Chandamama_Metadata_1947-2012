భారతుడర్శిని

చాలా అందమైనది!

భారతీయ ద్రవ్యమానం రూపాయి అన్న సంగతి ఎవరూ చెప్పనవసరం లేదు. అయితే, దీనికీపేరు ఎలా వచ్చిందో మీకు తెలుసా? మనదేశంలో మొగలుల పాలన అక్బర్ చక్రవర్తి నుంచి బహదూర్ షా వరకు ఏకధాటిగా నిరంత రాయంగా సాగలేదు. మధ్యలో పదిహేను సంవత్సరాల పాటు మొగలులు అధికారంలో లేరు. ఆ కాలఘట్టం లోనే ఢిల్లీ సుల్తాన్ షేర్ షా సూరీ, హుమయూన్ చక్రవర్తిని భారత్ నుంచి తరుమగొట్టాడు. తన విజయాన్ని చాటడానికి సుల్తాన్ ఒక నాణాన్ని విడుదల చేయాలనుకున్నాడు. 1542 వసంవత్సరంలో 178 గ్రాముల బరువుతో ఒక వెండినాణెం తయారుచేయబడింది. దానిని చూసిన షేర్ షా సూరి ఆనందాతిరేకంతో, “రూపైయా!” (చాలా అందంగా వుంది) అన్నాడు. ఆ పేరే నాణానికి స్థిరపడిపోయింది.

ఊగే మసీదు గోపురాలు!

ఇటలీలోని పీసా వాలుగోపురం ఆధునిక ప్రపంచ వింతలలో ఒకటిగా ఉంటున్నది. గుజరాత్‌లోని అహ్మదాబాద్‌లో దానిని పాలించిన అహ్మద్ షా 1454 వసంవత్సరంలో నిర్మించిన ఆయన భార్య బీబీ మసీదుకు రెండు (మీనార్లు) గోపురాలు న్నాయి. ఇవి ఈ నగరానికే ప్రత్యేక శోభను కల్పిస్తున్నాయి. ఎవరైనా ఈ జూలామీనార్‌పై ఆనుకుని తోస్తే చాలు ఊగేది (జూలా అంటే ఊయల). బ్రహ్మాండంగా కనిపిస్తూ చూపరులకు ఆనందం కలిగించిన ఈ గోపురాలు ఎందుకిలా ఊగేవో తెలియదు. ఇలాంటి ప్రత్యేకతను సంతరించుకున్న ఈ మసీదు గోపురాలు 2001 లో వాటిల్లిన ఘోర భూకంపంలో కదిలిపోయాయి. అదృష్టవశాత్తు కూలిపోలేదు. ‘ఆర్కియోలాజికల్ సర్వే ఆఫ్ ఇండియా’ పూనుకుంటే వీటిని పునరుద్ధరించవచ్చు.