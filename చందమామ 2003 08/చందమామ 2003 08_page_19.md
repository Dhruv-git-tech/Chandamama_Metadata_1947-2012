ఒకానొకప్పుడు సువర్ణదేశాన్ని పాలించిన సువర్ణదేవ మహారాజు గొప్ప భూతదయా పరుడు. తనదేశంలోని ప్రకృతి పరిసరాలను కాపాడుకోవాలనీ, అందుకుగాను చెట్లకూ, అక్కడ నివసించే పశుపక్ష్యాదులకు కూడా ఎలాంటి హానీ జరక్కుండా రక్తించుకోవాలనీ అందరికీ చెబుతూండేవాడు. ఆయన ప్రతి సంక్రాంతికి ఎడ్లకు పరుగుపందాలతో పాటు వాటిలో చూడముచ్చటగా వుండేవాటికి మంచి బహుమతులు కూడా ఇస్తూండేవాడు. ప్రకృతి దృశ్యాలను అందచందాలతో చిత్రించిన చిత్రకారులను కూడా ఘనంగా సన్మా నించేవాడు.

రాజధానికి దాపునగల ఒక గ్రామంలో వున్న చంద్రశర్మమంచి చిత్రకారుడు. ఎవరైనా తమ రూపచిత్రం కావాలని కోరితే, కొద్దిసేపట్లో చిత్రించి ఇచ్చేవాడు. అందువల్ల, ఎంతోమంది

ధనవంతులు అతడిచేత తమ చిత్రాలను గీయించుకునేవారు.

ఒకసారి చంద్రశర్మ రాజుగారు సంక్రాంతి నాడు ఏర్పాటుచేసే చిత్రకళా పోటీలలో పాల్గొన దలచి - రెండు అడుగుల పాడవు, ఒక అడుగు వెడల్పుగల చెక్కపలకమీద, రెండు అందమైన నెమళ్ళు పురివిప్పి ఒకదానికొకటి ఎదురుగా నాట్యం చేస్తున్నట్టు చిత్రించాడు.

ఆ చిత్రాన్ని చూసిన ఒకడు, “ఆహా, ఎంత అద్భుతం! పురివిప్పిన నెమళ్ళు కళ్ళ ఎదుట నాట్యం చేస్తున్నట్టే వుంది. దీన్ని ఇంటి ముఖ ద్వారానికి వేలాడదీస్తే, ఇంటికే చెప్పరానంత కళ వస్తుంది,” అంటూ మెచ్చుకున్నాడు.

చిత్రకళలో పరిచయం వున్న మరొకవ్యక్తి, “మన చంద్రం, నెమలి కంఠం రంగులు బాగా కలిపాడు. ఆ రంగులు అలా ఎవరూ కలప లేరు; ఒకవేళ కలిపినా, ఆ మెరుపు రాదు. రాజుగారు చూస్తే, దీనికి వందబంగారు నాణే లిచ్చి తనదిగా చేసుకుంటారు,” అన్నాడు.

చంద్రశర్మ ఈ పాగడ్డలు విని చాలా సంతోషించాడు. అతడికి తన చిత్రకళానైపుణ్యం పట్ల ఎంతో గర్వం కలిగింది. నెమళ్ళ చిత్రాన్ని పాగడేవారిని, “నిజంగా అంత బాగుందా?” అంటూ వాళ్ళచేత మరింతగా పాగడించుకున్నాడు. ఆ తర్వాత చిత్రాన్ని ఒక దుప్పటిలో చుట్టి ఇనుపపెట్టెలో భద్రపరిచాడు.

సంక్రాంతి రోజున చంద్రశర్మ, ఒక మిత్రుణ్ణి వెంటబెట్టుకుని, చిత్రపటంతో పోటీల్లో పాల్గొనేందుకు, ఒక ఎద్దులబండిలో బయల్దేరాడు. పోటీదారులకు ముందు అర్హత పోటీలు ఏర్పాటు చేశారు. అందులో గెలిచినవారికి నిర్వాహకులు అర్హతపత్రాన్ని అందజేసే, వారి చిరునామాలను రాసుకుంటున్నారు.