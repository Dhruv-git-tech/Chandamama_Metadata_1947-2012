ఆ తర్వాత రమణయ్య దశ తిరిగింది. దూరు బంధువెవరో పోయి, ఆస్తి కలిసి వచ్చింది. మామిడికాయ దిగుబడి తక్కువొచ్చినా, ధర ఎక్కువపలికింది. రెండోపంటలో వరి రెట్టింపు ప్రతిఫలాన్నిచ్చింది. కూతురుకు చక్కని సంబంధం దొరికి పెళ్ళి అయిపోయింది.

ఒకరోజున దూరపుబంధువు సోమయ్య వాళ్ళింటికివచ్చి, గోపాలం తెలివిని తెగమెచ్చు కుని, “వచ్చే శుక్లపక్షంలో నువ్వు మా ఇంటికి భోజనానికి రావాలి,” అన్నాడు.

గోపాలం కొంచెం గాభూపడి, “నీ ఆహ్వాను చిత్రంగా వుంది. నువ్వుగానీ ఏమైనా క్షుద్ర దేవతా పూజ చేస్తున్నావా?” అని ప్రశ్నించాడు.

“అప్రను. ఆ విషయం నీకెలా తెలుసు?” అన్నాడు సోమయ్య ఆశ్చర్యంగా.

గోపాలం జరిగినదంతా సోమయ్యకు చెప్పి, “ఆ పూజ తర్వాత ఒక వెర్రిబాగుల వాడికి భోజనం పెట్టాలి; నావంటి తెలివైన వాడికి కాదు. మేము సూరయ్య కొడుకు వీరభద్రాన్ని భోజనానికి పిలిచాక, మా దశ తిరిగింది. దాంతో వీరభద్రం వెర్రిబాగులవాడని తిరుగులేని ఋజువు కనిపించింది కూడా! కాబట్టి, నువ్వు వాడినే భోజనానికి పిలుచుకో!

నువ్వు చేయబోయే పూజకు వాడే తగినుచుడు,” అన్నాడు.

“అలా అనుకునే నేను ముందు వాడి దగ్గరకే వెళ్ళాను. వాడు వెంటనే నేను క్షుద్ర దేవతా పూజ చేస్తున్నానని కనిపెట్టడమేకాక – అదంతా మూడహనమ్మకమనీ, ఏ పూజలూ లేకుండానే తమ ఇంటికీ దశ తిరిగిందనీ చెప్పాడు. నిన్ను చిన్నబుచ్చడం ఇష్టం లేకనో ఏమో, నీ సంగతి మాత్రం చెప్పలేదు,” అన్నాడు సోమయ్య.

“మరైతే నువ్వు నా దగ్గరకెందుకొచ్చినట్టు? నేను వెర్రిబాగులవాడినని నీ అభిప్రాయమా?” అన్నాడు గోపాలం చిన్నబుచ్చుకుని.

“భలేవాడివిరా! నీ గురించి నాకేమెక్కువ తెలుసునని, నిన్ను వెర్రిబాగులవాడివను కుంటాను? నిన్ను భోజనానికి పిలవమని, మీ ఊరి జాతకమార్తాండ శివశర్మ చెప్పాడు మరి. కామోసుననుకుని వచ్చాను,” అన్నాడు సోమయ్య.

తనను క్షుద్రదేవత పూజకు ఒప్పించిన శివశర్మ, తన గురించి ఏమనుకుంటున్నాడో తెలిశాక, గోపాలం ముఖంలో కత్తివాటుకు నెత్తురుచుక్క లేదు.