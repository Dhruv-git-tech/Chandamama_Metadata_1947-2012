జ్ఞానిని గురించి తమకు తెలిస్తే చెప్పండి.
వెళ్ళి జ్ఞానం సంపాయించుకుని వస్తాను,”
అన్నాడు వెటకారంగా.

“అయితే శకటాపురం వెళ్ళు. అక్కడ సుమనుడనే జ్ఞాని వున్నాడు. అయనను సేవించుకో,” అని వెళ్ళిపోయాడు సాధువు.

సుమనుడి పేరు వినగానే తృళ్ళిపడ్డాడు సుశాంతుడు. వాడుకానీ గురుకులంలోని తన స్నేహితుడు కాదు కదా అని అతడికి అనుమానం వచ్చింది. ఎందుకంటే – సుమనుడు శకటాపురంలోనే స్థిరపడ్డాడు.

గురుకులంలో చదివిన వారందరిలోనూ, తనే గొప్పవాడినయ్యానని సుశాంతుడు ఇన్నాళ్ళూ నమ్ముతూ వచ్చాడు. సాధువు మాటలు వినగానే సుశాంతుడిలో అనుమా నంతోపాటు, అసూయకూడా పుట్టి, వెంటనే శకటాపురానికి ప్రయాణమయ్యాడు.

తానెంత గొప్పగా జీవిస్తున్నాడో శకటాపురం వాళ్ళకు తెలియాలని, సుశాంతుడు చాలా ఆర్చాటంగా బయల్దేరాడు. ముత్యాలపల్లకీలో దాసదాసీ జనం వెంటరాగా, అతడు నాలుగు రోజులు ప్రయాణం చేసి శకటాపురం చేరు కున్నాడు.

శకటాపురం ఊరు చాలా పెద్దది. అక్కడ సుమనుణ్ణి గురించి వాకబు చేస్తే, ఎవరూ అతడి ఇల్లు ఫలానా చోట అని చెప్పలేక పోయారు. అనుకోకుండా సుమనుడి శిష్యు డొకడు తటస్తపడి విషయం తెలుసుకుని,

సుశాంతుణ్ణి తన గురువుగారింటికి తీసుకు వెళ్ళాడు.

సుమనుడి ఇల్లు పరిశుభ్రంగా వున్నప్పటికీ చిన్న పెంకుటిల్లు మాత్రమే. అదిచూసి సుశాంతుడు మనసులో ఎంతో సంతోషించి, 'వీడు నాకంటే గొప్పవాడు కాలేదు,' అనుకు న్నాడు. కారణం – అతడికి పట్టంలో ఏప్రిల తస్థుల మేడలే మూడున్నాయి.

సుశాంతుడు వెళ్ళిన సమయంలో, సుమనుడు ఊళ్ళో లేడు. జమీందారెవరో కబురు చేస్తే పండిత సభలకు వెళ్ళాడు. రేపటికి తిరిగి వస్తాడు. ఈ విషయం చెప్పి సుమనుడి భార్య గీత, సుశాంతుణ్ణి సాదరంగా అహ్వా నించింది.