తీరని కోర్కెలు తీర్పుకోవడానికీ, కావలసిన తిండి తినడానికీ మనుషులను అవహిస్తుంటే, కుంటీ, గుడ్డీ మంత్రాలు మా మీద ప్రయోగించి, మాకు నిలవనీడ లేకుండా చేస్తాడాని మొగుడు? ఇంటికి తిరిగి రాగానే ఏమి చేస్తామో చూడు! చచ్చుపుచ్చు తాళపత్రాలూ, పురుగ్గాట్టిన వేపమండలూ అలా కింద పెట్టగానే, జాయ్ మంటూ మీదపడి నిలువునా విరుచుకుతింటాం. అప్పుడుగానీ మా ఆకలితీరుడు. అని నట్టింట్లో పీఠం వేశాయి," అని చెప్పింది అన్నపూర్ణమ్మ.

ఇది వింటూనే పోతురాజు, జారిపోతున్న జుట్టుముడిని గట్టిగా బిగించి, "ఎక్కడవి? ఎక్కడ?" అంటూ ఏదో మంత్రం ఉచ్చరించబోయాడు.

"అగండి, అప్పుడే కథ అయిందా! ఆ భూతాల వాలకం చూస్తూంటే, ఆకలితో నకనకలాడుతున్నట్టు కనిపించినై. దానితో నాకు అవి అన్నంత పనీ చేయగలవని నమ్మకం కలిగి, గుండిగడు అన్నం, ఒక తట్టనిండు కూరలూవండి, వాటి ముందు

కుంభం పోశాను. అవి తృప్తిగా తింటూండగా, మిమ్మల్చిక కరుణించి వదిలిపెట్టమని ప్రార్థించాను. అన్నీ అందుకు సరేనన్నట్టు తలఁపాయిగాని, వాటిల్లో కుంటికాలూ, మెల్లకంటే భూతం మాత్రం — నీ మొగుణ్ణి చింత నిప్పుల మీద కాల్చుకుని తినకపోతే, నేను అడవిపాలెం ఎల్లమండనే కాదు, అంటూ ఒంటికాలి మీద లేచి కోపంగా చిందులు ప్రారంభించింది. అంతలో మీరు రావడం, అవి నామీద జాలి కొద్దో, మీరంటే భయం వల్లో బయటికి పారిపోవడం జరిగింది," అన్నది అన్నపూర్ణమ్మ.

"అలాగ!" అంటూ భూతాల పోతురాజు నిలువెల్లా వణికిపోతూ, "ఆ భూతాల్లో ఎల్ల మండకూడా వున్నాడన్నమాట? ఎంత గండం తప్పింది!" అని ఏవో మంత్రాలు వల్లిస్తూ, పూజగదిలోకి పోయి తలుపులు బిగించుకున్నాడు.

భర్తగదిలోకి పోగానే అన్నపూర్ణమ్మ ఒకసారి తృప్తిగా నిట్టూర్చి, అంతకు ముందు తను తిట్టిన భూతాలకు క్షమాపణలు చెప్పుకున్నది.