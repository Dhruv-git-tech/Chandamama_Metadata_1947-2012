ప్రీవాడితి

చదలవాడ గ్రామంలోని భూపతి అనేరైతుకు పనివాడు కావలసి వచ్చింది. ఈ సంగతి ఆయన తన స్నేహితుడైన చలపతికి చెప్పాడు.

దానికి చలపతి, “నాదగ్గర ఇద్దరు పని వాళ్ళున్నారు. నమ్మకస్థులు. ఇద్దరికిద్దరూ మంచివాళ్ళు కూడానూ. అయితే ఒకడు తెలివైనవాడు. పనిశ్రద్ధ తక్కువ కానీ జీతం ఎక్కువడుగుతాడు. ఇంకొకడు తెలివితక్కువ వాడు. పనిశ్రద్ధ ఎక్కువ. జీతం తక్కువడుగు తాడు. ఎవరు కావాలో చెప్పు, పంపిస్తాను,” అన్నాడు.

“యజమానికి తెలివివుంటే, పనివాడు తెలివితక్కువవాడైనా ఫర్వాలేదు. పనిశ్రద్ధ వుండి నమ్మకస్థుడైతే చాలు. జీతం కూడా తక్కువంటున్నావు కాబట్టి, అలాంటివాడినే పంపించు,” అన్నాడు భూపతి.

ఆ విధంగా శంకరం, భూపతి ఇంట్లో పనికి చేరాడు. ఒక నెలరోజుల పాటు వాడి

చేత పని చేయించుకున్నాక, ఆయనకెంతో తృప్తికూడా కలిగింది. ఇలా వుండగా — ఒక రోజున పట్టంలో వుండే భూపతి కూతురు తండ్రికి ఉత్తరం పంపింది. అందులో ఇలా వుంది: “మా ఆడపడుచుకు పెళ్ళికుదిరింది. వియ్యాలవారు వంగపండు రంగు పట్టుచీర లడిగారు. రెండు కావాలి. వచ్చే శనివారం రోజుకు మాకు అందేలా పంపించగలరు. ఆలస్యం జరగుకుండా చూడు.”

ఉత్తరం తెచ్చిన మనిషి భూపతితో, “అయ్యా! ఈరోజు సాయంత్రమే నేనుతిరిగి పట్టం వెళ్ళిపొతున్నాను. చీరలు నాకిస్తే తీసుకుని వెళ్ళగలను,” అన్నాడు.

భూపతి వాకబు చేయగా, బట్టలు నేసే వీరయ్య వద్ద వంగపండు రంగు పట్టుచీరలు లేవని తెలిసింది. రంగు మార్చటానికి రెండు రోజులు పడుతుందన్నాడు. ఆరోజు బుధ వారం. భూపతి ఉత్తరం తెచ్చినవాడితో, “శని