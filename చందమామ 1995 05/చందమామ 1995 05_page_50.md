భీముడు బకుడి శవాన్ని ఈడ్చుకు వచ్చి
నగరద్వారం దగ్గిర పెట్టి, నదిలో స్నానం
చేసి, ఇంటికి తిరిగి వెళ్ళిపోయి, జరిగిన
సంగతి ధర్మరాజుకు తెలిపాడు.

బకుడి శవం ఊరివారి కంట పదింది.
రాక్షసుడు మరణించాడన్న వార్త ఊరంతా
పాకికింది. వాణ్ణి చంపినదెవరో ప్రజలకు
తెలియదు. కాని ఆ పుణ్యాత్ముణ్ణి తెగమెచ్చు
కుని, తమ ఇష్టదేవతలకు దణ్ణాలు పెట్టు
కున్నారు. బకుడు చచ్చిననాడు వంతు బ్రాహ్మ
ణుడి ఇంటిదని తెలియగానే అందరూ బ్రాహ్మ
ణుడి వద్దకు వెళ్లి, బకుణ్ణి ఎవరు చంపారని
అడిగారు.

తన ఇంట తలదాచుకునే వారిని గురించి
బయట పెట్టటానికి వీలులేని కారణంచేత
బ్రాహ్మణుడు నగర పౌరులతో, “నిన్న మా
ఇంటి వంతు వచ్చింది. నేను పుట్టెడు విచా
రంతో మునిగి ఉండగా ఒక యోగసిద్ధుడు
వచ్చి. సంగతి విని రాక్షసుడికి ఆహారం
తాను తీసుకుపోతాననీ, తనను రాక్షసుడేమీ
చేయలేడనీ అన్నాడు. మరి రాక్షసుడు చచ్చా

డంటే ఆ మహాత్ముడే ఆ పుణ్యం కట్టుకుని
ఉండాలి,” అన్నాడు.

ఊరి ప్రజలు పరమానందంతో బ్రాహ్మ
ణోత్సవం చేశారు. కుంతీ, పాండవులూ కూడా
ఆ వేడుక చూశారు. వాళ్ళు ఆ బ్రాహ్మణుడి
ఇంటనే, అలాగే అజ్ఞాత జీవితం గడుపుతూ
వచ్చారు. వారు మధుకరంతోనే జీవించారు.

ఇలా ఉండగా పాండవులుంటున్న
బ్రాహ్మణ గృహానికి ఒక దేశసంచారి అయిన
బ్రాహ్మణుడు అతిథిగా వచ్చి, గృహస్తు ఇచ్చిన
ఆతిథ్యం స్వీకరించి, తాను తిరిగిన దేశాలను
గురించీ, అక్కడి రాజులను గురించీ అనేక
వార్తలు సరదాగా చెప్పుకుపోయాడు. అతను
ఒక సందర్భంలో, పాంచాలదేశపు రాజైన
ద్రుపదుణ్ణి గురించీ, ఆయనకు శిఖండీ,
ధృష్టద్యుమ్ముడూ, ద్రౌపదీ పుట్టటం గురించీ,
ద్రౌపదీ స్వయంవరానికి జరిగిన ఏర్పాట్లను
గురించీ క్లుప్తంగా చెప్పాడు. అప్పుడు కుంతీ
దేవీ, పాండవులూ కూడా ఆ వృత్తాంతాలను
వివరంగా వినగోరారు. అందుచేత బ్రాహ్మ
ణుడు చెప్పడం ప్రారంభించాడు.