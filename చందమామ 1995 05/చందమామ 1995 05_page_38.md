నువ్వెక్కడ అఘోరిస్తున్నట్టు?” అంటూ
మరింత పెద్దగా కేక పెట్టాడు.

“ఇదుగో, వచ్చె, వచ్చె!” అంటూ అన్న
పూర్ణమ్మ, ఒక ప్రమిదెలో దీపం వెలిగించుకుని
భర్త దగ్గరకువచ్చి. “ఇదేమిటి? గుడ్డలనిందా
సోరకాయ పులుసు మరకలు, తలమీద
చిరిగిన విస్తరాకు. ఆహా, ఇదంతా వాటిపనే!”
అన్నది ఆశ్చర్యపడుతూ.

ఆసరికి పోతురాజు మూలుగుతూ లేచి
నిలబడి, “ఏమిటి, వాటిపనే?” అంటూ
ఇంట్లోకి వచ్చి, అక్కడ నేలమీద చిందర
వందరగా పడివున్న అన్నం, కూరలూ చూస్తూ,
“ఏమే, నేను ఇంట లేకుండా చూసి, దారిన
పొయేవాళ్ళందర్శిపిలిచి సంతర్పణ చేశావా?”
అంటూ పట్టరాని కోపంతో తాటి ఎత్తున
లేచాడు.

అన్నపూర్ణమ్మ చేతిలో వున్న ప్రమిదను
అందుబాటులో వున్న ముక్కలిపీట మీద
పెట్టి, “మీరు ఎన్నయినా అనండి. పాద్దునే
ఏ పుణ్యాత్మురాలి ముఖం చూశానో, నా
పసుపుకుంకాలు నాకు దక్కాయి,” అన్నది.

“అదేమిటే! నేను అడిగిన దానికీ, నువ్వ
నేదానికీ ఏమిటి సంబంధం?” అంటూ,
ఏదో సందేహం కొద్దీ గొంతు తగ్గించాడు
పోతురాజు.

అన్నపూర్ణమ్మ లేని కన్నీళ్ళను పమిట
చెంగుతో తుడుచుకుంటూ, “ఇప్పుడు బాధ
పడి లాభమేమిటి లెండి! మీరీ భూత

వైద్యం నేర్చుకోకుండా, ఏ వ్యవసాయంలోనో,
వ్యాపారవృత్తిలోనో కుదురుకుంటే బావుం
డేది,” అంటూ ఏదో చెప్పు బోతూండగా,
పోతురాజు ఆమె నడ్డుకుని కోపంగా, “ఏమిటి
పొంతనలేని మాటలు? నిన్నేదైనా భూతం
పట్టిందా?” అంటూ భార్యకేసి అనుమానంగా
చూశాడు.

“అదీ ఏదో ఒకరోజున జరిగి తీరుతుంది.
ఇప్పుడు జరిగిందేమిటో వినండి! మీరు
పారుగూరు వెళ్ళి, అక్కడి వాళ్ళకు పట్టిన
భూతాలను వదలగొట్టారుగదా — అవి తిన్నగా
వాటిదారినవి పోక, మన ఇంటిమీదికి వచ్చి
పడ్డాయి. అవి నన్ను నానా దుర్భాషలాడుతూ,
“ఏమే, భూతాల పోతురాజు ఇల్లాలా! మేము