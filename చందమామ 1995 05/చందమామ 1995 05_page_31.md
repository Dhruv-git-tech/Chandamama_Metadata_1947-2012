చెక్కచెప్పులు - తోలుచెప్పులు

హేలాపురిలోని ఒక వైద్యశాలలో చికిత్స పొందుతున్న తన బంధువును చూడవచ్చాడు, కేశవులు. ఆ వైద్య శాలలో, అంతగా మఠిస్థిమితం లేనివారికి కూడా చికిత్స చేస్తూంటారు.

తన బంధువును చూడదానికి ఇంకా ఒక గంట కాలం వేచి వుండాలని తెలుసుకున్న కేశవులు, అక్కడున్న ఒక బల్లమీద కూర్చున్నాడు. అప్పటికే మరాక వ్యక్తి అక్కడున్నాడు. మాటల సందర్భంలో కేశవులు ఆ వ్యక్తితో, తన బంధువుకు మఠిస్థిమితం ఎందుకు తప్పిందో చెప్పి, "మరెవరి కోసం వచ్చారు?" అని అడిగాడు.

అందుకా వ్యక్తి, "నేనిక్కడ నాలుగైదు నెలలుగా చికిత్స పొందుతున్నాను. నాలో కొంత మఠిస్థిమితం తప్పిన లక్షణాలున్నవంటున్నారు," అన్నాడు.

ఇంతవరకూ తనతో ఎంతో సొమ్యంగా, తెలివిగా మాట్లాడిన వ్యక్తిలో అవలక్షణాలేమిటని కేశవులు అశ్చర్యపోతూ, "మీరు చూడబోతే ఇంత చక్కగా మాట్లాడుతున్నారు. మీకీ వైద్యశాలలో చికిత్స ఏమిటీ?" అన్నాడు.

అందుకా వ్యక్తి చిన్నగా నవ్వి, "ఎన్నో ఏళ్ళుగా మఠిస్థిమితం లేని వాళ్ళకు వైద్యం చేసి చేసి, ఇక్కడి వైద్యుడే మఠిస్థిమితం కోల్పోయాడేమో అని, నా అనుమానం. సరేగానండి — నాకు చెక్కచెప్పుల కంటే, తోలుచెప్పులంటేనే ఇష్టం. మరి నీకో?" అని ప్రశ్నించాడు.

"నాకూ తోలుచెప్పులంటేనే ఇష్టం!" అన్నాడు కేశవులు.

"అలాగా! అయితే, మీరు వాటిని ఉడకబెట్టుకుని తింటారా? వేయించుకుని తింటారా?" అని అవ్యక్తి ఆతృతగా అడిగాడు. ఆప్రశ్న విన్న కేశవులుకు ఒక్క క్షణం మఠిపోయినట్టయి, అక్కడ నుంచి లేచిపోయాడు.

— కోనే నాగవెంకట అంజనేయులు