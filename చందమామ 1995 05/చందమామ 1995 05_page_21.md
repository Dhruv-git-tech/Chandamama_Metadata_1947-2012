కాంశుకుణ్ణి ముందుకు లాగి, 'ఎవరిని బలి ఇవ్వాలో చెప్పు,' అన్నాడు. కాంశుకుడు పది రోజులు గడువడిగాడు. ఈలోపలరూపథరుడు అతనికి లంచం పెట్టివుంటాడని నానమ్మకం. పది రోజులయ్యాక కాంశుకుడు సదస్సులోకి వచ్చి నాకేసి వేలుపెట్టి చూపాడు. నాకుసం కెళ్ళు తగిలించారు. నన్ను బలి ఇచ్చేలోగా అదృష్టవశాత్తూ గాలి అనుకూలంగా వీచింది. వెంటనే నా సంగతి మరిచిపోయి అందరూ ప్రయాణసన్నాహంలో ముణిగిపోయారు. ఆ అడావిడిలో నేను వారి నుంచి తప్పించుకు పారిపోయాను.”

పర్థనుడు చౌర్యనాథుడు చెప్పిన ప్రతిమాటా నమ్మాడు. “మరి ఈ గుర్రం మాటే మిటి?” అని ఆయన అడిగాడు.

"బుద్ధిమతి మాకు అనుకూలంగా ఉండిన మాట నిజమే. కాని రూపధరుడూ, దేవమయుడూకలిసి మీనగరంనుంచి ఆ దేవి విగ్రహాన్ని ఎత్తుకుపోయాక ఆమె మాపై అగ్రహించింది. ఆమె విగ్రహాన్ని మా శిబిరానికి చేర్చిన వెంటనే విగ్రహంలోనుంచి మూడు సార్లు జ్వాలలు పైకి వచ్చాయి. విగ్రహం పాదాలు చెమటతో చెమ్మగిల్లాయి. దేవికి అగ్రహం వచ్చినట్టు స్పష్టమయింది. ఈసారికి యుద్ధం చాలించి తిరుగుముఖం పట్టటం మంచిదనీ, బుద్ధిమతీదేవికి ఒక కానుకఅర్పించి, వెంటనే బయలుదేరవలసిందనీ, ఇంకొకసారి మంచి ముహార్తం చూసుకుని మళ్లీ యుద్ధానికి రావచ్చుననీ కాంశుకుడు రారాజుకు సలహా ఇచ్చాడు!" అన్నాడు చౌర్యనాథుడు.