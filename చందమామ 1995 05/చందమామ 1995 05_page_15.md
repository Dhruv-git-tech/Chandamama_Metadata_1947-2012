తగినకోడలు

పోటుమెరక అనే గ్రామంలో, సక్కుబాయి అనే ధనికురాలుండేది. ఆమె పిసినారితనాన్ని గురించి అందరూ వింతగా చెప్పుకునేవారు. ఇది ఎరిగిన సక్కుబాయి — తనది పిసినారితనం కాదనీ, పాదుపరి తనం అనీ అంటూండేది.

ఆమె భర్త చాలాకాలం కిందట చనిపోయాడు. ఒక్కగానోక్క కొడుకు సాంబయ్య అనే వాణ్ణి అతి గారాబంగా పెంచి పెడ్డ చేసింది. వాడికి పెళ్ళిడు రాగానే కోడలి కోసం ప్రయత్నాలు ప్రారంభించింది.

సక్కుబాయి ఎలాంటి గడ్డుపిసినారి అయిశా, అస్తిపరురాలు గనక, తమ పిల్లనిస్తామంటూ చాలా మంది ముందుకు వచ్చారు. అయితే, అలాంటి వాళ్ళతో ఆమె," మీ అమ్మాయికి ఒక పరీక్ష పెడతాను. అందులో నెగ్గితే కోడలిగా చేసుకుంటాను," అనేది.

ఆమె పరీక్షలో చాలామంది అడపిల్లలు ఓడిపోయారు.

ఇలా వుండగా, పక్క గ్రామంలో మంచి సంబంధం వున్నదని తెలిసి సక్కుబాయి ఆగ్రామం వెళ్ళి, పిల్లవాళ్ళ ఇంట్లో భోజనం చేసి, పెళ్ళికూతురుతో, "రుక్కిణి అన్న నీపేరు చాలా బాగుందమ్మా! ముందు భోజనం చేసిరా. పరీక్ష సంగతి తర్వాత," అన్నది.

అందుకు రుక్కిణి, "మా ఇంట్లో రోజువారీ ఖర్చుకాకుండా అదనంగా అయ్యే ఖర్చును, ఏదో ఒక రూపంలో భర్తీ చేసుకోవడం అలవాటండి! అందుకని ఈపూట నేను భోజనం చెయ్యను," అన్నది.

ఆ జవాబుతో సక్కుబాయి పరవశించిపోయి, "ఆహా, పాదుపరితనంలో నన్ను మించిన దానివి రుక్కిణీ! నీలాంటి కోడలు దారకడం, నా అదృష్టం," అన్నది.

— చోడవరపు సత్యప్రకాశరావు