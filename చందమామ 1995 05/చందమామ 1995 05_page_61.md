అడవిలో జంతువులన్నీ కలిసి కొద్దిమేర దున్ని వ్యవసాయం చెయ్యనిశ్చయించాయి. ఒకనాడు మిగిలిన జంతువులతోబాటు నక్కా కుందేలూ కూడా పారా, పలుగూ పట్టి పని చెయ్యసాగాయి.

సూర్యుడు క్రమంగా పైకెక్కుతున్నాడు. నెత్తి మాదిపోతున్నది.

కుందేలు కొంత సేపటికల్లా ముచ్చె మటలు పట్టి అలిసి పోయింది. కాని పని చాలించి విశ్రాంతి తీసుకుంటే సోమరిపోతని మిగిలిన జంతువులు తిడతాయని భయ పడింది. అట్లాగే పళ్లబిగువున కొంతసేపు కిందామీదా పడుతూ మిగతా జంతువులతో పాటు పనిచేసింది.

కాని మరికొంత సేపటిక కుందేలు పని అయిపోయింది. ఎక్కడైనా చల్లని మాటున విశ్రాంతి తీసుకోకపోతే ప్రాణం పోయేటట్టుగా ఉంది. కొంతసేపు తీవ్రంగా ఆలోచించి,

కాలిలో ఏదో ముణ్లు గుచ్చుకున్నట్టు బాధ నటించి అది మెల్లగా ఇవతలికి వచ్చేసింది. తరవాత కొంచెంసేపు ఆగి, ఇతర జంతువులు చూడకుండా జాగ్రత్తగాపాదల వెనకగా దౌడు తీసి దూరంగా వున్నతోటబావి దగ్గరికి చేరు కున్నది.

ఆ బావి చెట్టునీడన ఉన్నది. దానికి ఒక గిలకా, గిలకమీదగా పాడవాటి తాడూ, తాడు రెండు చివరలా రెండు బొక్కెనలూ ఉన్నాయి.

ఆ బావీ, నీడా చూడగానే కుందేలుకు ప్రాణం లేచివచ్చినట్టయింది. అది ఒక్క దూకున వెళ్లి బొక్కెనలో పడింది. మరుక్తణమే ఆ బొక్కెన కుందేలు బరువు మూలాన అడుగుకు దిగసాగింది. కుందేలుకు ఒక్క క్షణం కంగారెత్తుకొచ్చింది. కాని అతరవాత ఏమయితే అది అవుతుందనుకుని, కుందేలు బొక్కెనలో కదలక మెదలక పడుకున్నది.