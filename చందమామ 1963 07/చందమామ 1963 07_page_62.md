కిష్కింధా కాండ

రాముడు దుఃఖంతో మూర్ఛపోయి ఉన్న
తారను చూశాడు. అది గమనించి వానరులు
తారను వాలి శరీరం మీది నుంచి
పట్టి లేవదీశారు. తార రాముణ్ణి చూసి
అతన్ని సమీపించి, “రామా, నా భర్త
ప్రాణాలు తీసిన బాణంతోనే నన్ను కూడా
చంపి, నా భర్త వద్దకు చేర్చు. సీత కోసం
నీవు ఎలా తపిస్తున్నావో, వాలి నా కోసం
ఆ లోకంలో అలా తపిస్తాడు. భార్యా
వియోగం ఏమిటో నీకు తెలుసుగదా! వాలి
పోయాక నేను జీవచ్ఛవాన్నే గనక స్త్రీ
హత్యాదోషం నిన్నంటదు,” అంటూ
ఏడ్చింది. రాముడు తారనూ, సుగ్రీవుణ్ణీ
యథోచితంగా ఊరడించాడు. వాలి దహన

క్రియల పని చూడమని లక్ష్మణుడు సుగ్రీ
వుణ్ణి హెచ్చరించాడు. తారుడు కిష్కింధకు
వెళ్ళి వాలిని మొయ్యటానికి ఒక పల్లకీ
తెచ్చాడు. సుగ్రీవుడూ, అంగదుడూ వాలిని
ఎత్తి పల్లకీలో పడుకో బెట్టారు. బలిష్ఠులైన
వానరులు పల్లకి మోస్తూ వెళ్ళారు. వెనక
కిష్కింధా నగర స్త్రీలు ఏడుస్తూ వెళ్ళారు.
ఒక వాగు ఒడ్డున అనుక ప్రదేశంలో వాలికి
చితి ఏర్పాటయింది. అంగదుడు శాస్త్రాక్షంగా
చితికి నిప్పు పెట్టాడు. తరవాత వానరులు
వాలికి జలతర్పణాలు విడిచారు.

ఉత్తరక్రియలు పూర్తి కాగానే సుగ్రీవుడు
తడి బట్టలతో, తన మంత్రులను వెంట
బెట్టుకుని రాముడి వద్దకు వచ్చాడు.