దానికి విక్రమార్కుడు ఇలా చెప్పాడు:
“ కమలాకరుడు తనను నిర్మూలించ టానికే పరీక్ష అన్నది ఒక హీనమైన సాకుగా పెట్టాడని సుబుద్ధి ఎరుగును. అందుకని ఆయన సకుటుంబంగా రాజ్యం విడిచి వెళ్ళి పోతే చనిపోయిన రాజు కిచ్చిన మాట తప్పిన వాడవుతాడు. కమలాకరుణ్ణి సరి అయిన మార్గాన నడిపించమని ముసలి రాజు కోరాడుగద! తాను సరి అయిన చీటీ తీయ గలుగుతానని సుబుద్ధి అనుకోలేదు. ఎందుకంటే ఏ చీటీ తీసినా అది తప్పుడు చీటియే అవుతుంది. సుబుద్ధిని నిర్మూ లించటమే కమలాకరుడి ఆశయమైనప్పుడు- అతను పెట్టిన పరీక్ష కేవలమూ నామ మాత్రమే అయినప్పుడు-రెండు చీటీలపైనా “కాదు” అనే రాసి ఉంటుంది. ఈ సంగతి మేధావి అయిన సుబుద్ధికి తెలియక పోలేదు. అందుచేతనే ఆయన దానిని విప్పి చూడకుండా చించి పారేశాడు. ఇలా

చేయటంలో అతను తనను తాను కాపాడు కోవటం కన్న హెచ్చుగా రాజైన కమలా కరుడి ప్రతిష్ఠను కాపాడాడు. రెండు చీటీల పైనా “కాదు” అనే రాసి ఉన్నట్టు సుబుద్ధి అవలీలగా రుజువు చేసి ఉండును. అలా చేయటంవల్ల కమలాకరుడికి రాజ్యాభిషేకం నాడు ఏర్పడిన కళంకం చచ్చినదాకా నిలిచే ఉండును. అలా తనను సుబుద్ధి కాపాడాడని తెలియటంతో కమలాకరుడిలో హృదయ పరివర్తన కలిగింది. తాను చెడ్డ పనులు చేయకుండా మాత్రమే ఇదివరలో సుబుద్ధి నివారిస్తూ వచ్చాడు. ఆయన తన లోని కుళ్ళును కూడా కప్పి పెట్టగలడని తెలియగానే కమలాకరుడు సుబుద్ధికి మన స్ఫూర్తిగా లొంగిపోయాడు.”

రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై చెట్టెక్కాడు. [శ్రీ ఎన్. లక్ష్మీనారాయణ (టిటఘర్) రచన ఆధారంగా]