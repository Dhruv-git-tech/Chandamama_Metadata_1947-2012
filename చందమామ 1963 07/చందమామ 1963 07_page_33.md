“మహామంత్రిగారు తాము తీసిన చీటీలో ఏ మున్నదీ ఎవరికి చూపలేదు, తామైనా చూడలేదు!” అని కొందరన్నారు.

“రెండవ చీటీ భరిణలో ఉన్నది కద. దాన్ని చూస్తే నేను తీసిన చీటిలో ఏమున్నదీ తెలియదా?” అన్నాడు సుబుద్ది. భరిణలో మిగిలిపోయిన చీటీ విప్పి చూడగా అందులో “కాదు” అని ఉన్నది.

కమలాకరుడు అందరినీ నిశ్శబ్దంగా ఉండమని సంజ్ఞ చేసి, “నేను పెట్టిన ఈ పరీక్షలో మహామంత్రి నెగ్గారు. వారి కంటె నాకు మంచి మంత్రి దొరకరు. వారినే నాకు కూడా మంత్రిగా ఉండి రాజ్య తంత్రభారం వహించ వలిసిందిగా కోరు తున్నాను,” అన్నాడు. అందరూ హర్షించారు. అది మొదలు కమలాకరుడు సుబుద్ది సలహాను తూచా తప్పకుండా పాలిస్తూ, గొప్ప ధర్మప్రభువనిపించుకున్నాడు.

బేతాళుడీ కథ చెప్పి, “రాజా, ఇందులో నాకు అర్థంకాని అంశాలు చాలా ఉన్నాయి. నా సందేహాలు ఒక టొకటిగా చెబుతాను. సుబుద్ది లాటి మేధావి తనపై ద్వేషంగల రాజును వదిలి వెళ్ళిపోక నీచమైన ఆ పరీక్షకు ఎందుకు ఒప్పుకున్నాడు? మంత్రిత్వకాంక చేతనా? అది అలా ఉంచు. తాను సరి అయిన చీటీ తీయగలనన్న ధైర్యం సుబుద్దికి ఎలా కలిగింది? అలాటి ధైర్యం ఉండబబ్బేకదా తాను తీసిన చీటిని చూడనైనా చూడకుండా చించి పారేశాడు? ఆయన కేమైనా దివ్యదృష్టి ఉన్నదా? మూడవ సందేహం: కమలాకరుడికి సుబుద్ది పై పరీక్షా సమయందాకా ఉండిన ద్వేషమంతా ఏమయింది? అతను సుబుద్ది సలహాకు కట్టుపడి రాజ్యం చెయ్యటానికి కారణమేమిటి? సుబుద్దికి వశీకరణ విద్య ఏమైనా తెలుసునా? ఈ సందేహాలన్నిటికీ సమాధానాలు తెలిసి కూడా చెప్పకపోయావో నీ తల పగిలిపోతుంది,” అన్నాడు.