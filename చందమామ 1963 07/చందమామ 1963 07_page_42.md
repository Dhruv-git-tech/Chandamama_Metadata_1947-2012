# ఎవరుపెట్టాలి? ఎవరుతినాలి?

భీమన్న చేత అవమానం పాందిన వెంకటప్ప తాచుపాములాటి స్వభావం కలవాడు. భీమన్న పైన ప్రతీకారం చెయ్యాలని వాడికి బాగా పట్టుకున్నది. జమీందారుగారి అంటి నుంచి తనను భీమన్న సాగనంపిన పద్దతి ఊరంతా తెలిసిపోయింది. ఇక తాను ఊళ్ళో తల ఎత్తుకు తిరగటం సాధ్యంకాదు.

అందుచేత వెంకటప్ప తన కొడుకును సుబ్బన్నను పిలిచి, “ఒరే, నేను కొంత కాలం పారుగూరులో ఉండి వస్తాను. ఈలోగా నువు భీమన్నను అత్తవారింటి నుంచి వెళ్ళగొట్టాలి. జమీందారు పైనా, భీమన్న పైనా నా పగ తీరాకనే నేను మళ్ళీ ఈ ఊళ్ళో అడుగు పెట్టటం,” అన్నాడు.

“ఏం చెయ్యాలో చెప్ప, నాన్నా. నువు చెప్పినట్టే చేస్తాను,” అన్నాడు సుబ్బన్న.

వాడికి తండ్రి రహస్యంగా చెయ్యవల సినది చెప్పి పారుగూరికి వెళ్ళిపోయాడు.

సుబ్బన్న కూ భీమన్న కూ కొద్దిపాటి స్నేహం ఉన్నది. అందుచేత వాడు భీమన్న దగ్గిరికి వెళ్ళి, “జమీందారుగారి అల్లుడు కావటం నీకెంత అపకారమయిందో తెలుసా? ఊళ్ళో అందరూ నిన్ను చూసి హేళన చేస్తున్నారు,” అన్నాడు.

“హేళన చెయ్యాలానికి నేనేం చేశాననీ ?”

అని భీమన్న ఆడిగాడు.

“ఏమీ చెయ్యక పోవటమే నీ లోపం! పరువైన మగవాడెవడూ భార్య పెడితే తింటూ కూచోడు. ఏదైనా పని చేసి, తాను తిని భార్యకు పెడతాడు. నువు అలా చెయ్యక నీ భార్య వండి వడ్డిస్తే తింటూ కూచున్నావు. నీలాటి వాణ్ణి చూసి అందరూ నవ్వుతారు మరి,” అన్నాడు సుబ్బన్న.

సుబ్బన్న చెప్పినట్టు తాను భార్య వడ్డిస్తే తినటమే కాని భార్యకు ఏనాడూ భోజనం పెట్టలేదు. ఏనుగుకున్నంత బలం ఉండి