మిగిలాయి. వాటిని తిరగ వేస్తుండగా అందులో ఒక ఉత్తరం దొరికింది. అది తన తండ్రి తన కోసం రాసినది. అందులో ఏమున్నదంటే—“లక్ష్మీ కాలవాహనుల మధ్య తవ్వినట్టయితే నిధి దొరుకును,” అని ఉన్నది.

ఈ ముక్క కామేశానికి మొదలే అర్థం కాలేదు. లక్ష్మీ కాలవాహనులు ఎక్కడ ఉంటారు? వారి మధ్య ఎలా తవ్వాలి? కామేశం ఊళ్ళో ఎందరో పండితుల పద్దకు వెళ్ళి, “అయ్యా, లక్ష్మీ కాలవాహనుల మధ్య తవ్వితే నిధి తొరుకుతుందని మా నాన్నగారు పత్రంలో రాసి ఉంచాడు. లక్ష్మీ కాలవాహనులు ఎక్కడుంటారో తమరేమైనా చెప్పగలరా?” అని ఆడిగాడు. ఎవరూ చెప్పలేకపోగా, “డబ్బు పోవటంతో వీడికి ఉన్న మతి కూడా పోయింది గాబోలు, పాపం!” అనుకున్నారు. అసలు వాడు కొన్న ధర కన్న తక్కువగా అమ్మకం చేసి నప్పుడే వాణ్ణ చూసి పిచ్చివాడనుకున్నారు. అసలే పిచ్చివాడు, అందులోనూ బికారి కూడా అయాడంటే మతి పూర్తిగా పోవటంలో ఆశ్చర్యం ఏముందీ?

ఇక ఏం చెయ్యాలో కామేశానికి తెలియ లేదు. ఇల్లు ఖాళీ అయింది, భోషాణం ఖాళీ అయింది. ఇనప్పెట్టెలో పాత కాగితాలు ఏం చెయ్యాలో తోచక కామేశం నిస్పృహ చెంది ఉండగా వాళ్ళ ఇంటి కొకనాడు