పోయారు? సరే. అదంతా యిప్పుడు తవ్వి లాభంలేదు. శ్వాసకర్ణి నుంచి మన కెలాంటి ప్రమాదం రాకుండా, ఆ కేశవుడూ, జయ మల్లూ, గోమాంగ్ రక్తించగలరు. వాళ్ళ చేతుల్లో వున్న కొత్తరకం ఆయుధాలు చూశారుగదా. వాటి దెబ్బకు తిరుగులేదు,” అన్నాడు బిడాలి.

బిడాలి తన ముఠావాళ్ళతో కేశవుణ్ణి అతడి స్నేహితుల్ని సమీపించేసరికి, అక్కడ వాళ్ళు శ్వాసకర్ణితో మాట్టాడుతున్నారు. బిడాలి రావటం చూస్తూనే, శ్వాసకర్ణి కోపంతో ముక్కపుటాలు ఎగర వేస్తూ, “చూశారా! వాళ్ళు ఆ రాతి గద తేవటం లేదు. వాళ్ళతో ఇంక రాజీమాట లేమిటి?” అన్నాడు కోపంగా.

జయమల్లు, బిడాలి కేసి తిరిగి, “ఏం బిడాలీ! ఆ రాతి గద వెంట తెమ్మని నీ అను చరుడితో కబురు చేశానే. ఎందుకని తేలేదు? శ్వాసకర్ణితో శత్రుత్వం యింకా పాడిగించాలని వున్నదా?” అని అడిగాడు.

“నా కెవరితోనూ శత్రుత్వం నెరపాలని లేదు. ఈ అరణ్యంలో ఏ ముఠావాళ్ళతోనూ నాకు విరోధం లేదు. కావాలని శ్వాసకర్ణె నాతో విరోధం పెట్టుకున్నాడు. మా వాళ్ళు దొంగిలించారనే రాతి గద లాంటివి ఇరవై రాతి గదలు అతడి కవ్వగలను. సరా,” అన్నాడు బిడాలి.

“నాక్కావలసింది, మా మూలపురుముడి రాతి గద. దానిలో ఎంతో మహత్తు వున్నది. మీరు దొంగిలించుకుపోయిన దానికి బదులుగా వెయ్యి గద లిస్తామన్నా, నే నొప్పను,” అన్నాడు శ్వాసకర్ణి రౌద్రంగా.

“ఆ మహత్తున్నమ్మే, మావాడు మడుగు పక్క గుహలో వున్న నిప్పలుక కేక్కే సింహాన్ని చంపేందుకు వెళ్ళి, హతమారిపోయాడు,” అన్నాడు బిడాలి యీసడింపుగా.

“ఆది సరే, గద ఎక్కడున్నది?” అని ప్రశ్నించాడు జయమల్లు.