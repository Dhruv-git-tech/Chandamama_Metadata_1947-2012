4. రాజులపాటి ఇందిరాదేవి, విజయవాడ

జూన్ నెల “చందమామ”లో అర్జునుడు బ్రభువాహనుని చేతిలో మర ణించినట్లు, వెంటనే ఉలూచి ఇచ్చిన మణి వల్ల బ్రతికినట్లు వ్రాశారు. కానీ మేము చదివిన భారతంలో బ్రభువాహనుడు అర్జునుని తల ఖండించుట, ఉలూచి ప్రేరణతో నాగలోకమునకు పోయి నాగులను జయించి నాగరాజుయొక్క మెప్పును పొంది, మృతసంజీవి అను మణిని తెచ్చుట, నాగరాజు మంత్రికి కన్ను కుట్టి తన కుమారులచే అర్జునుని శిరమును మాయము కావించుట, చిత్రాంగద, ఉలూచి కృష్ణుని ప్రార్ధింపగా కృష్ణుడు వచ్చి దుష్టులను శికీంచి, అర్జునుని బ్రతికించుట మొదలైన కధను తీసి వేసి చాలా సింపుల్‌గా ముగించారు. కారణమేమిటో తెలియజేస్తారా ?

ఈ సింపుల్‌గా లేని కథ వ్యాస భారతంలోది కాదు, జైమినీ భారతంలోది. “చంద మామ”లో వస్తున్నది వ్యాసభారత కథ.

5. పి. ఉయ, రాజమండి

భూమి తన చుట్టు తను తిరుగుచు సూర్యుని చుట్టు తిరుగుతుందని అందరికి తెలుసు. కాని నేను రోజు రాత్రులు ఆకాశము వైపు చుస్తూ ఉంటాను. ఆకాశము కదిలినట్లు, చంద్రుడు ప్రయాణము చేసినట్లు కని పిస్తాది. భూమిని ఎన్నిసార్లు పరీక్షగా చూచిన భూమియొక్క చలనము కనిపించదు. ఎందుచేత, అన్నయ్యా ?

ఆకాశము కదిలినట్లూ, చంద్రుడు ప్రయాణము చేసినట్లూ కనిపించటం కేవలము భ్రమ. మబ్బుల కదలిక వల్ల అలాటి భ్రమ కలగవచ్చు. ఇక భూమి యొక్క కదలిక మనకు కనిపించటానికి అవకాశమే లేదు. ఎందుకంటే భూమితోబాటు మనమూ కదులుతాము.

6. వి. రమేశ్, వరంగల్లు

ఏపిల్ నెల “చందమామ”లో కేశవుడూ, జయమల్లు, కోయగోమాంగ్ అగాధంలో పడినప్పుడు వారి కత్తులూ, విల్లంబులూ అగాధంలో పడి పోయినవని వ్రాసినారు. కాని వారు దెయ్యపు గబ్బిలాన్ని బాణముతో ఎట్లు చంపినారు ?

అగాధంలో వారు పడకుండా వారి ఆయుధాలు మాత్రమే పడి ఉండినట్టయితే ఈ అనుమానం రావచ్చు. ఆయుధాలతో అగాధంలో పడిపోయినవారు తమ ఆయుధాలను అగాధంలోనే విడిచి రారుకదా !