“అయితే ఆయన ఉద్దేశం ఏమి టంటారు?” అని అడిగాడు కామేశం తెల్ల ముఖం వేసి.

“కొనేటప్పడు ఒకరి కన్న హెచ్చు ధర పెట్టి కొనమనీ, అమ్మేటప్పడు ఒకరి కన్న తక్కువ ధరకు అమ్మమనీ ఆయన ఉద్దేశం. అలా చేసినట్టయితే క్రయవిక్రయాలు రెండూ చురుకుగా సాగుతాయి చూడూ!” అన్నాడు పండితుడు.

తండ్రి చేసిన ఉపదేశం కామేశాని కప్ప డర్ఘమయింది. వాడు వెంటనే లేచి వెళ్ళి తన తండ్రి ఏనాడో రాసి ఉంచిన ప్రతం తెచ్చి ఆ పండితుడికి చూపి, “దీనికి కూడా అర్థం ఏమిటో చెబుదురూ! నేను బాగుపడి పోతాను,” అన్నాడు.

పండితుడు ఆ ప్రతంలో ఉన్న వాక్యం చదివి, “మీ ఇంట ఆవులూ, గేదెలూ ఉన్నాయి కదూ?” అన్నాడు.

“ఆన్ని అమ్మేశాను,” అన్నాడు కామేశం.

“అవి ఎక్కడ ఉండేవో చూపించ గలవా?” అన్నాడు పండితుడు.

కామేశం ఆయనను పెరటి పక్కకు తీసుకుపోయి, “ఈ కొట్టంలో ఆవు లుండేవి, ఈ కొట్టంలో గేదె లుండేవి,” అన్నాడు.

“రెండు కొట్టాల మధ్యా తవ్వించు, నిధి దొరుకుతుంది. లక్ష్మి అంటే ఆవు, కాలవాహన మంటే ఎనుము, తెలిసిందా?” అన్నాడు పండితుడు.

కామేశం అలాగే తవ్వించేసరికి పెద్ద నిధి దొరికింది. ఆయన ఆ పండితుడికి పుష్క లంగా సువర్ణదానం చేసి పంపేసి, మిగిలిన డబ్బుతో మళ్ళీ వ్యాపారం సాగించి, పోగొట్టు కున్న దానికి రెట్టింపు సంపాదించుకున్నాడు.

“అందుచేత నేమిటంటే, ఉపదేశాలు వినగానే సరికాదు, వాటిని అర్థం చేసు కోవాలి,” అన్నాడు తాతయ్య.

శ్రీ ఏ. వి. శేషాద్రి (గుడియాత్తం) కథ ఆధారంగా.