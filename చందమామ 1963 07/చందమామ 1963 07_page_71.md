ప్రశ్నోత్తరాలు

CHITRA

1. కే. సిహెచ్. సుబ్బారావు, బలిజిపేట

ఆన్నయ్యా, మేసంచికలో వాలి సుగ్రీవులు యుద్ధం చేస్తున్నప్పుడు వాలి దేవేంద్రు డిచ్చిస కాంచనమాలికను మెడలో వేసుకొనే యుద్ధం చేస్తున్నట్లు 56 వ పేజీలో బొమ్మ వేశారుగదా! రాముడు సుగ్రీవుని గుర్తు పట్టలేక పోయానని చెప్పాడు. వాలి మెడలో కాంచనమాలికను చూసి గుర్తు పట్ట లేకపొయాడా.

రాముడు చాలా దూరాన ఉండి ఉండవచ్చు. వాలి సుగ్రీవులు పోరాడినప్పుడు వెలుతురు అంతగా లేకపోయి ఉండవచ్చు. లేక మరొక కారణం ఏదైనా ఉండవచ్చు. వాలి మెడలో కాంచనమాలిక తీయకుండా ఉండిన మాట నిజం. ఆ కాంచన మాలిక మా ఆర్టిస్టులు చిత్రించిన దానికన్న ఒక వేళ చిన్నదేమో!

2. వి. మధుసూదనరావు, లక్నో

“గంధర్వ చక్రవర్తి కూతురు” చదువుతూంటే నా కొక అనుమానం వచ్చింది: మహమ్మదీయ మతంలో కూడ గంధర్వులుంటారా?

గంధర్వులే ఏమిటి? న్వర్గమూ, అప్పరసలూ ఇంకా అనేకం ఇస్లాము సాహిత్యంలో ఉన్నాయి.

3. బి. సునంద, హైదరాబాదు

రామాయణం - 26 లో సప్తజనులనే మునులు నీటిలో తలక్రిందులుగా వాయు భక్షణ చేస్తూ కాలం గడిపారని ప్రచురించారుకదా, నీటిలో వుంటూ వాయువును వారెలా భక్షించారు?

వాయుభక్షణ కోసం పైకి వచ్చారనో, చేపలలాగా నీటిలోని వాయువును స్వీకరించారనో అనుకోవచ్చు. పురాణాలలోని విషయాలకు హేతు వాదం తగిలిస్తే ఒక్క పురాణం కూడా నిలబడదు.