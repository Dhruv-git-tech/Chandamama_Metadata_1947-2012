చూపింది. అయినప్పటికీ చాణక్యుడు తాను కూచున్న ఆసనం నుంచి లేవకపోగా, తన జలపాత్రను ఒక ఆసనం మీదా, చేతికర్ర మరొక ఆసనం మీదా, తన తావళాన్ని అంకొక ఆసనం మీదా, తన యజ్ఞోపవీతాన్ని వేరొక ఆసనం మీదా ఉంచాడు. పరిచారిక ఈ ధూరత్వం సహించలేక చాణక్యుణ్ణ తన్ని ఆసనం మీది నుంచి లాగి బయటికి గెంటింది. చాణక్యుడు పట్టరాని కోపంతో నందరాజ్య నిర్మూలనం చేస్తానని ప్రతిజ్ఞ చేసి, పాటలీపుత్రం విడిచి వెళ్ళిపోయాడు.

మరొకరి ద్వారా రాజ్యాపాలన చేసే యోగం తనకున్నదన్న సంగతి తెలుసు

గనక చాణక్యుడు తన ప్రతినిధిగా రాజుగా ఉండే వాడి కోసం అన్వేషణ సాగించాడు. ఆయన సంచారంచేస్తూ మయూరపోషకు లుండే గ్రామానికి వచ్చాడు. ఈ మయూర పోషకులు రాజుగారి నెమళ్ళను పోషిస్తారు. గ్రామ పెద్దయొక్క కుమార్తె గర్భవతిగా ఉండి, చంద్రుణ్ణి తాగాలన్న కోరికతో తహ తహలాడుతున్నట్టు చాణక్యుడికి తెలిసింది.

“ ఆమెకు పుట్టబోయే బిడ్డను నేను పెంచుకునే షరతు మీద నే నామె కోరిక తీర్చగలను,” అని చాణక్యుడు గ్రామ పెద్దతో అన్నాడు. అందుకు గ్రామపెద్దా, అతని భార్యా కూడా సమ్మతించారు.

చాణక్యుడు ఒక గుడిసె కట్టించి దాని కప్పులో ఒక కంత ఏర్పాటు చేయించాడు. రాత్రివేళ చంద్రకిరణాలు పడేచోట పాల గిన్నె ఉంచి, గర్భవతిని గుడిసెలోకి తీసుకు పోయి, “ అదుగో, చంద్రుడు. దాన్ని తాగెయ్యి,” అన్నాడు. ఆమె నిజమేనన్న భ్రమలో పాలు తాగేటప్పుడు, కప్పుపైన ఉన్న ఒక మనిషి కప్పులోని రంధ్రాన్ని క్రమంగా మూసేశాడు. తాను చంద్రుణ్ణి తాగేశానని గర్భవతి తృప్తిపడింది. ఈ కారణంగా ఆమెకు పుట్టిన కురవాడికి చంద్రగుప్తుడు అని పేరు పెట్టారు.