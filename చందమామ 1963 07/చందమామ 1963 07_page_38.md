మట్లాడాడంటే అందులో ఎంతో గూఢార్థం ఉండేది. అందుచేత ఆయనతో మాట్లాడి ఆనందించటానికి గొప్ప గొప్ప పండితులు వస్తూండేవారు.

అయిందా, ఈ రామేశానికి ఒక కొడు కుండేవాడు. వాడి పేరు కామేశం. ఎందు చేతనో వాడికి తండ్రి తెలివితేటలూ ప్రయోజ కత్వమూ అబ్బలేదు. మామూలు చదువు చదివాడు. వ్యాపారంలో అనుభవం పొంద టానికి తండ్రి ఏం చెబితే ఆది చేస్తూ ఉండే వాడు. తండ్రి వాడికి వ్యాపార రహస్యా లేమీ చెప్పలేదు; పై పనులు మాత్రమే చెప్పి చేయించుకునేవాడు. తెలివితేటలు అంతగా లేకపొయినా కామేశానికి తండ్రి మాట అంటే ఎంతో గౌరవం. ఏ పని చెప్పినా, చెప్పినది చెప్పినట్టు చేసుకు పోతూండేవాడు.

ఇలా కొంతకాలం గడిచాక ఏమయింది, రామేశం జబ్బు చేసి మంచం పట్టాడు. లక్షాధికారి గనక వైద్య సహాయానికేమీ లోటు జరగలేదు. అయినా రోగం తిరుగు ముఖం పట్టలేదు. ఇక తాను బతకనని తోచగానే రామేశం కామేశాన్ని పిలిచి, “నాయనా, నీకు మన వ్యాపారం గురించి అంతా తెలుసుగాని క్రయవిక్రయాల రహస్యం నీ కెన్నడూ చెప్పలేదు. ఆది ఇప్పుడు చెబుతున్నాను విను. ఎక్కువకు కొని తక్కువకు అమ్ము. అలా చేస్తే వ్యాపారం వృద్ధి అవు తుంది,” అన్నాడు. ఆ తరవాత కొద్ది సేపటికే రామేశం ప్రాణాలు విడిచాడు.

తండ్రి పోగానే బరువంతా కామేశం మీద పడింది. వాడు తండ్రి చెప్పిన మాట ఆలోచించాడు. ఎక్కువ ధరకు కొని తక్కువ ధరకు అమ్మమని కదా తండ్రి చెప్పాడు. అలా అమ్మితే నష్టం వస్తుందని ఎంత మూడుడికైనా తెలుస్తుంది. కామేశం పెద్ద తెలివితేటలు కలవాడు కాకపొయినా, వ్యాపారం లాభసాధనా సాగాలంటే తక్కువ