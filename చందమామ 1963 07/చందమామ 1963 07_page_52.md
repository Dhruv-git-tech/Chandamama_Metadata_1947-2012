చెయ్యి పట్టుకున్నాడు. వెంటనే ఆమె కూడా అతనితోబాటు ఆదృశ్యమయింది.

ముసలిది అతన్ని ఒక చీకటి కొట్టు వద్దకు తీసుకుపోయింది. హసన్ భార్య అందులోనే బంధించి ఉన్నది. ఆమె చిత్ర హింస అనుభవించటానికి ఎదురు చూస్తూ అతి దీన స్థితిలో ఉన్నది. అతను ఒక్క సారిగా తన భార్య ఎదటపడి ఆమెను కంగారు పెట్టకూడదని అనుకుని కూడా, ఆమె దైన్యాన్ని చూసి సహించలేక, తన నెత్తి మీది కుళాయి తీసేసి ఆమెను ఆలింగనం చేసుకున్నాడు. ఆమె తన భర్తను చూస్తూనే అతని చేతుల్లో మూర్ఛ పోయింది.

హసన్ ఆమె బంధాలు తెంచి, ముసలి దాని సహాయంతో ఆమెకు మూర్ఛ తెలిసే టట్టు ఉపచారాలు చేశాడు. ఆమె మెల్లిగా కళ్ళు తెరిచి, “నీపు ఆకాశం నుంచి దిగావో, భూమిలో నుంచి పైకి వచ్చావో నాకు తెలీదు. నా కర్మకు నన్ను విడిచి త్వరగా వచ్చిన దారినే వెళ్ళి పో. విధిని ఎవరు తప్పించగలరు? నా అక్కడ నన్ను చిత్రవధ చేయిస్తుంటే నీపు చూడలేవు,” అన్నది.

“పిచ్చిదానా, నిన్ను బాగ్దాదుకు తీసుకు పోవటానికి వచ్చాను,” అన్నాడు హసన్.

ఆమె నమ్మక, “నీకు పిచ్చిలో కూడా సాహసం పోలేదు,” అన్నది.

“నిన్నూ, ఈ ముసలిదాన్నీ వెంట తీసుకోకుండా నేనీ భవనం నుంచి పోను. ఈ కుళాయి చూడు,” అంటూ దాని ప్రభావం తన భార్యకు ప్రదర్శించి చూపాడు హసన్.

హసన్ భార్య ఆసందంతోనూ, పశ్చా త్తాపంతోనూ కన్నీరు కార్చుతూ, “నీ కష్టాలన్నిటికీ మూలం నేను బాగ్దాదు నుంచి వచ్చెయ్యటమే. నేను చేసిన పాడు పని ఏమిటో నాకు తెలుసు, అందుచేత నన్ను పని పెట్టుకుని నిందించవద్దు,” అన్నది.