మీరు తగులాడుకోకండి. సింహాన్ని చంపి,
రాతిగద తెచ్చేపని మానెత్తిన వేసుకున్నాం.
మీరు చేయవలసిందల్లా, మాకు ఒక తెప్ప
కట్టివ్వటం,” అన్నాడు.

శ్వానకర్ణి అజ్ఞ యివ్వగానే అతడి అను
చరులు కొన్ని ఎండు కర్రలు తెచ్చి, వాటిని
చెట్ల ఊడలతో గుదికట్టి మడుగులోకి తోశారు.
ఈ లోపల కోయ గోమాంగ్, తను దాచి
వుంచుకున్న విషాన్ని అన్ని బాణాల మొన
లకూ రాసి, వాటిని బాగా ఎండ పెట్టాడు.
ముగ్గురూ తెప్ప ఎక్కి, అది తో సేందుకు
అమర్చిన గడకర్రలను చేతికి తీసుకున్నారు.

జయమల్లు, మడుగు ఒడ్డున నిలబడివున్న
బిడాలినీ, శ్వానకర్ణినీ ఉద్దేశించి, “మీరు,
యిక్కడ వున్నా సరే, లేక శాంతంగా ఎవరి
దారిన వాళ్ళు వెళ్ళిపోయినా సరే, మాకు
అభ్యంతరం లేదు. మేము ఒక గంటలో
ఆ రాతి గద తీసుకుని వస్తాం,” అన్నాడు.

బిడాలిగాని, శ్వానకర్ణిగాని మాట్టాడలేదు.
వాళ్ళిద్దరికీ జయమల్లా అతడి అనుచరులు
యిక తిరిగి రావటం అంటూ వుండదన్న
భయం పట్టుకున్నది. అది గ్రహించిన జయ
మల్లు, “గంట ఎందుకు, పావుగంటలోనే
తిరిగి వస్తాం. రాతి గదను శ్వానకర్ణికీ,
నిప్పులుకక్కే సింహం చర్మాన్ని బిడాలికీ
బహుకరిస్తాం,” అన్నాడు పెద్దగా.

తెప్ప క్రమంగా మడుగు దాటి సింహం
వుండే గుహను సమీపించింది. “గుహలో
ఏదో అలికిడైనట్టు నాకు అనుమానంగా
వున్నది,” అన్నాడు కోయ గోమాంగ్.

“అనుమానాలతో ఏం పని, మసం గుహ
లోకి వెళ్ళబోతున్నాం గదా,” అంటూ
కేశవుడు, తెప్ప ఒడ్డు తాకగానే ఎగిరి గంతేసి
కిందికి దూకాడు. ముగ్గురూ నిశ్శబ్దంగా
నడుస్తూ గుహను సమీపించి, లోపలికి
తొంగిచూశారు.
—(అంకావుంది)