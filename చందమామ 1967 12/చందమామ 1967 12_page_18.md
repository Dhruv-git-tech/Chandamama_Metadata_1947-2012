# నాగరాజ శాపం

ఒక గ్రామంలో ఒక సంపన్నుడుండేవాడు. ఆయన అకాలమరణం చెందటంపల్ల ఆయన భార్యా, కుమార్తే మగదిక్కులేని వారయారు. అయితే గ్రామాధికారి వారికి కొంతవరకు అండగా ఉంటూ వచ్చాడు. ఆయన మీద ఆధారపడి తల్లి కూతుళ్ళు జీవయాత్ర గడుపుతూ వచ్చారు. కూతురు వసంతకు పెళ్ళియీడు వచ్చింది. తన కూతురికి తగిన సంబంధం ఎలా తీసుకు రావటమా అన్న విచారం తల్లికి పట్టు కున్నది. వసంత చాలా గొప్ప సౌందర్య వతి అయింది. ఆమె అందం చూసి రాజు కుమారులు సైతం మోహించి పెళ్ళాడ వచ్చు. కాని దిక్కులేని తల్లి వసంతకు ఏ రాజకుమారుణ్ణి తీసుకురాగలదు ?

అన్నిటికీ గ్రామాధికారే దిక్కుకావటం చేత తల్లి ఒకసారి ఆ గ్రామాధికారితో తన కూతురి పెళ్ళి విషయం ప్రస్తావించింది.

" వసంత పెళ్ళి విషయం నీ కేమీ విచారం వద్దు. ఆ పిల్లను నేనే పెళ్ళాడతాను. ఆ ఉద్దేశంతోనే కదా ఇంతకాలమూ మీ బరువంతా నేను మోసింది ?" అన్నాడు గ్రామాధికారి.

ఈ మాట వినగానే తల్లికి ప్రాణం చచ్చినట్టయింది. గ్రామాధికారికి అప్పటికే ముగ్గురు పెళ్ళాలున్నారు. నడి వయస్సు కూడా దాటిపోయినవాడు. కాకిముక్కుకు దొండపండు కట్టినట్టు, వసంతను ఆ ముసలివాడికి నాలుగో పెళ్ళాంగా ఎలా కట్టబెట్టటం ?

గ్రామాధికారి వసంతను పెళ్ళాడాలని నిశ్చయించుకుంటే ఆలా జరగకుండా చేసే శక్తి గ్రామంలో ఎవరికీ లేదు. పైగా తాను దిక్కులేనిది. ఈ స్థితిలో తనకు ఎవరూ సహాయం రారు. ఈ మాట తెలుసుకుని ఒకనాటి అర్ధరాత్రివేళ తల్లి వసంతను