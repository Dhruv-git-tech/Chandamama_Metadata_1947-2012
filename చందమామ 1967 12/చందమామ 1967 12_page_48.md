“ అది కాదు, నాయనా! నా మనవరాలు నా కోసం వస్తే నా ఇంటికే వస్తుంది. నేను లేకపోతే ఏ మైపోయా ననుకుంటుందో, ఏమో ?” అన్నది ముసలమ్మ.

ముసలిది మనవరాలి కోసం తపించి పోతున్న దనుకుని, ఆ మనవరాలిని తీసుకు రమ్మని తన భటులను పంపించాడు రాజు. రాజ్ఞాజ్ఞ అయిందనగానే మనవరాలు తన బిడ్డతో సహా వచ్చింది.

రాజభవనమూ, అక్కడి వాతావరణమూ చూస్తే మనవరాలికి ముళ్ళ మీద ఉన్నట్టని పించింది. ఏం చేస్తే ఏం తప్పో? చంటి బిడ్డ ఏడిస్తేనే రాజభవనానికి అపచారం జరిగేటట్టున్నది. ముసలిదాని కూక్కడా ముళ్ళ మీద ఉన్నట్టే ఉన్నది. ఆమె మనవ రాలిని అడుగడుగునా, “అలా చెయ్యకు. ఆటుగా వెళ్ళకు,” అని హెచ్చరిస్తూ వచ్చింది.

రెండు రోజులు రెండు యుగాలుగా గడిపి మనవరాలు, “నా కింటి మీద బుద్ధిమళ్లింది. నేను పోవాలి,” అని, ముసలమ్మ ఇచ్చిన రూపాయల సంచీ తీసుకుని, బిడ్డతో సహా వెళ్ళిపోయింది.

ఆ తరవాత ముసలమ్మకు మరింత దిగులు పట్టుకున్నది. ఆమెకు రాజభవనం

నరకంలా గున్నది. తాను రాజభవనంలో ఉండటం చేతనే గదా, రాకరాక వచ్చిన మనవరాలు రెండు రోజులన్నా ఉండ కుండా వెళ్ళిపోయింది? తాను తన సొంత ఇంట్లోనే ఉన్నట్టయితే ఇలాజరిగి ఉండునా?

రాజు మళ్ళీ వచ్చి చూసి, “ఏం, అవ్వా, ఇంకా ఏదో దిగులుగానే పున్నట్టు కనబడు తున్నావే?” అన్నాడు.

“దిగులు కే ముంది, నాయనా? మా పూళ్ళో ఉంటే ఏదో ఆ పనీ, ఈ పనీ చేసు కునేదాన్ని. ఇక్కడ చెయ్యటాని కే ముందీ? ఏమీ లేదు. తినటమూ, కూర్చోవటమూ— సోమరి బతుకు!” అన్నది ముసలమ్మ.