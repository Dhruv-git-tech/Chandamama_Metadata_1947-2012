బుణానుబంధం

ఒక గ్రామంలో రామశర్మ ఆనే బ్రాహ్మణుడుండేవాడు. ఆయన బాగా చదువుకున్న వాడూ, ఉపాసనాపరుడూనూ. ఆయన భార్యకూడా చాలా ఆనుకూలవతి. “బిడ్డలు లేరో,” అని ఎవరైనా అలమటిస్తూంటే వారితో రామశర్మ, “బుణానుబంధం లేందే పిల్లలు ఎందుకు పుడతారు? ఏ జన్మానో చేసిన బాకీలు పుచ్చుకోవటానికో, తీర్చు కోవటానికో పిల్లలు పుడతారు,” అనేవాడు. అది అయన దృఢవిశ్వాసం.

అందుచేత, తన భార్య తొలి కానుపున మగపిల్లవాణ్ణి కన్నప్పుడు రామశర్మ ఆ బిడ్డను తీసుకుని శృశానానికి వెళ్లి, ఆక్కడ ఒక గుంట తవ్వి, అందులో శిశువు నుంచి, మంత్రజలం చల్లి, “ఒరే, ఎవడురా నువు? నా కెందుకు పుట్టావు?” అని అడిగాడు.

ఆ శిశువు, “అయ్యా, నేను కిందటి జన్మలో కట్టెలు కొట్టి జీవించేవాణ్ణి. నాచేత

కట్టెల మోపు ఒకటి వేయించుకుని, దానికి డబ్బిచ్చావు కావు. ఆ బాకీ వసూలు చేసు కోవటానికి నీకు పుట్టాను,” అన్నాడు.

“నీకు నే నెంత బాకీ ఉన్నాను?” అని రామశర్మ అడిగాడు.

“రెండణాలు,” అని శిశువు చెప్పాడు.

“రెండణా లిస్తే పోతావా?” అని రామశర్మ అడిగాడు.

“పోతాను,” అన్నాడు శిశువు.

రామశర్మ బొడ్డు నుంచి రెండణాలు తీసి ఆ శిశువు మీద ఉంచే సరికి, శిశువు కాస్తా ప్రాణం వదిలాడు. రామశర్మ ఆ శిశువును పూడ్చి ఇంటికి తిరిగి పచ్చాడు.

మరొకటి రెండు కాన్పుల బిడ్డలను కూడా రామశర్మ ఇలాగే చేసేసరికి భార్య, “నేను కష్టపడి కన్న బిడ్డ లందరినీ ఎందుకలా చంపి వస్తున్నారు?” అని లబలబ లాడింది.