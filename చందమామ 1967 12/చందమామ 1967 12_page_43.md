ఈ ఆటవికులు నిజానికి అరణ్యవాసులు కారు. ఒకప్పుడు చంద్రగిరిలోనే ఉండిన ఒక తెగకు చెందినవాళ్ళు. వాళ్ళు కొన్ని రాజశాసనాలను ధిక్కరించటం చేత ఉగ్ర సేనుడు వారిని అరణ్యాలలోకి తరిమేశాడు. అక్కడ కూడా వాళ్ళను శాంతంగా ఉండ నివ్వక అస్త్రమానమూ వాళ్ళ పైకి దండు పంపి, హింసాకాండ నడిపించేవాడు.

అరణ్యంలో చేరి ఆటవిక జీవితం జీవించే ఈ తెగలోని యువకులు అనేక రకాల యుద్ధతంత్రాలు నేర్చి, రాజు తమ పైకి పంపే సేనలను నిర్మూలిస్తూ వచ్చారు.

చంద్రసేన ఆటవికులకు తన కథ అంతా చెప్పి, “మీకు రాజు బాధలేకుండా చేస్తాను. నా వెంట రాజధాని పైన యుద్ధానికి బయలుదేరండి,” అన్నది. ఆటవికుల పెద్దలు కూడబలుక్కుని సరే నన్నారు. చంద్రసేన మగవేషం వేసుకుని, రెండు వందలమంది ఆటవిక యోధులను

మాత్రమే వెంటబెట్టుకుని చంద్రగిరికి బయలుదేరింది. నిరాయుధులుగా వచ్చే వారిని చూసి ఎవరూ అడ్డగించలేదు.

చంద్రసేన తన ఆటవికులతో ముందుగా ఆయుధాగారానికి వెళ్ళి, దొమ్మిచేసి ఆయు ధాలు సంపాదించింది. తరవాత అందరూ కలిసి రాజభవనం మీద దాడి చేశారు. ఉగ్రసేను డౌక్కడే కత్తి తీసుకుని పోరాడి, వీరమరణం పొందాడు. తరవాత ఆమె సింహాసనం మీద కూర్చుని సభికులందరినీ పిలిచి, వారి అనుమతితో రాణి అయింది. శాంతాదేవికి కారాగారవిమోచనం కలిగింది. కాపుదంపతులు తిరిగి వచ్చారు.

చంద్రసేన పట్టాభిషేకం చాలా వైభవంగా జరిగింది. ఆమె కథను పాటలు కట్టి పాడారు. తరవాత ఆమె ఆటవికుల కందరికీ నివాసాలు తిరిగి ఏర్పాటు చేసి, వారిలో మహాళూరుడైన యువకుణ్ణి పెళ్ళాడి చాలా కాలం సుఖంగా రాజ్యం చేసింది.