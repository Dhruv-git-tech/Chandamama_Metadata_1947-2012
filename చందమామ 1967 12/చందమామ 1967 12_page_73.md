“ఇంత పాపిష్టి చోటు ఎక్కడా ఉండదు. మర్కటులను గురించి భాలూ చెప్పిన దంతా ఆకీరాలా నిజం. వీళ్ళకొక సంప్రదాయం లేదు, వేట పిలుపులు లేవు. నాయకత్వం లేదు. అర్ధం లేని మాటలూ, దొంగ బుద్ధులూ వీళ్ళూనూ! నే నిక్కడ తిండికి మాడినా, హత్య అయినా తప్పంతా నాదే.. ఎలాగైనా ఆరణ్యానికి తిరిగి పొగలిగితే బాగుండును—భాలూ చేత దెబ్బలు పడితే పడతానుగాక!” అనుకున్నాడు మౌగ్గీ.

అతను ప్రాకారం దాకా వెళ్లాడో లేదో, మర్కటులు అతన్ని పట్టుకుని వెనక్కులా క్కోచ్చి, “నీ సుఖం కూడా నీకు తెలీదేం?” అంటూ గిచ్చారు. మౌగ్గీ పళ్ళు బిగువున సహించాడు.

రాజసౌథం ఆవరణలో చలవరాతి మండపం ఒకటి ఉన్నది. సూరేళ్ళ క్రితం అంతఃపుర స్త్రీలు నేల అడుగున ఉన్న సారంగం కుండా అక్కడికి వచ్చి వెన్నెల

విహారాలు చేసేవారు. మండపం చుట్టూ చిత్రపు పని చేసి రత్నాలు తాపిన చలువ రాతి పలకలుండేవి. వాటి సందులో నుంచి వెన్నెల లోపలికి వచ్చేది. ఇప్పుడు ఆ మండపం కప్పు సగం కూలి, సారంగ ద్వారాన్ని మూసేసింది. మర్కటులు మౌగ్గీని ఇక్కడి మిద్దె మీదికి తెచ్చి, అతని చుట్టూ మూగి, “మేమెంత గౌప్పవాళ్లం! ఎంత జ్ఞానులం! ఎంత బలపంతులం! ఎంత మంచివాళ్ళం! మా నుంచి పారి పొతావే! మా సంగతి నువు ఆరణ్యంలో అందరికీ చెప్పాలి,” అని కోలాహలంగా మాట్లాడారు.

“నిశ్చయంగా వీళ్ళను పిచ్చి సక్కకరిచినట్టున్నది. వీళ్ళకు పిచ్చే, సందేహం లేదు. ఆదుగో చంద్రుడికి చిన్న మేఘం ఆడ్డొస్తున్నది. అదే మరింత పెద్ద మేఘమైతే హాయిగా తప్పించుకు పొదును గద!” అనుకున్నాడు మౌగ్గీ. —(ఇంకావుంది)