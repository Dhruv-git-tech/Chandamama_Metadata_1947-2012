# కాకులస్నేహం

ఒక గ్రామంలో సారంగు డని ఒక కుర్రవాడుండేవాడు. వాడికి చిన్నతనంలోనే తల్లి పొయింది. సారంగుడు పదేళ్ళవాడై ఉండగా వాడి తండ్రి గుడ్డివాడయాడు. వాళ్ళు నిరు పేదలు. వాళ్ళ కొక చిన్న ఆవరణా, అందులో ఒక పూరిపాకా తప్ప ఇంకేమీ ఆధారం లేదు.

తండ్రి గుడ్డివాడై ఏ పనీ చెయ్యలేని స్థితిలో ఉండటం చేత సారంగుడే బయటికి వెళ్ళి, ఎక్కడైనా రెక్కల కష్టం చేసి, డబ్బులు సంపాదించి, ఆ డబ్బుతో సజ్జలు కొని, పిండి చేసి, రొట్టెలు కాల్చి, తండ్రికి పెట్టి, తాను తిని, మిగిలినవి కాకులకు వేస్తూ ఉండేవాడు.

సారంగుడికి ప్రపంచంలో ఉన్న స్నేహితులు ఆ కాకులే. ఆ కాకులంచే వాడికి ప్రాణం. అసలే పేదవాడు, దానికి తోడు ఇతర పిల్లలతో చేరి ఆటపాటలలో పాద్దు పుచ్చటానికి వాడికి ఆవకాశం కూడా లేదు. అందుచేత, రోజు భోజనాల వేళకు వచ్చితమ ఇంటి పిట్ట గోడ మీద కూర్చునే కాకులను వాడు ఎంతో ప్రేమగా చూసు కుని, తాను కడుపు నిండా తినకుండా అయినా నాలుగు తుంపులు మిగిల్చి వాటికి వేసేవాడు.

ఒక రోజు సారంగుడికి కొద్ది డబ్బులే దొరికాయి. ఆ రోజు వాడు చేసిన రొట్టెలన్నిటినీ వాడి తండ్రే తినేశాడు. సారంగుడికి గాని, కాకులకు గాని ఒక్క తుంపు కూడా మిగల లేదు. తనకు రొట్టెలు మిగల నందుకు వాడు విచారించ లేదు గాని, రోజు ఎంతో అశతో వచ్చే కాకులకు చెయ్యిదులపలేకపోయానే అన్న విచారం వాణ్ణి బాధించింది.

వాడు బయటికి వచ్చి చూసేసరికి, రోజు లాగే పిట్ట గోడ మీద కాకులన్నీ బారు తీరి