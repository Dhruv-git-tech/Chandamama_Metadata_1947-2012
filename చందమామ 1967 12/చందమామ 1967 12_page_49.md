పుట్టినది మొదలు ఏదో పనీ పాటా ఉండే మనిషికి సోమరిగా బతకటం కష్టమే నని పించి రాజు ముసలమ్మను తన కూతురి దగ్గిర పెట్టి, “ఆ అవ్వకు చిన్న చిన్న పను లేవైనా చెప్పి చేయించుకుంటూ ఉండు. ఊరికే ఉంటే ఆ మనిషికి తోచదల్లే ఉంది,” అన్నాడు.

రాజకుమార్తె దగ్గిర ముసలమ్మకు ఇంకా బాగా జరుగుతున్నది. కాని ఆమెకు ఇప్పుడు ఇంటి బెంగ మరీ బాస్తి అయింది. తన ఇల్లు తనకు ఇంకా దూరమైనట్టు తోచింది. ఆమె అస్తమానమూ బొడ్డు నుంచి ఇంటి తాళం చెవి తీసి చూసుకుని, కంట తడి పెట్టుకో సాగింది.

“అవ్వా, ఏమిటో విచారంగా ఉన్నట్టున్నావే?” అని రాజకుమార్తె, చూసి చూసి, అడిగింది.

“అమ్మా, నన్ను ఒక్కసారి మా ఇంటికి పంపమని రాజుగారితో చెబుతావా? నాలుగే

నాలుగు రోజు లుండి వస్తాను,” అన్నది ముసలమ్మ.

తన కుమార్తె ఈ మాట చెప్పగానే రాజు ముసలమ్మను ఆమె ఇంట దిగబెట్ట మని తన భటులతో చెప్పి, ఒక భటుడి వేషంలో తాను కూడా వచ్చి, ముసలమ్మ ఏం చేస్తుందో చూశాడు.

ముసలిది మేనా దిగి గబగబా ఇంటి తాళం తీసి, చీపిరికట్టతో ఇల్లంతా చిమ్మి, సట్టింట చింకి చాప పరుచుకుని, దానిమీద కాళ్ళు చాచి పడుకుని, “హమ్మయ్య ! ఆ నరకం నుంచి ఎంత కాలానికి విముక్తి దొరికిందిరా, భగవంతుడా!” అని పెద్దగా అనుకున్నది.

కష్టమో, సుఖమో, ఆ ముసలమ్మకు కావలసింది తన స్వేచ్ఛా, తన ఇల్లూ, తన పనీ, తన జీవితమూ అని గ్రహించుకుని రాజు తన దారిన తాను రాజధానికి వెళ్ళిపోయాడు.