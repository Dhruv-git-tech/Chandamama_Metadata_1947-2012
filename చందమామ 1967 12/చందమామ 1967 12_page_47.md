ఆమె ధోరణిలో మార్పు లేకపోవటం
గమనించి ఆశ్చర్యపడి, రాజు ఆమెను సమీ
పించి, “బాగున్నావా, అవ్వా? నే నిచ్చిన
డబ్బు అయిపోయిందా, లేక ఇంకా
ఉన్నదా?” అని అడిగాడు.

“ఆ డబ్బు నే నేం చేసుకుంటాను, నాయనలూ? మనవరాలు వస్తే దాని కిద్దా మని దాచి ఉంచాను. అదెప్పుడు వస్తుందో, ఏమో? ఈ లోపల ఆ డబ్బు కాస్తా ఏ దొంగల పాలవుతుందో నని భయపడి చస్తున్నాను,” అన్నది ముసలమ్మ.

“చూడు, అవ్వా. రేపు నా మనుషులను పంపిస్తాను. వాళ్ల వెంట నువు మా ఇంటికి

వచ్చెయ్యి. అక్కడ నీకు అన్నీ సుఖంగా అమరేటట్టు నేను ఏర్పాటు చేస్తాను,” అని రాజు వెళ్ళిపోయాడు.

మర్నారు రాజభటులు ముసలిదాని కోసం మేనాతో వచ్చారు. తనను పలక రించినవాడు రాజే నని తెలిసి ముసలిది చాలా కంగారు పడింది. రాజాజ్ఞ గనక, ఇష్టమున్నా లేకపోయినా మేనా ఎక్కి వెళ్లక తప్పలేదు.

రాజభటులు ముసలిదాన్ని రాజభవ నంలో ఒకమూల ఏర్పాటు చేశారు. ముసలి దానికి భోజనం రాజభవ నం నుంచే వస్తున్నది.

ఇక ముసలిదానికి జీవితం స్వర్గం లాగా ఉంటుందనుకున్నాడు రాజు. కొన్ని రోజు లయాక రాజు ఒకనాటి ఉదయం ఆమెను చూడవచ్చి, “సుఖంగా ఉన్నావా, అవ్వా?” అని అడిగాడు.

ముసలిది దిగులు ముఖం పెట్టి, “సుఖంగా లేకేం, నాయనా? నా యిల్లా వాకిలీ ఏమైపోయిందో, ఏమో?” అని నిట్టూర్చింది.

రాజు ఆశ్చర్యపడి, “ఇక్కడ కన్న నీ పాకలోనే నీకు బాగున్నదా?” అని అడిగాడు.