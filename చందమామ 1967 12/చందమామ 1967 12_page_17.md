కొన్నిలు వారి చర్య “అవివేకమూ, అపాయకరమూ, అనధికారికమూ, అక్రమమూ” అయినదని కలకత్తా కొన్నిలు తీర్మానించింది.

కొద్ది మాసాల అనంతరం, కలకత్తా నుంచి కర్నల్ అప్టన్ అనేవాడు పూనాకు వచ్చి ఆక్కడి ప్రభుత్వంతో సంధి సంప్రతింపులు జరిపాడు. 1776 మార్చి 1 న పురంధర్ ఒడంబడిక జరిగింది. దీనితో నురాత్ ఒప్పందం రద్దవుతుంది. కొత్త ఒప్పందం కింద సాల్సెట్, బస్సీనులు ఇంగ్లీషువారికే చెందుతాయి. ఇంగ్లీషువారి యుద్ధ ఖర్చుల కింద పూనా ప్రభుత్వం 12 లక్షల రూపాయ లిచ్చుకోవాలి; ఇంగ్లీషు వారు రఘోబా పాత్తు వదులుకోవాలి; అతను వెళ్ళిపోయి గుజరాతులోని కోపర్‌గాంప్‌లో నివాసం ఏర్పరచుకోవాలి; అతనికి పూనా ప్రభుత్వం నెలకు 25,000 రూపాయలు భరణం ఇస్తుంది.

అయితే ఈ ఒప్పందం అమలు జరగ లేదు. ఇందులోని నిబంధనలు బొంబాయి ప్రభుత్వానికి నచ్చలేదు. వారు ఈ ఒప్పం దాన్ని ధిక్కరించి, అప్టన్ మాటలు పెడ చెవిని బెట్టి, రఘోబాకు అశ్రయమిచ్చారు. పూనా ప్రభుత్వం కూడా ఒప్పందంలోని నిబంధనలను అమలు జరపలేదు. 1777 లో నానా ఫడ్మవిన్ ఒక ఫ్రెంచి వాణ్ణిచేరదీసి, ఫ్రెంచివారికి పశ్చిమ తీరంలో ఒక రేవు ఇస్తానని మాట ఇచ్చాడు. ఇందు వల్ల బొంబాయి కొన్నిలు వారికి ఫ్రెంచి వారి ఎత్తుగడలను గురించి సందేహాలు తల ఎత్తాయి. ఇంగ్లీషువారు తిరిగి యుద్ధం తల పెట్టి, 1778 నపంబరులో పూనా మీదికి 600 మంది తెల్ల సైనికులనూ, 3,300 మంది సిపాయిలనూ పంపారు. 1779 జనపరి 9 న పడమటి కనుమలలోని తాలే గాంప్ పద్ద పెద్ద మరాటీ సేన ఈ సేనను ప్రతిఘటించి, చిత్తుగా ఓడించింది.