వెంటబెట్టుకుని, అవసరమైన వస్తువులన్నీ రెండు మూటలు కట్టి, ఊరు విడిచి అరణ్యమార్గం పట్టి బయలుదేరింది.

పోగాపోగా అరణ్యంలో ఒక పాతకాలపు దేవాలయం కనపడింది. తల్లి కూతుళ్ళు అందులో కాస్సేపు విశ్రాంతి తీసుకుందా మనుకున్నారు. ఆలయం పక్కనే ఒక పాద ఉన్నది. దాని నిండా మంచి సువాసన గల పుష్పాలున్నాయి. పసంత ఆ పూలను కోసుకుందామని పాదను సమీపించేటప్పుడు అందులో నుంచి ఒక పాము పిల్ల బయటికి వచ్చింది. వెంటనే తల్లి ఒక రాయిపెట్టి దాన్ని చంపేసింది.

పసంత కొన్నిపూలు కోసి తలలో పెట్టుకుంటూ, “అయ్యో ఆ పాముపిల్ల నెందుకు చంపావమ్మా?” అన్నది.

“పిల్ల అయినా విషపు జంతువు గదా అని చంపానే!” అన్నది తల్లి.

పసంత తన మూట ఎత్తుకుని గబగబా గుడిలోకి వెళ్ళిపోయింది. తల్లి తన మూట కూడా తీసుకుని వెనకగా గుడిలోకి ప్రవేశించింది. కాని గుడిలోపల పసంత లేదు. ఆమె వెంట ఉండిన మూట మాత్రం ఉన్నది. గుడిలో అయిదు తలల నాగ దేవత శిలావిగ్రహం ఉన్నది. పసంత దాని చాటున ఉన్నదేమోనని తల్లి విగ్రహం వెనక్కుపోయి చూసింది. కాని పసంత అద్భుతంగా అదృశ్యమైపోయింది.

“అమ్మాయి, వసంతా!” అని తల్లి రెండు మూడుసార్లు కేకపెట్టింది.

జవాబు లేదు. నాగదేవత విగ్రహం నుంచి ఇలా మాటలు వినిపించాయి:

“నువు నా బిడ్డ ప్రాణాలు తీశావు. నేను నీ బిడ్డను మాయం చేశాను.”

తల్లికి దుర్భరమైన పశ్చాత్తాపమూ, ఆవేదనా పుట్టుకొచ్చాయి. ఏ కూతురి కోసమైతే తాను పడరానిపాట్లన్నీ పడ్డదో ఆ కూతుర్చి తానే చేతులారా పోగొట్టుకున్నది!

చందమామ