మీదుగానే జరగపలిసి ఉన్నది. బిడారుకు నాయకుడు కలిదేవు డనే వర్తక ప్రముఖుడు. అతని వెంబడి ఏడెనిమిదిమంది చిల్లర వర్తకులున్నారు. ఒంటెలను నడిపే వాళ్లు, ఇతర సేవకులూ, బిడారు రక్తకులూ కలిసి సుమారు మరొక ఇరవైమంది దాకా ఉన్నారు.

ప్రయాణం మూడువంతులకు పైగా సుఖంగానే సాగింది. మనశూర నగరం పన్నెండామడల దూరాన ఉన్నదనగా ఎడా రిలో భయంకరమైన ఇస్రుక తుపాను లేచింది. పట్టపగలే అంధకారమై పోయింది. ఒంటెల మీద కూర్చుని ఉన్న వాళ్ళకు

ఒంటెల తలలు కూడా కనిపించలేదు. దాదాపు పన్నెండు. గంటలపాటు బిడారు మీద ఎడతెగకుండా ఇస్రుక వర్షం కురి స్థిరి. అది ఏ అర్ధరాత్రికో నిలిచిపోయింది. అంతటా కటిక చీకటి.

ఆ ప్రమాదం నుంచి ప్రాణాలతో బయట పడిన కలిదేవుడు నక్షత్రాల వెలుగులో చుట్టూ కలయజూస్తే ఒక్క ఒంటె గాని, ఒక మనిషి గాని కానరాలేదు. ఎటు చూసినా ఇస్రుక దిబ్బలే కనిపించాయి. అతను తన అనుచరులను పిలవ యత్నించాడు గాని, ముక్కులా నోటా ఇస్రుక పోయినందున గొంతు పెగలలేదు.

కొంత సేపటికి తెల్లవారింది. త్వరలోనే సూర్యుడు కూడా ఉదయించాడు. ఆ పగటి వెలుతురులో కలిదేవుడి కొక భీభత్సమైన దృశ్యం కానవచ్చింది. రెండు ఒంటెలూ, ముగ్గురు సేవకులూ తప్ప మిగిలిన ఒంటెలూ, మనుషులూ ఇస్రుక తుపాను దెబ్బకు చనిపోయారు. చాలా ఒంటెలూ, చాలామంది మనుషులూ ఇస్రుక దిబ్బల కింద లోతుగా కూరుకు పోవటం జరిగింది.

ప్రాణాలు దక్కిన సేవకులు కలిదేవుడితో, "బాబూ, మనం బయలుదేరిన వేళ మంచిది కాదు. ఇది చాలా పాపిష్ఠి ప్రదేశం;