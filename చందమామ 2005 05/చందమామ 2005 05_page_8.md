ఏదో రోగం వచ్చిందని కల్లబొల్లి ఏడుపులు ఏడ్చి, జమీందారు దగ్గర డబ్బు గుంజుతూనే ఉంటాడు. అలాంటి వాడితో జతకట్టాషనుకో, నీకూ చెడ్డ పేరు రావడం భాయం!” అంటూ పదే పదే చెబుతూండేవాడు.

ఈ పెద్దలు ఒకరిపై ఒకరు చెప్పుకునే చాడీలు వినీవినీ విసిగిపోయిన విశ్వనాథం, వాళ్ళ మాటల్లో వున్న నిజానిజాలు తెలుసుకో వాలనుకున్నాడు. ఆ ఊరి కరణాన్ని కలుసు కుని పెద్దలు చెబుతూన్న మాటలు చెప్పాడు.

అంతా విన్న కరణం, “ఇద్దరికి ఇద్దరూ మోసగాళ్ళే! ఆ రామచంద్రం శ్రీరామనవమి ఉత్సవాలకోసం జమీందారిచ్చిన డబ్బులో చాలా భాగం, సాంతం చేసుకున్నాడు. ఇక జోగినాథం-జమీందారు ధర్మసత్రం ఖర్చులకు ఇచ్చే డబ్బులో సగానికి పైగా స్వాహా చేస్తున్నాడు. ఇదంతా, నాకూ, గ్రామ పెద్దలకూ తెలుసు. అయినా జమీందారుకు వాళ్ళంటే ఎక్కడలేని నమ్మకం. అందుకే ఆయనతో అసలు సంగతి చెప్పలేక పోతున్నాం,” అన్నాడు.

విశ్వనాథం జమీందారును ఏకాంతంలో కలుసుకుని, ఇరవై రోజులుగా రామచంద్రం

జోగినాధాల ప్రవర్తన, ఆ ఇద్దరి పట్లా గ్రామ కరణం, పెద్దల అభిప్రాయం ఏమిటో వివరించి, “తమరు అనుమతిస్తే, వారందరూ ఇప్పుడే వచ్చి దివాణం పెద్దలిద్దరి నిజస్వరూపమేమిటో, విన్నవించుకోగలరు,” అన్నాడు.

జమీందారు, విశ్వనాథం మాటలకు ఒక్క క్షణం మాటరానట్టు ఉండిపోయి, “కరణం, ఊరి పెద్దలూ వచ్చి సాక్ష్యం పలకనవసరం లేదు. వాళ్ళ నిజాయితీని నేనెరుగుదును. నిజం నిప్పలాంటిది కదా! ఎన్నాళ్ళని దాచగలరు? ఈ క్షణం నుంచీ రామచంద్రం, జోగి నాథాలతో సహా ఉద్యోగులందరి మీదా అధి కారిగా నిన్ను నియమిస్తున్నాను,” అంటూ విశ్వనాథాన్ని మెచ్చుకున్నాడు.

కథ ముగించిన బామ్మ, “మనం చేసే చెడ్డ పనులు ఎంత రహస్యంగా చేసినా ఎప్పుడో ఒకప్పుడు బయట పడక తప్పదు. కాబట్టి మంచి పనులను చేయడమే అలవాటు చేసుకోవాలి. నిజం నిప్పలాంటిది అంటే ఏమిటో ఇప్పుడు తెలిసిందా?” అన్నది.

“తెలిసింది, బామ్మా,” అంటూ పిల్లలం దరూ ఉత్సాహంగా తలలు ఊపారు.