వ్యవస్థాపకులు
బి. నాగిరెడ్డి - చక్రపాణి

గాంధీజీని స్మరించకుందాం!

డెబ్బైఐదేళ్ళ క్రితం దేశ స్వాతంత్ర్యోద్యమాన్ని మలుపుతిప్పిన మహత్తర ఘట్టం మనదేశంలో జరిగింది. 1930 ఏట్రిల్ 6వ తేదీ గాంధీజీ గుజరాత్ సముద్ర తీరంలో అవినీతికయైన ఉప్పు పన్నును నిరాకరించడమే అది. సబర్మతి ఆశ్రమం నుంచి 380 కి.మీ. దూరం పాదయాత్ర చేశాక అది జరిగింది. దేశ స్వాతంత్ర్యం కోసం గాంధీజీ చేసిన అపూర్వ త్యాగాన్ని స్మరించు కోవడానికీ, దానిని ప్రపంచానికి మరొక్కసారి చాటడానికీ, దండియాత్రను లాంఛన ప్రాయంగా మనదేశం మళ్ళీ జరిపింది.

75వ వార్షికోత్సవ దండియాత్ర బయలుదేరడానికి ముందు, దీన్ని గురించి మామూలు ప్రజల మనోభావాలను తెలుసుకోవడానికి ఒక టీవీ బృందం కొందరిని ఇంటర్వ్యూ చేసింది. సామాన్య ప్రజలు, ముఖ్యంగా యువతరం దీనిపట్ల చూపిన నిర్లక్ష్యం, అశ్రద్ధ విచారం కలిగించేవిగా ఉన్నాయి. 21వ శతాబ్దంలో అహింస ఆచరణయోగ్యమేనా? అని కొందరు ప్రశ్నించడం మరీ దారుణం!

గాంధీజీ కాలధర్మం చెంది అరవైయేళ్ళు కూడా కాలేదు. అంతలోనే దేశం ఆయన్ను మరిచిపోయిందా? శక్తివంతమైన దేశాన్ని నిర్మించాలంటే మొదట దేశంకోసం తమ జీవి తాలను త్యాగం చేసిన మహనీయులను మరిచిపోకూడదు. వాళ్ళు చేసిన మహత్తర త్యాగా లను యువతరానికి తెలియజేయడంలో ఉపాధ్యాయులకు ప్రధానమైన పాత్ర ఉంది. ఈ విషయంలో పత్రికలు, టీవీలు, రేడియోలు కూడా నిర్మాణాత్మకంగా కృషిచేయాలి.

జాతిపిత గాంధీజీతో పాటు, స్వాతంత్ర్యోద్యమానికి తమ జీవితాలను త్యాగం చేసి, దేశ సౌభాగ్యానికి బాటలు వేసిన త్యాగధనులను అనునిత్యం స్మరించకుందాం. ప్రతి ఒక్కరికీ కృతజ్ఞతాంజలి ఘటిద్దాం!

సంపాదకుడు : విశ్వం

Visit us at : http://www.chandamama.org