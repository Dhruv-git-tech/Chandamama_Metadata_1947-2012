దళపతి తల అడ్డంగా ఊపి, “నువ్వు దెయ్యానివంటే నేను నమ్మను. నీ చేత నల్ల మామిడి పండు తినిపించి, నీ జబ్బు నయం చేసి కానీ నేనిక్కణ్ణించి వెళ్ళను,” అంటూ మామిడి పళ్ళున్న సంచీలో చేయిపెట్టాడు.

ఇది చూసి ఆమె మరింత కంగారు పడుతూ, “లోపలగదిలో బంగారు కాసు లున్న సంచీలున్నాయి. నీకు కావలసినంత బంగారం తీసుకుని వెళ్ళిపో,” అన్నది.

దళపతి, ఆమె మాటలు పట్టించుకో కుండా సంచీలోంచి నల్లమామిడి పండు బయటకు తీసేసరికి, ఆమె కెవ్వుమని అరిచి పక్కగదిలోకి పరిగెత్తింది. దళపతిగదిలోకి వెళితే ఆమె జాడలేదుకానీ, ఆమె చెప్పినట్లు అక్కడ బంగారు కాసులతో నిండిన సంచీలు మాత్రం వున్నాయి.

దళపతి గదిలోంచి బయటికి వచ్చి చల పతి, గజపతిల ముఖాల మీద నీళ్ళుచిలక రించాడు. కొద్ది సేపట్లో వాళ్ళు స్పృహవచ్చి లేచి కూర్చోగానే, వాళ్ళకు తన కథ చెప్పి, వాళ్ళ గురించి అడిగాడు. వాళ్ళిద్దరూ దళుతికి తమను గురించి వివరించారు.

దళపతి వద్ద నల్లమామిడి పండ్లువున్నవని తెలియగానే చలపతి ఎంతో సంతోషించి తన తల్లి జబ్బును నయంచేయగల ఆ పండ్లలో ఒక దాన్ని దళపతినడిగి తీసుకుని, “నువ్వు చాలా ధైర్యవంతుడివి. దెయ్యాన్నే భయపెట్టి తరిమేశావు,” అని మెచ్చుకున్నాడు.

దెయ్యాలనేవి లేవనీ, ఆమె దెయ్యంకా దనీ దళుతి అంటే, “ఐతే, ఆకుపచ్చీరకట్టిన ఆ అమ్మాయి ఒంటరిగా ఇక్కడెందుకుంది?

అంతలో ఎలామాయమైంది?” అని అడి గాడు గజపతి.

“అవంతీ రాజు యుద్ధంలో ఓడిపోయాక, ఆయన వారసులు అజ్ఞాతంగా అడవుల్లో వుంటున్నారని విన్నాను. ఆమె అవంతీ రాజు కుమార్తె కావచ్చు. ఎవరూ తన మైపురాకుండా దెయ్యాల కథను ప్రచారం చేస్తుండవచ్చు,” అన్నాడు దళపతి. “నీ నమ్మకం నీది. మా నమ్మకాలు మావి. ఇప్పుడేం చేయాలో నువ్వే చెప్పాలి!” అన్నారు చలపతి, గజపతి.

దళపతి చెప్పిన ప్రకారం ముగ్గురూ తలో బంగారు కాసుల సంచీ తీసుకున్నారు. అక్కడున్న బంగారుకాసుల విషయం యాస్యంగా వుంచాలని నిర్ణయించుకున్నారు. అక్కణ్ణించి బయల్దేరి పెదపాడు చేరుకున్నాక గజపతి తిన్నగా పల్లవరం వెళ్ళిపోయాడు.