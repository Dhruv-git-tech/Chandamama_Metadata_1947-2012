ధనం వస్తుందో అంతకు రెండింతలు నాకు వచ్చేలా చూడు, సరేనా?” అన్నాడు.

రఘులాల్‌కు కోపం వచ్చింది. “నువ్వు నన్నెంతకాలమో మోసం చేశావు. అవునా? నువ్వు నా వద్ద నుంచి పుచ్చుకున్న అదనపు డబ్బును నాకివ్వాలి. నా పాలాన్ని మళ్ళీ నాకు అప్పగించాలి. పాత్ర సామగ్రి విషయం కూడా మరిచిపోవద్దు. అవి లేకుండా వంటలు చేసుకో లేకుండా ఉన్నాను,” అన్నాడు.

ప్యారేలాల్ శంఖాన్ని అంది పుచ్చుకుని, “అయితే, దీన్ని నావద్దే ఉండనివ్వ. నీకూనాకూ ఇద్దరికీ ఉపయోగపడకూడదు,” అంటూ అక్కడి నుంచి బయలు దేరబోయాడు.

రఘులాల్, “సరే నువ్వు నానుంచి ఇక డబ్బు అడగవన్న మాటను నమ్ముతున్నాను. ఆ శంఖం నాకిచ్చెయ్. అది ఊదినప్పుడు నాకు లభించేవన్నీ రెండింతలు నీకు లభిస్తాయి. అయితే, నా పాత్ర సామానులు ఈ రోజే నాకు ఇవ్వాలి. పాలాన్ని నాపరం చేసి, అందులో పనిచేస్తూన్న నీ కూలీలను ఈ రోజే వెనక్కు తీసుకోవాలి,” అన్నాడు.

ప్యారేలాల్ తలవంచుకుని వెళ్ళిపోయాడు. సాయంకాలానికే అతడి పాత్రలు ప్యారేలాల్ పనిమనుషులు తెచ్చి ఇచ్చి వెళ్ళారు. మరు నాడు శంఖాన్ని తీసి, రఘులాల్ నాణాలు రావాలని కోరుకోవడానికి బదులు తన కన్ను ఒకటి పోవాలని కోరుకుంటూ ఊదాడు. మరి కొన్ని రోజులలో ప్యారేలాల్ కూలీలు తన పాలం వదిలి వెళ్ళడం రఘులాల్ చూసి సంతోషించాడు. అప్పటికప్పుడే బయలుదేరి ప్యారేలాల్ వద్దకు వెళ్ళాడు.

రెండు కళ్ళు పోగొట్టుకున్న ప్యారేలాల్, రఘులాల్ కంఠస్వరం వినగానే, చేతిలోని కర్రను నేలకేసి తడుతూ వచ్చాడు. తగిన శాస్తి జరిగిందని రఘులాల్ సంతోషించాడు.

“రఘులాల్, నేనెన్నో దుర్మార్గాలకు ఒడి గట్టాను. నన్ను క్షమించు. మళ్ళీ నాకు కంటి చూపునివ్వమని నీ శంఖాన్ని కోరుకో. నా జీవి తాంతం ఎవరికీ అపకారం తెలపెట్టను. దేవుడి మీద ఒట్టు!” అని ప్రాథేయ పడసాగాడు ప్యారేలాల్.

పశ్చాత్తాపంతో కుమిలిపోతున్న ప్యారేలాల్‌ను చూసి, రఘులాల్‌కు జాలికలిగింది. అతడు చూపు పోయిన తన కంటికి తిరిగి చూపు రావాలనుకుంటూ శంఖం ఊదాడు. మరు క్షణం అతడి కంటితో పాటు ప్యారేలాల్ రెండు కళ్ళకూ చూపువచ్చింది.

ఆ తర్వాత నుంచి ప్యారేలాల్ ఎవరినీ మోస గించకుండా, ధర్మవడ్డీకి అప్పులిస్తూ, గ్రామ స్థుల చేత మంచివాడనిపించుకున్నాడు.