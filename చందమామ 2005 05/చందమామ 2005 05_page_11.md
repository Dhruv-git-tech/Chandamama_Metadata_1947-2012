ఈ మాటలతో కొంత ధైర్యం తెచ్చుకున్న ఆండాళ్ళమ్మ, “సరే, ఇంతకూ ఈ నగల మూట మీకెక్కడిది?” అని అడిగింది మెల్లగా అడుగు ముందుకు వేస్తూ.

ఆ ప్రశ్నకు చిన్న జడలదయ్యం రెండు చేతులతో గట్టిగా తలగోకుక్కని, “అదంతా చాలా పెద్ద కథ! నాలుగు మాటల్లో - మొన్న అర్ధరాత్రి మేమిద్దరం అడవిలో తిరుగు తూండగా, ఇద్దరు దొంగలు ఈ నగల మూటతో మాకెదురు పడి, కెవ్వుమంటూ కేకపెట్టి, మూటను జారవిడిచి చెట్లకడ్డంపడి పరుగు తీశారు,” అన్నది.

ఆ జవాబువింటూనే ఆండాళ్ళమ్మ ఏదో మాట్లాడబోయేంతలో అరుంధతి ఆగమన్నట్టు అత్తకేసి గట్టిగా చేయివూపి, “మీ కథ బుద్ధిమంతులూ నమ్మదగినట్టుగానే వుంది! అయితే, ఆ నగలను ఎవరైనా పేదవాళ్ళకు దానం చెయ్యకుండా, పోరు లేని అత్తాకోడ శ్చకే ఇవ్వాలన్న ఆలోచన ఎందుక్కలిగింది మీకు?” అని అడిగింది.

అందుకు పెద్దజడలదయ్యం విచారంగా, “గొంతు పట్టుకుపోయే ప్రశ్న అడిగావు, కోడలా! మేమిద్దరం కూడా మీలాగే అయిన దానికీ కానిదానికీ పోట్లాడుకునే అత్తాకోడ శ్చమే. మా ఇంటి కెదురుగా ధ్యానమందిరం ఒకటుండేది. అందులో ధ్యానం చేసుకునే జటామునికి, మా అరుపులూ కేకలూ ధ్యాన భంగం కలిగిస్తూండడంతో ఆగ్రహించి, మమ్మల్ని దయ్యాలై పామ్మని శిపించాడు. అప్పుడు మేం ఆయన పాదాలపై బడి, క్షమిం చమని కోరగా - ఏ ఇంట్లో అయితే, అత్తాకో

డళ్ళు సఖ్యంగా వుంటారో, ఆ ఇంటికి మీరు మంచి చేశారంటే, అప్పుడు మీకు దయ్యాల రూపం పోయి మనిషి రూపం వస్తుంది, అని చెప్పాడు,” అన్నది.

అప్పుడు ఆండాళ్ళమ్మ, “ఇంతకూ ఆ నగల మూటను మాకిస్తారు గదా!” అన్నది సందేహిస్తూ.

“ఓ, నిక్షేపంగా ఇస్తాం! దానికి బదు లుగా, మీరు మాకొకమాటివ్వాలి,” అన్నది చిన్న జడలదయ్యం.

“అలాగే! చెప్పండి,” అన్నారు అత్తాకోడళ్ళు ఆశగా.

“వచ్చే పౌర్ణమికి నగల మూటతో మళ్ళీ వస్తాం. ఈ నగల మీది ఆశతో కాకుండా, మీ అత్తాకోడళ్ళు నిజంగానే ఎంతో సఖ్యంగా వుండాలి. అలావున్నారా లేదా అనేది, మేం