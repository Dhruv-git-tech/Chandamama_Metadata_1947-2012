పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

మంగళగిరి జమీందారు జగపతి అనేక సంపదలు గల గొప్ప ధనికుడే గాని, పరమ పిసినారి. పరమ భక్తుడిలా నటిస్తూ రోజూ ఉదయం, సాయంకాలం దేవాలయానికి వెళ్ళి దేవుణ్ణి దర్శించేవాడు. అయితే, హారతిపళ్ళంలో దమ్మిడీ వేసేవాడు కాడు. మిగతా భక్తులు వేయడం చూసినా అతడు పట్టించుకునే వాడు కాడు. పూజారి దీన్ని గమనిస్తూనే ఉన్నాడు.

ఆ రోజు శివరాత్రి పర్వదినం. ఆ సాయంకాలం దేవాల యంలో ఘనంగా పూజలు జరిగాయి. జమీందారు వెళ్ళి ముందు వరసలో నిలబడ్డాడు. పూజాది కార్యక్రమాలు ముగిశాక పూజారి హారతి పళ్ళెంతో వచ్చి జమీందారుకు చూపాడు. జమీందారు హారతి కళ్ళకద్దుకుని పదిపైసల నాణెం తీసి పళ్ళెంలో వేసి, పూజారిని ఆశ్చర్యపడేలా చేశాడు.

“అయ్యా, ఈ రోజు తమరే మొట్టమొదటి కానుక సమర్పిస్తున్నారు. తమవంటివారు పదిపైసలు వేయడం అవమానంగా లేదా? మరో పదిపైసలు వేయొచ్చుకదా?” అని అడిగాడు పూజారి.

* దీనికి జమీందారు స్పందన ఎలా వుండివుంటుందని మీరు భావిస్తున్నారు?

* మిగిలిన వారు ఎంత కానుక వేస్తారో చూడ్డానికి జమీందారు అక్కడే నిలబడ్డాడా?

100-150 మాటలతో కథకు ముగింపురాసి, చక్కని పేరుపెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్ను తప్పక జతచేయండి.

కథలు మాకు చేరవలసిన ఆఖరు తేదీ: మే 31, 2005

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్ కోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్

82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097