విష్ణు కథ

కృష్ణుడి ఔన్నత్యం పెరుగుతున్నట్లే, శత్రు వులు కూడా పెరిగారు. శిశుపాల జరాసంధుల కూటంలో చాలామంది దుర్మార్గులైన రాజులు కలిశారు.

పౌండ్రకుడనే కరూశదేశరాజు కృత్రిమ కర్రచేతులను శంఖచక్రాలతో చేయించుకొని, భుజాలకు తగిలించుకొని, పెద్ద గదను పట్టుకొని, తానే విష్ణు అవతారుడిననీ, వాసుదేవుడననీ, కృష్ణుడు కానేకాడనీ ప్రగల్భాలు చాటుకుంటున్నాడు. శిశుపాలుడి మరొక తమ్ముడు సాల్వుడు సౌభక మనే విమానం మీద, ద్వారకా నగరం పైన విహారం చేస్తూ కయ్యానికి కాలుదువుతున్నాడు. తూర్పు దిశను నరకాసురుడు ప్రచండంగా చెలరేగుతున్నాడు. దక్షిణంలో బలిచక్రవర్తి కుమారుడైన బాణాసురుడు, శివుడి రక్షణతో

శోణపురాన్ని రాజధానిగా రాక్షస పాలన విస్తరింపజేస్తున్నాడు.

కాలయవనుడి తమ్ముడు కాలాంతకుడు తనకు, జీవిగా పుట్టిన ఎవ్వరివల్లా భయం లేదన్న దైవజ్ఞ నిర్ణయం ధీమాతో, యవన మ్లేచ్ఛ సైన్యాలతో దారుణ రక్తపాతం సాగిస్తూ, దేవతా విగ్రహాలనూ, శిల్పాలనూ ధ్వంసం చేస్తూ, దేశాలను కొల్లగొడుతూ కృష్ణుణ్ణి హతమార్చాలని పగబట్టాడు.

దండయాత్ర సాగిస్తూ గాంధీరసీమలో జగన్మోహనంగా పాలరాతితో మలచినమోహినీ శిల్పాన్ని చూసి వివశుడయ్యాడు.

ఆ విగ్రహాన్ని కృష్ణుడు విశ్వకర్మ చేత చేయించి, తన యోగమాయాగ్నిని దానిలోకి పంపి, అక్కడ పెట్టించాడని కాలాంతకుడికి తెలియదు.