పాఠకులకు కథల పోటీ (అక్టోబర్)

ఉత్తమ బహుమతి పొందిన ముగింపు!

రాజు-వంటవాడు

“అదనపు జీతం ఇస్తే, నా బావమరిదికి వంట చేస్తావా?” అని అడిగిన రాజుకు, వంటవాడు నమస్కరించి, “క్షమించండి మహారాజా, మీరు ఎంత జీతం ఇవ్వ జూపినా, మీకు మాత్రమే వంట చేయ గలను,” అన్నాడు వినయంగా.

రాజుకు పట్టరాని కోపం వచ్చింది. వంటవాడి కేసి ఆగ్రహంగా చూశాడు. అయినా, వంటవాడు తలవంచుకొని, చేతులు జోడించి నిలబడ్డాడే తప్ప, వాడిలో ఏమాత్రం చలనం కనిపించలేదు.

రాజు కొంతసేపు మౌనంగా ఆలోచించి, తల పంకించి, “ఒరే, ఈ రోజు నాకు చాలా ఆకలిగా ఉన్నది. తొందరగా నా కోసం రోజూ చేసే వంటకన్నారెండింతలు తయారు చెయ్,” అన్నాడు.

వంటవాడు పట్టరాని సంతోషంతో, “క్షణాల్లో చేస్తాను మహారాజా,” అంటూ పరుగున వంటశాలకేసి నడిచాడు. కొంతసేపటికల్లా చెప్పినట్టే విందు భోజనం సిద్ధం చేశాడు.

అప్పుడు, రాజుగారు తన బావమరిదిని పిలిచి, పక్కన కూర్చోబెట్టుకుని, ఇద్దరూ కలిసి సంతోషంగా భోజనం చేశారు.

రాజు నిదానం కోల్పోకుండా తెలివిగా ఆలోచించి, రాణిగారి పరువునూ, మూర్ఖపు పట్టుదలగల అమాయకుడైన వంటవాడి విధేయతనూ కాపాడాడు!

జె. గౌతమి, డాటరాఫ్ జె. మోహన్ ప్రసాద్
13-259, పెద్ద మసీదు వెనక
ఆదోని - 518 301 కర్నూలు జిల్లా (ఆం.ప్ర.)