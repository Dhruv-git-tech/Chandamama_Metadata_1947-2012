“ఓరి దేవుడా! ఎంత పెద్ద కోడిపుంజు!”
అంటూ ఆశ్చర్యపోయారు అక్కడి వారందరూ.

పందాలు అరంభమయ్యాయి. అంతకు క్రితం, మిగతా పుంజులన్నిటినీ ఓడించిన రాజుగారి కోడిపుంజు, కళేరసు కోడిపుంజు వద్ద చిత్తుగా ఓడిపోయింది. రాజు కళేరసుకు వంద బంగారు నాణాలు బహుమతిగా ఇచ్చాడు. ఆ తరవాత రాజుగారి వద్ద వున్న మిగిలిన కోడి పుంజులన్నింటినీ కళేరసు పుంజు సునాయా సంగా ఓడించడంతో, రాజు అతన్ని కాసులతో ఘనంగా బహుకరించాడు.

“అబ్బాయి, నీ పుంజును నాకు అమ్మ డానికి నీకేమైనా అభ్యంతరమా?” అని అడి గాడు రాజు.

“క్షమించండి మహారాజా! ఈ పుంజు నా ప్రాణ నేస్తం. ఇది నేను పుట్టినప్పుడు చిన్న పిల్లగా ఆకాశం నుంచి వచ్చింది. ఇద్దరం కలిసి పెరిగి ఇంత వాళ్ళయ్యాం. ఇప్పుడు ఈ పుంజు సంపాయించిన బహుమతి మొత్తంతో, నేనూ మా తల్లీ సుఖంగా జీవించగలం,” అన్నాడు కళేరసు.

“నువ్వు ఎప్పుడు పుట్టావు?” అని అడి గాడు రాజు.

“పన్నెండేళ్ళ క్రితం. అప్పుడు మహా ప్రవాహం అడవిని ముంచెత్తిందట! అప్పటికే మా తండ్రి, ఎందుకో హఠాత్తుగా వెళ్ళి పోవడంతో మా తల్లి దూరంలో వున్న ఒక గుహలోకి పారిపోయి ప్రాణాలతో తప్పించుకుందట,” అన్నాడు కళేరసు.

“సరే, పుంజును అమ్మ డానికి నీకు ఇష్టంలేదనుకో, నువ్వు ఇక్కడే రాజభవ

నంలో నాతో ఉండడానికి నీకేమైనా అభ్యంత రమా?” అని అడిగాడు రాజు.

“అది మా తల్లి అభిప్రాయం మీద ఆధార పడి వుంటుంది మహారాజా!” అన్నాడు కళేరసు.

రాజు సింహాసనంపైనుంచి చటుక్కున లేచి, “నువ్వు నన్ను నీ తల్లి దగ్గరికి తీసుకు వెళ్ళు నాయనా,” అన్నాడు గద్గద స్వరంతో.

“అలాగే మహారాజా!” అంటూ కళేరసు అక్కడి నుంచి బయలుదేరాడు. రాజూ, ఆయన పరివారం అతడి వెంట బయలుదేరారు.

అడవి ప్రాంతంలో నివసిస్తూన్న పేద ప్రజలు ఆ దృశ్యం చూసి విస్తుపోయారు. రాజుగారి ముందు, గుర్రం మీద కూర్చుని వస్తూన్న తన బిడ్డను చూసిన కళేరసు తల్లి ఆనుదాశ్చర్యాలకు హద్దులు లేకుండా పోయింది. మరికొద్ది క్షణాల్లో రాజు ఎవర్షన్దీ ఆమె గుర్తించి ఆనంద బాష్పాలు రాల్చింది. అప్పటి క్యుడే మహారాజు కళేరసును యువరాజుగానూ, అతడి తల్లిని పట్టమహిషి గానూ ప్రకటించాడు. ఊరేగింపు రాజధానికేసి బయలుదేరింది.

తండ్రి తదనంతరం కళేరసు రాజ్యసింహాస నాన్ని అధిష్ఠించాక, కోడిపుంజును తన రాజ్యకేత నంగా ప్రకటించాడు! - (ఎం.డి)