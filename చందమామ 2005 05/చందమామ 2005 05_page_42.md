చందమామ కబుర్లు

బాల ప్రచారకుడు

ఫ్యాక్టరీలలో, హోటళ్లలో, ఇళ్ళల్లో కూడా బాలబాలిక లను పనులకు కుదుర్చుకోవడానికి వ్యతిరేకంగా తరూ బాలకార్మికులను నిషేధించుండి అంటూ గట్టి స్వరాలు వినిపిస్తూ ఉంటాయి. బాలకార్మిక వ్యవస్థను నిషేధించి నిర్మూలించడానికి కేంద్ర, రాష్ట్ర ప్రభు త్వాలు ఎన్నో చర్యలు తీసుకుంటున్నాయి. కాని, ఆ దుష్ట వ్యవస్థను అరికట్టలేక పోతున్నాం. బాలకార్మిక వ్యవస్థను నిర్మూలించ వలసిన అవసరాన్ని తెలియ జేస్తూ, తిరువనంతపురం సమీపంలోని అతింగల్లోవున్న ఒక రెసిడెన్షియల్ స్కూల్లో నాలుగవ తరగతి చదువుతూన్న మైఖేల్ ఎస్. కుమార్ అనే విద్యార్థి కేరళ రాష్ట్ర రాజధాని నుంచి ఉత్తర ప్రాంతంలో వున్న కాసర్‌గోడ్ వరకు సైకిల్ ప్రచార యాత్రను చేపట్టాడు.

బాలల దినోత్సవం నాడు ప్రారంభించిన యాత్రను పదిహేను రోజుల అనంతరం పూర్తి చేశాడు. అతడు ఈ సమస్యను గురించి ఎదురైన వారికి వివరించేవాడు; పాటల ద్వారా, నాట్యం ద్వారా తాను రచించిన నాటకాలను తానే నటించడం ద్వారా ప్రజలకు ఆసక్తికరంగా తెలియచెప్పేవాడు. ఒక పసివాడు ఒక ఏనుగుకు కాపలాకాయడం కళ్ళారా చూశాక, భరించలేక ఈ ఒంటరి యాత్రకు పూనుకున్నట్టు కుమార్ చెబుతున్నాడు.

ఇష్టమైన పేర్లు

అమెరికాలో వున్న భారతీయ సంతతికి చెందిన తల్లి తండ్రులు—మగబిడ్డ పుడితే ఆదిత్య అనీ, ఆడపిల్ల పుడితే ష్రేయ అని పేర్లు పెట్టడం ఎక్కువగా ఉంటోంది. సోషల్ సెక్యూరిటీ శాఖ ఈ విషయాన్ని తెలియజేసింది. ఆ శాఖ జరిపిన ఒక సర్వేలో 2003వ సం.లో 254 మంది మగపిల్లలకు ఆదిత్య అని పేరు పెట్టారనీ, 311 మంది ఆడపిల్లలకు ష్రేయ అని పేరు పెట్టారనీ తెలియవచ్చింది. ఆదిత్య తరవాత అబ్బాయిలకు ఆమీయా అనీ, అమ్మాయిలకు ఆషా అనీ పేర్లు పెడుతున్నారు. అర్జున్ అన్నది ప్రాచుర్యంగల మరో పేరు.