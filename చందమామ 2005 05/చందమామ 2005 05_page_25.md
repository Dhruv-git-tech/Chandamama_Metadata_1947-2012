భారత దర్శిని

దేవతల నాట్యం

దేవతలు ముఖ్యమైన ఇతర పనులు ముగించాక వినోద క్రీడలలో పాల్గొనేవారని ఒక మణిపురి పూర్వగాథ తెలియ జేస్తోంది. దీనికి గుర్తుగా మణిపురి ప్రజలు పదిహేను రోజుల పాటు ఉత్సవం జరుపుకుంటారు. ఏప్రిల్-మే మాసాలలో జరుపుకునే ఈ ఉత్సవాల పేరు 'లాయ్ హరోబా'. అంటే, దేవతల వినోదం అని అర్థం. ఒకసారి విశాలమైన సరస్సును చూసిన శివుడు దాని మీదికి తన శులాన్ని ప్రయోగించాడట. దాంతో సరస్సు ఎండి పోయిందట. ఏడుగురు దేవుళ్ళనూ, ఏడుగురు దేవత లనూ దేవలోకం నుంచి మన్ను తెచ్చి సరస్సును నింప మని శివుడు ఆజ్ఞాపించాడట. దేవతలు ఆ పనిని చేసి, పూర్తికా గానే ఆనందోత్సాహాలతో ఏడు రాత్రులు, ఏడు పగల్ళు నాట్యం చేశారట. తలమీద మణితో నాగదేవుడు అక్కడే వుండి చుట్టుపక్కల ప్రాంతాలను వెలుగుతో నింపాడట. అందుకే ఆ ప్రాంతానికి మణిపురి అనే పేరు వచ్చిందని చెబుతారు.

మొట్టమొదటి ముస్లింకట్టడం

పష్టియన్ భాషలో 'కువ్వాట్ ఉల్ ఇస్లాం' అని పిలువబడే మసీదు ఒకటి ఢిల్లీలో ఉంది. కుతుబ్ మీనార్ సమీపంలో వున్న దీనినే భారతదేశంలోని మొట్ట మొదటి ముస్లిం కట్టడంగా భావిస్తున్నారు. పృథ్వీరాజ్ నుంచి ఢిల్లీని పట్టుకున్నాక సుల్తాన్ ప్రతినిధి కుతుబ్-ఉద్దేన్ దీనిని నిర్మించాడు. రాయ్ పిథోరా కోటను పడగొట్టాక అందులోని స్తంభాలనూ, బండలనూ మసీదు నిర్మాణానికి ఉపయోగించారు. ఇండో- ముస్లిం నిర్మాణం అనే నూతన భవన నిర్మాణ శిల్పకళకు ఇది నాంది పలికింది.