బీహార్ జానపద కథ

పశ్చాత్తాపం!

మోతీహారీ గ్రామంలో రఘులాల్ అనే ఒక
పేదరైతు ఉండేవాడు. అదే గ్రామంలో ప్యారే
లాల్ అనే ధనికుడైన వడ్డీవ్యాపారి ఉండేవాడు.
గ్రామస్థులకు అధిక వడ్డీలకు అప్పలిచ్చి,
మోసం చేసి అతడు డబ్బులు కూడబెట్టాడు.
వడ్డీవ్యాపారి చేసే కుతంత్రాలు గ్రామస్థులకు
తెలుసు. అయినా, అమరాలలో తమను ఆదు
కునే దిక్కు మరెవ్వరూ లేరుగనక, తాము
మోసపోతున్నామని తెలిసినా, గ్రామస్థులు
సాయం కోసం ప్యారేలాల్నే ఆశ్రయించేవారు.
అందువల్ల అప్పులు చేసే ప్రజలు నానాటికి
మరింత పేదలుగా మారుతూంటే, అప్పులిచ్చే
వ్యాపారి మరింత ధనికుడుగా ఎదగసాగాడు.

ప్యారేలాల్ డబ్బు అప్పగా ఇచ్చేప్పుడు
పత్రాలు రాసుకునేవాడు కాదు. “పత్రాల
మీద సంతకాలెందుకు? మీకు డబ్బుకావాలి.
నేను ఇస్తున్నాను. మీ దగ్గర డబ్బు ఉన్నప్పుడు
తిరిగి చెల్లించండి. అయితే, వడ్డీ మాత్రం నెల
నెలా చెల్లిస్తూ రావాలి. అది చాలు,” అనేవాడు.
అప్ప పుచ్చుకున్నవారికి యేడాది పాడవునా,
తాము పుచ్చుకున్నదానికన్నా ఎక్కువగానే వడ్డీ
చెల్లించినట్టు అనిపించేది. అయితే, అసలు
డబ్బు ఏమాత్రం తగ్గకుండా అలాగే ఉండేది.
ప్యారేలాల్ లెక్కలు వారికి అంతుబట్టేవి కాదు.

రఘులాల్ కూడా ప్యారేలాల్ దగ్గర అప్పు
చేశాడు. డబ్బుల్లేనప్పుడు వడ్డీ కింద ప్యారేలాల్
ధాన్యం పట్టుకు పోయేవాడు. కొద్ది కొద్దిగా
పాలాన్ని చేజిక్కించుకునేవాడు. ఏదీ లేదంటే
ఇంట్లో ఉన్న పాత్రసామగ్రిని పట్టుకుపోయే
వాడు. ఒక నెల కనిపించక పోయేసరికి రఘు
లాల్ ఇంటికి ఆతృతగా వెళ్ళాడు ప్యారేలాల్.
ఇంటి నుంచి వెలుపలికి వచ్చిన రఘులాల్,
“అయ్యా, కట్టుబట్టలు తప్ప నా దగ్గర మరేదీ
లేదు. మార్చుకోవడానికి కూడా వేరే బట్టలు
లేవు. నన్నేం చేయమంటారు?” అన్నాడు విచా
రంగా.

“సాయం అర్థించడానికి రాముడి వద్దకు
ఎందుకు వెళ్ళకూడదు? నా పట్ల అతడెంతో
కరుణ చూపేవాడు. వెళ్ళిరా, నేను కొన్నాళ్ళ
తరవాత వస్తాను,” అని చెప్పి ప్యారేలాల్ అక్కడి
నుంచి వెళ్ళిపోయాడు.