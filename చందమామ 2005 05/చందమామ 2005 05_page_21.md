ఇలాంటివాడివి చిట్టడవిలో ఎందుకు ప్రవేశించావు?” అన్నాడు.

యువకుడు తన పేరు చలపతి అని చెప్పి, “అది మామూలు ఆడపిల్లకాదు, దెయ్యం ఆడపిల్ల. అందుకే భయపడ్డాను. నాది పెద పాడు గ్రామం. ఈ చిట్టడిలో దెయ్యాలుంటా యని నాకు తెలుసు!” అన్నాడు.

“ఇంత తెలిసీ చిట్టడి కెంద్రుకొచ్చినట్టు?” అంటూ ఎంతో ఆశ్చర్యంగా ప్రశ్నించాడు గజపతి.

“మా అమ్మకు ఉన్నట్టుండి అంతుపట్టని జబ్బు చేసింది. వైద్యుడు-ఇది కొత్త రకం జబ్బు, సర్వరోగనివారిణి అనే నల్లమామిడి పండు తెచ్చి తినిపిస్తే, జబ్బు మాయమౌ తుంది, అన్నాడు. ఆ నల్ల మామిడి పండు సిరిపురంలో మాత్రమే దొరుకుతుందని నాకు తెలుసు. అంతే కాదు, దారిలోని చిట్టడవిలో దెయ్యాలుంటాయని కూడా, నాకు తెలుసు! దెయ్యాలంటే, నాకు మహాభయం!” అన్నాడు చలపతి.

“ఐనా, కన్న తల్లిని రక్తించుకోవడం కోసం ఇటువచ్చావు. భేష్, మెచ్చదగినవాడివి,” అన్నాడు గజపతి.

ఆ మాటలకు సంతోషించిన చలపతి, “భయంగావున్నా, ఈ ఇంటి ప్రాంతం చేరాను. దాహం వేయడంతో, ఇంటి గుమ్మం దగ్గరకు వచ్చి, ‘మంచినీళ్ళు కావాలి. లోపల ఎవరైనావున్నారా?’ అన్నాను గట్టిగా. ‘ఇక్కడ నీటికి కొదవేమున్నది? లోపలకొచ్చి, కావలసి నన్ని నీళ్ళు తాగవచ్చు,’ అన్నసమాధానం వచ్చింది. ఆ గొంతు ముసలివాడిదిలా అని

వించి లోపలకు వస్తే - ఆకుపచ్చరంగు చీర కట్టి, రెండు జడలు వేసుకున్న అమ్మాయి కనిపించింది. ఆ వెంటనే అది దెయ్యం అని గ్రహించిన నేను స్పృహతప్పి పడిపోయాను. నీకు ధైర్యముంటే నన్నిక్కడి దెయ్యంబారి నుంచి కాపాడు,” అన్నాడు.

తను మాట్లాడిన యువతి దెయ్యమని తెలియగానే, గజపతి భయంతో వణికి పోతూండగా, లోపల్నుంచి ఆకుపచ్చ చీరకట్టిన యువతి వచ్చింది. ఆమె చేతిలో ఒకపళ్ళం, దాన్నిండా ఏదో వంటకం వున్నది. ఆమె చిరునవ్వు నవ్వుతూ, “ఐతే, నేను దెయ్యా న్నంటారా? అందుకే మీకోసం నరమాంసపు వంటకం తెచ్చానంటారా?” అంటూ వాళ్ళకు దగ్గరైంది. అంతే! చలపతి, గజపతి కెవ్వుమని అరిచి స్పృహతప్పి పడిపోయారు.