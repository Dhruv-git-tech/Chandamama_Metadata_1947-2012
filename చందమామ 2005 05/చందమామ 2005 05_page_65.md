## మానవ నిర్మిత మహాద్భుతాలు

## కోణార్క సూర్యాలయం

ఒరిస్సా రాష్ట్రం కోణార్క వద్దగల సూర్యాలయం మనదేశంలోని మానవ నిర్మిత మహాద్భుతాలలో ముఖ్యమైనది.

ఈ ఆలయం పూరీ క్షేత్రానికి ఈశాన్యంగా 53 మైళ్ళ దూరంలో ఉంది. పూరీ నుంచి ఇక్కడికి చక్కని రోడ్డు మార్గం ఉంది. భువనేశ్వర్ నుంచి కూడా ఇక్కడికి రావచ్చు. ఈ దారి 43 మైళ్ళు మాత్రమే.

పూరీ జగన్నాథ స్వామి ఆలయాన్ని తెల్ల ఆలయమనీ, కోణార్క సూర్యాలయాన్ని నల్ల ఆలయమనీ అంటారు.

కోణార్క ఆలయాన్ని క్రీ.శ. 1238-1264 మధ్య ఓడ్రరాజు మొదటి నరసింహ దేవుడు నిర్మింప జేశాడు. ఈ ఆలయం ఒక ప్పుడు బ్రహ్మాండమైన ప్రమాణం కలిగినదై ఉండాలి. ఎందుకంటే ఆలయమంతా శిథిలమైపోగా ఈనాడు మిగిలివున్న ముఖభాగమే ఎంతో పెద్దదిగా ఉండి, చుట్టుపక్కల ఎంతో దూరానికి కానవస్తున్నది!

ఈ ఆలయం మీద సహజ ప్రమాణంగల సింహాలూ, ఏనుగులూ, అనేక ప్రతిమలూ అద్భుతంగా చెక్కి ఉన్నాయి. హిందూ ఆలయాలు వేటిలోనూ ఇలాటి ప్రతిభగల కళా, శిల్పమూ, వాస్తు వైచిత్రి కనిపించదని ప్రవీణులు భావిస్తున్నారు.

## పెన్నా సిమెంట్ వారి
పెన్నా గోల్డ్
Portland Pozzolona Cement

PENNA CEMENT INDUSTRIES LTD.
Plot No. 703, Sriniketan Colony, Road No.3, Banjara Hills, Hyderabad-500 034, (A.P.)
www.pennacements.com, Email: marketing@pennacements.com

Phone: 23353950
23353952
Fax: 040-23353951