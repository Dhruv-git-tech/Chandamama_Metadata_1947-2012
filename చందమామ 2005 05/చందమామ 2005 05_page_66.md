# విజ్ఞానం .... వినోదం .... వికాసం ....

## విజ్ఞాన వీచికలు :

### హ్యామ్ రేడియో

ప్రైజ్ఞానికంగా, సాంకేతికంగా మనం ఎంత అభివృద్ధి సాధించిన్పుటికీ, ప్రకృతి విజృంభించిన్పుడు ఎదిరించ లేకపోతున్నాం. ప్రకృతి వైపరీత్యాలు ఏర్పడినప్పుడు జీవితాలు అతలాకుతలమై పోతున్నాయి. అందువల్ల అవి రావడానికి ముందే వాటిని పసిగట్టి, ఆ సంగతిని సంబంధిత ప్రాంతాలకు ముందుగానే హెచ్చరించడం ఒక్కటే తరుణోపాయంగా కనిపిస్తున్నది. తుపాను లాంటి సమయాలలో సైతం సమాచార పరికరాలు దెబ్బతింటున్నాయి. అలాంటి సమయాలలో ప్రపంచ వ్యాప్తంగా ఏ మారుమూల ప్రాంతానికైనా సరే సమాచారాన్ని పంపడానికి తగిన పరిష్కారంగా హ్యామ్ రేడియో ఉంటున్నది.

హ్యామ్ రేడియో అంటే ఒకే సెట్ లో రేడియో స్టేషనర్ పోయింది. అంటే ఇది దాదాపు ఆన్ లైన్ ఛాటింగ్ లాంటిదన్నమాట. అందులో కంప్యూటర్ కు బదులు ఇందులో రేడియో సెట్ ద్వారా జరుగుతుంది.

## మన పరిసరాలు :

### టారంటూలా

టారంటెల్లా నాట్యం గురించి మీరెప్పుడైనా విన్నారా? మధ్య యుగాలలో ఆరంభమైన ఈ నాట్యం ఈనాడు ఇటాలియన్ జానపద సంగీతంలో భాగంగా ఉంటున్నది. టారంటూలా అంటే ఒళ్ళంతా రోమాలతో చాలా భయంకరంగా కనిపించే అతి పెద్ద సాలెపురుగు. ప్రాణాంతకమైన ఈ విషకీటకం కాటుకు గురైనవాడు భరించరాని బాధతో వేసే గెంతుల్లా ఉంటాయట టారంటెల్లా నాట్యంలో వేసే తొలిఅడుగులు.

దక్షిణ యూరపుకు చెందిన ఈ కీటకాలు చాలా విషపూరితమైనవని ఆ కాలంలో నమ్మేవారు. ఆ కీటకాల కాటుకు గురైన వ్యక్తి 'టారంటిజం' అనే రుగ్మతకు లోనయ్యేవాడు. కాటుకులోనైనరోగి అచేతనంగా పడి పోయేవాడు. అలాంటి వ్యక్తిదగ్గర, సంగీతం వాయించి అతడు లేచి బాగా అలిసిపోయేంత వరకు నాట్యం చేసేలా పురికొల్పేవారట. అదొక్కటే (అప్పట్లో) వారికి తెలిసిన వైద్యం!

అయినా, టారంటూలా కాటు కీటకాలకూ, చిన్న చిన్న జంతువులకూ ప్రాణాంతకమే తుప్ప, మనుషులకు కాదని ఇవాళ అందరికీ తెలుసు.