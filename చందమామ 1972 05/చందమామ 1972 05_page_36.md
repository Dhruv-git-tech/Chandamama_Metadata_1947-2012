అల్లుడు ఎలా ఉంటాడే మాకు తెలియ రాలేదు. సరుకు దాచి బేరమాడటం సబబు కాదన్నది మీకు తెలుసుగదా. మీ కుమా రుడు తామ్రలిపైలో ఇంత కాలంగా చదువు తున్నాడన్నది ఆసందర్భమైన విషయం. వేదాధ్యయనానికి కూడా ఇంతకాలం పట్టదు. మీ కురవాడు మిగిలిన బాధ్యతలన్నీ విడిచి పుచ్చి యావజ్ఞీవం అధ్యయనంలో గడపటం అసాధారణంగా ఉన్నది. కనుక ఈ హాస్యాలు కట్టి పెట్టి. మీ ఇంటనైనా సరే, తామ్రలిపైలో అయినా సరే మీ కుమారుణ్ణి చూపించండి," అన్నారు.

"మహాజనులారా, కొంచెం విశ్రాంతి తీసు కొండీ," అని బుద్ధవర్మ దూతలతో చెప్పి. భార్య వద్దకు వెళ్ళి. "వాళ్ళు మనవాణ్ణి చూడాలని పట్టుబట్టి కూర్చున్నారు. వాళ్ళకు మనవాడి ఎత్తు పళ్ళూ, గుడ్డి కన్నూ, గూనీ ఎలా చూపటం? ఆసంభవం! ఇప్పుడు మరేదన్నా ఉపాయం చెప్పు," అన్నాడు.

"ఉపాయం ఎప్పుడో ఆలోచించాను," అంటూ బుద్ధవర్మ భార్య తన ఆలోచనను భర్త చెవిలో ఉదింది.

బుద్ధవర్మ చేసే దానధర్మాల మీద బతుకుతున్న బ్రాహ్మణుడు ఒక రుడు ఉన్నాడు. బుద్ధవర్మ ఆయనను ఏకాంతంగా కలుసుకుని, తనకు వచ్చిన విషమ సమస్య వివరించి చెప్పి. "ఇప్పుడు నీ సహాయం

లేకపోతే నాపరువు దక్కదు. నీ కొడుకు యజ్ఞగుప్తుడు ఆందగాడూ, సకల శాస్త్రాలూ చదివినవాడూ నూ. నా కొడుకు బదులు అతను వెళ్ళి సాగరదత్తుడి కుమార్తెను పెళ్ళాడి. ఆమె కన్యాత్వానికి భంగం రాకుండా తెచ్చి మాఇంట దిగవిడిచి నట్ట యితే, నేను పిల్ల తెచ్చే అరణంలో నీకు భాగం ఇస్తాను," అన్నాడు.

"నీ కోరిక నాకు అజ్ఞ కాదా?" అని ఆ బ్రాహ్మణుడు తన కొడుకును పిలిచి, సంగతంతా చెప్పాడు.

"గురువుల అజ్ఞకు గుణదోషాలు ఎంచ రాదు," అని యజ్ఞగుప్తుడు బుద్ధవర్మ చెప్పినట్టు చెయ్యటానికి సమ్మతించాడు.