భరితుడై ఉజ్జయినిలోని అన్ని వర్ణాలవారికి అంతులేని దానాలు చేశాడు.

బుద్ధవర్మ తన కోడలిని చూసి మహదా నందం చెందాడు. ఆరాతి వధూపరులను శోభనపు గదికి పంపారు. ఆగదిలో మల్లికతో పాటు ఆమె చెలికత్తెలూ, గూనివాడూ, యజ్ఞగుప్తుడూ కూడా ఉన్నారు.

“ఈ గూనివాడు ఈ గదిలో ఎందుకుచ్చాడు?” అనుకున్నది మల్లిక.

“పాసకంలో పుడకలాగా ఈ బ్రాహ్మణ వటువు ఇక్కడ ఇంకా దేనికీ?” అనుకున్నాడు గూనివాడు.

సందర్భం గ్రహించి యజ్ఞగుప్తుడు వెళ్ళి పోవడానికి లేచాడు. ఆది చూసి మల్లిక, “అయ్యో, మీరెక్కడికి పోతున్నారు? నాగతి ఏమిటి?” అని అక్రశించింది.

“నీకు వచ్చిన దుర్గతి ఏమి లేదు. విధి నీకు ఏ మొగుణ్ణి రాసిపెట్టిందో వాడితో జీవ యాత్ర సాగించు. ఇందులో నా వంతు పాప భారం మాత్రమే,” అంటూ యజ్ఞ గుప్తుడు బయటికి వెళ్ళిపోయాడు.

గూనివాడు మల్లికను పట్టుకుని ఆప బోయాడు, కాని మల్లిక కవ్వున అరిచి బయటికి పరిగెత్తింది. ఆమె గదులన్నీ దాటుకుంటూ ఇంది బయటికి వచ్చింది. అన్ని గదులలోనూ మనుషులు తప్పతాగి ఒళ్ళు తెలియని స్థితిలో ఉన్నారు. కొందరు దాసీలు అనందంతో నృత్యాలు చేస్తున్నారు.

మల్లిక వీధిలోకి వచ్చి, ఎవరినే చూసి, “అడుగే! అడుగే!” అనుకుని అటుగా పరిగెత్తింది. తరవాత తాను ఎటు పోతున్నది ఆమెకు తెలియలేదు. ఒక చోట దారి పక్కన. తప్పతాగి ఒళ్ళు తెలియకుండా నిద్రపోతున్న కాపాలికుడు ఒకడు ఆమెకు కనిపించాడు.

ఆమె తన కర్తవ్యాన్ని నిర్ణయించకుని, తన నగలన్నీ తీసి మూటగట్టి బొడ్డులో దోపుకుని, కాపాలికుడి పరికరాలన్నీ సంగ్రహించి తాను ఆ వేషం వేసుకున్నది. తాను కూడా తాగి ఉన్నట్టు తూలుతూ నగరం దాటి ఒక గ్రామం కేసి వెళ్ళింది.

—(ముగింపు వచ్చే సంచికల్ప)