# విద్యాధికారి

చంద్రచూడు దనే రాజు ఆస్థానంలో గౌరాంగుడు, గంధీరుడు అనే యిద్దరు కవులుండేవారు. గౌరాంగుడు ఎన్నో చక్కని కావ్యాలు రాసి, మహాకవిగా పేరు ప్రఖ్యాతులు గడించినవాడు. వయస్సులో ఎంతో చిన్నవాడైనా గంధీరుడు విద్యత్తు విషయంలో కడుదిట్ట. కావ్యరచనలో అతడప్పుడప్పుడే నలుగురిచేతా ప్రశంసింపబడుతున్నాడు.

సాహిత్యపియుడైన రాజు చంద్రచూడుడి దర్శనం కోసం ఎందరో పండితులూ, కవులూ వస్తూండేవారు. అలా వచ్చినవారిలో అర్హులైనవాళ్ళను ఉచితరీతిని సత్కరించేందుకు తగిన సలహాలివ్వగల విద్యాంసుడు అవసరం అన్నాభిప్రాయం ఆయనకు కలిగింది.

చంద్రచూడుడు యీ సంగతి మంత్రి మిహిరశర్మకు చెప్పాడు. అందుకు మంత్రి కొంచెం ఆశ్చర్యం కనబరుస్తూ. ''మహారాజా, గౌరాంగుడి వంటి మహాకవి మనాస్థానంలో వుండగా. మరెవరికోసమో అన్వేషించడం ఎందుకు? ఆయనను విద్యాధికారిగా నియమించండి. అవసరపడినప్పుడు మీకు తగిన సలహాలు యివ్వగలడు,'' అన్నాడు.

మంత్రి చెప్పినదానికి చంద్రచూడుడు అప్పటికి తలవూపి పూరుకున్నాడు. వారం రోజుల తరవాత లలాటదేశం నుంచి భూషణుడు అనే కవి అయనను చూడవచ్చి. ''ప్రభూ, నా తొలి కృతిని తమకు సమర్పించాలని ఎంతో దూరం నుంచివచ్చాను,'' అన్నాడు.

చంద్రచూడుడు, భూషణుడు యిచ్చిన కావ్యాన్ని తీసుకుని, భటులను పిలిచి అతడికి తగిన పసతిసౌకర్యాలు ఏర్పాటు చెయ్యమని అదేశించాడు.