తరవాత ఆయన గౌరాంగుడికి కబురు పంపి, భూషణుడు రాసిన కావ్యాన్ని అతడికిచ్చి, ''చదివి మీ అభిప్రాయం ఏమిటో చెప్పండి.'' అన్నాడు.

మర్మాడు గౌరాంగుడు రాజు వద్దకు వచ్చి, ''మహారాజా, కావ్యాన్ని సాంతం చదివాను. ఈకవికి యిది తొలి ప్రయత్నమే అయినా, ఎంత వెతికినా మచ్చుకు ఒక్క తప్పయినా కానరావడం లేదు,'' అని చెప్పాడు.

గౌరాంగుడు వెళ్ళిపోయాక చంద్ర చూడుడు, గంభీరుడికి కబురు పంపాడు. అతడు రాగానే, భూషణుడి కావ్యాన్ని అతడికిస్తూ, ''రచన ఎలా వున్నదో చదివి చెప్పండి.'' అన్నాడు.

రెండు రోజుల తర్వాత గంభీరుడు రాజు దగ్గిరకు వచ్చి, ''మహారాజా, కవి కావ్యరచన కొత్తగా చేపట్టినవాడిలా కనబడుతున్నాడు. అయినా, రచనలో మెచ్చదగిన ఒకటి, రెండు రసవత్తర ఘట్టాలు లేకపొలేదు,'' అంటూ తన అభిప్రాయం వెల్లడించాడు.

గంభీరుడు సెలవుపుచ్చుకుని వెళ్ళాక చంద్రచూడుడు పక్కనే వున్న మంత్రితో, ''విద్యాధికారిగా నాకు తగు సలహాలిచ్చేందుకు గంభీరుణ్ణి నియమిస్తున్నాసు. అందుకు అవసరం అయిన ఏర్పాట్లు చేయండి,'' అన్నాడు.

మంత్రి మిహెరశర్మ ఎక్కడలేని ఆశ్చర్యంతో, ''ఇంత ముఖ్యమైన పదవిని