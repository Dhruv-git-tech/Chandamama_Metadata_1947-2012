"ఓస్, అంతేకదా! నేను వాటిని క్షణంలో బుగ్గిచేసెయ్యగలను," అన్నాడు దేవయ్య.

శరభయ్య విసుగుపడుతూ, "ఇన్ని మాటలెందుకు? నా అద్భుతశక్తుల్లో నీకు నమ్మకం కలిగించడానికి ఏం చెయ్యాలో చెప్పు. ఈ క్షణంలోనే నా శక్తి నిరూ పిస్తాను," అన్నాడు.

దేవయ్య తాపిగా, "నువ్వు నిజంగా అంత గొప్ప మంత్రగాడివైతే, దీర్ఘవ్యాధులతో బాథపడేవాళ్ళకు ని మంత్రశక్తితో త్వరగా స్వస్థత కలిగించగలవా?" అని అడిగాడు.

శరభయ్య వెంటనే, "స్వస్థత కలిగించగలను," అన్నాడు.

"నీరు సృష్టించగలవా?" అన్నాడు దేవయ్య.

శరభయ్య అ పని చేయగలనంటూ తల ఊపాడు.

దేవయ్య ఒక క్షణం అగి, "మనుషుల్లో ఎవరు మంచి బుద్దిగల వాళ్ళో. ఎవరు ద్రోహబుద్దికలవాళ్లో ఎంచి చెప్పగలవా?" అని అడిగాడు.

శరభయ్య అదీ చేయగలనంటూ తల వూపాడు.

అప్పుడు దేవయ్య, "ఎదుటివాళ్ళు, తమ మనసుల్లో అనుకునేవి సరిగ్గా

అంచనావేసి బయట పెట్టగల వా?" అన్నాడు.

శరభయ్య అ పని చేయగలనని, "నన్ను యిన్నివిధాల పరీక్షిస్తున్నావు గదా, నేను చేస్తాననన్న అద్భుతాలు నువ్వు చేయగలవా?" అని అడిగాడు.

"ఓఁ, తప్పకుండా!" అన్నాడు దేవయ్య.

"ఉత్తిమాటలతో లాభం లేదు. పందెం వేద్దాం," అన్నాడు శరభయ్య.

"ఏమిటాపందెం?" అన్నాడు దేవయ్య.

"అది నీకే వదిలేస్తున్నాను. ఎలాంటి పందానికైనా, నేను సిద్ధం," అన్నాడు శరభయ్య.