మాట. గురువును వెతికి పట్టుకుని పరీక్షించి,
మనకు తగినవాడో కాడో నిర్ణయించుకునే
స్థితిలోనే కనుకమనంవుంటే, మనకు అసలు
గురువుతో పనేముంటుంది? ఆలోచించుకో,”
అన్నాడు పేర్రాజు.

“నేను బాగా ఆలోచించే ఈ నిర్ణయానికి వచ్చానయ్యా. శ్రీశైలం దగ్గర ఎవరో ఒక మహానుభావుడున్నాడట. గాలిలో అలా తేలుతున్నాడనీ, నీళ్ళపై నడుస్తాడనీ, నిప్పుల్లో నర్తిస్తున్నాడనీ చెప్పుకుంటున్నారు. పగలు పరమకరుణతో భక్తులను అనుగ్రహిస్తూ, రాత్రి సమయాల్లో మాయమై, హిమాలయా లకు పోయి తపస్సు చేసుకుంటారట. నేను వెళ్ళి ఆ సాధువు సంగతేమిటో తెలుసుకుని వస్తాను,” అన్నాడు.

వీరాజులోని అవేశాన్ని అర్థం చేసుకున్న
పేర్రాజు, “నువ్వు నిశ్చింతగా వెళ్ళిరా. శీఘ్ర
కాలంలో నీకు మంచి గురువు దొరికి ఆత్మ
తృప్తితో తిరిగిరావాలని దైవాన్ని ప్రార్థిస్తూ
వుంటాను,” అన్నాడు.

వీరాజు ఉత్సాహంగా శ్రీశైలానికి వెళ్ళే
సరికి, నిత్యానంద స్వామి ఆశ్రమం దగ్గర పెద్ద
తీర్థంలావుంది. ఆ జనసందోహాన్ని చూసే
సరికి వీరాజుకు మహానందం కలిగింది.
శిష్యులు అతని సమాచారాన్ని వివరంగా
తెలుసుకుని, స్వామీజీకి నివేదించారు.
స్వామీజీ అనుగ్రహించాడు. శిష్యులతో
వీరాజు, స్వామీజీ వుండే ఆంతరంగిక
మందిరానికి వెళ్ళాడు.

స్వామీజీని చూస్తూవే వీరాజు, “ఆహా,
ఏమి తేజస్సు! ఏమి వర్చస్సు!” అనుకుంటూ,

అమితమైన భక్తితో ఆయన పాదాల ముందు
వాలిపోయాడు.

“లే, వీరాజూ! నీకు కొన్ని భవబంధాలు
వున్నాయి. అవన్నీ వదిలిపోవాలంటే కొంత
కాలం సాధన చెయ్యక తప్పదు. ఆ తర్వాత
నువ్వు కోరుకున్న పరమార్థం లభిస్తుంది.
హరిః ఓం తత్సత్!” అని ఆశీర్వదించారు
గురువుగారు.

“ఆహా! నా గురించి సర్వజ్ఞులైన మీకు
అంతా తెలిసిపోయింది. ఈ జన్మతో నాకు
మోక్షాన్ని ప్రసాదించండి,” అంటూ వేడుకు
న్నాడు వీరాజు.

గురువు మందహాసం చేసి, “అంతా నీ
చేతుల్లోనే వుంది, వీరాజూ. నీలో వైరాగ్యం
పెరగాలి. ఇదుగో, ఈ ప్రసాదం భక్తితో కళ్ళు
కద్దుకుని ఆరగించు,” అంటూ స్వామీజీ