భారత దర్శిని

వస్తుప్రదర్శనశాలకు
సత్కారం

ముంబైలోని 150 సం.ల నాటి వస్తుప్రదర్శనశాల విక్టోరియా అండ్ ఆల్బర్ట్ మ్యూజియంను,
2005 సాంస్కృతిక వారసత్వ పరిరక్షణ కార్యక్రమం కింద యునెస్కో సంస్థ ‘అవార్డ్ ఆఫ్ ఎక్సెలెన్స్’తో సత్కరించింది.

ఈ వస్తుప్రదర్శనశాలను 1855వ సం.లో భావూ దాజీ ల్యాడ్ స్థాపించినప్పటికీ, విక్టోరియా రాణి-ఆమె భర్త ప్రిన్స్ ఆల్బర్ట్ పేర్ల మీదుగా పిలువబడుతున్నది. దాని నిర్వాహణాధికారం ముంబై మున్సిపల్ కార్పొరేషన్ పరిథిలోకి వచ్చిన నాటి నుంచి పరిరక్షణ విషయంలో అశ్రద్ధ, అలసత్వం చోటుచేసుకున్నాయి. దీని అభివృద్ధికీ, పరిరక్షించడంకోసం ఒక ప్రయోగశాలను ఏర్పరచడానికీ 1996వ సం.లో భారతీయ కళాసాంస్కృతిక వారసత్వ జాతీయ సంస్థ (ఇండియన్ నేషనల్ ట్రస్ట్ ఫర్ ఆర్ట్ అండ్ కల్చరల్ హెరిటేజ్) 1996వ సం.లో కార్పొరేషన్‌కు కొన్ని సూచన లను చేసింది. కార్పొరేషన్ ఆ సూచనలను అంగీకరించి, దాటిని అమలు పరచడానికి జమాన్‌లాల్ బజాజ్ సహకారాన్ని తీసుకోవాలని నిర్ణయించింది.

పునర్నిర్మాణపు పనులు గతసంవత్సరం అంటే వస్తుప్రదర్శనశాల 150వ వార్షికోత్సవం జరిగే నాటికి పూర్తయ్యాయి. మ్యూజియంలో పెద్దపెద్ద మంటపాలగుండా స్తంభాల మధ్య నడుస్తూంటే 'అరేబియన్ నైట్స్' అద్భుత ప్రపంచంలో నడుస్తూన్న అనుభూతి కలుగుతుందని చెబుతారు.

ప్రస్తుతం అందంగా కళకళలాడుతూన్న ఈ భవనానికి దీని సంస్థాపకుడు భావూ దాజీ ల్యాడ్ పేరుపెట్టారు.