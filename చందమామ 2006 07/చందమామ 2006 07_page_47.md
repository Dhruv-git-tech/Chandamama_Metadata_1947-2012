తుందో నువ్వే చూద్దువుగాని,” అని మనుషుకు నచ్చేటట్టు నూరిపోశాడు.

రాజ్యకాంక్షతో వున్న జయసేనుడు మరు నాడు భోజనాలవేళనాగార్జునుడి వద్దకు వెళ్ళి, సరిగ్గా వృద్ధుడు చెప్పినట్టే కోరాడు. నాగార్జు నుడు కొంచెమైనా సంశయించకుండా, తన కత్తి జయసేనుడి చేతికిచ్చి, “నాయనా! తల తెగ్గొట్టి తీసుకో! భయపడకు,” అన్నాడు. రసాయన ప్రభావం వల్ల నాగార్జునుడి శరీరం వజ్రకాయమై వుండడం వల్ల జయసేనుడు ఎన్నిసార్లు నరికినా, కత్తి తూలుతూ వుంది గాని, నాగార్జుడి తలమాత్రం తెగలేదు!

ఈ సమాచారం ఒక్కతృటిలో రాజుకు తెలిసి, ఆయన ఆత్రంతో పరుగెత్తి వచ్చాడు. కొడుకు చేస్తున్న పనికి విచారించి, వానిని వారింపబోయాడు.

అప్పుడు నాగార్జునుడు, “మహారాజా, యువరాజు కోరిన కోరికకు పూర్వాపరాలు అన్నీనాకు తెలుసు. అతడు నిమిత్తమాత్రుడు కనుక అతడిని ఆటంక పరచవద్దు. ఇప్పటి వరకూ గతజన్మలలో నేను తొంబైతొమ్మిది సార్లు, లేదనకుండా నా తల కొట్టి ఇచ్చివు

న్నాను. ఇది నూరవది. ఈ కొంచెంలో వెనుకంజ వేశానని అపకీర్తి రాకుండా మాటదక్కించ వలసిన భారం మీపై వున్నది,” అంటూ అఖరిసారిగా భక్తితో రాజును ఆలింగనం చేసుకున్నాడు.

తరవాత తన వద్దనున్న మూలికలలో ఒకటి తీసి, కత్తికిరాసి, జయసేనుడితో, “ఇప్పుడు కొట్టు నాయనా,” అన్నాడు.

జయసేనుడు ఈసారి కత్తితో నరకగానే, నాగార్జునుడి తల కాడనుంచి వూడిన కమలం లాగా కిందపడింది!

ఆ దృశ్యం చూడలేక, రాజు కూడా ప్రాణ త్యాగం చేయడానికి సిద్ధమయ్యాడు.

అప్పుడు, కింద పడిన నాగార్జునుడి మొండితల, “రాజా, విచారించకు! ఎన్ని జన్మలకైనా నీ తోనే వుంటాను,” అంటూ ప్రాణం విడిచింది.

రాజు పూర్తి విరాగి అయ్యాడు. వెంటనే కొడుక్కు పట్టాభిషేకం చేసి, తను తపస్సు చేసుకోడానికి అడవులకు వెళ్ళిపోయాడు.

ఈ విధంగా జయసేనుడికి రాజ్యం లభించింది. దేవేంద్రుడి వ్యూహం నెరవేరింది.