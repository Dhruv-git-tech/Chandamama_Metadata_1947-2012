# పాఠకుల లేఖలు

నేను ఏడో యేట నుంచి చందమామ చదువుతున్నాను. చందమామను క్రమం తప్పకుండా చదివే అభిమానులు మా ఊళ్ళో చాలామంది ఉన్నారు. నేను గత 28 సం.లుగా చందమామను సేకరించి భద్రపరుస్తున్నాను. మన సంప్రదాయ విలువలను చక్కని కథల రూపంలో పసి హృదయాలకు హత్తుకునేలా చెప్పడం వల్లనే పిల్లల పత్రికలలో చందమామ సమున్నత స్థానాన్ని అందుకో కలిగింది. 1. వేదాలు, ఉపనిషత్తులు, పురాణాలు, ఇతి హాసాలు ఆధారంగా కథలు వెలువరించే చందమామ విలక్షణమైనది. 2. వివిధ ప్రాంతాల, దేశాల జానుపద కథలు, సాహస వీరుల అద్భుత గాథలు అందించడం చందమామ ప్రత్యేకత. 3. ప్రతిభాసంపన్నులైన చిత్ర, శంకర్ వంటి చిత్రకారుల అద్భుత చిత్రాలతో కనులవిందు చేయడం చందమామ ప్రత్యేక ఆకర్షణ. ఇలా ఎంతయినా చెప్పుకుంటూ పోవచ్చు. అయితే, ఎంత చెప్పినా చందమామ విశిష్టతలను పూర్తిగా చెప్పడం మాత్రం సాధ్యంకాదు!

- బాల్ సేవక్, ఇండోర్

ప్రాచీన కాలాన్నీ, ఆధునిక కాలాన్నీ కలుపుతూ, పాతకొత్తల మేలుకలయికగా చందమామ వెలువడడం ఎంతైనా సంతోషించ తగ్గ విషయం. చందమామ పిల్లలకు నిండైన కానుక. నింగిలోని చందమామలా మన చందమామ కూడా శాశ్వతంగా వెలుగొందాలని కాంక్షిస్తు న్నాను.

- నీలమణి భాటియా, న్యూ ఢిల్లీ

చుదమామ చదవడానికి చాలా ఆసక్తికరంగా ఉంటోంది. అందమైన చిత్రాలు, కథలకు వన్నె సమకూరుస్తున్నాయి. ప్రస్తుతం గ్రామ జీవితం త్వరితగతిలో మారిపోతున్నది. అయితే, చందమామలోని చిత్రాలు మాత్రం ప్రాచీన గ్రామ జీవితాన్ని కళ్ళముందు నిలుపుతున్నాయి. మానవతా విలు వలను తెలియజేసే కథలు, ఆలోచనలు రేకెత్తించే బేతాళకథలు, ఆకర్షణీయమైన ఇతర శీర్షికలు పాఠకులను అలరిస్తున్నాయి. విజ్ఞానవినోదాల సమ్మేళనమే చందమామను చక్కని పత్రి కగా నిలబెట్టుతున్నది.

- మిలింద్ సమంత్, సింధుదుర్గ్

నేను చందమామ నిజమైన అభిమానిని. ఒక్క సంచిక కూడా వదలకుండా చదువుతాను.

- కార్తిక్ భూషణ్, ఉడుపి