“ఆ బందిపోటు వాడి ముఖం చూశా వంటే నువ్వు నిలువునా ప్రాణం వదులు తావు. వాడంత భయంకరుడు!” అంటూ కేశవుడూ, జయమల్లూ కలిసి సైనికుడి కాళ్ళూ చేతులూ కట్టి, కళ్ళకు గంతలు కూడా బిగించారు.

జయమల్లు గుహలో ప్రవేశించి, కొద్ది సేపటి తరవాత, మసి కొట్టుకున్న దుస్తులతో బయటికి వచ్చాడు. అతడి చేతిలో ఒకసంచీ వున్నది. ఆ సంచీని అతడు అటూ ఇటూ కదిలించేసరికి ఘల్లు ఘల్లుమన్న ధ్వని విన బడింది.

“ఈసంచీ నిండా బంగారు నాణాలే. బ్రహ్మ దండి మాంత్రికుడు ఎందర్నో మోసగించి కూడబెట్టిన ధనం ఇది. దీనితో మనం క్షత్రి యోచితమైన దుస్తులూ, ఆయుధాలూ కొనుక్కోవచ్చు. ఇక బయలుదేరుదాం,” అన్నాడు జయమల్లు.

ముగ్గురూ తిరిగి తమ గుహకు వచ్చేశారు. తెల్లవారగానే ఆ బంగారంలో కొంత ఖర్చు పెట్టి, అవసరమైన సామగ్రి కొనుక్కువచ్చేం

దుకు ముసలివాడు నగరానికి వెళతానన్నాడు. నగరంలో తన నెవరూ గుర్తించకుండా మారు వేషం వేసుకుంటానన్నాడు. కేశవుడూ, జయ మల్లూ అంగీకరించారు.

గుహలోని రాళ్ళచాటున తను రహస్యంగా దాచుకున్న బంగారాన్ని జయమల్లు వెతికి వెలికి తీస్తూండగా, అక్కడ బ్రహ్మపుర రాజు గారి రాచనగరులో నిద్రిస్తున్న బ్రహ్మదండి మాంత్రికుడికి పీడ కలలు వచ్చినై. ఎవడో దొంగ ఒకడు, తన బంగారం వున్న సంచీని, పైకీ కిందికీ ఎగర వేస్తున్నట్టూ, అది ఘల్లు ఘల్లుమని గోల చేస్తున్నట్టూ కలగన్నాడు.

“దొంగ, దొంగ! బంగారం, నా బంగారం!” అంటూ బ్రహ్మదండి మంచం మీంచి కిందికి దూకి వాకిలి కేసి పరిగెత్త సాగాడు. అక్కడ కాపలా వున్న భటుడు, ఈటెను మాంత్రికుడి గుండెలకేసి గురిచేసి, “ఒక్కడుగు ముందుకు వేశావో, చంపేస్తాను!” అంటూ హెచ్చరించి, “రండి, రండి! బ్రహ్మదండి, పారిపోవాలని చూస్తున్నాడు!” అంటూ తన తోటి కాపలా భటుల్ని కేకవేశాడు.

-(ఇంకావుంది)