నెల తిరక్కుండా వీర్రాజు ఉరుకులు పరుగుల మీద గ్రామానికి తిరిగి వచ్చాడు. తిన్నగా గ్రామాధికారి దగ్గుకు పెళ్ళి, “అయ్యా! ఇంతటి అన్యాయం, మిత్రద్రోహం లోకంలో ఎక్కడా వుండదు. నమ్మినా ఆస్తిపాస్తులను, భార్యాబిడ్డలను తనకు అప్పగించి వెళితే, ఈ మిత్రద్రోహిపేర్రాజు ఇంత పని చేస్తాడా? నా ఆస్తినంతా సొంతం చేసుకుని, నా భార్యా పిల్లల్ని దిక్కులేని వారిని చేసి, ఇంట్లోంచి గెంటేసి వీధిపాలు చేస్తాడా? వెంటనే వాడిని పిలిచి విచారణ చెయ్యండి. తగిన విధంగా వాణ్ణిశిక్షించి, నాకు న్యాయం జరిపించండి,” అంటూ గొడవ చేశాడు.

గ్రామాధికారి చాలా ప్రశాంతంగా వీర్రాజు మొహంలోకి చూస్తూ, “ఇంతకూ నీకు జరిగిన అన్యాయమేమిటి? పేర్రాజు మీద నీ అభియోగాలేమిటి?” అని అడిగాడు.

“ఇంతకు ముందే పేర్రాజు చేసిన ద్రోహం గురించి విన్నవించుకున్నాను. నేను గురు వును అన్వేషించడానికి బయలుదేరుతూ, నా ఆస్తిపాస్తుల వ్యవహారాలు కొంత కాలం చూసి పెట్టమని అడిగాను. ఇప్పుడా ద్రోహి నా ఆస్తి పాస్తులన్నిటినీ తన సొంతం చేసుకున్నాడు. మరి ఇది అన్యాయం కాద?” అన్నాడు వీర్రాజు ఆవేశంగా.

“అదిసరే. ఇంతకూ మీ గురువుగారు, నీకు చేసిన ఉపదేశమేమిటి?” అని అడిగాడు గ్రామాధికారి.

“భవబంధాలన్నీ పూర్తిగా వదిలించుకు వస్తే, తిరుగు లేని మోక్ష సాధన మార్గం ఉప దేశిస్తామన్నారు,” అని చెప్పాడు వీర్రాజు.

“అయితే, నీకున్న అసలు భవబంధా లేమిటి?” అని ప్రశ్నించాడు గ్రామాధికారి నెమ్మదిగా.

“భవబంధాలంటే-భార్యాపిల్లలూ, బంధు మిత్రులూ. ఆస్తులూ అప్పులూ, ఇలాంటి వన్నీ,” అన్నాడు నసుగుతూ వీర్రాజు.

“నీలో వైరాగ్యం బలపడిందనీ, భవబంధాలను వదిలించుకుంటున్నాననీ, నీ ఉత్తరాల్లో రాశావుకదటయ్యా. ఇక నీకు, ‘నాది, నాకు’ అంటూ ఏముంటుంది చెప్పు? కనుక నువ్వు నీ గురువుగారి దగ్గరకు తిరిగిపోయి, ఆయన చెప్పినట్లుగా భాగవతసేవ చేసుకుంటూ చక్కగా తరించు. మరింకవెళ్ళిరా!” అన్నాడు గ్రామాధికారి.

“పని పూర్తికాకుండా తిరిగి రావద్దని మా గురువుగారు మరీమరీ చెప్పారు. నా ఆస్తి