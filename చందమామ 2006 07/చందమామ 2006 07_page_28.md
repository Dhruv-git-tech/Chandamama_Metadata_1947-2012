చందమామ కబుర్లు

చందమామ కబుర్లు

కేరళలో పట్టుబడిన ఏనుగులు దాదాపు
800 దాకాఉన్నాయి. అయితే వీటిలో
80 శాతం ఏనుగులకు సంబం
ధించి వాటి యజమానులు ఎవరు?
అవి ఎక్కడతిరుగుతూ ఉంటాయి?
మొదలైన విషయాలు ప్రభుత్వ
రికార్డుల్లో లేవు. అందువల్ల అటవీ
శాఖ వాటి వివరాలను సేకరించ
నున్నది. ఇందుకోసం ఏనుగుల చర్మం
అడుగున ‘మైక్రోచిప్స్’ అమరుస్తారు.
ఈ పథకాన్ని 2003లోనే ఆమోదించి
నప్పటికీ మైక్రోచిప్స్ కొరతవల్ల అమలు చేయ
డంలో జాప్యం చోటుచేసుకున్నది. ఇప్పుడు 1200 మైక్రోచిప్స్ రాష్ట్రానికి పంపబడ్డాయి. ఈ
చిప్స్ ను అమర్చాక, ఒక ప్రత్యేక పరికరం సాయంతో వివరాలు సేకరించ బడతాయి. ఏనుగుల
ప్రవర్తనా పద్ధతులు, వాటి వ్యాధులు, చేసిన వైద్య చికిత్సలు, వేసిన టీకాలు మొదలైన
విషయాలు శాటలైట్స్ ద్వారా కంట్రోల్ రూముకు చేరుతాయి. అధికారులు వీటిని అధ్యయనం
చేస్తారు. ప్రస్తుతం 14 జిల్లాలలో ఏనుగులకు సంబంధించిన ‘సాఫ్ట్‌వేర్’ తయారుచేస్తున్నారు.

మాకు బనానా
చిప్స్ మాత్రమే
తెలుసు

రాయడంలో రికార్డు

ఇటీవల చెన్నయ్ కళాశాల విద్యార్థిని టి. కవిత తెల్లకాగితాల కట్టను ముందుంచుకుని రాయడం మొదలు పెట్టింది. అలా 26 గంటలసేపు ఏక ధాటిగా రాసింది. 312 పుటలు రాయడం పూర్తి చేసింది. కొత్తరికార్డు సృష్టించింది. వెనకటి 24 గంటల సేపు ఏకధాటిగా రాసిన రికార్డును అధిగమించింది. కవిత పేరు మనదేశపు ‘లిమ్కా బుక్ ఆఫ్ రికార్డ్స్’లో చోటు చేసుకోనున్నది.