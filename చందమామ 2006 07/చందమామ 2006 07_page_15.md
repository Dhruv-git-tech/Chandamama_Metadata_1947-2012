అస్థానానికి వస్తాడని. ఆ తరవాత వాణ్ణి రాకాసి
లోయలో ఎలా ఉపయోగ పెట్టుకోవాలో
నేనూ, బ్రహ్మదండీ నిర్ణయిస్తాం," అన్నాడు
రాజగురువు.

అర్ధరాజ్యం ఇస్తామని వేసే చాటింపు
కేవలం కేశవుణ్ణి దొరక పుచ్చుకునేందుకు ఆడే
నాటకమే అని తెలిసించి తరవాత రాజుగారు
అందుకు అంగీకరించాడు. ఆ వెంటనే బ్రహ్మ
పుర రాజ్యంలోని పల్లెల్లో, పట్టణాల్లో రాజాజ్ఞ
ప్రకారం చాటింపు వేయబడింది.

ఒకటీ రెండు రోజులు గడిచీ గడవక
ముందే, ఈ చాటింపు వార్తకేశవుడికీ, అతడి
ముసలి తండ్రికీ, జయమల్లుకూ తెలిసింది.
నగరవాసులు కొండ ప్రాంతాల నుంచి వెళ్ళి
పోగానే, వాళ్ళు ముగ్గురూ ఒక కొండ గుహలో
చేరారు. ముందుకర్తవ్యాన్ని గురించి తర్జన

భర్జనలు చేస్తున్నారు. “ఇందులో ఏదో పెద్ద మోసం వున్నది!” అన్నాడు ముసలివాడు గాఢంగా నిట్టూరుస్తూ.

“అందుకు సందేహమ! కేశవుడు వెంట
వుంటే తప్ప, ఆ రాకాసిలోయలోని ధన
రాసులు దొరకవు. అందుకు తగిన జాతకుడు
కేశవుడే అని బ్రహ్మదండి, రాజగురువుకు చెప్పి
వుంటాడు,” అన్నాడు జయమల్లు.

“బహుశా, నన్ను కాళ్ళూ చేతులూ కట్టి,
ఆ రాకాసిలోయకు మోసుకు పోవాలని
వాళ్ళు పథకం వేసి వుంటారు. వాళ్ళ పని
తీరిం తరవాత నన్ను తప్పక కొరతవేస్తారు,”
అన్నాడు కేశవుడు కోపంగా.

“ఆ ప్రమాదం ఇప్పుడే ఎదురవబోతు
న్నది. నీ తల విలువ అర్ధరాజ్యం; తెలిసిందా?
కనక, మనం ఎంత త్వరగా, ఈ రాజ్యపు
హద్దులు దాటిపోతే అంతమంచిది,” అన్నాడు
జయమల్లు.

“ఈ సరికి ఈ చాటింపు వృత్తాంతం ఇతర
రాజ్యాల వాళ్ళక్కూడా తెలిసివుంటుంది.
వాళ్ళు మాత్రం నన్ను గుర్తిస్తే బతకనిస్తారం
టావా?” అన్నాడు కేశవుడు.

కేశవుడి ముసలి తండ్రి పొందిన ఆదుర్దా
అంతా ఇంతా కాదు. అతడు గుహలో నుంచి
బయిటికి వచ్చి, చుట్టూ కలయ చూసి,
“డబ్బుకు ఆశపడిన నగరవాసుల్లో కొందరైనా
మళ్ళీ ఇక్కడికి వచ్చి, కొండ గుహలూ, కోనలూ
వెతికే ప్రమాదం వున్నది. మీరు ఇక్కణ్ణించి
వెంటనే పారిపొండి,” అన్నాడు.

“ఈ వేషాలతో లాభం లేదు. దేశాటనకు
బయలుదేరిన ఏ క్షత్రియ యువకుల