## అమృతసిద్ధి

బ్రహ్మదత్తుడు కాశీరాజ్యాన్ని పాలించే కాలంలో, సామంతరాజయిన చిరాయు వద్ద నాగార్జునుడనే పేరుతో బోధిసత్వుడు ముఖ్య మంత్రిగా ఉండేవాడు.

నాగార్జునుడు దయాళువూ, దానశీలుడూ అని పేరుగాంచాడు. అంతేకాదు, రసాయన శాస్త్రంలోనూ, ఓషధీజ్ఞానంలోనూ గొప్పనిధి. అతడు, రసాయనిక ప్రయోగంలో ఒక రహస్య యోగం కనిపెట్టి, తనకూ, రాజుకూ జరా మరణాలు లేకుండా చేసుకున్నాడు.

ఒకనాడు అతని కొడుకులలోకెల్లా తనకు ప్రేమాస్పదుడైన సోమదేవుడు చనిపోవడం తటస్థించింది. కుమారుడి చావు నాగార్జును డికి అంతులేని దుఃఖం కల్గించింది. సహ జంగా కరుణాళువైన నాగార్జునుడు, “ఇక మీదట లోకంలో మరణమనేదే ఉండకూడదు. మరణం ద్వారా ఎవరూ శోకించకూడదు. అందుకు తగిన ఉపాయం కనిపెట్టాలి,” అని ఆలోచించసాగాడు.

“రసాయనాలైతే అమిత వ్యయంతో కూడుకున్నపని. అందువల్ల సామాన్యులకు కూడా అందుబాటులో వుండే మూలికలతోనే అమృతం తయారు చేయాలి. అప్పుడే ప్రజలందరు కూడా శోకానికి లోనుకాకుండా సుఖంగా వుండగలరు,” అని నాగార్జునుడు నిశ్చయించాడు.

నిశ్చయం ప్రకారం ఓషధుల సంపుటితో అమృతం తయారు చేయడానికి పూనుకు న్నాడు. తనకున్న శాస్త్రపరిజ్ఞానాన్నంతటినీ వినియోగించి అనేక పరిశోధనలు చేశాడు. చాలావరకు ప్రక్రియలన్నీ పూర్తి అయి నాయి. నాగార్జునుడి యత్నం చివరి ఘట్టానికి వచ్చింది. ‘అమృతకల్పం’ అనే మూలిక ఒక్కటి చేర్చాలి.

అంతలో, ఈ సంగతి దేవేంద్రుడికి తెలియ వచ్చింది. వెంటనే దేవేంద్రుడు అశ్వినీదేవత లను పిలిచి, “మీరు ఇప్పుడే భూలోకానికి పోయి, ఎలాగైనా నాగార్జునుడు తలపెట్టిన