వేషాలో వేసుకుని, వింధ్యారణ్యాల్లోకి పారి పోవలసిందే. అందుకు అవసరం అయిన ధనం బ్రహ్మదండి మాంత్రికుడి గుహలో ఎక్కడ దాచబడి వున్నదో నాకు తెలుసు!'' అన్నాడు జయమల్లు.

‘‘ఆ గుహను రాత్రింబగళ్ళు ఇద్దరు సైనికులు కాపలా కాస్తున్నారు,’’ అన్నాడు కేశవుడు. ‘‘ఆ ఇద్దర్నీ మనం చంపి గుహలోకి వెళ్ళలేమా?’’ అని ప్రశ్నించాడు జయమల్లు.

‘‘సాధ్యమైనంత వరకు వాళ్ళను చంపకుండానే గుహలోకి వెళ్ళవచ్చు. అంతా రహస్యంగా జరిగిపోవాలంటే, చీకటి పడేవరకూ వేచి వుండటం మంచిది,’’ అన్నాడు ముసలి వాడు. అందుకు కేశవుడూ, జయమల్లూ, సరేనన్నారు.

సూర్యాస్తమయమై చీకటి పడి కొంచెం రాత్రి పొద్దు పోయిం తరవాత ముగ్గురూ, మాంత్రికుడి గుహకేసి బయలుదేరారు. రాళ్ళు చాటు చేసుకుని పిల్లుల్లా నిశ్శబ్దంగా గుహను సమీపించినవాళ్ళను, గుహ ముందు కాపలా వున్న సైనికుడు గుర్తించలేదు. ముసలివాడు సైనికుడు నిలుచున్న చోటుకు దాపులలో వున్న రాయి చాటు నుంచి, కత్తి ముందుకు చాచి సైనికుడి వెన్నుకు దాన్ని ఆనిస్తూ, ‘‘అరవకు! రెండో వాడెక్కడ?’’ అని ప్రశ్నించాడు మెల్లిగా.

హఠాత్తుగా వెన్నును కత్తిమొన తాకగానే సైనికుడి పై ప్రాణాలు పైనే పోయినై. వాడు ఏమి చేయటమా అని ఆలోచించేంతలో కేశవుడూ, జయమల్లూ వాడి ముందుకు వచ్చి నిలబడి, ‘‘మా బందిపోట్ల నాయకుడు,

మిమ్మల్నిద్దర్నీ చంపి, గుహలో వున్న ఒక షుస్తువును తెమ్మన్నాడు. కాని, మాకు మిమ్మల్ని చంపాలని లేదు. మా పనేదో మేం చూసుకు పోతాం. నీ తోటి వాడెక్కడ?’’ అని అడిగారు.

సైనికుడు నిలువుగుడ్లువేసి, గుహకు ఒక పక్కగా గుర్రుపెట్టి నిద్రపోతున్న, అనుచ్చరుణ్ణి చూపించాడు. మరుక్షణం కేశవుడూ, జయమల్లూ, ఆ నిద్రపోతున్న వాడి మీద పడి, వాడి కాళ్ళూ చేతులూ బంధించి ఒక మూల పడవేశారు.

‘‘కత్తి నా వెన్నులో గుచ్చుకుంటున్నది. మీ బందిపోటు స్నేహితుణ్ణి కత్తి తీయమ నండి,’’ అంటూ ప్రాథేయ పడ్డాడు మొదటి సైనికుడు. కాని, ముసలివాణ్ణి సైనికులు గుర్తించటం ప్రమాదకరమని కేశవుడూ, జయమల్లూ ముందే నిశ్చయించుకున్నారు.