పెద్దలకు చదవడం, రాయడం నేర్పడంతో పాటు, జీవనోపాధికి వాళ్ళు చేపట్టదగిన చేతి వృత్తుల గురించీ, ప్రభుత్వం అందిస్తూన్న సహాయ సహకారాల గురించీ చెప్పాడు. గ్రామ ప్రజల జీవితాల్లో మెల్లమెల్లగా మార్పు రాసాగింది.

ఇది గ్రామాధికారి రంగనాథానికి కోపం తెప్పించింది. గ్రామంలో తనంటే గౌరవాద రాలు తగ్గిపోతున్నాయని భయపడ్డాడు. సూర్యం పీడ వదిలించుకోవడం ఎలాగా అని ఆలోచిస్తూ ఒకనాటి సాయంకాలం పాఠశాలవైపు వెళ్ళాడు. అప్పుడు సూర్యం ఆ గ్రామంలోని చిన్నా పెద్దలను కూర్చోబెట్టుకుని ఏదో చెబుతు న్నాడు. రంగనాథం చాటుగా నిలబడి దానిని విన్నాడు.

“ప్రకృతిలో మార్పు మన ప్రమేయం లేకుండానే వస్తుంది. అయితే, మన జీవితాల్లో మాత్రం మనం ప్రయత్నించి పాటుపడితే తప్ప రాదు. అందరూ ఒకేలా పుట్టినప్పటికీ, ఉన్న అవకాశాలను అందిపుచ్చుకుని శ్రమించిన వారు బాగు పడతారు. తక్కినవారు వెనకబడి పోతారు. బాగుపడిన వారికి, కిందివారికి చేయూతనివ్వాలనే ఉదార బుద్ధి ఉండాలి. వెనకబడినవారికి ముందున్నవారిని అందుకో వాలనే తపన ఉండాలి. అంతేగాని ద్వేషం, పగ పనికిరాదు. ఊరంతా బావుంటేనే ఒక్కొక్కరూ బావుంటారు....” అంటూ సూర్యం ఇంకా ఏదో చెప్పబోయాడు.

ఆ మాటలు విని, ఆ మాటల్లో వున్నవాస్తవం, మానవత్వం గ్రహించిన రంగనాథంలో ఒక్క సారిగా మార్పు వచ్చింది. ఆయన వాళ్ళ ఎదు టికి వచ్చి, “సూర్యం, యువకుడివైనా నువ్వు నా కళ్ళు తెరిపించావు. గ్రామాధికారిగా ఇన్నేళ్ళు

ఉండి కూడా నేను చేయలేని పనిని ఆరునెల లలో నువ్వు చేయగలిగావు. ఉపాధ్యాయుడిగానే కాదు; నువ్వు ఈ గ్రామాధికారిగానే ఉండదగిన వాడివి!” అన్నాడు.

“మీలో ఈ మంచి మార్పుకోసమే ఇన్నాళ్ళు ఎదురు చూశాను మామయ్యా. ఇప్పుడే మీరు నిజమైన గ్రామాధికారి. ఇకపై మీ గ్రామ ప్రజల అవసరాలు తీరుస్తూ, మంచి పేరు తెచ్చుకోండి, నేను రేపు ఉదయమే రంగాపురం వెళ్ళాలి,” అన్నాడు సూర్యం తృప్తిగా.

- వూకాటి ప్రవీణ,
డాటరాఫ్ శ్రీనివాసులు,
C/o కె. హజరత్తయ్య,
యాదవ వీధి, పాదలకూరు - 524 345,
నెల్లూరు జిల్లా (ఆం.ప్ర)