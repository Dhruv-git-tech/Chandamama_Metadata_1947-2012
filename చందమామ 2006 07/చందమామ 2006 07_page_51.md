దశరథుడు ఇలా దిగజారిపోతున్న కొద్దీ క్షేయికి ఆగ్రహం రెచ్చింది. మొదట వరాలిస్తా ననీ, కోరిక తీరుస్తాననీ ప్రమాణాలు చేసి ఇప్పుడు దశరథుడు బేలగా మాట్లాడటం రాజుకులానికే కళంకమని ఆమె అన్నది. తన వరాలను ఉపసంహరించుకోననీ, రాముడి పట్టాభిషేకం జరిగే పక్షంలో తాను చచ్చి పోతాననీ అన్నది.

దశరథుడు మానసికవేదనతో దహించుకు పోయాడు. ఎటువంటి విషమపరిస్థితి! “నాయనా, అడవికి పోరా!” అని రాముడితో ఎలా చెప్పటం? క్షేకేయి కోరిక ప్రకారం రామపట్టాభిషేకం మానేస్తే ఇతర రాజులంతా, “పట్టాభిషేకం చాలా బాగా చేశారే?” అని హేళన చెయ్యరూ? కౌసల్య ముఖం ఎలా చూడటం? ఆయన తనలో తాను దుఃఖించాడు, క్షేకేయిని తిట్టాడు, బతిమాలాడు,

మధ్య మధ్య మూర్ఛపోయాడు. ఆ రాత్రి ఆయనకు భయంకరమైన కాలరాత్రి లాగా గడిచి తెల్లవారింది.

వసిష్ఠుడు తన శిష్యులతోసహా రాచనగంటకు వచ్చి, దశరథుడి అంతఃపుర వాకిలి దగ్గిరసుమంత్రుడెదురుకాగా, తాను వచ్చిన సంగతి రాజుగారికి చెప్పమన్నాడు. పట్టాభిషేకం ఏర్పాట్లన్నీ పూర్తి అయ్యాయనీ, రాజుగారు కదిలిరావటమే వ్యవధి అనీ వసిష్ఠుడు చెప్పగా సుమంత్రుడు స్వేచ్ఛగా అంతఃపురం ప్రవేశించాడు.

సుమంత్రుడు వృద్ధుడు కావటంచేతా, రాజుగారికి ఆబాల్య మిత్రుడు గనకా, ఆయనను ఎవరూ అడ్డరు. ఆయన తిన్నగా రాజుగారున్న చోటికి వెళ్ళి, రాజుగారి మనస్థితి ఊహించక, ఆయన నిద్రపోతున్నాడనుకుని, “మహారాజా, లేవండి. సూర్యోదయం కూడా అయింది. రామపట్టాభిషేకం జరిపించటానికి అందరూ తమ రాక కోసం చాలాసేపుగా ఎదురు చూస్తున్నారు,” అని చెప్పాడు.

దశరథుడు శోకంతో వాచి ఎర్రగా ఉన్న కళ్ళతో సుమంత్రుణ్ణి చూసి, “సుమంత్రా, నన్నునీ మాటలతో ఇంకా ఎందుకు దుఃఖిస్తేదావు?” అన్నాడు.

దశరథుడు దుఃఖింలో ఉన్నాడని తెలియగానే సుమంత్రుడు చేతులు జోడించి, రెండడుగులు వెనక్కు వేశాడు. దశరథుడు సుమంత్రుడితో మాట్లాడేస్థితిలో లేనందున క్షేకేయి, “సుమంత్రుడా, తెల్లవార్లు మహారాజుకు రామపట్టాభిషేకమన్న ఆనందంతో నిద్రలేదు. ఇప్పుడే కాస్త కునుకు పట్టింది."