బోతున్నది!’’ అని తనలో తాను సంతోష
పడుతూ, రాజవీధి వెంట జనం ఉత్సాహంగా
పట్టాభిషేకం గురించి అనుకునే మాటలు
వింటూ రాముడుండే నగరుకు రథం తోలు
కుని వచ్చాడు. అక్కడ జనం గుంపులు గుంపు
లుగా చేరి ఉన్నారు. రాముడి అంతఃపురం
చుట్టూ ఏనుగులూ, గుర్రాలూ, సైనికులూ,
మంత్రులూ కిటకిట లాడుతున్నారు. సుమం
త్రుడు వారి నందరినీ తోసుకుంటూ వెళ్ళి,
రాముడుండే ఏడంతస్తులమేడ ప్రవేశిం
చాడు. తాను వచ్చినట్టు రాముడికి కబురు
పంపి, అతని అనుమతితో రాముడుండే
చోటికి వెళ్ళాడు.

రాముడు చక్కగా అలంకరించుకుని
బంగారు చక్కీపై కూచుని ఉన్నాడు. సీత
పక్కనే నిలబడి వింజామర వీస్తున్నది.
సుమంత్రుడు అతన్ని సమీపించి, నమస్క
రించి, ‘‘తండ్రిగారు కైకేయి అంతఃపురంలో
ఉన్నారు. నిన్ను చూడాలంటున్నారు,’’ అని
చెప్పాడు. ఈ మాటలువిని రాముడు ఆనం
దంతో పొంగిపోయాడు. అతను సీతను
లోపలికి పంపి, పట్టాభిషేకానికి చేసిన అలం

కారాలన్నిటితోనూ సుమంత్రుడి వెంట
బయలుదేరాడు.

రాముడు పులితోలు పరిచిన రథం ఎక్కి
కూచోగానే, లక్ష్మణుడుకూడా వెనకగా ఎక్కి,
ఒక చేత్తో అన్నగారికి ఛత్రం పట్టి, రెండవ చేత్తో
చామరం వీచాడు.

రాముడి వెనకగా గుర్రాలూ, ఏనుగులూ
ఎక్కిన రౌతులూ, కోలాహలంగా వేలకొద్దీ
జనమూ నడిచారు.

రాముడి రథం దశరథుడి నగరు ప్రవేశించి,
మూడు ప్రాకారాలు దాటి నిలిచి పోయింది.
తన వెంట వచ్చిన బలగమూ, ప్రజలూ
అక్కడ నిలిచిపోగా, రాముడు కాలినడకను
మరి రెండు ప్రాకారాలు దాటి దశరథుడి
అంతఃపురం ప్రవేశించాడు.

ఒక అందమైన ఆసనంపైన దశరథుడూ,
కైకేయీ కూచుని ఉన్నారు. రాముడు తండ్రి
కాళ్ళకూ, తరవాత కైకేయి కాళ్ళకూ నమస్క
రించాడు. ‘‘రామా,’’ అంటూ ఏదో చెప్ప
బోయి, దశరథుడు గొంతు పెగలక, కళ్ళు
మూత పడి, కన్నీరు కారుస్తూ దుఃఖంతో
వివశుడయ్యాడు.