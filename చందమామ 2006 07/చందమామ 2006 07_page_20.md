ఇలావుండగా-ఊహించని విధంగా రాజు గారి ఆరోగ్యం క్షీణించింది. వృద్ధాప్యం తోడు కావడంతో, ఆయన మునుపటి ఆరోగ్యం సంతరించుకోవడం అసంభవం అని తేల్చి చెప్పేశారు, రాజవైద్యులు. తన తదనంతరం జయుడు, విజయుడు, అజయులలో ఎవ రిని రాజుగా ప్రకటించాలన్న కఠిన సమస్య ఎదురైంది రాజుకు. కొడుకులు ముగ్గురూ అన్నిటా సమ ఉజ్జిలే!

ఆయన తీవ్రంగా ఆలోచించి, రాజును ఎంపిక చేసే బాధ్యత, తన ప్రధాన మంత్రి అయిన చంద్రశేఖరుడికి అప్పగించాడు.

ఆ మర్నాడే మంత్రి, రాకుమారులకు రక రకాల పరీక్షలు పెట్టాడు. ముఖ్యంగా రాజ నీతికి సంబంధించిన ప్రశ్నలు వేశాడు. అన్నిటి లోనూ రాకుమారులు సమానమైన ప్రతిభను కనబరిచారు.

మంత్రి చంద్రశేఖరుడు, రాజుగారితో జరి గింది చెప్పి, “మహారాజా! రాకుమారులు ముగ్గురూ సింహాసనం అధిష్ఠించడానికి సమాన అర్హత గలవాళ్ళన్నది, నా అభిప్రాయం. వారిలో ఏ ఒకరినో రాజుగా ప్రకటించడం అంటే, మిగిలిన ఇద్దరికీ అన్యాయం చేసినట్టే అవుతుంది,” అన్నాడు.

రాజు దిగాలు పడిపోతూ, “మహామంత్రి! సమస్య మరింత జటిలం అయినట్టు తోస్తు న్నది. ఇప్పుడేంచేయడం?” అని అడిగాడు.

మంత్రి కొద్ది సేపు మౌనంగా ఆలోచించి, “మహారాజా! ఒక పని చేయదలిచాను. మీరు అనుమతిస్తే, మీ ముగ్గురు కోడళ్ళనూ విడివిడిగా ఒక ప్రశ్న అడగదలిచాను. వారిచ్చే

జవాబుల ద్వారా మనం ఏ రాకుమారుణ్ణి రాజుగా ఎంపిక చేయవచ్చో తేలిపోతుంది,” అన్నాడు.

రాజు వెంటనే, “అలాగే చేసి, నా తల మీదవున్న ఈ భారాన్నుంచి నన్ను విముక్తుణ్ణి చేయండి!” అంటూ తన కిరీటాన్ని చూపించాడు.

ఆ తర్వాత రాజు ఆదేశించగా, ముందుగా జయుడి భార్య-రాజూ, మంత్రీవున్న గదిలోకి వచ్చింది. మంత్రి ఆమెను, “అమ్మా! నీ భర్త ఈ రాజ్యానికి తదుపరి రాజు కాని పక్షంలో నువ్వేం చేస్తావు?” అని అడిగాడు.

జయుడి భార్య ముఖంలో నిరాశ కనిపించింది. ఆమె చిన్న గొంతుతో, “ఒక రాజ్యానికి రాజుకావడం అనేది ఒక అదృష్టయోగం. మావారి జాతకంలో అది లేదని సరిపెట్టు కుంటాను,” అన్నది.