గోవిందయ్య తెలివి

క్రైకవరం అనే గ్రామంలో వుండే గోవిందయ్య ఒక సన్నకారు రైతు. అతడికి ఒక జత ఎడ్లు వుండేవి. ఒకనాటి చీకటిపడేవేళ గోవిందయ్య పాలం పనులు ముగించి, ఇంటికి వచ్చి, ఎడ్లకు కుడితి పెట్టి, పచ్చిగడ్డి వేసి కొట్టంలో కట్టివేశాడు. ఐతే, ఉదయం అతడు కొట్టంలోకి వెళ్ళి చూస్తే, అక్కడ ఒక ఎద్దు మాత్రమే వున్నది. రెండుది ఎటుపోయిందో అని ఆందోళ్లు పడుతూ, గోవిందయ్య ఎక్కడెక్కడో వెతికి చూశాడు. కాని, ఎద్దు జాడ లేదు.

అది తొలకరివానులు ప్రారంభమైనసమయం. ఒక ఎద్దుతో భూమిదున్నడం సాధ్యపడడు కనక, సంతకు పోయి మరొక ఎద్దును కొనుక్కు రావాలనుకున్నాడు. జరిగిందేమంటే-గోవిందయ్య కొట్టంలో వున్న ఎద్దును ఒక దొంగ దొంగిలించుకు పోయాడు. దాన్ని అమ్మితే కనీసం వెయ్యి రూపాయలైనా రావచ్చన్న ఆశతో, వాడు ఎద్దును సంతకు తోలుకు వచ్చాడు.

గోవిందయ్య ఎద్దు పోయినందుకు ఎంత గానో విచారపడుతూ, సంతకు పోయి, తన దగ్గరవున్న ఎద్దుకు తగిన ఉజ్జీ అయిన దాని కోసం సంతలో గాలించసాగాడు. అతడికి ఒక చోట తెల్లగా ఎత్తుగా బలంగా వున్న ఒక ఎద్దు కనబడింది. గోవిందయ్య ఆశ్చర్యపోతూ దగ్గరికి వెళ్ళి చూస్తే, అది తన ఎద్దని తెలిసి పోయింది.

అతడు, ఎద్దును అమ్మవచ్చినవాడితో, “మోసం! ఎవరు నువ్వు? ఇది నా ఎద్దు. దీనితో నాలుగేళ్ళుగా వ్యవసాయం చేస్తున్నాను,” అన్నాడు కోపంగా.

గోవిందయ్య ఇలా అనగానే, మొదట ఉలిక్కిపడిన దొంగ అంతలోనే సర్దుకుని బింకంగా, “పట్టపగలే అబద్ధాలా! పోవయ్యా, ఈ ఎద్దుతో నువ్వు నాలుగేళ్ళుగా వ్యవసాయం చేస్తున్నావా? ఐతే, నేను ఐదేళ్ళుగా వ్యవసాయం చేస్తున్నాను. పిల్లపెళ్ళికి డబ్బు అవసరపడి సంతకు అమ్మతెచ్చాను,” అన్నాడు విసురుగా.

గుమ్మా నిత్యకళ్యాణమ్మ