# విజ్ఞానం .... వినోదం .... వికాసం ....

## విజ్ఞాన వీచికలు :

### కొమోడో డ్రాగన్స్

అద్భుతరస ప్రధానమైన సాహసగాథలలో భయంకర వింతమృగాలు వస్తూ ఉంటాయి. వాటిని గురించి పిల్లలు ఆసక్తిగా చదువుతారు.

ఇండోనేసియా కొమోడో దీవులలో కొమోడో డ్రాగన్స్

అనే వింత మృగాలు ఉన్నాయి. దాదాపు 10,000 సంవత్సరాలకు పూర్వం, మెగాలీనియా అనే చిన్న వింత ప్రాణులు ఆస్ట్రేలియాలో ఉండేవని చెబుతారు. మొదటి ప్రపంచయుద్ధ సమయంలో ఒకపైలట్ కొమోడోను కనుగొన్నాడు. డ్రాగన్లు పొడవాటి చీలిన నాలుకలు గల అతిపెద్ద మృగాలు. పొడవైన వాటి తోకలు చాలా బలమైనవి. శత్రువులను ఒక్కదెబ్బతో పడగొట్టగలవు. కొమోడో నోటిలో వ్యాధికారకాలయిన బ్యాక్టీరియా ఉండడం వల్ల గాయపడిన మృగాలు గాయాలు నయంకాకుండా కొన్ని రోజులలో చనిపోతాయి. స్థానికులు 'ఓరా' అని పిలిచే ఈ వింత మృగాలు గొప్పగా ఈదగలవు. అందువల్ల వాటిని 'నీళ్ళ మొసళ్ళు' అని కూడా చెబుతారు. అవి 'మోనిటర్' అనే అతిప్రాచీనమైన బల్లుల జాతికి చెందినవి. నిజానికి ఇవి ప్రపంచంలోకెల్లా అతి పెద్ద బల్లులు!

## మన పరిసరాలు

### న్యాయమైన వ్యాపారం

ప్రాచీన గ్రీకు పట్టణం కార్డేజ్ వాసులు న్యాయమైన వ్యాపారానికి పేరుగాంచారు. హెరొడోటస్ అనే సుప్రసిద్ధ చరిత్రకారుడు ఈ వ్యాపారులను గురించి వివరించాడు. ఓడలలో సరుకులతో వెళ్ళే ఈ వ్యాపారులు, ఓడలను రేవులలో ఆపి, సరుకులను తీసుకువెళ్ళి సముద్ర తీరంలో పరచి తిరిగి వచ్చేవారు. ఆ తరవాత తాము వచ్చినందుకు సంకేతంగా ఓడల నుంచి పొగను ఆకాశంలోకి వదిలేవారు. ఈ పొగ కొన్ని మైళ్ళవరకు కనిపించేది. దాంతో అక్కడి ప్రజలు వచ్చి తీరంలో ఉన్న సరుకులను చూసి, తమకు నచ్చిన ధరను బంగారు నాణాలరూపంలో ఉంచి దాపులకు వెళ్ళిదాక్కునేవారు. వ్యాపారులు అప్పుడు ఓడల నుంచి దిగి వచ్చి తమకు చెందాల్సిన న్యాయమైన ధర వచ్చిందా లేదా అని చూసేవారు. అది తమకు గిట్టుబాటుధర కాదనుకుంటే, మళ్ళీ ఓడలలోకి వెళ్ళి కాచుకుని ఉండేవారు.