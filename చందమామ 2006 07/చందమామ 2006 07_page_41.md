గాలిలోకి చేయిచాపి, ఒక సీతాఫలం అందు
కుని, వీర్రాజు చేతుల్లో ఉంచాడు.

వీర్రాజు ఉబ్బితబ్బిబ్బయి పోయాడు.
అనుగ్రహ ఫలం ఆరగిస్తుంటే అతడిలో
ఎన్నెన్నో సంకల్పాలు.

ఈ విధంగా-వీర్రాజు ఇల్లోదిలి, నిత్యానంద
స్వామి ఆశ్రమం చేరి ఆరు నెలలు దాటింది.
ఏవిధమైన సమాచారం తెలియక ఊరిజనం,
అతణ్ణి గురించి తలా ఒకరకంగా చెప్పుకో
వడం మొదలు పెట్టారు. హిమాలయాలకు
వెళ్ళి తపస్సు చేసుకుంటున్నాడని కొందరూ,
సన్యాసుల్లో కలిసిపోయాడని మరికొందరూ
చెప్పుకో సాగారు. వీర్రాజు భార్యా, కొడుకూ,
కూతురూ, ఆ గాలికబుర్లు వింటూ, లబో
దిబోమని గోలపెడుతూ ఎలాగో రోజులు
నెట్టుకొస్తున్నారు. పేర్రాజు ఆ కుటుంబానికి
అండగా నిలబడి, వాళ్ళకు ధైర్యం చెబుతూ,

ఏలోటూ రాకుండా జాగ్రత్తగా చూసుకుం
టున్నాడు.

పులిమీద పుట్రలా ఒకరోజున వీర్రాజు నుండి రెండు ఉత్తరాలు వచ్చాయి. ఒకటి అతడి భార్యకు, మరొకటి పేర్రాజుకు: 'నేను శ్రీ శ్రీ శ్రీ నిత్యానంద స్వామివారి ఆశ్రమంలో వుంటున్నాను. పరమ పూజ్య గురు దేవులు భవబంధాలను తెంచుకోమని ఉపదేశించారు. ఇక్కడే పరమ ప్రశాంతంగా జీవించాలను కుంటున్నాను. నా భార్యా పిల్లలకు భుక్తికి లోటు లేకుండా ముగ్గురికీ మూడెకరాలూ, ఇల్లూ వుంచి తక్కిన భూమి, తోట అమ్మేసి, ఆ సొమ్ముతో ఇక్కడ స్థిరపడి భక్తిసాధన చేసుకుంటాను. తగిన బేరం చూసి అమ్మకా నికి అన్నీ సిద్ధం చేస్తే, నేను వచ్చి, భూమిని స్వాధీనం చేసి, తక్కిన వ్యవహారాలన్నీ చక్క బరిచి, తిరిగి వెళ్ళిపోతాను. ఈ విషయంలో నాకు, నా గురువుగారే తప్ప ఎవరు ఏ విధంగా చెప్పినా ఎలాంటి ప్రయోజనం వుండదని గ్రహించగలరు!' అని వీర్రాజు ఆ ఉత్తరాల్లో రాశాడు.

ఉత్తరం చూసిన వీర్రాజు భార్యాపిల్లలు గోలగోల చేస్తూ పేర్రాజు ఇంటికి వెళ్ళారు. పేర్రాజు వాళ్ళను ఓదార్చి; నేను చెప్పినట్టుగా చెయ్యండి. మీ సమస్య పరిష్కారమవుతుందని నచ్చ చెప్పాడు. తర్వాత పేర్రాజు రెండు ఉత్తరాలూ తీసుకుని, గ్రామాధికారి దగ్గరకు వెళ్ళాడు. ఆయనకు పేర్రాజు ఇదివరకే, వీర్రాజు విషయమంతా చెప్పివుంచాడు. ఇప్పుడు ఈ రెండు ఉత్తరాలూ చూసి గ్రామాధి కారి, పేర్రాజుతో కాస్సేపు చర్చించాడు.