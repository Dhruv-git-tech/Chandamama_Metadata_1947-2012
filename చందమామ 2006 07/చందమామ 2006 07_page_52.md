నీవు వెళ్ళి రాముణ్ణి పిలుచుకురా. ఇదే రాజుగారి ఆజ్ఞ అనుకో," అన్నది.

“రాముడు ఇక్కడికి వచ్చి పట్టాభిషేకం
చేసుకుంటాడు కాబోలు!” అనుకుంటూ
సుమంత్రుడు అక్కడి నుంచి కదిలాడు.
నగరమంతా ఉత్సవంలాగా కోలాహలంగా
ఉన్నది. రాజసభ జనంతో కిక్కిరిసి ఉన్నది.
రాజులందరూ కానుకలు తెచ్చారు. వారు
తమలోతాము, “రాజుగారు కనిపించరు.
మనం వచ్చిన సంగతి వారికెలా తెలియడం?”
అనుకుంటున్నారు. సుమంత్రుడు మర్యా
దగా వారిని పలకరించి, “తామంతా వచ్చిన
సంగతి నేను మహారాజు గారికి తెలియ
జేస్తాను. వారి దగ్గిరికి రాముణ్ణి తీసుకు
పోతున్నాను,” అని చెప్పాడు.

ఆయన మళ్ళీ వెనక్కు తిరిగి దశరథుడి
అంతఃపురానికి వెళ్ళి, దశరథుడు పడుకుని
ఉన్న చోటికిచేరి, “మహారాజా, విజయీభవ.
రాత్రిగడిచి, తెల్లవారి, సూర్యోదయంకూడా
అయింది. మీ కోసం బ్రాహ్మణులూ, సేనా
పతులూ, పట్టణంలోని పెద్దలూ ఎదురు
చూస్తున్నారు. నిద్రమేలుకుని జరగవలసిన
కర్మకాండ జరిపించండి,” అన్నాడు.

“రాముణ్ణి తీసుకు రమ్మని కైకేయి నీతో చెప్పెనే? తీసుకురాకుండా ఎందుకు వచ్చావు? ఆమె ఆజ్ఞ నా ఆజ్ఞకాదా? నేను నిద్రపోవటం లేదు. మేలుకునే ఉన్నాను. వేగిరం రాముణ్ణి తీసుకురా!” అన్నాడు దశరథుడు.

సుమంత్రుడు చిత్తమని చెప్పి, రాజుకు
నమస్కారంచేసి, “ఏదో గొప్ప ఏర్పాటే జరగ