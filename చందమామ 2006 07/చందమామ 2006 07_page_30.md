ఇప్పుడేం చేయడమా అని గోవిందయ్య
ఆలోచిస్తున్నంతలో, సంతకొచ్చినవాళ్ళు
కొందరు వాళ్ళ చుట్టూ చేరి సంగతేమిటో
అడిగి తెలుసుకున్నారు. అప్పుడు వాళ్ళలో
ఒకడు, గోవిందయ్యతో, ‘‘ఈ వాదులాటా
గొడవా ఎందుకు. ఎద్దు నీదనేందుకేమైనా
రుజువున్నదా?’’ అని అడిగాడు.

“రుజువా?” అంటూ గోవిందయ్యమొలకు చుట్టుకున్న తువ్వాలును లాగి, దానితో ఎద్దు రెండు కళ్ళూ కప్పి, దొంగతో, “సరే, ఈ ఎద్దు నీదంటున్నావు. నీ ఎద్దుకు ఒక కన్ను గుడ్డి. ఏ కన్ను గుడ్డో చెప్పు?” అన్నాడు ధీమాగా.

ఈ ప్రశ్నవింటూనే దొంగతికమకపడ్డాడు.
తను తప్పు చెబితే నలుగురు తనను దొంగ
అంటారు. తన గుడ్డి పెంపుడు కుక్క గుర్తు
కొచ్చింది. దానికి ఎడమ కన్ను గుడ్డి. వాడు
వెంటనే, “నా ఎద్దుకు ఎడమ కన్ను గుడ్డి!”
అనేశాడు.

గోవిందయ్య, ఆ జవాబుకు పెద్దగా నవ్వి,
తువ్వాలును ఎద్దు ఎడమకంటిపై నుంచి
లాగి, అక్కడి వాళ్ళతో, “చూడండి! ఈ ఎద్దు
ఎడమ కన్ను బంగారంలా వుంది,” అన్నాడు.

దొంగపారిపోయేందుకు చుట్టూ చూస్తూ,
“జౌను, నేను పారబాటున తప్పు చెప్పాను.
నా ఎద్దుకు కుడికన్ను గుడ్డి!” అన్నాడు.

“ఎడమ కన్నో, కుడికన్నో నీ ఎద్దుకు ఒక
కన్ను గుడ్డి అన్నది మాత్రం నిజం. అవునా?”
అని అడిగాడు గోవిందయ్య.

“అవును. అందులో సందేహం ఏముంది?
నా ఎద్దుకు ఒక కన్ను గుడ్డి అని ఒప్పుకుంటు
న్నాను,” అన్నాడు దొంగ.

వెంటనే గోవిందయ్య, ఎద్దు కళ్ళ మీది
నుంచి తువ్వాలు తీసి భుజాన వేసుకుని,
దొంగతో, “ఒరే అబ్బీ! అసలు నా ఎద్దు గుడ్డి
కాదు. చూడండి దాని కళ్ళు ఎలా మిలమిలా
మెరుస్తున్నాయో!” అన్నాడు ఉత్సాహంగా.

ఆ వెంటనే జనం, దొంగను ఒడిసి పట్టుకు
న్నారు. వాడు విడిపించుకునేందుకు గింజు
కుంటూండగా, సంగతి విన్న జమీందారు
నౌకర్లు వాడి రెండు చేతులకూ తాడు కట్టి,
దివాను దగ్గరకు లాక్కుపోయారు.

తన ఎద్దును తిరిగి సంపాయించుకోవడమే
గాక, దొంగను పట్టిచ్చిన గోవిందయ్య తెలివి
తేటల్ని, జనం ఎంతగానో మెచ్చుకున్నారు.