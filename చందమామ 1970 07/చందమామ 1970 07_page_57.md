ముక్కల మధ్య మెరుస్తున్న ఒక బంగారు కటిక ఉన్నది.

రాజకుమారుడు 'చురుకుకళ్ళ' వాణ్ణి కూడా తన సేవలోకి తీసుకుని, "ఉక్కు కోట ఎంత దూరంలో ఉన్నదో, అక్కడ ఏం జరుగుతున్నదో చూడు," అన్నాడు.

"పొద్దు వాలేసరికి మనం ఉక్కుకోట చేరుకుంటాం. అక్కడ మన కోసం వంట చేస్తున్నారు. రాజకుమార్తె ఒక బురుజులో బందీగా ఉన్నది," అన్నాడు 'చురుకుకళ్లు'.

వాడన్నట్టుగానే, రాజకుమారుడు తన అనుచరులతో కొండలు దాటి, ఆస్తమానం అయేసరికి ఉక్కుకోట చేరుకున్నాడు.

కోటలో నుంచి ఎవరూ వాళ్ళకు ఎదురు రాలేదు. అంతటా నిళ్ళబ్దం.

రాజకుమారుడు కోట అవరణలో ప్రవేశించాడు; తన గుర్రాన్ని గుర్రప్పసాలలో కట్టివేసి, దానికి దాణా వేశాడు. తరవాత నలుగురూ భవనంలో ప్రవేశించారు. లోపల గదులలో ఎవరూ లేరు. కాని ఒక పెద్ద హాలులో శిలలుగా మారిన మనుషులు చాలా మంది, దుమ్ము కప్పి ఉన్నారు.

భోజనాల గదిలో దీపం కాంతిగా వెలుగు తున్నది. నలుగురికి భోజనం వర్ణించి ఉన్నది. నలుగురూ భోజనం చేసేశారు. వాళ్ళు పడుకుని నిద్రపోదా మనుకుంటూండగా ఒక గూనివాడు వాళ్ళున్న చోటికి వచ్చాడు. వాడు వృద్ధుడు. తల మీద వెంట్రుకలు లేవు. గడ్డం మట్టుకు నడుము దాకా పెరిగి ఉన్నది. వాడు నల్లని అంగీ ధరించి ఉన్నాడు. దాని మీదుగా మూడు ఉక్కుకట్లు వాడి నడుముకు బిగించి ఉన్నాయి. వాడు ఒక స్త్రీని చెయ్యిపట్టుకుని తీసుకువచ్చాడు.

రాజకుమారుడు ఆ మెను చూడగానే గుర్తించి, ఆ మెను సమీపించ బోయాడు. అతను పెళ్ళాడగోరి ఇంతదూరం వచ్చినది ఆ మె కోసమే.