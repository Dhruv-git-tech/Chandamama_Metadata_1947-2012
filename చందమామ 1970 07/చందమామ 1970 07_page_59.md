కళ్ళు' గది మధ్యనే తిష్ఠవేశాడు. రాజకుమారు ఆ రాత్రి అంతా జాగారం చేయ సంకల్పించి, నేల మీద కూర్చున్నాడు.

కాని కొద్ది క్షణాలకే నలుగురికి నిద్రముంచుకు వచ్చింది. వాళ్ళు తిరిగి మేలు కునేసరికి తెల్లవారవస్తున్నది. అందరి కన్నముందు కళ్ళు తెరిచిన రాజకుమారుడు రాజకుమార్తె లేదని తెలుసుకున్నాడు. అతను తన అవివేకాన్ని నిందించుకోసాగాడు.

"విచారించకు. ఆమె ఎక్కడ ఉన్నది నేను చూస్తాను," అన్నాడు 'చురుకుకళ్ళు'. నూరుమైళ్ళ దూరాన, ఒక పెద్ద వనం మధ్య, ఒక పెద్ద మర్రిచెట్టు చిటారు.

కొమ్మన మర్రికాయ రూపంలో రాజకుమార్తె వాడికి కనిపించింది.

'పొడుగు' వాడు 'చురుకుకళ్ళు' గల వాణ్ణి తన భుజాల మీద ఎక్కించుకుని వెళ్ళి, క్షణాల మీద మర్రికాయతో తెరిగి వచ్చాడు. ఆ మర్రికాయను నేల మీద ఉంచగానే అది రాజకుమార్తెగా మారింది.

కొండల మీదుగా సూర్యుడు ఉదయిస్తూండగా, పృద్దుడు వెటకారంగా నవ్వుతూ వాళ్ళున్న చోటికి వచ్చాడు. రాజకుమార్తెను చూడగానే వాడి నవ్వు మాయమయింది. వాడి నడుము కున్న ఉక్కుకట్లలో ఒకటి తపామని తెగిపోయి, కింద పడిపోయింది.

తరవాత వృద్ధుడు రాజకుమార్తెను చెయ్యిపట్టుకుని తీసుకుపోయాడు.

ఆ రోజల్లా రాజకుమారుడూ, అతని అనుచరులూ ఆ ప్రదేశమంతా కలయతిరిగారు. చాలామంది మనుష్యులూ, గురాలూ శిలలుగా మారి కనిపించారు గాని, ప్రాణులెవరూ వారి కంట పడలేదు. వారికి భవనంలో భోజనాలు మాత్రం చక్కగా ఆమరాయి.

రెండోరోజు రాత్రి వృద్ధుడు మళ్ళీ రాజకుమార్తెను తెచ్చి, పారిపోకుండా చూడమని రాజకుమారుడికి అప్పగించి వెళ్ళిపోయాడు.