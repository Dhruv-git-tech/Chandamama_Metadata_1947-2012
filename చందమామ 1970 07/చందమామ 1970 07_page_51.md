ఖారిద్ భార్య కటికిలో నుంచి చూసింది.
బయట నిలబడిన వాళ్ళు ఆమెకు తృప్తి కరంగానే ఉన్నారు. ఆమె దిలైలాతో, "డబ్బు నేనే ఇద్దును, కాని నా దగ్గర ప్రస్తుతం వెయియదినారాలే ఉన్నాయి. ఏం చేసేది?" అన్నది.

"వెయియ చాలుగదండి? రెండువందలు ముందే బయానాగా తీసుకున్నానుగా?" అన్నది దిలైలా.

ఆమె ఖారిద్ భార్య నుంచి వెయియ దీనారాలూ తీసుకుని సలాంచేసి, "కూర్చో బెట్టకుండా నా పని పూర్తిచేసి చాలా పుణ్యం కట్టుకున్నారు. నాకు మా బానిసల ముఖాలు చూడటానికి చాలా బాధగా ఉంది. మీరు మరోలా అనుకోక, నన్ను దయచేసి దొడ్డి దారిన పంపెయ్యండి," అన్నది.

ఖారిద్ భార్య దిలైలాను దొడ్డిదారిన పంపేసింది.

ఖారిద్ నిద్రలేవగానే ఆమె ఆయనతో, "మొత్తానికి మంచి బేరమే చేశారే!" అంటూ బానిసల సంగతి అంతా చెప్పి ఆభినందించింది.

ఖారిద్ అంతా విని ఆ శ్చర్యపోయి, "అబానిస లేమిటి? బేరమేమిటి? నేనెవ రికి బయానా ఇవ్వలేదే!" అన్నాడు.

"మా బానిసలను మీ భర్తగారు పన్నెండు వందల దీనారాలకు బేరం చేశారు. వాళ్ళను ఆప్పగించటానికి తెచ్చాను. ఆయన నిద్ర పోతున్నట్టు తెలిసింది. వారు లేచేసరికి ఏవేళ అవుతుందో?" అన్నది.

"ఆ సంగతి నాకు తెలియదుగాని, బానిసలను కొనాలని మాత్రం వారు నాతో ఎప్పుడో అన్నారు. ఇంతకూ మీ బానిస లెక్కడ?" అని అడిగింది ఖారిద్ భార్య.

"బయట ఉన్నారు. కటికిలో నుంచి చూస్తే కనిపిస్తారు. అందరూ మంచి పుటక గలవాళ్ళెలెండి. అందుకు సందేహం అక్క ర్లేదు," అన్నది దిలైలా.