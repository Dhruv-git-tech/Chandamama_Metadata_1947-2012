ఉక్కుకోట

ఒక రాజుకు ఒక్కడే కొడుకు. యుక్త వయసు వచ్చినా అతను వివాహం గురించి తలపెట్టిక పొవటం చూసి రాజు, "నాయనా, నీకు పెళ్ళాడే వయసు వచ్చింది గదా, పెళ్ళి గురించి ఆలోచించవేం?" అని అడిగాడు.

"పెళ్ళాడదగిన కన్య ఎవరూ నా దృష్టికి రాలేదు," అన్నాడు రాజకుమారుడు.

"అలా అయితే నేను సహాయం చేస్తాను. ఈ తాళపుచెవి తీసుకుని రాజభవనం పై భాగాన ఉన్న గది ప్రవేశించి చూడు. నీకు భార్య కాదగిన కన్య నీకు దొరక వచ్చు," అన్నాడు.

రాజకుమారుడు పైకి వెళ్ళి. ఎవరూ ఎన్నడూ తెరవని గది తలుపు తెరిచి లోపల అడుగు పెట్టాడు. అది ఒక గుండ్రని గది. ఆ గది గోడకు అనేక రాజకన్యల పటాలు వేళ్ళాడగట్టి ఉన్నాయి. ఆ పటాలను

ఒక్కొక్కటిగా చూస్తూ రాజకుమారుడు గది ప్రదక్షణం చేశాడు. అందులోని కన్యలందరూ ఒకరిని మించి ఒకరు అందంగా ఉన్నారు. అందరినీ మరొకసారి చూసి ఏదో ఒక నిర్ణయానికి వద్దామనుకుంటూండగా రాజకుమారుడికి ఒక పటం మీద గుడ్డ కప్పి ఉండటం కానవచ్చింది. అతను ఆ గుడ్డ తొలగించి, పటంలోని సుందరిని చూసి అలాగే నిలబడిపోయాడు. ఆందులో ఉన్న కన్య అపురూప సౌందర్యవతి. ఆమెనే పెళ్ళాడాలని రాజకుమారుడు నిశ్చయించుకున్నాడు.

అతను కిందికి దిగి వచ్చి తండ్రితో తన నిర్ణయం చెప్పేసరికి రాజు చిరాకుపడి, "గుడ్డ కప్పిన పటాన్ని ఎందుకు చూశావు? అది చూడదగినదైతే గుడ్డ కప్పి ఉంటుందా? ఆమె ఒక రాజకుమారై. దుర్మార్గుడైన మాంత్రికుడు ఒకడు ఆమెను అపహరించి