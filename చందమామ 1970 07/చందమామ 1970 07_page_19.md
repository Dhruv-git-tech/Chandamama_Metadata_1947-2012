కొద్ది రోజులు గడిచాక గంగాధరుడు గణేశుణ్ణి పిలిపించి, "రోజూ ఎండుచేపలు తినటం నీకు చవిచచ్చినట్టుగా ఉంటున్న దేమో! ఒక పని చెయ్యి. నా చింత తోపులో కెల్లా చిన్న చింతమొక్కను నీకు ఇచ్చేస్తాను. దాని ఆకు తెచ్చి, చేపల కూరలో వేసి ఉడకబెట్టావంటే రుచిగా ఉంటుంది. ఆ పనిచెయ్యి," అన్నాడు.

గణేశుడు తన మిత్రుడి చింతలతోపుకు వెళ్ళి. ఆక్కడ ఉన్న మొక్కలలో చిన్న దానినుంచి ఆకు దూసుకుపచ్చి చేపల కూరలో వేశాడు. కూర రుచిగానే ఉన్నది. అయితే కొద్ది రోజులకల్లా చింతమొక్కన ఒక్క ఆకు కూడా లేకుండా పోయింది.

గణేశుడు తన మిత్రుడి పద్దకు వెళ్ళి. మరొక చింతచెట్టు నుంచి ఆకు కోయటానికి అనుమతి కోరాడు.

“ఈ సారి ఉన్న చెట్లన్నిటిలోకి పెద్ద చెట్టు నుంచి ఆకు కోసుకో,” అన్నాడు గంగాధరుడు, మళ్ళీ కొన్నాళ్ళు గడిచాయి. గంగాధరుడు గణేశుణ్ణి పిలిచి, “నువు, కోసుకునే చెట్టున చింతాకు అయిపోలేదు గద?” అన్నాడు.

“నేను రోజుకు గుప్పెడు ఆకు కోస్తే ఆ చెట్టున మర్మాటికి రెండు గుప్పెళ్ళు చిగురు పెట్టుకొస్తుంది,” అన్నాడు గణేశుడు.

“నువు చేసినదానికి, నేను చేసినదానికి అంతే తేడా! నువు నీ అర్థికస్థితి చిన్న మొక్కగా ఉండగానే దాన్ని దోచావు. నేను పెద్దచెట్టు అయేదాకా ఓపికపట్టి, దానినుంచి నాకు కావలిసినదంతా అనుభవించగలుగు తున్నాను. నీ జీవితం మోడుబారిబోయింది. నా జీవితం మూడు పూలూ, ఆరు కాయ లూగా ఉన్నది,” అన్నాడు గంగాధరుడు.

“అవును! ఇక నేను నీ మీద అధార పడక, మళ్ళీ జీవితం ప్రారంభిస్తాను,” అని గణేశుడు తన స్నేహితుడు చెప్పిన నీతిని అమలు చేయటానికి పూసుకున్నాడు.