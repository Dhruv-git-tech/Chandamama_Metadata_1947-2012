వున్నాం. మన ఆయుధాలు కూడా మన పక్కనే వున్నవి," అన్నాడు.

ఖిడ్గవర్మ గది నలుమూలలూ ఒకసారి పరీక్షగా చూసి, "మన విలా ప్రాణాలతో వదలటంలో పూజారిణి ఎత్తుగడ ఏమై వుంటుంది?" అన్నాడు.

"ఆ పూజారిణి పురుగును చూస్తే తప్ప దాని ఎత్తుగడల సంగతి చెప్పటం కష్టం. మనం ముందు బయటపడాలి," అంటూ జీవదత్తుడు లేచి నిలబడ్డాడు.

"ఆ దుర్మార్గులు పొంచవుండి మనకు మాంచి బడితపూజ చేశారు. యిక వాళ్ళను దెరికితే మాత్రం ప్రాణాలతో........"

ఖిడ్గవర్మ మాట పూర్తి చేసేలోపలే గోడ అవతలి నుంచి సింహం గర్భించిన ద్వని వినబడింది. అది వింటూనే ఖిడ్గవర్మ ఎగిరి నిలబడి, "ఆ వెథవలు మనమీద సింహాన్ని ప్రయోగించాలని చూస్తున్నారా ఏం?" అంటూ నవ్వాడు.

"ఇదీ ఒకందుకు మంచిదే. మనం ఆ సింహాన్ని వాళ్ళమీదనే ప్రయోగించి,

యీ శిధిల భవనప్రాంతాలను భిభత్సం చేద్దాం!" అంటూ జీవదత్తుడు తనదండంతో బలంగా గోడను ఒక పోటుపొడిచాడు. గోడలో కొంతభాగం పిడుగుదెబ్బ తిన్నట్టు పెద్ద శబ్దంతో విరిగి వెనక్కు పడిపోయింది. పక్కగదిలోవున్న సింహం బెదిరి చిన్నగా గర్భిస్తూ గోడ వారగాపోయి నిలబడింది.

"సింహరాజా, నీకు విముక్తి, ఆహారం కూడా దొరకబోతున్నది," అంటూ జీవ దత్తుడు తామున్న గదితలుపులను దండంతో బలంగా రెండు పోట్లుపొడిచాడు. తలుపులు పెళ్ళపెళ్ళ మంటూ విరిగి దభీమంటూ ముందుకు పడిపోయినై.

ఆ మరుక్షణం పదీ పన్నెండు మంది పూజారిణి భృత్యులు, "బందీలు పారి పోతున్నారు, పట్టుకోండి!" అని అరుస్తూ ముందుకు వచ్చారు. వెంటనే జీవదత్తుడు సింహాని కేసి పరిగెత్తి, దాన్ని దండంతో పూజారిణి భృత్యుల కేసి తరిమాడు. అది గర్భిస్తూపోయి వాళ్ళమీద పడింది.

—(ఇంకావుంది)