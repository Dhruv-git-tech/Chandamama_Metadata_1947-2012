ఖరీఫాకు కష్టమైనందువల్ల అతను అస్తి మానమూ ఖరీఫా భవనంలోనూ, రాణీ జుబేదా భవనంలోనూ ఉండవలిసి వచ్చింది.

ఖరీఫా వెంట హసన్ తన భవనానికి వచ్చినప్పుడల్లా అతని చూపులు తన దాసి అయిన గన్నా మీదనే ఉండటమూ, హసన్ తన కేసే చూసినప్పుడల్లా గన్నా చెక్కిళ్ళు ఎర్రబడటమూ జుబేదా గమనించింది. అమెఒకనాడు ఖరీఫాతో, "గన్నా హసన్‌లు ఒకరినెకరు ప్రేమించుకుంటున్నట్టు మీరు గమనించే ఉండారి. వాళ్ళకు పెళ్లి ఏర్పాటు చేస్తే ఎలా ఉంటుందంటారు?" అన్నది.

"నేనూ అదే అనుకున్నాను, కాని రాచ కార్యాల ఒత్తిదిలో ఆ మాటే మరిచాను.

నేను అతనికి పెళ్ళాన్ని సంపాదించి పెడతా నని మాట ఇచ్చానుకూడానూ. గన్నా అతనికి తగిన భార్య అవుతుందనుకుంటాను. ఏమంటారో యీప్పుడే ఇద్దరినీ ఆడిగి చూదాం," అన్నాడు ఖరీఫా.

రాజధాంపతులు గన్నానూ, హసన్‌నూ పిలిపించి, "మీ రిద్దరూ పెళ్ళి చేసుకుంటారా?" అని ఆడిగారు.

గన్నా జేవురించిన ముఖంతో జుబేదా రాణి కాళ్ళుమీద పడి తన సమ్మతి తెలియ జేసింది.

హసన్ మట్టుకు, "మహాప్రభూ, తమ బానిస తమ దయాసముద్రంలో ఉక్కిరి బిక్కిరి అయిపోతున్నాడు. కాని ఈ అందమైన, తియ్యని పేరు గల పిల్లను తన ఇంటి దాన్ని చేసుకునే ముందు రాణీగారిని ఒక ప్రశ్న అడగగోరుతున్నాడు," అన్నాడు.

"ఏమిటా ప్రశ్న?" అని జుబేదా అడిగింది.

"ఈ పిల్ల అభిరుచులు నా అభిరుచుల లాటివేనేమో కనుక్కోండి. నాకు సరదా అయినవి తాగటమూ, తినటమూ, సంగీతమూ, నృత్యమూ, కవితా మాత్రమే. ఈ పిల్ల అభిరుచులు కూడా అవే అయితే నేను ఈమెను గాథంగా ప్రేమించగలను. అలా కాకపోతే నేను 'బ్రహ్మచారిగా ఉంది పోవటమే మంచిది,' అన్నాడు హసన్.