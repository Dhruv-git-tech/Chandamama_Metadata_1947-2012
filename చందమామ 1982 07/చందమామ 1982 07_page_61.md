శ్రీఘ్రంగా కావాలని కోరింది. ఆ లేఖను ఒక దూత ద్వారా తండ్రికి పంపింది.

ఆ లేఖ చూడగానే చక్రవర్తి కళ్ళకు చీకట్లు కమ్మాయి. కాని అయన దానికి జవాబిస్తూ, “నీ చెల్లెలు చేసిన పాపానికి తగిన శిక్ష అంటూ లేదు. ఆమె ప్రాణ దండన ఎలా విధిస్తావో నీవే నిర్ణయించి, అమలు చెయ్యి.” అని చెప్పాడు.

హసన్‌కు స్పృహ తెలిసేసరికి అతను సముద్ర తీరాన ఉన్నాడు. అతని కిప్పుడే ఆశా లేదు. అతను వెర్రివాడిలాగా లేచి దిక్కు లేకుండా నడవసాగాడు.

అతనలా నడిచి వెళుతుంటే ఒక చోట, ఇద్దరు ఆడపిల్లలు, పన్నెండేళ్ళ వయసు

వాళ్ళు ఒక కుళాయి కోసం పెనగు లాడుతూ కనిపించారు. అది తోలుతో చేసినది. దాని మీద ఏవో అక్షరాలూ, అలంకారాలూ ఉన్నాయి. అతను ఆపిల్లలను, “ఎందుకు కీచు లాడు కుంటు న్నారు?” అని అడిగాడు.

అ కుళాయి కోసం వాళ్ళు పోట్లాడు కుంటున్నారు. నాకు దొరికిందంటే, నాకు దొరికిందంటున్నారు. “మీ తగాదా నేను తీరుస్తాను. నేనొక రాయి విసురుతాను. మీలో ఎవరు ముందు పరిగెత్తి వెళ్ళి ఆ రాయిని తీసుకొస్తే వాళ్లది కుళాయి! సరేనా?” అన్నాడు హసన్.

హసన్ ఒక రాయి బలం కొద్దీ విసి రాడు. పిల్లలిద్దరూ దానికోసం పరిగెత్తారు. వాళ్ళు తిరిగి వచ్చేదాకా టోపీ తన నెత్తిన పెట్టుకుని హసన్ అక్కడే నిలబడ్డాడు. త్వరలోనే ఇద్దరు పిల్లలూ తిరిగి వచ్చాడు. ఒకతె చేతిలో రాయి ఉన్నది. “ఇదుగో, నేను గెలిచాను. నువ్వెక్కడున్నావు?” అన్నదా పిల్ల. ఇద్దరూ తన కోసందిక్కులు చూస్తూండటం గమనించి హసన్ ఆశ్చర్యపొయాడు. “వాళ్ళు గుడ్డివాళ్లు కారే, ఎందుకలా దిక్కులు చూస్తారు? నేని క్కడే ఉంటినిగా?” అనుకున్నాడు. “నేనిక్కడే ఉన్నాను!” అని వాళ్ళను కేక పెట్టాడు.