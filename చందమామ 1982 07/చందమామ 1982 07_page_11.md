మీకు మతిపొతున్నట్టుస్సది. ఇప్పటిక నేను నెలసరి వాయిదాల మీద ఐదు వేల వరహాలు చెల్లు వేశాను. ఇక నేను బాకీ వున్నది మూడు వేల వరహాలు మాత్రం. మరెవరిడో బాకీ నా నెత్తిన రుద్దాలని చూస్తున్నట్టున్నది!” అన్నాడు.

సుబ్బిశెట్టి వెంటనే చిన్నగా చిటికె వేసి, “అది పుల్లయ్యగారి బాకీ, పార బాటున మీ బాకీగా చెప్పాను!” అన్నాడు.

తరవాత తండ్రి, కొడుకులు రామవరం వెళ్ళారు. అక్కడ సుబ్బిశెట్టి, భీమయ్య అనే రైతును కలుసుకుని, “భీమయ్య గారూ! మీ బాకీలో యింతవరకూ మీరు చెల్లు వేసింది రెండు వేల వరహాలు మాత్రం. మిగిలిన నాలుగు వేల వరహాలూ ఎప్పటిక ఇవ్వగలమంటారు?” అన్నాడు.

భీమయ్య రుసరుసలాడుతూ, “శెట్టి గారూ, నేనింతవరకూ మూడు వేల వరహాలు చెల్లు వేశాను. ఇక నేను, మీకు వడ్డితో సహా మూడు వేల ఐదు వందల వరహాలు బాకీ వున్నాను. వచ్చే నెల ఒకే

సారిగా ఆ బాకీ మొత్తం యిద్దామను కుంటున్నాను,” అన్నాడు.

వెంటనే సుబ్బిశెట్టి, “భీమయ్యగారూ! పారబాటున మీకు, వీరయ్యగారి బాకీ మొత్తం చెప్పాను. మీ లెక్క సరైనదే,” అని, కొడుకుతో ఇంటికి వచ్చేశాడు.

వెంకటశెట్టి తండ్రిని, “మనకు ఎవరు ఎంత బాకీ వున్నారో. పద్దు చూడకుండా చిటికెలో లెక్కవేసి చెప్పే నువ్వు. అలా ఒకళ్ళ బాకీలు మరొకళ్ళకు చెప్పి గొడవ పడ్డావెందుకు?” అని అడిగాడు.

సుబ్బిశెట్టి నవ్వుతూ, “అ రామయ్య, భీమయ్యల బాకీలకు సంబంధించిన పద్దు ఎక్కడో పొయింది. ఈ సంగతి వాళ్ళకు తెలిస్తే, వాళ్ళనుంచి దమ్మిడి మనకు రాదు. అందుకే, వాళ్ళ నోటితోనే చెల్లు వేసిన మొత్తాల గురించి, యింకా యివ్వ వలసిన బాకీ గురించి తెలివిగా చెప్పించాను. నువ్వు త్వరగా మరొక పద్దు పుస్తకం తెరిచి వాళ్ళ బాకీలను గురించిన వివరాలు రాయి,” అన్నాడు.