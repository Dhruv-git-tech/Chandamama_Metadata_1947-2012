ఒకటి, రెండు నిమిషాలు గడిచేసరికి జనంలో ప్రతి ఒక్కడూ తలలు ఊపుతూ, చప్పట్లు చరుస్తూ హర్షధ్యానాలు చేయ సాగారు.

ఇది చూసి రాజుకు ముందు ఆశ్చ ర్యమూ, ఆతరవాత విపరీతమైన కోపమూ కలిగాయి. తాను ప్రకటించిన వెయ్యి వరహాల బహుమానంకోసం ప్రతి ఒక్కడూ ఉత్తమశోతగా నాటకమాడుతున్నాడన్న మాట. ఇలా అయితే పాటకచేరీ రసా భాస అవుతుంది!

రాజు పక్కనే వున్న మంత్రితో యిప్పుడేంచేస్తే బావుంటుందన్న విషయమై సంప్రతించాడు. మంత్రి దీనికి విరుగుడు తనకు తెలుసునని చెప్పి, సభికులతో, "మహారాజుగారికి ప్రతి ఏటా ఉత్తమ గాయకుణ్ణి ఎలా ఎన్నిక చేయాలో తెలిసి నట్టే, ఉత్తమశోతను కూడా ఎలా ఎన్నిక చేయాలో తెలుసు. కనక, గాయకుడు పాడుతున్నంతసేపూ సభికులెవరూ హర్ష ధ్యానాలు చేయడంగాని, తలలు ఊపడం

గాని చేయగూడదు. అందుకు భిన్నంగా ప్రవర్తించిన వాళ్ళ తలలు ఎగిరిపో గలవు." అన్నాడు.

అటు తర్వాత గాయకుడి పాటకు సభికులు తలలూపడం మానారు. కాని, వాళ్ళల్లో ఒక్కడు మాత్రం తల ఊపుతూనే వున్నాడు.

మంత్రి అతడి కేసి కోపంగా చూస్తూ, "నీకు తల వుండడం యిష్టంలేదా ఏం?" అని అడిగాడు.

దానికి వాడు తొణక్కుండా, "తియ్యని సంగీతం వినబడుతూవుంటే, తన్మ యత్యంతో ఊగని తల వుంటేనేం, పొతేనేం!" అన్నాడు.

మంత్రి, రాజు కేసి తల తిప్పి, "మహారాజా, మనకు ఈ సంవత్సరం సన్మానించ దగిన ఉత్తమ శోత లభించాడు!" అన్నాడు.

రాజుతోపాటు గాయకుడు కూడా అ ఉత్తమ శోత కేసి చూస్తూ మందహాసం చేశాడు.