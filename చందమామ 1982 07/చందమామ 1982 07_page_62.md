కేక వచ్చినదిక్కుగా చూశారు పిల్లలు.
కాని వాళ్లకేమీ కనిపించక పొయేసరికి
భయపడి సన్నగా ఏడుపు సాగించారు.
హసన్ వాళ్ళను తాకి, “ఎందుకరా
ఏడుస్తారూ?” అన్నాడు. దాంతో వాళ్లకు
మరింత భయం కలిగి కాలిసత్తుప కొద్ది
పారిపోయారు.

“అరె, ఇది మంత్రపు కుళాయిలా
గుంది. ఇది నెత్తిన పెట్టుకుంటే అదృశ్య
మవుతారు కాబోలు!” అనుకున్నాడు
హసన్. ఇప్పుడు తాను రహస్యంగా వెళ్ళి
తన భార్యను చూడవచ్చు. అతనికి
నృత్యం చెయ్యాలన్నంత అనందం
కలిగింది. అతను వెంటనే బయలుదేరి
నగరానికి వెళ్ళి ముసలిదాని కోసం వెతి
కాడు. ఆమె ఒక గదిలో కట్టి పడేసి
ఉన్నది. తాను అదృశ్యంగా ఉన్నది
లేనిది రూఢిగా తెలుసుకోవటానికి అతను
ఆ గదిలో ఒక పక్కన పేర్చి ఉన్న
పింగాణీ జాడిలలో ఒకటి ఎత్తి నేలకు
గట్టిగా విసిరి పెద్ద చప్పుడయేలాగా పగల
గొట్టాడు. ముసలిది అటూ ఇటూ చూసి,
ఎవరూ కనపడక, “ఓ భూతమా, ఎవరు
నీవు?” అని కేకపెట్టింది భయంతో.

“నేను భూతాన్ని కాదు, హసన్ను,
నిన్ను విడిపించటానికి వచ్చాసు,” అంటూ
హసన్ నెత్తిమీది సుంచికుళాయి తీశాడు.

“అయ్యో, హసన్! నీ వెంత దౌర్భా
గ్యుడివి! మా రాణి నిన్ను ప్రాణాలతో
వదిలినందుకు పశ్చాత్తాప పడి, నిన్ను
పట్టుకురమ్మని భటులను పంపింది.
అందుచేత నీవు ఇక్కడ తారట్లాడక సాధ్య
మైనంత వేగంగా పారిపో,” అన్నది
ముసలిది. ఆమె అతనితో అతని భార్యకు
జరగబోయే శిక్షను గురించి కూడా
చెప్పింది.

“నన్నూ, నా భార్యనూ, నిన్నూ కూడా
దేవుడే కాపాడతాడు, ఈ కుళాయి చూడు.
ఇది మంత్రశక్తి కలది. దీన్ని నెత్తిన
పెట్టుకుని ఎక్కడికైనా పోగలను.
నన్నెవరూ చూడలేరు,” అన్నాడు హసన్.