"మాలో ఒక్కరు కూడా జీవహించి చెయ్యరు, ఒకరివ్వని వస్తువు తీసుకోరు, తప్పుడు ప్రవర్తనలకు దిగరు, అబద్ధాలాడరు; మేమెవరము మత్తు కలిగించే పదార్ధాలు తాగము; మేము జీవులను ప్రేమిస్తాము, భూతదేయ ఆచరిస్తాము; మేము దానాలు చేస్తాము, దారులు బాగు చేస్తాము, చెరువులు తవ్వ్యతాము, సత్రాలు కడతాము. ఇదే మా దగ్గిర ఉండే మంత్రం; ఇదే మా బలం," అన్నాడు మాఘుడు.

ఇది విని రాజు నివ్వెరపోయి, "ఇదే మిటి? మీరు దారులు కాస్తారనీ, మీదగ్గిర ఉండే అయుధాలతో ప్రజలను భయపెట్టి డబ్బు దోచుకుంటారనీ విన్నానే ? అవేమీ నిజం కాదా?" అన్నాడు.

"మీరు ఇతరులు చెప్పినది విని సమ్మారుగాని, నిజానిజాలు విచారించలేదు," అన్నాడు మాఘుడు.

"మీరు పలుగులతో, గొడ్డళ్ళతో మాటలుకు దొరికారు. అందుచేత విచారించటం అనవసరమనిపించింది," అన్నాడు రాజు, మరింత ఆశ్చర్యపడుతూ.

"అవి మేము వినియోగించే సాధనాలు. రహదార్ల పక్కన ఉండే చెట్ల కొమ్మలు దారికడ్డంగా ఉంటే, గొడ్డళ్ళతో నరుకుతాం. చెరువులు తవ్వటానికి, దారులు వెయ్యటానికి, సత్రాలు కట్టటానికి అవసరమైన పరికరాల మా వెంట ఉంటాయి," అన్నాడు మాఘుడు.

ఇంత అయాక్త రాజు వారిని గురించి సరి అయిన విచారణ జరిపి, నిజం తెలుసుకున్నాడు. గ్రామాధికారి చేసిన ఆరోపణ అబద్ధమని రుజువయింది. అధికారి ఎన్నో ఏళ్ళుగా లంచాలు పట్టి సంపాదించిన సాత్తునంతటినీ రాజు ఈ యువకుల పరంచేస్తూ, "ఇకనుంచి మీ గ్రామాన్ని మీరే ఏలుకోండి. నేను వేరే అధికారిని నియమించను," అన్నాడు.

వారిని తొక్కించటానికి తెప్పించిన పట్టపుటేనుగును కూడా అయన గ్రామస్థులకు కానుకగా ఇచ్చి పంపేశాడు.