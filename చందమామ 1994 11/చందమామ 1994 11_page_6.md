చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

చరిత్ర ప్రాముఖ్యత!

గత కాలంలో జరిగిన సంఘటనలనూ, ఆ సంఘటనలకు కారణభూతులయిన వ్యక్తుల జీవిత విశేషాలనూ, అప్పటి ప్రజల స్థితిగతులనూ ఆధారాలతో తెలియజేసేది చరిత్ర. ఒక దేశ చరిత్ర ఆ దేశ జీవనాడి అని చెప్పవచ్చు. కాబట్టి పాఠశాల పాఠ్యాంశాలలో చరిత్రకు కూడా స్థానం కల్పించడం జరిగింది.

అయితే, ఈనాడు చరిత్ర అంటే కేవలం ఏ యుద్ధం ఎప్పుడు జరిగింది? ఎవరు జయించారు? ఏ రాజు ఓడిపోయాడు? మొద లైన పైపై వివరాలతోనే సరిపెట్టుకుంటున్నారు. అంతేగాని, ఆనాటి సామాన్య ప్రజల సాంఘిక, ఆర్థిక పరిస్థితులను గురించి తెలుసుకోవడానికి తగిన అవకాశంగాని, సమయంగాని పాఠశాల విద్యార్థులకు కరువవుతున్నది.

మన విద్యార్థులకు మన దేశ చరిత్రనే కాకుండా ప్రపంచ దేశాల చరిత్రలను కూడా తెలుసుకోవడానికి తగిన అవకాశాలు కల్పించాలి. ముఖ్యంగా ఐదవ తరగతి నుంచి ఒక్కొక్క తరగతిలో ఒక్కొక్క దేశ చారిత్రక విశేషాలను పాఠ్యాంశాలుగా ప్రవేశపెట్టాలి. అలా చేసినట్టయితే పదవతరగతి ముగించేలోగా, ఐదారు దేశాల చరిత్రలను తెలుసుకోవడం సాధ్యమవుతుంది.

ఇతర పాఠ్యాంశాలతో పాటు చరిత్రకు కూడా తగిన ప్రాముఖ్యత నివ్వడం, విద్యార్థి పరిపూర్ణ అభివృద్ధికి ఎంతయినా దోహదం చేస్తుంది!

సంపుటి : 96

నవంబర్ '94

సంచిక: 5

విడిప్రతి : 5.00

సంవత్సర చందా : 60.00