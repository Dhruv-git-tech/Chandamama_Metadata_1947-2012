ఇద్దరూ కొంతదూరం వెళ్ళాక ఒక చెట్టు
కింద విశ్రాంతి తీసుకున్నారు. అప్పుడు బాట
సారి, రాఘవుడితో, “నాకు నిద్ర వస్తున్నది.
ఈ నా మూటలో రెండు లక్షల వరహాల
విలువ చేసే వజ్రాలున్నాయి. ఇది నీ దగ్గర
వుంచుకుని కాపలాగా వుండు. నేను నిద్రలే
చాక నీ పెట్టెకు కాపలా కాస్తాను. అప్పుడు
నువ్వు నిద్రపోవచ్చు,” అన్నాడు.

సరేనన్నాడు రాఘవుడు. ముందు బాటసారి
కాసేపు నిద్రపోయాడు. బాటసారి నిద్రలేచాక
రాఘవుడు పడుకున్నాడు. క్షణాల మీద వాడికి
నిద్ర పట్టేసింది. మెలకువ వచ్చాక చూస్తే
బాటసారి లేడు. తన పెట్టె కూడా లేదు. తను
మోసపోయాననీ, సమస్తం పోగొట్టుకున్నాననీ
రాఘవుడికర్థమయింది.

కాసేపు బాధపడినా గుండెదైర్యం పోగొట్టు
కోక, రాఘవుడు కుసుమపురం వైపు ప్రయాణం
కొనసాగించాడు.

రాఘవుడి వద్ద దొంగిలించిన పెట్టెను
తీసుకుని కొంతదూరం వెళ్ళాక బాటసారి
ఆ పెట్టెను తెరిచి చూసి ఉలిక్కిపడ్డాడు.
అందులో చుట్టలు చుట్టుకున్న నల్లత్రాచు
వుంది. దాని తలపై మిలమిల మెరుస్తున్న
మణి వుంది. ఈలోగా త్రాచు బుసకొట్టడంతో
వాడా పెట్టెకు మూత వేశాడు.

పెట్టెలోని పామును చూస్తే బాటసారికి
భయంగో వుంది. కానీ నాగమణి లక్షల కొద్దీ
వరహాల విలువ చేస్తుంది. అందుకని బాట
సారి ఆ పెట్టెను పాములు పట్టే నాగన్న
వద్దకు తీసుకుపోయాడు.