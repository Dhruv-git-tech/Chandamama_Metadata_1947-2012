“సరే, నీ ఇష్టం! అలాగే చెయ్యి,” అన్నాడు యోగి.

బంగారయ్య, అచంచలుడిని నిద్ర లేపబో తూండగా, చెట్టు చాటు నుంచి ఒక మనిషి ముందుకు వచ్చి వాడి చేయి పట్టుకుని పక్కకు లాక్కుని వెళ్ళి, “నీకేమైనా మతి పోయిందా? నిద్రలో వున్న మనిషిని ఎందుకు లేపుతావు?” అంటూ మందలించాడు.

“నువ్వెవరివి? నేను వీణ్ణి నిద్రనుంచిలేపితే నీకేం నష్టం?” అని అడిగాడు బంగారయ్య.

“నా సంగతి తర్వాత చెబుతాను. ముందు నీ సంగతి చెప్పు,” అన్నాడా మనిషి.

దానికి బంగారయ్య, “నాకు డబ్బు సంపాదించే మార్గాలు చాలా తెలుసు. ఈ అచంచ

లుడికి డబ్బు అవసరంబాగావుంది. ఈ సమయంలో నిద్రపోయే బదులు, డబ్బెలా సంపాదించవచ్చునో తెలియజెబుదామని లేపుతున్నాను,” అన్నాడు.

“వీడికి రాత్రిళ్ళు ఇంట్లో నిద్రపోయే అవ కాశం తక్కువ. ఇద్దరు దుకాణాదార్ల దగ్గిర పద్దులు రాస్తూ సంపాదిస్తున్నాడు. ఆ పని రాత్రే తప్ప పగలు వీలుకాదని యజమానులు చెప్పారు. ఆపైన వీడి తల్లికి రాత్రిళ్ళు ఆయాసం, దగ్గు. వంతులవారీగా ఎవరో ఒకరు దగ్గరుండాలి. కాస్త ఊపిరి చిక్కినప్పుడల్లా ఆమె కోడల్ని సాధిస్తుంది. కోడలు అత్తను ఎదిరిస్తుంది. అందువల్ల వీడు పగటి సమయంలో ఇక్కడికి వచ్చి నిద్రపోతూంటాడు. అదీ వ్యవసాయ పనులు లేన ప్పుడు మాత్రమే! అలాంటి వాణ్ణి నిద్రలేపడం న్యాయమా?” అన్నాడా మనిషి.

“అయితే మరి నువ్వెవరు?” అన్నాడు బంగారయ్య.

“నేనీ తోట యజమానిని. ఇంట్లో ఎవ్వరూ పని చేయనివ్వరు. నాకు ఎంతో తీరుబడి. జీవితంలో ఏదో సాధించాలని వుంది. అయితే, ఏం చేయాలో తెలియదు. ఆ కారణంవల్ల రాత్రిళ్ళు సరిగ్గా నిద్రపట్టడం లేదు. మాతోటలో అచంచలుడు నిద్రపోతున్నాడని తెలిసింది. అలాంటివాడికే నిద్రపట్టినప్పుడు, నాకు పడుతుందన్న ఆశతో కొద్ది రోజులుగా ఇక్కడ ప్రయత్నిస్తున్నాను,” అన్నాడు తోట యజమాని.