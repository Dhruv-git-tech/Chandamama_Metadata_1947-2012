బవళ్ళు సేవ చేస్తున్నది. అయినా నా తల్లి ఏదో వంక పెట్టి ఆవిడను తిడుతూంటుంది. ఈ అత్తా కోడళ్ళ పోరు మా ఇంట్లో నిత్యాగ్ని హోత్రం. నా పెద్ద కొడుకుకు ఇంటి బాధ్యతలు తెలియవు. దుబారా మనిషి. రెండోవాడు మంచివాడు. చదువు రావడం లేదు. ఈ ఏడాది పంటలు సరిగా పండలేదు. ఇంటి మీద అప్పు చేసి రోజులు గడుపుతున్నాను!” అన్నాడు.

“ఇలాగైతే ఎలా? నువ్వీ సమస్యల ఊచి లోంచి ఎలా బయటపడదామనుకుంటు న్నావు?” అన్నాడు యోగి.

“నా వంతు కృషి నేను చేస్తున్నాను. అటుపైన ఆ భగవంతుడు,” అన్నాడు అచంచలుడు నిర్ణిపంచంగా.

ఆ తర్వాత మిట్టమధ్యాహ్న సమయానికి అచంచలుడు, యోగితో, “స్వామీ! నేను చీకటి పడకముందే తిరిగి వస్తాను. ప్రస్తుతం ముఖ్యమైన పనిమీద బయటకు వెళ్ళవలసి వుంది. అన్యధా భావించక, నాకోసం ఇక్కడే వేచి వుండండి,” అని ఇంటి లోంచి బయల్దే రాడు.

యోగి, బంగారయ్య వాడిని రహస్యంగా అనుసరించారు.

గ్రామం చివర జామతోట ఒకటి వున్నది. అచంచలుడందులో ప్రవేశించి, ఒక చెట్టు నీడలో ఉత్తరీయం పరచుకుని, క్షణాల మీద గాఢ నిద్రలో మునిగిపోయాడు.

“చూశావా, బంగారయ్యా! అన్నిబాధలూ కాసేపు మరచిపామ్మని దేవుడు మనుషులకు నిద్రను వరంగా ఇచ్చాడు. ఎన్నో సమస్యలున్న అచంచలుడు, ఆ వరాన్నెంతో బాగా ఉపయోగించుకుంటున్నాడు, ఆహా!” అన్నాడు యోగి.

బంగారయ్య పళ్ళు పట పట కొరుకుతూ, “అన్ని సమస్యలు నెత్తికెక్కి వున్నప్పుడిక్కడికి వచ్చి నిద్రపోతూ సమయాన్ని వృథా చేస్తాడా? వీడికి బాధ్యత తెలియదు. అందువల్లనే పేదరికంలో మగ్గుతున్నాడు,” అని, “ఇప్పుడే వీడిని నిద్రలేపి, ఈ సమయాన్ని సక్రమంగా ఉపయోగించుకుని డబ్బెలా సంపాదించాలో నేర్పుతాను. అయితే, ముందు వీణ్ణి గట్టిగా కోప్పడాలి,” అన్నాడు.