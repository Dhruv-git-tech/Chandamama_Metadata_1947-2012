CHITRA

ఇప్పుడు మోహనుడు వర్ధనుడి కుమా రులలో ఒకడు. అతని సోదరులందరికీ అది వరకే వివాహాలు జరిగాయి. వారు భార్యలతో కాపరాలు చేస్తున్నారు.

“నీవు కూడా పెళ్ళాడరాదురా?” అని వాళ్ళు మోహనుణ్ణి అడిగారు.

మోహనుడు నిత్యము కామినీ దేవతకు పూజ చేస్తూండేవాడు. “నాకు తగిన భార్యను ఈ దేవి నాకు సమకూరుస్తుంది. నేను భార్య కోసం వెతకనవసరం లేదు!” అని అతను అన్నలకు జవాబిచ్చాడు.

అయితే, తనకు కావలిసిన భువననుందరి స్పార్టాలో ఉన్నదని అతనికి తెలుసును. స్పార్టాకు వెళ్ళటానికి ఏ వంక దొరుకుతుందా

అని అతను ఎదురు చూస్తున్నాడు. అటువంటి అవకాశం అతనికి త్వరలోనే దొరికింది.

వర్ధనుడికి సులోచన అని ఒక చెల్లె లుండేది. ఆమెను కొంతకాలం క్రితం గ్రీసు దేశస్థులు ఎత్తుకుపోయారు. ఇది జరిగిన అనంతరం వర్ధనుడు సదస్సు జరిపి, గ్రీసుపై దండెత్తటమా, లేక శాంతియుతంగా సులోచనను విడిపించి తెచ్చుకోవటమా, నిర్ణయించ మన్నాడు. సదస్సులో శాంతి మార్గమే మంచి దని నిర్ణయం జరిగింది. ట్రోయ్ నుంచి దూతలు గ్రీసుకు వెళ్లి సులోచనను మర్యాదగా వప్పగించమన్నారు. కాని గ్రీసుదేశస్థులు ఇందుకు సమ్మతించలేదు. రాయబారం విఫలమయింది.

దీని ఫలితంగా మళ్ళీ సదస్సు ఏర్పాటయింది. ఈసారి, యుద్ధం జరగాలనీ, గ్రీసు పైకి దండెత్తి వెళ్ళాలనీ నిర్ణయం జరిగింది.

“ఈ దాడిని నేనే నిర్వహిస్తాను. నాకు తగినన్ని నౌకలూ, బలాలూ ఇప్పించండి. నేను సులోచనను తీసుకువస్తాను. అధవా తీసుకు రాలేని పక్షంలో, సులోచనకు సాటి వచ్చే మరొక గ్రీకు రాజకుమారినైనా ఎత్తుకు వస్తాను!” అని మోహనుడు తన తండ్రితో అన్నాడు.

ఇది జరిగిన నాడే, భువననుందరి భర్త అయిన ప్రతాపుడు స్పార్టానుంచి ట్రోయ్‌కి వచ్చాడు. ఆయన రాకకు కారణమేమంటే ఆకస్మికంగా స్పార్టానగరంలో మహామారి చెల