మన దేశపు
మహాకవులు

ఆదికవి వాల్మీకి

వేలాది సంవత్సరాలకు పూర్వం మన దేశంనిండా అడవులే. ఒకచోటి నుంచి మరొకచోటికి వెళ్ళాలంటే ఏదో ఒక అడవిగుండా వెళ్ళవలసి ఉండేది. ఆ రోజులలో దొంగల బెడదా, దారిదోపిడీలూ ఎక్కువ గానే ఉండేవి.

ఒకరోజు ముని ఒకడు రామనామం స్మరిస్తూ ఒంటరిగా ఒక అడవిగుండా నడుస్తూ 'ఆగు!' అన్న కేకవిని వెనకకు తిరిగి చూశాడు. గండ్రగొడ్డలిని పైకెత్తి పట్టుకుని ఒక దృఢకాయుడు వచ్చి దారికి అడ్డంగా నిలబడ్డాడు.

“ఎవరు నువ్వు?” అని అడిగాడు ముని.

“చూస్తే తెలియడంలేదూ బందిపోటునని! మర్యాదగా నీదగ్గరున్నదంతా అక్కడ పెట్టి వెళ్ళు!” అని గద్దించాడు దొంగ ఎత్తిన గొడ్డలి దించకుండా.

“ఎంత కాలంగా ఈ దారి దోపిడీ చేస్తున్నావు?” అని అడిగాడు ముని.

“చాలా కాలంగానే. అయినా అదంతా నీకెందుకు?

ముందుగా నేను చెప్పింది, చెయ్,” అన్నాడు దొంగ గుడ్లురుముతూ.

“అలాగే చేస్తాను. అయినా, నువ్వీపని ఎవరి కోసం చేస్తున్నావో చెప్పు!” అని అడిగాడు ముని తాణ క్కుండా.

“ఇదేం ప్రశ్న? నా భార్యాబిడ్డలను పోషించడానికి!” అన్నాడు బందిపోటు.

“భార్యాబిడ్డల కోసం ఘోరకృత్యాలు చేసి ఎంత పాపం మూటకట్టుకుంటున్నావు! అయినా, నీ పాపాలను నీ భార్యాబిడ్డలు పంచుకుంటారనుకున్నావా?” అని అడిగాడు ముని.

“ఎందుకు పంచుకోరు? ఇవన్నీ వాళ్ళ కోసమే కదా చేస్తున్నది? తప్పకుండా పంచుకుంటారు,” అన్నాడు బందిపోటు గొడ్డలిని కిందికిదించుతూ.

“నీ పాప భారం నువ్వు మోయక తప్పదు, నాయనా. నీ పాపాలను ఎవ్వరూ పంచుకోరు! కావాలంటే ఇంటికి వెళ్ళి అడుగు,” అన్నాడు ముని.

బందిపోటు వెంటనే ఇంటికి వెళ్ళి, భార్యాబిడ్డలను కేక వేసి పిలిచి, ముని అన్న మాటలను చెప్పి, “మీరు నా పాపంలో పాలుపంచుకుంటారు కదా?” అని అడిగాడు ఆశగా.

“అదేలా సాధ్యం? అయినా మేమెందుకు పంచుకోవాలి. కుటుంబాన్ని పోషించడం నీ భాధ్యత. అందుకు నువ్వేం చేస్తావో అది నీ ఇర్మ. మా కనవసరం. నీ పావంలో పాలుపంచుకోము. ముని అన్నదే ముమ్మాటికీ నిజం!” అన్నది భార్య.

పిల్లలూ తల్లి మాటలనే ఆమోదించారు.

ఆ సమాధానానికి దిగ్గ్రాంతి చెందిన బందిపోటు పరుగు పరుగునా తిరిగివెళ్ళి, ముని పాదాల పైబడి, “ఈ పాపకూపం నుంచి నన్ను రక్తించు!” అని దీనంగా విలపించాడు.