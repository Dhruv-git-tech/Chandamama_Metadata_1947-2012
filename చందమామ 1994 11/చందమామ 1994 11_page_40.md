“అంతా బాగానే వుంది. మరి నీకిక్కడ నిద్ర పడుతున్నదా?” అని అడిగాడు బంగా రయ్య ఆశగా.

“అబ్బే! నిద్రపట్టడానికి పరిసరాలు, వాతా వరణం ముఖ్యం కాదు. మనసుకు సంబం ధించినది నిద్ర. కనుక మనసును ప్రశాంతంగా వుంచుకోవాలి. కాబట్టి మా తోటలో నిద్రను తెప్పించే ప్రత్యేకత ఏమీ లేదు,” అన్నాడు తోట యజమాని.

“నీ సమస్య తీరింది గదా! అయినా ఇంకా ఎన్నాళ్ళిలా అంచంచలుడి నిద్ర చూస్తూం టావు?” అన్నాడు బంగారయ్య ఎంతో చిరాగ్గా.

తోట యజమాని కాసేపు ఆలోచిస్తూ పూరుకుని, “నీకు తెలియదు. మనిషికి మంచి నిద్ర సామాన్యమైన అదృష్టం కాదు. అలాంటి అదృష్టం పట్టిన మనిషిని చూడడం ఎంతో సంతోషంగా వుంటుంది! అచంచలుడి కెవరికల్లా నిద్రాభంగం కలగకుండా కాపాడ గలుగుతున్నాను. ఈ విధంగా ఒక మంచి పనిచేస్తున్నానన్న తృప్తి, ఆనందం కలుగు

తున్నవి. అందువల్లనే నాకు రాత్రిళ్ళు బాగా నిద్రపడుతున్నది,” అన్నాడు.

తోట యజమాని మాటలతో బంగార య్యకు కనువిప్పయింది. తను ఇతరుల కోసమే సంపాదించినా, వాళ్ళు అది అను భవిస్తుంటే చూడలేకపోతున్నాడు. తనకు రాని నిద్ర ఇతరులకు వస్తే భరించలేకపోతు న్నాడు. అంటే — తన మనసు మంచిది కాదు. అందుచేతనే తనకు నిద్రపట్టడం లేదు. చివ్రరకు తనతో ఏ సంబంధమూలేని అచంచలుడి నిద్రను కూడా తను చెడగొట్టబోయాడు తప్ప, తోట యజమానిలా ఆ నిద్రను చూసి సహించలేకపోయాడు!

బంగారయ్య, తోట యజమానిని మెచ్చు కుని, యోగికి, కృతజ్ఞతలు తెలుపుకుని, ఇంటికి తిరిగివెళ్ళాడు.

ఆనాటి నుంచీ ఇతరులకు మనస్ఫూర్తిగా సాయపడుతూ, తనకు దక్కనివి ఇతరులకు దక్కితే సంతోషిస్తూ కొత్త జీవితం ప్రారంభించాడు. ఇప్పుడు బంగారయ్యకు నిద్ర సమస్యే లేదు.