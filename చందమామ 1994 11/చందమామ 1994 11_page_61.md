అంటూ రాఘవుడు ముందుకురికి, దాని మూతను తెరిచి, అందులోని తన వస్తువులను ఆప్యాయంగా చూస్తున్నంతలో, తల్పం మీద రాజకుమారుడు లేచి కూర్చున్నాడు.

అతడు తండ్రిని చూసి, “నాకేమయింది? నా శరీరంలో ఇంత శక్తి ఎలా పుట్టుకొచ్చింది?” అంటూ ప్రశ్నలు వేశాడు.

రాజు ఆనందానికి అవధులులేవు. అన్న ప్రకారం ఆయన, బైరాగికి అర్ధరాజ్యాన్ని చ్చాడు.

బైరాగి వెంటనే దాన్ని రాఘవుడికి ధారా దత్తం చేశాడు.

రాఘవుడు, రాజుకు వినయంగా నమస్కరించి, “రాజు కాగల అర్హత నాకు లేదు. నన్నిలాగే వుండనివ్వండి. రాజ్యాన్ని మీరే ఏలండి,” అన్నాడు.

రాజు, బైరాగి వంక ప్రశ్నార్థకంగా చూశాడు.

అప్పుడు బైరాగి, రాజుతో, “ఇతడికి ఆ పెట్టె నిండా బంగారు నాణేలునింపి ఇవ్వు. తగినరక్షణలో ఇతణ్ణి తనస్వస్థలానికి పంపు,” అన్నాడు.

రాఘవుడుకంగారుపడి, బైరాగితో, “స్వామీ! నేను తమవద్ద లోకజ్ఞానం నేర్చుకోకుండా ఇంటికి ఎలా వెళ్ళగలను?” అన్నాడు. చాలా విచారంగా.

బైరాగి నవ్వి, “లోకజ్ఞానం నేర్చుకుంటే వచ్చేది కాదు. మంచితనంమితిమీరితే లోక జ్ఞానం అలవడదు. అలా కాకుంటే, నీకు లోకజ్ఞానం రాదనే అర్థం. ఇప్పుడు నీకు అంతులేని ధనం, రాజు రక్షణ లభించాయి. నిన్ను ప్రేమించిన సుశీల లోకజ్ఞానం కల పిల్ల. ఆమెను పెళ్ళి చేసుకుని ఆమె చెప్పి నట్లు నడుచుకో. ఇంతకాలం నిన్ను రక్షించ డానికి, సా శక్తులన్నీ వినియోగించి చికికి సగమయ్యాను. ఇకమీదటనైనా నాకా అవ సరం లేకుండానూ, రాకుండానూచూడు,” అని చెప్పాడు.

విచక్షణ లేని మంచితనం వల్ల, ఇంత కాలంగా బైరాగులనూ, మహాత్ములనూ ఇబ్బంది పెట్టానని గ్రహించాక, రాఘవుడు సిగ్గు పడి—ఆ తర్వాత బైరాగి చెప్పినట్లే నడుచు కున్నాడు.