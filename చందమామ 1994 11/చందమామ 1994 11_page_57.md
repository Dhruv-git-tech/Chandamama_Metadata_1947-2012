చేసుకో. మా నాన్న నిన్ను మోసం చేసి నకిలీ వజ్రమిస్తున్నాడు. దాని విలువ వరహా కూడా చెయ్యదు. అందువల్ల, నేను నీ డబ్బు నీకు తిరిగి యిస్తున్నాను,” అని రాసింది.

ఈలోగా షావుకారు భార్యను పిలిచి, “రాఘ వుడికి మన వజ్రాన్ని అమ్మేశాను. నలబై వేల వరహాలు చేసేది — మనవాడు కదా అని పదివేలు తగ్గించి అమ్మాను. దాన్ని మనం పెట్టెలో వేరుగా వుంచాంకదా. అది తీసుకొచ్చి ఇవ్వు,” అన్నాడు.

తన కూతురు మనసెరిగిన షావుకారు భార్య నకిలీ వజ్రానికి బదులు, అసలుదే తెచ్చి రాఘవుడికిచ్చింది.

ఈలోగా సుశీల వరహాల మూట తెచ్చి రాఘవుడికిస్తూ, “ఈ మూటలో వరహాలే కాదు,

ఇంకో విశేషం కూడా వుంది. దారిలో ఎక్కడా తిండి దొరక్కపోతే, అప్పుడు ఈ మూటను విప్పి నీ ఆకలి తీర్చుకో,” అని చెప్పింది.

రాఘవుడు ఇంటికి వెళ్ళి సుశీల ఇచ్చిన మూటను విప్పి అందులో ఏముందో అని కుతూహలంగా చూశాడు. సుశీల ఉత్తరం. నాణేలు చూశాక వాడికి షావుకారు మోసి అర్థమయింది.

తర్వాత రాఘవుడుచిన్నపెట్టెలో తన సామానంతా సర్ధుకుని ప్రయాణమయ్యాడు. దారిలో వాడికొక బాటసారి తటస్థపడ్డాడు. తనకు తోడు దొరికిందని రాఘవుడు సంతోషించాడు కానీ, ఆ బాటసారి మోసగాడని తెలుసుకో లేకపోయాడు. అందువల్ల, మాటల సందర్భం లోతన కథ అంతా ఆ బాటసారికి చెప్పాడు.