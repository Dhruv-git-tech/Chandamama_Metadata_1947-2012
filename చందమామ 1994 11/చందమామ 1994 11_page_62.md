ప్రకృతి వింతలు

## ఆది వానరం!

1780 వ సం॥లో ఈ మెడగాస్కర్ లెమూర్ ను కనుగొన్నారు. చిన్న ఆకారంతో, తోక మీద రోమాలతో, పెద్ద కళ్ళతో వుండడంపల్ల మొదట దీనిని ఉడత అని అనుకున్నారు. కాని ఇదొక ఆది వానరం. రెండు చేతులలోనూ ఒక పాడవైన వేలు ఉన్నది. అది చెట్టు బెరడుల అడుగున వున్నపురుగులను పట్టి తినడానికి ఉపయోగపడుతుంది. అయితే, ఇవి పురుగులను తప్ప మరేదీ తినకపోవడం వల్ల ఈ జాతి జంతువుల మనుగడే ఒక సమస్యగా తయారయింది!

## గద్దల ఓపిక!

అమెరికాలో కనిపించే 'ఎవర్‌గ్లేడ్ కైట్స్' అనే గద్దలకు నత్తలు మాత్రమే ఆహారం. అదీ నత్తలు పైపెంకు నుంచి బయటకువచ్చినప్పుడు మాత్రమే వాటిని పట్టి తింటాయి. వంగివున్న వీటి ముక్కు చాలా దృఢమైనదే. కాని దానిని తిన్నగాలేని పై పెంకు నుంచి నత్తను బయటికి లాగడానికి ఉపయోగించ లేవు. అందువల్ల నత్తలు బయట కువచ్చే దాకా ఓపిగ్గా కూర్చుని వుండి వచ్చీ రాగానే ఒక్క గెంతున వెళ్ళి పట్టి తినేస్తాయి.

## బొద్దింకల లాంటి చెదలు

కాగితాలనూ, కొయ్యలనూ తినేసే తెల్ల చెదళ్ళను గుంపులు గుంపులుగా చూసే వుంటారు. వీటిని పరిశీలించి చూస్తే, చీమల్లా కాకుండా బొద్దింకలకు దగ్గరగా కనిపిస్తాయి. పెద్ద పెద్ద పుట్టలు పెట్టే ఈ చెదళ్ళు భూమికి అడుగున గదులలో వుంటాయి. వయసు రాగానే రెక్కలొచ్చి ఎగిరిపోతాయి. తోడును పెతుక్కుని సాంత నివాసాలు ఏర్పరచుకుంటాయి. ఈ తెల్ల చెదచీమలు ప్రపంచమంతటా ఉన్నాయి.