చందమామ
అనుబంధం - 73

నేరేడు చెట్టు

తిరుచిరాపల్లి సమీపంలో జంబుకేశ్వరాలయం అనే సుప్రసిద్ధ శివాలయం ఉన్నది. ఆలయ ప్రాంగణంలోని పెద్ద నేరేడు చెట్టు, కొమ్మలతో గుడికి పందిరి వేసినట్టు వుండడం అక్కడి విశేషం. శివుడికే కాకుండా నేరేడు చెట్టు విఘ్నుశ్వరుడికి, శ్రీకృష్ణుడికి కూడా ప్రీతిపాత్రమై నదిగా హిందువులు భావిస్తారు. మేఘాలకు అధి పతి నేరేడు చెట్టుగా పుట్టడంతో పళ్ళు నల్లగా ఉంటాయని కూడా ఒక కథ చెబుతారు. నీల మేఘ శ్యాముడైన శ్రీకృష్ణుడు కూడా నేరేడు పండు రంగువాడని భక్తులు వర్ణిస్తారు. బెద్దులు కూడా నేరేడు చెట్టును పవిత్రంగా భావిస్తారు.

వృక్ష శాస్త్రంలో నేరేడును సిజిక్వియం కుమిని (లిన్) అని అంటారు. దీనిని మొదట ఇక్వెనియా జాంబోలానా లాంక్ జాతి వృక్షంగా భావించే వాళ్ళు.

ఎప్పుడూ పచ్చగా కనిపించే నేరేడు చెట్లు ఎత్తుగా పెరుగుతాయి. చెట్టు ప్రధాన కాండం నిటారుగా కాకుండా కొమ్మలతో అక్కడక్కడ వంగి వుంటుంది. నేరేడు చెట్లు దేశమంతటా వ్యాపించి వున్నాయి. ఇవి పూత, పిందెగా వున్న ప్పుడు వాతావరణం పాడిగా వుండాలి. సాధారణంగా మార్చ్ - మే నెలల మధ్య పూతకు వస్తాయి. ఆకుపచ్చ - తెలుపు రంగుతో చిన్న చిన్న పువ్వులు గుత్తులు గుత్తులుగా పూస్తాయి. పళ్ళు నల్లగా నిగనిగలాడుతూ వుంటాయి. పళ్ళ రసం ఎరుపు - నీలం రంగులో వుంటుంది. నేరేడు పళ్ళు చలవ చేస్తాయి. జీర్ణశక్తిని పెంచుతాయి. వీటి పళ్ళూ, గింజలూ, ఆకులూ, బెరడూ అన్నీ ఔషధాలకు ఉపయోగపడతాయి. వీటి కలవ చాలా దృఢంగా వుండడం వల్ల, దానిని పడవలు చేయడానికి కూడా ఉపయోగిస్తారు.