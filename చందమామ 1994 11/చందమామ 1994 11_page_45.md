వాళ్ళ మాట కాదనలేక పాండురాజు,
వారిద్దరినీ తన వెంటనే ఉండనిచ్చి వాన
ప్రస్థం చెయ్య నిశ్చయించాడు. ముగ్గురూ
తాము ధరించిన విలువగల తమ వస్త్రా
లనూ, ఆభరణాలనూ విసర్జించి నారబట్టలు
కట్టుకున్నారు. తమ వెంట ఉన్న పరిచారకు
లను హస్తినాపురానికి పంపేశారు. వాళ్ళు ఒక
చోట వుండకుండా దేశాటన చేస్తూ నాగశత
పర్వతమూ, చైత్రరధమూ, కాలకూటమూ,
హిమవంతమూ, గంథమాదనమూ, ఇంద్ర
ద్యుమ్మప్రదమూ, హంసకూటమూ తిరిగి,
అక్కడక్కడా కొద్ది కొద్ది రోజులుండి, ఆఖరికి
శతశృంగపర్వతం చేరారు. అక్కడ అనేక
మంది మునులున్నారు. పాండురాజు వారితో

కలిసి తాను కూడా దీక్షగా తపస్సు చేయ
సాగాడు.!

అయితే అప్పుడు అతని కొక అనుమానం
కలిగింది. పుత్రులు లేనివాడికి, ఎంత తపస్సు
చేసినా, పుణ్యలోకాలు లభించవు. తనకు
సంతానప్రాప్తి లేదు. తనతో సమానులుగాని,
తన కన్న ఉత్తములు గాని అయిన వాళ్ళకు
తన భార్యలు కొడుకులను కంటే, వాళ్ళు
తనకు క్షేత్రజులైన కొడుకులు అవుతారు.
తాను కూడా క్షేత్రజుడే గద. ఈ విధంగా
అనుకుని పాండురాజు తన అభిప్రాయాన్ని
కుంతికి చెప్పాడు.

ఇతరుల వల్ల కొడుకును కనటానికి
ఆమె మొదట సమ్మతించలేదు. కాని పాండు
రాజు ఆమెను చివరకు ఒప్పించాడు.

కుంతి తన భర్తతో, “నాకు చిన్న తనంలో
దుర్వాసమహాముని ఒక మంత్రం ఉపదేశిం
చాడు. దాన్ని జపించినట్టయితే నేను తలచిన
ఏ దేవత అయినా సరే వెంటనే నా ఎదు
టికి వచ్చి నాకు పుత్రప్రాప్తి కలిగించగలడు.
నేను ఇప్పుడు ఏ దేవతను స్మరించను?”
అని అడిగింది.

“మరీ మంచిది. కౌరవవంశానికి రాజు కాబోయేవాడు గొప్ప ధర్మజ్ఞుడై ఉండటం అవసరం. ధర్మపరిపాలన చేయగలవాడై ఉండాలి. అందుచేత నువ్వు ధర్మదేవతను స్మరించు,” అన్నాడు పాండురాజు ఎంతో ఆనందంగా.