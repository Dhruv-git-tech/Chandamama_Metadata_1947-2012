నాగన్న బాటసారి కథ విని చాలా ఉత్సాహపడ్డాడు. ఆ దేశపు రాజుగారి కొడుకు జబ్బుతో మంచం పడితే, నాగమణిని తెచ్చి తాకించాలని వైద్యులు చెప్పారు. నాగమణిని తెచ్చినవాడికి అర్ధరాజ్యాన్నిస్తానన్నాడు రాజు.

నాగన్న, బాటసారితో, “రెండు రోజుల పాటు పూజలు చేయాలి. నువ్విక్కడే ఏదన్నాసత్రంలో పుండు. నేను ఇంటికి పోయి పూజలు ముగిస్తాను,” అని చెప్పాడు.

ఈలోగా నాగన్నఅచ్చం అలాంటిదే మరొక పెట్టె చేయించి, అందులో చచ్చిన పామునూ, ఒక గాజుమణినీ వుంచి బాటసారికిచ్చి, “నా పూజల ఫలితంగా ఇందులోని పాము చచ్చి నాగమణి నీదపుతుంది. ఈ పెట్టెను నేను

తెరవకూడదని నాగదేవత ఆజ్ఞ. పూజ చేసి నందుకు నాకు పది వరహాలిస్తే చాలు, తృప్తి పడతాను, లక్షలు విలువ చేసే నాగమణి నీది!” అన్నాడు.

బాటసారి వాడికి పది వరహాలిచ్చుకుని, పెట్టె తెరిచి చూసుకుని మోసపోయానని తెలియక సంతోషంగా వెళ్ళిపోయాడు.

నాగన్న అప్పుడు తను దాచుకున్న పెట్టె తెరిచి చూశాడు. అందులో పామూ లేదు, నాగమణీ లేదు. ఆ స్థానంలో ఏవో తాళపత్రాలున్నాయి. వాడు నెత్తీ నోరూ కొట్టుకుని బాటసారి తనను మోసగించాడనుకున్నాడు. అయినా, ఆ తాళపత్రాలలో ఏమని రాసివుందో తెలుసుకోవాలని, వాడా పెట్టెను మోసుకుని ఒక పండితుడింటికి వెళ్ళాడు.

పండితుడు తాళపత్రాలలోని శ్లోకాలు కొన్ని చదివి, అదొక అద్భుత కావ్యమని గ్రహించాడు. అంతవరకూ ఎవరికీ తెలియని ఆ కావ్యాన్ని రాజుకు చూపిస్తే, అయన లక్ష వరహాలకు తక్కువివ్వడు! ఇలా అనుకున్న పండితుడు, నాగన్నతో, “ఈ తాళపత్రాలనెవడో పిచ్చివాడు అర్థం పర్థం లేని రాతలతో పాడు చేశాడు. వీటికేం విలువ లేదు. ఈ పెట్టె మాత్రం నాకు నచ్చింది. దీనికి యాబై వర హాలిస్తాను,” అన్నాడు.

నాగన్న అదే వరప్రసాదమని, పెట్టెను తాళపత్రాలతో సహా పండితుడికిచ్చి డబ్బు తీసుకుని వెళ్ళిపోయాడు. పండితుడు వెంటనే