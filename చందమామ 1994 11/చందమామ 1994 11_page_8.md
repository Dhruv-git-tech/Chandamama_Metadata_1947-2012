వార్తలు - విశేషాలు

# హైటీలో ప్రజాస్వామ్యం

అక్టోబర్ 15వ తేదీ హైటీకి సంతోషకరమైన దినం. ఆ రోజే ఆ దేశ వ్రియతమ నాయకుడు జీన్ బెర్డిండ్ అరిన్టైడ్ అధ్యక్ష పదవిని చేపట్టడానికి ప్రవాస జీవితం నుంచి తిరిగి వచ్చాడు. సైనిక నియంతృత్వ పాలన నుంచి దేశాన్ని ప్రజా స్వామ్య మార్గానికి 'తీసుకురావడానికి 1991 నుంచి కృషి జరిగింది. సైనిక నియంత లెఫ్టినెంట్ జనరల్ రావోల్ సెడ్రాస్ మీద అమెరికా తీవ్రమైన ఒత్తిడి తీసుకువచ్చింది.

మాజీ అమెరికా అధ్యక్షుడు జిమ్మీ కార్డర్ మూడేళ్ళ క్రితమే ఈ మార్పు కోసం ఎంతో కృషి చేశాడు.

1990వ సం॥లో జరిగిన మొట్టమొదటి ప్రజాస్వామ్య ఎన్నికలలో అరిన్టైడ్ అధ్యక్షుడుగా ఎన్నికయి, ఏడు నెలల లోనే ఆ పదవినుంచి తొలగించబడ్డాడు!

ఐదు వందల సంవత్సరాలకు పూర్వం క్రిస్టఫర్ కౌలంబస్ అమెరికాను కనుగొన్న సంవత్సరమే (1492) హైటీని కూడా కనుగొన్నాడు. ఈ దీవికి ఆయన 'హిస్సనోలా' అంటే, చిన్న స్పెయిన్ అని పేరు పెట్టాడు. స్థానికులయిన రెడ్డఇండియన్లు దీనిని హైటీ అనేవారు. ఆ పేరే ఈనాటికీ పశ్చిమ భాగానికి నిలిచి పోయింది. దీనికి తూర్పు భాగం 'డామినికన్ రిపబ్లిక్'గా రూపొంతరం చెందింది.

అందమైన ఈ దీవపదేశానికి స్పెయిన్ నుంచి ప్రజలు వెళ్ళి స్థిరపడ్డారు. స్థానికులయిన రెడ్ ఇండియన్లను తుడిచిపెట్టారు. 17వ శతాబ్దాంతానికి ఇది డ్రెంచి వశమై సునంపన్నమైన వలన ప్రాంతంగా అభివృద్ధి చెందింది. 18వ శతాబ్దం చివర జరిగిన డ్రెంచి విప్లవం ఫలితంగా వివిధ డ్రెంచి వలన ప్రాంతాలలో లాగే హైటీలోనూ స్వాతంత్ర్య దాహం బయలుదేరింది. హైటీలో డ్రెంచి అధికారాన్ని నిలబెట్టడానికి, నెపోలియన్ కొందరు సైనికులను పంపాడనీ, అయితే ఆ సమయంలో అక్కడ వ్యాపించిన విష జ్యారానికి భయవడి సైనికులు పారిపోయారనీ చెబుతారు. 1804వ సం॥ జనవరి 1వ తేదీ హైటీ స్వతంత్రం ప్రకటించుకున్నది.

1915వ సం॥లో హైటీ అమెరికా ఆధిపత్యం కిందికి వచ్చి, రెండు దశాబ్దాల పాటు అలాగే కొనసాగింది. ఆ తరవాత అనేక తిరుగుబాట్లు జరిగాయి. 1957వ సం॥లో 'డా' ప్రాంకోయిస్ డువాలియర్ అధికారంలోకి వచ్చాడు. ఆయన మరణానంతరం ఆయన కుమారుడు జీన్ క్లాడ్ డువాలియర్ అధికారం చేపట్టాడు. 1986వ సం॥లో ఆయన దేశం వదలి పారిపోవలసి వచ్చింది. ప్రజాస్వామ్య విధానాన్ని అమలుపరచగలనని వాగ్దానం చేసిన మిలిటరీ నాయకుడు లెఫ్టినెంట్ జనరల్ నాంఫీ, దానిని నెరవేర్చకపోవడంతో 1988వ సం॥లో పదవీచ్యుతుడయ్యాడు. ఆరు నైలల తరవాత తిరుగుబాటు ద్వారా అధికారం చేపట్టి మళ్ళీ కోల్పోయాడు. ఆ తరవాత పౌర ప్రభుత్వం ఏర్పడింది గాని, అధికారం మాత్రం సైనికుల చేతుల్లోనే కొనసాగింది.