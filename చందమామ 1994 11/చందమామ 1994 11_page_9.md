జన్ బెర్డిండ్ అరిస్టైడ్, పోర్ట్ - అవ్ - శాల్యూట్ లోని ఒక పేద వ్యవసాయ కుటుంబంలో జన్మించాడు. పసివాడుగా వున్నప్పుడే తండ్రి చనిపోవడంతో ఆయన తల్లితో పాటు రాజధాని పోర్ట్ - అవ్ - ప్రిన్స్ కు వెళ్ళి అక్కడి కేథలిక్ పాఠశాలలో చేరి చదివాడు. దానిద్వారా ఆయనకు పేదసాదల కష్టనప్పాలు తెలియ వచ్చాయి. ఆయన 1980వ సం॥లో మత ప్రచారకుడు అయినప్పటికీ పేద ప్రజలతో పాటు గుడిసె ప్రాంతాలలోనే నివసించసాగాడు. ప్రజలలో ఆయన పట్ల నమ్మకం, గౌరవాదరాలు ఏర్పడ్డాయి. ప్రజలు ఆయన పక్షాన చేరి డువాలియర్ కుటుంబ నియంతృత్వ పాలనకు ఎదురు తిరిగారు. డువాలియర్

పాలనకు బహిరంగంగా ఎదురు తిరిగిన మొట్ట మొదటి హైటీ నాయకుడు అరిస్టైడ్. 1986వ సం॥లో డువాలియర్ అధికారం నుంచి తొల గించబడిన తరవాత కూడా, అరిస్టైడ్ ప్రజాస్వామ్య స్థాపనకు కృషి చేయసాగాడు. ఆయన ప్రభుత్వ వ్యతిరేక కార్యకలాపాలు చర్చ్కి ఆగ్రహం కలిగించాయి. ఆయనను 'కేథలిక్ సాసైట్' నుంచి చర్చ్ బహిష్కరించింది. జాతి కలపాలను రెచ్చగొడుతున్నాడని ఖండించింది. 1990వ సం॥లో ఎన్నికలు జరుగుతాయని ప్రకటించినప్పుడు అవి ఎంతవరకు స్వేచ్చాయుతు వాతావరణంలో, న్యాయంగా జరగగలవన్న అనుమానంతో వాటిని బహిష్కరించాలని కూడా అరిస్టైడ్ అనుకున్నాడు.

కాని ఆఖరు క్షణంలో పోటీ చేసి అత్యధికమైన మెజారిటీతో గెలుపొందాడు.

ప్రెసిడెంట్ అరిస్టైడ్ వామపక్ష భావాలు కలవాడని ప్రతీతి. అందువల్ల ఆయన హైటీ పేద ప్రజల ఉధరణ పథకాలతో, సిద్ధాంతాలతో అమెరికా ఏకీభవించలేకపోయింది. కొందరు ప్రజాస్వామ్య వ్యతిరేకులు, సైనికుల మద్దతుతో ఆయనను గడ్డె దించడానికి పథకం వేసి 1991లో దానిని సాధించారు. సైనిక ప్రభుత్వం ఏర్పడింది. అప్పటినుంచి సైనిక పరిపాలనకు వ్యతిరేకంగా ప్రజాస్వామ్యాన్ని పున రుధ్ధరించడానికి అమెరికా ప్రయత్నాలు ప్రారంభించింది. సైనికాధికారులను నయానా భయానా ఒప్పించడానికి ప్రయత్నించింది.

సెప్టెంబర్ 15 ప్రాంతంలో అమెరికా అధ్యక్షుడు బిల్ క్లింటన్, హైటీ మిలిటరీ నాయకులకు గడువు పెట్టాడు. హైటీని ఆక్రమించగలమని హెచ్చరించాడు. అమెరికాలో ప్రవాస జీవితం గడువుతూన్న అరిస్టైడ్ బిల్ క్లింటన్కూ, మరికొందరు ప్రపంచ నాయకులకూ తన మద్దతు తెలియజేశాడు.

హైటీలో జరిగిన చర్చలు విజయవంతం కాలేదు. సెప్టెంబర్ 19వ తేదీ అమెరికా సైనిక దళాలు కొన్ని హైటీలో దిగటంతో, చేలాదిమంది ప్రజలు హడలిపోయి దేశం వదిలి పారిపోసాగారు. ఆఖరి క్షణంలో లెఫ్టినెంట్ జనరల్ సిద్రాస్ తన నియంతృత్వ పాలనలో జరిగిన అత్యాచారాల మీద ఎలాంటి చర్యా తీసుకో కూడదన్న హామీతో అధికారం నుంచి దిగడానికి అంగీకరించాడు.

అరిస్టైడ్ వచ్చిన విమానం హైటీ రాజధానిలో దిగగానే 21 - ఫిరంగులు పేల్చి స్వాగతం పలికారు. "శాంతి పరిరక్షణకు మాతో పాటు కృషి చేసిన అమెరికాకు మా దేశం తరవున కృతజ్ఞతలు తెలియ జేస్తున్నాను," అన్నాడు అరిస్టైడ్.