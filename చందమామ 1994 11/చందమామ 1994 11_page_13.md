“అంటే – అందం అలంకరణ మీద అధారపడిందన్నమాట. అలాంటప్పుడు కొందరు తమ అందం గురించి ఎందుకు గర్వపడతారో నాకు అర్థంకాదు,” అన్నాడు ప్రదీపుడు.

“అందాన్ని ఇనుమడింపచేసే అలంకరణ రాజకుటుంబాలలోనే సాధ్యపడుతుంది. రాజకుటుంబంలో పుట్టాలంటే, అందుకు పూర్వ జన్మ సుకృతం కావాలి. అలాంటి అవకాశం అందరికీ రాదు కదా!” అన్నది భానుమతి గొప్పగా.

ఈ జవాబుకు ప్రదీపుడు పెద్దగా నవ్వి, “ఇప్పుడు వినయను, పద్మసేనుడు పెళ్ళాడితే ఏమవుతుంది? ఆమె రాజకుటుంబంలో

చేరదా? ఎప్పుడూ ఇలాగే నీకంటే అందంగా వెలిగిపోదా?” అన్నాడు.

ఇది విన్న భానుమతి ఒక్క క్షణం నివ్వెర పోయి, “అయ్యో! తప్పుచేశాను. వెంటనే వెళ్ళి రాజకుమారుడికి నిజం చెప్పేయాలి,” అన్నది.

“ఇలా వెళ్ళి చెబితే పద్మసేనుడికి కోపం వస్తుంది. తనతో కపట నాటకం ఆడావని చీదరించుకోవచ్చు. కాసేపు నువ్వు మాట్లాడకు. కథంతా నేను నడిపిస్తాను. నువ్వు నాతోపాటు రా,” అంటూ ప్రదీపుడామెను వెంట బెట్టుకుని పద్మసేనుడి వద్దకు వెళ్ళాడు.

ఆ సమయంలో పద్మసేనుడు, వినయతో, “రాకుమారీ! నేనింత మాట్లాడాను. కానీ నువ్వు పెదవి విప్పవేం?” అంటున్నాడు.

ప్రదీపుడు వెంటనే, “పద్మసేనా! ఆమె రాకుమారికాదు. రాకుమారి భానుమతి చెలి కత్తె వినయ. రాకుమారి నాపక్కన వున్నది,” అన్నాడు.

పద్మసేనుడు ఉలిక్కిపడి భానుమతి కేసి చూశితి. ఆమె సామాన్య వేషంలో తలవంచుకుని నేల చూపులు చూస్తున్నది.

“ఏమిటీ నాటకం?” అన్నాడు పద్మసేనుడు చిరాకుపడుతూ.

దానికి ప్రదీపుడు, “ఇందులో నాటకమేమీ లేదు. చెలికత్తె వినయకు రాకుమార్తెలాగా అలంకరించుకోవాలని కోరిక. అంతఃపురంలో అయితే అందరికీ తెలిసిపోతుంది. మహా రాజుకు కోపంవస్తుంది. అందుకని భానుమతి,