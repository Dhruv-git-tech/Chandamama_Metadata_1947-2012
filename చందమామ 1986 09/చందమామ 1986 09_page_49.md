రావణుడు కోరిన ట్టే బ్రహ్మ వరమిచ్చాడు; ఆ వరంతోబాటు రావణుడికి పది తలలూ ఉండేటట్టూ, అతనికి కోరిన రూపం సిద్ధించేటట్టూ వరమిచ్చాడు.

తరవాత బ్రహ్మ విభీషణుణ్ణి కూడా వరం కోరుకోమన్నాడు. తన మనసు ధర్మం తప్పకుండానూ, తలచినప్పుడు తనకు బ్రహ్మాస్ర్థం స్ఫురించేటట్టూ విభీషణుడు వరం కోరాడు. బ్రహ్మ అతనికి కోరిన వరమిస్తూ, చావు లేకుండా కూడా వరమిచ్చాడు.

తరవాత వరం పుచ్చుకునే వంతు కుంభకర్ణుడిది. దేవతలు బ్రహ్మతో, “దేవా, కుంభకర్ణుడికి వరమియ్యవద్దు. నందనవనంలో విహరిస్తున్న అప్పర స్త్రీలను ఏడుగురిని తినేశాడు. దేవేంద్రుడి అనుచరులను పదిమందిని తినేశాడు. ఎంతమంది ఋములనూ, మునులనూ తిన్నాడో లెక్కే లేదు. వరాలు పొంద కుండానే వీడిలా ఉంటే, వరాలు పొంది ఎలా తయారవుతాడో!” అన్నారు.

ఈ మాటలు విని బ్రహ్మ సరస్వతిని స్మరించి, అక్కడికి రప్పించి, కుంభ కర్ణుడి వాక్స్టానాన్ని వశపరుచుకోమని చెప్పాడు. తరవాత ఆయన కుంభకర్ణుణ్ణి చూసి, “నీ కిష్టమైన వరం కోరు,” అన్నాడు.

సరస్వతి ప్రభావం చేత కుంభకర్ణుడు, “నాకు సంవత్సరాల తరబడి నిద్ర పోయేటట్టు వరమియ్య.” అన్నాడు. తథాస్తు అని చెప్పి బ్రహ్మ అదృశ్య డయాడు.

కుంభకర్ణుడి వాక్కునుంచి సరస్వతి కూడా దిగిపోయింది.

వెంటనే కుంభకర్ణుడికి స్పృహ వచ్చినట్టయింది. “ఛి, ఛి! ఏమిటిలాటి వరం కోరాను? దేవత లేదో మాయ పన్ని నన్ను మోసగించారు,” అని ఎంతో చింతించాడు.

రావణ కుంభకర్ణ విభీషణులు ఈ విధంగా బ్రహ్మవల్ల వరాలు పొంది, శ్లేష్మాతక వనానికి వెళ్ళి, అక్కడ నివసించసాగారు.