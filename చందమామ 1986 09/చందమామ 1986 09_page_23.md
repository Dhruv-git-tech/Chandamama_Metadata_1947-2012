ఆ జయజయ ధ్యానాలు వింటూనే చెట్టు మీద వున్నవాడు ఆశ్చర్యంగా చిత్ర సేనుడి కేసి చూసి, '‘అయితే, ఈ రాక్షసుల మాటేమిటి? వాళ్ళు నన్ను చెయ్యికి చెయ్యా, కాలు కాక్కలూ విరుచుకు తింటే ?'’ అన్నాడు.

‘‘వాళ్ళ నుంచి నీకెలాంటి ప్రమాదమూ వుండదు. వాళ్ళూ నా ఆజ్ఞకు లోబడి వుండేవాళ్ళే.'' అంటూ చిత్ర సేనుడు, ఉగ్రాక్షుడి కేసి తల తిప్పాడు. ఉగ్రాక్షుడుతన సేవకుల కేసి గుడ్లురిమాడు. ఆ వెంటనే, '‘చిత్ర సేన మహానాయకుడికి, జై !'' అంటూ రాక్షసులంతా తలలు వంచారు. ఉగ్రాక్షుడు కూడా చిత్ర సేనుడికి తల వంచి ప్రణామం చేస్తూ మెల్లిగా, '‘ఈ మహారాక్షసుడికి ఎలాంటి ఖర్మ పట్టింది !'' అంటూ కోరలు కరకర మనిపించాడు.

‘‘మహారాజా ! మీరు అభయమిచ్చారు గనక చెట్టు దిగుతున్నాను.'' అంటూ పులిచర్మంవాడు చరచర చెట్టు దిగి పచ్చాడు.

‘‘నీకేం భయం లేదు, ఆ కత్తి నా సేనాని పరం చెయ్యి.'' అన్నాడు చిత్ర సేనుడు. పులిచర్మం ధరించినవాడు మారు మాటాడకుండా తన కత్తిని సేనా నాయకుడికి అందించాడు.

‘‘ఇంతమంది దిగమంటే దిగలేదు, నీ ఎక్కువేమిటి? నువ్వేమైనా మహారాజువా ?'' అంటూ పులిచర్మం ధరించిన వాడు విసురుగా మాట్టాడాడు.

‘‘అవును, నేను మహారాజునే. ఈ అడవీ, ఇందులో వున్న పల్లెలూ పట్టణాలూ నా పరిపాలనలోనే వున్నవి. నీకు ప్రాణభయం వుండదని అభయం ఇస్తు న్నాను, నా మాట విని చెట్టు దిగి, రా;'' అన్నాడు చిత్ర సేనుడు.

చిత్ర సేనుడు ఇలా అనగానే అక్కడ గుమిగూడిన ప్రజల్లో నుంచి, '‘మహారాజుకూ, జై !'' అన్న కేకలు మిన్నుముట్టినై.