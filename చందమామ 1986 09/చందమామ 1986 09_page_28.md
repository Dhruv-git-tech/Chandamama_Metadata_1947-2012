ఇది వింటూనే లోభచంద్రుడు,
‘‘దేవుణ్ణి చూడడానికి తీర్థయా త్రలు
చేయనవసరం లేదు. ఎన్ని రూపాలున్నా
దేవుడొక్కడే అని శాస్త్రాలు చెబుతున్నవి.
కాబట్టి, మీరందరూ ప్రతి రోజూ, మన
ఊరి ఆలయంలోని రాముణ్ణి, నా జబ్బు
కుదర్చవలసిందిగా ప్రార్థించండి. ఆ
పుణ్యం చాలు మనకు !'' అన్నాడు.

దేనికీ డబ్బు ఖర్చు కావడం ఇష్టం
లేక, లోభచంద్రుడు ఇలా అన్నట్టు
అందరికీ అర్థమైంది. అతడి మాట కాదన
లేక, అందరూ సరేనన్నారు. అయితే,
లోభచంద్రుడి అనారోగ్యంలో మాత్రం
ఏ మార్పూ రావడం లేదు.

‘‘ఆ సాధువు చెప్పింది అబద్ధం.
వ్యాపారపు గొడవల్లోపడి, నేనేనాడూ
దేవుణ్ణి తలచలేదు; అదే నేను చేసిన
పాపం. ఇప్పుడు రోజూ నేను దేవుణ్ణి
తలచుకుంటున్నాను. మీరంతా ప్రార్థనలు
చేస్తున్నారు. ఇంతకంటే పుణ్యకార్యం
ఏం వుంటుంది? నా జబ్బుకు కారణం,
నా పాపాలు కాదు; దురదృష్టం !'' అని
లోభచంద్రుడు రోజూ తనవాళ్ళందరికీ
చెబుతూండేవాడు.

లోభచంద్రుడి ఇంట్లో తరగని సంపద
వున్నదన్న విషయం తెలిసిన దొంగ
ఒకడున్నాడు. లోభచంద్రుడి ఆరోగ్యం

బావున్నప్పడు, ఆ ఇంట్లో జొరబడే అవ
కాశం లేదు. ఇప్పుడు కొంచెం తెలివి
ఉపయోగిస్తే, దొంగతనం చేయవచ్చునని
వాడాలోచించి, ఒక పథకం వేశాడు.

ఆ ప్రకారం వాడు, రెండు రాత్రులు
లోభచంద్రుడి ఇంటికి వెళ్ళాడు. అక్కడ
వాడే వస్తువులూ దొంగిలించకుండా, తాను
వచ్చి పోయిన జాడలు ఇంట్లోవాళ్ళు
గుర్తించేలా చేశాడు.

తమ ఇంటికి ఎవడో .దొంగ వచ్చి
వెళ్ళుతున్నాడని, లోభచంద్రుడి భార్య
గ్రహించి, ఆ సంగతి పిల్లలకు చెప్పి.
‘‘ఇది మీ నాన్నకు తెలియనీయకండి.
ఇప్పుడున్న అనారోగ్యస్థితిలో, యీ సంగతి