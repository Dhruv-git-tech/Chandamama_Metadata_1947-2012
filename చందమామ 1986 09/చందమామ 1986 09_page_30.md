అందులో వున్న నగలూ, బంగారు కాసులూ, వెండి సామగ్రీ చూసేసరికి, వాడి కళ్ళు చెదిరిపోయాయి. తానిచ్చిన మత్తు మందు సరిగా పని చెయ్యక, ఎవరైనా మేలుకున్నారేమో అని వాడు, అందరి ముఖాలకేసీ పరీక్షగా చూశాడు.

ఆ సమయంలో వాడు, చంద్రావతి ముఖం చూస్తూనే గతుకుక్కుమన్నాడు. ఆమె తనను కన్న తల్లిలా ఆదరించి, భోజనం పెట్టడం వాడికి గుర్తువచ్చింది.

‘‘ఎంతో అభిమానంతో తృప్తిగా కడుపు నిండుగా భోజనం పెట్టిన, ఈ అమ్మ ఇంట్లో, నేను దొంగతనం చేయలేను!’’ అనుకున్నాడు దొంగ.

వాడు ఇనప్పెట్టె తలుపులు మూసి, తాళం వేసి, తాళపు చెవులను లోభ చంద్రుడి తలదిండు కింద పెట్టాడు. తరవాత వాడక్కడి నుంచి వెళ్ళి పోవాలనుకున్నాడు కాని, ఇంటిల్లిపాదీ స్పృహలో లేకపోవడం గుర్తుకు రాగానే ఆగిపోయాడు. ఆ సమయంలో మరే దొంగ అయినా ఇంట ప్రవేశించి దోచుకు పోవచ్చు! అందువల్ల, వాడు ఆ రాత్రంతా నిద్రపోకుండా ఇంటికి కాపలా కాశాడు.

తెల్లవారగానే, అందరికన్న ముందు చంద్రావతి లేచింది. ఆమె దొంగసాధు వును చూసి సమస్కరించబోయింది.

అప్పుడు దొంగ తన కథ అంతా అమెకు చెప్పకుని, ‘‘నాలో ఇప్పుడు మార్పు వచ్చింది. ఎక్కడైనా పని దొరికితే దొంగ తనాలు మానేస్తాను,’’ అన్నాడు.

చంద్రావతి వాడి నిజాయితీకి ఆశ్చర్య పడి, ‘‘ఈ సంగతి నా భర్తకు చెప్పకు. ఆయన నిన్ను క్షమించడు. ఏమైతేనేం— నువ్వు చేసిన లక్ష్మిపూజ, నీ నుంచే యీ ఇంటిని కాపాడింది కదా? అందువల్ల, నువ్వు నిజమైన సాధువు కాదన్న విషయం, నా భర్తకు తెలియనవసరం లేదు,’’ అన్నది.

కొంతసేపటిక లోభచంద్రుడికి మెలకువ వచ్చింది. అతడు మంచం మీది