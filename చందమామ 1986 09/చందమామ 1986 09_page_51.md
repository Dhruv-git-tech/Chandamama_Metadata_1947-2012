ఛంద్రాయపాలెంలో వుండే ధర్మన్నకు, ఒక గుర్రపుబండి వుండేది. దాపులనున్న పట్టణానికి వెళ్ళవలసిన పని వున్న గ్రామస్థులకు, అతడు బండిని బాడుగకు కట్టేవాడు.

ఒకనాడు ధర్మన్న ప్రయాణీకులను పట్టణంలో దించి, తిరిగి గ్రామానికి బయలుదేరాడు. అప్పుడు షావుకారు రంగయ్యుకనిపించి, ''ధర్మన్నా, ప్రయాణం మన గ్రామానికేనా ?'' అని అడిగాడు.

అవునన్నాడు ధర్మన్న. రంగయ్య సంతోషంగా, చేతిలో వున్న సంచీని ముందు బండిలో పెట్టి, తర్వాత తాను ఎక్కికూర్చుంటూ, ''ఇక్కడ రావలసిన బాకీలు వసూలయేసరికి, సాయంకాలం ఆయిపోయింది. ఎక్కడైనా బాడుగబండి దొరుకుతుందేమో అని వెతుకుతూంటే, నువ్వు కనిపించావు.'' అన్నాడు.

ధర్మన్నతెలివి

బండి కదిలి కొద్ది దూరం వెళ్ళేసరికి, ఊరి పచారీకొట్టు చిదంబరం శెట్టి బండిని ఆపాడు.

''సమయానికి కంటబడ్డావు, ధర్మన్నా! సరుకులు కొని బండికోసం చూస్తున్నాను,'' అని చిదంబరం శెట్టి, నాలుగు గోతాం మూటలను బండిలో వేసి, రొండిన వున్న సంచీని తడుముకుంటూ బండి ఎకాక్కడు.

గుర్రపుబండి పట్టణ పాలి మేరలు దాటేసరికి, మరి ఇద్దరు బండిని ఆపి, ఎక్కికూర్చున్నారు. ఆ ఇద్దరూ చంద్రాయపాలెం వాళ్ళే. ఒకరు, ఆ ఊరి బడిపంతులు రామాచారి. ఆయన బట్టల దుకాణంలో ప్రాతబాకీ చెల్లించడానికి వెళ్ళి, తీసుకుపోయిన డబ్బు చాలక పోతే, ఎవరో ఎరిగినవాళ్ళ దగ్గిర ఆప్పు చేసి, బాకీ చెల్లించి, ఇంటికి తిరిగి వస్తున్నాడట.