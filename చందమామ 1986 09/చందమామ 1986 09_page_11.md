పల్లెలూ, పట్టణాలూ సందర్శిస్తూ, తండ్రి
పెట్టిన సంవత్సరం గడువు పూర్తయే
దశలో, రాజ్య సరిహద్దుల్లో వున్న ఒకానొక
అడవి ప్రాంతాన్ని చేరారు.

మిట్టమధ్యాహ్నంవేళ, వాళ్ళు అక్కడ
ఒక మహావృక్షం కింద విశ్రమించి
వుండగా, కొంచెం దూరం నుంచి ఒక స్త్రీ
కంఠం, ''రక్షించండి ! రక్షించండి !''
అని కేకలు పెట్టడం వినిపించింది.

విజయుడూ, అనంతుడూ వెంటనే లేచి
అటుకేసి పరిగెత్తారు. చుట్టూ చిన్న చిన్న
మొక్కలూ, తీగలూ వున్న కారణంగా,
కనీకనిపించకుండా వున్న ఒక పాడుబడిన
బావి నుంచి స్త్రీ అర్థనాదం వినిపిస్తున్నది.

ఇద్దరూ బావిని సమీపించి, లోపలికి
తొంగి చూశారు. ఆపదలో వున్న స్త్రీతల
ఎత్తి వాళ్ళ కేసి చూస్తూ, ''అయ్యా. ఈ
పాడుబడిన బావిని అడవితీగలు కప్పి
వుండడంతో, చూడక ఇందులో పడి
పోయాను, దయతలచి నన్ను రక్షిం
చండి !'' అన్నది.

విజయుడు ఆమె అద్భుతస్థాండర్యానికి
ముగ్ధుడయ్యాడు. అతడు తల తెప్పి
తమ్ముడి కేసి చూసేసరికి, అతడు వెంటనే
అక్కడ వున్న కొన్ని అడవితీగలను
కత్తితో నరికి ఒకదానికొకటి ముడివేసి,
ఒక కొసను అన్నకు ఇచ్చాడు. రెండవ
కొస పట్టుకుని కొంత దూరం బావిలోకి
దిగి, అక్కడ వున్న స్త్రీకి చేయి అందించి,
బయటికి తీసుకువచ్చాడు.

విజయు డామెను, ''ఎవరు మీరు?
ఒంటరిగా ఇక్కడి కెందుకొచ్చారు?’’
అని అడిగాడు.

అందుకామె, ''నేను కరవీరపుర
రాజకుమార్తెను. నా పేరు పల్లవి. నా
చెలికత్తెలతో కలిసి, అడవికి విహారాని
కొచ్చాను. ఇక్కడ వారితో దాగుడు
మూతలు ఆడుతూ, వారి నుంచి దూరమై,
కాలుజారి యీ బావిలో పడ్డాను, నా
చెలికత్తెలు నన్ను వెతుకుతూ ఇక్కడికి
రాకమానరు,'' అన్నది.