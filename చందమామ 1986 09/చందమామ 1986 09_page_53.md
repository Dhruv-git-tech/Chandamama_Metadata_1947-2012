వరహాలను చిన్న మూటగా కట్టి, అతడు తిన్నగా పావుకారు రంగయ్య ఇంటికి వెళ్ళాడు.

రంగయ్య ఇంటి అరుగు మీద కూర్చుని వున్నాడు. ధర్మన్న ఆయన దగ్గిరకు పోయి నమస్కరించి, '‘అయ్యా, నా బండిలో నిన్న కొన్ని వరహాలు దొరికినై. అన్ని కలిపి మూటగా కట్టాను. అవి తమవే అయివుంటవని, నా అనుమానం!' అంటూ డబ్బు మూటను ఆయనకు అందించాడు.

రంగయ్య మూట అందుకుని, అరుగు మీదే వుంచి, తాను లోపలికిపోయి పావు గంటలో తిరిగి వచ్చి, '‘అవును, ఈ

డబ్బు నాదే ధర్మన్నా. ఎనభైవరహాలే కదా?' అని అడిగాడు.

‘‘అవును, బాబూ! ని క్కచ్చిగా ఎనభై!'' అన్నాడు ధర్మన్న.

అప్పుడు పావుకారు రంగయ్య డబ్బు మూట తీసుకుని, '‘ఆ రోజు, నీ బండి ఎక్కినప్పుడు, నా చేతిలో బాకీ వసూళ్ళ డబ్బున్న సంచీ వున్నది, గదా! అది, ఒక మూల బాగా పిగిలిపోయింది. ఆ సంగతి, నేను అసలు గమనించలేదు. అది సరేకాని, ధర్మన్నా, ఆ డబ్బు, నాదే అని నువ్వెలా ఊహించావు?' అని ప్రశ్నించాడు.

ధర్మన్న చిన్నగా నవ్వి, '‘ఆ డబ్బు నిన్న ఉదయమే, నాకు బండిలో కనిపించింది. అందువల్ల, ఆ డబ్బు అంతకు ముందు సాయంకాలం పట్టణంలో, నా బండి ఎక్కిన, మీ నలుగురిలో ఒకరిదై వుంటుందని ఊహించాను. ఆ డబ్బు చిదంబరం శెట్టిగారిదై వుండేందుకు ఎంత మాత్రం అవకాశం లేదు. ఎందుకంటే, ఆయన డబ్బు విషయంలో ఎంత జాగ్రత్త పరుడో, మన అందరికీ బాగా తెలిసిన సంగతే! అంతే కాక, బండిలో వున్నంత సేపూ, ఆయన రొండిన వున్న డబ్బు మూటను, ఆదే పనిగా తడుముకుంటూ నే వున్నాడు,' 'అన్నాడు.