నివేదని ఇతరులు గుర్తించే సాక్ష్యం
ఏదన్నా ఉండాలి," అన్నాడు.

పాపడికి ఏమీ పాలుపోలేదు.

అధికారి గవరన్న కేసితిరిగి,
"ఏమోయ్, ఈ గుమ్మడికాయలు నువు
దొంగిలించావని పాపన్న అంటున్నాడే?
ఏమంటాపు?" అని అడిగాడు.

"వాడు అమాయకుడు లెండి. నేను
పండించే కూరల లెక్కలూ, వాటి
అమ్మకం లెక్కలూ వివరంగా రాసిన
పద్దుల పుస్తకం ఇంటి దగ్గిర ఉన్నది.
కావలిస్తే ఇప్పుడు పోయి తీసుకు
రాగలను," అని గవరన్న చెప్పాడు.

ఈ మాట వినగానే పాపడు, 'ఆయ్యా,
ఇవి నా కాయలే అని చూపటానికి నా
దగ్గిరా గొప్ప పద్దుపుస్తకం ఉంది. నేనూ
తెస్తా!' అన్నాడు.

ఈ మాట విని గవరన్న విరగబడి
నవ్వాడు.

అధికారి భటులను వెంట యిచ్చి
ఇద్దరినీ వాళ్ళ గ్రామానికి పంపాడు.

కొంతసేపటికి ఇద్దరూ తిరిగి వచ్చారు.
గవరన్న తన పద్దుపుస్తకం తెచ్చాడు.
పాపడు తన పైబట్ట కొంగున ఏవో మూట
కట్టి తెచ్చాడు.

గవరన్న పద్దుపుస్తకంలో తాను ఆ
రోజే నలభై గుమ్మడికాయలు తన తోట
నుంచి కోసి సంతకు పట్టుకెళ్ళినట్టు
పద్దున్నది.

"నీ పద్దు మాటేమిటి?" అని అధి
కారి పాపడి నడిగాడు.

పాపడు మూట విప్పి నలభై గుమ్మడి
తొడిమలు తీసి, "ఆయ్యా, ఇదుగో నా
పద్దు!" అన్నాడు. వాడు ఒక్కొక్క
తొడిమే తీసి, ఒక్కొక్కగుమ్మడికాయకు
తగిలించి, అన్ని తొడిమలూ అన్ని కాయ
లకూ ఎంత బాగా అతికాయో చూపాడు.

వెంటనే అధికారి గవరన్నచేత పాపడికి
గుమ్మడికాయల డబ్బు ఇప్పించేశాడు.
ఆనాటి నుంచీ, వాళ్ళ గ్రామంలో
గవరన్నను అందరూ, 'గుమ్మడికాయల
దొంగ,' అని పిలవసాగారు.