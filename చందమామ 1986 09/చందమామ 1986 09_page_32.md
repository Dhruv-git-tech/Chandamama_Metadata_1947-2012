తీర్థయాత్రు

దేవపరం అనే ఊళ్ళో, శేషయ్య పెద్ద నగలవ్యాపారి. ఆయన భార్య పేరు శ్యామల. ఒకసారి భార్యాభర్త లిద్దరికీ, తీర్థయాత్రలు చేసి రావాలన్న కోర్కె కలిగింది. ఆ సంగతి, ఊళ్ళోని రామశర్మ అనే పండితుడికి చెప్పి, ప్రయాణానికి మంచి ముహూర్తం పెట్టమన్నారు.

రామశర్మ ఒక మంచి ముహూర్తం చూసి, 'మీ ఆలోచన మెచ్చదగింది. మీరు, యీ ప్రయాణ సమయంలో పిల్లలూ, ఇల్లూ, వ్యాపారం లాంటి గొడ వలు గురించి ఆలోచించక, ఎల్లవేళలా దైవాన్ని మనసులో నిలుపుకోండి. అలా కానప్పుడు, తీర్థయాత్రాఫలం దక్కదు,'' అని హితబోధ చేశాడు.

ముహూర్తం నాడు భార్యాభర్తలు బయలుదేరి, పుణ్యకేత్రాలు దర్శిస్తూ, ఒకనాటి మధ్యాహ్నం వేళ, ఒక నదీ

ప్రాంతాన్ని చేరారు. నది ఒడ్డున ఒక చెట్లతోట వున్నది. శ్యామల ఒక చెట్టు నీడన కూర్చున్నది. శేషయ్య నదిలో స్పానం చేసి వస్తానని ఆమెకు చెప్పి వెళ్ళాడు.

నదికి అవతల ఒక పర్వత శ్రేణి వున్నది. వాటి రాళ్ళల్లో అప్పుడప్పుడూ చిన్న. చిన్న మణులు దొరుకుతువని, శేషయ్య విని వున్నాడు. అతడు స్పానం చేస్తున్నంత సేపూ, యీ విషయం గురించి ఆలోచిస్తూ, స్పానం ముగిశాక భార్య వున్నచోటుకు బయలుదేరాడు.

అతడు తిరిగి వస్తున్న సమయంలో, భార్య చెట్టుబోదెకు ఆ నుకుని నిద్ర పోతున్నది. ఆమె కుడిచేతికి కొద్ది దూరంలో ధగధగమెరుస్తూ, ఏదో వస్తువు పడి వున్నది. శేషయ్య ఆశ్చర్యపోతూ, దాన్ని తీసుకుని పరీక్షగా చూశాడు. అది ఒక చిన్న మణి.