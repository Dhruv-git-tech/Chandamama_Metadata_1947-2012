ఒకటి, రెండు నిమిషాలపాటు, ఆ మణిని ఏమి చేయడమా అని, శేషయ్య ఆలోచించాడు. తీర్థయాత్రలకు బయలు దేరేముందు, రామశర్మ చెప్పిన హితవు, అతడికి గుర్తు వచ్చింది. ధనమోహం కూడదు. ఈ విషయంలో తనది వజ్రసంకల్పం. కాని, భార్యకు, ఆ మణిని దాచుకోవాలన్న బుద్ది పుట్టవచ్చు! అందు వల్ల, దానిని ఆమె కళ్ళు పడకుండా చేయడం ఒక్కటే మార్గం. శేషయ్య ఒక చిన్న గొయ్యి తీసి, మణిని అందులో పడవేసి, గోతిని మట్టితో కప్పివేశాడు.

తర్వాత కొంత చల్లబడగానే, భార్యా భర్తలు తిరిగి ప్రయాణమయ్యారు. శేషయ్య భార్యతో, ''నేను నదిలో స్నానం చేసి తిరిగి వచ్చాక, నీ పక్కన ఏదో వస్తువు పడి వుండడం చూశాను,'' అన్నాడు.

''చూశావా? నువ్వు చెప్పేది, ఒక చిన్న మణిని గురించా ?'' అన్నది శ్యామల.

శేషయ్య, ఆ ప్రశ్న వింటూ నే ఆశ్చర్య పోయాడు.

శ్యామల తాపీగా, ''నాకు కాస్తకునుకు పడుతున్న సమయంలో, డేగ ఒకటి వచ్చి. చెట్టు కొమ్మల్లో వారింది. దాని ముక్కున మెరుస్తూ, ఏదో వస్తువు వుండడం గమనించాను. అంతలో, అది డేగ ముక్కునుంచి జారి, నా పక్కన పడింది. అది ఒక చిన్న మణి అని తెలుసుకున్నాను. ఈలోపల నాకు నిద్రముంచుకువచ్చింది,'' అన్నది.

''ఆ మణిని తీనుకోవాలన్న కోర్కె కలగలేదా ?'' అని అడిగాడు శేషయ్య.

''అలాంటి కోర్కె, నాకెలా కలుగు తుంది! మనం బయలుదేరింది పుణ్యం సంపాయించుకునేందుకు; మణులు సంపాయించుకునేందుకు కాదు గదా? మనకు, ఈ తీర్థయాత్ర సమయంలో మణిమాణి క్యాలనేవి, మట్టిగడ్డల్లా కన బడకపోతే, మనం పుణ్యఫలానికి ఆర్హులం కాదు,'' అన్నది శ్యామల.

ఈ జవాబు విన్న తరవాత, శేషయ్యకు భార్యపట్ల మరింత ఆచరభావం కలిగింది.