' 'మీ వంటి తపశ్శారికి అలాటి పిల్లలు పుట్టటమా ? నాకు అవసరం లేదు. మంచి పిల్లలను దయచేసి అనుగ్రహించండి," అన్నది కైకసి. ఆమె ఎంతో బతిమాలిన మీదట విశ్రవుడు, ''సరే, నీ చిన్న కొడుకు నీ వంశానికి తగి ఉంటాడులే," అన్నాడు.

కొంతకాలం గడిచాక కైకసి ఒక పిల్ల వాణ్ణి కన్నది. వాడు చూడటానికి పరమ వికారంగా ఉన్నాడు—రాకసి రూపం, భయంకరాకారం, పది తలలు, పెద్ద కోరలు. కాటుక రంగు శరీరచ్ఛాయ, ఎర్రని పెదవులు, ఇరవై చేతులు, పెద్ద పెద్ద నోళ్ళు! అతనికి పది తల

లుండటం చూసి, విశ్రవుడా కుర్రవాడికి దశగ్రివుడు (పది కంఠాలు గలవాడు) అని నామకరణం చేశాడు. అతనే రావణుడు.

రావణుడి తరవాత పుట్టిన కుంభ కర్ణుడు, మహాబలుడు, ఏ జంతువుకూ లేనంత పెద్ద శరీరం గలవాడు. అతని అనంతరం వికృతమైన ముఖం గల భూర్పణఖ పుట్టింది. అందరికీ న్న ఆఖరుకు పుట్టిన వాడు విభీషణుడు. అతను సత్యగుణం గలవాడు.

రావణ కుంభకర్ణులు అరణ్యాంలోనే పెరుగుతూ, తమ అసాధారణ బలంతో అక్కడి వారందరికీ దిగులు పుట్టించ సాగారు. కుంభకర్ణుడు, ఋమలను పట్టు కుని తినేస్తూ ఉండేవాడు. విభీషణుడు మాత్రం స్వాధ్యాయం చేస్తూ, నియమితా హారుడై, ధర్మమార్గం అవలంబించాడు.

వారందరూ ఆశ్రమంలోనే ఉండగా, ఒకనాడు కుబేరుడు పుష్పకం పైన తన తండ్రిని చూడవచ్చాడు. కుబేరుడి తేజస్సూ, ఐశ్వర్యమూ చూసి అసూయ పడిన కైకసి తన పెద్ద కొడుకైన రావణుడితో, ''మీ అన్నాయిన కుబేరుడి వైభవం చూశావా ? ఆ తండ్రికి పుట్టిన వాడివే గదా, నీవు చూడు ఎలా గున్నావో! నీవు ఆ కుబేరుడితో సమానంగా ఉంటే