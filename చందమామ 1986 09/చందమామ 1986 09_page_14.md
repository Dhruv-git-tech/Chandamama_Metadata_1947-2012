కాత్తన్యాయాధికారి

పూర్వం వింధ్యారణ్య ప్రాంతాల్లోని, వ్యవసాయ యోగ్యమైన భూములన్నీ, కొంతమంది భూస్వాముల హక్కు భుక్తాల్లో వుండేవి. వాళ్ళు, రాజుకు ఏటా కొంతధనాన్ని కప్పంగా చెల్లిస్తూ, తమ అధినంలో వున్న ప్రజలపై సర్వాధికారాలూ చెలాయిస్తూండేవాళ్ళు.

ఈ భూస్వాముల సేవలో కొద్దిమంది సైనికులుండేవారు. వాళ్ళకు భూస్వామే సేనానాయకుడు. అలాగే తనకు, తానే మంత్రి. విద్యాగంధం లేక పోయినా, భూస్వాములు ప్రజలందరికీ తామే గురు వులూ, ధర్మబోధకులూ అన్నట్టు ప్రవర్తించేవాళ్ళు.

నాగచూడామణి అనే ఆయన, అలాంటి భూస్వాముల్లో ఒకడు. ఒకసారి, ఆయన ఉన్న ఊరిలో న్యాయాధికారిగా చాలా కాలం పని చేసినవాడు చనిపోవడం

జరిగింది. వెంటనే నాగచూడామణికి, తను న్యాయాధికారిగా వ్యవహరించాలన్న బుద్ధిపుట్టి, తనే కొత్తన్యాయాధికారి నంటూ చాటింపు వేయించాడు.

అయితే, నేరస్థులకు పెద్ద, పెద్ద శిక్షలూ, మరణదండన లాంటివి కూడా విధించగల న్యాయాధికారి స్థానాన్ని. రాజు ఆ మోదించాలన్న నియమం వుండేది.

నాగచూడామణి తను న్యాయాధికారి నని ప్రకటించకున్న సమయంలో, రాజు దేశ పర్యటన చేస్తూ, ఆయన వున్న ఊరుకు వచ్చాడు. భూస్వామి అప్పుడు ఒక నేర విచారణ చేస్తున్నాడు. ఇరుగు పొరుగు గ్రామస్థులైన ఇద్దరు, ఆయన ముందు నిలబడి వున్నారు. వాళ్ళల్లో ఒకడికి, ఎవరో కోసినట్టుగా ముక్కుసగం తెగిపోయి వున్నది.