పల్లవి మాట ముగించేలోపలే, బిలబిల మంటూ ఆమె చెలికత్తెలు అక్కడికి వచ్చారు.

అప్పుడు విజయుడూ, అనంతుడూ తామెవరైందీ రాజకుమార్తెకు చెప్పారు. విజయుడికి మనసులో ఆమెను వివాహ మాడాలన్న కాంక్ష కలిగింది. అనంతుడికి కూడా అలాంటి భావమే కలిగి, తానామెకు చేయి అందించి రక్తించాడు కనక, తనను వివాహమాడడమే ధర్మం అనుకున్నాడు.

ఆ వెంటనే అతడు, పల్లవికి తన మనసులోని మాట చెప్పేశాడు. విజయుడు మాత్రం మౌనంగా పూరుకున్నాడు. పల్లవి ఒకసారి కళ్ళెత్తి అతడి కేసి చూసి, చెలికత్తెలతో కలిసి వెళ్ళిపోయింది.

గడువు ముగిసి రాజధానికి తిరిగి వస్తూనే, విజయుడూ, అనంతుడూ తండ్రికి దేశాటనలో తమకు కలిగిన అనుభవాల గురించి చెప్పి, రాజకుమారి పల్లవిపట్ల తమ మనసులోని కోర్కెను వెల్లడించారు.

ఇది విని విక్రమసేనుడు ఆశ్చర్యపడి కొడుకులతో, ' ' కరవీరరాజకుమారి, మీ ఇద్దరిలో ఎవరినైనా వరించిందో, అసలు వరించనేలేదో తెలియడం లేదు. ఆ రాజ్యం ఎంతో కాలంగా మన మిత్రరాజ్యం. రాజునూ, రాకుమారినీ ఇక్కడికి ఆహ్వా

నించి, సంగతి సందర్భాలు తెలుసు కుంటాను," అన్నాడు.

భద్రావతి రాజ్యమంత్రి, కరవీరపురం వెళ్ళి, తమ రాజు కోర్కెగా చెప్పి, పల్లవినీ, ఆమె తండ్రినీ తీసుకు వచ్చాడు.

విజయుడూ, అనంతుడితో పాటు, ఇద్దరు రాజుల సమక్షంలో మంత్రి పల్లవికి, రాజకుమారుల కోర్కె గురించి చెప్పి, ' 'అమ్మా, పల్లవీ ! మా మహారాజు గారి కుమారుల్లో ఎవరినైనా నువ్వు వరిం చడం జరిగిందా ?'' అని అడిగాడు.

పల్లవి అవునన్నట్టు తల పూపింది. వెంటనే మంత్రి ఆమె చేతి కొక పూల మాల యిచ్చాడు.