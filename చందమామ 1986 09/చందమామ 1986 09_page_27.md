చేసింది. వైద్యులెవ్వరూ, ఆయన జబ్బును కుదర్చలేకపోయారు.

ఒక రోజున ఆయన ఇంటికి, ఒక సాధువు వచ్చి, లోభచంద్రుణ్ణి చూసి, 'నువ్వు ధనవ్యామోహంతో పుణ్యకార్యాలు చేయలేదు సరికదా, ఎన్నో పాపకార్యాలు చేశావు. ఆ పాపాలే నిన్నిప్పుడు వ్యాధి రూపంలో పట్టి పీడిస్తున్నవి. పుణ్యం తప్ప, ఏ మందూ నీ వ్యాధిని కుదర్చు లేదు. ఇక మీదట పుణ్యకార్యాలు చెయ్యి,' 'అని చెప్పాడు.

'పుణ్యకార్యాలంటే ఏమిటో, తమరే సెలవివ్వండి, స్వామీ!' అని అడిగాడు లోభచంద్రుడు.

"మనస్ఫూర్తిగా నువ్వు చేయగల ఏ మంచిపనైనా, పుణ్యకార్యమే అవుతుంది!" అని చెప్పి సాధువు వెళ్ళిపోయాడు.

ఆప్పుడు లోభచంద్రుడి కుటుంబ సభ్యులందరూ, ఆయన దగ్గర చేరారు. ఆయనకు ఇద్దరు కొడుకులూ, ఇద్దరు కూతుళ్ళూ వున్నారు.

"అన్నదానం చేద్దాం," అన్నది లోభచంద్రుడి భార్య చంద్రాపతి.

"అన్నదానం అంటే, అవతలి మనిషికి తృప్తిగా భోజనం పెట్టాలి. మనింట్లో మనమే తృప్తిగా భోజనం చేయడం లేదు. అలాంటప్పుడు మనస్ఫూర్తిగా ఇతరు లకు భోజనం పెట్టలేం గదా! ఇంకేదైనా పుణ్యకార్యం, ఆలోచించండి," అన్నాడు లోభచంద్రుడు.

అందరూ తలా ఒక సూచనా యివ్వ సాగారు. ఒకరు పస్త్రదాసం అన్నారు. ఇంకొకరు విద్యాదానం చాలా ఉత్తమం అన్నారు. మరొకరు కన్యాదాతలకు సాయ పడాలన్నారు. వేరొకరు డబ్బునే దానం చేయాలన్నారు.

ఆఖరుకు లోభచంద్రుడి భార్య చంద్రా వతి, 'పోనీ, తీర్థయాత్రలు చేసి రావడం బావుంటుందేమో! అందరు దేవుళ్ళనూ చూడడానికి మించిన పుణ్యం వేరే ఎక్కడుంటుంది?' అన్నది.