ఒక దొంగను అల్లుడుగా తెచ్చుకో,’ అని హేళన చేస్తున్నారు,”అన్నాడు దిగులుగా.

వీరన్న ఏం మాట్లాడాలా అని ఆలోచిస్తు న్నంతలో గంగమ్మ, “మనిషికి అందం కాదు; గుణం ప్రధానం. నీ గురించి పుల్లన్నశాస్త్రిగారు చెప్పారు. మా అమ్మాయినిచ్చి పెళ్ళిచేస్తాము. ఏమంటావు?” అని అడిగింది.

ఆ వెంటనే వీరన్న, “నేను అంతో ఇంతో వికారినన్న సంగతి, నాకు బాగా తెలుసు. మీ పరిస్థితిని ఆసరాగా తీసుకుని, మీ అమ్మాయికి మనస్తాపం కలిగిస్తూ, నేను భర్తను కాలేను. నాకొక తమ్ముడున్నాడు. మీ అమ్మాయి అందచందాలకు వాడు తగిన భర్త,” అని ఇంటికి కబురు పంపాడు.

జగ్గన్న, అతడి భార్య, కొడుకు సూరన్న గోవిందపురం వచ్చారు. సూరన్న, జ్యోతి అందానికి మురిసిపోయినా, గున్నప్ప గత జీవితం గురించి తెలుసుకున్నాక, మండిపడి - ఒక దొంగ కూతుర్ని ఏ పరిస్థితుల్లోనూ పెళ్ళి చేసుకోనని అందరి ఎదటా ఈసడించాడు.

అంతవరకూ తల వంచుకుని సూరన్న అవహేళనగా మాట్లాడడాన్ని సహించిన జ్యోతి, ఒక్కసారిగా ఉగ్రురాలైపోయి, సూర్జు ముఖం

లోకి సూటిగా చూస్తూ, “ఏమిటయ్యా, నీ వెకిలిమాటలూ నువ్వూ! కోకిలపిల్లకూ, కాకి పిల్లకూ రూపంలో పెద్ద తేడా వుండదు, పైగా ఒకేచోట పెరుగుతాయి. కోకిల చక్కని కంఠ స్వరంతో అందరినీ మెప్పిస్తుంది. మనుషుల్లో కూడా కాకుల్లాంటి వాళ్ళుంటారని, నీలాంటి వాళ్ళవల్ల తెలుస్తుంది. నీ గొంతు కురూపిది. అందుచేత నువ్వందగాడివి కాదు. నీ బుద్ధి మాలిన మాటతీరు వింటే, ఏ ఆడపిల్లా నిన్ను పెళ్ళాడదు. ఆయన సరేనంటే, నేను మీ అన్ననే పెళ్ళాడతాను,” అన్నది.

అందరూ జ్యోతి మాటలను మెచ్చుకు న్నారు. వీరన్న తండ్రి ఆనందంగా, “ఎవరైనా నచ్చకపోతే నాలుకను అదుపులో పెట్టుకోలేని వాడేనిజమైనకురూపి!” అని వీర్షుతో, “ఏరా, వీరా! జ్యోతి నిన్ను పెళ్ళాడేందుకు ఇష్టపడుతు న్నది. మరి, నీకూ ఇష్టమేనా?” అని అడిగాడు.

వీరన్న ఇష్టమేనన్నట్టు తల ఊపగానే, జ్యోతి తల్లిదండ్రులూ, వీరన్న తల్లిదండ్రులూ, వాళ్ళను ఆశీర్వదించారు.

ఆ తర్వాత వీరన్నా, జ్యోతి భార్యాభర్త లుగా అన్యోన్యంగా కలిసిమెలిసి ఎంతోకాలం సుఖంగా జీవించారు.