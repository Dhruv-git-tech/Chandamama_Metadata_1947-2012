బెట్టుకుని వస్తున్నది నా మిత్రుడు తానాజీ కావచ్చు,” అన్నాడు.

మరికొంత సేపటికి సేనలు రాజధానిని సమీపించాయి. ఆ వస్తున్నది తాను ఊహించి నట్టు తానాజీ అని గ్రహించి శివాజీ అనందించాడు. అతన్ని ఆదరంగా ఆహ్వానించాడు.

తానాజీ శివాజీని ఆప్యాయంగా కౌగలించుకుంటూ, “అవునూ, నేను నా కుమారుడి పెళ్ళి ఏర్పాట్లలో ఉండగా, వెంటనే రమ్మని ఆజ్ఞాపించావేమిటి?” అంటూ మిత్రుడనే చనువుకొద్దీ అడిగాడు.

“తానాజీ, నన్ను క్షమించు. నిన్ను ఇక్కడికి రప్పించడానికి కారణం నేను కాదు. నా తల్లి,” అన్నాడు శివాజీ.

అతడు ఆ మాట పూర్తిచేయకముందే, జిజాబాయి భవానీదేవిని కృతజ్ఞతతో స్మరిస్తూ, ఆససం నుంచి లేది సంతోషంగా తానాజీని సమీపించింది. చిన్న దీపాన్ని తానాజీ తల చుట్టూ హారతిలా చూపి, తానాజీ క్షేమాన్ని కాంక్షిస్తూ, భవానీదేవిని స్మరిస్తూ రెండు చేతులను తన కణతులకు నొక్కి మెటికలు విరిచింది!

రాజమాత ఆ చర్యకు తానాజీ చలించి పోయాడు. వెంటనే తన తలపాగాను తీసి రాజమాత పాదాలవద్ద ఉంచి, “మీ ఆజ్ఞను శిరసావహిస్తాను. ఏం చేయాలో ఆజ్ఞాపించండి,” అన్నాడు.

“నాకు సింహగడ్ కోట కావాలి. దాన్ని నువ్వు నాకు జయించి ఇచ్చావంటే, నిన్ను శివాజీకి తమ్ముడిగానూ, నా సాంత బిడ్డగానూ భావించగలను,” అన్నది జిజాబాయి.

తానాజీ అందుకు సంతోషంగా అంగీకరించి, “మహాభాగ్యం!” అన్నాడు.

జిజాబాయి ఆనందంతో ఆ సాయంకాలం తానాజీకీ, ఆయన సైనికుల గౌరవార్థం గొప్ప విందు ఏర్పాటు చేసింది. సైనికులకు దుస్తులు, ఆయుధాలు కానుకలుగా పంచింది.

మరునాడే తానాజీ సైనికులతో అక్కడి నుంచి బయలుదేరాడు. కొంతదూరం ప్రయాణంచేసి సైన్యం ఆనందబరి అనే ప్రాంతాన్ని చేరుకున్నది. అక్కడ తానాజీ ఒక గ్రామాధికారి వేషం వేసుకుని, అడవిగుండా ప్రయాణం సాగించి ఆఖరికి శత్రుదేశ పాలిమేరలలో ఉన్న సైనిక శిబిరాన్ని సమీపించాడు. అనుకున్నట్టే అతన్ని శత్రుసైనికులు చుట్టుముట్టి పట్టు కున్నారు.

“నేను సఖారా గ్రామాధికారిని. ఒంటరిగా అడవిగుండా వస్తూండగా ఒక పులి నా మీదికి ఉరకబోయింది. దాన్నుంచి తప్పించుకుని పరిగెత్తి వస్తున్నాను. మీ ఆశ్రయం కావాలి,” అన్నాడు తానాజీ.

ఆ కట్టుకథను సైనికులు నమ్మేశారు. వక్కలు, నల్లమందు మొదలైనవాటిని ఇచ్చి