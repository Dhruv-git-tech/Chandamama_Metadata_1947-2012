ముఖ్యమైన పని మరొకటి వుంది!” అంటూ
ఆగాడు శాస్త్రి.

“సందేహించకుండా చెప్పండి, శాస్త్రి గారూ,” అన్నాడు జగ్గన్న.

“అయితే, విను జగ్గన్నా! ఊరిని నమ్ము కున్న పురోహితుణ్ణి. దానంగా వచ్చిన గోవు లను మేపడానికి గడ్డి కావాలిగదా! నీ ఇంటి పురోహితుడిగా, ఒక మోపు గడ్డి ఇవ్వమని అడగడానికి వచ్చాను,” అన్నాడు శాస్త్రి.

జగ్గన్న, తేగలు తవ్వి తెమ్మని సూరన్నకు చెప్పి, శాస్త్రితో, “అవుల్ని మేపడంలో మీకెలాంటి ఇబ్బంది వచ్చినా, వాటిని నాకు తోలిపెట్టండి. నా పశువులతోపాటు మేపుతాను. గడ్డిమోపు నా కొడుకుల్లో ఎవడో ఒకడు, మీ ఇంటికి తెచ్చి ఇస్తాడు. రండి, ఆ చెట్టు నీడన కూర్చుందాం,” అంటూ దాపులనున్న చెట్టు కేసి దారితీశాడు. వీరన్న కూడా వాళ్ళ మెనగ్గా నడిచాడు.

ఇంతలో సూరన్న తవ్వితెచ్చిన తేగల్ని చెట్టుకిందకి తెచ్చి కట్టకడుతూ, “శాస్త్రిగారూ! ఇలా అన్నానని ఏం అనుకోకండి. నేనందంగా వుంటాను. నాకు పెళ్ళవడం ఏమీ క్షుం కాదు. నాకన్న పెద్దవాడు కాబట్టి, మా అన్నను కురూపి అని నా నోటితో నేననకూడదు. ముందు ఆయన పెళ్ళయితే తప్ప, నాకు పెళ్ళి కుదరదు. ఏదో గంతకు తగ్గ బొంత అంటారే - ఆ విధంగా మా అన్నకు ఏదైనా సంబంధం చూడండి,” అన్నాడు.

సూరన్న మాటలు వీరన్నకు చాలా బాధ కలిగించాయి. జగ్గన్నకు కోపం వచ్చినా బాధతో వీరన్నకేసి చూస్తూ సూరన్ననేమీ అనలేకపోయాడు.

పుల్లన్నశాస్త్రి, సూరన్న అందించిన తేగల కట్ట తీసుకుంటూ, “తప్పు, సూరన్నా! ఎదుటివాళ్ళను బాధపెట్టేలా మాట్లాడడమన్నది, కురూపితనం కన్న చెడ్డది,” అని, వీరన్నకేసి తల తిప్పి, “వీరన్నా! మనిషికి అందం కన్నా, మంచిగుణం ప్రధానం. నీ సుగుణాన్ని గుర్తించే మంచి భార్య వస్తుందని, నా నమ్మకం. గోవిందపురం వెళ్ళి గున్నప్పను కలిస్తే, నీకు మేలు జరుగుతుంది. కలవ గలిగితే కలువు,” అన్నాడు.

వీరన్నకు, పుల్లన్నశాస్త్రి మాటలు కుతూ హలం కలిగించాయి. ఒక రోజున పనిగట్టు కుని గోవిందపురం వెళ్ళాడు. గున్నప్ప ఇల్లు కనుక్కోవడం వీరన్నకు ఏమీ కష్టం కాలేదు. గున్నప్పది పూలమొక్కలమ్మే వ్యాపారం. తన పాలంలోనే రకరకాల పూలమొక్కలు పెంచి, పెరట్లో మొక్కలు వేసుకునే గృహ యజమానులకు అమ్ముతూంటాడు. అతడు