ఏది ఎవరిది?

అరుణపురంలో వీరమల్లు అనే పేరుమోసిన
దొంగ ఉండేవాడు. వాడు ఇళ్ళకు కన్నాలు
వేసీ, దారులు కాచీ ప్రజలను దోచుకుని తన
జీవనం సాగించేవాడు.

ఒక రాత్రి వీరమల్లు ఒక ఇంటికి కన్నం
వెయ్యబోతూ ఉండగా వాడికి లోపలివాళ్ళు
మేలుకుని ఉన్నట్టు తెలిసింది. ఇద్దరు వ్యక్తులు
ముఖ్యమైన సంగతులు ఏవో మాట్లాడు
కుంటున్నారు.

ఒక యువకుడు తన తల్లితో, “అమ్మా, నేను ఒక ముఖ్యమైన పనిమీద రేపు తెల్ల వారుతూనే పొరుగూరు వెళ్ళాలి. అందుకని నాకు నాపాలు అన్నమూ, మట్టిపాలు అన్నమూ మూటలు కట్టి ఇయ్యి,” అన్నాడు.

తల్లి, “సరేలే అలాగే కట్టిస్తాను నాయనా!”
అన్నది. తరవాత తల్లీ కొడుకులు ఇద్దరూ
నిద్రపోయారు.

సంభాషణ విన్న వీరమల్లు తాను వచ్చిన
పని కూడా మరిచిపోయాడు. వాడికి కొడుకు

అన్నమాటలు కొంచెం కూడా అర్థం కాలేదు.
వాటి అర్థం ఏమిటో తెలుసుకోవాలని వాడికి
పట్టుదల పుట్టుకొచ్చింది. తెల్లవారినదాకా
కంటిపైన రెప్పవాల్చకుండా వాడు అక్కడే
నిలబడ్డాడు.

తెల్లవారుష్యామున ఇంటిలో ఉండే తల్లీ
కొడుకులు నిద్రలేచారు. కొడుకు ప్రయాణా
నికి సిద్ధమవుతూంటే, రాత్రి వాడితో చెప్పినట్టే
తల్లి వాడికి రెండు మూటలు కట్టి ఇచ్చింది.

తల్లి ఇచ్చిన రెండు మూటలూ తీసుకొని
కొడుకు ఇంటి నుంచి బయలుదేరాడు.

అతనికి కొంచెం వెనకగా వీరమల్లు కూడా
బయలుదేరాడు.

వాళ్ళు చాలాదూరం నడిచారు. మధ్యాస్న
మయింది. యువకుడు అన్నం తిని విశ్రాంతి
తీసుకోవడానికి నీళ్ళదాపులనున్న ఒకచెట్టు
నీడన కూర్చున్నాడు.

వీరుల్లు కూడా అదే నీడన, యువకుడికి
కొంత దూరంలో కూర్చున్నాడు.