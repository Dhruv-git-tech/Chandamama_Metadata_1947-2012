ఏం చేయాలా అని ఆనందుడు ఆలోచి
స్తుండగా, అక్కడికి ఒక ముప్పై సంవత్సరాల
యువకుడు వచ్చాడు. తెల్లని మల్లెపువ్వ
ల్లాటిబట్టలు ధరించాడు. బంగారు ఛాయలో
మిసమిసలాడిపోతున్నాడు. అతడు వీర
య్యను పలకరించి, “ఏమిటి వీరయ్య
గారూ, వారం రోజుల్లో ఇస్తానని తీసుకున్న
నూరువరహాలూ, రెండు నెలలైనా ఇంకా తీర్చ
లేదనా, నాకు కనబడకుండా మొహం చాటే
స్తున్నారు. నేనేమైనా మిమ్మల్ని నిలదీశానా?
మా ఇంటికి మామూలుగా వస్తూ పోతూం
డుడి” అని వెళ్ళిపోయాడు.

“అతడెవరు?” అనడిగాడు అనందుడు కుతూహలంగా.

“అతడిపేరు మల్లినాథుడు. మనిషి చాలా మంచివాడు. గొప్ప ఆస్తిపరుడు. అమసరంలో వున్నవారికి ఎంతైనా ఇచ్చి ఆదుకునే ఉపకార గుణమున్నవాడు. ఎట్టిపరిస్థితుల్లోనూ ఇచ్చిన డబ్బుకు వడ్డీ అడగడు,” అంటూ వీరయ్య, ఆ యువకుడి గురించి చెప్పాడు.

“అయ్యో! నాకు అతణ్ణి పరిచయం చేయాల్సింది,” అన్నాడు ఆనందుడు మెటటనే.

వీరయ్య కాస్త సంకోచిస్తూ, “చేసేవాణ్ణే. కానీ మల్లినాథుడు అదోతరహా మనిషి. మాయామర్మం తెలియదు. మనసులో ఏముంటే, ఆ మాట పైకి అనేస్తాడు. పాత వాళ్ళం ఏదో సర్దుకుపోతూంటాం. కానీ కొత్త వాళ్ళకు కాస్తఇబ్బందిగానే ఉంటుంది, అతడి ప్రవర్తన. అతడు అందరికీ అప్పివ్వడు. అయితే, ఇచ్చినా ఇవ్వకపోయినా అతడితో ఇబ్బందే! బాగా తెలిసిన మేము కూడా అతడివద్ద అప్పు తీసుకోవాలంటే సంకోచిస్తాం,” అన్నాడు.

“అప్పిస్తే అన్నమాట ప్రకారం బాకీ తీర్చే స్తాను కాబట్టి ఏఇబ్బందీ ఉండదు. అప్పివ్వక పోతే ఇబ్బంది ఏముంటుంది?” అన్నాడు ఆనందుడు ఆశ్చర్యంగా.

“అది అనుభవిస్తే తప్ప అర్థంకాదు! చెబితే ఏం తెలుస్తుంది,” అని తప్పుకున్నాడు వీరయ్య. ఆనందుడికి వీరయ్య మాటల్లో నమ్మకం కుదరలేదు. ఆయన మల్లినాథుణ్ణి సాయం కోరాలనే నిర్ణయించుకుని, ఆ సాయంత్రం అతడింటికి వెళ్ళాడు.

ఆ సమయానికి మల్లినాథుడు, తండ్రి ఇంటి అరుగుమీద కూర్చుని దేనికో గొడవ పడుతున్నారు.

“మీరు ఆవును కొనమని మరీ మరీ చెప్పారు. అదీ నేను సలహా అడిగితేనే చెప్పారు. మీరు నా ఇష్టప్రకారమే చేయమని చెప్పినా, నేను మీ ఇష్టప్రకారమే చేస్తానని మాటిచ్చాను.