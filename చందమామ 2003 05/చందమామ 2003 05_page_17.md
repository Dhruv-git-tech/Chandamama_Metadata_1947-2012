రుడెక్కివున్న జలగ్రహం ఒక్క దూకున ముందుకు వచ్చి తొండం సాచి, గణాచారిని నడుం దగ్గిర పట్టుకుని గాలిలో గిరగిరా తిప్పసాగింది. బెబ్బులిదొరా, గణాచారీ చావు కేకలు పెడుతూనే మధ్య మధ్య, “మన ఆహారం అయిన ఈ మనుషుల్ని వదలకండి, ఈటెలతో పొడవండి!” అంటూ అరవసాగారు.

“చూస్తావేం, జలవృకభటా! ఈ నరభక్ష కుల్ని నీ రాతిగదతో పిండికింద కొట్టు,” అంటూ సిద్ధసాధకుడు జలవృకరాక్షసుణ్ణి హెచ్చరించాడు.

“సిద్ధసాధక దొరకూ, జై!” అంటూ జల వృకూక్షముడు రాతిగదఎత్తి, నుభక్షకుల మీదికి విరుచుకుపడ్డాడు. ఆకలితో ప్రాణాలకు తెగించిన నరభక్షకులు వాణ్ణి ఎదిరించారు. జలవృకరాక్షసుడు గదతో అందిన వాళ్ళను అందినట్టు ఎడాపెడా కొడుతూండగా, నర భక్షకులు వాణ్ణి ఈటెలతో పొడిచేందుకు ప్రయత్నిస్తూ, తమ కేకలూ, అరుపులతో ఆ అరణ్యప్రాంతమంతా ప్రతిధ్వనించేలా చేయ సాగారు. సిద్ధసాధకుడు కొంచెంసేపు తన జల వృకభటుడు పోరాడుతున్న తీరుచూసి, “భేష్, జలవృకభటా! నీపు పౌరుషశాలివి, ధైర్యవంతు డివి! నీకు సాయం షస్తున్నాను,” అంటూ కేపెట్టి, నరవానరం చేతుల్లో వున్న బెబ్బులి దొరను దూరంగా విసిరి వేయించి, “జై, మహాకాళా!” అంటూ శూలం ఎత్తి, నరభక్ష కులమీదికి నరవానరాన్ని ఉరికించాడు.

ఆ మరుక్షణం పదిమంది ఆశ్వికులు వేగంగా అక్కడికొస్తూ, “ఆగండి! ఆగండి! ఇది హిరణ్యపురం రాజైన కనకాక్షమహారాజు గారి ఆజ్ఞ!” అంటూ అరిచారు.

ఆశ్వికుల హెచ్చరిక వింటూనే సిద్ధసాధకుడూ, నరభక్షకులూ పోరాటం మాని ఆశ్చ ర్యంగా వాళ్ళకేసి చూడసాగారు. మాయాసరో వరేశ్వరుడు వణికిపోతూ, “మకరకేతూ! మనం వేగంగా మాయాసరోవరాన్ని చేరటం క్షేమం గదా?” అన్నాడు.

ఆ మాటలు విన్న సిద్ధసాధకుడు కోపంతో కళ్ళెర్రచేసి, “ఒరే, దుష్టసరోవరేశ్వరా! నువ్వు ఎక్కడికీ పారిపోలేవు. నువ్వు క్షేమం అను కునేది, కీడుగా పరిణమించబోతున్నది, జాగ్రత్త!” అంటూ శూలాన్ని అతడి గుండె లకు ఆనించాడు. —(ఇంకావుంది)