అని ఆజ్ఞాపించింది. అలా ఆజ్ఞాపించిన ఆ రాజమాత మరెవరో కాదు; సుప్రసిద్ధ మరాటీ వీరుడు ఛత్రపతి శివాజీ తల్లి జిజాబాయి. ప్రతాపగడ్ కోట నుంచి ఆమె చూసింది శత్రువుల దృఢమైన సింహగడ్ కోట! ఆ కాల ఘట్టంలో సింహగడ్ మొగలుల ఆధీనంలో ఉండేది. రాయగడ్‌లో ఉన్న శివాజీని రమ్మని ఆమె ఆజ్ఞాపించింది.

దూత వచ్చి తన తల్లి ఆనతిని తెలియజేయ గానే, శివాజీ దానిని తలదాల్చాడు. వక్షానికి కవచాన్నీ, వేళ్ళకు పులిగోళ్ళనూ తగిలించు కుని, కత్తీ డాలూ చేతబట్టుకుని, తన నల్లటి గుర్రమైన కృష్ణను అధిరోహించి ప్రతాపగడ్‌కు బయలుదేరాడు. వాయువేగంతో వచ్చి తల్లి ఉన్న భవనం ముందు వాలాడు.

“అమ్మా! అంత త్వరగా నన్ను రమ్మన్న కారణం ఏమిటి? తమకే బాధలూ లేవు కదా?” అని అడిగాడు తల్లికి నమస్కరిస్తూ.

జిజాబాయి ఆ ప్రశ్నకు సూటిగా సమా ధానం చెప్పకుండా శివాజీని చదరంగం ఆడ డానికి ఆహ్వానించి బల్లవద్దకు తీసుకుపోయి, “ఈ ఆటలో నేను గెలుపొందితే, నేను అడిగిన కోటను నువ్వు ఇవ్వాలి!” అన్నది.

శివాజీ నెమ్మదిగా, “అమ్మా! క్రీడలలో సైతం బిడ్డలు కన్నవారికి ప్రత్యర్థులు కారాదు. దయ చేసి నన్ను ఆ పనికి పురికొల్పకండి,” అన్నాడు వినయంగా.

అయితే జిజాబాయి అతని మాటలు వినిపించుకోలేదు. తప్పక ఆడాలని పట్టు బట్టడంతో శివాజీకి అంగీకరించక తప్పలేదు. తమ ఇలవేల్చు భవానీమాతను ప్రార్థించి ఆమె ఆటకు ఉపక్రమించింది.

ఆటలో జిజాబాయి సునాయాసంగా గెలుపొందింది. “అమ్మా, నా ఆధీనంలో ఉన్న ఏ కోటనైనా తమరు స్వీకరించవచ్చు,” అన్నాడు శివాజీ సంతోషంగా చేతులు జోడించి.

“నీ వశంలో ఉన్నవి వద్దు. నాకు కావల సింది సింహగడ్ కోట!” అన్నది జిజాబాయి గంభీరంగా.

శివాజీ ఒక్క క్షణం మౌనం వహించాడు. సింహగడ్ కోట చాలా దుర్భేద్యమైన దుర్గమని అతడు విని ఉన్నాడు. దానిని పట్టుకోవడం అంత సులభం కాదు గనక, శివాజీ సంధిస్థంలో పడ్డాడు.

“సింహగడ్ ఉదేభాన్ అధీనంలో ఉన్నది. దానిని వశపరచుకోవడం కష్టం అన్నసంగతి మీకు తెలియనిది కాదు. దయచేసి దానికి బదులు నా కోటలలో ఏదైనా ఒకదానిని తీసు కోండి,” అన్నాడు శివాజీ ప్రాథేయపూర్వకంగా.

అయినా, జిజాబాయి తన నిర్ణయం మార్చుకోలేదు. పైగా, “నువ్వు నాకు సింహ గడ్‌ను జయించి ఇవ్వకపోతే, నీ రాజ్యమంతా