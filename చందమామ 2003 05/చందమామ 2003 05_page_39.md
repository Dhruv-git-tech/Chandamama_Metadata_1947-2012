తానాజీ వాళ్ళను మంచి చేసుకున్నాడు. కొందరికి చిన్న చిన్న నగలు ఇచ్చాడు. నెమ్మదిగా చాలా తెలివిగా వాళ్ళ స్నేహాన్ని పెంచుకో సాగాడు. అతిత్వరలో కొందరి ప్రత్యేక ఆదరా భిమానాలనూ, విశ్వాసాన్నీ చూరగొన్నాడు.

ఒకనాడు తనకు బాగా సన్నిహితులు, విశ్వాసపాత్రులు అయిన సైనికులకు,తాను ఎవరైనదీ, ఎందుకు వచ్చినదీ రహస్యంగా తెలియచేశాడు. దాంతో కోటకు సంబంధించిన రహస్యాలను చెప్పడానికి కొందరు సైనికులు సిద్ధపడ్డారు. వాళ్ళనుంచి కొండను ఏ వైపునుంచి సులభంగా ఎక్కగలమో తానాజీ తెలుసుకున్నాడు. ఉదేభాన్ గురించీ, అతడి సేనాధిపతి సిదీ హిలాల్ గురించీ కొందరు సైనికులు తెలియజెప్పారు.

ఆ రాత్రే తానాజీ కొందరు సైనికులతో కోట కల్యాణ్ద్వారం దగ్గరికి వెళ్ళాడు. అక్కడ శివాజీ గుర్రాలలో ఒకదాని నడుముకు దృఢమైన తాడును బిగించి, దానిని కొండమీదికి పంపుతూ,

“మా కోసం నువ్వు కొండ శిఖరానికి వెళ్ళు!”
అన్నాడు తానాజీ.

ఆ గుర్రం చాలా తెలివైనదీ, పర్వతారో హణలో శిక్షణ పొందినదీ కావడంతో, సరే నన్నట్టు సకిలించి, ఉత్సాహంగా నిటారుగా ఉన్న కొండనేక్కి కొంతసేపటికి శిఖరాగ్రాన్ని చేరుకున్నది. అక్కడ గిట్టలతో నేలను బలంగా తొక్కిపట్టి, దృఢంగా స్థాణువులా నిలబడింది.

తరవాత తానాజీ, అతని సైనికులు యాభై మంది గుర్రానికి బిగించిన తాడును పట్టుకుని నిటారుగా ఉన్న కొండశిఖరం మీదికి ఒక్కొక్కరుగా చేరుకున్నారు. అలా ఎక్కేప్పుడు కొందరు కత్తులను నోటితో కరుచుకుని మరీ ఎక్కారు.

కోట ద్వారాన్ని చేరి, హఠాత్తుగా కాపలా భటులపైబడి వారిని చంపారు. ఆ తరవాత ఇంకొక ద్వారాన్ని చేరుకుని అక్కడున్న కాపలా భటులను కూడా హతమార్చారు.

ఒక కాపలాభటుడు వారినుంచి ఎలాగో తప్పించుకుని వెళ్ళి, ముట్టడిని గురించి ఉదేభాన్‌కు చెప్పాడు.

ఉదేభాన్ మొదట తన సేనాధిపతిని కోట రక్షణకు పంపాడు. ఆ పిమ్మట తన కుమారు లను పంపాడు. అందరూ హతమయ్యారు. ఆఖరికి అతడే యుద్ధానికి బయలుదేరి వచ్చాడు. శత్రుసైనికులు కొద్దిమందే ఉండ డంగమనించాడు. యుద్ధానికి తమ నాయ కుడు స్వయంగా రావడంతో మొగల్ సైనికులు నూతనోత్తేజంతో తానాజీ సైనికుల మీదికి విజృంభించారు. ఉదేభాన్ ఒక్క ఊపున వెళ్ళి తానాజీతో తలపడి అతన్ని హతమార్చాడు. తానాజీ అనుచరుడు మెరుపు, ఉరికి మరుక్షణమే ఉదేభాన్ తలను తెగనరికి పగసాధించాడు!