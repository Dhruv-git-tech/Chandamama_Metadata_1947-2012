తిముడు వాళ్ళ వెనక కూర్చున్నాడన్నమాటే గాని, వాడి చూపులన్నీ డబ్బు సంచీల మీదే ఉన్నాయి. కొంతసేపటికి వాడికి తెలియకుండానే వాడి ఆలోచనలు కూడా తులసీదాసు మాటలు, పాటలకేసి మళ్ళాయి. ఆయనపరిస్తున్నగీతాలు ఎంతో శ్రావ్యంగా ఉన్నాయి. వాటిని వింటూ, తిముడు తాను ఆశ్రమానికి వచ్చినపనిని మరిచి పోయాడు.

వాడు మరునాడు కూడా భక్తులతో కలిసి
ఆశ్రమానికి వెళ్ళాడు. మూడో రోజు వెళ్ళాడు.
క్రమంగా అది వాడికి ఒక అలవాటుగా మారింది.
ఆశ్రమవాసులతో పరిచయం ఏర్పడింది.

తులసీదాసు ఆరాధించే శ్రీరాముడి భక్తుడి గానే తిముణ్ణి అందరూ భావించారు. ఆయన ఆలపించే గీతాలను వాడు భక్తితో ఆలకిస్తున్నా డనే శిష్యులు అనుకున్నారు. అయితే, తిముడి దృష్టి, ఆలోచనలు ఎల్లప్పుడూ డబ్బు సంచీల చుట్టూ కేంద్రీకృతమయ్యాయి. ఎప్పుడైప్పుడు వాటిని దోచుకు వెళదామా అని ఉబలాటపడ సాగాడు.

ఒకరోజు పారుగు పట్టణమైన సారనాథ్ నుంచి వచ్చిన సేథ్ అనే ధనిక వర్తకుణ్ణి చూసి తిముడు ఆనందంతో ఉబ్బితబ్బిబ్బయ్యాడు. సేథ్ ఇతరభక్తులతో మాట్లాడడం పొంచి విన్నాడు. సేథ్ విలువయిన వస్తువులను కొనడానికి వచ్చాడనీ, అయితే, శివాలయంలో సాయంకాలం జరుగనున్న ఉత్సవాన్ని దర్శించి, రాత్రంతా ఆశ్రమం లోనే గడిపి, తెల్లవారాక వెళ్ళి సరుకులను కొన నున్నట్టూ అతడి మాటలనుబట్టి గ్రహించాడు.

తిముడు దీనినొక సువర్ణవాక్యంగా భావించాడు. ఇంతకు ముందు తిముడు సారనాథ్ లోని సేథ్ భవనంలో దొంగతనానికి పూనుకుని, సాధ్యపడక, కాపలాభటుల నుంచి ఎలాగో త్పుం చుకుని బయటపడ్డాడు. ఇప్పుడు సేథ్ ఆశ్రమంలో లేని సమయం చూసి, ఆయన అక్కడ వదిలి వెళ్ళే ధనాన్ని రాత్రికి రాత్రే సులభంగా దొంగిలించవచ్చు అనుకున్నాడు.

సూర్యాస్తమయం అయ్యాక సేథ్‌తోపాటు ఆశ్రమవాసులందరూ దేవాలయానికి బయలు దేరడం చూసిన తిముడు మరింత ఆనంద పడ్డాడు. ఆశ్రమం మొత్తానికి వాడూ, సాధువూ మాత్రమే మిగిలారు. సాధువు కుటీరంలో ఒక మూల కూర్చుని తాళుప్రాలను చదువుకుంటు న్నాడు. తిముడు తన అదృష్టానికి ఎంతగానో పొంగిపోయాడు.

తులసీదాసుకు సైతం అనుమానం కలగ
కుండా వాడు కొంతోపు ఆయన కుటీరు ముందు
నిలబడ్డాడు.

తులసీదాసు మందహాసం చేస్తూ తలెత్తి,
“ఏం నాయనా! ఏమైనా చెప్పాలనుకుంటు
న్నావా?” అని అడిగాడు.

“అవును, స్వామీ! నేను ఇంటికి వెళ్ళాలను కుంటున్నాను. ఆశ్రమంలో ఎవరూ లేరే అని ఆలోచిస్తున్నాను. తమరు ఒంటరిగా ఉన్నారు కదా?” అన్నాడు తిముడు.

“ఎవరూ లేరని ఎవరన్నారు? నిర్విచారంగా వెళ్ళిరా, నాయనా,” అన్నాడు సాధువు.