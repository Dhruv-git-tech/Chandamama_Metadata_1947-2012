సందేహం!

రామనాధానికి చాలాకాలం నుంచి, చిత్రలేఖనం నేర్చుకోవాలని వున్నది. కాని, ఎంతో కాలంగా అనుకూలించని పరిస్థితులతో పాటు, తగినంత పట్టుదలా, శ్రద్ధా లేకపోవడంతో, నలభై సంవత్సరాల వయసువాడైనా, ఆ కోరిక అలాగే మిగిలిపోయింది.

అయితే, సమస్యలు చక్కబడి, పరిస్థితులు అనుకూలించాక, రామనాధానికి ఇప్పటి తన వయసును దృష్టిలో పెట్టుకుని, చిత్రలేఖనం నేర్చుకోవడం నలుగురిలో నామోషిగా తోచింది.

ఈ విషయంలో, తనకు బాగా పరిచయస్థుడైన తల నెరిసిన ఎనభై ఏళ్ళ ఆచారి నుంచి, తగిన సలహా రాబట్టదలచి, రామనాధం, ఆచారి ఇంటికి బయలుదేరాడు. ఆయన ఆచారి ఇల్లు చేదేసరికి, అక్కడ చిన్నపిల్లలకు ఫిడేలు నేర్పుతున్న ఒక యువకుడు - మధ్య మధ్య ఆచారికి రాగ్యరాలు ఎలా పలికించాలో చెప్పుతూ, దొర్లిన త్వులను సరిదిద్దుతూండడం చూశాడు.

రామనాధానికి సందేహం తీరిపోయింది. ఏ విద్యనైనా నేర్చుకోవడానికి ఆసక్తి ఉండాలే తప్ప వయసు ప్రమేయం లేదని గ్రహించాడు. ఆయన ఆనందంగా, “బొరా!” అనుకుని, ఇక ఆచారిని సలహా అడగడమెందుకు అనుకుంటూ, తీరిగి ఇంటికి ప్రయాణమయ్యాడు.

- ఆరుపల్లి