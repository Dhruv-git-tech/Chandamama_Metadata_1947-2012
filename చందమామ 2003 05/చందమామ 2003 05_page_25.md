అప్పివ్వనివాడు

శివపురానికి కొత్తగా వచ్చాడు ఆనందుడు. ఆ ఊళ్ళో నాలుగెకరాల పాలం కొన్నాడు. పది పాడి ఆవుల్ని కొన్నాడు. వ్యవసాయం, పాల వ్యాపారంచేసుకుంటూ, ఆ ఊళ్ళో సుఖంగా రోజులు వెళ్ళబుచ్చాలని, ఆయన అనుకున్నాడు. ఊళ్ళోకి వచ్చిన వేళావిశేషమో ఏమో, అనుకోకుండా ఆయన కూతురుకు చక్కటి పెళ్ళి సంబంధం కుదిరింది. వెంటనే ముహూర్తం పెట్టి పెళ్ళి జరిపించమని మగపెళ్ళివారన్నారు.

“ఒక ఏడాది తర్వాతైతే అమ్మాయి పెళ్ళికి డబ్బుకు తడుముకునేవాణ్ణి కాదు. ఇప్పటి కిప్పుడు పెళ్ళి అంటే మనదగ్గరవున్న డబ్బు చాలదు. కనీసం రెండువందల వరహాలైనా అప్పు చేయాలి. ఊరేమో కొత్త. మనకు అప్పెవరిస్తారు?” అని ఆనందుడు, భార్య రాజేశ్వరి దగ్గర దిగులుపడ్డాడు.

రాజేశ్వరి చుట్టుపక్కల విచారించి, “ఈ ఊళ్ళో, ఇద్దరు వడ్డీవ్యాపారులున్నారు. ఒకాయన పాలమయ్య. ఆయన పాలం తాకట్టు పెట్టుకుని అప్పిస్తాట్ట. ఇంకొకరు

బంగారయ్య. ఆయన బంగారం తాకట్టు పెట్టుకుని అప్పిస్తాట్ట,” అని భర్తకు చెప్పింది.

రెండు వందల వరహాలు చిన్న మొత్తం కాబట్టి, మాట నమ్మకం మీద స్నేహభావంతో అప్పిచ్చేవాళ్ళుంటే బాగుండునని ఆయన అనుకున్నాడు. కొత్తగా కొన్న పాలం తాకట్టు పెట్టడం ఇష్టంలేదు. ఆడవాళ్ళు నగలు ధరించేది పెళ్ళివంటి వేడుకలలోనే కాబట్టి, బంగారం తాకట్టు పెట్టడమూ కుదరదు. ఏ తాకట్టు లేకుండా, వడ్డీ ఎంత అడిగినా ఇవ్వ డానికి కూడా ఆనందుడు సిద్ధంగా ఉన్నాడు.

ఆనందుడి సమస్య విని పారిగింటి వీరయ్య, “ఈ ఊళ్ళో తాకట్టు లేకుండా అప్పిచ్చేవాళ్ళు లేరు. అయితే, పారుగూళ్ళో ధనయ్య ముక్కూ ముఖం తెలియని వాళ్ళ క్కూడా అప్పిస్తాడు. నీకు రెండు వందల వర హాలు కావాలంటే, ఆర్నెల్ల తర్వాతనాలుగొందలవరహాలు ఇచ్చుకోవాలి. నీకిష్టమైతే వెళ్ళి ఆయన్ను కలుసుకోవచ్చు,” అని సలహా ఇచ్చాడు.