జనమేజయుడి సంతతివారైన రాజులు వాతాపినగరాన్ని పాలించసాగారు.

వాతాపినగరాన్ని పాలించిన చంద్రవంశ రాజులలో శతృంజయుడు గొప్ప సామ్రాజ్య పిపాసి, వాతాపినగరం రాజధానిగా వాతాపి సామ్రాజ్యాన్ని స్థాపించాడు. సైన్యాల్ని పెంచ డానికి ప్రజలమీద విపరీతంగా పన్నులు వేశాడు. నిరంకుశపాలన సాగిస్తూ, ప్రజలచేత ఇల్వలుడు మళ్ళాపుట్టాడు అని అనిపించు కున్నాడు.

అతని కుమారుల్లో కడపటివాడైన చళుక వర్మచాలా మంచివాడు. అగస్త్యుడి ప్రజారాజ్య సూత్రాలపై గురిగలవాడు. విఘ్నేశ్వరుణ్ణీ భక్తితో ఆరాధిస్తూ, విద్యపట్ల, కళలపట్ల ఆసక్తితో ఉండేవాడు. అగస్త్యుడి అంశఅతనిలో ఉన్నదని ప్రజలు అనుకునేవిధంగా ప్రజాభి మానాన్ని సంపాదించాడు.

సామ్రాజ్య విస్తరణకు శతృంజయుడు కుమాళ్ళను ఆయత్తంకమ్మన్నాడు.

చళుకుడు తండ్రితో, “జనహింస, పర పీడనతో కూడిన సామ్రాజ్య విస్తరణ కసాయి వృత్తి కంటే ఏం గొప్పది? సామ్రాజ్య విస్తరణ నాకు ఏమాత్రం సమ్మతం కాదు,” అని అన్నలతో కలిసి దండయాత్రకు వెళ్ళడం మానేశాడు.

శతృంజయుడు మండిపడుతూ, “ఔరా! సింహం కడుపున ఎలుక పుట్టినట్లు రాజ వంశంలో తప్పపుట్టావు! నీకు తగిన శాస్త్రి జరగాలి!” అని అంటూ అప్పటికప్పుడే ఒక ఎలుకను పట్టి తెప్పించి, దానికి చుళుక అని పేరు పెట్టి, దానితో చళుకవర్మకు పెళ్ళి అని చాటించాడు.

చుళుక అసలు పేరు కళ్యాణకింకిణి! ఒక అప్పరస. ఇంద్రుడి శాపం వల్ల ఎలుకగా భూమ్మీద పడింది.

కళ్యాణవేదికపైన వున్న పెళ్లిపీటలపై రాకుమారుణ్ణీ, ఎలుకనూ చూసి, వచ్చినూరు చేసే కోలాహల పరిహాసానికి చళుకుడు సిగ్గుతో కృంగిపోవాలని శతృంజయుడు, ఆ విచిత్ర వివాహానికి రాజుల్నీ, ప్రజల్నీ ఆహ్వానించాడు.

కాని చళుకవర్మ మందహాసం చేస్తూ వారితో, “ఎలుకను మహారాజు కోడలుగా చేయించగల విఘ్నేశ్వరుడు, ఎలుకను చిలుకల కొలికిగా చేసినా చేయవచ్చు, అని మీరంతా నమ్మకపోవచ్చును గాని, నేను నమ్మగలను!” అన్నాడు.