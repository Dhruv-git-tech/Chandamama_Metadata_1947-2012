భౌరత దర్శిని

# ‘సోలా’ తో మృదువైన బొమ్మలు

మెత్తటి బొమ్మలు తయారుచేయడం మన దేశానికి కొత్త అనుకుంటున్నారా? కాదు. పిల్లలు ఆడుకునే మృదువైన బొమ్మలను మనదేశంలో కొన్ని శతాబ్దాల నుంచి తయారు చేస్తున్నారు. అయితే, అవి ఇవాళ మార్కెట్లో లభిస్తూన్న టెడ్డీ, బన్నీ టైపు సింథటిక్ బొమ్మలు కావు.

ఈ పాతబొమ్మలు కొన్నిరకాల మొక్కల పీచుతో తయారుచేస్తారు. ఇవి చాలా తేలి కైనవి. అంతేకాదు; అందుబాటులో ఉన్న ధరలకు ఇవి లభిస్తున్నాయి.

చిత్తడినేలల్లో పెరిగే ఒకరకం రెల్లు ‘సోలా’. ఇది పశ్చిమబెంగాల్లో విరివిగా లభిస్తుంది. బెంగాల్ కూకారులు దీనిని రకరకాల బొమ్మలు తయారుచేయడానికి ఉపయోగిస్తారు.

గట్టిగా ఉన్న వెలుపలి ఊదారంగు పలుచటి పారను తొలగించినట్టయితే, దంతంరంగు మెత్తటిభాగం బయట పడుతుంది. వీటిని క్షత్రించి, బొమ్మలు తయారుచేయడానికీ, బొమ్మలను అలంకాంచ్లడానికీ, ఇతర అలంకరుణ లకూ ఉపయోగిస్తారు. ఇప్పుడు వీటితో తయారైన బొమ్మలకు రకరకాల రంగులు వేస్తున్నారు.

బ్రిటిష్ వాళ్ళ కాలంలో సోలా రెల్లుతో టోపీలు తయారుచేసేవారు. ఎండదెబ్బను తప్పించుకోవడానికి ఆంగ్లేయులు ఈ టోపీ లను పెట్టుకునేవారు.

బెంగాల్లో దుర్గాపూజ సమయంలో దుర్గా మాత విగ్రహాలను అలంకరించడానికి ఈ సోలాను ఉపయోగిస్తారు. ఇది చాలా ఆకర్షణీయంగా ఉంటుంది.

పెళ్ళి సమయంలో బెంగాలీ హిందూ పెళ్ళికొడుకులు ధరించే ‘టోపార్’ అనే తల పాగాలూ, పెళ్ళికూతుళ్ళు ధరించే ‘ముకుట్’ అనే కిరీటాలూ ఈ సోలా రెల్లుతో తయారు చేసేవే.