దేవయ్య ప్రశ్నలు

చుట్టూ కొండలు, కోసలు నిండిన ప్రశాంత వరం అనే గ్రామ సమీపంలో ఉన్న మౌన యోగి అనే ఒక వేదాంతి, నెలకొక్కసారి నిండుపొర్ట్మిరోజు మాత్రమే భక్తులకు దర్శనమిస్తాడు. ఒక గంటసేపు వాళ్ళడిగే రకరకాల ప్రశ్నలకు సమాధానాలిచ్చి సందేహ నివృత్తిచేసి, తక్కిన కాలమంతా ధ్యానంలో గడుపుతాడు.

ఒక పౌర్ణమినాడు ఆయన దర్శనం చేసుకుని ప్రవచనాలు విని, భక్తులంతా సెలవు తీసుకుని వెళ్ళిపోయారు. దేవయ్య అనే ఒక అసామీ మాత్రం తలవంచుకుని యోగి ఎదుటే కూర్చున్నాడు. ఆయనకు యాభై ఏళ్ళు దాటి వుంటాయి.

“ఏం, నాయనా, ఏమైనా అడగాలను కుంటున్నావా?” అన్నాడు యోగి.

ఒక్క క్షణం తటపటాయించి దేవయ్య, “స్వామీ, కొన్నాళ్ళుగా ఈ ప్రపంచం గురించీ,

సృష్టికర్త అనబడే దేవుణ్ణి గురించీ, మానవ జీవితం గురించీ నాలో రకరకాల ప్రశ్నలు తలెత్తుతున్నాయి. వాటికి సరైన సమాధానాలు తెలుసుకోవాలని తమ దగ్గరికి వచ్చాను,” అన్నాడు.

“మరి ఆలస్యం దేనికి, అడుగు నాయనా,” అన్నాడు యోగి.

“స్వామీ! ఈ ప్రపంచంలోని సకల జీవ కోటినీ సృష్టించింది, ఆ భగవంతుడేనంటారు గదా? మరయితే, ఉత్తమసృష్టి అనబడే మనుషుల్లో ఇన్ని తేడాలెందుకు? మనిషికీ మనిషికీ మధ్యమైరం, పగ, ద్వేషం, యుద్ధాలు, హత్యలు, మోసాలు-ఇవన్నీ ఏమిటి? తాను సృష్టించిన మనుషులీవిధంగా తయారవు తూంటే, ఆ భగవంతుడెందుకు చూస్తూ వూరుకుంటున్నాడు? ఈ ప్రశ్నలు నన్ను నిరంతరం కలవరపెడుతున్నాయి,” అన్నాడు దేవయ్య.