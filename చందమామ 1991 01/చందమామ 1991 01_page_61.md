"ప్రభూ నేను వాంగ్ కొడుకును. మా తల్లికి మేము నలుగురు కొడుకులం. నేను పెద్దవాణ్ణి. నేను పోయినా, మా అమ్మకు ఇంకా ముగ్గురు కొడుకులు మిగులుతారు. కనుక ఆమెకు అంత కష్టముండదు. మా నాన్న లేకపోతే మాత్రం కుటుంబం జరగడమే కష్టమవుతుంది!" అన్నాడు కుర్రవాడు.

ఈ మాటలు వినేసరికి రాజుకు మరింత ఆశ్చర్యం వేసి, "ఒరే, నిన్ను మీ అమ్మపంపిందా? లేక నువ్వే వచ్చావా?" అని అడిగాడు.

అందుకు కుర్రవాడు, "ప్రభూ నేను మా తల్లికి చెప్పకుండానే వచ్చాను. ఎందుకంటే, మా నాన్న బతకడం ఆమెకు సంతోషమే. అయినా కొడుకును పోగొట్టు కోవడానికి ఏ తల్లి మాత్రం ఇష్టపడుతుంది? కాలం గడిచేకొద్దీ నెమ్మదిగా మనస్సు ఎలాగో కుదుటపడుతుందనే ధైర్యంతో నేనే ఇలా వచ్చేశాను!" అన్నాడు.

ఆ కుర్రవాడి మాటలకు రాజు హృదయం ద్రవించింది. "నీ ప్రార్థన నేను మన్నిస్తున్నాను!" అన్నాడు.

కుర్రవాడు అమితానందంతో, రాజుకు మళ్ళీ ఒకసారి సాప్టాంగ నమస్కారం చేసి, "ప్రభూ! నేను ధన్యుణ్ణి తమ కెంతో కృతజ్ఞుణ్ణి! ఎల్లుండివరకూ ఆగడం దేనికి? ఇప్పుడే మా నాన్నను చెర నుంచి విడుదల చేయించి, ఆయన స్థానంలో నన్ను ఉరి తీయించండి!" అన్నాడు.

రాజు ఆనంద బా ప్పాలు రాలుస్తూ, "నీ ప్రార్థన మన్నిస్తున్నాననడంలో నీ తండ్రికి బదులు నీ ప్రాణాలు తీయిస్తానని కాదు. నీవంటి ఉత్తమవుత్తుడు చిరా యువుగా వర్ధిల్లాలి కాని, ఇలాంటి దుర్మర ణానికి గురి కాకూడదు. నీవంటి ఉత్తముణ్ణి కన్న నీ తండ్రి వాంగ్ కూడా ఉత్తముడే. కాబట్టి, శికార్లుడుకాడు. దుర్మార్గుడయిన హ్యూయెన్ ను నీ తండ్రి రూపంలో ఆ భగవంతుడే శికించాడు," అని చెప్పి, తండ్రిని భైదు నుంచి విడిపించాడు.