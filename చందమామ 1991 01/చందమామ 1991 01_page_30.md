ముని చెప్పినదంతా ఆ శ్చర్యపోతూ విన్న మాధవుడు, ఏదో ప్రశ్నించబోయేం తలో, నిర్మల సెలయేటి నుంచి నీళ్ళ కుండతో అక్కడికి వచ్చింది. మాధవుడు, ఆమె కేసి చూసి దిగ్భ్రాంతుడయ్యాడు. ఆమె శరీరం మీద కాలిన గుర్తులు ఏమాత్రం లేకపోగా, ఆమె శరీరచ్ఛాయ పసిమివన్నెతో మెరిసిపోతున్నది. ఆమె కళ్ళల్లో పూర్వపు బేలతనమూ, భీతి స్థానంలో, ప్రశాంతతచోటు చేసుకున్నది. ఒక్క మాటలో—ఆమె మరొక జన్మ ఎత్తినదానిలా వున్నది.

మాధవుణ్ణి చూసిన నిర్మల, చప్పున నీళ్ళకుండ దింపి, మాధవుడికి కృతజ్ఞతా పూర్వకంగా నమస్కరించింది. మాధ

వుడికి ఇక మునితోగాని, ఆమెతోగాని ఏం మాట్లాడాలో తోచలేదు. అతడు వాళ్ళవద్ద సెలవు తీసుకుని ఇంటికి తెరిగి వచ్చాడు.

ఆ రాత్రి మాధవుడికి కన్ను మూసినా తెరిచినా, నిర్మలే కనిపించసాగింది. మర్నాడు తెల్లవారుతూనే అతడు జీవా నందుణ్ణికలుసుకుని, ''స్వామీ! రాత్రంతా నేను, నిర్మల గురించే ఆలోచించాను. ఆమె తెరిగి ఇంటికి వెళ్ళినా, ఆమెకు లభించేది పనిమనిషి స్థానం మాత్రమే ! అట్లని ఆమెను ఎక్కడికీ వెళ్ళకుండా, జీవితకాలమంతా ఇక్కడే గడపమనడం అన్యాయం. కనుక, మీకు అభ్యంతరం లేకపోతే ఆమెను నేను పెళ్ళాడి, నా ఇంటికి తీసుకుపోతాను,'' అన్నాడు.