దారు మంచితనం అంటే ఎలా వుంటుందో చక్కగా వివరించగలవారికి బహుమానం ఇస్తానని చాటింపు వేయించాడు. ఆవిధంగా మంచితనం రూపురేఖల్ని శిల్పంగా చెక్కించి గుడిలో పెట్టాలని జమీందారు అనుకున్నాడు.

అయితే, రోజులు గడిచిపోతున్నాయి కాని, ఎవరూ మంచితనం గురించి సంతృప్తికరమైన వివరణ ఇవ్వలేక పోయారు.

ఈ పరిస్థితుల్లో మల్లన్నకు జబ్బు చేసింది. జమీందారు అతడికి మంచి వైద్యులచేత చికిత్స చేయించాడు. కాని, ఇక వ్యాధి నయం కాదని తెలిశాక, ఆయన మల్లన్నను నీ ఆఖరికోరిక ఏమిటని అడిగాడు.

ఆందుకు మల్లన్న, “జరిగిన అద్భుతాలు చూసి, జనం నేను దేవుణ్ణను కుంటున్నారు. అది నిజం కాదు. ఆనాడు ఆకాశవాణి పలికినట్టు మంచితన మేదేవుడు. దాన్ని ఏదో ఒక రూపంలో

దేవాలయంలో ప్రతిష్ఠించండి !” అని కోరాడు.

మల్లన్న చనిపోయాక జమీందారూ, ఊరి పెద్దలూ ఒకచోట చేరి, మంచితనం అంటే ఏమిటి? దాని ఆకారవిశేషాలు ఎలా వుంటవి? అన్న విషయం గురించి చాలా సేపు వితర్కించారు. చివరకు అందరూ ఏ కాభిప్రాయంగా తేల్చిన దేమంటే—మల్లన్న భగవంతుడి మెప్పు పొందిన మంచివాడు; యోగ్యుడు. అతడిప్పుడెలాగూ లేడు గనక, అతడి రూపాన్ని శిల్పులచేత చెక్కించి గుడిలో ప్రతిష్ఠ చేయాలని.

సంవత్సరం తిరక్కుండానే మల్లన్న విగ్రహం తయారైంది. ఆ విగ్రహాన్ని చూసినవాళ్ళకు; దేవుడు మంచివాళ్లల్లోనే వుంటాడు. మంచితనం అంటే, అచ్చం మల్లన్నలాగే వుంటుంది! అనిపించింది.

ఆ విధంగా పూరిపాకస్థానంలో వెలిసిన గుడిలో, మంచితన మనే దేవుడుగా మారాడు మల్లన్న!