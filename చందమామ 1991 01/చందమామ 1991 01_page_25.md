ఇందుకు ఉదాహరణగా నీకు నిర్మల అనే ఒక అనాధ యువతి కథ చెబుతాను, శ్రమ తెలియకుండా, విను," అంటూ ఇలా చెప్పసాగాడు:

పూర్వం గిరిజాపురంలో, మాధవుడనే గ్రౌరెలకాపరి ఒకడు వుండేవాడు. అతడికి తాతలనాటి ఆస్తి కాస్తోకూస్తో వున్నది. మాధవుడు చూడ చక్కనివాడే కాక, అత్యంత మధురంగా పాటలు పాడేవాడు. అతడికి తల్లి తప్ప ఇంకెవరూ లేరు. రాత్రివేళ భోజనం చేశాక, అతడికి ఇంటి పెరట్లో ఆరు బయట నులకమంచం మీద పడుకుని పాటలు పాడుకోవడం అంటే ఎంతో ఇష్టం. అయితే, ఆ సమయంలోనే

ఒక ప్రతిబంధకం అతణ్ణి తరుచు చీకాకు పరుస్తూండేది. అదే నిర్మల!

మాధవుడి ఇంటి పారుగున, గోపీనాథు డనే సంపన్న కుటుంబీకు డొకడుండే వాడు. ఆయన మొదటి భార్య ఒక ఆడ పిల్లను కని చనిపోయింది. ఆ పిల్లే నిర్మల. ఆమె పుట్టుకుంటిది. నిర్మల తల్లి చని పోగానే గోపీనాథుడు మళ్ళీ పెళ్ళి చేసు కున్నాడు. ఆ వచ్చిన సవతితల్లి, నిర్మల ఆలనాపాలనా చూడడం మాట అటుంచి, అతి చిన్న వయసు నుంచే వంట పనితో సహా ఇంటి చాకిరీ అంతా నిర్మల మీద మోపి, నిర్మలను పనిమనిషి కంటే హీనంగా, చూడడం ప్రారంభించింది. చిన్నతనంలో, కట్టెలపాయ్య మీద వంట చేస్తూచేస్తూ నిర్మల, ఒకసారి ప్రమాద వశాత్తూ పాయ్యలోకి తూలిపడిపోయి, ఒళ్ళంతా కాల్చుకున్నది. ముఖం మీద నల్లటి మచ్చలతో, ముడతలు పడిపోయిన, చర్మంతో, కుంటితనంతోబాటు వికృత రూపం కూడా వచ్చి, చూపరులకు భయం కలిగించేటట్టు తయారైంది, నిర్మల.

నిర్మల రోజల్లా గొడ్డుచాకిరీ చేసి, రాత్రి బాగా పొద్దుపోయిన తర్వాత, గొడ్డపాక దగ్గిరగా నులకమంచం వేసుకుని పడు కునేది. ఆ సమయంలో ఆమె అప్పుడప్పుడూ వెక్కివెక్కి ఏడూస్తూండేది.