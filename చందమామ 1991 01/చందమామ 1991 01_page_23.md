నిపుణులు తమ పనిలో నిమగ్ను లయ్యారు. అర్ధరాత్రి దాటేవరకు లోపలి నుంచి సందడి వింటూనే ఉన్నది.

తెల్లవారగానే వీరసింహుడు తలుపు తాళం తెరిపించాడు. మనుషుల అలికిడి లేదు. కష్టపడి పని చేయడంపల్ల నిపుణులు అలిసి, నిద్రపోయా రేమో అని లోపలికి వెళ్ళి వెదికి చూశారు. కాని ఏ ఒక్కరి జాడా కనిపించలేదు!

అభర ణా లెక్కడ? భోషాణా లెక్కడ? నిపుణులు ఏమయ్యారు? వీర సింహుడూ, సర్పదంతుడూ పిచ్చివాళ్ళలా అరుస్తూ, భవనంలోని గదులన్నిటినిగాలించారు. కాని ప్రయోజనం లేకపోయింది!

“బందిపోట్లు! వచ్చినవాళ్ళందరూ బందిపోట్లు! వేసిన తాళం వేసినట్టే వుంది. ఆ దుర్మార్గులు ఎలా తప్పించుకున్నారు?” అని అరిచాడు వీరసింహుడు.

రాణిగారి శయనాగారంలోని రహస్యమార్గ ద్వారం, తెరిచి వుండడంతో, సర్పదంతుడు జరిగిన విషయం గ్రహించాడు.

ఆ రహస్యమార్గం గుండానే వచ్చిన వాళ్ళు భోషాణాలతో సహా అభరణాలను తీసుకుని వెళ్ళి ఉండాలి!

అక్కడ కనిపించిన ఒక లేఖలో ఇలా ఉన్నది: “రాజకుటుంబానికి చెందిన అమూల్య అభర ణాలను మీ నుంచి కాపాడాము. అవి రాజవంశానికి వారసుడయిన యువరాజు సందీపుడి సంరక్షణలో భద్రంగా ఉన్నవి. మరొక విషయం. మీ మనుషులను వెంటనే దక్షిణదిక్కుగా వున్న ‘ఏనుగుకొండ’ దగ్గరికి పంపండి. చంద్రపురి నుంచి వచ్చిన ఆసలు ఆయుధ వ్యాపారులు అక్కడే వున్నారు. వాళ్ళకు ఆ హరపానీయలు అందజేయండి. అంతే కాదు. వాళ్ళను బంధించిన తాళ్ళు తెగగొట్టడానికి కత్తులు తీసుకుపోవడం మరిచిపోకండి!”

సర్పదంతుడు భటులతో బయలుదేరి వెళ్ళి. తిరుగుబాటుదార్లు బంధించిన వర్తకులను బంధాలనుంచి విడిపించాడు! —(ముగింపు వచ్చే సంచికలో)