"సర్పదంతా! మన సమస్య తరి పోయింది!" అని కేక వేశాడు వీర సింహాడు.

సర్పదంతుడి కళ్ళు పెద్దవయ్యాయి. పట్టరాని ఆనందంతో ఇరువురూ ఒక్క నిమిషం మాట్లాడలేకపోయారు. ఆతరవాత తేరుకుని ఒక్కొక్క పెట్టెగా తెరిచి, వాటి లోని ఆభరణాలు చూసి, పొంగి పోయారు.

"ఆభరణాలు దొరి కాయి. కాని, వాటితో ఆయుధాలు కొనడం ఎలా అన్నదే ప్రస్తుత సమస్య!" అన్నాడు వీర సింహాడు.

"ప్రభూ, అదేం సమస్య కాదు. చంద్ర పురి ఆయుధ వ్యాపారులను పిలిపించి, వాళ్ళచేత ఆభరణాల విలువను బేరీజు వేయిద్దాం. ఆ తరవాత ఆయుధాల బేరం కుదుర్చుకోవడం సులభం!" అన్నాడు సర్పదంతుడు.

"కొన్ని ముఖ్యమైన ఆభరణాలు తప్ప, ఉపయోగం లేని అలంకార ప్రాయాలయిన మిగతా విలువయిన ఆభరణాలనూ, వెండి బంగారు పాత్రలనూ వదులు కోవడానికి సిద్ధంగా ఉన్నాం. మనకు ఆయుధాలు కావాలి. సైనికబలం వుంటే జయపురినే కాదు; సుసంపన్నమైన అమృతపురిని కూడా అవలీలగా ఆ క్రమించవచ్చు!" అన్నాడు వీర సింహాడు అనందంగా.

గదికి గట్టి తాళం బిగించి, ఇరువురూ వెలుపలికి వచ్చారు.

మర్నాడు ఉదయమే, నమ్మకస్థులయిన దూతల ద్వారా తమ సందేశాన్ని చంద్రపురికి పంపారు. వాళ్లు తిరిగి వచ్చి, చంద్రపురి వ్యాపారుల నుంచి నిపుణులో మూడు రోజులలో వస్తారని తెలియజేశారు. తన చిరకాల వాంఛ తీరుతుందన్న ఆశతో వీరసింహాడు కలలు గనసాగాడు.

మూడు రోజుల తరవాత ఒక గూఢచారి వీరసింహాడి వద్దకు వచ్చి. "ప్రభూ, చంద్రపురి వర్తకుల నుంచి ఇరవై అయిదుగురు నిపుణులు బయలు దేరి వస్తున్నారు!" అని చెప్పాడు.