# విమలాదేవి వడ్డాణం

అమరేంద్రపురం రాజు జయకాంతుడి భార్య విమలాదేవికి, రత్నాలు తాపడం చేసిన విలువైన వడ్డాణం ఉండేది. అది ఎన్నో ఏళ్ళ క్రితం తయారుచేసినది కావడంతో, ఒకనాడు రాణి దాన్ని ధరిస్తూండగా, మధ్యకు విరిగిపొయింది.

విమలాదేవికి ఆ వడ్డాణమంటే చాలా యిష్టం. జరిగినదానికి ఆమె చాలా బాధపడింది. ఆమె భర్తకు సంగతి చెప్పి, నిపుణుడైన స్వర్ణకారుడి చేత దాన్ని బాగు చేయించమని కోరింది.

రాజు, మంత్రికి ఆ పని అప్పగించాడు. ఈ సంగతి తెలిసిన స్వర్ణకారులు కొందరు మంత్రి దగ్గిరకు వచ్చి, వడ్డాణాన్ని బాగు చేసి పని తమకు యివ్వవలసిందిగా కోరారు. మంత్రి విచారించగా, ఫణి భూషణాచారి అనే స్వర్ణకారుడు గొప్ప నిపుణుడని తెలిసింది. అయన వడ్డాణాన్ని

అతడికిచ్చి, వారం రోజుల్లో పని ముగిసేలా చూడమన్నాడు.

ఫణిభూషణుడికి యిలాంటి గౌరవం లభించడం, అప్పుడప్పుడూ రాణీగారికి నగలు తయారుచేసి యిచ్చే సాంబ శివాచారి అనే స్వర్ణకారుడికి అసూయ పుట్టించింది. అతడు చేస్తున్న నగలలో అంతగా నాణ్యత వుండడం లేదని రాణీ గారు లోగడ చెప్పివుండడంతో, మంత్రి యీసారి వడ్డాణం విషయమై అతణ్ణి సంప్రతించను కూడా లేదు.

ఫణిభూషణాచారి వడ్డాణాన్ని బాగు చేసి, రెండు వారాల తరవాత మంత్రికి యిచ్చాడు.

వారం రోజుల పాటు తనకు అనా రోగ్యంగా వుండడంతో, పని పూర్తి కావడానికి మరొక వారం పట్టిందని అతడు మంత్రికి విన్నవించుకున్నాడు.