రాణీకి విదాకులిచ్చేస్తాను !” అని శపథం చేశాడు.

“నేను నా భార్యనూ, పిల్లలనూ వదిలెస్తానుగాని ఈ బానిసను తమకు అమ్మనూ, ఇవ్వనూ ! లేకపొతే నేను అల్లాకు ద్రోహం చేసినవాణ్ణే !” అన్నాడు వజీరు వట్టుదలగా.

తీరా నోరు జారి ఘోర ప్రమాణాలు చేసేశాక, ఇద్దరికీ ఎక్కడలేని పశ్చాత్తాపం కలిగింది.

“ఇప్పుడేం చేసేటట్టు ? మన ఇద్దరి ప్రమాణాలకూ భంగం కలగకుండా మర్యాదగా బయటపడే ఉపాయం ఏమిటి?” అన్నాడు నవాబు.

“ఈ ఉపాయం చెప్పగలవాడు కాజీ ఒక్కడే ! ఏలినవారి సెలవైతే అయనకు భట్టుడి ద్వారా రమ్మని కబురు చేస్తాను,” అన్నాడు వజీరు.

నవాబు సరేనన్నాడు. వజీరు కాజీని పిలిపించాడు. కాజీ వచ్చి సంగతంతా తెలుసుకుని, “ఇదేమంత గొప్ప సమస్య కాదు. వజీరుగారు నవాబుగారికి సగం బానిస పిల్లను అమ్మి, మిగిలిన సగమూ బహుమానంగా ఇస్తే చిక్కు విడి పొతుంది,” అని సలహా ఇచ్చాడు.

నవాబు ఈ యుక్తికి చాలా సంతోషించి, “భేష, బాగుంది. ఇంకొక

సలహా కూడా చెప్పు ; ఈ పిల్లకు బానిస స్థితి పొతేనేగాని నా జనానాలో చేర్చటానికి వలులేదు. చట్టరీత్యా ఈమె బానిసత్వం పొగొట్టటానికి చాలా తతంగం వుంటుంది. దానికి కూడా ఏదైనా సులువు మార్గం త్వరగా అలోచించు,” అని కాజీని అడిగాడు.

“అందుకు ఒకటే సులువు మార్గం ! ఈమెను ఎవరికైనా ఇచ్చి ఇప్పుడే పెళ్ళి చేస్తే సరి ! ఈమె బానిసత్వం ఈ క్షణమే పొతుంది. వెంటనే ఆ మనిషి చేత ఈమెకు విదాకులిప్పించి, ఏలినవారు ఈమెను తమ జనానాలో చేర్చుకోవచ్చు.” అన్నాడు కాజీ.