“చాలా బాగుంది. ఒక భటుణ్ణి పిలిపించు,” అన్నాడు నవాబు వజీరుతో.

వజీరు తన దగ్గిర వున్న భటుణ్ణి ఒకణ్ణి పిలిపించాడు. అతనికి బానిస పిల్లనిచ్చి అప్పుడే పెళ్ళి చేసి కాజీ, “ఇక ఈ పిల్ల బానిసకాదు. స్వతంత్రురాలు! ఇప్పుడిమెకు ఈ భటుడి చేత విడాకు లిప్పిస్తాము !” అన్నాడు.

కాని భటుడు ఇందుకు ఒప్పుకోలేదు. “నా భార్య చాలా అందగత్తె. అమెకు విడాకు లిద్దామనే ఉద్దేశం నా కెంత మాత్రమూ లేదు,” అన్నాడు వాడు. నవాబూ, వజీరూ ఎంత బెదిరించినా వాడు లొంగలేదు.

నవాబుకు మండిపోయింది. అయన కాజీతో, “దౌర్భాగ్యుడా! ఇదా నువు చెప్పేయుక్తి? ఈ చిక్కు విడదీయకపోయా వంటే నీ తల కొట్టి కోట ద్వారానికి వేళ్ళాడగడతాను !” అన్నాడు.

“ఏలినవారు తొందరపడుతున్నారు. ఈ చిక్కు ఒక లెక్కలోది కాదు. వజీరు కారు ఈ భటుణ్ణి నాకు బానిసగా ఇచ్చేస్తే అన్ని చిక్కులూ క్షణంలో తిరిపోతాయి!” అన్నాడు కాజీ.

“ఇచ్చేశాను. తీసుకో !” అన్నాడు వజీరు.

కాజీ బానిసపిల్ల కేసి తిరిగి, “ఈ భటుడు నా బానిస. వీణ్ణి నీకు బానిసగా ఇచ్చేస్తాను, పుచ్చుకుంటావా ?” అని అడిగాడు.

“మహదానందంగా పుచ్చుకుంటాను,” అన్నదామె.

“ఇంకేముందీ? చట్టప్రకారం నీ బానిస నీ భర్త కావటానికి వీలులేదు. మీ పెళ్ళి రద్దయిపోయింది! నేను వచ్చిన పని కూడా అయిపోయింది,” అంటూ కాజీ లేచాడు.

నవాబు కాజీని అపి, “మాకు న్యాయం చెప్పి సలహ ఇచ్చినందుకు ఇదిగో బహుమానం!” అంటూ ఒక సంచీ నిండా బంగారు నాణాలు పోయించి, స్వయంగా కాజీకి యిచ్చాడు.