పోరాటంలో మరణంచే వుంటాడు! నేను వెనుదిరిగి దుర్గం కేసి చూశాను. ఒక విరిగిపోయిన గోడ మీద బక్కచికిన అతడి రూపం నా కంటబడింది. కత్తి ఝిళిపిస్తూ, అతడు తన అనుచరులను ప్రాత్పహించి, గోడ పక్కనే వున్న పాతికమంది నరవాహన సైనికుల మధ్యకు అరుస్తూ దూకేశాడు. ఆ కోయ వృద్ధుడి పట్టుదలా, ధైర్యసాహసాలూ నా నేత్రాలను చెమ్మగిల చేసినై.

నేను నా అనుచరులతో కొండ దిగి వేవెగంగా సముద్రం కేసి బయలు దేరాను. ఇక ఆ ద్వీపంలో వుండటం ఏ మాత్రం క్షేమకరం కాదని నిర్ణయించు కున్నాను. అదృష్టదేవత నన్ను పూర్తిగా మరవలేదన్న సూచనగా, సముద్ర తీరాన రెండు పడవలు కనిపించినై. నా అను చరులతో ఆ పడవ లెక్కితెడ్ల సహాయంతో మహాసముద్రం మధ్యకు బయలుదేరాను. ఎటు పొవాలి? ఎక్కడికి పొవాలి? అన్న ఆలోచన నాకు కలగలేదు. దారిలో

మీరు తటస్థపడ్డారు! మందరదేవా యిదీ, నా కథ!'' అన్నాడు శివదత్తుడు.

"సమరసేనుడి చరిత్రా, మీ చరిత్రా రెండూ రెండు అద్భుతాలు!" అన్నాడు మందరదేవుడు.

శివదత్తుడు మారుమాటాడకుండా చిరునవ్వు నవ్వాడు. అంతలో పడవలలో వున్న ఒక సైనికుడు లేచి నిలబడి, "చూడండి, అక్కడ ఏదో వెలుగు కనబడుతున్నది!" అంటూ అరిచాడు.

మందరదేవుడు అటు కేసి చూసి, "శివదత్తా, అదేదో ద్వీపంలాగా వున్నది. మనం ఈ మహాసముద్రంలో దారీ తెన్నూ లేకుండా పొయేకన్న. ఏదో ఒక ద్వీపం చేరటం మంచిదిగదా?" అన్నాడు.

"అవును, పడవలను ఆ ద్వీపాని కేసి పొనిద్దాం. అది మానవ వాస యోగ్యమైనదే అయితే ఫరవాలేదు; లేక ఏ భయంకర ద్వీపమో అయితే...." శివదత్తుడు మాట ముగించకుండా నవ్వీ పూరుకున్నాడు. —(ఇంశా వుంది)