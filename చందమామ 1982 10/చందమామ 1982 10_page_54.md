టున్న అక్షరతం ఏమిటో చెప్పావుకాదు!”
అన్నాడు బాలుడు.

"చెప్పి ఏంలాభం! తీసుకెళ్లావా ? అది శివసన్నిధానం అనే మహాక్షేత్రం!" అన్నది అవ్వ.

"ఓషి! ఈ మాత్రందానికేనా, అదెంత పని నాకు! నీ చెయ్యి పట్టుకొని తీసు కెళ్తాను, పద!" అంటూ బాలుడు అవ్వ చేతిని పట్టుకొని అడుగు వేశాడు. రెండో చేత ఊతకర్రతో అవ్వ అడుగు ముందుకు వేయబోతుండగా పెద్ద మెరుపు మెరిసింది. అ కాంతిలో తన చేతిని తొండంతో పట్టుకొని నడిపించే విఘ్నుశ్వరుణ్ణి చూసి అవ్వ కన్నులు మూసి, "దేవా! చిన్ననాటి నుంచి నువ్వేనడిపిస్తున్నావు, నేను కన్నులు మూసుకున్నా తెరిచినా ఒకటే!" అని అనుకుంటూ కళ్ళు తెరవకుండానే విఘ్నీ శ్వరుడు ఎక్కిస్తూ తీసుకెళ్తూంటే ఎన్నో ఎన్నో మెట్లు ఎక్కుతూ, అలా ఎంత కాలం గడిచిందో తెలీకుండా వెళ్ళింది.

అలా వెళ్ళగా వెళ్ళగా, "అవ్వా! శివసాన్నిధ్యాన్ని సమీపించాము!" అని అన్న విఘ్నీశ్వరుని మాటకు అవ్వ కన్నులు తెరిచి చూసింది.

అక్కడ వెలుగు తప్ప మరేమి కని పించలేదు. క్రిందికి చూస్తే అనేక నక్షత్ర మండల సముదాయాలు సోపానపంక్తుల్లాగ

కనిపించాయి. ఎన్నెన్నో సూర్యకుట్టుం బాలు, తోకచుక్కలు, వాయురూపంలో తిరుగుతూ పెరుగుతూన్న జ్యోతులు, వెలుగు చక్రాల్లాగ గిర్రున తిరుగుతున్న తేజోమండలాలతో నిండిన అనంత విశ్వం పాదాల దిగువ కన్నులపండువుగా వున్నది.

విఘ్నీశ్వరుడు అవ్వ చేతిని వడలి, "అవ్వా! శివసన్నిధానాన్ని చేరుకున్నావు. ఇక్కడ కాలం అనేది లేదు. నాశము అనేది లేదు. ఇదే సృష్టి స్థితిలయాలకు అతీతమైన శివుని సన్నిధానం, అసలు కైలాసం! విశ్వనాథుడు విశ్వేశ్వరుడైన శివుణ్ణి దర్శించు!" అని చెప్పి అంతర్ధాన మయ్యాడు.