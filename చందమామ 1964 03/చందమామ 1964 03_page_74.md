## వైద్యసహాయం

ఒకనాడు పాపన్న ఏదో పని మీద వీధి వెంబడి పోతూండగా, ఒక ఇంటి ముందు నిలబడి వున్న చిన్న పిల్ల, “ఆయ్యా, ఒక చిన్న సహాయం చేస్తారా?” అని అడిగింది.

“తప్పకుండా చేస్తానమ్మా! ఏం కావాలి!” అని పరోపకారి పాపన్న ఆ పిల్లను అడిగాడు.

ఆరుగు మీద ఆ పిల్ల తల్లి పడుకుని ఉన్నది. ఆమెకు జ్వరం. కాళ్ళు నిన్సత్తు వగా వుండటం చేత, లేచి లోపలికి వెళ్లలేని స్థితిలో వుంది. ఎవరైనా సహాయం పట్టి ఆమెను లోపలికి చేర్చాలి.

పాపన్న జబ్బు మనిషిని మెల్లిగా లేవ దీసి, లోపలికి తీసుకుపోయి, పక్క మీద పడుకోబెట్టి, “జబ్బుకు మందు తీసుకుంటున్నారా?” అని అడిగాడు.

“లేదు, నాయనా. మాటోటివాళ్ళం మందులూ, మాకులూ ఎక్కడ కొనగలం?” మందు లేకుండానే, జబ్బు దానంతట అది నయం కావాలిసిందే,” అన్నది జబ్బుమనిషి.

“మీ నాన్నగా రేరమ్మా?” అని పాపన్న చిన్నపిల్ల నడిగాడు.

“మా నాన్న బస్తీలో వుంటాడు. వారాని కొకసారి వస్తాడు,” అన్నది పిల్ల.

“జబ్బుకు మందు లేకపోతే ఎలాగ?” అంటూ పాపన్న అక్కడి నుంచి వైద్యుడి ఇంటికి బయలుదేరి వెళ్ళాడు. ఆ గ్రామా నికి ఆయన ఒకడే వైద్యుడు. వైద్యు డింటి తలుపు మూసివున్నది. పాపన్న తలుపు తట్టిన మీదట కురవాడొకడు తలుపు తెరిచి, “ఏం కావాలి?” అని అడిగాడు.

“వైద్యుడు గారు—” అని పాపన్న అంటూండగానే ఆ కురవాడు చెయ్యి ముందుకు చాచాడు.

ఆ అభినయం అర్థంకాక పాపన్న, “ఏం కావాలి?” అని అడిగాడు.