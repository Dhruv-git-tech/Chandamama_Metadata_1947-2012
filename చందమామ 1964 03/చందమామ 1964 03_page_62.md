కాపరి కొడుకు, ఐదేళ్ళవాడు, కుటీరంలో
నుంచి బయటికి వచ్చాడు.

“ఎందుకురా నవ్వుతావూ?” అని శతధ్వజుడు వాణ్ణి అడిగాడు.

“మీ రడిగిన దానికి మా అయ్య నోటికి వచ్చినట్టు చెప్పాడు. అది విని మీరు సంతోషించారు,” అన్నాడు కుర్రవాడు.

“అయితే సరి అయిన సమాధానాలు నీవు చెప్పు!” అన్నాడు శతధ్వజుడు.

“అన్నిటి కన్నా ప్రకాశవంతమైనవి మా అమ్మ కళ్ళు. ఆకాశం నుంచి పడేదే మంచి నీరు. కష్టపడే వాడి నిద్రే మేలైన నిద్ర. మా అమ్మ చెయ్యే అక్షరాపాత్ర. దేవుడికి

పూజ చేసినదే గొప్ప పువ్వు,” అని కుర్రవాడు గబగబా చెప్పాడు.

శతధ్వజుడు వాడి తెలివికి ఆశ్చర్యపడి, వాడి చేతిలో రెట్టింపు డబ్బులు పెట్టుతూండగా, కుటీరంలో నుంచి విరగబడి నవ్వుతూ కాపరి భార్య వచ్చింది. అమె శతధ్వజుడితో, “నవ్వినందుకు మన్నించండి. ఆ చిన్న వెధవ తెలిసీ తెలియక చెప్పిన మాటలకే సంతోషించిన మీ అమాయకత్వానికి నవ్వెచ్చింది,” అన్నది.

“అంతకంటె సరిగా నీవు సమాధానాలు చెప్పగలవా?” అన్నాడు శతధ్వజుడు విస్మయంతో.