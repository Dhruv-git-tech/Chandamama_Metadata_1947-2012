సహా ఖేటక మనే ఊరు చేరింది. అక్కడ బలభద్రుడు తన వ్యాపారదక్షత అంతా చూపి బాగా డబ్బు గడించి, ధనికుడయాడు.

ఒకనాడు రత్నవతి తన దాసీ దానిని బాగా చీవాట్లు పెట్టి, “ఒక పనీ సరిగా చెయ్యవు, కనిపించినదెల్లా కాజేస్తావు, అదే మంటే పెడసరంగా మాట్లాడతావు!” అంటూ రెండు దెబ్బలు కూడా వేసింది.

దాసీ దానికి ఆగ్రహం వచ్చి తనకు తెలిసిన రహస్యాన్ని ఆస్త్రంలాగా ఉపయోగించింది. అది దండనాథికారి వద్దకు వెళ్ళి, “ఈ బలభద్రుడనే ఆయన వలభినగరంలో ఉండే నిధిదత్తుడనే ఆయన కూతురిని, కనకవతి అనేదాన్ని రహస్యంగా లేవదీనుకు వచ్చాడు,” అని చెప్పింది.

దండనాథికారి ధనకాంక్ష జాస్తిగా గల వాడు. బలభద్రుడి ధనం కాజెయ్యటానికి మంచి అవకాశం చికిక్కింది. అతను పెద్దలను నలుగురినీ పిలిచి, బలభద్రుణ్ణి

గురించి దాసీది చెప్పిన మాటలు చెప్పి, “ఇతడి డబ్బంతా అపహరించేద్దాం. మీరేమీ అభ్యంతరం చెప్పకండి,” అన్నాడు.

ఈ సంగతి తెలియగానే బలభద్రుడు భయపడిపోయాడు. అతని బెదురు చూసి రత్నవతి, “మీకు వచ్చిన భయమేమీ లేదు. మీరు గ్రామపెద్దల వద్దకు వెళ్ళి, నేను గృహగుప్తుడి కూతురు రత్నవతిననీ, మన ఇద్దరికీ శాస్త్రాక్షంగా వివాహం జరిగిందనీ, కావలిస్తే వలభీకి మనిషిని పంపి వాకబు చేయవచ్చుననీ చెప్పండి. మనకు ప్రమాదమేమీ రాదు,” అన్నది.

బలభద్రుడు పెద్దల ఎదట అలాగే చెప్పాడు. వారు వలభీకి ఒక మనిషిని పంపారు. ఆ మనిషి వెంట గృహగుప్తుడు స్వయంగా వచ్చి, తన కూతురినీ అల్లుణ్ణీ గుర్తించి, పెద్దల సందేహం నివృత్తి చేసి, కూతురినీ అల్లుణ్ణీ తన వెంట తీసుకుని ఇంటికి వెళ్ళిపోయాడు.