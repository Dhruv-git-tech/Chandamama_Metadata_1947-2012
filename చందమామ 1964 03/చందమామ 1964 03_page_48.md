“ నే చెప్పలే ? ” అన్నాడు. “ మళ్ళీమాటు చూస్తేగాని నిజం తేలదు, ” అంది భార్య.

అక్కడ—బాబూలాల్, తను ఎచ్చు తగ్గు లేమీ తీసికోకపోవడం వల్ల అంతా సర్దుకు పోయిందని తలిచి, మనస్సులో హాయిగా వుంటున్నాడు. ఇప్పుడు పిండి ఎచ్చు తగ్గులు లేక సరికి సరిరావటంతో రైతుకూ భార్యకూ కూడా సందేహం పట్టుకుంది.

ఆనాడు రయితు భోజన మవుతుండగా భార్యతో, “ నువు చెప్పినట్టు ముందంతా తక్కువ రావడం, తరువాత ఎక్కువ రావడం, ఇప్పుడు సరీగా రావడం చూడగా చిత్రంగా వుంది. ఆ బాబూలాల్ తూకపు

రాళ్ళలో ఏదైనా పొరపాటుందేమో! రేపాక సారి పోయి చూసివస్తా. ఇలాంటి పొరపాట్లు సాగనివ్వకూడదు,” అని చెప్పాడు.

“ ఆదే నేనే మాట. మూడు నాలుగు సార్లు పిండి తగ్గింది. రెండుసార్లు ఎచ్చు రావటం మీరూ కళ్ళారా చూశారు. ఇప్పుడు సరిగ్గా ఉండట మేమిటి? నేను ఊరికే చెప్పలేదు,” అన్నది భార్య.

మరునా డుదయమే పెద్దరైతు బయల్దెరి మరకు వెళ్ళాడు. ఆయన్ని చూస్తూనే బాబూలాల్‌కు కంగారు పుట్టింది. ముఖం దించుకు పోయింది. దణ్ణం కూడా సరిగ్గా పెట్టలేక పోయాడు.