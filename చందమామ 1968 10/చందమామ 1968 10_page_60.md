“ఏమిలేదు”

ఒక గ్రామంలో రాజయ్య అనే నిరుపేద వాడుండేవాడు. అతను రోజూ అడవికి పోయి కల్టెలూ, పనికివచ్చే ఇతర వస్తువులూ తెచ్చుకుని, వాటితో జీవయాత్ర గడుపుతూ ఉండేవాడు.

ఒకనాడు రాజయ్య అదృష్టం బాగుండి అడవిలో బోలెడన్ని వస్తువులు దొరికాయి. ఆ రోజు మోపు కాస్త పెద్దదయించి. దాన్ని నెత్తి కెత్తుకోవాలంటే ఎవరి సహాయమైనా కావాలి. ఎవరైనా కనిపిస్తారేమో సని రాజయ్య అటూ ఇటూ చూస్తూంటే సంగర జిత్తు అనేవాడు అటుగా వచ్చాడు.

ఈ సంగరజిత్తు పెద్ద పేచికోరు. అవ కాశం దొరికితే చాలు, వాడు ప్రతివాళ్ళ దగ్గరా డబ్బు గుంటేవాడు.

సంగరజిత్తును చూడగానే రాజయ్య, “సమయానికి వచ్చాపు, ఈ మోపు కాస్త నా నెత్తికి ఎత్తిపెట్టు,” అన్నాడు.

“అలాగే ఎత్తుతాను గాని, నేను సహాయం చేసినందుకు నా కివ్వటానికి నీ దగ్గిర ఏమున్నది?” అని సంగరజిత్తు రాజయ్యను అడిగాడు.

“ఏమి లేదు, సంగరజిత్తూ!” అన్నాడు రాజయ్య.

“సరే అయితే,” అని సంగరజిత్తు రాజయ్యకు మోపు ఎత్తిపెట్టి, “నీ దగ్గిర ఉన్నదేదో ఇట్లా పారెయ్యి, నా దారిన నేను పోతాను,” అన్నాడు.

“ఏమి లేదు; అని ముందే చెదితిని గదా, సంగరజిత్తూ?” అన్నాడు రాజయ్య.

“నేను కాదన్నానా? ఆ ఏమిలేదు అనేదే పడెయ్యి,” అన్నాడు సంగరజిత్తు.

“నా దగ్గిర ఏమి లేదన్నానుగాని, ఏమి లేదు అనే వస్తువు ఉన్నదనలేదు,” అన్నాడు రాజయ్య, సంగరజిత్తు దుర్పుద్దికి లోపల వ్యధపడుతూ.