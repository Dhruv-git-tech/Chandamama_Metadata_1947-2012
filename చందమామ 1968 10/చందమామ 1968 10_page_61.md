“అదంతా నాకు తెలీదు. నీ దగ్గిర ఏమున్నదంటే, ఏమిలేదు ఉన్నదన్నావు. అదన్నా పడెయియ్య, లేదా నీ కట్టెలమోపన్నానా వరం చేసెయియ్య. తెలిసిందా?” అన్నాడు సంగరజిత్తు, మొండిగా.

సంగరజిత్తు వైఖరి చూసి సాత్వికుడైన రాజయ్యకే మంట పుట్టుకొచ్చింది. “నీ వేషాలు కట్టిపెట్టి గ్రామాధికారి దగ్గిరికి పద. ఆయనే న్యాయం చెబుతాడు,” అని రాజయ్య సంగరజిత్తుతో సహా గ్రామాధికారి వద్దకు వచ్చాడు.

గ్రామాధికారి ఇద్దరి మాటలూ విని సంగరజిత్తును, “నువు ఈ రాజయ్యకు సహాయం చేసినప్పుడు ఏమడిగావు?” అని అడిగాడు.

“అతడి నెత్తికి కట్టెలమోపు ఎత్తే ముందు, నీ దగ్గిర ఇవ్వటానికి ఏమున్నదని అడిగాను. అంటే ఏమిలేదు అన్నాడు,” అన్నాడు సంగరజిత్తు.

“తరవాత నువు సహాయం చేశావు. ఏమిస్తాడని సహాయం చేశావు?” అని గ్రామాధికారి అడిగాడు.

“తన దగ్గిర ఏమిలేదు ఉన్నదన్నాడు కథండి? అదే ఇస్తాడనుకుని సహాయం చేశాను,” అన్నాడు సంగరజిత్తు.

“ఇంతకూ అతను నీ కిచ్చిందేమిటి?” అని గ్రామాధికారి అడిగాడు.

“ఏమిలేదు,” అన్నాడు సంగరజిత్తు.

“అంటే నువ్వడిగినదే అతనిచ్చాడన్న మాట! అతని దగ్గిర ఉన్నదీ ఏమిలేదు. అతను నీ కిచ్చినదీ ఏమిలేదు. ఇంకెందుకు తగాదా పెట్టి మోపు ఇచ్చెయ్యమంటు న్నావు? ఈసారి ఇటువంటి అక్రమాలు చేశావంటే నిన్ను తీవ్రంగా శికీస్తాను,” అని బెదిరించి, గ్రామాధికారి సంగరజిత్తును పంపేశాడు.

పెద్ద బెడద పదిలిసందుకు సంతోషించి రాజయ్య కూడా ఇంటికి వెళ్ళిపోయాడు.