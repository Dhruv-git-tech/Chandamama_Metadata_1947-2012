# నాలుగుపిశాచాలు

ఒక గ్రామం చివర ఒక పాత సత్రం ఉండేది. అందులో పిశాచా లుంటాయనీ, రాత్రివేళ ఎవరైనా ఆ సత్రంలో ఉంటే వాళ్ళను చంపేస్తాయనీ ప్రతీతి ఉండేది.

ఆ ఊళ్ళోనే నల్లమందుభాయి ఒకడుండే వాడు. వాడు చిలుములో నల్లమందు వేసి పీల్చి, అత్మానందంలో ముణిగి తేలుతూ ఉండేవాడు. నల్లమందు కొనటానికి డబ్బు లేనప్పుడు మాత్రమే వాడు ఏదైనా పని చేసే వాడు; చేసిన పనికి కూలిడబ్బులు చేతిలో పడగానే వెళ్ళి నల్లమందు కొని, దాన్ని తన చిరము గొట్టంలో వేసి పీల్చి, తిరిగి ఆసంద సాగరంలో తేలిపోయేవాడు.

ఒకనాటి సాయంకాలం వేళ వాడి దగ్గిర ఉన్న నల్లమందంతా అయిపోయింది. కొందామంటే దగ్గిర డబ్బు లేదు. ఎక్కడ నైనా పని ఏదన్నా చేతామన్నా ఎటూగాని సమయమయింది. అందుచేత వాడు వీధిన

పడి, అందరినీ పీడించసాగాడు: "నా చిలుముకు ఇంత నల్లమందు ఇప్పంచండి, మీరేదిచెయ్యమంటే అది చేస్తాను."

ఎవరూ వాడి మొర ఆలికించ లేదు. కాని కొందరు కురాళ్ళు వాణ్ణి ఏడిపించాలనుకుని, "ఒరే, నువ్వీరాత్రి సత్రంలో గడిపావంటే నీ చిలుములో నల్లమందు వెయ్యటమేగాక, నీకు భోజనం కూడా పంపిస్తాం," అన్నారు.

నల్లమందు ఇచ్చినట్టయితే వాడు ఆ రాత్రి కాలాన్నంతా నరకంలో గడపమన్నా గడుపుతా నన్నాడు.

యువకులు తమలోతాము నవ్వుకుని, నల్లమందుభాయి చిలుము నిండా నల్లమందు నించి, రాత్రికి భోజనం కూడా మూట గట్టి ఇచ్చారు. తరవాత వాళ్ళు వాణ్ణి సత్రం దాకా తీనుకుపోయి, లోపలికి పంపి, తమ దారిన తాము వెళ్ళిపోయారు.