“ఈదిక్కుమాలిన బ్రాహ్మడి పీడవది లించుకోకపోతే నేను ఆకలికి మాడి చావక తప్పదు,” అనుకుని నక్క బ్రాహ్మడి సమస్య తేల్చటానికి ఒక ఉపాయం ఆలోచించింది.

ఒక రోజు ఉదయం అది సింహం దగ్గిరికి వచ్చి, “మహారాజా, ప్రమాదం! ప్రమాదం!” అని అదుర్దాగా కూసింది.

“ఎందు కంత కంగారు? ఏమిటా ప్రమాదం? ఎవరికా ప్రమాదం?” అని సింహం నక్క మీద కనురుకున్నది.

“నిన్న రాత్రి నేను మన బ్రాహ్మడి పంచలో పొంచి, లోపల బ్రాహ్మడూ,

పెళ్ళామూ మాట్లాడు కునే మాటలు విన్నాను. మీరిచ్చిన డబ్బుతో బ్రాహ్మడు చాలా భాగ్యవంతుడయాట్ట. మిమ్మల్ని కడతేర్చటానికి ఇవాళ తెచ్చే భోజనంలో విషం పెడతానని తన పెళ్ళాంతో అన్నాడు. నా చెప్పలారా విన్నాను,” అన్నది నక్క.

ఈ మాట విని సింహం కోపంతో పళ్ళు కొరికి, కళ్ళెర్ర చేసి, “అలాగా? రానీ, వాడి అంతు తేలుస్తాను,” అన్నది. తన ఎత్తు పారుతున్నందుకు నక్క చాలా సంతోషించింది.

కాస్సేపటికి తినుబంధారాలతో బ్రాహ్మడు రానే వచ్చాడు.