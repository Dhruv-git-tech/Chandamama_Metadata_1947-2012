చూస్తున్నవాడిలా తల ఆటూ యిటూ తిప్పతూ మెల్లిగా నడుస్తున్నాడు. శిఖిముఖీ, నాగుమల్లులు ఒక మహావృక్షం బోదెను చుట్టి ముందుకు పోయేంతలో, “నా బిడ్డ ల్లారా! వస్తున్నారా? ఆహ్హహ్హ!” అన్న శిథిలాలయ పూజారి వికృత కంఠధ్వని వినిపించింది.

ఇద్దరూ గతుక్కుమని తలలెత్తి పైకి చూశారు. వాళ్ళ కళ్ళకు భయంకొల్పే అద్భుత దృశ్యం ఒకటి కనిపించింది. వాళ్ళు కింద అరణ్యాలో చంపిన ఎలుగు బంటు చెట్లకొమ్మల మీదుగా—గాలిలో తేలుతూ పైకి పోతున్నది.

“శిఖీ! ఆది మనం చంపిన ఎలుగే! మెడ ఒక పక్కకు వేలాడవేసి వున్నది కనబడటం లేదా?” అన్నది నాగుమల్లి ఆశ్చర్యపడుతూ.

“తెలుస్తూనే వున్నది. దేవి సాయంతో శిథిలాలయ పూజారి దాన్ని పైకి లాగు తున్నాడో అర్థం కావటంలేదు. ఓమె, భేరుండాన్ని మన ముందు దించినట్టు ..” అవి శిఖిముఖీ ఏదో చెప్పబోయేంతలో, పై నుంచి పూజారి కంచుకంఠం గణగణ మంటూ మోగింది:

“ఆవి కాళ్ళనుకుంటున్నావా? కాదు, కర్మపాశాలు! వాటికి బద్దుడయ్యే, భల్లూ కేశ్వరుడు నా దగ్గిర కొస్తున్నాడు; మీరూ నా దగ్గిర కొస్తున్నారు.”

ఆ మరుకీణంలోనే జుయే మంటూ రెండుమూడు బాణాలు చెట్లకొమ్మల మీదుగా పైకి దూసుకుపోయినై. దానితోపాటే విక్రమ కేసరి గొంతు కూడా వినిపించింది: “శిఖీ! మల్లీ! ఆ పూజారి వున్న గుహ తెలిసింది. చుట్టుముట్టుదాం. ఇదుగో వస్తున్నాను.”

శిఖిముఖీ, నాగుమల్లీ ఆ కంఠధ్వని వినవచ్చిన వైపుకు తలలుతిప్పి చూశారు. విక్రమకేసరి వేగంగా వాళ్ళ కేసి పరిగెత్తుకు వస్తున్నాడు.

—(ఇంకావుంది)