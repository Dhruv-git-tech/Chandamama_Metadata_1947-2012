అతన్ని చూస్తూనే సింహం, “సరాధమా! కృతఘ్నుడా! దగుల్పాజీ! నా ప్రాణానికే ఎసరు పెడతావుట్రా?” అన్నది.

బ్రాహ్మదు తెల్లబోయి, “అదేమిటి? నేనేం చేశాను?” అని అడిగాడు.

“ఈ తిండిలో విషం పెట్టావా, లేదా? నిజం చెప్పు,” అన్నది సింహం.

“ఛి! ఛి! అలాటి పని ఎందుకు చేస్తాను? నీకు అనుమానంగా ఉంటే నేను తిని చూపిస్తాను,” అన్నాడు బ్రాహ్మదు.

“చావు తప్పదని తెలిసి, ఈ దొంగవాడు తేలికగా చద్దామని చూస్తున్నాడ, మహారాజా! వీణ్ణి నులువుగా చావనివ్వకండి. ఈ పంట నేను తిని చూస్తాను. అందులో నిజంగా విషం ఉంటే వీణ్ణి తమరు చిత్ర వధ చేసి మరీ చంపండి,” అన్నది నక్క.

సక్క ఒకే ఒక భక్యాన్ని తిని, చచ్చినట్టు పడిపోయింది. సింహానికి వున్న కాస్త అను మానం కూడా తీరిపోయింది.

“నక్క నీ విషపు తిండి తిని చచ్చిపోయింది. నిన్ను తగిన విధంగా శికిస్తాను,” అన్నది సింహం బ్రాహ్మడితో.

“మృగరాజా, నా వల్ల నిజంగా తప్పంటే శికించటం భావ్యమే. కాని ఒక్క మనవి. నే నెలాగూ చచ్చిపోతాను గనక నాకు ఉత్తమ లోకాలు కలిగేటట్టు అనుగ్రహించండి. నా జంయానికి నక్క చర్మం కట్టు కుంటే నేను తిన్నగా స్వర్గానికి పోతాను. ఆరిచేతి ప్రమాణాన నక్క చర్మం దయ చేయించండి. ఈ చిన్న కోరికను మన్నించండి,” అన్నాడు బ్రాహ్మదు.

“దానికేం భాగ్యం? నక్క ఎలాగూ చచ్చింది గద!” అంటూ సింహం తన పంజా విప్పి, గోళ్ళు పదును పెట్టుకుని, చచ్చినట్టు పడి ఉన్న నక్కను సమీపించింది. వెంటనే నక్క లేచి, ప్రాణ భయంతో, కాలి సత్తువ కొద్దీ పారిపోయింది. పాపం, దాని ఎత్తు పారనేలేదు.