కృపుడిది తెల్లనిది, కర్ణుడిది పసుపు
పచ్చది, దుర్యోధనుడిదీ, అశ్వతామదీ
నీలంరంగువి. నేను వేసిన అస్ర్థం భీష్ముణ్ణి
బాధించదు. అందుచేత ఆయన జోలికి
మాత్రం పోకు,” అని చెప్పాడు.

ఉత్తరుడువెళ్ళి, తలపాగాలు తీసుకుని
వెంటనే తిరిగివచ్చిరథం ఎక్కాడు. అతడు
రథాన్ని సేనల మధ్యగా నడుపుతుంటే
భీష్ముడు అర్జునుణ్ణి తనబాణాలతో అటకా
యించాడు. అర్జునుడు భీష్ముడి రథం
గుర్రాలను చంపి, భీష్ముడితో యుద్ధానికి
దిగకుండా ముందుకు సాగాడు.

అంతలో దుర్యోధనుడికి స్పృహవ
చ్చింది. నిశ్చింతగాపోతున్న అర్జునుణ్ణి చూసి
అతడు, “ఇతన్ని ఎందుకిలా నిశ్చింతగా
పోనిస్తున్నారు? ఇతను తప్పించుకుపో
కుండా చూడండి,” అని కేక పెట్టాడు.

ఆ మాట విని భీష్ముడు, “నీ తెలివి
ఏమయింది? అందరూ అస్త్రాలు జారవి
డిచి స్పృహ తప్పి ఉంటే ఈ అర్జునుడు
అందరినీ చంపగలిగి ఉండి కూడా తల
గుడ్డలు మాత్రం తీసుకున్నాడు. అతను
గెలిచినట్టు ఒప్పుకో. ఆవుల మందలను
తీసుకుపోనీ,” అన్నాడు.

భీష్ముడు చెప్పిన ప్రకారం కౌరవులు
ఓటమి ఒప్పుకుని తిరిగి వెళ్ళి పోవటా
నికి నిశ్చయించారు. వాళ్ళు వెళ్ళి పోవటం
చూసి అర్జునుడు సంతోషించి భీష్ముడికీ,
ద్రోణుడికీ, కృపుడికీ, అశ్వతామకూ
మిగిలిన కురువీరులకూ నమస్కార
బాణాలు వేసి; ఒక బాణంతో దుర్యోధనుడి
కిరీటాన్ని మటుకు పగలగొట్టాడు.

అతను ఉత్తరుడితో, “శత్రువులను
ఓడించాం. గోగణాలను కాపాడాం! ఇక
ఆనందంగా ఇంటికి పోదాం పద,”
అన్నాడు.

రథం శమీవృక్షం దగ్గిర మరొకసారి
నిలిచింది. పాండవుల అస్త్రాలన్నీ తిరిగి
ఆ చెట్టుమీదికి చేరాయి. అర్జునుడు సారథి
స్థానంలో కూర్చుని, “పాండవులందరూ
తనకొలువులో ఇంతకాలమూ దాగి
ఉన్నట్టు తెలిస్తే మీ తండ్రి భయంతో
కంగారు పడిపోతాడు. అందుచేత యుద్ధం
చేసి కౌరవులను జయించినది నువ్వేనని
ఆయనతో చెప్పు,” అని ఉత్తరుడితో
అన్నాడు.

“మహానుభావా, నువ్వు చేసిన ఈ
యుద్ధం నాభోటి వాడివల్ల ఏమవుతుంది?