స్కారం చేసి, తరవాత ధర్మరాజు కాళ్ళకు నమస్కారం చేసి లేచి, ధర్మరాజు ముక్కు నుంచి కారుతున్నరక్తంచూసి చాలా ఆవేద నపడుతూ, “ఈ మహానుభావుణ్ణి ఎవరు ఇలా చేశారు? ఈపాడుపని ఎవరిది?” అని అడిగాడు.

“ఈ మతిమాలినవాడు నిన్ను కాదని ఆ నపుంసకుణ్ణి మెచ్చుకుంటుంటే కోపం వచ్చి నేనే ఒక దెబ్బతీశాను,” అన్నాడు విరాటుడు.

“ఎంత పారపాటు చేశావు! బ్రాహ్మణ కోపం కార్చిచ్చులాగ దహిస్తుంది. అందు చేత అయనను మంచిచేసుకో,” అని ఉత్తరుడు తండ్రికి హితవు చెప్పాడు.

విరాటుడు క్షమాపణ చెప్పుకోగా ధర్మరాజు, “రాజా, నా కోపం పోయి చాలా సేప యింది. అంతకన్నా నారక్తం నేలమీద పడటం నీ దేశానికీ, నీకూ ఎక్కువహాని!” అన్నాడు.

ధర్మరాజు ముక్కు నుంచి కారే రక్తం నిలిచిపోయింది. కొద్దిసేపట్లో ఉత్తరుడు బృహన్నలతోసహా అక్కడికి వచ్చాడు. బృహన్నల విరాటరాజుకూ, కంకుడికీ నమస్కా

రాలు పెట్టి నిలబడ్డాడు. అప్పుడు విరాటుడు ఉత్తరుణ్ణి చూసి బృహన్నలకు వినిపించే లాగ, “నాయనా, నువ్వు నాకు నిజంగా తగిన కొడుకువు అనిపించావు. నీలాటి శూరులు ఎక్కడాఉండరు. కర్ణుడు అంతటి పరాక్రమశాలి గదా, అతనితో ఎలా యుద్ధం చేశావు? భీష్ముడంతటి మహాయోధుణ్ణి ఎలా జయించగలిగావు? ద్రోణుడూ, ఆయన కొడుకుఅశ్వత్తామా ఎంతటి వీరులు! కృషాచార్యుణ్ణి చూస్తేనే సామాన్యయోధులు వణికిపోతారు గదా! దుర్యోధ నుడు ఉండనేఉన్నాడు. ఇలాంటి మహా వీరులందరినీజయించి, మన గోవులను విడిపించుకువచ్చావంటే మలయమారుతం వీచినట్టు అనిపించింది,” అన్నాడు.

ఈ ప్రశంసలు విని ఉత్తరుడు, “గోవులను నేను విడిపించలేదు. శత్రువులను జయించినది కూడా నేనుకాదు. ఎవరో దేవుడు అదంతా చేశాడు. శత్రువులను చూసి బెదిరి పారిపోతున్న నన్ను ఆపి, అతను రథంమీదకూర్చుని, నన్ను సారథిగా పెట్టుకుని, యుద్ధంచేసి గెలిచాడు,” అన్నాడు.