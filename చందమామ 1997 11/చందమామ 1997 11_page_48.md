ఇద్దరూ జూదం ఆడటానికి కూర్చు
న్నారు. అప్పుడు విరాటుడుధర్మరాజుతో,
“చూశావా, కంకుభట్టూ, నా కొడుకు
ఎందరో మహావీరులను ఒంటరిగా ఎది
రించి, జయించాడు!” అన్నాడు.

దానికి ధర్మరాజు, “బృహన్నల సారథిగా ఉండగా ఎందుకు జయించడూ,” అన్నాడు.

విరాటుడికి చప్పున కోపం వచ్చింది.
ఆయన ధర్మరాజుతో, “బ్రాహ్మణాధమా,
నా కొడుకుతో సమంగా ఆ నపుంసకుణ్ణి
మెచ్చుకుంటావా? నీకు అనదగినదీ,
అనరానిదీ కూడా తెలియదే. ఈసారికి
క్షమించాను మరొకసారి ఇలా మాట్లాడితే
నీ ప్రాణానికే ప్రమాదం. జాగ్రత్త!” అన్నాడు.

దానికి ధర్మరాజు, “భీష్ముడూ,
ద్రోణుడూ, అశ్వత్థామా, కర్ణుడూ, కృపుడూ
గల కౌరవసేనను ఇంద్రుడుకూడా జయిం
చలేడు. అలాటి శక్తి బృహన్నలకే ఉన్నది.
బృహన్నల సహాయం ఉండగా నీకొడుకు
అంతమంది వీరులను గెలవటంలో వింత
ఏమీ లేదు,” అన్నాడు.

విరాటుడు మండిపడి, “మళ్ళీ అదే
మాట అంటావా?” అంటూ పాచికలను
ధర్మరాజుముఖంమీదికి విసిరాడు. ధర్మ
రాజు ముక్కుకు దెబ్బ తగిలి నెత్తురు
కారసాగింది. ఆ రక్తం కిందపడేలోపుగా
ద్రౌపది పక్కనే ఉండి తన చేతిలోకి
పట్టుకున్నది. తరవాత ఆమె ధర్మరాజు
అభిప్రాయం గ్రహించి, ఒక బంగారు
పాత్ర తెచ్చి, ధర్మరాజు ముక్కునుండికారే
రక్తాన్ని అందులో పట్టింది.

ఇంతలో ఉత్తరుడూ, బృహన్నలా
వచ్చిన్నట్టు ద్వారపాలకుడు విరాటుడితో
చెప్పాడు.

“వారిద్దరినీ చూడాలని నేను తొందర
పడుతున్నాను. వెంటనే వారిని లోపలికి
ప్రవేశపెట్టు,” అని ద్వారపాలకుడితో విరా
టుడు అన్నాడు.

ధర్మరాజుద్వారపాలకుడితోరహస్యంగా,
“బృహన్నలను ప్రవేశపెట్టకు. ఉత్తరుణ్ణి
మాత్రమే ప్రవేశపెట్టు. యుద్ధంలో తప్ప,
నన్నెవరన్నాగాయపరిస్తే వాళ్ళను చంపుతా
నని బృహన్నలకు ప్రతం ఉన్నది. నా
రక్తం చూస్తే అతను మీ రాజును సకుటుం
బంగా నాశనం చేస్తాడు,” అని చెప్పాడు.

తరవాత ఉత్తరుడు ఒక్కడే విరాటు
డున్నచోటికి వచ్చి, తండ్రి కాళ్ళకు నమ

చంద్రమామ