తొలగించి, “నేనీ దేశానికి రాజును! నీ ఆగడాలగురించి విన్నాను. ఇప్పుడు ప్రత్యక్షంగా చూశాను. నువ్వు మనిషివి కాదు, రాక్షసుడివి. నీకు యావజ్జీవకారాగార శిక్ష విధిస్తున్నాను. అనుభవించు!” అన్నాడు.

ఊహించని ఈ పరిణామానికి నివ్వెర పోయిన ధనదాసు, రాజు కాళ్ళమీద పడి క్షమించమని వేడుకున్నాడు. కానీ రాజులో ఆవేశం తగ్గలేదు. ఈలోగా విషయం విని అక్కడికి వచ్చిన గ్రామాధికారి, “ప్రభూ! గతంలో ధనదాసు తండ్రి, తమ తండ్రి గారికి అనుకోని ప్రమాదపరిస్థితుల్లో సాయ పడివున్నాడు. ఆ కారణంగా రాజుకుటుంబం, ధనదాసు కుటుంబానికి ప్రత్యేక రక్షణలు కల్పించింది. తమరు మంత్రిగారి నడిగితే, ఈ విషయం చెప్ప

గలరు. ఈ కారణంవల్లనే గ్రామాధికారినైన నేను కూడా ధనదాసు అకృత్యాలను అరికట్టలేకపోతున్నాను. ఇప్పుడు ఉన్నపళంగా ధనదాసును శిక్షించడం తమకూ ధర్మంకాదు. చేసిన తప్పులు దిద్దుకునేందుకు, ఆయనకొక అవకాశం ఇవ్వండి,” అంటూ రాజుకు నచ్చచెప్పాడు.

అప్పటికి శాంతించిన రాజుకు, గ్రామాధికారి మాటల్లోన్యాయమున్నదనితోచింది. ధనదాసుకు రక్షణ కల్పించడంలో రాజకుంటుంబం చేసినతప్పు కొంతవున్నది కాబట్టి, ఆయన ధనదాసుకు ఒక అవకాశం ఇవ్వాలనుకుని, ధనదాసుతో, “దుర్మార్గుడా! ఈ ఊళ్ళో నీకు పరమశత్రువెవరోఎన్నుకో. ఒక నెల రోజులపాటు అతడికి నీ చేత నైనంత ఉపకారం చెయ్యి. అతడు కూడా నీకు ఉపకారం చేస్తాడు. శత్రువుకు ఉపకారం చెయ్యడంలో, అతడిని మించ గలిగితే, నేను నిన్ను క్షమించి విడిచి పెడతాను. ఆతర్వాత కాలంలో నిన్ను కాపాడగలిగేది, నీ ప్రవర్తన మాత్రమే అని గుర్తుంచుకో!” అన్నాడు.

అయితే, ధనదాసుకు ఊరినిండా శత్రువులే! అయినా వారిలోనుంచి ఒకణ్ణి ఎన్నుకునేందుకు ఆయన శ్రమపడలేదు. వెంటనే ప్రమదుడు గుర్తుకు వచ్చాడు.

ఒకసారి ఈ ప్రమదుడి కాలిమీదగాయమైంది. సరైన వైద్యంలేక అది పుండుగా మారింది. కాయకష్టం చేస్తే తప్ప రోజుగడ వని ప్రమదుడు, వైద్యుడి దగ్గరకు వెళితే ఆయన, “పుండు ముదిరింది. దీనికి స్వర్ణభస్మానికి మించిన ఖరీదుగల భస్మం

చంద్రమామ