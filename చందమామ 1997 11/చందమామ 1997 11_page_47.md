అయినా నీ అజ్ఞ అయ్యేవరకూ నిజం దాచిపెట్టి, నేనే యుద్ధం చేసి గెలిచినట్టు చెబుతాను,” అన్నాడు ఉత్తరుడు.

“మనం విశ్రాంతి తీసుకుని, గుర్రాలకు నీరు పెట్టి, మధ్యాన్నం దాటాక నగరం చేరుదాం. ఈలోపుగా మీ గోపాలకులను వెళ్ళి, నువ్వు గెలిచినట్టు మీ తండ్రిగారికి వార్త చెప్పమను,” అన్నాడు అర్జునుడు.

ఈలోపుగా విరాటుడు సుశర్మను ఓడించి నగరానికి తిరిగి వచ్చి, కొలువుతీరి కూర్చు న్నాడు. పెద్దలైన పారులూ, బ్రాహ్మణులూ ఆయన విజయాన్ని అభినందించారు.

ఆయన, “ఉత్తరుడు ఎక్కడికి వెళ్ళాడు?” అని అడిగాడు.

కౌరవసేనలు వచ్చి గోవుల మందలను పట్టుకున్నాయనీ, వాటిని విడిపించటానికి

ఉత్తరుడు బయలుదేరాడనీ, ఉత్తరుడికి బృహన్నల సహాయంగా వెళ్ళాడనీ అంతః పుర స్ర్తీలు విరాటుడికి చెప్పారు.

ఈ వార్త విని విరాటుడు కంగారుపడి తన మంత్రులతో, “సుశర్మతో యుద్ధం చేసిన మిగిలిన యోధులనందరిని ఉత్తరు డికి సాయంపంపండి. నపుంసకుణ్ణి సార థిగా పెట్టుకున్న ఉత్తరుడు ప్రాణాలతో ఉన్నాడో, లేడో ముందు తెలుసుకోండి,” అంటూ ఆవేశపడ్డాడు.

విరాటుడి భయం చూసి ధర్మరాజు చిన్నగా నవ్వి, “బృహన్నల సారథిగా ఉండగా నీకుమారుడు గెలిచితీరుతాడు. కౌరవసే నలేకాదు, దేవాసుర సేనలు ఎదురైనా అతనికి అపజయం ఉండదు,” అన్నాడు.

అంతలోనే, ఉత్తరుడు శత్రువులను జయించి, గోవులను విడిపించి తిరిగి వస్తున్నట్టు విరాటుడికి వార్త తెలిసింది. అది విని ధర్మరాజు, “ఉత్తరుడు విజయుడై తిరిగి రావటం శుభం. అయితే, బృహన్నల సారథిగా ఉండగా ఉత్తరుడు జయించటం నాకేమీ ఆశ్చర్యం కలిగించదు,” అన్నాడు.

కౌడుకు గెలిచాడని వింటూనే విరాటుడు పరమానందభరితుడై, వార్త తెచ్చిన వారికి బంగారు బట్టలు కప్పి, రాజమార్గాలను అలంకరించమనీ, ఉత్తరుడి విజయం చాటించమనీ, మంగళ వాద్యాలతో ఉత్తరుడికి ఎదురు వెళ్ళమనీ అజ్ఞాపించాడు. తరవాత ఆయన సైరం ద్రితో, “పాచికలు పట్టుకురా. కంకుడితో జూదం ఆడాలి,” అన్నాడు.