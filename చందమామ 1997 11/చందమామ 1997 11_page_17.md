విశ్వాసం ఉన్నది. అది సరే; ఇప్పుడు
మగధ సామ్రాజ్యానికి ముంచుకు వచ్చిన
అపద ఏమిటి? దాని శత్రువు లెవరు?”
అన్నాడు అవంతీ సర్వసేనాధ్యక్షుడు.

“మిత్రులారా! మీరు రాజ్యానికి వెలు
పలవున్న శత్రువులతో అనేకసార్లు పోరాడి
ఉండవచ్చు. ఇప్పుడు మనం రాజ
కుటుంబంలోనే ఏర్పడిన అంతశ్శ్మత్రు
వులతోనూ, వాళ్ళతో చేతులు కలిపిన
స్వార్థపరులతోనూ పోరాడాలి. వీళ్ళు
బాహ్యశత్రువులకన్నా భయంకరులు.
బాహ్యశత్రువులతో పోరాడడానికి దైర్యం
వుంటే చాలు. అంతశ్శ్మత్రువులను అదుపు
చేసి అంతమొందించడానికి దైర్యంతో
పాటు అచ్చంచలమైన విశ్వాసం, చిత్తశుద్ధి
కావాలి! లక్ష్యం ఉన్నతంగా ఉన్నప్పుడు

హృదయాలలో అచ్చంచలమైన విశ్వాసం
ఏర్పడుతుంది. సరే, మహారాజు తరవాత
మగధ సింహాసనాన్ని ఎవరు అధిరోహించ
గలరని మీరు భావిస్తున్నారు?” అని
అడిగాడు యశుడు.

కొంతసేపు మౌనం తరవాత సేనాధ్య
క్షుడు, “యువరాజు సుశేముడికి రాజ్యా
భిషేకం చేయాలని మహారాజుగారు నిర్ణ
యించినట్టు కొందరు మిత్రుల ద్వారా
విన్నాను. అయితే అలా జరగకూడదని
నేను ఆశిస్తున్నాను,” అన్నాడు.

“ఎందుకలా ఆశిస్తున్నావు?” అని
అడిగాడు యశుడు.

“యువరాజు సుశేముడు దుర్మార్గుడే
కాదు; పరమ మూర్ఛుడుకూడా. ఒకప్పుడు
నేనాయనకు ఒక చురుకైన సైనికుణ్ణి
అంగరక్షకుడిగా పంపాను. వాడు దాపుల
నిలబడి వుండగా – ఏదో ఎగురుతూన్న
పక్షి తన తలపాగా మీద రెట్టవేసిందని,
సుశేముడు ఆ అంగరక్షకుడికి మరణశిక్ష
విధించాడు. అటువంటి దుందుడుకు
స్వభావంగల మూర్ఛుడు రాజైతే, ప్రజల
పరిస్థితిని ఊహించలేకుండా ఉన్నాను,”
అన్నాడు సేనాధ్యక్షుడు బాధగా.

“అలాంటప్పుడు అతన్ని రాజ్యాధికారా
నికి రానీయకుండా మన ప్రయత్నం
మనం చేయాలి కదా! మరొక్క విషయం.
యువరాజు అశోకుడు మగధ సింహాసనం
అధిష్ఠించడానికి అర్హుడా? కాదా?” అని
అడిగాడు యశుడు.

“అన్నివిధాలాఅర్హుడు! అశోకుడే మగధ
మహారాజుకావాలి!” అన్నాడు సేనాధ్యక్షుడు.