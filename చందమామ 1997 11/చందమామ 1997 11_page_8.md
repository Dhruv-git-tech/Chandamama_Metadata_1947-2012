వార్తలు - విశేషాలు
పోలండులో
నూతన ప్రభుత్వం

పోలండులో మళ్ళీ ఇప్పుడు కమ్యూనిస్టేతర ప్రభుత్వం అధికారానికి వచ్చింది. సెప్టెంబర్ 21వ తేదీ జరిగిన ఎన్నికలలో పోలండు ప్రజలు సాలిడా రిటీ పార్టీకి అధికారం అప్పగించారు.

1945వ సం||లో ముగిసిన రెండవ ప్రపంచ యుద్ధానంతరం పోలండులో ఏర్పడిన కమ్యూనిస్టు పరిపాలన దాదాపు నలభై సంవత్సరాలు కొన సాగింది. ఆ తరవాత, అంటే ఇప్పటికి దాదాపు పదిహేను సంవత్సరాల క్రితం 'సాలిడారిటీపార్టీ' అధికారం చేపట్టింది.

1939వ సం||లో జర్మనీ-నియంత అడాల్ఫ్ హిట్లర్ పోలండును అక్రమించడంతో రెండవ ప్రవంచయుద్ధం ప్రారంభమయింది. అప్పుడు సోవియట్ యూనియన్, జర్మనీ దేశాలమధ్య పరస్పర దురాక్రమణ నిషేధ ఒప్పందం అమలులో ఉండేది. జర్మనీ, జపాన్, ఇటలీ దేశాలు కలిసి 'యాక్సిస్' అనే బలమైన కూటమి తయారయింది. అమెరికా, ఇంగ్లాండ్, ఫ్రాన్స్ వంటి మిగిలిన దేశాలు మిత్రపక్షాల పేరుతో ఒకటిగా చేరాయి.

ఆరేళ్ళపాటు జరిగిన యుద్ధంలో తొలి దశలో చవిచూసిన విజయం కారణంగా, హిట్లర్ దృష్టి పోలండుకు అనుకుని వున్న సోవియట్ యూనియన్ ప్రాంతం మీద పడింది. ఆ కారణంగా సోవియట్ యూనియన్ మిత్రపక్షాలతో చేతులు కలపాలని నిర్ణయించడంతో యూరపుఖండంలో 'యాక్సిస్' విజయావకాశాలు తారుమారయ్యాయి. సోవియట్ యూనియన్, పోలండుతో పాటు మరి కొన్ని తూర్పు యూరపు దేశాలకు జర్మనీ నుంచి విముక్తి కలిగించింది. మిత్రపక్షాల సేనలు పడమటి దిశనుంచీ, సోవియట్ యూనియన్ సేనలు తూర్పు దిశ నుంచీ జర్మనీ రాజధాని బెర్డిన్ నగరంలో ప్రవేశించాయి. హిట్లర్ ఆత్మహత్య చేసుకున్నాడు. జర్మనీ - పశ్చిమజర్మనీ, తూర్పుజర్మనీ అని రెండుగా చిలిపోయింది. బెర్డిన్ నగరం కూడా

రెండుగా విభజించబడింది. కాని 1990వ సం||లో జరిగిన ఏకీకరణ తరవాత ఇప్పుడు మళ్ళీ ఒకే జర్మనీగా ఉంటున్నది.

తమకు స్వేచ్ఛా స్వాతంత్ర్యాలు కలిగించిన దేశంగా, సోవియట్ యూనియన్ పట్ల పోలండు ప్రజలు గౌరవాభిమానాలు చూపారు. పోలండులో కమ్యూనిస్టు ప్రభుత్వం ఏర్పడడానికి సోవియట్ యూనియన్ ప్రోత్సహించింది. యుద్ధానంతరం 1948వసం||లో జరిగినఎన్నికలలో కమ్యూనిస్టులు ప్రభుత్వాధికారాన్ని చేపట్టారు. ముస్సైయేళ్ళ తరవాత 'సాలిడారిటీ ట్రేడ్ యూనియన్' ఉద్యమం బయలు దేరడంతో తరచూ సమ్మెలు, పోరాటాలు జరిగిన ప్పటికీ 1980 వరకు కమ్యూనిస్టు అనుకూల వర్గాల వారి చేతుల్లోనే అధికారం కొనసాగింది. 1983వ సం|| వాటికి 'సాలిడారిటీ' ఒక రాజకీయ శక్తిగా రూపాందింది. 1989వ సం||లో లెక్ వాలేసా నాయ కత్వంలో మొట్టమొదటి కమ్యూనిస్టేతర - ప్రభుత్వం ఏర్పడింది. అయితే 1993వ సం||లో మళ్ళీ కమ్యూనిస్టులకు అదరణ పెరగడంతో సాలిడారిటీ అధికారాన్ని కోల్పోయింది. లెక్ వాలేసా అధ్యక్ష పదవి నుంచి వైదొలగాడు.

నాలుగేళ్ళ తరవాత మరియన్ క్రజక్‌ల్యూస్కీ నాయకత్వంలో ఇప్పుడు సాలిడారిటీ పార్టీ ఆశ్చర్య కరంగా మళ్ళీ అధికారంచేపట్టింది. జెర్సీ బ్యుసిక్‌ను ప్రధానమంత్రిగా పార్టీ ఎన్నుకున్నది.