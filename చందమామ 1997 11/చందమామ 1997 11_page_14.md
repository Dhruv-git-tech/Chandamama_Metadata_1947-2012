నన్న బహుమానం మరవలేదు కదా?”
అన్నాడు.

“మరవడమా!” అంటూ ముసలి రాక్షసి మణిమాణిక్యాలున్న మూటను తెచ్చి, బైరవశాస్త్రికిచ్చింది.

రాక్షసుడిచ్చిన రత్నాల మూటను ఒక భుజానికీ, రాక్షసి ఇచ్చిన మణిమాణిక్యాలమూటను రెండవభుజానికీ వేళ్ళాడ వేసుకుని, బైరవశాస్త్రి వాళ్ళకు చేతులు జోడించి నమస్కరించి తల ఎత్తి ఆకాశం కేసి చూసి రాక్షసుడితో, “రాక్షస ప్రభూ! మీరిప్పుడు ఒంటరి వారు కాదు; సకుటుంబీకులు. రాజదోహమని ఎరిగి మీకొక రహస్యం చెబుతున్నాను. తన రాజ్యపు అరణ్యంలో చేరి జంతువులనే కాక, రాజ్య పౌరులను కూడా విచ్చల విడిగా చంపి తినేస్తున్న మీ మీదికి, మా మహారాజుగారు పెద్ద సైన్యంతో దాడు చేయనున్నారు. కనుక, ఈనాటి మిడి రేయి వేళ, ముగ్గురూ రాజ్యం విడిచి బైరవ కోనకు కాకపోతే, శార్ధూలలో యకు ప్రయాణించడం మేలవుతుంది!” అన్నాడు.

ఆ వెంటనే ఘంటాకంతుడు పెద్దగా హుంకరించి, కాళ్ళతో గట్టిగా నేలనుతాటిస్తూ, “మానవమాత్రులకు వెరచి, నేను నా గుహను వదిలి పారిపోవడమా? ఛి!” అన్నాడు.

అప్పుడు బైరవశాస్త్రివినయంగా, “రాక్షస ప్రభూ! తమరు పారిపోవడంలేదు. కుటుంబం పెరిగింది గనక, ఇరకాటంగా వున్న గుహను విడిచి, కాస్త సౌకర్యంగా వుండే గుహకోసం, కోసలరాజ్య సరిహద్దులు దాటి ప్రయాణం చేయబోతున్నారు. అంతేగదా, రాక్షసమ్మా?” అంటూ ముసలి రాక్షసికేసి చూశాడు.

వెంటనే ముసలిరాక్షసి, “బైరవం సలహా బావుంది! కదలండి,” అంటూ అక్కడి నుంచి బయలుదేరింది.

వెనగ్గా కూతురూ, తలవంచుకుని ఈ వ్యాపక రాక్షసుడూ కదిలారు. బైరవ శాస్త్రి భుజాలనుంచి వేళ్ళాడుతున్న ధనపు సంచులబరువుకు ఆయాసపడుతూ, “దారిద్ర్య భారమే కాదు, ఒక్కొక్కసారి ధనభారం కూడా ఆయాస పెడుతుంది!” అని నవ్వుకుంటూ ఇంటిదారి పట్టాడు.