ఇది విన్న రాక్షసుడు సంతోషంతో ఉక్కిరి బిక్కిరైపోయి, “ఓహూ, పద పద! నాభుజాలెక్కికూర్చో. ఆ చిట్టడవికి తొందరగా చేరవచ్చు,” అంటూ బైరవ శాస్త్రిని వేగిరపెట్టాడు.

బైరవశాస్త్రి గుహమూల మెరుస్తున్న రత్నాలకేసి ఆబగాచూస్తూ, “రాక్షస ప్రభూ! ఈ మధ్య మనుషులు ధన విత్తాదుల కోసం ఎంతటి సాహసమైనా చేస్తున్నారు. జాగ్రత్త కోసం, ఆ రత్నాలను మూటగట్టి వెంట తెమ్మని సెలవా!” అన్నాడు.

“రాక్షసుడి గుహకు దొంగలు రావడమా! తెలివి మంతుడివిరా, బైరవం! ఆ రత్నాలను వెంటతేవడం కాదు, ఆ పెళ్ళేదో అయ్యాక వెంట తీసుకుపో,” అన్నాడు రాక్షసుడు గుహ ప్రతిధ్వనించేలా నవ్వుతూ.

బైరవశాస్త్రి పైపంచలో రత్నాలను మూట గట్టి రాక్షసుడి భుజాలెక్కాడు. చీకటి పడబోతూండగా ఇద్దరూ, చిట్టడవిలో ముసలిరాక్షసీ, కూతురూ వున్న ప్రాంతం చేరారు.

అంతదూరాన ఘంటాకంఠుణ్ణిచూస్తూనే ముసలిరాక్షసి కూతురు చతురసుందరి తల్లితో, “పెళ్ళికొడుకు చీకటిపడక ముందు రావడం మంచిదయింది! లేకపోతే, అతడి రూపాన్ని గుర్తించడం సాధ్యపడేది కాదు,” అన్నది సిగ్గుతో మెలికలు తిరిగిపోతూ.

ఇందుకు ముసలిరాక్షసి పాట్ట చెక్కల య్యేలా నవ్వి, “కారునలుపనా, నువ్వనేది? మనం ఎక్కువగా వేటాడేది, రాత్రి వేళల్లో గదా! తెల్లరాక్షసుడెవడైనా వుంటే, వాడు వేట దొరక్క మాడిపోతాడు,” అన్నది.

అంతలో అక్కడికి రాక్షసుడూ, బైరవ శాస్త్రీ వచ్చారు. రాక్షసుడు, చతురసుందరిని చూస్తూనే “ఆహా! ఏమందం! రాక్షసిరూపంలోవున్న మోహినిలా వున్నది. నాకీ పెళ్ళి ఇష్టమే,” అన్నాడు.

ముసలిరాక్షసి, కూతుర్ని, “మరినీ సంగతేమిటి?” అని అడిగింది.

“భర్త ఇష్టమేకదా, భార్యఇష్టం,” అంటూ చతురసుందరి రెండడుగులు వెనక్కు వేసింది.

ముసలిరాక్షసి, కూతురి చేయి పట్టు కుని తీసుకువచ్చి, ఘంటాకంఠుడి ముందు నిలిపి, ఇద్దరిచేతులూ కలిపింది.

“కరగ్రహణం జరిగింది. పెళ్ళి జరిగి పోయినట్టే,” అంటూ బైరవశాస్త్రి చప్పట్లు చరిచి ముసలిరాక్షసితో “రాక్షసమ్మా! నాకిస్తా