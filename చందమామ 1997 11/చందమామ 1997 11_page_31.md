పదిమందికీ చెప్పని భంజనుడి నుంచి,
తను ఆశించిన దానికంటే మంచి గురు
దక్షిణ అందింది, అన్నాడు ఉపాసకుడు.
అదే ఉపాసకుడు, తన చిత్రపటానికి
పూజచేస్తూ, పదిమందికీ తను ఉపాసకుడి
శిష్యుణ్ణని చెప్పుకుంటున్న రంజనుడు
ఇస్తానన్న లక్షవరహాలగురుదక్షిణను నిరా
కరిండమేకాక, అతడు అసహాయులైన
రోగులను దోపిడి చేస్తున్నాడన్న అపవాదు
కూడా వేశాడు. భంజనుడి పట్ల సంతృప్తి,
రంజనుడి పట్ల అసంతృప్తి కనబరచిన
ఉపాసకుడి ప్రవర్తనను ఏమనాలి? ఈ
సందేహానికి సమాధానం తెలిసికూడా చెప్పక
పోయావో, నీతలపగిలిపోతుంది,”అన్నాడు.

దానికి విక్రమార్కుడు, “ఉపాసకుడికి
ఏమాత్రం ధనాశ లేదు. అతడు తన శిష్యు
లలో సేవాధర్మాన్ని చూడాలనుకున్నాడు.
కాని, రంజనుడు రాజు ప్లవంగుడి వింత
వ్యాధికి మందుకనిపెట్టాలన్న సంగతే
మరిచి, రోగులనుంచి సాధ్యమైనంతగా
డబ్బు గుంజుతున్నాడు. అలాకాకుంటే,
ఏడాదిలో లక్షవరహాలు గడించడం సాధ్య
పడదు. వైద్యుడైనవాడు నయంకానిమొండి

జబ్బులకూ, కొత్తవాటికీ మందులు కని
పెట్టి, ప్రతిభాశాలి అయిన వైద్యుడనిపిం
చుకుని, సన్మానాలద్వారా, సత్కారాలద్వారా
ధనం గడించాలి. అంతేగాని, వచ్చిన
ప్రతిరోగినుంచీ, వీలుపడినంత పెద్దమొత్తం
డబ్బు వసూలుచేసి కూడబెట్టడం, వైద్య
వృత్తికే కళంకం. అందుకే, ఉపాసకుడు,
రంజనుడితో – గౌరవప్రదమైన గురుదక్షిణ
ఇవ్వగలస్థాయికి ఎదగగలవని ఆశిస్తున్నాను,
అన్నాడు. ఇక భంజనుడి విషయానికివస్తే
– అతడు దుష్టుడు. ఎంతో పవిత్రమైన
వైద్యవృత్తిని, అతడు భూతవైద్యానికి కుదువ
పెట్టాడు. అలాంటివాడు తన శిష్యుణ్ణని
చెప్పుకోకపోవడమే, మంచి గురుదక్షిణగా
భావించి, అ సంగతే ఉపాసకుడు, భంజ
నుడి మామ అయిన ప్రవాళుడికి చెప్పాడు.
ఇదంతా తరచి చూసినప్పుడు, ఉపాస
కుడిలో రవ్వంతకూడా అసూయా, మాత్స
ర్యాలులేవని అర్థమవుతుంది,” అన్నాడు.

రాజుకు ఈవిధంగా మౌనభంగం కలగ
గానే, బేతాళుడు శవంతోసహామాయమై,
తిరిగి చెట్టెక్కాడు. – (కల్పితం)

[అధారం: “వసుంధర” రచన]