“రాక్షస ప్రభూ! నేను బైరవశాస్త్రిని, తమకు మేలుచేయడానికి వచ్చాను!” అన్నాడు.

ఆ వెంటనే రాక్షసుడు కళ్ళు తెరిచి లేచి కూర్చుని, “నా అంత రాక్షసుణ్ణి కేక వేసి నిద్రలేపే నీ సాహసాన్ని మెచ్చాను. ఇందుగ్గాను గుహ మూలవున్న రత్తరాసుల్ని నీ కివ్వాలని వున్నది. కాని ఏం లాభం; వాటిని అనుభవించడానికి ఒక గంట తర్వాత నువ్వీ లోకంలో వుండవు!” అన్నాడు.

ఆ మాటలు బైరవశాస్త్రికి భయం కలిగించినా అది బయటపడకుండా, “రాక్షస ప్రభువుల మెచ్చుకోలుకు చాలా కృతజ్ఞుణ్ణి. మేలు చేయవచ్చిన వాడికి కీడు చేయ కూడదన్నది రాక్షస సంప్రదాయం కదా! ఇంకా నిద్రనుంచి బాగా తేరుకోని కార ణంగా, ఆసంగతి తమస్పృహకు ఇంకా అంది వుండదు,” అన్నాడు.

ఆ మాటలకు రాక్షసుడు పెద్దగానవ్వి, “ఆహా, ఏమిరా నీమాటకారితనం, బైరవా సరే, ప్రాణాలకు తెగించి ఇంత దూరం వచ్చావు. ఆ మేలేమిటో చెప్పు,” అన్నాడు.

“తమరు పెళ్ళాడేందుకు వధువును సిద్ధపరిచి వచ్చాను,” అన్నాడు బైరవశాస్త్రి చిన్నగా నవ్వి.

“పెళ్ళా! వధువా! నిజమా వేశాకోళమా? ఈ ఘంటాకంఠుడి జాతకంలో, ఆయోగం లేదనుకున్నానే!” అంటూ ఆశ్చర్యపోయాడు రాక్షసుడు.

“ఘంటాకంఠ ప్రభూ! జాతకాలు కూడా సమయ సందర్భాల ప్రభావంవల్ల మారు తుంటవనేది, కేవలం అశాస్త్రీయం కాదు. ఇంతకూ నేను వచ్చినపని ఇది!” అంటూ బైరవశాస్త్రి, ముసలిరాక్షసిగురించీ, ఆమె కూతురు చతురసుందరి గురించీ గొప్పగా చెప్పాడు.