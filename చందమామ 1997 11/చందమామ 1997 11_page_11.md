బైరవశాస్త్రి అకాశంకేసి చేతులు జోడించి, “అహాఁ, విధిలీలలు తెలియ తరమా?” అంటూ ఒక క్షణం కళ్ళుమూసు కుని తెరిచి, “మన చతురసుందరికి తగిన వరుడు, ఇక్కడికి అమడదూరంలో వున్న కీకారణంలో వున్నాడు. నువ్వు సరే నంటే, అతడిచేత సరేననిపిస్తాను,” అన్నాడు.

అమాటలకు ముసలిరాక్షసి అనంద పడుతూ, “అరే ఒరే నరమనిషీ, నీ వెంత మంచివాడివి! ఈపెళ్ళికుదిర్చావంటే, నీకు వెలలేని మణి మాణిక్యాలిస్తాను,” అన్నది.

“నాకు నీ కారణంగా ధనప్రాప్తే కాక, పెళ్ళికుదిర్చిన పుణ్యంకూడా దక్కబోతు న్నది, వస్తాను!” అంటూ బైరవశాస్త్రి అక్కడి నుంచి బయల్దేరి, కొద్ది దూరం వైదేహి రాజ్యంకేసి నడిచి, ఒక చెట్టుకిందకూర్చుని ఆలోచనలో పడ్డాడు.

కొంతసేపయ్యాక బైరవశాస్త్రి ఒక నిర్ణయానికి వచ్చాడు. తన దురాశే గాని కోసల, వైదేహి రాజుల మధ్య వియ్యం కలపడం సాధ్యమయ్యే పనికాదు. ఈ ముసలి రాక్షసిని మంచిచేసుకున్నట్టే, ఆ కీకారణాపు రాక్షసుణ్ణికూడా మంచి చేసు కుంటే బోలెడంత ధనం!

అతడు అక్కడినుంచి లేచి, వేగంగా నడిచి కీకారణం ప్రవేశించాడు. అక్కడుండే రాక్షసుడి గుహ తెలుసుకోవడం బైరవశాస్త్రికి ఏమంతకష్టం కాలేదు. ఒక చోట జంతువుల కళేబరాలూ, అస్థిపంజ రాలూ కుప్పలు తెప్పలుగా పడివున్నవి. ఆ దాపునే పెద్దగుహ వున్నది.

బైరవశాస్త్రి తన ఇష్టదైవాన్ని ఒకసారి స్మరించుకుని, నిబ్బరంగా గుహముందుకు పోయాడు. రాక్షసుడు గురకపెట్టి నిద్రపోతున్నాడు. బైరవశాస్త్రి పెద్దగొంతుతో,