“ప్రభూ! నేను ఇప్పుడే పాటలీపుత్రం నుంచి వస్తున్నాను. యువరాజు అశోకుడు పాటలీపుత్రం చేరుకోనున్నాడు!” అన్నాడు గూఢచారి.

“అర్థరహితంగా వాగకు! నువ్వంటూన్న యువరాజు అశోకుడు కదలలేనిమాంసపు ముద్దగా, లేచి నిలబడడానికి కూడా వీలుకాకుండా ఉజ్జయినిలో అవస్థపడు తున్నాడు!” అన్నాడు సుశేముడు హేళనగా.

“ప్రభూ! అయన సైన్యంతో గుర్రాల మీద రాజధానికేసి దూసుకు వెళ్ళడం నేను నా కళ్ళారా చూశాను!” అన్నాడు గూఢచారి.

“నిజంగానా!” అన్నాడు సుశేముడు ఇంకా నమ్మలేనట్టు.

“నా మాటలలో అవలేశం అబద్ధం వున్నా, నన్నూ ఖల్లాటకుడితో పాటు నీళ్ళలోకి తోసి చంపండి.!” అన్నాడు గూఢచారి.

“అయితే...” అంటూ సుశేముడు సుబాహుడికేసి చూశాడు అసహనంగా.

“చెప్పండి, ప్రభూ!” అన్నాడు సుబాహు ఒక అడుగు ముందుకు వేసి.

“ఉజ్జయిని నుంచి వచ్చిన ఆ యువ తులు ఎక్కడ? సుబాహూ వాళ్ళను వెంటనే ఇక్కడికి తీసుకురా!” అని అజ్ఞాపించాడు.

“వాళ్ళెక్కడున్నారు ప్రభూ!” అని అడిగాడు సుబాహుడు.

“అది, నాకెలా తెలుసు? నా దగ్గర బహుమతి పుచ్చుకుని తరవాత వస్తామని చెప్పి వెళ్ళారు. ఈ నగరంలోనే ఎక్కడో ఉంటారు. మన భటులు వెదికి పట్టుకో లేరా?” అన్నాడు సుశేముడు.

అంతలో మరొక భటుడు వచ్చి సుశే ముడికి నమస్కరించాడు. వాడు ఉజ్జయి నిలో వున్న సుశేముడి గూఢచారి. వాణ్ణి చూడగానే, “అహా! సమయానికి వచ్చావు. అశోకుడు పాటలీపుత్రానికి బయలుదేరా డని చెప్పడానికికాదుకదా నువ్వువచ్చింది!” అని అడిగాడు సుశేముడు ఉత్కంఠతతో.

“అంటే, ప్రభువులవారికి ఈ వార్త ముందే అందిందన్న మాట! అశోకుడు అటు పాటలీపుత్రానికి బయలుదేరగానే నేనుఇటు తక్షశిలకు వచ్చాను,” అన్నాడు గూఢచారి.

“అశోడు పక్షవాతం పాలుకాలేదా?” అన్నాడు సుశేముడు ఆవేశంగా.

“పక్షవాతమా! అయన మునుపటికన్నా ఇప్పుడు ఎంతో అరోగ్యంగా, ఉత్సాహంగా