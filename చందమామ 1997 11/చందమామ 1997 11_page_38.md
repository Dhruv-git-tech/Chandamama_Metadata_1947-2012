బయట జల్సా చేస్తున్నారు. వాళ్ళు ముసలాణ్ణి చూసి, “ఏం, ముసలాడా? నీ పెళ్ళానికి ఆవు ఏదో, మేక ఏదోకూడా తెలీదే!” అని వేళాకోళం అరంభించారు.

“ఆఁ, దాని మొహం! దానికి మతి సరిగా లేదు. అయితేనేం? వంట దివ్యంగా చేస్తుంది,” అన్నాడు ముసలాడు.

“అదీ కొంత మేలే!” అన్నాడు ఒక దొంగవాడు.

ముసలాడు అలోచన నటిస్తూ, “ఇవాళ ఏం వంట చెయ్యమందాం? పాయసం తినాలనుంది. బాతు వేపుడు కూడా. పోతే, తేనె రొట్టెలు కూడా తింటాం!” అని, బుట్టలో నుంచి కుందేలును పైకి తీసి, “ఒసే, నువ్వు వెంటనే ఇంటికి పోయి, పాయసమూ, బాతు వేపుడూ, తేనె రొట్టెలూ చెయ్యమని అమ్మతో చెప్పు!” అంటూ వదిలేశాడు. అది చెంగు

చెంగున ఎగురుతూ క్షణంలో ఎటో మాయమయింది.

“చిత్రంగా ఉందే! ఆ కుందేలు నిజంగా ఇంటికి పోయి నువ్వు చెప్పినదంతా ముసలిదానికి చెబుతుందా?” అన్నారు దొంగలు.

“ఎందుకు చెప్పదూ? చిన్నప్పటినుంచి దాన్ని పెంచాను. నా మాట నమ్మకపోతే మా ఇంటికి వచ్చి మీరు కూడా భోజనం చెయ్యండి,” అన్నాడు ముసలాడు.

ముగ్గురూ ముసలాడి వెంట వాడి ఇంటికి వచ్చారు. ముసలాడు, “ఏమే, వంట ఏం చేశావు?” అని భార్యను అడి గాడు.

“కుందేలు చెప్పినదే చేశాను,” అన్నది ముసలిది. ఆమె నలుగురికీ వడ్డించింది. ముసలాడు కుందేలుకు చెప్పిన ప్రకారమే వంట సిద్ధం కావటం చూసి దొంగలు