మించిన ఉపకారం ఈప్రపంచంలో వేరే
ఏదైనా వున్నదా?

ఇలా అందరూ ఆలోచిస్తున్న సమయంలో, ధనదాసు లేచి నిలబడి, “నేను గతంలో ప్రమదుడి ప్రాణాలతో చెలగాట మాడాను. అంతటి శత్రుభావమూ నేను వాడిని క్షమించమని అడిగిన ఒక్కమంచి మాటతో పోయింది. ఒక్కమంచి మాటకు ఇంత విలువవుందని తెలియక, ఇన్నాళ్ళూ దుష్టకార్యాలుచేసినందుకు సిగ్గుపడుతు న్నాను,” అన్నాడు.

రాజు, ధనదాసును కూర్చోమని ప్రమదుడితో, “నువ్వు ధనదాసుతో శత్రుత్వాన్ని మరిచిపోవడం గొప్ప విషయం. కాబట్టి నెలరోజులనుంచి ఆయన నీకు మిత్రుడు. ఏమాత్రం సంకోచించకుండా ఉపకారం చేస్తున్న మిత్రుడికి ప్రత్యుపకారం చేయాలని నీకు తోచలేదా?” అని ప్రశ్నించాడు.

అందుకు ప్రమదుడు, “ప్రభూ! గాయం మండుతున్నప్పుడు, ఆవేశంలో ఎన్నితిట్టినా, ఆ తర్వాత నాకు ధనదాసు మీదకోపం లేదు. ఆయనిచ్చిన డబ్బుతోనే గాయం నయంకావడంవల్ల ఆయనపట్ల నాకు

కృతజ్ఞతాభావం కూడా వున్నది. నా వంటి
పేదవాళ్ళకు సమస్య శాశ్వతంగా పరిష్కార
మైతే, తాత్కాలికంగా ఎంతటి బాధనైనా
భరించగల శక్తి వుంటుంది. తరచుగా
కాక నూటికీ కోటికీ ఒకసారి వచ్చి మా
కష్టాలు తెలుసుకునే మహారాజుల
ఆలోచనలు విచిత్రంగా వుంటాయని,
నా భయం. నేను ఏమాత్రంసాయం చేసినా
దానికి ఎక్కువ విలువకట్టి, ధనదాసు
మేలును తక్కువ చేస్తే, ఆయనకు
యావజ్ఞీవకారాగార శిక్ష తప్పదు కదా!
కాబట్టి ఏవిధమైన ప్రత్యుపకారం చేయక
పోవడమే, నా మిత్రుడికి నేను చేయగల
ప్రత్యుపకారం,” అన్నాడు.

రాజు, ప్రమదుడి ఔదార్యాన్ని మెచ్చు
కుని, “చెప్పాలంటే, ఈఉపకారాల పోటీలో
ప్రమదుడే నెగ్గాడు. కానీ ప్రమదుడు
నెగ్గాలంటే, నేను ధనదాసును క్షమించి
విడిచి పెట్టాలి. ఇక మీదట ప్రమదుడి
వంటి వాళ్ళు, ధనదాసుల పాలబడకుండా
దేశంలో పేదవాళ్ళకు ఉచితవైద్య, ఋణ
సౌకర్యాలు ఏర్పాటుచేస్తాను,” అని ఊరి
వాళ్ళకు చెప్పి, తిరిగి రాజధానికి వెళ్ళాడు.