పురాణకాలంనాటి రాజులు:

# ధర్మగుప్తుడు

చంద్రవంశానికి చెందిన ధర్మగుప్తుడనే రాజు వేటకు వెళ్ళాడు. సాయంకాలం వరకు వేటాడుతూ, తన వెంటవున్న అంగరక్షకులకు దూరమయ్యాడు. చీకటిపడడంతో ఎటువెళ్ళడానికే మార్గంలేక, క్రూర మృగాల బారిపడకుండా ఒక చెట్టుపైకి ఎక్కాడు.

ఆయన ఆ చెట్టుపైకి చేరడానికి ముందే అక్కడాక ఎలుగుబంటి ఉన్నది. అది ధర్మగుప్తుణ్ణి చూడగానే, “రాజా! మనం ఈ రాత్రికి సింహం వాతపడకుండా తప్పించుకోవాలి. నువ్వు బాగా అలిసి పోయి నట్టున్నావు. నువ్వు అర్ధరాత్రి వరకు నిద్రపా. నేను అంతవరకు మేలుకుని కాపలా వుంటాను. నువ్వు మేలుకున్న తరవాత నేను నిద్రపోతాను. అప్పుడు నువ్వు నాకు రక్షణగాఉండాలి! సరేనా?** అన్నది.

రాజు అందుకు అంగీకరించి, కొమ్మలకు ఆనుకునినిద్రకు ఉపక్రమించాడు.

కాసేపటికి అక్కడికి ఒకసింహంవచ్చి, చెట్టుపైకిచూస్తూ, ఎలుగుబంటితో, “మిత్రమా! నువ్వా మనిషిని కిందికితోశావో, వాడితో నా ఆకలి తీరిపోతుంది. నీ జోలికి రాను,” అన్నది. ఎలుగుబంటి అందుకుఒప్పుకోలేదు. సింహం వెళ్ళిపోయింది.

అర్ధరాత్రి గడిచాక రాజు మేల్కొన్నాడు. ఎలుగుబంటి నిద్రకు ఉపక్రమించింది.

కొంతసేపటికి మళ్ళీ అక్కడికివచ్చినసింహం, “ఓ, మానవుడా! ఆ ఎలుగుబంటిని కిందికి తోసెయ్! నేను నీకు హానిచేయను!” అన్నది.

ఆ క్షణమే రాజు ఎలుగుబంటిని పట్టి కిందికితోశాడు. ఉలిక్కిపడిలేచిన ఎలుగుబంటి, కిందికొమ్మను ఒడిసి పట్టుకుని కింద పడిపోకుండా జాగ్రత్తపడింది. బాధతో యువరాజును, “ఇంతటినమ్మకద్రోహమా? కృతఘ్నుడా! పిచ్చివాడివైపోదువుగాక!” అని శపించింది.

ధర్మగుప్తుడు మతిచలించి చాలాకాలం అనేక కష్టాలు అనుభవించాడు. తన తప్పుకు పశ్చాత్తా పంచెంది, ఆఖరికి జైమినిముని కరుణతో, పవిత్ర తీర్థస్నానంచేసి మామూలు మనిషి అయ్యాడు. కృతఘ్నుతకు మించిన పాపకృత్యం లేదనడానికి ధర్మగుప్తుడి కథ ఒక ఉదాహరణ!