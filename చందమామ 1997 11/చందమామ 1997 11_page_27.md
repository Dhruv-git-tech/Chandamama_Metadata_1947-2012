కానీ మీరది చేయలేదు. నా వద్ద మూడు సంవత్సరాలు శుభ్రూషచేసి, మీరు నేర్చిన చదువు సామాన్యమైనది కాదు. మీరు మీమీ ఊళ్ళకువెళ్ళి వైద్యవృత్తిని అరం భించండి. సరిగ్గా ఏడాది ముగిశాక మీ వద్దకు వస్తాను. ఒక్కొక్కరు లక్షవరహా లివ్వాలి. అదే నేను కోరే గురుదక్షిణ," అన్నాడు ఉపాసకుడు.

“ఏడాదిలో లక్షవరహాలా? అది మావల్ల నవుతుందా?” అని ప్రశ్నించారు రంజనుడు, భంజనుడు.

ఉపాసకుడు ఒక క్షణం ఆగి, “ఈ దేశపు రాజు ప్లవంగుడు, ఒక వింత జబ్బుతో బాధపడుతున్నాడు. అ వ్యాధికి మందు నింతవరకూ ఎవరూ కనిపెట్ట లేదు. ఈ అశ్రమంలో నేనూ, నా ప్రయత్నం

చేస్తున్నాను. ఇప్పటి వరకూ ఫలితం కనిపించలేదు. ప్లవంగుడి జబ్బు నయం చేసిన వారికి లక్షవరహాల బహుమతి. మీ ప్రయత్నాలు మీరు చేయండి. పట్టు దల, కృషి వుంటే ఏదీ అసాధ్యం కాదు,” అన్నాడు.

రంజనుడు తన ఊరైన భువనగిరి చేరుకున్నాడు. అక్కడి ప్రముఖ వైద్యుడు చండీదాసును కలుసుకుని, “మహారాజు ప్లవంగుడి జబ్బుకు మందు కనిపెట్టడానికి, నాకు మీసాయం కావాలి. బహుమానాన్ని చెరిసగం తీసుకుందాం!” అన్నాడు.

చండీదాసు, రంజనుడి వివరాలు తెలుసుకుని, “నువ్వు ఉపాసకుడి శిష్యుడివా? ఆయన కారణజన్ముడు. కాయకష్టానికి భయపడి చాలామంది, ఆయనకు శిష్యరికం చేయాలనుకోరు. ఆయన వద్ద వైద్యం నేర్చుకున్నవారి హస్తవాసి గొప్పగా వుంటుందంటారు. నేను నీకు నా కూతు ర్నిచ్చి పెళ్ళిచేస్తాను. మనం జంటగా వైద్యం చేద్దాం. కనక వర్షం కురుస్తుంది,” అన్నాడు.

అందుకు రంజనుడు సంతోషించినా, ప్లవంగుడి జబ్బు గురించి మరొకసారి అడిగాడు.

“అదొక వింత జబ్బు. దానికి మందు కనిపెట్టాలని లోగడ నేనూ అనుకున్నాను. కానీ వైద్యవిద్యలో ఏమందుకైనా గుణం తెలుసుకోవాలంటే, ముందుగా కొన్ని ప్రయోగాలు చేయాలిగదా! అలాంటి జబ్బు సామాన్యుడికెవరికైనా వచ్చివుంటే, ప్రయోగాలు చేసివుండేవాళ్ళం. రాజు మీదే ప్రయోగాలు చేయాలంటే, ఎవరికి దైర్య