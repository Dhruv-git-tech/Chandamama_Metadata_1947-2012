అతని అభిప్రాయాన్ని మిగిలిన దళనా
యకులు అనందోత్సాహాలతో ఆమోదిం
చారు.

“మంచిది! మీ న్యాయమైన కోరికను అభినందిస్తున్నాను. అయితే, మనకు న్యాయమైన కోరిక ఉన్నంతమాత్రాన, ఊరుకుంటే అదినెరవేరదు. దానిని సాధించడానికి శాయశక్తులా పోరాడాలి. యువ రాజు అశోకుడు మగధ సింహాసనం అధిష్ఠించాలంటే - అందుకుమనం మన ఖడ్గబలంతో రాజమార్గం నిర్మించాలి! దానికెంతో ధైర్యసాహసాలు కావాలి! త్యాగం చేయాలి. అందుకు మీరు సిద్ధంగా ఉన్నారా?” అని అడిగాడు యశుడు ఆవేశంగా.

“యువరాజుకోసం ప్రాణాలర్పించడాని కైనామేము సిద్ధంగా ఉన్నాం?” అన్నారు దళనాయకులందరూ ఏకకంఠంతో.

యువరాజు అశోకుడు అప్పుడే అక్కడికి వచ్చాడు.

“కాబోయే మగధ మహారాజు యువ రాజు అశోకులవారికి నమస్కారం!” అన్నాడు సేనాధ్యక్షుడు. మిగతా దళనాయకులు అశోకుడికి తలలువంచి నమస్కరించారు.

“ఇక ఒక్క క్షణం కూడా అలస్యం చేయకూడదు. ఇక్కడ ఏఏ దళనాయ కులు ఉండాలో సేనాధ్యక్షుడే నిర్ణయించాలి. అవసరమైతే వాళ్ళు పోరాడి రాజ భవనాన్ని రక్తించవలసివుంటుంది. మిగిలిన వాళ్ళందరూ తమ దళాలతో తెల్లవారక ముందే యువరాజు వెంట పాటలీ పుత్రానికి బయలుదేరాలి!” అని అజ్ఞాపించాడు యశుడు.

దళనాయకులు అంగీకార సూచకంగా చేతులు పైకెత్తారు.

“మిత్రులారా! మాపితామహుడు స్థాపించిన మగధ సామ్రాజ్య సంరక్షణ కోసం, ఈ క్లిష్టపరిస్థితులలో మీరు అందజేస్తున్న సహకారాన్ని, నేనెన్నడూ మరువను,” అన్నాడు అశోకుడు.

వాళ్ళ ముందున్న మేజా మీద పెద్ద వజ్రం వింతకాంతులు వెదజల్లుతున్నది.

“ప్రభూ! మహారాజుగారు మరణించారు?” అంటూ ఒక దూత లోపలికి వచ్చాడు.

ఆ గదిలో ఇద్దరు గ్రీకువర్తకులతో కలిసి మద్యం సేవిస్తున్న యువరాజు సుశేముడు ఇబ్బందిగా చూస్తూ తలపైకెత్తాడు. వాళ్ళ ముందున్న మేజా మీద పెద్ద వజ్రం వింతకాంతులు వెదజల్లుతున్నది.