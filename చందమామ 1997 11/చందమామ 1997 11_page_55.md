స్వాతంత్ర్య స్వర్ణోత్సవ సంవత్సర చంద్రమామ కానుక!

# ప్రథమ స్వాతంత్ర్య సంగ్రామం

(బ్రిటిష్ ఈస్ట్ ఇండియా కంపెనీ గవర్నర్ జనరల్ డల్వౌనీ ప్రభువు- స్థానిక పాలకులు దత్తత స్వీకరించడం చెల్లదనీ, సంతానం లేనివారి రాజ్యం కంపెనీకే చెందుతుందనీ ప్రకటించాడు. ఈ విరంకుశ శాసనం కారణంగా ఝాన్సీరాణి లక్ష్మీబాయి, నానాసాహెబ్ పీష్వా తమ రాచరికపు అంతస్తును కోల్పోయారు. ఝాన్సీ ప్రజలలోనూ అలజడి బయలుదేరింది. అదే సమయంలో దేశవ్యాప్తంగా వేలాదిమంది సిపాయిలు తెల్లదారల అధికార దురహంకారానికి ఎదురుతిరగడానికి సిద్ధమయ్యారు. బారక్పూర్ సిపాయి మంగల్ పాండే తెల్లవారికి ఎదురుతిరిగి, మిగిలిన సిపాయిలకు స్ఫూర్తినిచ్చాడు. సిపాయిలందరూ ఒక్కసారిగా తిరగబడాలని నానాసాహెబ్ రహస్యంగా పథకం ఆలోచించసాగాడు. ఝాన్సీ లక్ష్మీబాయి నానాసాహెబ్ను చూడడానికి వచ్చినప్పుడు, మీరట్‌లోని సిపాయిలు కంపెనీ అధికారానికి ఎదురుతిరిగారన్న వార్త అందింది.

- తరవాత

## మీరట్‌లో బ్రిటిష్ అధికారానికి తిరగ బడి అక్కడున్న అధికారులను హతమా ర్చిన సిపాయిలు అమితోత్సాహంతో ఢిల్లీ కేసి బయలుదేరారు. ఢిల్లీకి రక్షణగా వున్న బ్రిటిష్ సైనికులను ఓడించారు. మొగలుల వారసుడు బహదూర్‌షాను హిందూస్థాన్ చక్రవర్తిగా ప్రకటించారు. అంతకుముందు బహదూర్‌షా అధికారాలన్నిటినీ అపహ రించి, ఆయన్నోక సాధారణ పౌరుడిగా

చేసిన బ్రిటిష్ దొరతనం ఇప్పుడేమీ చేయలేక మౌనం వహించింది!

ఈసంగతులన్నీ విన్నరాణీ లక్ష్మీబాయి నానాసాహెబ్‌తో, “అన్నయ్యా! ధైర్యవం తులైన ఆ మీరట్ యువకుల సాహస కృత్యాలను చూసికూడా మనంఇంకా ఊరుకోవడంభావ్యంకాదు. తమను నడి పించడానికి సరైన నాయకుడులేకుండానే ఆ యువకులు స్వయంగా ఈ అద్భుత