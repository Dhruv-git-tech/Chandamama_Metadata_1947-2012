ఉత్తమకావ్యం

హౌ లాపురిలో కవులకు అదరణ ఎక్కువగా వుండేది. ప్రసిద్ధకవుల పేరు ప్రఖ్యాతులు చూసి తాము కూడా కవిత్వం రాసి, మహారాజు నుంచి అదరణ పొందాలనే ఆశతో, ఏమాత్రం పొండిత్వం లేనివారు కూడా కవిత్వం రాయడం మొదలుపెట్టారు.

ఆస్టానకవి కులశేఖరుడి వద్దకు ప్రతిదినం కవులు, తమ కావ్యాలతో వచ్చి రాజుగారి ప్రాపకం కోరేవారు.

హేలాపురికి అమడదూరంలో వున్న సుగంధపురిలో, కొందరు ప్రముఖ కవులతో పాటు కవితా శూన్యులు కూడా వుండేవారు. అటువంటి వారిలో మేటి అనదగిన కుమారభట్టు, తను రాసిన రెండు కావ్యాలను తీసుకుని కులశేఖరుణ్ణి దర్శించాడు.

ఆ రెండు కావ్యాలలో ఉత్తమమైన దాన్ని ఎంపిక చేయించి, మహారాజుకు అంకితం ఇవ్వాలన్నది కుమారభట్టు కోరిక. ఇందుకు కులశేఖరుడు తన అంగీకారం తెలియబరిచాడు. కుమారభట్టు మహదానందం చెంది, తనమొదటి కావ్యాన్ని చదివి వినిపించాడు, కులశేఖరకవికి.

రెండుగంటల పాటు ఎంతో సహనంతో, కుమారభట్టు కావ్యపరనాన్ని విన్న కులశేఖరుడు, అతడు రెండో కావ్యాన్ని వినిపించబోతుంటే వారించి, “కవివర్యా! తమ రెండో కావ్యాన్ని వినిపించనవసరం లేదు. రెండుకావ్యాల్లో అదే ఉత్తమోత్తమమైన కావ్యం అయివుంటుంది!” అన్నాడు.

ఆ మాటతో కుమారభట్టు, తన పొండిత్వ ప్రతిభ ఏపాటిదో గ్రహించి, కులశేఖరుడికి నమస్కరించి, ఇంటిదారి పట్టాడు.

- కోనే నాగవెంకట అంజనేయులు