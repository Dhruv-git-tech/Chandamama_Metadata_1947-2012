తెలివైన ముసలాడు

గ్రీసుదేశంలో ఒక ముసలాడూ, వాడి భార్యా ఉండేవారు. ఒకనాడు ముసలాడు తన భార్యతో, “ఏమే; డబ్బు అవసరంగా కావాలి. నువ్వు సంతకుపోయి, మన ఆవును అమ్మిరా, నేనే పొదును గాని నా కాలు బెణికింది,” అన్నాడు.

ముసలిది ఆవును తోలుకుని సంతకు బయలుదేరింది. అమె కొంత దూరం వెళ్ళేసరికి ముగ్గురు దొంగలు దూరం నుంచి, ముసలిది ఆవును అమ్మబోతున్న దని గ్రహించి, దాన్ని చవకగా కొనెయ్య టానికి ఒక ఉపాయం ఆలోచించారు.

ఒక దొంగ ముసలిదాన్ని కలుసుకుని, “మేకను అమ్మటానికి తీసుకుపోతున్నావా? ఎంతకుఅమ్ముతావేమిటి?” అని అడిగాడు.

“నీకు కళ్ళులేవుట్రా? ఆవు కనిపి స్తూంటే మేక అంటావేం?” అని ముసలిది వాణ్ణి కోప్పడింది.

దొంగవాడు విచారంగా తల అడించి, “భామ్మా, నువ్వేమన్నా కలగంటున్నావా ఏం? అది మేక. ముప్పై మాడలకు ఆ మేకను నాకు అమ్మెయ్యి,” అన్నాడు.

ముసలిది వాణ్ణి తన చేతి కర్రతో ఒక పోటు పొడిచి, ముందుకు సాగింది.

అమె కొంతదూరం వెళ్ళేసరికి రెండో దొంగ తారసపడి, “అమ్మమ్మా, ఎక్కడి దాకా ప్రయాణం?” అన్నాడు.

“సంతకు, నాయనా. దీన్ని అమ్మమని ముసలాయనఅన్నాడు,” అన్నది ముసలిది.

“పాతిక మాడలకు నేనే కొంటాను. నాకు అమ్మెయ్యి,” అన్నాడు వాడు.

“నీకు మతిపోయిందిట్రా? నిక్షేప మంటి ఆవును మేక ఖరీదుకు అమ్మమం టావా?” అన్నది ముసలిది.

రెండో దొంగవాడు ఆశ్చర్యం నటిస్తూ, “పెద్దదానివయ్యావు. చత్వారం వచ్చేసింది.”