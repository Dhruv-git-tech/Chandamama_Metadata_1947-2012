# కలకత్తానగరం

రచన: మీరా నాయర్ ▼ చిత్రకారుడు: గౌతమ్ సేన

వశ్చమ బెంగాల్ రాష్ట్రరాజధాని కలకత్తా, మనదేశంలోని రెండవ అతిపెద్ద నగరం. ఈ శతాబ్దారంభం వరకు కలకత్తా బ్రిటిష్ ఇండియా రాజధానిగా ఉండేది.

ఇక్కడ బ్రిటిష్ వాళ్ళు మొట్టమొదట నిర్మించిన కోట ప్రాంతంలో ఈనాటి కలకత్తా జనరల్ పొస్టాఫీసు ఉన్నది. బెంగాల్ నవాబు సిరాజ్ - ఉద్ - దౌలా ఆ కోటను, 1756వసం||లో నాశపరిచాడు. 'బ్లాక్‌హోట్' అనే సంఘటన అప్పుడే జరిగింది. ఆ సమయంలోనే 6x4 మీటర్ల కొలతలు గల చిన్న గదిలో 123మంది బ్రిటిష్ వాళ్ళను బంధించడం వల్ల వాళ్ళు ఊపిరాడకుండా అక్కడే చచ్చిపోయారని చెబుతారు. తపాలాకార్యాలయం ఈశాన్యదిశలో వున్న నల్లరాతి బండ అనాటి సంఘటనకు సాక్ష్యంగా ఉన్నది.

మొదటి కోటకన్నా చాలా పెద్ద కోటను బ్రిటిష్ వాళ్ళు గోవిందపూర్‌లో నిర్మించి దానికి 'ఫోర్ట్ విలియం' అని పేరుపెట్టారు. ఇది ఎప్పుడుగాని, ఎవరి ముట్టడికీ గురికాలేదు. మన దేశంలో ముట్టడికి లోనుకాని పెద్ద కోట అనే ప్రత్యేకతను విలియంకోట సంతరించుకున్నది.

కోట చుట్టూవున్న చిట్టడవిని తొలగించడంతో, 4 క. మీ. పాడవూ, అర క.మీ. వెడల్పూ గల పెద్ద 'మైదాన్' ఏర్పడింది. ఇది ఈనాడు ప్రపంచంలోని అతిపెద్ద నగర ప్రాంత ఉద్యానవనాల్లో ఒకటిగా ప్రసిద్ధిగాంచింది.

క్రికెట్ క్రీడలు జరిగే 'ఈడెన్ గార్డెన్స్' ఈ మైదాన్‌లోనే ఉన్నది. మనదేశంలోని మొట్టమొదటి క్రికెట్ క్లబ్ 1792వ సం||లో ఇక్కడే ఏర్పాటు చేశారు.

రాయల్‌కలకత్తా గోల్ఫ్ క్లబ్; ప్రాంతీయ పొటీలలో ఎక్కువ సార్లు విజయం సాధించిన మోహన్ బాగన్ ఫుట్‌బాల్ క్లబ్; దేశంలోనే చాలా పెద్దదీ, పాడవై నదీ అయిన 'రేస్‌కోర్స్' గల 'రాయల్ కలకత్తా టర్ఫ్ క్లబ్' ఈ మైదాన్‌లోనే ఉన్నాయి.

ఈడెన్ గార్డెన్స్