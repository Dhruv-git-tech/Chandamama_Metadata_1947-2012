“ఒక చోట ఆ ఒంటె పడుకున్నది. అప్పుడు దాని మీది వాళ్ళు దిగారు. వారు దిగిన చోట ఇసుకలో స్త్రీ పాదాల గుర్తులూ, చిన్నబిడ్డ పాదాల గుర్తులూ కాన వచ్చాయి. అందుచేత ఒంటె పైన ఒక స్త్రీ, ఒక బిడ్డా ఉన్నట్టు తెలిసింది,” అన్నాడు మూడేవాడు.

“మీరు చెప్పిన దంతా సబబుగానే ఉన్నది. మీ పరిశీలనా శక్తి గొప్పదే. కాని పెట్టెలో పచ్చి దానిమ్మకాయ ఉన్నదని ఎలా చెప్పగలిగారు? ఆది ఇంత తేలిక కాదే?” అన్నాడు పాదుషా.

“వినండి. మీ మనుషులు పెట్టె తీసుకు రావటాన్ని చూస్తేనే అది బరువు లేదని తెలి పోయింది. దాన్ని కింద పెట్టెటప్పుడు ఒక వైపు మొదట నేల నాని, రెండో పక్క కొంచెం వ్యవధిగా ఆనింది. అప్పుడు పెట్టెలో ఏదో వస్తువు దొర్లినట్టు శబ్దమయింది. దానిని బట్టి పెట్టె ఖాళీగా ఉన్నదని, అందులో ఉండే వస్తువు గుండ్రనిదైతే తప్ప

ఆ విధంగా దొర్లదనీ గ్రహించాను,” అన్నాడు పెద్దవాడు.

“ఆ పెట్టెను మీ దానిమ్మ తోట వైపు నుంచి తెచ్చారు. ఇంటిలో ఉండే పెట్టెను దానిమ్మ తోట కేసి తీసుకుపోయారంటే, అందులో దానిమ్మకాయ గాక మరే గుండ్రని వస్తువుంటుందీ?” అన్నాడు రెండోవాడు.

“అంతవరకు బాగానే ఉన్నది. అది పచ్చికాయ అని ఎలా తెలిసిందో నా కర్ణం కావటం లేదు,” అన్నాడు పాదుషా.

“అది కనుక్కోవటమే అన్నిటి కన్న తెలిక. దానిమ్మ పళ్ళు రాపటాని కింకా తరుణం కాలేదు. కావలిస్తే తోటలోకి ఒక్క సారి తొంగి చూడండి అన్నీ కాయలే, ఒక్కకాయ కూడా ఇంకా పండ లేదు,” అన్నాడు మూడేవాడు.

పాదుషా ఆ ముగ్గురన్నదమ్ముల తెలి వికీ సంతోషించి వారిని మంచి జీతాల మీద తన కొలువులో పెట్టుకున్నాడు.