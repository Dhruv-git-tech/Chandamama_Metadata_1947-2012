సాలెవాడు కొంచెంసేపు ఆలోచించి,
“ఇది నేను వస్తే తప్ప తేలే విషయం
కాదు,” అంటూ రెండు గోలికాయలు తీసు
కుని వారి వెంట బయలుదేరి రాజుగారి
వద్దకు వెళ్ళాడు.

సాలెవాడు రాజుగారికి దణ్ణం పెట్టి,
వలయాన్ని గమనించి, దూత కేసి ఒకసారి
చూసి, తాను తెచ్చిన గోలీలను వాడి
ముందు పడేశాడు.

వెంటనే దూత తన జేబు నుంచి
గుప్పెడు జొన్నలు తీసి కింద పోశాడు.

సాలెవాడు చిరునవ్వు నప్వ్వతూ,
అవతలికి వెళ్ళి ఒక కోడిని తీసుకు వచ్చి
జొన్న గింజల మీదికి వదిలాడు.

ఆ కోడి గింజలన్నిటినీ, ఒక్కటి మిగల్చి
కుండా తిన్నది. అది చూసి దూత అతి
వేగంగా నిష్క్రమించాడు.

“ఇదంతా ఏమిటో నాకు కొంచెం కూడా బోధపడలేదు,” అన్నాడు రాజు.

“మరేమీ లేదు, మహారాజా. అవతలి రాజు మనని ముట్టడిస్తానని కబురు చేశాడు. మనం ఓటమి ఒప్పుకుంటామో, యుద్ధానికి సిద్ధమో తెలుసుకుందామని దూత వేచి ఉన్నాడు. “మీరు గోలీలాడుకునే పిల్ల వెధవలు,” అని నేను సమాధానం చెప్పాను. “మాకు చాలా సేన ఉన్నది,” అని చెప్పటానికి వాడు జొన్నలు విద జల్లాడు. ఒక్కణ్ణి కూడా మిగల్చమని కోడి ద్వారా నేను మళ్ళీ జవాబు చెప్పాను. ఆ సందేశం పట్టుకుని వాడు వెళ్ళిపోయాడు,” అని సాలెవాడు వివరించాడు.

“భేష్! భేష్! నీవే నిజమైన తెలివి గల వాడివి! ఇక్కడ ఉండి పో. నిన్ను నా ప్రధాన మంత్రిని చేస్తాను,” అన్నాడు రాజు సంతోషంగా.

“ఇంకా నయం! నా కవతల బోలె
డంత పని ఉన్నది,” అంటూ సాలెవాడు
వెళ్ళిపోయాడు.