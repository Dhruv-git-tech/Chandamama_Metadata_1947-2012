ఆశ్చర్యపడింది. ఆమె ఆగుర్దాగా భర్తను లేపి, “ఏమండీ, త్వరగా చెంబు తీసుకుని ముష్టికి బయలుదేరండి! వేళ మించి పోతున్నది! ఈ ఇల్లు చూశారా? ఇది మన ఇల్లు కాదు! ఎవరింటో వచ్చాం. ఎలా వచ్చామో, ఏమిటో?” అని అడావుడి చేసింది.

షాఫుకారు ముష్టి చెంబు చేత బట్టుకుని ఇల్లంతా కలయ జూస్తూ, “అవునే! మనం ఈ ఇంట్లో ఎందుకున్నాం? ఇల్లు గల వారు చూస్తే ఏమనుకుంటారు? పిల్లలను తీసు కుని బయటి అరుగు మీద కూర్చో. నేను నాలుగిళ్ళు తిరిగి వస్తాను,” అంటూ బిచ్చానికి బయలుదేరాడు.

షాఫుకారు వెండి చెంబు తీసుకుని ఇంటింటికీ ముష్టికి వస్తున్నాడస్న వార్త ఊరంతా పాకింది. ఊళ్ళో జనం గుంపులు గుంపులుగా ఆయన చుట్టూ గుమిగూడి, “షాఫుకారుగారూ, ఇదేం పని? మీకు బిచ్చె మెత్తే ఖర్చేం?” అని అడిగారు.

షాఫుకారు దరిద్రదేవత పూనినవాడిలాగా, “నాకీ చెంబు తప్ప వేరే ఆధార మేమున్నది? ముష్టెత్తకపోతే నాభార్యనూ, బిడ్డలనూ ఎలా పోషించగలను? వాళ్ళు మాడే కడుపులతో, ఎవరి ఇంటి అరుగుల మీదనో పడి ఉన్నారు. దయ ఉంచి నలుగురూ నాలుగు గుస్సిళ్ళు వెయ్యండి!” అన్నాడు.