తాను స్వర్గానికి రానని ధర్మరాజు చెప్పాడు.
“ వా రక్కడికి ముందుగానే చేరారు. నీవు కూడా రా, ” అన్నాడు ఇంద్రుడు.

“ దేవా, ఈ కుక్క నన్నే నమ్ముకుని నా వెంట వస్తున్నది. దీనిని కూడా స్వర్గానికి తెస్తాను, ” అని ధర్మరాజు అన్నాడు.

అందుకు ఇంద్రుడు ఒప్పుకోలేదు.
ఇద్దరికీ వాగ్వాదం జరిగింది.

అప్పుడు కుక్క రూపంలో ఉన్న యముడు ధర్మరాజును మెచ్చుకుని,
“ స్వర్గంలో కూడా నీకు సమానులు లేరు.
బొందెతోనే స్వర్గానికి వెళ్ళు, ” అన్నాడు.
ధర్మరాజు రథ మెక్కి స్వర్గం చేరు కున్నాడు. ఆక్కడ ధర్మరాజుకు దుర్యోధనుడు కనిపించాడు గాని, తన తమ్ములూ, అన్న ఆయిన కర్ణుడూ, శిఖండి ధృష్ట ద్యుమ్ములూ, అభిమన్యుడూ మొదలైన వారెవరూ కనిపించ లేదు.

“ పాపి అయిన ఈ దుర్యోధనుడితో బాటు స్వర్గం నాకు వద్దు. నా తమ్ములూ, ద్రోపదీ ఉండే చోటికే వెళ్ళుతాను, ” అంటూ ఆయన వెనక్కు తిరిగాడు.

“ స్వర్గానికి వచ్చినా నీకీ పాత అను బంధాలు పోలేదా ? ఇక్కడ వాటిని విడిచి పెట్టి, హాయిగా స్వర్గ సుఖాలు అనుభవించు, ” అని నారదుడు ధర్మరాజుకు సలహా ఇచ్చాడు. కాని తన తమ్ములున్న చోటికే పోతానని ధర్మరాజు పట్టుపట్టాడు.

దేవతలు అలాగే కానిమ్మన్నారు. ఒక దేవదూత ధర్మరాజును నరకం దిక్కుగా తీసుకుపోయాడు. దారి పాడుగునా పాపులున్నారు. సుఖమైన దారి కాదు. చీకటి. రొచ్చుదారి. దారి పాడుగునా ఈగలూ, దోమలూ మునురుతున్నాయి. ఎక్కడ చూసినా కళేబరాల గుట్టలు. కత్తులు ఆకులుగా గల చెట్లు. ఆక్కడక్కడా కాలే ఇసుక నేల. ఇనుప రాళ్ళ గుట్టలు.