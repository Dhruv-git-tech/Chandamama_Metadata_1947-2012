ఖండుడికీ, ఆయన కొడుకూ మైల వచ్చింది. వారు శ్వేతకేతుడి యజ్ఞశాలలో ఉన్నట్టు ఖండుడి భార్యకు తెలుసు. మైలతో ఉన్న తన భర్త బుత్వికుడుగా ఉంటే యజ్ఞానికి భంగం కలుగుతుంది. మైల వార్త చెప్పకపోతే తనకు పాపం చుట్టుకుంటుంది. ఇలా అనుకుని ఖండుడి భార్య యజ్ఞం జరిగే చోటికి మనిషి ద్వారా మైల వార్త పంపింది.

ఈ వార్త తీసుకుపోయిన మనిషి వారి ఊరి గొల్లది. ఆమె యజ్ఞానికి నెయ్యి తీసుకు పోతూ ఉంది. ఆ మనిషి యజ్ఞశాల బయట కాపలా ఉన్న వాడికి నెయ్యి అందించి, “అయ్యా, లోపల ఉన్న ఖండు డనే ఆయననూ, వారబ్బాయినీ ఒకసారి బయటికి విలుస్తారా? వారితో ఒక మాట చెప్పాలి!” అన్నది.

“ లోపలి వారు బయటికి రావటానికి వీల్లెదు. రాజుగారి అజ్ఞ,” అన్నాడు కాపలావాడు.

“అయితే, వారిద్దరికీ మైల వచ్చిందని కబురు చెయ్యి. వారి దాయాది ఒకాయన చనిపోయాడు,” అన్నది గొల్లమనిషి.

కాపలావాడు అదిరిపడి, “అలాటి మాట లిప్పుడు చెప్పావంటే రాజుగారు నీతల తీసేస్తారు. పో అవతలికి!” అని ఆమెను గద్దించాడు.

ఇదే సమయంలో యజ్ఞకుండంలో ఏదో నల్లని ఆకారం గల వస్తువు పడింది. అగ్ని చల్లారింది. ఎంత ఆజ్ఞం పోసినా ప్రయోజనం లేకపోయింది.

“ అపచారం! అపచారం!” అని యాజ కులు కేకలు పెట్టారు.

“మీ వల్ల ఏదో లోపం జరిగింది,” అన్నాడు రాజు.

“మా వల్ల ఏ లోపమూ జరగలేదు. కాని ఏం జరిగిందో నిదానంగా విచారించుదాం,” అన్నాడు వసిష్ఠుడు.