తెలివిగలవాళ్లు

ఉబ్బెకిస్టానంలో ఒక పేదవాడికి ముగ్గురు కొడుకు లుండేవాళ్ళు. తండ్రి వాళ్ళతో, “అబ్బాయిలూ, మనకు పసుపుల మందలు లేవు, బంగారమూ లేదు. అందుచేత మీరు జ్ఞాన ధనం సంపాదించుకుని తెలివితేటలే ఆస్తిగా బతకవలిసి ఉంటుంది,” అని బోధించాడు.

కొడుకులు తండ్రి చెప్పినట్టే జ్ఞానం సంపాదిస్తూ, ప్రతి విషయాన్ని సూక్ష్మ బుద్దితో గ్రహిస్తూ పెరిగి పెద్దవారయారు. కొంత కాలానికి వారి తండ్రి గతించాడు. ఇక వారు ఉన్న ఊరు పదిలి బతుకు తెరువు వెతుకుర్కంటూ దేశాటని మీద బయలుదేరారు.

కొన్నాళ్ళపాటు నడిచిన మీదట వారి కొక నగరం అంత దూరాన కాన వచ్చింది. ఆ నగరంలో తమకు ఏదో ఒక పని దొరకక పోదనుకుంటూ వారు నగరం కేసి నడిచారు.

దారి కేసి చూస్తూ తల పంచుకుని నడుస్తున్న పెద్దవాడు చప్పన ఆగి, “కొద్ది సేపటి కింద ఇటుగా ఒక భారీ ఒంటె వెళ్ళింది,” అన్నాడు.

ముగ్గురూ నగరం కేసి కొద్ది దూరం నడిచాక, రెండోవాడు, “దానికి ఒక కన్ను గుడ్డిది,” అన్నాడు.

మరి కొంత దూరం వెళ్ళాక, మూడో వాడు, “దాని మీద ఒక ఆడదీ, ఒక బిడ్డా ఎక్కి ఉన్నారు,” అన్నాడు. మిగిలిన ఇద్దరూ నిజమే నన్నారు.

వారు యింకా కొంత దూరం వెళ్ళినాక వారి వెనుక వైపు నుంచి ఒక మనిషి గురం మీద వచ్చి వారిని కలుసుకున్నాడు. అతడు విలువైన కవచం ధరించి వున్నాడు.

పెద్దవాడు అతనితో, “అయ్యా, దేని కోసమో వెతుకుతున్నట్టున్నావు, ఒంటె కోసం కాదు గద?” అన్నాడు.