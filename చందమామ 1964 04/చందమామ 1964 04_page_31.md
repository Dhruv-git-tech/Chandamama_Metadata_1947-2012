ఈ బావిలో పడ్డాం. ఆ మనిషి కూడా బావిలో ఎక్కడో ఉన్నాడు. అలాగే ఒక ఎలుకను పాము తరుముతూ వచ్చింది. అవి కూడా బావిలో ఉన్నాయి. తీస్తే ఆ రెంటినీ పైకి తియ్యి గాని, ఆ మనిషిని మాత్రం తియ్య వద్దు. వాడు దుష్టుడు. నీవు నాకు సహాయం చేశావు గనక నీవు తలుచుకు స్నప్పుడు వచ్చి నీకు సహాయం చేస్తాను,” అని చెప్పి వెళ్ళిపోయింది.

గంగాధరుడు మళ్ళీ బిందె బావిలోకి దించాడు. ఈసారి, బావిలో ఉన్న పాము తనను పైకి తీయమని ప్రార్థించింది. గంగా ధరుడు పైకి తీసిన మీదట పాము కూడా

అతనికి ప్రదక్షణం చేసి, తనను తలుచు కున్నప్పుడు వచ్చి సహాయం చేస్తానని చెప్పి. తన దారిన తాను వెళ్ళిపోయింది.

గంగాధరుడు మూడోసారి చేద వేసి నప్పుడు ఎలుక ప్రార్థించింది. దాన్నికూడా అతను పైకి తీశాడు. నాలుగోసారి బావిలో ఉండే మనిషి, తనను కూడా పైకి తీయమని గంగాధరుణ్ణి వేడుకున్నాడు. అతన్ని తీయ వద్దని పులి సలహా ఇచ్చినప్పటికీ గంగా ధరుడు అతన్ని కూడా పైకి తీసి, నీరు చేదుకుని తన దాహం తీర్చుకున్నాడు.

తరువాత బావిలో నుంచి పైకి వచ్చిన మనిషి గంగాధరుణ్ణి, “అయ్మా, నా పేరు మాణిక్యవర్మ. నే నొక నగల వ్యాపారిని. మాది ఉజ్జుయుని. ఆ మృగాలు తమతో అన్న మాటలు విన్నాను. ఆ మాటలను మీరు నమ్మవద్దు. తమరు మా యింటికి వచ్చి నా ఆతిథ్యం స్వీకరించి వెళ్ళండి,” అని కోరాడు.

ఈ మాటలు విని గంగాధరుడు సంతోషించి, “ఇప్పుడు నేను కాళీ వెళ్ళుతున్నాను. మరెప్పుడైనా ఆవకాశం దొరికినప్పుడు మీ యింటికి వస్తాను,” అని చెప్పి, మాణిక్య వర్మ దగ్గిర సెలవు పుచ్చుకుని తిన్నగా కాళీకి వెళ్ళిపోయాడు.

చంద్రమామ