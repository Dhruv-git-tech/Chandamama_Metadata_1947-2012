మాణిక్యవర్మ గంగాధరుడికి మన స్ఫూర్తిగా స్వాగతం చెప్పి, గొప్పగా అతిథి సత్కారం చేశాడు.

గంగాధరుడు తాను తెచ్చిన కరీటాన్ని చూపగానే మాణిక్యవర్మకు రాజాదరణ పొందే మార్గం తట్టింది.

కొద్ది రోజుల క్రితం ఆ దేశపు రాజుగారు వేటకు వెళ్ళాడు. ఆయన తిరిగి రాలేదు. ఆయన కోసం వెతకగా ఆయన దుస్తులూ, రక్తమూ, కొద్ది శరీర భాగాలూ మాత్రమే కనిపించాయి. రాజుగారు దుర్మరణం పాలయాడు. ఆయన కొడుకు రాజ్యాభిషేకం చేసుకుని రాజయాడు.

ఇప్పుడు గంగాధరుడు తెచ్చిన కరీటం దుర్మరణం పొందిన రాజుది. దీనిని తీసుకు పోయి కొత్త రాజుకు చూపి, ఆది తెచ్చిన వాళ్ల పట్టి యిస్తే తనకు శాశ్వతంగా రాజా దరణ దొరుకుతుందని మాణిక్యవర్మ గ్రహిం చాడు. అతను గంగాధరుడితో, “మీరు తొందరపడక రెండు రోజులు నాకు వ్యవధి ఇచ్చినట్టయితే నేను మీకు దీని పూర్తి మూల్యం ముట్టేటట్టు చూడగలను,” అన్నాడు. గంగాధరుడు సమ్మతించాడు.

మర్నాడు గంగాధరుడు స్నానానికి నదికి వెళ్ళగానే మాణిక్యవర్మ కరీటాన్ని తీసుకుని రాజు వద్దకు వెళ్ళి, “మహారాజా, పెద్ద రాజుగారిని హత్య చేసిన మనిషిని కని పెట్టాను. అతని ప్పుడు మా యింటనే ఉన్నాడు. అతని వద్ద ఈ కరీటం ఉన్నది. చిత్తగించండి!” అంటూ కరీటం చూపాడు.

నిజానికి పెద్ద రాజును చంపినది పులి. కాని రాజుకు పులి మాట తెలియదు. గంగా ధరుడే తన తండ్రిని చంపా డనుకుని, విచారణ కూడా జరపకుండా, అతన్ని చీకటి కొట్టులోకి తోయించమనీ, అన్న పానాలు లేక మాడి చావనిమ్మనీ ఉత్తరువు చేసి, మాణిక్యవర్మకు మంచి బహుమతి ఇచ్చి పంపేశాడు.