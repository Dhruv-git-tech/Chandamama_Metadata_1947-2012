పులి ఒక్కసారి గోండ్రించి, చాపచుట్టలా పక్కకు పడిపోయింది. కేశవుడూ, జయమల్లూ, గోమాంగ్ పరుగు పరుగున వెళ్ళిదాని కాళ్ళూ నడుమూ పట్టుకుని పైకి లేప నెత్తారు. జయమల్లు చిన్నగొంతుతో, “నిశ్శబ్దంగా సాధ్యమైనంత త్వరగా ఏదైనా గుహలోకి పదండి. జగభోజి మనం పులిరాజును చంపిన సంగతి యిప్ప్పై గ్రహిస్తే ప్రమాదం. దీని చర్మం వలిచి, కేశవుడు ధరిస్తే తప్ప, మన దెబ్బ కీక్కడ తిరుగు వుండదు,” అన్నాడు.

ఆ ముగ్గురూ చచ్చిన పులి రాజును మోసుకుని, దాపుల నున్న ఒక గుహలోకి

చేరేంతలో జగభోజి కంఠం కర్కశంగా విని పించింది: “ఏమిరా శష్టా, కింకరా! ఈ పులిరాజు నాకు నిద్రలేకుండా చేస్తు న్నాడు! పాపం, ఆ రాకన్నె ఎంతగా బాధపడుతున్నదో! ఎందుకా గాండ్రిపులూ గోండ్రింపులూ?” అని కేకపెట్టాడు.

“ఆంతా తెల్లవారి తెలుస్తుంది, గురో! ఆ రాజు ఆఖిరున పెట్టిన కేక వింటే—ఆది గాండ్రింపుగానూ లేదు, గోండ్రింపుగానూ లేదు—గొంతులో ప్రాణమేదో గురగురమన్నట్టున్నది. మీరు యిక హాయిగా నిద్రపోండి, ఉదయమే, చూసుకుందాం,” అన్నాడు కింకరుడు.