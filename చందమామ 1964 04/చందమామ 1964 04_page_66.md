తండ్రిఆస్తి

పాపన్న భార్య గర్భవతిగా ఉంది. ఆమెను పురిటికి పుట్టింటి దగ్గిర దిగబెట్టి పాపన్న తన గ్రామానికి వెళుతూండగా ఆతనికి ఒక పూరి గుడిసెలో నుంచి, “ఒరి భగవంతుడా ! నాకు దిక్కులేని చావు రాసి పెట్టావా ?” అని ఎవరో ఆక్రోశించటం వినిపించింది. పాపన్న వెంటనే ఆ గుడిసెలోకి ప్రవేశించి చూశాడు. ఒక పండు ముసలి, కుక్కి మంచంలో పడుకుని ఆరాటపడుతున్నాడు.

“బాబుగారూ, ఏమిటి మీకు వచ్చిన బాధ?” అని పాపన్న ఆ వృద్ధు నడిగాడు.

“ఎవరవో, నాయనా! దేవుడల్లే వచ్చావు. నా కాలం తీరిపోయింది. కన్ను మూసెలోగా నా కొడుకును ఒక్కసారి చూడాలనుంది,” అన్నాడు వృద్ధుడు.

“మీ కొడుకు కాకపోతే నేనున్నాను. ఏం కావాలో చెప్పండి. మీకు అసలు జబ్బే మిటి?” అని పాపన్న అడిగాడు.

“వయస్సు తప్ప నాకు వేరే జబ్బేమీ లేదు. అకలిగా ఉన్నది, దాహమవుతున్నది. కాసిని నీళ్ళివ్వు. చచ్చిపోతున్నానని విచార మేమీ లేదు గాని, నా కొడుకును ఒక్కసారి చూడాలి. అది ముఖ్యం,” అన్నాడు వృద్ధుడు ఆయాసపడుతూ.

పాపన్న గుడిసె అంతా కలయ చూశాడు. ఎక్కడా చుక్కనీరు లేదు, తినటానికి మొదలే లేదు. అతను చప్పన గ్రామం లోకి వెళ్ళి, నాలుగిళ్ళలోనూ అడిగి వృద్ధుడి కింత భోజనమూ, కుండతో నీరూ తెచ్చాడు. ఆ తిండి తిని, నీరు తాగి వృద్ధుడు కొంచెం తేరుకున్నాడు.

“నాయనా, ఈ జన్మలో కాకపోతేనేం, ఏ జన్మలోనో నాకు కొడుకు వే అయి ఉంటావు. నా కొడుకును కూడా తీసుకు వచ్చావా, నీకు జన్మజన్మలకూ ఋణపడి ఉంటాను. నా కొడుకు ఫలానా గ్రామంలో