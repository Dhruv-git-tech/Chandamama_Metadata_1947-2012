మా అన్న దగ్గిరికి వెళ్ళటం వృధా. ఇంక పొడవటానికి నాకు కళ్ళు లేవు. నన్ను తీసుకుపోయి ఊరి బయట దారి పక్క పెద్ద రావి చెట్టు కింద కూచోబెట్టు. రోజల్లా అక్కడే కూర్చుంటాను. వచ్చే పోయ్యే వాళ్ళు తృణమో, పణమో వెయ్యక పోరు. సాయంకాలం చీకటి పడేవేళ వచ్చి నన్నిల్లు చేర్చుదువుగాని,” అన్నాడు.

అతన్ని అతని భార్య పెద్ద రావిచెట్టు కింద కూర్చోబెట్టి వెళ్ళ పోయింది. దారే పాయ్యేవాళ్ళు అతనికి డబ్బులూ, ఇతర ఆహార పదార్థాలూ ఇచ్చారు. సాయంకాల మయింది. అతనికి ఇంటికి పోవాలని తొందర పుట్టింది, కాని భార్య ఇంకా రాలేదు. తనం తట తానే పోదామనుకుని ఆ గుడ్డివాడు కర్ర తాటించుకుంటూ బయలుదేరాడు.

ఆయితే అతను దారి తప్పాడు. ఎంత సేపు నడిచినా ఇల్లు రాదు. కొంత సేపటికి చెట్ల ఆకుల గలగల వినిపించి, తాను అడ వికి చేరుకున్నానని గ్రహించాడు. అడవిలో రాత్రి వేళ క్రూరమృగాల భయం జాస్తి. అందుచేత అతను ఒక పెద్ద చెట్టు కోసం తడివి, ఎంతో కష్టం మీద దాని పైకి ఎక్కి కదలకుండా అక్కడ కూర్చుని, తెల్లవార్లూ అక్కడే ఉండటానికి నిశ్చయించుకున్నాడు.

అర్ధరాత్రి అయింది. కొన్ని పిశాచాలు ఆ చెట్టు కిందకు చేరాయి. పిశాచాల నాయ కుడు, మిగిలిన పిశాచాలను, “మీరేమేం ఘన కార్యాలు చేశారు?” అని అడిగాడు.

ఒక పిశాచి, “నేను, రెండు సంచుల నూకల కోసం అన్నచేత తమ్ముడి కళ్ళు పాడిపించాను,” అన్నది.

“బాగానే ఉంది. కాని దానికి విరుగుడున్నది. ఈ చెట్టు కింద పడిన మంచు బొట్లు తమ్ముడి కళ్ళకు రాస్తే అతని కళ్ళు మళ్ళీ వచ్చేస్తాయి,” అన్నాడు నాయకుడు.

“ఈ మాట వాళ్ళకి తెలుసు గనకనా?” అన్నది పిశాచి.