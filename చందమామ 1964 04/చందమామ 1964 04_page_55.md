తాము ఏమీ చూడనే లేదన్నారు. ఏమీ చూడని వాళ్ళు ఈ వివరాలన్నీ ఎలా చెప్పారు?” అన్నాడు ఒంటెను పోగొట్టు కున్న వాడు.

“ఆ ప్రశ్న కేం చెబుతారు?” అని పాదుషా అన్నదమ్ముల నడిగాడు.

“మేము మా కళ్ళను ఉపయోగించి ప్రతిదీ సూక్ష్మంగా పరిశీలించి అనేక విషయాలు తెలుసుకోగలం. అది మాకు చిన్న తనం నుంచీ అలవడిన విద్య,” అన్నారు అన్నదమ్ములు.

“మీ విద్యను నే నిప్పుడే పరీక్షిస్తాను,” అన్నాడు పాదుషా. ఆయన తన పజీరు

చెవిలో ఏదో రహస్యంగా చెప్పాడు. పజీరు ఇద్దరు నౌకర్ల చేత ఒక పెట్టె మోయించి తెచ్చి, పాదుషా కెదురుగా పెట్టించాడు.

“ఆ పెట్టెలో ఏమున్నదో చెప్పండి?” అని పాదుషా అన్నదమ్ములను అజ్ఞా పించాడు.

“అది ఖాళీ పెట్టె. అందులో ఒక గుండ్రని వస్తువు మాత్రమే ఉన్నది,” అని పెద్దవాడు అన్నాడు.

“ఆ గుండ్రని వస్తువు దానిమ్మకాయ,” అన్నాడు రెండోవాడు.

“పండని దానిమ్మకాయ,” అన్నాడు మూడోవాడు.