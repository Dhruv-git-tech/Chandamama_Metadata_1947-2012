సంగతి వినివున్న రాజుగారు ఇతని కోసం
మనుషులను పంపాడు.

పేదవాడు రాజ కుమార్తె వద్దకు వెళ్ళి,
తాను చిప్పలోకి తీసుకున్న మంచు బొట్లతో
వేళ్ళు తడి చేసుకుని, రాజకుమార్తె కళ్ళు
నిమురగానే ఆమెకు దృష్టి తిరిగి వచ్చింది.
రాజు ఆనందానికి మేరలేదు. ఆయన
అతనికి అంతులేని డబ్బూ, వస్తువాహనాలూ
బహుమానంగా ఇచ్చాడు. వాటిని తీసుకుని
అతను తన ఇల్లు చేరుకునే సరికి అతని
భార్య పాందిస ఆశ్చర్యానందాలు అంతా
ఇంతా కాదు. ఆమె ఆ సాయంకాలం తన
భర్త కోసం వెళ్ళేసరికి అతను చెట్టు కింద
లేడు. ఆసలే కళ్ళు లేనివాడు, ఎటు
వెళ్ళాడో, ఏమయాడోనని ఆమె తల్లడిల్లి
పొతున్నది. అలా వెళ్ళినవాడు కళ్ళతోనూ,
అంతులేని సంపదతోనూ తిరిగి వచ్చాడు!
అంతకన్న ఆశ్చర్యమూ, ఆనందమూ
విముంటుంది?

ఈ వార్త ఊరంతటా పాక్కింది. అందరూ
అతన్ని అభినందించటానికి వచ్చారు. అతను
జరిగినదంతా దాచకుండా అందరికీ
చెప్పాడు. అతని అన్నకు ఆశ పుట్టింది.
ఆ రాత్రి అతను వెళ్ళి పిశాచాలు చేరే
చెట్టెక్కి కూర్చున్నాడు. వాటి సంభాషణ
విని తాను కూడా కుబేరుడు కావచ్చునని
అతని ఆశ.

కాని ఆ రాత్రి పిశాచాలు మహా అగ్రహా
వేశంలో ఉన్నాయి.

“ఎవడో దుర్మార్గుడు మనం అనుకున్న
మాట లన్నీ విని, మనం చేసిన ఘనకార్యా
లకు విరుగుడు చేశాడు! వాణ్ణి పట్టండి,
చీల్చండి!” అని పిశాచాలు ఆరుస్తూ చెట్టు
చుట్టూ తాండవం చేశాయి. వాటికి చెట్టు మీద
ఉన్న మనిషి కనిపించాడు.

“మా రహస్యాలు తెలుసుకుందా మని
మళ్ళీ వచ్చావా?” అంటూ అవి అతన్ని
చీల్చి చెండాడేశాయి.