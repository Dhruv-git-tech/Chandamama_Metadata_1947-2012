లో గుట్టు

చాలాకాలం తరవాత స్వగ్రామానికి పనిమీద వచ్చిన వీరాస్వామికి అతని ప్రాణమిత్రులు భూపతీ, రంగధాముడూ కనిపించి, తమ ఇంట ఉండమని నిర్బంధించారు. ఇద్దరి ఇళ్ళలోనూ రెండేసి రోజులు ఉండటానికి వీరాస్వామి ఒప్పుకున్నాడు.

ముందు అతను భూపతి ఇంట బసచేశాడు. భూపతీ, అతని భార్య ఆలివేలూ అతన్ని చక్కగా చూశారు. అయితే ఎందుచేతనో భూపతి వీరాస్వామిని ఒంటిగా తన ఇంట పదలక, తాను వెళ్ళిన చోటికెల్లా అతన్ని కూడా తిప్పాడు. తరవాత, పక్కనే ఉన్న రంగధాముడి ఇంటికి మారిసప్పుడు కూడా రంగధాముడి భార్య చూడామణి అతన్ని ఎంతో ఆదరించింది. కాని రంగధాముడు కూడా వీరాస్వామిని రోజుల్లా తన వెంటనే తిప్పాడు.

ఈ రహస్యం ఏమిటో తెలుసుకోవాలని వీరాస్వామి రంగధాముడికి ఏదో సాకు చెప్పి, అతన్ని విడిచి అతని ఇంటికి తిరిగి వచ్చేనరికి, పెరట్లో అతని మిత్రుల భార్యలిద్దరూ హోరా మోరి పొట్లాడుకుంటున్నారు!

ఆ సంగతి అతను తన మిత్రులకు చెబితే, ఇద్దరూ సిగ్గుపడి తలలు వంచుకున్నారు.

"మీ రిద్దరూ పనిమానుషులను తీసేసి మీ భార్యలకు ఊపరి సలపని పని కల్పించండి. వాళ్ళకు పొట్లాడే తీరికలేకుండా చేస్తే వాళ్లే మారతారు," అని వీరాస్వామి తన స్నేహితులకు సలహా ఇచ్చాడు. ఆ సలహా చక్కగా పనిచేసింది.

—గుండాల విజయ.