అంటె ప్రజలు నమ్మరు. పై పెచ్చు తనను చావగొట్టవచ్చు కూడా ! అందు చేత ప్రజల అమాయకత్వాన్ని ఆధారం చేసుకుని నాటకం ఆడాలి.

తెల్లవారగానే చిన్నడు ఇంటిఇంటికీ వెళ్ళి, “ఈ రోజు స్వామీజీని చూడ టానికి హిమాలయాల నుండి ఎందరో యోగులూ, జోగులూ వస్తున్నారట ! వాళ్ళకోసం పాకలూ, పందిళ్ళూ విశేషంగా వెయ్యాలి ఆని స్వామీజీ ఆజ్ఞ ! అందుచేత మీరు పలుగులూ, పారలూ పట్టుకుని వెంటనే బయలుదేరండి. ఆలస్యం చేస్తే స్వామీజీకి ఆగ్రహం వస్తుంది,” అని చెప్పాడు.

ఎన్నడూ లేనిది, గ్రామస్థులందరూ పలుగులూ, గడ్డపారలూ తీసుకుని, కోలాహలంగా తన కేసి రావటం చూసి స్వామీజీ, ఆతడి శిఘ్యలూ తత్త్వర పడ్డారు. అందరికీ ముందుగా చిన్నడు తన కుక్కతోసహా వస్తూండటం చూసి స్వామీజీకి కంపరం పుట్టుకొచ్చింది.

చూస్తూండగానే ప్రజలు స్వామీజీ బృందం చుట్టూ చేరారు. స్వామీజీ తమను చూసి గజగజ లాడిపోవటం గమనించి ప్రజలు నిర్ఘాంతపోయారు.

చిన్నడు ఆలస్యం చెయ్యకుండా, “స్వామీజీ, మీ సంగతంతా వీళ్ళకు తెలిసిపోయింది. మిమ్మల్ని పాతెయ్య టానికి పలుగులూ, పారలూ తెచ్చారు,” అంటూ స్వామీజీగడ్డం పట్టుకులాగాడు. అది కాస్తా వాడి చేతిలోకి ఊడి వచ్చే సింది. తరవాత వాడు స్వామీజీ శిఘ్యల గడ్డాలు కూడా ఊడబీకాడు.

ఇది చూసి ప్రజల కోపం కట్టలు తెంచుకున్నది. వాళ్లు దొంగస్వాములను పట్టుకుని చితక తన్నారు. చిన్నడు వాళ్ళను వారించి, పీఠంలో ఉన్న నిధి అంతా గ్రామపెద్దలకు చూపించి, ఊళ్లో ఎవరి నగలు వారికి తిరిగి దక్కే ఏర్పాటు చేశాడు. స్వామీజీ, శిఘ్యలూ కారాగృహాలకు వెళ్ళగానే, చిన్నడు తన కుక్కతోసహా గంగాపురం వదిలి వెళ్ళిపోయాడు.