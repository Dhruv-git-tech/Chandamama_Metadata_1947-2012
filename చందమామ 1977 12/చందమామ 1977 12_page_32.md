పైకే స్వగతం చెప్పకుంటూ, తాను తెచ్చుకున్న తిండి సంగతి కూడా మరిచి పోయి, వెళ్ళిపోయాడు.

“అంతా వదిలేసి సర్వసంగ పరి త్యాగం చేసిన సాధువుకు ఈ వయసులో పెళ్ళా!” అని గంగయ్య ఆశ్చర్యపోయాడు.

దుర్గయ్య మాట్లాడవద్దని సైగచేశాడు. అతను ఒక వెండి రూపాయి తీసి బావి గట్టు దగ్గిర పడేటట్టు విసిరేశాడు.

కొద్దిసేపటిక ఇద్దరు జూదరులు ఒకరి నొకరు తిట్టుకుంటూ బావి దగ్గిరికి వచ్చారు.'' పాడి గేదెను కొందామని తెచ్చిన డబ్బు, నీ మాటలు విని,

జూదంలో తగలేశాను. చిల్లిగవ్వ మిగల్లేదు. ఇంటిక ఏ ముఖం పెట్టుకు పోయేది? ఇంతకన్న ఈ బావిలో దూకి చచ్చేది మేలు,'' అంటూ ఒకడు బావికేసి పరిగెత్తాడు. రెండోవాడు వాణ్ణి వారించే ప్రయత్నంలో ఉండగా మొదటివాడికి రూపాయి కనిపించింది. వెంటనే వాడు ఆ రూపాయి చేతిలోక తీసుకుంటూ, ''సమయానికి దొరికింది! ఈ రూపాయతో పోయిన డబ్బు అంతా తిరిగి వస్తుందేమో! ఎవరు చూశారు?'' అంటూ వాడు జూదశాలలవైపు పరిగెత్తాడు.

‘‘అందులో నాకు సగం వాటా ఉన్నది,'' అంటూ రెండోవాడు మొదటి వాడి వెనక పరిగెత్తాడు.