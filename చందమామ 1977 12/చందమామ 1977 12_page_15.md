కత్తులు అందుకోమంటావా ? '' అని అడిగారు.

బెబ్బులిదొర చుట్టూ ఓమారు కలయచూసి, గణాచారి కనబడకపోయేసరికి గట్టిగా విసుకుక్కని, ''ఒరే, చచ్చు వెధవల్లారా, నేనడిగిందేమిటి? మీ రనే దేమిటి? ముసలి గణాచారి ఏమయ్యాడు? అరణ్యదేవర గుళ్ళో కంటబడినదాంట్లో, ఏదో గూఢార్థం వున్నది. విప్పి చెప్పగలవాడు గణాచారొక్కడే, పిలవండి!'' అన్నాడు.

గణాచారి దూరంగా వున్న ఒక చెట్టు నీడన కూర్చుని, ఆకలితో ప్రాణం శోషకు రాగా కునికిపాట్లు పడుతున్నాడు. అతడు

చెట్టు కింద వున్న సంగతి కురవాళ్ళు చెప్పగానే, బెబ్బులిదొర గణాచారి దగ్గిరకుపోయి, తాను గుళ్ళో చూసిన దేమిటో చెప్పి, ''గణాచారీ, దాని అర్థమేమిటి?'' అని అడిగాడు.

గణాచారి ఆ మాటలు సరిగా విసి పించుకోక, యింకా కునికిపాట్లు పడుతూనే, ''మన జాతి గణాచారిగా, నా జుట్టు నెరిసిపోయింది. అరణ్యదేవర ఏదీ సూటిగా చెప్పడు; అన్నీ గూఢార్థాలే! నాకు తోస్తున్నదేమంటే, మన జాతివాళ్లు కూడా, తతిమ్మా అరణ్య జాతుల్లాగే, దొరికినప్పడు మాంసం, అది దొరక నప్పడు వెదురు బియ్యం, కాయా కనువూ తిని బతకటం నేర్చుకోవటం మంచిదని,'' అన్నాడు.

ముసలి గణాచారి మాట ముగించే లోపలే బెబ్బులిదొర పక్కన వున్న ఒకణ్ణుంచి కర్ర లాకుక్కని, ''ఒరే, దుర్మార్గుడా! మన జాతి మాంసం తప్పమరేమీ ముట్టగూడదని కట్టడి వున్న సంగతి మరిచావా?'' అంటూ గణాచారి వీపు మీద గట్టిగా ఒక చరుపు చరిచాడు.

ఆ దెబ్బకు గణాచారి లేచి నిలబడి, జుట్టు విదిలించుకుని, ''అరణ్యదేవరో!'' అంటూ ఒక కేకపెట్టి, ''ఒరి బెబ్బులీ, యిప్పుడు చెప్పు! సంగతేమిటి? నీ దెబ్బతో

చంద మామ