ఈస్టిండియా కంపెనీ సైనికులు, అప్పటికే దేశంలో పలు ప్రాంతాలను ఆక్రమించుకుని వున్నారు. కంపెనీ ప్రతినిధి అయిన థాకరే అనేవాడు కొంత సైన్యంతో పచ్చి, కిట్టూరు కోట ముందు డేరాలు వేయించి, రాణి చెన్నమ్మకు సంప్రతింపులకు తన వద్దకు రావలసిందిగా లేఖ పంపాడు; చెన్నమ్మ తిరన్నరించింది.

థాకరే ఉగ్రుడైపోయాడు. కిట్టూరు రాజు మరణించాడు గనక, ఆ రాజ్యం కంపెనీపరం. అయిపోయిందని అతడు అప్పటికప్పుడే ప్రకటించి, సైనికులకు కిట్టూరు కోటపై దాడి చేయవలసిందిగా ఆజ్ఞ యిచ్చాడు. కోటవైపునుంచి రాణి సైనికులు కాల్పులు ప్రారంభించారు. ఆ తుపాకీ గుళ్ళ దెబ్బకు థాకరే కింది ఉద్యోగులైన బ్లాక్, డిప్‌టాన్ అనే వాళ్ళు మరణించారు.

ఇది చూసి థాకరే మతిపోయినవాడిలా అయి, తానే కోటపైకి సైనికులను నడిపాడు. రాణి చెన్నమ్మ స్వయంగా కోట రకణకు పూనుకున్నది. ఆమె ఆజ్ఞాపించగా, తుపాకీ పేల్చటంలో నిపుణుడైన ఒక సైనికుడు, థాకరేపై గురిచూసి తుపాకీ పేల్చాడు. థాకరే గురం మీది నుంచి కిందపడి అక్కడి కక్కడే మరణించాడు. అతడి సైనికులు భీతి చెంది పారిపోయారు.