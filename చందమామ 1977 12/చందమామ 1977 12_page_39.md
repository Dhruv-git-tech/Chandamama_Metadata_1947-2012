# పరాక్షరాకుముగుడు

ఈశ్వరయ్యకు తగని చిరాకు. అతని భార్య సుందరమ్మ పరాకు మనిషి. భార్య పరాకువల్ల ఈశ్వరయ్య చిరాకు మరింత అయింది.

ఒకనాడు తెల్లవారుతూనే ఈశ్వరయ్య తన పెళ్ళాన్ని బిగ్గరగా కేకవేశాడు. వంట ఇంట్లో, పాయియమీద పాలు పొంగి పోతున్నా గమనించకుండా, పరాకుగా కూర్చుని ఉన్న సుందరమ్మ వినిపించుకోలేదు. ఈశ్వరయ్య కోపంతో చిందులు తొక్కుతూ వంటగదిలోకి వచ్చి, ''నీ పరాకుతో నా ప్రాణాలు తీసేస్తున్నావు. ఈ పూట నేను ఊరికి పోతున్నాను. నాకు వంట చెయ్యకు. నేను చీకటిపడి తిరిగి వస్తాను,'' అన్నాడు.

సుందరమ్మ సరేన న్నట్టు తల ఆడించి, మరి కాస్సేపటికే భర్తవద్దకు వెళ్ళి, ''ఈ పూట ఏం కూరచెయ్యను?''

అని అడిగింది.

ఈశ్వరయ్యకు ఒళ్ళు మండిపోయి, ''నా తలకాయకూర చెయ్యి ! నేను ఊరికి పోతున్నానని ఇప్పుడే గదా చెప్పాను. ఆ చేసేదేదో రాత్రికి చెయ్యి,'' అని, వెళ్ళిపోయాడు.

మొగుడు వెళ్ళిపోయాక సుందరమ్మ తనకు కావలసిన దేదో చేసుకు తిని, సాయంత్రందా కానిద్రపోయింది. తరవాత ఆమె నాలుగిళ్ళ అవతల ఉన్న కామాక్షమ్మ గారింటికి, కాలక్షేపంకోసం వెళ్ళింది.

''నీ మొగుడు ఊళ్ళో లేడన్నావుగా? ఈ పూట మా ఇంట్లోనే భోజనం చేసి పడుకో,'' అన్నది కామాక్షమ్మ.

భర్త వస్తా డన్నమాట మరిచిపోయి, సుందరమ్మ అక్కడే భోజనం చేసి, పడుకున్నది. చీకటిపడి ఈశ్వరయ్య