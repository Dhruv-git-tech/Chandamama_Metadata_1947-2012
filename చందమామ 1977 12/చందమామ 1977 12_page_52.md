రాముడు అయోధ్యలో అతివైభవంగా పట్టాభిషిక్తుడైన తరవాత స్వయంగా రాజ్యపాలన విషయాల్లో శ్రద్ధతీసుకో సాగాడు. అతను ఒకనాడు సుమంతుణ్ణి పిలిపించి, తనకు రాజ్యంలో ప్రజోపయోగకార్యాలు భారీ ఎత్తున చేయాలని వున్నదనీ, అందుకు అవసరం ఆయిన ధనం సమకూర్చమనీ చెప్పాడు.

“గడచిన పధ్నాలుగేళ్ళుగా ప్రజలు, తాము కట్టవలసిన కప్పాలు కట్టటం మాని వేశారు, ప్రభూ!” అన్నాడు సుమంతుడు.

“సకాలంలో వర్షాలుపడక కరువు, కాట కాలు వచ్చి, ప్రజలు అవస్థల పాలయ్యా రన్న మాట!” అన్నాడు రాముడు బాధగా.

సుమంతుడు ఒక్క క్షణకాలం సంశయిస్తూ వూరుకుని, “అలాంటి దేమీ లేదు, ప్రభూ! దేశం సస్యశాయమలంగానే వున్నది. ప్రజలే మారిపోయారు. ధనికు లైన వర్తకులు పన్నులు ఎగవేశారు; రైతులు కప్పాలు చెల్లించలేదు. సంపన్నులు మరికాస్త సంపన్నులయారు; పేదలు మరింతగా పేదలైపోయారు,” అన్నాడు.

“ఇలా ఎందుకు జరిగింది? మరిభరతు డేం చేస్తున్నాడు?” అన్నాడు రాముడు చిరుకోపంగా.

“ప్రభూ, ఆయన రాజ్యపాలన చేసిందెప్పుడు! తమ పాదుకలను పూజిస్తూనే పధ్నాలుగేళ్ళూ గడిపేశాడు. అతని