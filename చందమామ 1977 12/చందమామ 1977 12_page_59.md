“అందరూ అలా ఆకాశంలోకి ఎగురు తూంటే, నువ్వు చిన్న గంతు వేసి పూరు కున్నావేం ?” అని అడిగాడు.

“రామా, యింతమంది మహావీరుల ముందు, నేనేపాటి ?” అన్నాడు హను మంతుడు వినయంగా.

అప్పుడు జాంబవంతుడు ముందుకు వచ్చి, “రామా ! హనుమంతుడికి ఒకరు చెపితేనేగాని, అతడి శక్తిసామర్థ్యాలు తెలియవు,” అన్నాడు.

రాముడు ఒక తెల్లతామరను హను మంతుడికి యిస్తూ, “మా వంశకర్త అయిన సూర్యభగవానుడికి, యీ తెల్ల తామరను అర్పించవలసి వున్నది. సూర్యుణ్ణి శ్వేతపద్మధరు డని పిలుస్తారు. దీన్ని ఆయనకు చేర్చగలవాడివి నువ్వే క్కడివే!” అన్నాడు.

హను మంతుడు, “రామాజ్ఞ!” అంటూ తెల్లతామరను తీసుకుని, ఒక్క ఎగురున ఆకాశంలోకిపోయి, సూర్యుడి రధాన్ని పట్టుకుని, “గురుదేవా!

రాముడు దీన్ని మీకు సమర్పించ మన్నాడు,” అంటూ తామరపువ్వును సూర్యుడి పాదాలముందు వుంచాడు.

సూర్యుడు, హనుమంతుణ్ణి, “చిరం జీవ!” అని దీవించి, తన చేతనున్న ఒక శ్వేతపద్మాన్ని హనుమంతుడికి యిచ్చి, “దీన్ని రాముడికి యివ్వు. దీని ప్రభావం పల్ల రాముడిపాలనలో దేశం సుభిక్షంగా వుంటుంది!” అన్నాడు.

ఆ శ్వేతపద్మం వాడదు. అది ఎక్కడ వుంటే అక్కడ వర్షాలు సక్రమంగా కురుస్తాయి. సస్యాలు సమృద్ధిగా పండు తాయి. ప్రజలకు ఎలాంటి వ్యాధులూ సోకవు. హనుమంతుడు, సూర్యుడి దగ్గిర సెలవుతీసుకుని, పద్మంతో తిరిగి వచ్చి, దాన్ని రాముడికి యిచ్చాడు.

రాముడు మహదానంతో హనుమంతుణ్ణి కౌగలించుకున్నాడు. హనుమంతుడు, సీతారాములకు ప్రణమిల్లాడు. సీత, “నాయనా, నువ్వు చిరంజీవిగావుండు!” అని దీవించింది.