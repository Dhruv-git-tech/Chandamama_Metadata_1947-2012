రాకాసిలోయ

22

[కేశవుడూ, అతడి వెంటవున్న వాళ్ళకు, కేశవుడి ముసలితండ్రీ, అతడి అనుచరుడు కోయ యువ కుడూ కనిపించారు. కాని, అక్కడ నరభక్షకులతో జరిగిన యుద్ధంలో, తిరిగి ఎటువాళ్ళటు పారి పోయారు. ప్రాణాలతో తప్పించుకుని కొండ శిఖరాన్ని చేరిన కేశవుడూ, అతడి అనుచరులకు గుహకు ఆవల ఒక మహాసర్పం, ఒక భయంకర మృగంతో చేస్తున్న పోరాటం కనిపించింది. -తరవాత]

కేశవుడూ, జయమల్లూ గుహలో ఏర్పడిన కంత నుంచి బయిటికి చూస్తూంటే, కోయ యువకుడు గుహలోని చీకటి కోణాలన్నీ వెతకసాగాడు. అతడికి ఒక మూల కొన్ని విల్లంబులు కనిపించినై. అతడికి ఎక్కడలేని ధైర్యం కలిగింది. ఒక విల్లు చేతికి తీసుకుని, దానికి తాడు తగిలించి, అంబుల పాదిని భుజాన వేసుకుని, వాడు కేశవుడూ, జయ మల్లుల దగ్గిరకు వెళ్ళాడు.

జయమల్లు కోయయువకుడి కేసి ఆశ్చ ర్యంగా చూస్తూ, ‘గోమాంగ్! ఇవన్నీ ఎక్క

డివి? బాణం ఎక్కుపెట్టుతున్నా వెందుకు? దానితో భయంకర మృగాన్ని చంపాలను కుంటున్నావా?’’ అని అడిగాడు.

కోయగోమాంగ్ అవునన్నట్టు తలవూపి, బాణాన్ని వదలబోయేంతలో కేశవుడు చుప్పున వెనుదిరిగి, అతడిచెయ్యిపట్టుకుని, ‘నువ్వు చెయ్యబోయేది చాలా ప్రమాదకరమైనపని. నీ బాణం దెబ్బకు ఆ రెంటిలో ఏదీ చావక పోగా, అవి రెండూ కలిసి మన మీదికి విరుచుకుపడినా పడవచ్చు. వాటి నెందుకు రెచ్చకొట్టటం? అసలు ఈ విల్లంబులు నీ

'చందమామ'