# చందమామ కబుర్లు

## నిరంతరాయంగా గానం

గత నవంబర్‌లో ఇండూర్‌కు చెందిన ఆకాంక్ష జాచక్ తన 16వ జన్మదినంనాడు పాడడం ప్రారంభించి నిరంతరాయంగా 61 గంటలసేపు పాడి గిన్నిస్ బుక్ ఆఫ్ వరల్డ్ రికార్డ్స్‌లో స్థానం సంపాదించింది. ఆ అమ్మాయి మరాటీ, హిందీ పాటలు పాడింది. నలుగురు సంగీతకారులు ఆమెకు గాత్ర సహకారం అందించారు. ఆమె తల్లిదండ్రులు, బంధు మిత్రులు, శ్రేయోభిలాపులు మూడు పగళ్ళూ, రాత్రులూ ఆమె దగ్గరేవుండి ఉత్సాహం కలిగించారు. నిర్ణీత సమయా లలో ఆమెను పరీక్షిస్తూ డాక్టర్లు కూడా అక్కడే ఉన్నారు. ఆమె మూడు రోజులపాటు ఘనాహారం తీసుకోకుండా, నిమ్మరుం తాగుతూ గడిపింది.

## ఆటోరిక్షాల ఊరేగింపు

కేరళరాష్ట్రం కొచ్చిన్ మాట్టన్ చేరి నుంచి పశ్చిమ బెంగాల్ డార్జిలింగ్ వరకు ముప్పై అయిదు ఆటోరిక్షాల ఊరేగింపు జరిగింది. ఆటో డ్రైవర్లందరూ అమెరికా, ఇంగ్లాండ్, స్పెయిన్, జర్మనీ దేశాలకు చెందినవారే. వాళ్ళందరూ కొత్త ఆటోలలో గత డిసెంబర్ 28వ తేదీ బయలుదేరి 3000 కి.మీ. దూరాన్ని, 20-22 రోజులలో ప్రయాణంచేసి గమ్యాన్ని చేరుకున్నారు. ఊరేగింపు చివరి రోజున ఆటోరిక్షాలను డార్జిలింగ్‌లోని నిరుద్యోగ యువకులకు కానుకగా ఇచ్చారు!

## శాంతి కోసం

ఐక్యరాజ్య సమితి అభ్యర్థన మేరకు భారతీయ సైన్యానికి చెందిన నూటముగ్గురు మహిళా సైనికులు గత ఫిబ్రవరిలో శాంతి చర్యల కోసం లైబీరియాకు వెళ్ళారు. వారికి కమాండర్ సీమా ధుండీ నాయకత్వం వహించగా వారి వెంట ఇరవై రెండు మంది పురుష సైనికులు కూడా వెళ్ళారు. వారి కార్యకలాపాలలో లైబీరియన్ నేషనల్ పోలీసుకు చెందినపురుషులు కూడా చేతులు కలిపారు. ఇండియా నుంచి మహిళా పోలీసులు రావడం చూసిన స్థానిక మహిళలు పోలీసు శాఖలో చేరడా నికి ఉత్సాహం కనబరచారు.