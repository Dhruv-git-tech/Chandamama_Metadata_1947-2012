వుండాలి,” అంటూ జయమల్లు కేసి తిరిగి, “మల్లూ, మా అయ్య నరభక్షకులకు దొర క్కుండా పారిపోయి వుంటాడంటావా?” అని ప్రశ్నించాడు.

“ఓ, అందుకు సందేహమా? మీ అయ్య కన్న జిత్తులమారిని నేనెక్కడా చూడలేదు. చెట్ల మీద వుండి, అంతమంది నరభక్షకుల్నీ ఎలా హడలగొట్టాడో చూశావు గదా? ఆవెంట వున్న చిన్న గడే జంగ్ ధైర్యసాహసాల్లో సింహం అంటే నమ్ము,” అన్నాడు జయమల్లు.

జయమల్లు మాటలతో కేశవుడికి కాస్తాహం కలిగింది. అతడు అడవి కేసి చూస్తూ, “మనం ముందు ఏదైనా ఆహారం సంపాయించాలి. నాకు దాహంకూడా అవుతున్నది. ఈ దగ్గిర్లో ఎక్కడో నీరుండక పోదు,” అంటూ ముందుకు నడిచాడు.

ముగ్గురూ కొండ సమీపాన్నుంచి, అడవి లోకి నడవసాగారు. అప్పటికి సూర్యుడు పడ మటి దిక్కుకు వాలాడు. ముగ్గుర్నీ ఆకలి బాధిస్తున్నది. చెట్లనేమైనా పళ్ళుగాని, తేనె తుట్టెలుగాని దొరుకుతవేమో అని గోమాంగ్ తల ఎత్తి చూస్తూ నడవసాగాడు. అట్లా నడు

స్తున్న గోమాంగ్ హాతాత్తుగా ఒక కాలు భూమి లోకి గుచ్చుకుపోవటంతో కేక పెట్టాడు. పక్కనే వున్న జయమల్లు అతడి జబ్బ పుచ్చు కుని వెనక్కు లాగాడు.

చూడటానికి సమతలంగా వున్న ఆ ప్రదేశంలో, ఏ కారణంవల్ల గోమాంగ్ ఊబిలో చిక్కుకున్నవాడిలా ముందుకు పడబోయాడో వాళ్ళకు అర్థంకాలేదు. కేశవుడు అక్కడ అడ్డదిడ్డంగా పడివున్న చెట్ల కొమ్మల్నీ, రెమ్మల్నీ తొలిగించాడు. దిగువను వాళ్ళకు ఒక గొయ్యి కనిపించింది. అందులో నిలువునా పాతివున్న గౌసిక కర్రల మీద ఒక పులి కొనవూపిరితో కొట్టుమిట్టాడుతున్నది.

“ఇది, మనుషుల కోసమో, జంతువుల కోసమో ఎవరో పెట్టినమాటు. కాస్తలో ప్రమాదు తప్పుకున్నాం,” అన్నాడు కేశవుడు. అదే సమయంలో అన్ని వైపులనుంచీ, రాళ్ళూ, కర్రలూ వాళ్ళ మీదకు జడివానలా వచ్చి పడసాగినై. కేశవుడూ, అతడి అనుచరులూ విల్లంబులు పైకెత్తి, భూమిమీద బోర్లా పడు కుని, చుట్టూ కలయ చూడసాగారు. ఎక్కడా మనిషిజాడ లేదు.

-(ఇంకావుంది)