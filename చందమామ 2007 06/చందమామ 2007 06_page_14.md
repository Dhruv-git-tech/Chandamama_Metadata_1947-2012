అత్రంగా అతడున్న చోటుకు పరిగెత్తారు.
వాళ్ళకూ అంత దూరానవున్న సౌరంగంలో
కొద్ది పాటి వెలుగు కనిపించింది. కాని, అది
ఎటునుంచి వస్తున్నదో మాత్రం అర్థం కాలేదు.

“సరే, ఇక మనం బయలుదేరుదాం.
ఇక్కడ ఎటు చూసినా గుహా మార్గాలు కని
పిస్తున్నవి. దేని వెంట వెళితే, మనం బయలు
ప్రదేశాన్ని చేరగలమో అర్థం కావటంలేదు,”
అన్నాడు జయమల్లు.

కేశవుడు మౌనంగా ముందుండి దారి
తీశాడు. అతడికి తన ముసలితండ్రిని గురిం
చిన దిగులుతోపాటు, ఇప్పటి తనస్థితి కూడా
దిగులు పుట్టిస్తున్నది. బహుశా, ఇక్కడ
అడ్డదిడ్డంగా వున్న సౌరంగ మార్గాల్లో చిక్కు
కుని, తనూ, తన స్నేహితులిద్దరూ మరణించ
వచ్చని కూడా అతడు భావించాడు.

ముందు నడుస్తున్న కేశవుడికి కొంత
దూరం పోయిన తరవాత, హాతాత్తుగా మార్గం
రెండు మూడు వైపులకు చీలిపోవటం కని
పించింది. తను వాటిల్లో దేని వెంట వెళ్ళాలి?
అన్న ప్రశ్న అతడికి ఎదురయింది. అతడి
తటపటాయింపు గ్రహించిన వాడిలా వెనక
వున్న జయమల్లు, “కేశవా! ఆలోచించేందు
కేముంది? ముక్కుకు సూటిగా నడువు. ఈ
కాస్త గుడ్డి వెలుగు వున్నంతవరకూ, మనం
నిరాశచెందనవసరంలేదు,” అన్నాడు.

జయమల్లు మాట ముగించేలోపల,
ఎడమవైపునున్న సౌరంగ మార్గాన్నుంచి
కీచుమన్న వికృత ధ్వని వినిపించింది. ఆ
వెంటనే రెక్కలల్లాడినప్పుడయ్యే తపతపమనే
ధ్వనిలాటి శబ్దం వినబడింది. కేశవుడు చప్పున

కత్తి దూసి మార్గం మలుపు తిరిగి నిశ్చేష్ట
డయిపోయాడు. అతడి వెనకవున్న జయ
మల్లుకు కలిగిన ఆశ్చర్యం అంతా ఇంతా
కాదు. కోయగోమాంగ్ 'దయ్యం' అంటూ
కీచుమన్నాడు. జయమల్లు బిగ్గరగా నవ్వాడు.
కేశవుడు తన అంబుల పాది కేసి చేయి
పోనిచ్చాడు. గోమాంగ్, ఆ సరికే బాణం
ఎక్కుపెట్టి వున్నాడు.

సౌరంగ మార్గంపైన ఎగుడుదిగుడుగా
వున్న రాళ్ళమీద నిలువెత్తునవున్న ఒక నల్లని
ఆకారం తారట్లాడుతున్నది. ఆ గుడ్డి వెలు
గులో కూడా ఆ ఆకారం నోటిపళ్ళు తశతశ
మెరుస్తున్నవి.

“గోమాంగ్, అది దయ్యం కాదు, దయ్యపు
గబ్బిలం! బాణం ఎక్కుపెట్టావు గదా,
గురిగా దాని తలమీద తగిలేలాకొట్టు!”
అన్నాడు జయమల్లు. అదే క్షణంలో గోమాంగ్