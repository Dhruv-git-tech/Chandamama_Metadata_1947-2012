వెక్కడసంపాయించావ్?” అని ప్రశ్నించాడు.
కోయగోమాంగ్ గుహలోని ఒక చీకటి
మూలకు చేయి చూపాడు. కేశవుడు అక్క
డికి పరిగెత్తి, ఒక విల్లూ, కొన్ని అంబులూ
చేతికి తీసుకుంటూ, “ఇవి ఈ సమయంలో
మనకెంతో అవసరం. కత్తులు తప్ప అన్నీ
పోగొట్టుకున్నాం. ఇక గుహనుంచి బయట
పడదామా?” అన్నాడు.

“ఈ బాణాలూ ఇవీ బహుశా, ఈ రెండు కంకాళాల తాలూకువయి వుంటవి. వీళ్ళిద్దరూ ఇక్కడికి ఎందుకు వచ్చినట్టు? ఎలా మరణించినట్టు?” అన్నాడు జయమల్లు.

“ఆ ప్రశ్నకు జవాబు కనుక్కునేలోపల మనంకూడా వాళ్ళతో చేరిపోవలసి రావచ్చు. ఆ తరవాత మన వెనక వచ్చినవాళ్ళు, మన కంకాళాలను చూసి, ఇలాంటి ప్రశ్నలే వేసు కుంటారు!” అన్నాడు కేశవుడు విసుగ్గ.

జయమల్లు ఏదో చెప్పబోయేంతలో,
గుహవెనకభాగం మీదికి, భయంకరమృగం,
మహాసర్పం ఉప్పెనలా వచ్చి పడినై. వాటి
తాకిడికి గుహఅంతా కంపించి పోయింది.
కేశవుడూ, అతడి అనుచరులిద్దరూ గుహలో
బోర్లా పడిపోయారు. గుహ మధ్యభాగం
రెండుగా విచ్చిపోయి, ఫెళ ఫెళ మంటూ
రాళ్ళూర్ఘులూ అందులోకి దొర్లుకుపోయినై.
కేశవుడూ, అతడి స్నేహితులు కూడా వాటి
వెంట కింద అగాధంలోకి పడిపోయారు.

ముగ్గురికీ దెబ్బలు తగిలినై. శరీరమంతా
రాళ్ళ మధ్య పడటంతో గీచుకుపోయింది.
కాని, వాళ్ళ కత్తులూ, విల్లంబులూ వాళ్ళతో
పాటు కింది అగాధంలోకి పడిపోయినై.
ముగ్గురూ ఒళ్ళు దులుపుకుంటూ లేచి నిల
బడ్డారు. ఇంత ప్రమాదంలో చిక్కినా, ఏకాలో
చెయ్యో విరగనందుకు, సంతోషించారు.

“మనం గొప్ప అదృష్టవంతులం!”
అన్నాడు కేశవుడు.

“అందుకేం సందేహం! కాని, ఈ చీకటి కోసలోంచి బయటపడటం ఎలా? అదీ ఇప్పటి సమస్య!” అన్నాడు జయమల్లు.

కోయగోమాంగ్, అగాధం వెంట కొంచెం
దూరం మోకాళ్ళ మీద పాకిపోయి, ఒక
మలుపు తిరిగి, “కేశవా, జయా! మనకు
వచ్చిన ప్రమాదం ఏమీ లేదు. మనం కొండ
పొట్టలోని గుహకందరాల్లో చిక్కుకు పోయాం.
కాని, ఎక్కడినుంచో కొంచెం వెలుగు వచ్చి
పడుతున్నది. మనం సురక్షితంగా ఇక్కణ్ణించి
బయటపడొచ్చు,” అన్నాడు. గోమాంగ్
మాటలు వింటూనే కేశవుడూ, జయమల్లూ