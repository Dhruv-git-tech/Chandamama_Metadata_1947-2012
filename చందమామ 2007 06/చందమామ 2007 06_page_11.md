పేసింది. ఆ సాయంత్రానికల్లా, ఎక్కడా చెత్త కనిపించలేదు. పైగా, అగరు వత్తుల పరిమణాలు; పూల వాసనలు!

ఆ రోజు నుంచి రామయ్య చిల్లరకొట్టు వ్యాపారం పుంజుకున్నది. కర్పూరం, కొబ్బరి కాయల వగైరాల అమ్మకం పెరిగింది.

మరోరెండు వారాల తరవాత సోమయ్య అక్కను చూడడానికి వచ్చినప్పుడు, “నీ నోటి మాటఫలించింది సోమయ్యా. నువ్వు చెప్పింది అలాగే జరిగింది,” అన్నది వరదమ్మతమ్ముడితో సంతోషంగా.

అప్పుడే కొట్టు నుంచి భోజనానికి వచ్చిన రామయ్య, “సోమయ్య ఏం చెప్పాడేమిటి?” అని అడిగాడు భార్యను.

“దేవుణ్ణినమ్ముకో. అంతా ఆయనేసర్దుకు నేలా చూస్తాడు, అని చెప్పాడండీ. అలాగే జరిగింది కదా!” అన్నది వరదమ్మ.

రామయ్యబామురిదికేసి తిరిగి, “అవునూ, వినాయకుడు నిజంగానే వెలిశాడంటావా?” అని అడిగాడు ఆశ్చర్యంగా.

“నిజంగా వెలిశాడో, లేదో మనకు అనవసరం. మీకు ఇప్పుడు హాయిగా ఉందా లేదో?” అని అడిగాడు సోమయ్య.

“హాయిగా, మునుపటికన్నా సంతోషంగా ఉన్నాం. అది వేరే విషయం. నా అనుమానమంతా ఆ వేపచెట్టు వినాయకుడి రూపం గురించే,” అన్నాడు రామయ్య మళ్ళీ.

“అవును, బావా. మేఘెట్టు బోదెలో వినాయ కుడి రూపం అమర్చింది నేనే. మీరు ఆ ఖాళీ జాగాలో పేరుకుపోయిన చెత్తవల్ల నానా ఇబ్బందులు పడుతున్నారని ఈ ఉపాయం ఆలోచించాను. మనవాళ్ళు చూస్తూ చూస్తూ గుడిని అపవిత్రం చేయలేరు. మీకిప్పుడు పరిసరాలు పరిశుభ్రంగా ఉంటాయి. ఇది మోసం చేయడం అని నేను అనుకోను. ఉపాయం లేని వాణ్ణి ఊళ్ళోంచి తరిమేయాలని మనకొక సామెత ఉందికదా. దీనివల్ల ఎవరికీ క్షణం లేదు. బాధలేదు. పైగా కాస్సేపు దైవారధన వల్ల మనశ్శాంతి లభిస్తుంది. మంచిదే కదా?” అన్నాడు సోమయ్య.

బావమరిది ఉపాయం ఫలించినందుకు రామయ్యచాలా సంతోషించాడు. అతనికేసి మెచ్చుకోలుగా చూస్తూ, చిన్నగా నవ్వుతూ అవునన్నట్టు తల ఊపాడు.