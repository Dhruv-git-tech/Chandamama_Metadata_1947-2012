మాటకు అడ్డు తగులుతూ, “ఇలాంటి కసాయిపని చేస్తున్నావు గనకే, ఇంకా మనకు పిల్లలు పుట్టలేదు. అయినా బతకడానికి ఎన్ని మార్గాలు లేవు? రెండెకరాల పాలం కౌలుకు తీసుకుందాం. దాంతో పాటు రెండు గేదెలు కొనుక్కుంటే, పాలవ్యాపారం చేసుకుంటూ హాయిగా బతకవచ్చు,” అన్నది మంగమ్మ.

“చాలు నీ బోడిసలహా. సంపాయించి తెచ్చి ఇస్తున్నాను కదా. ఇంట్లో కూర్చుని ఎన్నయినా చెప్పగలవు. నోరు మూసుకుని వెళ్ళి పడుకో,” అంటూ ఇంత తిని వెళ్ళి పడుకున్నాడు హనుమంతు.

మరునాడు నిద్రలేస్తూనే హనుమంతు భార్యతో, “గంగాపురం భూస్వామి కొడుక్కి రేపు పుట్టెంటుకలు తీస్తున్నారట. గ్రామ దేవతకు బలి ఇవ్వడానికి మేకపిల్ల కావాలని కబురు చేశారు. తెల్లవాయేసరికి బలి ఇవ్వాలట. రాత్రికి రాత్రే తోలుకు రమ్మన్నారు. మంచి బేరం. కొట్టంలో సరైన మేకపిల్ల లేదు. నువ్వు మేపుతున్నావు కదా. దాన్ని సాయంకాలం తోలుకుపోతాను,” అన్నాడు.

ఆ మాట వినగానే మంగమ్మ మనసు విలవిలలాడింది. ఒక కంటి చూపు సరిగా లేదని ఆ మేకపిల్లపై కనికరంతో మంగమ్మ దాన్ని బిడ్డలా పెంచుతున్నది. ఇప్పుడు దాన్ని అమ్ముతానంటున్నాడు భర్త. వద్దని బతిమలా డింది. కానీ హనుమంతు ఏమాత్రం పట్టిం చుకోలేదు. “కావాలంటే నువ్వు మరొకమేక పిల్లను పట్టి సాకు,” అంటూ ఆ సాయం కాలం మేకపిల్లను తోలుకుని గంగాపురం బయలుదేరాడు.

ఇంతకు ముందు ఇలా రాత్రి వేళరెండు మూడుసార్లు మాత్రమే వెళ్ళాడు. మామూలుగా ఉదయమే వెళుతూ ఉంటాడు. ఆ రోజనగా హరాత్తుగా ఉరుములు మెరుపులతో మబ్బులు పట్టడంతో మరీ చీకటిగా ఉంది. మామూలు దారిగుండావెళితే, ఎక్కువ సమయం పడుతుందని అడ్డుదారి గుండా నడవసాగాడు. అంత చీకటి దారిలో నడు స్తూన్న అతడికి మొదటిసారిగా భయం వేసింది. అడుగుల వేగం పెంచాడు.

మార్గమధ్యంలో దారి పక్కన గట్టులేని ఒక నేలబావి ఉంది. తొందరగా వెళ్ళాలన్న ఆదు ర్దాలో, హనుమంతు ఆ బావి సంగతి మరి చాడు. దాని పక్కగా వెళుతూ కాలుజారి ఆ