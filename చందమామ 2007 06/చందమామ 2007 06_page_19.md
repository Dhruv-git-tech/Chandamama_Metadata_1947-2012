శిష్యుణ్ణి సంశయానికి గురి చేసిన ఒకసుప్రసిద్ధ గురువు కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

ఆరావళీ పర్వత పాదతలంలో గురుకులా శ్రమం నెలకొల్పి నడుపుతూన్న గురువు జ్ఞాన భాస్కరుడికి ఐదేళ్ళకోసారి ఒంటరిగా దేశా టన చేస్తూ, తన పూర్వశిష్యుల మంచి చెడ్డలనూ, దేశస్థితిగతులనూ ప్రత్యక్షంగా చూసి రావడం అలవాటు. అలా ఆయన ఒకసారి దేశాటనకు వెళ్ళి, తిరిగి మస్తూ మార్గమధ్యంలో పశువులు కాస్తున్న ఒకపన్నెండేళ్ళ కుర్రవాణ్ణి చూశాడు. చిట్టడవిని అనుకుని వున్నమైదా నంలోపశువులు మేస్తున్నాయి. ఆ కుర్రవాడు తాడిచెట్టు కింది నీడలో కూర్చుని, తాళ పత్రంలోని పద్యాన్ని వల్లవేస్తూ కనిపించాడు. ఆ దృశ్యాన్ని చూసి ఆశ్చర్యపోయిన గురువు,

అడుగు ముందుకు వేయలేక అక్కడే నిల బడ్డాడు.

అంతలో, “ఒరే భద్రయ్యా, మీ అమ్మ గంజి తెచ్చింది. రా తాగి వెళుదువు,” అన్న కేక వినిపించడంతో, ఆ కుర్రవాడు తాళ పత్రాన్ని, కూర్చున్న బండకింద దాచి, చెంగున లేచి పిలుపు వినిపించిన దిక్కుకేసి పరిగె త్తాడు. గురువు వాణ్ణి అనుసరించి వెళ్ళాడు.

బావిగట్టున కుర్రవాడి తల్లి పోసిన గంజిని తండ్రీ కొడుకులు ఐదారు దోసిళ్ళు తాగారు. అంతలో తండ్రి చూపు గురువు మీద పడడంతో, “అరరే, గంజి తాగేశామే. కొంచెం ముందు వచ్చివుంటే బావుండేది. ఇప్పుడూ మించిపోయింది లేదులే,” అంటూ అతడు దాపులనున్న తాటిగెలనుంచి, నాలుగు ముంజెలు కొట్టి గురువుకు అందించాడు.

గురువు తాటి ముంజెలను తింటూ, “సరస్వతీ కటాక్షం వున్న మీ అబ్బాయికి పశువులుకాచే పని అప్పగించావేమిటి?” అని అడిగాడు.

“నాకూ వాణ్ణి చదివించాలనే ఉన్నది స్వామీ. అయినా మట్టిపిసుక్కుంటూ, గొడ్డూ గోదా మేపుకుంటూ బతికే మా కులంలో పుట్టిన వాణ్ణి శిష్యుడిగా తీసుకుని విద్యనేర్పే గురువులు లేరుకదా,” అన్నాడు తండ్రి విచారంగా నిట్టూరుస్తూ.

ఆ మాట విన్న గురువు, తాను నడుపు తూన్న గురుకులాశ్రమం గురించి వివరించి, “మీ అబ్బాయిని నాతో పంపుతావా, నేను వాడికి ఉచితంగా విద్యనేర్పుతాను,” అన్నాడు.