వదిలిన బాణం రివ్వమంటూ వెళ్ళి, దయ్యపు గబ్బిలం తలను తాకింది. గబ్బిలం కీచు మంటూ అరిచి పల్లటీలు కొడుతూ కిందపడి పోయింది.

గోమాంగ్ ముందుకు వెళ్ళి గిలాగిలా కొట్టుకుంటున్న గబ్బిలాన్ని ఒక అంబుతో పొడిచి చూస్తూ, “అడవిలో పుట్టి అడవిలో పెరిగిన వాణ్ణయినా, ఇంత పెద్ద గబ్బిలాన్ని నే నెన్నడూ చూడలేదు,” అన్నాడు.

“ఆ మాట కొస్తే, నేనూ చూడలేదు. మన మేదో ఒక వింత ప్రపంచంలోకి వెళుతున్నామని నా అనుమానం,” అన్నాడు జయమల్లు.

“బహుశా, ఇదే రాకాసిలోయకు వెళ్ళే మార్గమేమో!” అన్నాడు కేశవుడు.

“మీకేమైనా అరుపులు... తోడేళ్ళ అరుపు ల్లాంటివి, వినబడుతున్నవా?” అని ప్రశ్నిం చాడు కోయగోమాంగ్.

కేశవుడూ, జయమల్లూ ఓ క్షణకాలం ఆగి, “అవును, ఏవో జంతువులు మొరుగు తున్న ధ్వని అస్పష్టంగా వినబడుతున్నది,” అన్నారు ఆశ్చర్యంగా.

“అయితే ఇక మనం బతికి బయట పడ్డట్టే. తోడేళ్ళున్నచోట, కావలసినంత వేట వుంటుంది. తినేందుకు కొల్లలు కొల్లలు!” అన్నాడు గోమాంగ్ ఉత్సాహంగా.

“ముందు మనం గజిబిజిగా వున్న, ఈ సౌరంగమార్గాల నుంచి బయటపడ్డప్పుడు గదా, తిండి మాట,” అన్నాడు కేశవుడు.

“నావి పాము చెవులు! నన్ను దారి తీయ నీయండి. సూటిగా ఆ తోడేళ్ళ మందమధ్యకు తీసుకుపోతాను,” అంటూ గోమాంగ్ చెవులు రిక్కించి, తోడేళ్ళ అరుపులు ఏవైపు నుంచి మస్తున్నవో పసిగడుతూ ముందు నడువ సాగాడు. నాలుగైదు నిమిషాల కాలం సౌరంగమార్గాల్లో నడిచిన తరవాత, వాళ్ళకు హాతాత్తుగా ఒక గుహవైపు నుంచి కళ్ళు మిరుమిట్లు కొలిపే వెలుగు కనిపించింది. ముగ్గురూ ఉత్సాహంతో ఎగిరి గంతులేశారు. గుహబయట చిన్నచిన్న పాదలూ, కొంచెం దూరంలో పెద్దపెద్ద చెట్లూ వాళ్ళ కంట బడినై. తోడేళ్ళ అరుపులు కూడా మరింత దగ్గిరగా వినిపించసాగినై.

కేశవుడూ, అతడి అనుచరులూ వెలుగు మస్తున్న గుహద్వారం నుంచి బయటికి మ్చారు. గుహముందు ఒకపక్కగా సమతలంగా వున్న ప్రదేశంలో, పదీ పన్నెండు జింకలూ, కొన్ని లేళ్ళూ మందగా నిలబడి వున్నవి. వాటి చుట్టూ గుండ్రంగా తిరుగుతూ నాలుగు తోడేళ్ళు పెద్దగా అరుస్తున్నవి. తమను సమీ