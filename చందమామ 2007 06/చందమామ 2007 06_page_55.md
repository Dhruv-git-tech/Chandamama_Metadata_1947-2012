రామయ్య వద్ద నుంచి మురుగులు కాజే సిన ఆంజనేయులు స్వర్ణకారుడు కనకరాజు దగ్గిరికి వెళ్ళి, “నీకు సగం వాటా ఇస్తాను. ఈ బంగారం అమ్మి పెట్టు,” అన్నాడు. అతడు సరేనన్నాడు.

పొద్దుపోయి ఇల్లు చేరిన మామగారి చేతులు బోడిగా ఉండటం చూసి, దుర్గాంబ ఉండబట్టలేక, మురుగులు ఏవీ అని అడిగింది.

“నీకు నగలు చెయ్యమని స్వర్ణకారుడికి ఇచ్చాను,” అన్నాడు రామయ్య సమయ స్ఫూర్తితో. దుర్గాంబ సంతోషపడి, తమ కోసం ప్రత్యేకంగా చేసుకున్న వంటకాలు కూడా ఆ రాత్రి మామగారికి వడ్డించింది.

కనకరాజు అర్ధరాత్రి అయినా ఏదో పని చేస్తూండటం గమనించి, అతని భార్య మీనాక్షి

లేచి వచ్చి, ఇంత పొద్దుపోయి ఏం చేస్తున్నా వని అడిగింది. భార్యను చూసి కంగారుపడి కనకరాజు చెయ్యి కాల్చుకుని, పోయిపడుకో మని ఆమెను కీరాడు. ఆమెకు అనుమానం వేసింది, అయినా వెళ్ళి పడుకున్నది.

దుర్గాంబ కోడికూయక ముందే లేచి కనకరాజు ఇంటికి పరుగు తీసింది. కనక రాజు ఇంట్లో లేడు, కాలవగట్టుకు వెళ్ళాడు.

“మా మామగారు బంగారు మురుగులు చెడగొట్టినాకు నగలు చెయ్యమని ఇచ్చారట. నాకు ఫలానా ఫలానా నగలు కావాలి. మీ ఆయన రాగానే ఒకసారి వచ్చి, నాతో మాట్లాడ మని చెప్పు,” అని మీనాక్షికి చెప్పి, దుర్గాంబ ఇంటికి తిరిగి వచ్చింది.

కనకరాజు ఇంటికి రాగానే మీనాక్షి అత నితో దుర్గాంబ చెప్పమన్నట్టు చెప్పింది. అతను మొదట ఆశ్చర్యపడి, “ఆ సరుకు వారిది కాదులే,” అని తన భార్యకు నచ్చ చెప్పాడు.

తాను స్వర్ణకారుడి ఇంటికి వెళ్ళివచ్చిన సంగతి ఇంట్లో అందరి ముందూ దుర్గాంబ చెప్పింది. రామయ్య కూడా ఎంతగానో ఆశ్చర్యపోయాడు. కాని, ఇద్దరూ బయట పడలేదు.

ఆతరవాత వీలు చూసుకుని ఆంజనే యులు కనకరాజు వద్దకు వెళ్ళి, మురుగుల ప్రసక్తి తెచ్చాడు. గుడినీ, గుళ్ళో లింగాన్నీ కూడా మింగగల కనకరాజు, “ఏం మురు గులు? నువ్వు నా కేమీ ఇయ్యలేదు. కావ లిస్తే న్యాయస్థానానికి వెళ్ళు,” అన్నాడు.