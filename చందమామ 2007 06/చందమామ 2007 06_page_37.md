గ్రాహించిన మహారాజు, “మనసులోని మాట చెప్పుకోడానికి మరొకరు దొరికేంతవరకు నీకీ బాధ తప్పదు,” అన్నాడు.

“అవును, వివాహమైన కొత్తలో మనసులోని మాట చెప్పుకోవడానికి, మంజరిని మీరే ఎంపికచేశారు. అలాంటివారు మరొకరు దొరకరు,” అని బాధపడింది మహారాణి.

“ప్రయత్నిస్తే దొరక్క పోరు. నీ మనసులో ఎవరైనా ఉంటే చెప్పు,” అన్నాడు మహారాజు.

“మంజరికి ఒక కూతురున్నది. దాన్ని దాసిగా పెట్టుకుంటే మంజరికి మేలు చేసిన దాన్నవుతాను,” అన్నది మహారాణి.

రాజు మంజరి కూతురు చంద్రిక గురించి ఆరాతీయించాడు. చంద్రిక మనిషి మంచిదే కాని, దాని నోట్లో ఏ చిన్న విషయమూ

దాగదు. తనకు తెలిసిన విషయం పదిమందినీ పోగేసి చెప్పందే దానికి నిద్రపట్టదు.

ఆ విషయం తెలుసుకున్న మహారాజు, మహారాణికి చెప్పేలోగా ఆమె చంద్రికను పిలిపించి, “నిన్ను మీ అమ్మస్థానంలో దాసిగా నియమిస్తున్నాను,” అని చెప్పి తన దగ్గర ఉండేలా ఏర్పాటు చేసుకున్నది.

చంద్రిక నోట్లో ఏ విషయమూ దాగదన్న నిజం రాణికి చెప్పి, ఆమె మనసు నొప్పించడం ఇష్టంలేని మహారాజు, చంద్రిక చర్యల మీద నిఘా వేయడానికి, ఒక గూఢచారిని ఏర్పాటు చేశాడు.

ఒకనాటి రాత్రి మహారాజు, మహారాణితో మాటల సందర్భంలో, “నీ అంతరంగికచెలి కత్తె చంద్రికతో ఇవాళ ఏం రహస్యాలు చెప్పా వేమిటి?” అని అడిగాడు.

“జయపురి రాజు మన మీద దాడికి సన్నద్ధమవుతున్న విషయం చెప్పాను. నాకు తెలిసిన రహస్యం ఎవరో ఒకరికి చెప్పకుండా నేను ఉండలేనని తమకు తెలియనిది కాదు కదా,” అన్నది మహారాణి.

చంద్రిక నోరు జారితే యుద్ధం విషయం పదిమందికీ తెలిసి, ప్రజలు ముందే భయ భ్రాంతులవుతారేమోనని రాజు కలవర పడ్డాడు. అయినా మహారాణి వద్దతన కలవర పాటును కనబరచలేదు. మరునాటి ఉదయం మహారాజు, చంద్రిక విషయమై వాకబు చేయడానికి గూఢచారిని పిలిపించి, చంద్రిక ఎవరెవరిని కలిసిందో ఆరాతీశాడు.