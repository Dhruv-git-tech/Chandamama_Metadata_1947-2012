పించవచ్చే తోడేళ్ళను, మెలితిరిగిన కొమ్ములు
గల జింకలు కొన్ని తలలు వంచి పాడిచేం
దుకు ప్రయత్నిస్తున్నవి.

“తోడేళ్ళను ఎదిరించే జింకలను, నేనె క్కడా చూడలేదు,” అన్నాడు జయమల్లు.

“అది నీ దురదృష్టం. ప్రాణరక్షణకు, తోడేలును చంపిన కొండ గొర్రెను నేను చూశాను,” అన్నాడు కోయగోమాంగ్.

వాళ్ళీ విధంగా మాట్లాడుకునేంతలో
తోడేళ్ళ దృష్టివాళ్ళమీద పడింది. అవి చప్పున
జింకల చుట్టూ తిరిగేవల్లా ఆగి, కోరలు
చాస్తూ, ఆ ముగ్గురికేసీ వేగంగా రాసాగినై.
కేశవుడు బాణం ఎక్కుపెట్టి ఒక తోడేలును
కొట్టాడు. బాణం గుండెల్లో తగలగానే, తోడేలు
పెద్ద పెట్టున అరిచి, ఎగిరి అంత దూరాన
పడింది. మిగతా తోడేళ్ళు భయంకరంగా
మొరుగుతూ కేశవుడూ వాళ్ళున్న చోటుకు
పరిగెత్తిరాసాగాయి. గోమాంగ్, జయమల్లు
కూడా బాణాలు ఎక్కుపెట్టి వదిలారు.
గోమాంగ్ దెబ్బకు మరొక తోడేలు కింద
పడింది. తతిమ్మాతోడేళ్ళు రెండూ ఒక్క క్షణం
నిలబడి, తరవాత పెద్దగా మొరిగి, బండరాళ్ళ
మీది నుంచి దూకుతూ అడవిలోకి పారి
పోసాగినై.

కోయ గోమాంగ్ పెద్దగా నవ్వి, “అరె,
జింకలూ, లేళ్ళూ ఎక్కడ?” అంటూ ఆశ్చర్య
పడ్డాడు.

“నువ్వు చూడలేదా? అవి ఎప్పుడో పారి పోయినై. తోడేళ్ళ బారినుంచి తప్పుకుని, మన బారిన పడేందుకవేమీ తెలివితక్కువవి కావు,” అన్నాడు కేశవుడు.

“నాకు చచ్చే ఆకలేస్తున్నది. దొరికితే ఒక
లేడిని తినేయగలను,” అన్నాడు గోమాంగ్.

“అందరికీ ఆకలిగానే వుంది. కాని, మనం
మండూకుడూ, బ్రహ్మదండి అనుచరు
ల్నుంచి ప్రమాదం రాకుండా చూసుకోవాలి.
వాళ్ళు మనకోసం కొండలూ, గుట్టలూ గాలి
స్తున్నారు,” అన్నాడు జయమల్లు.

కోయగోమాంగ్ చుట్టూ ఓమారు కలయచూసి, “నన్నడిగితే, అసలిది నరభక్షకుల లంకే కాదంటాను. ఇక్కడి చెట్టూ చేమలూ, ఈ కొండ తీరూ అంతా భిన్నంగా వున్నది. ఏమంటావ్, కేశవా?” అన్నాడు.

కేశవుడు కూడా చుట్టూ పరీక్షగా చూసి,
“మనం బహుశా, కొండ గుహల్లో కందరాల్లో
పడి, మరో లంకకో, దేశానికో చేరినా చేరి
వుండొచ్చు. అయినా, మన జాగ్రత్తలో మనం