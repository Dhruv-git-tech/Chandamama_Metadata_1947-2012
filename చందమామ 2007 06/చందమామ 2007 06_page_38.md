“మహారాజా, చంద్రిక ఇంట్లోని వాళ్ళం దరూ పెళ్ళికని లక్ష్మీపురం వెళ్ళారు. చంద్రిక రాత్రంతా నిద్రపట్టక సతమతమవుతూ గడి పింది. ఉదయాన్నే మొదట తన తల్లి సమాధి వద్దకూ, ఆ తరవాత అన్నపూర్ణ దేవి ఆలయా నికీ వెళ్ళి చాలాసేపు ధ్యానంలో గడిపింది,” అని చెప్పి వెళ్ళాడు గూఢచారి.

కొంతసేపయ్యాక అంతఃపురానికి వచ్చిన చంద్రిక మహారాణితో, “దేవాలయానికి వెళ్ళి వచ్చాను. ప్రసాదం స్వీకరించండి,” అని ప్రసాదం అందించింది.

అప్పుడే అక్కడికివస్తూ దానిని చూసిన మహారాజు, “దేవిని ఏం కోరుకున్నావు, చంద్రికా?” అని అడిగాడు.

చంద్రిక మహారాజుకు వినయంగా నుస్కురించి, “మహారాజా నానోట్లో ఏ విషయమూ దాగదు. అది నా బలహీనత. ఇంతకు ముందు నేను ఏ విషయం ఎవరికి చెప్పినా ప్రమాదం లేదు. ఇప్పుడు నేను అంతఃపురదాసిని. అంతఃపుర రూస్యం బయటకు పాక్కితే ఎంత ప్రమాదమో, చనిపోయిన మా అమ్మనాతో తరచూ చెప్పేది.

ఒకవేళ ఆమె తరవాత నేను మహారాణి వద్ద దాసీగా చేరితే, ఎంత జాగ్రత్తగా మసలుకోవాలో నేర్పేది. అందుకే రానున్న యుద్ధం గురించి, మహారాణిగారు నా చెవిన వేసిన విషయం, బయటివారికి చెప్పుకోలేక మౌనంగా మా అమ్మసమాధికీ, గుడిలోని దేవతకూ చెప్పుకున్నాను. అంతేకాదు, యుద్ధం రాకుండా చూడమని ప్రార్థించాను,” అని చెప్పింది.

ఆ మాటలు విని మహారాజు చంద్రికను సంతోషంతో అభినందించి, తన చేతి ద్రేలి కున్న ఉంగరాన్ని బహుమతిగా ఇచ్చి, మహారాణికీసి తిరిగి, “దేవీ, నీ మనసులోని మాట చెప్పుకోవడానికి మంచి చెలికత్తె దొరికింది. మరేం భయం లేదు,” అన్నాడు.

ఆ తరవాత, “మహారాజావారు నీకెందుకు ఉంగరం బహుమతిగా ఇచ్చారు?” అని ఎందరడిగినా చంద్రిక, “అది అంతఃపుర రహస్యం,” అని చెప్పి తప్పుకునేదేగాని, అసలు విషయం మాత్రం ఎప్పుడూ బయట పెట్టలేదు.

చందమామ

జూన్ 2007