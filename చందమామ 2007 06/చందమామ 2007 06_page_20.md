“అంతక్నా కావలసిందేమున్నది స్వామీ? తప్పకుండా పంపిస్తాను,” అంటూ తండ్రి కొడుకు భద్రయ్యకేసి చూశాడు.

భద్రయ్య ముఖం ఆనందంతో విప్పారింది. మరునాడు సూర్యోదయమవుతూండగా అతడు గురువు వెంట బయలుదేరాడు.

గురుకులాశ్రమం చేరాక, భద్రయ్య వినయ విధేయతలతో, భక్తిశ్రద్ధలతో నిరంతర అభ్యాసంతో యుక్తవయస్కుడయ్యేసరికి అన్ని విద్యలలోనూ ఆరితేరాడు. ముఖ్యంగా అతడు గణితశాస్త్రం మీద, వ్యాపార విషయాల పట్ల అమిత ఆసక్తి కనబరచేవాడు.

విద్యాభ్యాసం పూర్తి చేసుకుని బయలు దేరే ముందు గురువు అతనితో, “భద్రయ్యా, ఎక్కడో మారుమూల గ్రామంలో పుట్టిన నువ్వు, ఈ రోజు ఇంతటి విద్యావంతుడు

కావడం నాకెంతో సంతోషంగా ఉన్నది. దీని కంతటికీ కారణం నీ తెలివితేటలు, నిరంతర శ్రమ మాత్రమే అన్న సంగతి ఎన్నటికీ మరు వకు. ప్రతి మనిషి ప్రగతికీ, పతనానికీ అతడి ఆలోచనలూ, చేతలే కారణం. ప్రపంచంలో పుట్టే ప్రతి ఒక్కరికీ పంచ భూతాలూ, పరిసరాలూ ఒకే విధంగానే ఉంటాయి. అయితే, కొందరు మాత్రమే వాటిని సద్వినియోగం చేసుకుని ప్రగతి శిఖరాలను అధిరోహించడానికి కారణం ఏమిటి? వారి కృషి, పట్టు దల! ఈసత్యం గుర్తుంచుకుని నువ్వు స్వయం కృషితో, శోధించి సాధిస్తూ, వెలుగు బాటలో పయనిస్తూ పదిమందికీ దారి చూపాలి. అప్పుడప్పుడూ వచ్చి నీ జీవితంలో సాధించే ప్రగతిని తెలియజేస్తే సంతోషిస్తాను,” అని చెప్పి ఆశీర్వదించాడు.