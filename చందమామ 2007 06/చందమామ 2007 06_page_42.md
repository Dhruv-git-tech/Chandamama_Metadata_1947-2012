సలహా తీసుకోలేదు. నీకింత పేరు రావడం ఆశ్చర్యంగా ఉంది,” అన్నాడు.

భూమేశం వినయంగా, “అనుభవంలేక మొదట్లో ఆశించినంత పంట పండించలేక పోయాను. అప్పుడే తమబోటి అనుభవజ్ఞుల దర్శనభాగ్యం కలిగివుంటే అలా జరిగేది కాదు. ఇప్పుడు కూడా మించి పోయిందిలేదు. మీ అనుభవాలు చెప్పి పుణ్యం కట్టుకోండి. మీ పేరు కలకాలం చొప్పుకుంటాను,” అన్నాడు.

కామేశం ఉబ్బిపోయి, భూమేశానికి బోలెడు వ్యవసాయపు కిటుకులు చెప్పాడు. శ్రద్ధగా విన్న భూమేశం, “అయ్యా, వ్యవసాయంలో మీకు మీరే సాటి. మీరు నాకు గురుతుల్యులు. మిమ్మల్ని కలవడం నా అదృష్టం,” అంటూ ఆయనకు పాదాభివందనం చేశాడు.

కామేశం మరింత పొంగిపోతూ పక్కనే వున్న రామేశం వంక గర్వంగా చూశాడు. రామేశం చిన్నగా నవ్వుతూ భూమేశంతో, “నీకు అభ్యంతరం లేదంటే మనం మంచి మిత్రులుగా ఉందాం,” అన్నాడు.

భూమేశం అందుకు అంగీకరించడంతో, ఆ ఊరిపెద్దలు మరికొందరు అతని స్నేహం కోరారు.

మరుసటి యేడు వారందరూ కూడా కామేశం కంటే ఎక్కువ పంట పండించారు. దాన్ని చూసి కామేశం ఉక్రోషపడగలడని అందరూ అనుకున్నారు. కానీ అతడు, “నా శిష్యుడైన భూమేశం సలహాలు పాటించి మీరు ఈ యేడాది ఎక్కువ పంట పండించారు. అది నాకు గ్రుపకారణమే కూ?” అన్నాడు ఎంతో గొప్పగా.