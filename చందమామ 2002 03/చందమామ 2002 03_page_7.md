ఆ జవాబుకు రాక్షసుడు ఆశ్చర్యపోయి,
“మరి మొదటి పెళ్ళాం ఏమయింది?” అని
అడిగాడు.

ఆ ప్రశ్న వింటూనే దుష్కాముడు భయ
పడినవాడిలా చుట్టూ ఒకసారి కలయచూసి,
“ఆమెను గ్రామదేవతకు సైవేద్యంగా పెడితే,
నా ఇంట కాసులవాన కురుస్తుందని, ఒక
మంత్రగాడు చెప్పాడు. వాడు చెప్పినట్టే
చేశాను. కాసులవాన మాత్రం కురవలేదు.
రాజభటులు నా వెంటబడ్డారు, వాళ్ళను
వదిలించుకుందామన్నా డబ్బు కావాలి.
విశాలాక్షి నాకు దక్కాలన్నా డబ్బు కావాలి.
అందుకే, నిన్ను నిధి చూపించమని అడుగు
తున్నాను,” అన్నాడు.

“ఒక్కసారికి, ఒక మనిషికి పునర్జీవమివ్వ
గల శక్తి నాకున్నది. నీ భార్యను బ్రతికిస్తాను.
నీ కష్టాలన్నీ తీరిపోతాయి, సరేనా?” అన్నాడు
రాక్షసుడు.

“నా భార్య బ్రతికితే విశాలాక్షిని పెళ్ళి
చేసుకోవడం కుదరదు. అందుకే నాకు నిధి
కావాలి. ఆ డబ్బుతో అందర్నీ నా అదుపులో
వుంచుకోగలను,” అన్నాడు దుష్కాముడు.

“ఓరి దుర్మార్గుడా! నువ్వు మనిషివేకానీ,
నాలాంటి రాక్షసుడికంటే అధముడిలా
ఉన్నావు! నిన్ను మంచిగా మార్చాలని, నా
ప్రయత్నం నేను చేశాను. మంచి మనిషికి
సాయపడితేనే, నేను పుణ్యకార్యం చేసి
నట్లు మరి! ఈ రోజుకిక నాకు పుణ్యకార్యం
చేసే అవకాశం లేదు. మరొక రోజుకు ఎదురు
చూస్తూ, ఈ రోజుకు నిన్ను మింగి నాఆకలి
తీర్చుకుంటాను!” అంటూ రాక్షసుడు,
దుష్కాముణ్ణి నోట్లో వేసుకుని గుటుక్కున
మింగాడు.

మరుక్షణం ఆ బుషీశ్వరుడు, రాక్షసుడి
ముందు ప్రత్యక్షమై, “దుష్కాముడివంటి
నీచుణ్ణి మింగి ఒక మంచికార్యం చేశావు.
ఆ విధంగా ఇటీవలి కాలంలో నీకు తెలియ
కుండానే, నీవెన్నో పుణ్యకార్యాలు చేశావు.
కానీ, ఈ రోజు నువ్వు చేసిన పుణ్యకార్యం
అన్నింటి కంటే గొప్పది! ఇక నీకు రాక్షస
జన్మ నుంచి విముక్తి లభించింది. త్వరలోనే
నువ్వు మంచి మనిషిగా జన్మించగలవు—
ధన్యుడివి!” అని చెప్పి ఆశీర్వదించి అంత
ర్థానమయ్యాడు.