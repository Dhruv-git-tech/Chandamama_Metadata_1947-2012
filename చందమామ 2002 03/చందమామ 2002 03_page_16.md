మంత్రితో, “మహామంత్రి! ఇప్పుడేంచేద్దా మంటారు? యువరాజునూ, యువరాణినీ వెతికి తెచ్చే ప్రయత్నంలో మనవాళ్ళందరూ విఫలులయ్యారు. ఆ భారం ధైర్యవంతుడూ, శక్తిమంతుడూ అయిన, ఈ జయశీలుడి పైన పెట్టడం ఎలా వుంటుంది?” అన్నాడు.

మంత్రి, జయశీలుడి కేసి ఓమారు చూసి ఏదో చెప్పబోయేంతలో, సిద్ధసాధకుడు ఆవేశ పడిపోతూ, “మహాదివ్యంగా వుంటుంది, మహారాజా! తమ పిల్లల్ని వెతికి తెచ్చేందుకు ఒక్క ధైర్యమూ, శక్తిసామర్థ్యాలూ మాత్రమే చాలవు! వాటితోపాటు అలోకికజ్ఞానం కూడా వుండాలి. అందువల్ల, జయశీలుడితో వెళ్ళేందుకు, నాకూ అనుమతివ్వండి,” అన్నాడు.

జయశీలుడు అయిష్టంగా తలాడించి, “మహారాజా, నాదొక మనవి,” అన్నాడు.

“అదేమిటో చెప్పు. నీ అభిప్రాయం ఎలావున్నదో వినాలనుకుంటున్నాను,” అన్నాడు కనకాక్షరాజు.

“మహారాజా, నేను పుట్టి పెరిగిన దేశం విడిచి, బతుకుతెరువుకు తమ దగ్గర ఏదైనా చిన్న ఉద్యోగం దొరుకుతుందేమో అని వెతు

క్కుంటూ వచ్చినవాణ్ణి. అలాంటిదేదైనా ఇస్తే, కృతజ్ఞుణ్ణయి వుంటాను,” అన్నాడు.

కనకాక్షరాజు, మంత్రికేసి సాభిప్రాయంగా చూశాడు. ఆ మెంటనే మంత్రి, జయశీలుడితో, “జయశీలా! మహారాజుగారు నీకు ఆస్థానంలో ఉద్యోగం ఇచ్చి, తుమ భృత్యుల్లో ఒకడుగా చేర్చు కున్నారు. రాజాజ్ఞ పాలించడం భృత్యుడి ధర్మంగదా!” అన్నాడు.

“ధర్మం ఒక్కటేకాదు, విధికూడా. తక్షణమే ఆజ్ఞాపించండి!” అన్నాడు జయశీలుడు వినయంగా.

మంత్రి ధర్మమిత్రుడు తృప్తిగా తలాడించి, “జయశీలా, నిన్ను యువరాజూ, యువరాణులను వెతికితెచ్చేందుకు పోవలసిందిగా, మహారాజుగారు ఆజ్ఞాపిస్తున్నారు,” అన్నాడు.

అంతలో రాజుగారి భటుడొకడు, ఒక ముత్యాలహారాన్నీ, సగం విరిగిన కత్తినొకదాన్నీ అక్కడికి తీసుకువచ్చి, “మహారాజా, ఇవి యువరాజూ, యువరాణీ కనిపించకుండా పోయినచెట్టుద్గరుఒకబోయవాడికిదొరికాయి. వాడు మతిపోయిన స్థితిలో పడివున్నాడు,” అని చెప్పాడు. -( ఇంకావుంది)