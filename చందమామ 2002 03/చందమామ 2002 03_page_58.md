చిలికి చిలికి గాలివాన సాయంకాలానికి తుఫానుగా మారింది. ఆ తుఫాను దెబ్బకు పెద్దపెద్ద చెట్లు నేలకూలాయి. ఇళ్ళ కప్పులు ఎగిరిపోయాయి. కన్నప్ప ప్రతిగిడ్డంగి పైకప్పు ఒకవైపు ఎగిరిపోవడంతో వర్షానికి ప్రత్తంతా తడిసి ముద్దయింది.

దానిని చూసిన కన్నప్పకు మతి తప్పి నంతపనయింది. కాలుకాలినపిల్లిలా అటూ ఇటూ తిరుగుతూ, “ఇప్పుడేం చేయను? గిడ్డంగివాడికి అద్దె చెల్లించాలి. వచ్చే నెలలో వడ్డీవ్యాపారి అప్పు తీర్చాలి. కాదంటే ఒప్పుకునే ఘటం కాదు!” అని భార్యతో వాపోయాడు.

“ఒకుని చేయండి. మీరు ఆ వ్యాపారికి ఇవ్వాల్సిన డబ్బు కూడబెట్టేంతవరకు మన ఊరు వదిలి వెళ్ళండి. కావాలంటే ఉత్తరాదిన ఉన్న మన బంధువుల ఇళ్ళకే వెళ్ళవచ్చు. వాళ్ళు ఇక్కడికి వచ్చినప్పుడల్లా, తమ ఇళ్ళకు రావడం లేదని బాధపడుతూ ఉంటారు కదా? పైగా వాళ్ళనుంచి అప్పు రూపంలో ధన సహాయం కూడా అడగవచ్చు. మన పరిస్థితి తెలిస్తే సాయపడగలరనుకుంటాను,” అని సలహా ఇచ్చింది భార్య.

“నిజమే, రెండు మూడు నెలల తరవాత ఇస్తానని వాళ్ళనుంచి డబ్బు తెస్తే, వడ్డీవ్యాపారి గండం నుంచి బయటపడవచ్చు. నేను ఈ రోజే బయలుదేరుతాను,” అన్నాడు కన్నప్ప.

మరునాడే కన్నప్ప ప్రయాణమవుతూ కొడుకుతో, “నాన్నా! నేను మన బంధువుల ఊరు వెళ్ళి వస్తాను. వచ్చేప్పుడు నీకు ఆడు కునేందుకు కావలసినవన్నీ తెస్తాను,” అని చెప్పి వెళ్ళాడు.

మూడు నెలల గడువు పూర్తికాగానే, వడ్డీవ్యాపారి వచ్చి, కన్నప్పను గురించి అతని భార్యను అడగ్గా — తన భర్త బంధువుల ఊరు వెళ్ళాడనీ, ఒక వారం తరవాత వస్తాడనీ ఆమె చెప్పింది.

“అవునవును, వచ్చేప్పుడు మా నాన్న నాకు కావలసిన ఆటవస్తువులన్నీ తెస్తానని చెప్పాడు!” అన్నాడు అమ్మ కొంగుపట్టుకుని నిలబడ్డ కొడుకు.

వడ్డీవ్యాపారి వాడి కేసి చూస్తూ చిన్నగా నవ్వి, తరవాత కన్నప్ప భార్యతో, ఒక వారం లోగా తన బాకీ చెల్లించాలని హెచ్చరించి వెళ్ళాడు.

ఆరోజు రాత్రి ఊరంతా మాటు మణి గాక ఎవరూ చూడకుండా కన్నప్ప ఇంటికి తిరిగి వచ్చాడు. డబ్బు లభించిందా అని అడిగింది భార్య. లేదన్నాడు కన్నప్ప. “నువ్వు ఏంచేస్తావో, ఏమో నాకు తెలియదు. మరో మూడు రోజుల్లో ఆ వడ్డీవ్యాపారి తన మనుషు లతో మన ఇంటిమీదికి రావడం ఖాయం!” అన్నది భార్య.

మళ్ళీ ఎక్కడికయినా పారిపోదామా అనుకున్నాడు కన్నప్ప. కానీ వడ్డీవ్యాపారి