# తెలివైన పిల్లపిచ్చుక!

ఒంటరిగా మిగిలిపోయిన పిల్లపిచ్చుక కేసి తల్లి పిచ్చుక అనుమానంగా చూసింది. దాంతోపాటు గుడ్ల నుంచి బయటపడిన మిగిలిన పిల్లపిచ్చుక లన్నీ తమ బతుకు తాము బతకడానికి ఎట్టో ఎగిరి వెళ్ళిపోయాయి. ఇది మాత్రం గూట్టోనే ఉండి పోయింది. నిర్మలంగానూ, చాలా అమాయకంగానూ కనిపించే పిచ్చుకపిల్ల పెద్దపెద్ద కళ్ళుచూస్తూంటే, ఇది ఎప్పటికి ఎగరడం నేర్చుకుంటుందా అని తల్లి పిచ్చుక మనుసులో సందేహం పాడసూపింది.

తల్లిగా నావల్ల చేతనైన సాయం చేస్తాను. ఆ తరవాత దాని బతుకు అది బతక నేర్చుకోక తప్పదు అనుకుంటూ పెద్దగా నిట్టూర్చి, తల్లి పిచ్చుక తనపిల్లతో, “రా తల్లీ! నువ్విప్పుడు ఎగరడం నేర్చుకోవాలి!” అన్నది ఆప్యాయంగా.

పిల్లపిచ్చుక, “అలాగేనమ్మా!” అంటూ పెద్ద పెద్దకళ్ళను అటూఇటూ తిప్పుతూ, తల్లిని మెల్లగా అనుసరించింది.

మెల్లగా గెంతడం, చెట్టుమీద ఒక కొమ్మపై నుంచి మరొక కొమ్మమీదికి దాటడం, ఒక చెట్టుపై నుంచి మరొకచెట్టు మీదికి ఎగరడం ఇలా అంచెలంచె లుగా బాగా ఎగరడంనేర్చుకున్నది. కొన్నిరోజులలో ఒంటరిగా గ్రామాన్ని చుట్టి పలుసార్లు సునాయసంగా తిరిగి రాసాగింది.

దానిని చూసి తల్లిపిచ్చుక చాలా సంతోషించింది. అయితే, మరికొంత సేపటికి దానికి మరొక విచారం పట్టుకున్నది. బుల్లిచిచ్చుక ఎగరడం అయితే నేర్చుకున్నదిగాని, దానికి లోకంపోకడ తెలియదే! ప్రపంచమార్గం తెలుసుకోవడం అంత తేలికకాదు కదా? కాబట్టి దానిని గురించి తన బిడ్డకు కొన్ని సూచనలివ్వాలని నిర్ణయించింది తల్లిపిచ్చుక.

“తల్లీ! నువ్వు ఇప్పుడు నిన్ను నువ్వు ఎలా కాపాడు కోవాలో తెలుసుకోవాలి. అందుకు కొన్ని సలహాలి స్తాను. వాటిని జాగ్రత్తగా పాటించాలి సుమా!” అని, కొంతసేపు ఆగి, మళ్ళీ “నువ్వు ఏదైనా ఒక పాలంలో ఉన్నప్పుడు దూరంగా మనిషిగాని, కుర్రాడుగాని చేత విల్లు, బాణాలు లేదా ఉండేలుబద్దతో వస్తు న్నట్టు తెలిసిందనుకో వెంటనే ఎగిరిపోవాలి! వాళ్ళు నిన్ను తప్పక కొట్టగలరు,” అన్నది.

“అలాగేనమ్మా!” అంటూ తలాడించింది పిల్ల పిచ్చుక.

ఎవరైనా సమీపానికి వచ్చి చటుక్కున కిందికి వంగారనుకో, మెంటనే ఎగిరిపోవాలి! అలా వంగేవాడు నీ మీద విసరడానికి రాయిని తీసుకుంటాడు; తెలి సిందా?” అని అడిగింది తల్లిపిచ్చుక.

“తెలిసింది!” అన్నది పిల్లపిచ్చుక.

“కిందికి వంగనివాళ్టీ, చేతిలో ఎలాంటి ఆయు ధంలేనివాళ్టీ చూసి ఏమాత్రం జడుసుకోనవసరం లేదు,” అని చెప్పింది తల్లిపిచ్చుక.

“మరయితే, ఎవరైనా జేబులో రాయి తీసుకు వస్తే ఏమవుతుంది?” అని అడిగింది పిల్లపిచ్చుక.

తల్లిపిచ్చుక ఒక్కక్షణం మౌనంవహించి, ఆ తరవాత, “నాకంటే నీకే ఎక్కువ తెలుసు. హాయిగా బతికిపోగలవు! ఇక, వెళ్ళి రా!” అంటూ రివ్వన ఎగిరిపోయింది.