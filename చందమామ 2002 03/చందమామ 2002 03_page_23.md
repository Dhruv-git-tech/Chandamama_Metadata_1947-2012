# మనదేశం గురించి తెలుసుకుందాం

## - క్విజ్

మనసంస్కృతిలో ప్రధానమైనవి పురాణ, ఇతిహాసాలు. భారత రామాయణాలు, పురాణ కథలు తెలియనివారంటూ మనదేశంలో ఉండరు. ఈనెల క్విజ్ మన పురాణాలకు సంబంధించినది. మీకు ఈ ప్రశ్నలలో ఎన్నిటికి సరైన సమాధానాలు తెలుసో సరిచూసుకోండి.

1. అన్న పానీయాలు, నిద్ర-విశ్రాంతి లేకుండా కఠోరమైన తపస్సుచేయగల సమర్థలు. వీరి పేరేమిటో తెలుసా?

2. హిమాలయపర్వత రాజకుమారి ఎవరో తెలుసా? పర్వత సంబంధాన్ని సూచించే ఆమెకున్న రెండుపేర్లు చెప్పగలరా?

3. ఋషి అయిన తన భర్తుశాపకారణంగా ఆమె శిలగా మారిపోయింది. ఒక అవతారపురుషుడి పాదస్పర్శ తగలుడంతో శాపవిముక్తికలిగి మామూలు మనిషి అయింది. ఈ సంఘటనలోని ముగ్గురి పేర్లు ఏమిటో చెప్పగలరా?

4. దేవదానవులు అమృతం కోసం పాలసముద్రాన్ని మథించినప్పుడు దానినుంచి ఎన్నో వెలువడాయి. వాటిలో తెల్ల ఏనుగు ముఖ్యమైనది. దానిని ఇంద్రుడు తన వాహనంగా స్వీకరించాడు. ఆ ఏనుగు పేరేమిటో తెలుసా?

5. కృష్ణుడి మేనమామ కంసుడి తండ్రి పేరేమిటో తెలుసా?

6. నలచక్రవర్తి మంటల నుంచి ఒక నాగుణ్ణి కాపాడాడు. ఆ నాగసర్పం పేరేమిటి?

7. తన భర్తవుట్టుకతో అంధుడు కావడం వల్ల తన కళ్ళకు కూడా గంతలు కట్టుకుని తనుకూడా ప్రపంచాన్ని చూడడం మానివేసిన మహిళ ఎవరు?

8. సీతారామలక్ష్మణులు ఈ అరణ్యంలో వనవాసం చేస్తున్నప్పుడే రావణుడు సీతను అపహరించాడు. ఆ అరణ్యం పేరేమిటి? (సమాధానాలు వచ్చే సంచికలో)

ఫిబ్రవరి క్విజ్ సమాధానాలు:

1. అరుణాచలప్రదేశ్.

2. మధ్యప్రదేశ్.

3. మణిపూర్.

4. ‘విహారస్’ అనే పదం నుంచి బీహార్.

5. సిమ్లా, హిమాచలప్రదేశ్.

6. కేరళ.

7. చండీఘడ్-పంజాబ్-హర్యానా.

8. ఉత్తరప్రదేశ్-హరిద్వార్,