“జయశీలా, ఇక పైకి రా! నీ దైర్యసాహసా లనేకాక, మా సేనాని కుమారుణ్ణి ప్రాణాపా యంనుంచి రక్తించినందుకు అభినందిస్తు న్నాను,” అన్నాడు.

అందుకు జయశీలుడు, “అయ్యా, ముందుగా పారిపోయిన పులివున్న బోనును మూయించడం క్షేమం. నేను ప్రాకారం పైకి వస్తే, మంగళవర్మ నిరాయుధుడిగా ఒక్కడే ఇక్కడ వుండిపోవలసి వస్తుంది,” అన్నాడు.

ఆ మాటలు విన్న సిద్ధసాధకుడు పెద్దగా నవ్వి, “మంగళవర్మ చేతిలో ఆయుధం వున్నా నిరాయుధుడి కిందే లెక్క. ఆఖరికి ఇంద్రుడి వజ్రాయుధమైనా-దాన్ని పట్టినవాడు పారు బోతైతే, పూచికపుల్లకిందే జమ!” అన్నాడు.

జయశీలుడు, మంత్రి అందించిన చేతి సాయంతో ప్రాకారంపైకి రాగానే సిద్ధసాధకుడు అతణ్ణి గట్టిగా కావలించుకుని, “నువ్వు గుండెలుతీసిన బంటువు! నాకు కాలుణ్ణివశ పరుచుకునేందుకు సాయపడడమేకాక, మహారాజుకు వారి కుమారుణ్ణీ, కుమారైనూ తెచ్చేందుకు తోడ్పడగలవు కూడా,” అన్నాడు.

తర్వాత అందరూ ప్రాకారం పైనుంచి దిగి, రాజు వెంట భవనంలోకి ప్రవేశించారు. అంతలో, ద్వారందగ్గర నిలబడిన కాటికాపరి కొడుకు పెద్దగా గొంతెత్తి, “మహాప్రభో! చచ్చి బతికిన నా తండ్రిని చంపినాయనుంచి, నాకేదైనా నష్టపరిహారమైనా ఇప్పించండి,” అని కేకపెట్టాడు.

ఆకేకవిని మంత్రి ధర్మమిత్రుడు వెనక్కు తిరిగి చూసి, రాజుతో ఏదో మాట్లాడికాటికాపరి కొడుకుతో, “ఒరే, నీ తండ్రి పోయినందుకు దిగులుపడకు. మహారాజుగారు నిన్నుమొత్తం నగరం, చుట్టుపక్కలా వున్న వల్లకాడులూ, శృశానాలమీద పర్యవేక్షణాధికారిగా నియమించారు. జీతం ఇప్పుడు నీకు ముట్టుతున్న దానికి పదింతలు ఎక్కువ ఇస్తారు. ఇక గొడవ చేయక పో!” అన్నాడు.

“ప్రభో! చచ్చేవరకూ మీమేలు మరవను. మా అయ్య చచ్చినందుకు ఒక దిగులు. బతికి మళ్ళీ చచ్చినందుకు మరొక దిగులు. ఆయనే బతికుంటే, ఇప్పటి నా పదవి చూసి ఎంతో సంతోషించేవాడు,” అన్నాడు కాటి కాపరి కొడుకు కళ్ళనీళ్ళు తుడుచుకుంటూ.

మంత్రి ధర్మమిత్రుడు చిన్నగా నప్వ్వకుని, “ఇకవెళ్ళు,” అని కాటికాపరి కొడుకుతో చెప్పి, రాజు, జయశీలుడూ, సిద్ధసాధకులతోపాటు, సభాభవనంలోకి వెళ్ళిపోయాడు.

కనకాక్షరాజు ఒక ఉన్నతాసనం మీద కొంతసేపు ఆలోచిస్తూ కూర్చుని, తర్వాత