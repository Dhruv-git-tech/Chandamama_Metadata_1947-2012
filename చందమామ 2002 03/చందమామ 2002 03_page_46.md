తిరిగి ఇటు చూసేసరికి బొమ్మకు మారుగా ముద్దులుమూటగట్టే బాలుడు కనిపించాడు. “ఎవరబ్బా, నీవు?” అని పార్వతి అడిగింది ఆశ్చర్యంగా.

“నీ కాంతిని పుణికి పుచ్చుకుని రాలిన నలుగుముద్దనే కదుటమ్మా! నీ పుత్రుణ్ణి, పుత్రగణపతిని!” అన్నాడు బాలుడు అందుగా నవ్వుతూ.

పార్వతి బాలుణ్ణి అక్కున చేర్చుకుని ముద్దాడి, ఒక అంకుశ గదాదండాన్ని అతని చేతికచ్చి, “నాయనా! ఎవ్వరినీ, పురుగునైనా లోపలికి రానీయకు,” అని చెప్పి సింహ ద్వారం దగ్గిర కాపలా ఉంచింది.

“అమ్మా! తినడానికెమైనా పెట్టవూ,” అని అడిగాడు కుర్రవాడు.

అప్పటికప్పుడు పిండి కలిపి చలిమిడి ముద్దునూ, కుడుములూ, ఉండ్రాళ్ళనూ చేసి ఇచ్చి పార్వతి స్నానానికిభును లోపలికి వెళ్ళింది.

పార్వతిని అంతమొందించితే శివుడికి కొడుకు పుట్టే అవకాశం లేదు, తన ప్రాణానికి భయం ఉండదని తలచి తారకాసురుడు వజ్రదంతుణ్ణి పార్వతిని అపహరించుకుని రమ్మని పురమాయించాడు. వజ్రదంతుడు వజ్రాయుధాన్ని పరపర కొరికిపారేయగల వాడికోరలు గల పెద్ద రాక్షసుడు. ఎలుక రూపంతో కొండల్ని దొల్చి పిండిచేస్తూ, మూషికాసురుడు అని కూడా పేరుపడ్డాడు. పార్వతిని అపహరించుకురావడానికి ముందు గజకర్ణి, గోకర్ణి అనే తన ముఖ్యానుచరులైన రాక్షసులిద్దర్ని పంపించాడు.

వాళ్ళు దున్నపోతుల్లా బలిసిన కుర్రాళ్ళ రూపంతో వెళ్ళి, దొంగచూపులు చూస్తూ,

సింహద్వారం దగ్గిర అంకుశ గదాదండాన్ని పట్టి మందహాసంతో అటూఇటూ తిరుగుతూ కాపలా కాస్తున్న బాలుణ్ణి, “ఆడుకుందాం రా!” అని పిలిచారు.

బాలుడు వాళ్ళను చూడనట్టే చూసి, నవ్వుతూ, “ముందు కాస్తతినుండిరా!” అంటూ రెండు చలిమిడి ముద్దలు వాళ్ళ మీదకు విసిరాడు. వాళ్ళు తలులు దిమ్మతిరిగి పారిపోబో తూంటే, రెండు ఉండ్రాళ్ళు పెద్ద బండరాల్ఫై వాళ్ళముందు పడగా బోర్లాపడ్డారు. పుత్ర గణపతి వాళ్ళను పిలిచి, “చెవులు పట్టుకుని మూడేసి గుంజీలు తీసి, లెంపలేసుకుని మరీ పొండిరా!” అని ఆజ్ఞాపించాడు.

వాళ్ళలాగే చేసి, ఉరుకులతో, పరుగు లతో వెళ్ళి రాక్షసరూపాలతో తుమ నాయకుడైన వజ్రదంతుడికి ఎగ ఊపిరితో జరిగింది వివ రంగా చెప్పారు.