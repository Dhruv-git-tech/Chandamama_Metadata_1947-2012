మా నాన్న అటక్కై లేరు!

దక్షిణ సముద్రతీరంలో కన్నప్ప అనే చిన్న వ్యాపారి ఉండేాడు. అతనికి భార్యా, మూడేళ్ళ కొడుకూ ఉన్నారు. తప్పటడుగులు వేసే నాటినుంచే ముద్దుముద్దుగా మాట్లాడే కొడుకంటే కన్నప్పకు చెప్పలేనంత ప్రేమ. వాడి మాటలను తాను విని ఆనందించడమే కాదు; ఇంటికి వచ్చిన బంధువులూ, మిత్రుల ఎదుట కూడా వాణ్ణి మాట్లాడించి వాళ్ళను వినమని బలవంతపెట్టి మురిసి పోయేవాడు.

కన్నప్ప ప్రతినీ, ప్రతి గింజలనూ కొని, మారుబేరానికి అమ్మేవాడు. పక్క పట్టణంలో ప్రతి విరివిగా వచ్చి దిగిందనీ, చేతిలో రొక్కం వుంటే చౌకధరకు కొనవచ్చుననీ వ్యాపార మిత్రుడొకడు అతనికి చెప్పాడు. తనవద్ద

చాలినంత డబ్బు లేకపోవడం వల్ల, కన్నప్ప వడ్డీవ్యాపారి వద్దకు వెళ్ళి, మూడు నెలల లోగా వడ్డీతోసహా తిరిగి చెల్లిస్తానని ఐదు వందల రూపాయలు అప్పు తెచ్చాడు. ఆ డబ్బుతో వచ్చినంత ప్రతిని కొని తెచ్చాడు. “సరుకును ఇప్పుడంతా ముట్టుకోను. ధర బాగా పెరిగాక అమ్మితే మంచి లాభాలు వస్తాయి. ఆ తరవాతచూడు మన దశతిరుగు తుంది, నన్ను మించినవాడుండడు,” అంటూ భార్యతో గొప్పగా చెప్పాడు.

మరునాడే వెళ్ళి పట్నంలో ఒక పెద్ద గిడ్డంగిని అద్దెకు తీసుకుని కొన్న ప్రతిని అందులో భద్రపరిచాడు.

నెలరోజులు గడిచాయి. ఒకనాడు తెల్ల వారకముందే ఆకాశం మేఘావృతమయింది.