భారత సంస్కృతి-చరిత్ర

ఒక గొప్ప నాగరికతలోని ఘట్టాలు
తరతరాలుగా సత్యం కోసం జరిగిన అన్వేషణ!

26. మారిన తలలు!

సందీపుడు, శ్యామల, వాళ్ళ మిత్రులు ఇంకా
విక్రమాదిత్యుణ్ణి గురించిన ఆలోచనల నుంచి
బయటపడలేదు. మరుసటి వారం కలుసు
కున్నప్పుడు కూడా ఆ రాజును గురించిన ప్రస్తావన
వచ్చింది. “ఎంతటి ధైర్యశాలి ఆ రాజు!” అంటూ
ముక్కున వేలేసుకుంది శ్యామల.

“ధైర్యశాలి మాత్రమేకాదు. తన ఆస్థానంలో కాళిదాసు వంటి తొమ్మిదిమంది మేధావుల్ని పోషించాడంటే ఆయన కూడా తప్పక గొప్ప మేధావి అయి వుండాలి!” అన్నది శ్యామల స్నేహితురాలు డాలీ.

‘“గత ఆదివారం నేను చెప్పిన విషయాలను అంతలోనే మరిచిపోయావా, తల్లీ!” అంటూ నవ్విన దేవనాథుడు మళ్ళీ ఇలా అన్నాడు:

“నవరత్నాలనే ఆ తొమ్మిదిమంది మేధావులూ సమకాలంలో జీవించారని మన చరిత్రకారులు విశ్వసించడం లేదు. అయితే, ప్రజలు మాత్రం విక్రమాదిత్యుణ్ణి అసమాన ధైర్యసాహసాలు గల అద్భుతమేధావిగా తరతరాలుగా చెప్పుకుంటు న్నారు. అలాంటి అసమాన పండితులను మరె వ్వరు పోషించగలరు చెప్పండి?”

“తాతయ్యా! క్రీ.శ. ఒకటవ శతాబ్దంలో విక్రమాదిత్యుడనే గొప్ప రాజు ఉండేవాడు అన్న సంగతి చరిత్ర చెబుతున్నది కదా?” అన్నాడు సందీపుడు.

“అవును. ఆయన అపురూప పరాక్రమశాలి అయిన గొప్ప రాజే అయివుండాలి, అని అప్పుడే చెప్పానుకదా! ఆయన పేరు మీదుగానే విక్రమ