వ్యవస్థాపకులు
చి.నాగిరెడ్డి - చక్రపాణి

## మనరైతులు-వాతావరణ సూచనలు!

వాతావరణ పరిశీలనకు సహాయకారిగా ఉంటుందని, ఇతర దేశాలతోపాటు మన దేశం కూడా ఇటీవల ఉపగ్రుహాలను ప్రయోగిస్తున్నది. ఈ శాటిలైస్ అందించే వాతామణ సూచన లను రేడియో, టీవీ, వార్తాపతికలద్వారా ఎప్పటిక్కుడు ప్రజలకు తెలియజెస్తున్నారు.

అయినా, మన రైతులు మాత్రం వర్షం గురించి ముందుగానే తెలుసుకునే సంప్రదాయ పద్ధతులను ఇంకా మరిచిపోలెదు. సౌరాష్ట్రప్రాంతానికి చెందిన ఒకరైతు ఫలానా పక్షం రోజులలో వర్షం కురుస్తుందని ముందుగానే చెప్పాడనీ; అది అక్షరాలా నిజమయిందనీ ఇటీవల ఒక వార్త వెలువడింది.

సౌరాష్ట్ర రైతు ఆ విషయాన్ని గుజరాత్ వ్యవసాయ విశ్వవిద్యాలయంలోని ఒక శాస్త్రవేత్తకు ఉత్తరం ద్వారా తెలియజేశాడు. మన రైతులు వర్షంరాకను సంప్రదాయ పద్ధతుల ద్వారా ముందుగానే ఎలా తెలుసుకోగలుగుతున్నారన్న విషయంమీద ఆ శాస్త్రవేత్త కొంతకాలంగా అధ్యయనం చేస్తున్నాడు. ఈ విషయంగా విశ్వవిద్యాలయంలో జరుగుతున్న పరిశోధనలకు ఉపయుక్తమైన సమాచారం అందించడానికి ఆయన దాదాపు 400 మంది రైతులతో ఒక సంఘాన్ని కూడా ఏర్పాటుచేశాడు.

వర్షం రాకను సూచించడానికి వరాహమిహిరుడు (8వ శతాబ్దం), భద్దీ (12వ శతాబ్దం) వంటి పూర్వకాలంనాటి భారతీయ శాస్త్రవేత్తులు ప్రకృతిలో వచ్చే మార్పులను ఎంతటి సూక్ష్మదృష్టితో పరిశీలించేవారో ఇది మనకు గుర్తుకు తెస్తున్నది. దీనికి వరాహ మిహిరుడి బృహత్ సంహిత నుంచి ఒక ఉదాహరణ చెప్పవచ్చు: ఋతుపవనాలు ప్రారంభం కావడానికి 45 రోజుల ముందు పసుపురంగు సంపాక పుష్పాలు అంటే రేలుపువ్వులు విరివిగా పూస్తాయని అది చెబుతున్నది. ఆకాశంలో మారే రంగులను బట్టే అనేక విషయాలను గ్రహించవచ్చని భద్దీ వెల్లడించాడు.

మార్చ్ 23వ తేదీని ప్రపంచ వాతావరణ దినంగా జరుపుకుంటున్నాం. ఈ రంగంలో పూర్వకాలంనాటి మన శక్తిసామర్థ్యాలనూ; ఇటీవలి కాలంలో భూమిమీదా, జలంలో, అంతరిక్షంలో మనదేశం సాధిస్తూన్న ఘనవిజయాలనూ స్మరించుకునే ఆనంద సమయం ఇది!

సంపాదకుడు : విశ్వం