చొప్పునరెండు వందల వరహాలవుతుంది. ఆ వ్యయం నేను భరిస్తాను. వలస పోవద్దు, ఇక్కడే వుండండి,” అని చెప్పాడు.

బాబులు తెల్లబోయి, “అయ్యా! నీ ధర్మ గుణం గొప్పది. కానీ ఇలా నువ్వు మమ్మల్నెంత కాలం పోషించగలవు?”

“నేను రెండు రోజులపాటు గ్రామం నలు మూలలూ తిరిగి అందరి కష్టాలూ తెలుసు కుని, ఆ కష్టాలమీద కవిత్వం రాస్తాను. మహారాజును కలుసుకుని, ఆ కవిత్వం వినిపిస్తాను. అది విని గుండె కరిగి ఆయన మనకు సాయం చెయ్యకపోతే, నా కవిత్వం వృధా. నేను మళ్ళీ కవిత్వం చెప్పను. గ్రామా నికి తిరిగి రాను,” అన్నాడు స్పందనదాసు.

ఆ విధంగా స్పందనదాసు రెండు రోజుల పాటు గ్రామమంతా తిరిగాడు. ప్రజల దారుణ పరిస్థితులు కలిగించిన స్పందనతో, అతడి నోట ఆసువుగా కవిత్వం వెలువడింది. ఎప్పటికప్పుడు అతడు దాన్ని తాళపత్రాల మీద రాసుకున్నాడు. వాటిని తీసుకుని రాజధానికి ప్రయాణమయ్యాడు. ఆ ప్రయాణంలో అతడు ఎన్నో సుందర దృశ్యాలనూ, హృదయవిదారక విశేషాలనూ చూసి, తనలో వచ్చిన కవితావేశాన్ని తాళుత్రాల మీద పొందు పరిచాడు.

స్పందనదాసు రాజధాని చేరుకున్నాక, అతడు రాజు కొలువుకు వెళ్ళబోతే కాపలా భటులుఅడ్డగించారు. అప్పుడతడు, “నేను విష్ణుభక్తుణ్ణి. రాజంటే సాక్షాత్తూ మహావిష్ణువు. మీరు జయ విజయుల్లా అడ్డు పడ్డారు. నా శాపం మీకు తగుల్తుంది. రాక్షస జన్మకు సిద్ధమవుతారో, రాజుకు నా గురించి విన్న

విస్తారో-అది మీ ఇష్టం!” అంటూ ఒక పద్యం చెప్పి హుంకరించాడు.

కాపలా భటులు, స్పందనదాసు గొప్ప తనాన్ని అర్థంచేసుకుని, వెంటనే లోపలకు వెళ్ళి రాజుకు విషయం విన్నవించారు. జరిగిందానికి రాజు అబ్బురపడి, స్పందన దాసును సగౌరవంగా లోపలికి తీసుకు రమ్మన్నాడు.

స్పందనదాసు కొలువులో ప్రవేశించి, తన్నుతానే పరిచయం చేసుకుని, దుర్గాపుర గ్రామస్థుల కష్టాల గురించి తను రాసిన కవిత్వాన్ని వినిపించాడు. అది విన్న రాజుతో పాటు కొలువులోనివారందరూ కంట నీరు పెట్టారు.

కొద్దిసేపు తర్వాత రాజు తేరుకుని, మంత్రి వంక తిరిగి, “దుర్గాపురానికి తగిన సాయం అందే ఏర్పాట్లు వెంటనే చేయండి,” అని