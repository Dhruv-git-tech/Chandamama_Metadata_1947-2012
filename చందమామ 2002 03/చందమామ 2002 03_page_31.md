హాస్యచతురులు: గోపాల్ భాండ్

గోపాల్ భాండ్ తన తండ్రి తొలి సంవత్సరీకం
జరిపించడానికి పురోహితుడు ఉన్నచోటికి
పడవలో చాలాదూరం వెళ్ళవలసి వచ్చింది.
“శుభఘడియలు దాటిపోకముందే కర్మకాండ
పూర్తిచేయాలి. పడవను త్వరగా నడిపించు,”
అంటూ పడవవాణ్ణి తొందరపెట్టసాగాడు.

కొంతసేపటికి నది దాటి, పురోహితుడు ఉన్న
చోటికి చేరుకున్నాడు గోపాల్ భాండ్. మంత్రాలు
వల్లిస్తూ, ఉన్నట్టుండి మధ్యలో ఆపి, “నాయనా!
నీ తండ్రి నాకు వందరూపాయలు ఇవ్వాలి. ఆ
మొత్తాన్ని ఇప్పుడే చెల్లించు. లేకుంటే ఈ కర్మ
కాండ పూర్తిచేయను,” అన్నాడు పురోహితుడు.

గోపాల్ ఆ మాటకు ఉలిక్కిపడి, అంతలోనే
తేరుకుని, శుభఘడియలు దాటకముందే
కర్మకాండను పూర్తిచేయాలనుకున్న నిర్ణయంతో,
“రేపు తెల్లవారేసరికి మీ పైకం మీ గుమ్మం
ముందు ఉండేలా చూస్తాను. దయచేసి ఇప్పుడీ
కర్మకాండను పూర్తిచేయండి స్వామీ!” అని
వేడుకున్నాడు.

అనుకున్నవిధంగా కర్మకాండ పూర్తయింది.
ఇక పురోహితుడికిచ్చిన మాట నిలుపుకోవాలి
కదోఅని ఆలోచిస్తూ గోపాల్ అక్కడినుంచి బయలు
దేరాడు. అది పనసపళ్ళకాలం. ప్రతి ఇంటి పెర
ట్లోనూ తొనలు తినిపారేసిన పనసగింజలు
కావలసినన్ని ఉన్నాయి. గోపాల్ ఒక సంచీ
తీసుకుని వాటినన్నిటినీ సేకరించుకున్నాడు.