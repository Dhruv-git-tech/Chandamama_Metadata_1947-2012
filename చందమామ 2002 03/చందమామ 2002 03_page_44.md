# విఘ్నుశ్వరుడు

తొరకాసురుడి నిరంకుశత్వానికి తోడుగా, త్రిపురాసురులనే ముగ్గురు రాక్షసులు తపస్సులు చేసి వరాలు పొంది ఆకాశంలో ఎగురుతూ తిరిగే మూడు పట్టణాలను నిర్మించుకొని, ముల్లోకాల మీద విరుచుకు పడ్డారు. మూడుపురాల మీదఎగురుతూ అగ్ని గోళాల్ని కురిపిస్తూ, పట్టణాలనూ, పచ్చని పల్లెలనూ తగల బెడుతూ విధ్వంసకాండ సాగిస్తున్నారు. జగత్తుఅట్టుడికి పోతున్నది.

వారిని అంతమొందించగలవాడు శివు డొక్కడే అని తెలిసిన దేవతలు అంతా కలసి వచ్చి, మందిర ప్రాంగణంలో హోరెత్తేలాగా ప్రార్థనలు చేశారు.

పెళ్లాడిన కొత్తలోనే ఏదో బెడద వచ్చిందని శివుడు విసవిసలాడినా, త్రిపురాసురులు చేస్తున్న మారణహోమం విన్న మీదట ఉద్రేకం పుట్టి మూలనున్న త్రిశూలాన్ని దుమ్ము దులిపి పట్టుకుని, తన అనుచరుల్నీ, ప్రమథ గణాలనూ వెంటబెట్టుకుని, త్రిపురాసురు లను తుడుముట్టించడానికి ఆవేశంతో కదిలాడు.

అదేసమయంలో జడల ఏనుగుగా మారి లోకాల్ని బీభత్సంచేస్తూ, ఒక రాక్షసరాజు బయలుదేరాడు. బ్రహ్మాండమైన ఏనుగు రూపం కారణంగా అతడికి గజాసురుడు అన్న పేరువచ్చింది. అతడు సాటిలేని గొప్ప శివ భక్తుడు. శివుడివల్ల తప్ప మరెవరివల్లా చావు లేని వరం పొందాడు.

"శివుణ్ణి నీ లోపలే ఉంచేసుకుంటే మరీ మంచిది గదా!" అని నారదుడు గజాసురుడి మేలుకోరుతున్నవాడిలాగా అతడితో చెప్పాడు. గజాసురుడు వెంటనే ఉగ్రమైన ఆరాధనతో శివుణ్ణి గూర్చి తపస్సు మొదలుపెట్టి శివుణ్ణి