రాక్షసుడి పుణ్యకార్యం!

దుష్కాముడనేవాడు నిధికోసం వెతుకుతూ దండకారణ్యం చేరాడు. అక్కడ వాడిని రాక్ష సుడొకడు పట్టుకున్నాడు. దుష్కాముడికి పైప్రాణాలు పైనే పోయాయి.

అప్పుడు రాక్షసుడు వాణ్ణి సముదాయించి, తన కథ చెప్పాడు:

వాడు చాలాకాలంగా మనుషుల్నీ, జంతు వుల్నీ పట్టి తింటూ, అతి నికృష్టమైన జీవితం గడుపుతున్నాడు. ఒక రోజున, ఆ అరణ్యంలో అడుగుపెట్టిన ఒక ఋషిశ్వరుడితో, తన గోడు వెళ్ళబుచ్చుకుని, తనకీ రాక్షసజన్మ వద్దనీ, మామూలు పనులుచేసే మనిషిజన్మ కావాలనీ కోరాడు. ఋషి వాడిని ఏదైనా పుణ్యకార్యం చేయమని చెప్పి అక్కణ్ణించి వెళ్ళిపోయాడు.

రాక్షసుడు ఇలా తన కథ చెప్పి, దుష్కాముడితో, “పుణ్యకార్యం చేసేందుకు ఇవ్వాళ నీవు దొరికావు. నా శక్తి చాలా గొప్పది. ఏం

కావాలో కోరుకో ఇస్తాను,” అన్నాడు. దుష్కాముడు తన పంట పండిందని సంతోషించి, నిధి ఎక్కడుందో చెప్పమన్నాడు.

“నిధితో నీకేంపనో నిజం చెప్పు. అబద్ధం చెబితేమాత్రం, నేను చూపించినా నిధి నీకు కనబడదు,” అన్నాడు రాక్షసుడు.

అందుకు దుష్కాముడు, “నిధితో నేను భాగ్యవంతుడినౌతాను. ఆ డబ్బుతో కాకలు తీరిన మల్లులను పోషించి, నా మాటకు ఎదురు చెప్పినవాళ్ళందర్నీ తన్నిస్తాను. నేను ప్రేమించిన విశాలాక్షిని బలవంతంగా సైనిసరే పెళ్ళిచేసుకుంటాను,” అన్నాడు.

“ఈమాత్రపు దానికి డబ్బెందుకు, మల్లు లెందుకు, తన్నులెందుకు? నువ్వు ప్రేమించిన విశాలాక్షికి మంచి మాటలతో, నీ మీద ప్రేమ పుట్టిస్తాను,” అన్నాడు రాక్షసుడు.

“కానీ విశాలాక్షి రెండో పెళ్ళివాణ్ణి చేసుకు నేందుకు ఇష్టపడదు,” అన్నాడు దుష్కాముడు.