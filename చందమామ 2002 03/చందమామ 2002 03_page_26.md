అప్పుడు ధవళుడు దాపులనున్న ఒక శిథి
లాలయాన్ని గమనించాడు. ఆతురతకొద్దీ లేచి
ఆలయం లోపలికి వెళ్ళాడు. బ్రహ్మాండమైన దేవీ
విగ్రహంతో గర్భగృహంలోని గంభీర వాతావరణం
భయంకరంగా కనిపించింది. ధవళుడికి హారా
త్తుగాసన్యాసి కావాలని తాను బాల్యంలో తీసుకున్న
నిర్ణయం గుర్తుకువచ్చింది. దాంతోపాటు ఒక విధ
మైన పశ్చాత్తాపం అతడి మనసును పిండినట్ట
యింది. మానవజన్మ ఎత్తి దేవుడిపట్ల దృష్టి
సారించకుండా, అతిసాధారణమైన జీవితం
గడపడం వల్ల ఒరిగే ప్రయోజనం ఏమిటి?
అన్న వైరాగ్యభావంతో, దేవీవిగ్రహం చేతిలోని
ఖడ్గాన్ని లాక్కుని, ఒక్క వేటుతో తన తలను
తెగనరుక్కున్నాడు!

ఆలయం లోపలికి వెళ్ళిన బావ ఎంతకూ
తిరిగి రాలేదేమిటా అని అతని బావమరిది
లేచి ఆలయంలోకి వెళ్ళాడు. అక్కడి దృశ్యాన్ని
చూసి దిగ్గ్రాంతిచెందాడు. ఈ దారుణాన్ని
చెల్లెలికి ఎలా చెప్పను? ఆమె ముఖం ఎలా
చూడను? అనుకుంటూ భరించరాని విషాదంతో
ధవళుడిలాగే ఖడ్గం అందుకుని తన తలను
కూడా తెగనరుక్కున్నాడు!

గుడిలోపలికి వెళ్ళిన అన్నకూడా ఎంతసేప
టికీ రాకపోయేసరికి, ఏం జరిగిందో చూద్దామని
ధవళుడి భార్య లేచి, గుడిలోకి వెళ్ళింది. అక్కడి
దృశ్యాన్ని చూసి టట్టుకోలేకపోయింది. భర్తా,
సోదరుడూ తలలు తెగి నెత్తుటి మడుగులో
పడివున్న భీకరదృశ్యం చూసి, నిలబడలేకపో
యింది. కిందపడివున్న ఖడ్గాన్ని అందుకుని
తనుకూడా తల నరుక్కోవడానికి పైకెత్తింది.
అంతలో మెరుపు మెరిసినట్టయింది. “ఆగు!”
అన్నమాట వినిపించడంతో తల పైకెత్తి చూసింది.

“ప్రపంచాన్ని త్యజిస్తే తప్ప ఆధ్యాత్మిక
జీవితం సాగించలేననుకున్న మూర్ఛుడు నీ భర్త!
దుఃఖావేశంతో నీ భర్తను అనుసరించిన నీ సోద
రుడుకూడా మూర్ఛుడే! తొందరపడి నువ్వుకూడా

ఆ బుద్ధిమాలిన పనికి పూనుకోవద్దు!” అన్న
గంభీరమైన మాటలు దేవీ విగ్రహం నుంచి
వినిపించాయి.

“తల్లీ! వాళ్ళిద్దరూ లేకుండా నేనెలా బత
కను? ఎక్కడికి వెళ్ళను?” అని అడిగింది ఆ
యువతి.

“నీకా విచారం వద్దు. వాళ్ళ శరీరాలకు
తెగిపడిన శిరస్సులను చేర్చిపెట్టి, నా పాదాల
వద్దవున్న కలశంలోని జలాన్ని చల్లు. వాళ్ళు
మళ్ళీ సజీవులవుతారు!” అన్నది దేవీవాక్కు.

ఆ యువతి దేవి చెప్పినట్టే చేసింది. ఇద్దరూ
గాడనిద్రుంచి లేనినట్టు, తెలుకూర్చుని, “లోపలికి
రాగానే ఎలానిద్రపోయామో, ఏమో!” అన్నారు.

ఆమె మరేదీమాట్లాడకుండా ఆలయం
నుంచి వెలుపలికి వచ్చింది. ముగ్గురూ మళ్ళీ
ప్రయాణం సాగించారు. కొంతదూరం నడిచి
వెళ్ళాక ఆ యువతి తాను చేసిన దారుణమైన
పారబాటు గ్రహించి పిడుగుపాటుకు గురైన
దానిలా ఒక్క క్షణం అలాగే నిలబడిపోయింది.