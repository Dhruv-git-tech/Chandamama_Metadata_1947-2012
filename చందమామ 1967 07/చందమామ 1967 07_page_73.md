“పదండి, పదండి. కొద్దిగా పాట ఉంటుందని చెప్పానుగద. ఖాన్సివారా దాకా మీకి పాట వినిపిస్తూనే ఉంటుంది, ఆది అరణ్యం యొక్క అభయం,” అన్నాడు మౌగ్గీ.

“మెస్సువా తన భర్తను తొందరచేసి ముందుకు నడిపించింది. వాళ్ళతోబాబు తోడేలమ్మ కూడా చీకటిలో ఆదృశ్యమయింది. ఆ కణంలోనే బాఘీర, ఎప్పుడక్కడికి వచ్చాడో ఏమో, మౌగ్గీ కాళ్ళు దగ్గిర ప్రత్యక్షమయాడు.

“అన్నలు నలుగురూ ఏరీ? ఈ రాత్రి ఒక్క మనిషి కూడా గ్రామద్వారం దాటి పోరాడు,” అన్నాడు మౌగ్గీ.

“దానికి నేను చాలనా, తమ్ముడూ?” అన్నాడు బాఘీర.

“ఆ చెట్టు కింద సంభాషణ ఎంతకూ తేలకుండా ఉంది. వాళ్ళు గుడిసెకు వచ్చి ఆ భార్యా భర్తలను తగలబెట్టటానికి చాలా తొందరపడుతున్నారు. వాళ్ళు వచ్చి చూసే సరికేముంటుందీ? గుడిసె ఖాళీ! ఆహాశ!” అంటూ మౌగ్గీ నవ్వాడు.

“వాళ్ళు వచ్చేసరికి నన్నిక్కడ ఉండనీ, తమ్ముడూ. నన్ను చూశాక ఎవరూ ఇళ్ళు దాటి రారు. నన్ను తాళ్ళతో కట్టెయ్యారులే,” అంటూ బాఘీర గుడిసెలో దూరాడు. బాఘీర మంచం మీద పడుకుని మౌగ్గీని కూడా తన పక్కన కూర్చోమన్నాడు. కాని మౌగ్గీ మనుమల కంట పడదలచలేదు.

—(ఇంకావుంది)