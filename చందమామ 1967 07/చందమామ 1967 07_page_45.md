వ్యాపారి వాళ్ళనేమీ చెయ్యలేకపోయాడు గాని లోపల వాళ్ళ మీద చాలా కోపంగా ఉండి అవకాశం కోసం చూస్తున్నాడు.

ఈ వ్యాపారి ఇంటనే చంపావతి ఎన్నో ఏళ్ళుగా చాకిరీ చేస్తున్నది. దొంగను పట్టు కున్న కురాళ్ళను గురించి విని ఆమె, తన కొడుకులు ఈ పాటికి ఆ యీడు వాళ్ళే అయి ఉంటారు గదా అనుకున్నది. ఆమెకు వాళ్ళను చూడాలనిపించింది. పని తీరిక చూసుకుని ఆమె వారున్న చోటికి వచ్చి, “మీరేగదా యిక్కడ కాపలావాళ్ళు? మీ పేర్లేమిటి?” అని అడిగితే వాళ్లు, “రామన్నా, భీమన్నా,” అని చెప్పారు.

చంపావతికి పట్టరాని ఉద్దేకం వచ్చి, “నా కిద్దరు కొడుకులుండేవాళ్లు. వాళ్ల పేర్లు కూడా మీవే. మీ తల్లిదండ్రు లెవరు, నాయనా?” అని అడిగింది.

వాళ్ళు తమ చిన్ననాటి జ్ఞాపకాలు స్మరించుకుని ఒక్కొక్కటే చెప్పసాగారు.

ఇది వ్యాపారికి మంచి ఆ పకాశం అయింది. అతడు తన వస్తువులను కొన్నిటిని తెచ్చి, ఆ తల్లీ కొడుకులు మాట్లాడేచోట పడేసి, “మీరు మా పనిమనిషితో ఏమిటి గూడుపుతాణీ చేస్తున్నారు? ఈ వస్తువులు దొంగతనం చేస్తున్నారా? ఉండండి, మీపని చెబుతాను,” అంటూ ఒక సేవకుణ్ణి పిలిచి, కొత్వాలును పిలిపించి, తన కాపలావాళ్లు తన ఇంటి పనిమనిషితో రహస్యంగా ఆలోచన చేసి తన వస్తువులు కాజెయ్య యత్నించారనీ, పట్టుకున్నాననీ ఫిర్యాదు చేశాడు.

కొత్వాలు ఈ ఫిర్యాదును సమ్మక ఆ తల్లీ కొడుకుల విచారణ రాజుగారే జరపాలని నిర్ణయించాడు. ఆ విధంగా మునిస్వామి తన భార్యసూ, బిడ్డలనూ తీరిగి కలుసుకున్నాడు. ఆయన తన కొడుకులను పెంచి పెద్దచేసిన చాకలికి మంచి ఈనా మిచ్చి ఆదరించాడు. ఆ తరవాత మునిస్వామి కుటుంబం రాజ వైభోగంలో సుఖంగా జీవించారు.