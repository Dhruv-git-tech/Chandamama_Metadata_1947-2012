పట్టుకుని మహా భయంకరాకారంతో సభలో ప్రవేశించిన కృష్ణుణ్ణి చూసి కంసుడు అమిత క్రోధంతో చాణూరుడి కేసి చూసి, కృష్ణుడితో మల్లయుద్ధం చెయ్యమని అజ్ఞా పంచాడు. అలాగే ముష్టికుణ్ణి బలరాముడితో యుద్ధం సాగించమన్నాడు.

చాణూర ముష్టికులు ఆంధ్రులు. దిగ్గజా లను పోలినవాళ్లు. ప్రపంచంలో తమకు చాలినవాళ్లు లేరన్న గర్వాతిశయం గల వారు. చాణూరుడు కృష్ణుణ్ణి సమీపించి వెటకారంతో కూడిన కోపంతో, “గోవులను కాస్తూ, గొల్ల పిల్లలను భయపెట్టి గౌప్ప ఖ్యాతి సంపాదించావు గాని, అవాళ నా

పాల పడ్డావు, తప్పించుకోలేవు. మహా రాజు, మెచ్చుకునేటట్టుగా నిన్ని ప్పుడే యమకింకరుల కప్పగిస్తాను,” అన్నాడు.

కృష్ణుడు చాణూ రుడితో తాపిగా, “కంసుడు నీ మీద చాలా ఆశలు పెట్టుకుని ఉన్నాడు. అందుచేత నీ బలమంతా చూపించు. వ్యర్థాలాపాలతో ఏమవుతుంది?” అంటూ మల్లచరిచాడు.

చాణూరుడు కృష్ణుడి పైకి కలియ బడ్డాడు. సభలో ఉన్న యాదవులు కృష్ణుణ్ణి గురించి భయపడ్డారు. “కొండంత చాణూ రుడికీ, పిల్లవాడు కృష్ణుడికీ మల్లయుద్ధ మేమిటి? అన్యాయం! ఇక్కడ ఉండే పెద్దలకు ఆ మాత్రం జ్ఞానం లేదా? అదీ గాక, మల్లయుద్ధం చేసే పద్ధతి అది కానే కాదు. మల్లులతో యుద్ధం చేసేవారికి సహా యకులు వెంట ఉండి, అలిసినప్పుడు తైత్యాది ఉపచారాలు చెయ్యాలి, మోటు బలానికి నేర్పరితనానికి తేడా గమనించాలి, అవసరమైనప్పుడు యుద్ధం ఆపాలి. అది వినోదం గాని, విరోధుల మధ్య కొట్లాట కాదే! అయినంత మటుకు చాలు. రాజు గారు ఇద్దరినీ తగిన విధంగా సత్కరించి, యుద్ధం అపు జెయ్యటం మంచిది,” అని యాదవులు తమలో తాము అనుకోసాగారు.