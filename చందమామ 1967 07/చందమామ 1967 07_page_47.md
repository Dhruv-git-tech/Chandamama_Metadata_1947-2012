ఇద్దరూ దీపం తీసుకుని మైదానం మీదికి వెళ్ళి, తమ్ముడు చెప్పిన దుంగలాటి వేరును తవ్వి తెచ్చి, దానికి ఒక చివర నిప్పు ఆంటించాడు. ఎన్నేళ్ళుగానో ఎండిపోయిన ఆదుంగ చక్కగా నిలిచి కాలసాగింది.

అంతలోనే వాళ్ళకు ఆ దుంగలో నుంచి కోయిల ఒకటి "కుహూ, కుహూ!" అని కూయటం విసపడి అమిత ఆశ్చర్యం కలిగింది. వాళ్ళు చూస్తూండగానే ఆ దుంగలో ఉన్న తొర నుంచి ఒక కోయిల బయటికి వచ్చింది. ఇది చూసే వాళ్ళు ఆశ్చర్యపోతూ ఉంటే, ఆ కోయిల వాళ్ళతో, "బాబుల్లారా, ఇదే రుతువు?"

“రుతువా? కార్తీకమాసం,” అన్నారు అన్నదమ్ములు.

“ఈ తొరలో హాయిగా నిద్రపోతూ, ఈ వేడికి కాబోలు వసంత కాలం వచ్చేసిందనుకుని మేలుకున్నాను. సంక్రాంతి వెళ్ళిన దాకా నన్ను ఏ కంతలోనే పడుకోని స్తిరా, మీ రుణం ఉంచుకోను,” అన్నది కోయిల.

“నీ నిద్ర మా మూలంగానే గద పాడ యింది? నీ యిష్టంవచ్చినన్నాళ్ళు మాఇంట ఉండు,” అన్నారు అన్నదమ్ములు.

చూరులో వాళ్ళు దాని కొక గూడు తయారుచేశారు. ఆది నెలలతర బడి అందులో పడుకుని నిద్రపోయి తిరిగి సంవత్సరాదికి లేచి, “కుహూ, కుహూ!” అని అరిచింది. ఆది అన్నదమ్ములతో, “ఇక నేను ప్రపంచమంతా సంచారం చేసి, వసంత కాలం వచ్చిందని చాటించి రావాలి. తిరిగి పచ్చేటప్పుడు మీకు ఏమి బహూమానం తెమ్మన్నారు?” అన్నది.

“అన్ని కష్టాలకూ మూలం పేదరికం. మా పేదరికం తీరేటట్టు ఎక్కడన్నా ఒక మంచి ముత్యంగాని, రత్తంగాని దొరికితే తెచ్చిపెడుదూ! ప్రపంచమంతా సంచారం చేసే నీకు ఆ మాత్రం తెలీకుండా ఉంటుందా?” అన్నాడు అన్న.