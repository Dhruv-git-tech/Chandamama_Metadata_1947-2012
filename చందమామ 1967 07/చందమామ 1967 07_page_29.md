ఆంతలో సారంగద్వారం వైపున పెద్ద కోలాహలం బయలుదేరింది. ఆ వెంటనే ముగ్గురూ చెట్టెక్కి, ఆక్కణ్ణించి సారంగం కేసి చూశారు. దానిముందు కొందరు రాకసులూ, వాళ్ళ బంట్లూ గుంపుగా చేరి వున్నారు. వాళ్ళ మధ్య ‘ఖడ్గవేత్త’నని బీరాలు పలికిన బంటును యిద్దరు ముగ్గురు పట్టుకుని నిలబెట్టారు. వాడు ఆయాసపడుతూ చుట్టూ చేరిన వాళ్ళకు విమేమో చెప్పుతున్నాడు.

“సోమూ, విరూపా, వాడు మనను గురించే వాళ్ళకు వీదో చెప్పుతున్నాడు. రాకసులు కణాల మీడ అరణ్యంలో మన వేట ప్రారంభిస్తారు. పదండి, ఆ కొండ కేసి పరిగెత్తండి,” ఆంటూ ధూమకుడు చెట్టు మీంచి దూకి పరుగు ప్రారంభించాడు.

దాదాపు అర గంటకాలం వెనక్కుతిరిగి చూడకుండా ఆ ముగ్గురూ అరణ్యంలో పరిగెత్తి, చివరకు కొండపాదం చేరారు.

ఆ కొండ మీదా, దిగుపనా కూడా పెద్ద పెద్ద వృక్షాలూ, పాదలూ క్రిక్కిరిసి వున్నవి. ఎదురుగా వారికి ఒక చిన్న జలపాతం కని పించింది. దాన్ని చూస్తూనే సోమకుడు, “అబ్బా, దాహంగా వుంది! శత్రువుల మాట దేవు డెరుగు,” ఆంటూ నీటిలోకి దిగి దాహం తీర్చుకోసాగాడు. చప్పున జల పాతం కట్టుబడిపోయింది. ఆప్పటివరకూ నీరు ప్రవహించిన చోట నిలువెత్తున, ద్వారంవున్న సూచనగా గుర్తులు కని పించినై. అబ్బురపడుతూ దాని కేసే కళ్ళార్పకుండా చూస్తున్న ఆ ముగ్గురికీ ఆ ప్రదేశాన కాలశంబర మాంత్రికుడి రూపం ఛాయలా కనిపించింది. మంత్రించి నట్టు ముగ్గురూ నిశ్శబ్దంగా దాన్ని సమీపించేంతలో ద్వారం తెరుచుకున్నది. అదొక గుహ. లోపల ఆగ్నిజ్వాలలు భగ్గుభగ్గు మంటూ ప్రజ్వరిల్లుతున్నవి.

—(ఇంకా వుంది)