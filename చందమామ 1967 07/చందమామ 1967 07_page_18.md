చిన్నఅబద్ధం

వలభిసగరంలో కుమారదత్తు డనే సంపన్న వర్తకు డుండేవాడు. అతను ధనదత్తు డనే మరొక వర్తకుడి కుమారై శ్రీమతి అనే ఆమెను వివాహం చేసుకున్నాడు. కాని ఆమె వల్ల సంతానం కలగకపోగా, ఒక గ్రామంలో ఉండిన పేద ఇంటి పిల్లను పుష్ప అనే దాన్ని ఉపపత్నిగా కొనుక్కున్నాడు. అతను ఇద్దరు భార్యలతోనూ కాపరంచేస్తూ, తన తండ్రి అనంతరం వ్యాపారం సాగించాడు.

ఏ కారణం 'చేతనే' కుమారదత్తుడికి వ్యాపారం కలిసిరాలేదు. మూల ధనమంతా పోయి, అతను అప్పుల పాలయాడు. ఆ అప్పులు తీర్చేసరికి ఉండిన స్థిరాస్తి చాలావరకు పోయింది. కుమారదత్తుడు తనకు మిగిలిన దాంతో ఒక మూల ఒక చిన్న ఇల్లు కొనుక్కుని, అతి కష్టంమీద సంసారం ఈదుతూ వస్తున్నాడు.

ఇలా ఉండగా ధనదత్తుడి ఇంట ఏదో శుభకార్యం జరిగింది. ఆక్కడి నుంచి మనిషి వచ్చి, కుమారదత్తుణ్ణి, శ్రీమతిని ఆహ్వానించి తీసుకు పోయాడు. పుష్ప మాత్రం ఇంట్లో ఉండిపోయింది.

మాటల సందర్భాన ధనదత్తుడు అల్లుడి హీనస్థితి వివరంగా తెలుసుకుని, "ఊరికే కూర్చుంటే ఎలా జరుగుతుంది? నేను వెయ్యి వరహాలు మూలధనం ఇస్తాను. దానితో మళ్ళీ చిన్న వ్యాపారం ఏదైనా ఆరంభించు. అది సక్రమంగా సాగితే మరి కొంత పెట్టుబడి పెడతాను," అన్నాడు.

కుమారదత్తుడికి ఎక్కడలేని ఉత్సాహమూ వచ్చింది. అతను శ్రీమతిని కొద్ది రోజులపాటు పుట్టింటనే ఉండనిచ్చి, వ్యాపారం ఏర్పాటు చేసుకున్నాక తీసుకు పోవటానికి నిశ్చయించుకున్నాడు. మామగా రిచ్చిన వెయ్యి వరహాల మూట తీసుకుని