సువర్ణసిద్ధి:

కావచ్చు గాని, నే - కాదన్న కొలది
ఈ విధి వచ్చి నా, - విట్లయినావు.
కలదొక్క కథ నీకు - తెలియ జెప్పెదను.
పలు గుడ్డలను మోయు - నల గాడి దొకటి.
రేల చేలకు వోయి - చాలగా మేయు
ఆ లీల నక్క స్ప్రే-హమ్మయె తనకు
ఆ రెండు నొక రేయి - చేరె నోటోట

మోరెత్తి గాడిద - ముదముతో ననెను:
“చల్లని రేయి ఎం-చక్కని గాలి
ఉల్లమారగ పాడ - నుత్సాహ మొదవె.”
వలదనె నక్క “నీ - పాడు గొంతునకు
కలవారు వచ్చి చి-క్కుల బెట్టగలరు ?”
అని ఎంత చెప్పిన - నాగక ఖరము
వినిపించె తన గొంతు - విప్పి గీతమ్ము
సరగున కాపరుల్ - చావగ తన్ని
బరువైన బండను - ఖర కంతమునకు
కట్టిపోయిరి, నక్క - కడ దాగియుండె.
అట్టె నొప్పులు తీరి-నంత గాడిదయు
పరువెత్తసాగె అ-ప్పట నక్క ఆనెను:
“బరువైన బండ నీ - పాండిత్యమునకు
సరియైన బహుమతి, - సావాసి మాట
గురిలేక వినవైతి - కూలిపోయితివి.”

చెప్పిన వినమి ఈ-స్థితి నీకు గల్గె

చక్రధారి:

తప్ప చేసితి నౌను - తలపున దగిలె.
ఒక ఊర సాలెవా - డుండెను పేద
ఒకపరి దబ్బలొ-కొక్కటే విఱుగ,
వనికేగి ఒక చెట్టు - పడగొట్ట జూచె
అనె యకు డాచెట్టు-నం దుండువాడు.
“ కోరిన విత్తులే - కొట్టకు చెట్టు
ఈ రీతి దీనిపై - నేనుండ నిమ్ము ”
ఏమి కోరగ వాని - కెటు తోచలేదు
ఆమీద తన భార్య - నడుగగా వచ్చె.
దారిలో మంగలి - తన మిత్రుడనియే:

చంద్రమామ