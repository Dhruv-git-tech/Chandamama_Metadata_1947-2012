"ఏటిని నా అరిచేతిలో పెట్టి ఊదుతాను. మధ్య ఉండే గడ్డిపోచమాత్రం ఎగిరిపోయే టట్టు చేస్తాను!" అన్నాడు వాడు.

"అది కష్టమైన పనే. ఏదీ చెయ్యి చూతాం!" అన్నాడు జమీందారు. గారడి వాడు మూడు గడ్డిపోచలనూ తన ఎడమ అరిచేతిలో పెట్టుకున్నాడు. తన కుడిచేతి వేళ్లతో అటూ ఇటూ ఉన్న గడ్డిపోచలను నొక్కిపట్టి ఊదాడు. మధ్యనున్న గడ్డిపోచ ఎగిరిపోయింది.

"ఇది ఎవరు చేయలేరు?" అన్నాడు జమీందారు అంతరంగికు డౌకడు.

"ఏదీ? మీరు చెయ్యండి!" అన్నాడు గారడివాడు.

జమీందారు మనిషి గారడివాడిలాగే ఎడమ అరిచేతిలో గడ్డిపోచలు ఉంచి, వాటిలో రెండిటిపై కుడిచేతి వేళ్లు నొక్కిపట్టి ఊదాడు. వెంటనే పెద్ద మెరుపు మెరిసింది. అందరూ కళ్లు మూసుకున్నారు.

వాళ్లు మళ్లీ కళ్లు తెరిచి చూసేసరికి అతని ఎడమ అరిచెయ్యి ఊడి కింద పడి ఉంది.

"బాబుగారూ, ఇంకోక విద్య చూపిస్తాను. నా చెప్పులు చూశారుగదా, ఏటిలో ఒక్క దాన్ని మాత్రమే కడిలిస్తాను!" అన్నాడు గారడివాడు.

"అది కష్టమై! కదిలించు చూద్దాం!" అన్నాడు జమీందారు. వెంటనే గారడివాడు తన చేతితో తన కుడిచెవిని ఆడించాడు.

ఎడమచెయ్యి పోగొట్టుకున్న వాడికి మండి పోయింది. "ఇది ఒక విద్యేనా?" అంటూ అతను తన కుడిచెవిని పట్టుకున్నాడు. మళ్లీ మెరుపు మెరిసింది. ఈలోపుగా జమీందారు మనిషి చెవి ఊడి చేతిలోకి వచ్చింది.

జమీందారు గారడివాడి తెలివికి మెచ్చు కుని వాడికి మంచి బహుమతి ఇచ్చాడు. గారడివాడు జమీందారుగారి మనిషితాలూకు చెయ్యి చెవీ మామూలుగా ఉండేలాగు చేసి తన దారిన వెళ్లిపోయాడు.