“ నాపైన ఇంత అనాదరం కలదానివి నా ప్రాణం ఎందుకు కాపాడావు ? ఇంతకంటె మీ తండ్రి చేతిలో చనిపోతే నాకింకా ఎక్కువ సంతోషంగా ఉండేదే! ఇప్పుడైనా మించిపోలేదు. ఇదుగో నా కత్తి! దీనితో నన్ను చంపెయ్యి!” అన్నాడు భద్రకీర్తి.

మాలాపతి చిరునవ్వు నవ్వుతూ లేచి అతన్ని సమీపించి, అతని కత్తి తీసుకున్నది. ఆమె మరుకుణం ఆ కత్తిని తన గుండెల్లో పాడుచుకుని చనిపోయింది.

బేతాళు డీ కథ చెప్పి, “రాజా, మాలాపతి ఎందుకు అత్మహత్య చేసుకున్నది? ఆమె భద్రకీర్తిని ప్రేమించలేదా? అతని ప్రాణం కాపాడినందుకు పశ్చాత్తాపపడిందా? ప్రేమించిన మనిషి అయితే అతన్ని పెళ్లాడే అవ కాశాన్ని జారవిడిచి అత్మహత్య చేసుకోవ టానికి కారణమేమిటి? దీనికి సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.

అందుకు వికమార్కుడు, “మాలాపతి భద్రకీర్తిని ప్రేమించిన మాట నిజమే. అందుకే ఆమె అతని ప్రాణాన్ని కాపాడింది. అయితే అతన్ని ప్రేమించినంతమాత్రంచేత ఆమె కులద్రోహి అని అనుకోరాదు. వంశాభి మానం చంద్రవర్మకు ఎంత ఉన్నదో ఆమెకు కూడా అంతే వున్నది. తన ప్రేమమూలంగా వంశనిర్మూలనం జరగకపోయినప్పటికి ఆమె అతన్ని పెళ్లాడి వంశానికి కళంకం తీసుకురాలేదు. అలాటప్పుడు వంశనిర్మూలనం అయాక, ఆమె తన ప్రేమ ఫలితాన్ని అనుభవించటానికి బతికి ఉండటమూ, భద్రకీర్తిని పెళ్లాడటమూ ఏ విధంగానూ సాధ్యమయే పనులు కావు. అందుకే మాలాపతి చివరకు అత్మహత్య చేసుకున్నది,” అన్నాడు.

రాజుకు ఈ విధంగా మౌనభంగం కాగానే బేతాళుడు శవంతోసహ మాయమై మళ్లీ చెట్టెక్కాడు. —(కల్పితం)