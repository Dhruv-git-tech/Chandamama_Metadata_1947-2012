వేటకుక్కొ - ఊరకుక్కలూ

ఒక గొర్రెలకాపరి దగ్గిర మంచి వేటకుక్క ఒకటి వుండేది. అది యజమానితో
పాటు అడవిలో గొర్రెలమంద వెంట కాపలా తిరుగుతూండేది. గొర్రెలకాపరి
భార్య గ్రామాన్నుంచి భర్తకు అన్నం తెచ్చినప్పుడల్లా వేటకుక్కను చూసి
అసహ్యంచుకుంటూ, “దీనికి రోజూ మనిషికి సరిపడేంత తిండి కావాలి! దీన్ని
తరిమేసి, నాలుగు ఊరకుక్కల్ని తెచ్చుకుంటే సరిపోదా? అవి గుప్పెడు
మెతుకుల్తో తృప్తిపడి, మందకు నాలుగు వైపులా కావిలి పడుకుంటవి!”
అంటూండేది.

ఇలా భార్య కొన్నాళ్లు పోరు పెట్టగా పెట్టగా, గొర్రెలకాపరి విసిగి,
వేటకుక్కను తరిమేసి, నాలుగు ఊరకుక్కలను మందకు కాపలా వుండేందుకు
తెచ్చుకున్నాడు. భార్య సంతోషించింది. ఊరకుక్కలుకూడా మందకు నాలుగు
దిక్కులా కాపలావుంటూ, చీమచిటుక్కుమంటే చాలు పెద్దగా మొరుగుతూండేవి.

ఒకనాటి రాత్రి గొర్రెలకాపరి గాఢనిద్రలో వుండగా, ఒక తోడేలు గొర్రెల
మందకేసి వచ్చింది. తోడేలును చూస్తూనే, నాలుగు ఊరకుక్కలూ తోకలు
ముడుచుకుని గ్రామంకేసి ఉడాయించినై.

తోడేలు స్వేచ్ఛగా మందలో జారబడి గొర్రెలను చంపి తిని తన దారిన
వెళ్లిపోయింది.