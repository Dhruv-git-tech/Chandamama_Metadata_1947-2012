ఈ కుటను గురించి భద్రకీర్తికి కొంచెం కూడా తెలియదు. చంద్రవర్మా, ఆయన కొడుకులూ అతనిపట్ల ఎంతో ఆపేక్కగా ఉంటున్నారు. భద్రకీర్తికి వారిపైన అదివర కేదైనా అనుమానం ఉంటే అది కాస్తా క్రమంగా పోయింది.

దానికి ముఖ్యకారణం మాలావతి. ఆమె చాలా చక్కనిది. మొదటిసారి చూస్తూనే భద్రకీర్తి ఆమెను ప్రేమించాడు. ఆమె ఎన్నడూ అతనితో మాట్లాడలేదు గాని ఎన్నో సార్లు మాట్లాడబోయేదానిలాగా కనపడింది.

మాలావతిని తాను ప్రేమించటం వృధా అని భద్రకీర్తికి తెలుసును. ఎందుచేతనంటే

అతను చంద్రవర్మకు గల పంశాభిమానం ఎరుగును. చంద్రవంశాన పుట్టిన రాజకన్య తనవంటి సామాన్య కృత్రియుణ్ణి పెళ్లాడటం కలలో వార్త. అందుచేత, మాలావతి తన కేసి చూసినాకూడా భద్రకీర్తి తన కెంతో గొప్పగౌరవం జరిగినట్టుగా సంతోషించాడు.

అయితే మాలావతి భద్రకీర్తిని నిజంగానే ప్రేమించింది. ఆమె ఎన్నడూ తమ కోటను విడిచి మరొక చోటికి వెళ్లి ఎరగదు. ఆమెకు తన అన్నలు తప్ప మరెవరూ తెలియదు. ఆలాటి పరిస్థితిలో దేవుడు పంపిన అతిథి లాగా భద్రకీర్తి వచ్చాడు. అతను అందమైన వాడు, అతిశయాహంకారాలు లేక నమతగా