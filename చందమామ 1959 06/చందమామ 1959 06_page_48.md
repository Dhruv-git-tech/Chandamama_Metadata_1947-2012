తనకు సేవకుడుగా ఇవ్వమని భూతాల రాజు కోరాడు. రాణి నిరాకరించింది.

ఎలాగైనా తన భార్యకు గర్వభంగం చెయ్యాలనే వుద్దేశంతో భూతాలరాజు తన భటుడైన పక్ అనేవాణ్ణి పిలిచి, “ఒరే, ఫలానిచోట ఒక ఊదారంగు పువ్వున్నది. దానిని పట్టుకురా. రాణి నిద్రపోయేటప్పుడు ఆపువ్వరసం ఆమె రెప్పలకు రాచినట్లయితే, నిద్రలేస్తూనే ఆమె మొదటగా ఏజంతువును చూసినా సరే ఆ జంతువును మోహించే స్తుంది. మనం ఆమెను అవమాసపరిచి ఆమె పెంచే కుర్రవాణ్ణి సంపాదించుదాం. ఆ తరవాత ఆ పువ్వు రసానికి విరుగుడు నేను చేసెయ్యగలను!” అన్నాడు.

పువ్వును తీసుకురావటానికి పక్ బయలు దేరి వెళ్లాడు. ఈలోపల భూతాలరాజు ఉన్న ప్రదేశానికి దగ్గిరగా డిమిట్రియస్, హెలెనా వచ్చారు.

హెర్మియా ఈ వసంలో ఈరాత్రి లీసాం డర్‌ను కలునుకుని, అతనివెంట వెళ్లి పోతున్నదని తెలియగానే డిమిట్రియస్ ఆమెను వారించి, వారి పలాయనం భగ్నం చెయ్యటానికి బయలుదేరివచ్చాడు. హెలెనా అతని వెంటపడి వచ్చింది. వనమంతా ఎంతసేపు తిరిగినా హెర్మియా, లీసాండర్ల జాడ కనిపించలేదు.

అ కారణంచేత అనలే చిరాకులో ఉన్న డిమిట్రియస్, తనను వెంబడిస్తున్న హెలెనాను చూసి మరింత చిరాకుపడ్డాడు. “నువు నాకు శనిలాగా ఎక్కడ దాపరించావు? వెళ్లిపో! నీ మొహం చూస్తేనే నాకు అసహ్యం!” అన్నాడతను.

“నేను నిన్ను ప్రేమించకుండా ఉండ లేను. తన యజమానిని వెంబడించే పెంపుడుకుక్కపాటి అయినా చేయనా?” అని హెలెనా ప్రాధేయపడింది.

“నువు నన్నిలా వెంబడిస్తే నీ ప్రాణం తీసెయ్యగలను, జాగ్రత్త!” అంటూ డిమిట్రియస్ పరిగెత్తసాగాడు.

చందమామ