“ఆయన చెప్పే సిద్ధాంతా లేమిటి?”

అని ఉపతిశ్యుడు అడిగాడు.

ఈ ఉపతిశ్యుడు బుద్ధవ్యతిరేకి అన్న అనుమానం కలిగి ఆశ్వాజీ, “నాయనా, నేను కొత్తగా శిష్యత్వం పొందినవాణ్ణి. ధర్మం అపారమైనది. దాన్ని నేను నీకు ఎలా వివరించగలను?” అన్నాడు.

“ఫరవాలేదు. నేను సత్యాన్ని అన్వే షించేవాణ్ణే. నాకు కొంచెం అందించారంటే ఆల్లుకుపోగలను. మీరు ఒక్క సత్యం చెబితే, దానినుంచి వందలా, వేలూ సత్యాలు ఊహించగలను,” అన్నాడు ఉపతిశ్యుడు.

అప్పుడు ఆశ్వాజీ ఈ శ్లోకం చదివాడు:

“యే ధమ్మ హేతుప్పథవా,
యేసన్ హేతున్ తల్తాగతో,
ఆహ యేనన్ చ యో నిరోధో.
ఏవన్ వది మహ సమనో.”

[ప్రతిదీ ఒక కారణాంతరంవల్లనే వీర్పడతుంది. ఈ కారణాన్ని తత్వజ్ఞులు ప్రకటించారు. వీటన్నిటినీ (జన్మపరం పరను) నిరోధించవచ్చును. ఇదే మహాశ్రమ ఉఁడు (బుద్దుడు) చెప్పిన సంగతి.]

ఈ మాటలు వినగానే ఉపతిశ్యుడు పరమానందభరితుడై ఆశ్వాజీని ఆలింగనం చేసుకుని, “మీ మాటలు నాకు తృప్తి కలిగించాయి. బుద్దుడి యందు నాకు విశ్వాసం కుదిరింది. ఆయన ఎక్కడ?”

“ఆశ్వాజీద్వారా బుద్దుడుండే చోటు తెలుసుకున్నాక ఉపతిశ్యుడు తన మిత్రు దైన కోలితుడి వద్దకు వెళ్లి, “మిత్రమా, నాకు నిర్వాణమార్గం దొరికింది,” అంటూ ఆశ్వాజీ చదివిన శ్లోకాన్ని చదివాడు.

కోలితుడికి కూడా బుద్దుడు జన్మ రాహిత్యం ఉపదేశించగలడని నమ్మకం కలిగింది. ఇద్దరూ కలిసి తమ మొదటి గురువైన సంగుడి వద్దకు వెళ్లారు. సంగుడు వారు చెప్పినదంతా విని, తల అడ్డంగా