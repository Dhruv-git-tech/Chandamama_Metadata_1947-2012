ఆయన తన పితృదేవతలకూ, డేవతలకూ ఎన్నో దణ్ణాలు పెట్టుకుని, “నేనీ యుద్ధంలో గెలిచేది ఉంటే ఈ రాత్రి నాకు దేవతలు సాక్షిత్కరించాలి!” అనుకున్నాడు. ఆయన అనుకున్నట్టుగానే కలలో ఆయనకు ఎని మిదిమంది బ్రాహ్మణులు కనిపించారు. ఒకనాడు భీష్ముడు యుద్ధరంగంలో మూర్ఛ పోయినప్పుడుకూడా ఈ బ్రాహ్మణులే కని పించి తనను పడకుండా పట్టుకుని రక్తించి నట్టు ఆయనకు తోచింది. ఈ బ్రాహ్మణులు భీష్ముడితో, “భయపడకు. ఈ యుద్ధంలో నీవు గెలిచితీరుతావు. మా ఎనిమిది మందికీ నేవే శరీరానివి. ప్రస్వాపనం అనే అస్త్రాన్ని నీవు పూర్వజన్మలో ఎరుగుదువుగాని ఈ జన్మలో మరిచావు. దాన్ని ఇప్పుడు జ్ఞాపకం చేస్తున్నాము. ఈ అస్త్రాన్ని ప్రయోగించి నట్టయితే పరశురాముడు చచ్చిపోడుగాని, చచ్చినట్టు పడిపోతాడు! నీకు విజయం లభిస్తుంది,” అని చెప్పారు.

ఇరవైనాలుగోనాటి యుద్ధం మహా భయం కరంగా జరిగింది. మధ్యలో భీష్ముడు ప్రస్వాపనం అనే అస్త్రాన్ని తీసి పరశురాముడి పైన ప్రయోగించబోయాడు. ఆకాశంనుంచి అదృశ్యంగా యుద్ధాన్ని చూస్తున్న దేవతలు హాహాకారాలు చేశారు. “భీష్మా! వద్దు, వద్దు!” అన్న కేకలు వినిపించాయి. నార దుడు భీష్ముడి ఎదట ప్రత్యక్షమై, “భీష్మా, పరశురాముడు పెద్దవాడు, బ్రాహ్మణుడు, మీదుమిక్కిలి నీకు గురువు. ఈ అస్త్రాన్ని ప్రయోగించావంటే ఆయనకు తీరని అవ మానం జరుగుతుంది. అందుచేత నా మాట విని తకణం ఈ అస్త్రాన్ని ఉపసంహరించు!” అన్నాడు.

భీష్ముడు అస్త్రం వేస్తున్నాడని తెలిసి బ్రహ్మాస్త్రాన్ని ప్రయోగించిన పరశురాముడు కూడా భీష్ముడితోబాటు తన అస్త్రాన్ని ఉపసంహరిస్తూ, నోరుజారి, “బుద్దిహీనుణ్ణ అయి భీష్ముడి చేతిలో ఓడాను!” అనేశాడు.