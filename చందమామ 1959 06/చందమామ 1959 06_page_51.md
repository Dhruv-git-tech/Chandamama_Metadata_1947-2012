లీసాండర్ హెలెనా వెంటపడటం ఆమెకు కొంచెంకూడా అర్థంకాలేదు.

స్నేహితురాళ్లిద్దరూ ఒకరినొకరు అనుమా నించుకుని తగాదా పడసాగారు. మగవా శ్చిద్దరూ హెలెనా కోసం ఒకరితో ఒకరు పోటీపడి యుద్ధానికి తలపడ్డారు. పక్ తన మాయాప్రభావంచేత వారు ఒకరికొకరు కనపడకుండా, అందకుండా చేశాడు.

చివరకు అందరికీ అలసట వచ్చింది. ఇద్దరు యువకులూ, ఇద్దరు యువతులూ కూడా పడుకుని నిద్రపోయారు. ఆ సమయంలో పక్ వచ్చి లీసాండర్ కళ్ళకు పూసిన రసానికి విరుగుడుగా మరొక పసరు రాచాడు. దాని ప్రభావంపల్ల లీసాండర్ కు హెర్మియాపైన వుండిన పాతప్రేమ తిరిగి వచ్చింది. డిమిట్రియన్ పువ్వరసం ప్రభావంచేత హెలెనాను ప్రేమించసాగాడు. ఈవిధంగా ఆ రెండు జంటల వివాహ సమస్యా పరిష్కారమైపోయింది.

అక్కడ వనంలో భూతాలరాజు కోరిక కూడా నెరవేరింది. భూతాలరాణీ ఆ రాత్రి నిద్రమేలుకుని పొదరింటి బయటికి వస్తూనే ఒక గాడిద తల గల మనిషిని చూసి పువ్వు రసంప్రభావంచేత ప్రేమించింది. ఆ మనిషి ఆ వనంలో ఆ రాత్రి చిక్కుకుపోయిన ఒక సాలెవాడు; పక్ వాడికి ఒక గాడిదతల తగిలించాడు.

తెల్లవారుతూనే భూతాలరాజు తన భార్య ఉన్నచేటికి వచ్చి ఆ గాడిద తల గల మనిషిని చూసి అవహేళన చేశాడు. భూతాల రాణి సిగ్గుపడి, తన భర్తతో రాజీపడటానికి గాను తాను పెంచుకునే కుర్రవాణ్ణి ఆయనకు సేవకుడుగా ఇచ్చేసింది.

ఇలాటి సంఘటనలు ఎక్కడైనా జరుగుతాయా అని మీకు సందేహం కలగవచ్చు. ఇదంతా నిజంగా జరిగినది కాదనిపించే పకౌన, ఒక వినోదమైన కల అనుకుని సంతోషించండి.