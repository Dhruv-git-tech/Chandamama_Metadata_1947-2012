వారందరూ తనకు ఆప్తులు కాని కారణం చేత తన అజ్ఞలను పాలించలేదనుకుని శుద్ధోదనుడు ఈసారి తనకు ఆప్తుడైన కాలు దాయి అనేవాణ్ణి పిలిచి, అతనితో, “నాకు చనిపోయే లోగా నా కుమారుణ్ణి చూడాలని ఉన్నది. వాణ్ణి పిలుచుకురమ్మని తొమ్మిది మందిని తొమ్మిది వేల బలగంతో పంపాను; ఒకడూ తిరిగిరాలేదు. నీవువెళ్లి వాడితో నేను రమ్మన్నానని చెప్పివస్తావా?” అన్నాడు.

కాలుదాయికూడా బుద్దుణ్ణి చూడబోయి ప్రబోధం విని ఆయన శిఘ్యుడుగా చేరి పోయాడు. తరవాత వారంరోజులకు వసంత రుతువు ఆరంభమయింది. ఎక్కడ చూసినా

పచ్చనిగడ్డి కానవచ్చింది. ఆరణ్యవృక్షాలన్నీ పుష్పించాయి. బుద్దుడు తనవారిని చూడ బోవటానికి ఇదే తరుణమని నిర్ణయించి కాలుదాయి ఆయనవద్దకు వెళ్లి, రాజగృహం నుంచి కపిలవస్తుకు వెళ్లే మార్గంయొక్క శోభను వర్ణించసాగాడు.

బుద్దుడీ వర్ణనను కొంతసేపు విని, “ఇదంతా నాకెందుకు చెబుతున్నావు?” అని ఆడిగాడు.

“మరేమీ లేదు. సూర్యుడి కోసం పద్మమూ, చంద్రుడికోసం కమలమూ ఎలా నిరీక్షిస్తాయో, మీ కోసం మీ తండ్రీ, మారు తల్లీ ఆలా నిరీక్షిస్తున్నారు,” అన్నాడు కాలుదాయి.

బుద్దుడు కాస్సేపు ఆలోచించి, తన జన్మస్థలానికి వెళ్లే తరుణం సమీపించిందని భావించి, “ఆలాగే; రేపు ఉదయం బయలు దేరి పోదాం!” అన్నాడు.

మర్నాడు బుద్దుడు కపిలవస్తునగరానికి ప్రయాణమయాడు. ఆయన వెంట అంగ, మగధదేశాలకు చెందిన శిఘ్యులు పదివేల మందీ, కపిలవస్తునుంచి వచ్చిన శిఘ్యులు పదివేలమందీ కదిలారు. వీరు రోజుకు పదహారు మైళ్లు ప్రయాణం చేస్తూ రెండు నెలలకు కపిలవస్తు చేరుకున్నారు.