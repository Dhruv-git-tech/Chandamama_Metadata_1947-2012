ఎండాకాలం వచ్చింది. నీరు చాలక
భూస్వామి పాలాలలో వేసిన వేసవి పంటలు
దెబ్బ తింటున్నాయి.

ఆలాటి పరిస్థితిలో భూస్వామి తన
పాలెకాపుతో, “ఒరే, ఎండదెబ్బకి మన చేలు
మాడిపోతున్నాయిగాని, రేపు ఉదయమే
మన పాలాలన్నిటిని తెచ్చి భద్రంగా ఇంట్లో
పెట్టు!” అన్నాడు.

ఈ దెబ్బతో పాలెకాపు వదిలిపోతాడని
భూస్వామి అనుకున్నాడు.

“ఓ, అదెంత భాగ్యం లేండి!” అన్నాడు
పాలెకాపు.

మర్నాడు భూస్వామి లేచేసరికి అయనకు
ఎవరో పెద్ద చప్పుడు చేస్తూండటం వినిపిం
చింది. ఆయన బయటికి వచ్చాడు.

పాలెకాపు పెద్దపలుగు తీసుకుని ఇంటి
ముందుగోడను పడగొట్టేస్తున్నాడు. అప్పటికే
ద్వారబంధాన్ని తీసి పారేశాడు. గోడ కొంచెం
కొంచెమే పడిపోతున్నది.

“ఏంచేస్తున్నావురా, పశువా? నీకేమైనా
మతి పోయిందా! ఆగు!” అన్నాడు
భూస్వామి.

“మీకేమీ తెలీదు, ఊరుకోండి!” అంటూ
పాలెకాపు గోడను సాంతం పడగొట్టటంలో
నిమగ్నుడయాడు.

“ఆ పని మాన్తావా, మానవా?” అని
భూస్వామి గద్దించాడు.

“మరి పాలాలను ఇంటికి తెమ్మం
టిరిగా?” అన్నాడు పాలెకాపు.

“ఇల్లంతా పడగొట్టమన్నానా?” అన్నాడు
భూస్వామి.

“ఈ ముందు గోడన్నా అడ్డం తియ్యక
పోతే అంత పెద్దపాలాలు ఇంటో చేరటం
ఎట్లా?” అన్నాడు పాలెకాపు.

ఈ దెబ్బతో భూస్వామికి బుద్ది వచ్చింది.
ఈ పాలెకాపు ముందు తన ఎత్తులు పార
వనుకున్నాడు. తరవాత ఆయన పాలెకాపుకు
బోలెడంత డబ్బిచ్చి వదిలించుకున్నాడు.