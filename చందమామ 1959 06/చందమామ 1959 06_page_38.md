అచ్చిరాని పాలెకోపు

చైనాలో ఒక మారుమూల గ్రామంలో ఒక భూస్వామి ఉండేవాడు. ఆయన పరమ కర్కోటకుడు. ఆయన కింద ఏ పాలెకాపూ ఎక్కువ రోజులు పని చేయలేకపోయేవాడు. ఆయన వాళ్లచేత పని చేయించుకున్నాన్నాళ్లు పని చేయించుకుని, తాను చెప్పిన పని సరిగా చెయ్యలేదని మిషపెట్టి ప్రతివాళ్లీ డబ్బివ్వకుండానే పనిలోనుంచి పంపేస్తూ వుండేవాడు.

ఆ పూళ్లో ఆయనకింద ఎవరూ పని చేసేవాళ్లు కారు.

అయినా పారుగూళ్లనుంచి అమాయ కులు వచ్చి కొంతకాలం భూస్వామిదగ్గిర పని చేసి డబ్బులు ముట్టకుండానే వెళ్లి పోతూండేవాళ్లు.

ఒకనాడు దూరపు గ్రామంనుంచి ఒక కుర్రవాడు వచ్చి భూస్వామి ఇంట పని చేయటానికి కుదిరాడు.

"ఆబ్బాయి, నీకు ముందే చెప్పటం మంచిది. నేను చెప్పిన పనులు చెప్పినట్టు చెయ్యకపోయావో నీకు కానీకూడా ఇవ్వను సరేగదా పనిలోనుంచి పంపేస్తాను. తర వాత విచారించి లాభంలేదు. తెలిసిందా ?" అన్నాడు భూస్వామి.

"దానికేం భాగ్యం లేండి! చెప్పిన పని చెయ్యకపోవటం తప్పేగా?" అన్నాడు కొత్త పాలెకాపు.

వాడు పనిలో చేరి కోడి కూసింది మొదలు చీకటి పడినదాకా ఒళ్లు దాచుకోకుండా పని చేస్తూ వచ్చాడు.

ఒకనాడు భూస్వామి పాలెకాపుతో, "ఒరే, "కొండమీది వెదురుపాదలు ఆకు తొడి గాయి గాని, రేపు మన ఎద్దును తోలుకు పోయి వెదురు చిగుళ్లు మేపుకురా ! నువు చిగుళ్లు కోసి ఎద్దు నోటికి అందించేవునుమా. దాన్నే మెయ్యనీ!" అన్నాడు.