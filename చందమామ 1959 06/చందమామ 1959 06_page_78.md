## పైపటారం

ఒక రాజుగారి కొక కొడుకుండేవాడు. వాడు ఆస్తమానమూ వీధులవెంట తిరుగుతూ, బీద వాళ్లతోనూ చిచ్చగాళ్లతోనూ సఖ్యం చేస్తూ, వాళ్లకు దానధర్మాలు చేస్తూఉండేవాడు. విందులూ, విసేదాలూ, సృత్యగానాలు వాడికి పట్టెవికావు.

వాడి మనసు మార్చడానికి రాజుగారు ఎన్నో ప్రయాత్నాలు చేశాడు, కాని లాభంలేక పోయింది. చివర కాయన ప్రాణం విసిగి, “ఈ దరిద్రుడు నా కడుపు చెడబుట్టాడు. వీణ్ణి తీసుకుపోయి కొరతవెయ్యండి!” అన్నాడు.

రాజుకొడుకు తన తండ్రితో, “నాకు రెండు ఘడియలు వ్యవధి ఇచ్చి తరవాత అలాగే కొరతవెయ్యండి!” అన్నాడు. రాజు సరేనన్నాడు.

రాజుకొడుకు ఎక్కడికో వెళ్లి మూడు పెట్టెలు పట్టుకొచ్చాడు. ఒకటి బంగారపుది, రెండవది వెండిది, మూడవది కొయ్యది. “వీటిలో వీది ఉత్తమమైనదో ఏవలైనా చెప్ప గలరా?” అన్నాడు రాజుకొడుకు సభవారితో.

అందరూ బంగారపు పెట్టె ఉత్తమమనీ, వెండిది మధ్యమమనీ, కొయ్యది ఆధమమనీ అన్నారు. రాజుకొడుకు మూడు పెట్టెలూ తెరిచాడు. బంగారు పెట్టెలో తేళ్లూ, పాములూ ఉన్నాయి; వెండిపెట్టె నిండా కంకరరాళ్లూ గులకరాళ్లూ ఉన్నాయి; కొయ్యపెట్టెలో మేలి రత్నాలున్నాయి.

“పై మెరుగులు చూసి భ్రమపడకండి. మనుషులుకూడా ఇంతే. పేదవాళ్లంతా చెడ్డ వాళ్లనీ, సంపన్నులంతా మంచివారనీ అనుకోవద్దు!” అన్నాడు రాజుకొడుకు.

రాజుగారు వాణ్ణి కీమించి ఆదరించాడు.