బలాత్కారంగా తెచ్చావు. తెచ్చినవాడివి నీ ఇంట ఉంచుకోక సాళ్వుడివద్దకు పంపావు. నీవు అంటిన కన్య అని అతను ఈమెను నిరాకరించాడు. ఈమె నీ మూలంగా దిక్షు లేని ప్రాణి అయిపోయింది. అందుచేత నీవే ఈమెను వివాహమాడి ఈమె జీవితం నిల బెట్టు. ఇది నీకు నా ఆజ్జ!” అన్నాడు.

పరశురాముడి ఆగ్రహం గ్రహించి భీష్ముడ, “మహర్షీ! ఈమె తాను అదివరకే సాళ్వుణ్ణి పరించానని చెప్పటంచేత నే నీమెను నా తమ్ముడికిచ్చి చేయక సాళ్వుడి వద్దకు పంపేశాను. అది నా దోషం కాదు. ఇక నేను పెళ్లాడేది కల్ల. భయానగాని, లోభానగాని, జాలిచేతగాని, మోహంచేతగాని నేను ప్రతభంగం చెయ్యను!” అన్నాడు.

పరశురాముడు రౌద్రంగా, “ఏమోయ, నామాట కెదురు చెబుతావా? నా ఆజ్జ శిరసావహించకపోతే నిన్నూ, నీ మంత్రులనూ నాశనం చెయ్యగలను, జాగ్రత్త!” అని భయపెట్టాడు.

ఆయనను శాంతపరచానికి భీష్ముడు ఎన్ని యత్నాలు చేసినా ఫలితంలేక పోయింది. చివరకు భీష్ముడు ఆయనకు ప్రణామం చేసి, “స్వామీ, నేను పసివాణ్ణి. మీరు నాకు నాలుగు రకాల అస్త్రాలు ప్రసా

దించిన గురువులు. అలాటప్పుడు నన్ను యుద్ధానికి కవ్విస్తున్నారు, కారణమేమిట?” అని వినయంగా అడిగాడు.

“నేను నీకు గురువునే అనుకుంటే నా మాట ఎందుకు వినవు? నీ మూలంగా ఈ పిల్లను ఎవరూ పెళ్లాడని పరిస్థితి ఏర్పడి నప్పుడు, నీవే ఈమెను వివాహమాడటం ధర్మం కాదా. నీ మేలు కోరే చెబుతున్నాను, నా మాట విని, ఈమెను పెళ్లాడు!” అన్నాడు పరశురాముడు.

“స్వామీ, ఈమె ఇంకొకరిని వరించిన కన్య, ఒకసారి నాచేత వదలబడినది. అలాటి దాన్ని నేను ఎన్నటికీ భార్యగా స్వీకరించను.