# మహాభారతం

ఈవిధంగా అంబ మునులతో మాట్లాడే సమయంలో అక్కడికి హోత్రవాహనుడనే రాజర్షి వచ్చాడు. అక్కడి మునులు ఆయనకు అర్హ్యపాద్యాలిచ్చి ఆసనంపైన కూచో బెట్టి తిరిగి అంబను గురించే ముచ్చటించాయారు. వారి సంభాషణద్వారా అంబ కథ యావత్తూ తెలుసుకున్నవాడై హోత్రవాహనుడు చప్పున తన ఆసనంమీదినుంచి లేచి అంబను ఆలింగనం చేసుకుని, “తల్లీ, నేను మీ అమ్మకు తండ్రిని, నీకు తాతను. నీకు కలిగిన కష్టమేమిటో వివరంగా చెప్పు!” అంటూ ఆమెను ఊరడించాడు.

అంబ తన పృత్తాంతమంతా హోత్రవాహనుడికికూడా చెప్పింది. అంతా విని ఆయన, “అమ్మా, నువు మీ తండ్రి ఇంటికి వెళ్లటం ఎంతమాత్రమూ ఉచితంకాదు. నీకు కలిగిన దుఃఖానికి తగిన విరుగుడు నేను చేస్తాను. నువు నావెంటనే ఉండు.

కాని తపస్సు చెయ్యటం నీవల్ల ఆయేపని కాదు. ఆ ప్రయత్నం మానుకో. జమదగ్ని కొడుకైన పరశురాముడున్నాడే అతని వద్దకు వెళ్లు. అతడితో నీకు జరిగిన అన్యాయం గురించి చెప్పు. అతను వెళ్లి భీమ్ముణ్ణి ఆవలీలగా చంపేస్తాడు. ఇప్పడు పరశురాముడు మహేంద్రపర్వతంమీద మహోగ్రమైన తపస్సు చేస్తున్నాడు. నాకూ అతనికీ స్నేహం. నేను పంపించానంటే నిన్ను ఎంతో ఆదరించి నీ కష్టాలు తొలగిస్తాడు!” అన్నాడు.

ఇంతలో అక్కడికి అకృతపరుణుడనే మహర్షి వచ్చాడు. అకృతపరుణుడు పరశురాముడి ఆనుచరులలో ఒకడు. ఆయన రాగానే మునులందరూ లేచి స్వాగతం చెప్పారు. ఆయన అర్హ్యపాద్యాదులు స్వీకరించి, ఉన్నతాసనంమీద కూచుని, తన చుట్టూ కూచున్న మునులతో వేదాంత చర్చలు చేయసాగాడు.