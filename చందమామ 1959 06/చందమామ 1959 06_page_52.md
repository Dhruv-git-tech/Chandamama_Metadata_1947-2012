# నూలు వడకలేని భార్య

ఒక నగరంలో ఒక సంపన్నుల ఇంట ఒక అందమైన అమ్మాయి ఉండేది. అదృష్ట వశాత్తూ ఆమెకు మంచి సంబంధమే కుదిరింది. వరుడు పారుగు సీమవాడై నప్పటికీ ధనికుడు, అందగాడు. పిల్లకు యువకుడూ, యువకుడికి పిల్లా నచ్చారు. అందుచేత వారిద్దరికీ సలకీణంగా పెళ్లిచేసి తల్లి దండ్రులు పిల్లను భర్తవెంట అత్త వారింటికి పంపారు.

కొద్దినెలలు భార్యా భర్తలు సుఖంగా కాపరం చేసినాక భర్త ఒకనాడు ఒక రాట్నమూ, బుట్టెడు ఏకులూ తెచ్చి భార్య ముందు పెట్టి, “రోజూ నూలు వడుకు! దారం సన్నగా ఉండాలి, పురి సమంగా ఉండాలి,” అన్నాడు.

భార్య తెల్లమొహం వేసి, “ఏమిటిది? నేను రోజూ రాట్నంమీద నూలు వడ కాలా?” అన్నది.

“అవును. నాకు ఏటా కావలిసిన రెండు జతల ధోవతులూ, కండువాలూ నువు పడికిన నూలుతోనే నేయించుకుంటాను,” అన్నాడు భర్త.

“నాకు నూలు వడకటం చాతకాదు!” అన్నది భార్య.

పనిమంతురాలైన ఆడదానికి నూలు వడ కటం రాదంటే భర్త నమ్మలేదు; సోమరి తనంకొద్దీ తన భార్య ఆ విధంగా బొంకు తున్న దనుకున్నాడు.

“చాల్లే, పిచ్చిమాటలు చెప్పక, రోజుకు ఆరు విచ్చల నూలు తీసి మరీ నాకు చూపించాలి, తెలిసిందా!” అంటూ భర్త బయటికి వెళ్లిపోయాడు.

పుట్టెడు దిగులుతో భార్య రాట్నం ముందు కూచుని నూలు తీయ యత్నించింది. కాని ఆమెకు అభ్యాసం లేకపోవటం చేత ఆ నూలు ఒకచోట మందంగా, ఒక