# నిజమైన సన్యాసి

ఒకానొక దేశపు రాజుగారికి పెద్ద జబ్బుచేసింది. తను జబ్బు నుంచి బతికి బయటపడితే, నగరంలోని సన్యాసులందరికీ, ఒక్కొకరికి ఒక బంగారు నాణెం చొప్పున ధర్మం చేస్తానని ఆయన మొక్కుకున్నాడు. తరవాత కొద్దిరోజులకే ఆయనకు వ్యాధి నిమ్మశించి, ఆరోగ్యం చికికింది. ఆయన తన సేవకుల్లో నమ్మ కస్టుడైన వాణ్ణొకణ్ణి పిలిచి, వాడికి ఆయిదు వేల బంగారు నాణాలున్న సంచిని యిచ్చి, “ఒరే, నువ్వు నగరంలోకి పోయి, కనబడ్డ ప్రతి సన్యాసికీ ఒక్కో నాణెం చొప్పున ధర్మం యిచ్చిరా,” అన్నాడు.

నౌకరు నగరంలో సాయంకాలందాకా తిరిగి, రాజుగారిదగ్గిరకు వచ్చి, బంగారునాణాలున్న సంచిని ఆయనముందు పెడుతూ, “మహారాజా! నగరం అంతా గాలించాను; ఒక్కగానొక్క సన్యాసి ఆయినా కంటబడలేదు!” అన్నాడు.

నౌకరు అన్నమాటలు వింటూనే రాజుగారికి ఎక్కడ లేని కోపం వచ్చింది. ఆయన గద్దిస్తూ, “ఏమిరా నీ పాగరు! ఇంత మహానగరంలో నీకు సన్యాసే కనిపించలేదా? నగరంలో నాలుగైదు వేలమంది సన్యాసు లున్నట్టు నేను విన్నాను!” అన్నాడు.

అందుకు నౌకరు వినయంగా, “కీమించండి, మహారాజా! సన్యాసి ఆయిన వాడు డబ్బు పుచ్చుకోడు; డబ్బు పుచ్చుకునేవాడు సన్యాసికాడు,” అన్నాడు.