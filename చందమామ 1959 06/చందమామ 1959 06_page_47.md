హెర్మియా స్నేహితురాలైన హెలెనా ఇంకా డిమిట్రియస్ ను పాపం, ప్రేమిస్తూనే వున్నది. ఆ డిమిట్రియస్ తనను పెళ్ళాడక తన స్నేహితురాలిని పెళ్ళాడబోతున్నాడన్న సంగతి ఆమెకుకూడా బాధగానే వున్నది. హెలెనా విచారం పోగొట్టటానికి గాను హెర్మియా తమ రహస్యాన్ని కాస్తా బయట పెట్టేసించి, “ఇవాళ రాత్రి నేను లీసాండర్ వెంట ఈ నగరం విడిచి వెళ్లిపోతున్నాను. నేను వెళ్లిపోయాక డిమిట్రియస్ నిన్ను మళ్ళీ ప్రేమిస్తాడు, దిగులుపడకు!” అని ఆమె తన స్నేహితురాలితో అన్నది.

హెలెనా ఈ రహస్యాన్ని కాస్తా తీసుకు పోయి డిమిట్రియస్తో చెప్పేసింది. అలాటి పని చెయ్యటంపల్ల హెర్మియా ప్రయత్నం భగ్నమయే అవకాశం వుందని హెలెనా ఎరుగును; కాని ఆ రహస్యాన్ని చెప్పటం వల్ల డిమిట్రియస్ మనసు తనవేపు మళ్ళు తుందని ఆ అమాయకురాలు అనుకున్నది.

హెర్మియా, లీసాండర్ కలుసుకుందా మనుకున్న వనం ఒక భూతాల రాజ్యం. దానికొక రాజు, రాణీ వుండేవారు. వారిద్దరి మధ్యా కొంతకాలంగా కొంత ఘర్షణ నడు స్తున్నది. ఏమంటే భూతాల రాణి ఒక పిల్లవాణ్ణి పెంచుతున్నది. ఆ పిల్లవాణ్ణి

ఆని హెచ్చరించి రాజు వారిని పంపేశాడు. హెర్మియా ఏమిచెయ్యటానికి తోచకవున్న స్థితిలో ఆమె ప్రియుడైన లీసాండర్ ఒక సలహా చెప్పాడు. “ఈ నగరానికి ఏడు కోసుల దూరాన మా పెత్తల్లి వుంటున్నది. ఆమె చాలా ధనవంతురాలు. నన్ను తన కొడుకులాగే చూసుకుంటుంది. మనం అక్కడికి రహస్యంగా చేరుకున్నామంటే మన వివాహాన్ని అడ్డగించేవారుండరు. అందు చేత రేపు రాత్రి యెవరికీ తెలియకుండా బయలుదేరి నగరానికి ఒక కోసుదూరంలో వున్న వనానికి వచ్చావంటే నేను నీకోసం వేచివుంటాను,” అన్నాడతను.