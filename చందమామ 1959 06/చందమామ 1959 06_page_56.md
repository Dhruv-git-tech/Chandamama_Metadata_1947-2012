దక్షిణ ధ్రువ
ప్రాంతపు
వింతలు

3

దక్షిణ ధృవప్రాంతం అనేక విధాల మరొక ప్రపంచ మనిపించుకుంటుంది. ఆక్కడి వాతావరణమూ, ప్రకృతి, జీవరాసులూ— అంతా వేరే. ఈ ప్రాంతాన్ని గురించి పరిశోధనలు జరగాలంటే కేవలం ఈ ప్రాంతపు నైసర్గిక స్వరూపాన్ని పరిశీలించటం చాలదు. అందుచేత బర్డ్ వెంట అనేక రకాల శాస్త్ర వేత్తలు, పదార్థ వైజ్ఞానికులూ, రసాయన వేత్తలూ, వాతావరణ నిపుణులూ పలురకాల పరిశోధనలు సాగించారు.

భూమిని ఆశ్రయించి ఉన్న అయస్కాంత శక్తిని కొలిచే ఒక కొత్తరకం యంత్రం సహాయంతో వీరు దక్షిణ ధృవప్రాంతాన్ని కప్పిఉన్న మంచుకింద భూమిలో ఉన్న ఖనిజాలను గురించి అనేక వివరాలు సంపాదించారు. ఎగిరే విమానాల నుంచి నూరు అడుగుల తీగెకు ఈ యంత్రాన్ని వేళ్లాడ

గట్టుతారు. విమానం ఎగిరేటప్పుడు కింద ఉండే భూమిపై గల అయస్కాంత శక్తిలో కలిగే ప్రతి చిన్న మార్పునూ యంత్రం సూచిస్తుంది.

దీని సహాయంతో వీరు దక్షిణ అయిస్కాంత ధృవం వెయ్యి చదరపుమైళ్ల మేర, కోడిగుడ్డు ఆకారంలో విస్తరించి ఉన్నదని కనిపెట్టారు. ఈ మేరలో అనేక స్థలాల అయస్కాంతపు ముల్లు నిటారుగా లేచి నిల బడుతుంది.

ఈ ప్రాంతంలో వీరు గమనించిన ఒక విపరీత పరిస్థితి ఏమిటంటే “కాంతి కలిగించే అంధత్వం.” మన కళ్లు చీకట్లో చూడ లేవు, తీవ్రమైన కాంతినీ చూడలేవు. కాని కళ్లు చూడ లేని మూడో పరిస్థితికూడా ఉన్నది. అదేమిటంటే “నీడలు లేని” కాంతి.