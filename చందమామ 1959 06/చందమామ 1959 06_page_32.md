మన ఉపసేనానులలో ఒకడు. ఇతని ఒక వందమంది మెరికలలాటి భటులనూ మీ కుటుంబ రకణకుగాను ఇస్తున్నాను. ఏళ్లు అహోరాత్రాలు మిమ్మల్ని కనిపెట్టు కుని ఉంటారు. ఆపద కలిగే పకంలో మీ ప్రాణాలకు తమ ప్రాణాలను అడ్డుపెట్టగలరు. భద్రకీర్తినీ, అతని భటులనూ కోటలో ఉంచుకోండి. నేనూ నా సైన్యమూ కూడా కోట వెలపల, నదీతీరాన శిబిరాలు నిర్మించుకుని ఉంటాం!”

చంద్రవర్మ శత్రురాజులతో చేరి కుట్ర చేసిన మాట నిజమే. కాని ఇప్పుడతని ఆట కట్టయింది. పైకి ఎంత ఇచ్చకాల మాటలు చెప్పినా శూరసింహుడు చంద్రవర్మను అతని కోటలోనే ఖైదీగా చేసివేశాడు. పైవారెవరైనా చంద్రవర్మను చూడవచ్చినా, చంద్రవర్మతో రహస్యంగా మాట్లాడినా, ఆఖరుకు చంద్రవర్మ తన కొడుకులతో రహస్యంగా మాట్లాడినా కూడా ఆ సంగతి భద్రకీర్తికి త్వరలోనే తెలుస్తుంది. భద్రకీర్తి అహో రాత్రాలు కాలు కాలిన పిల్లిలాగా కోట అంతటా కలయ తిరిగేవాడు.

అయినా చంద్రవర్మ తన ప్రయత్నాలను మానలేదు. ఆయన తన కొడుకులనే వేగుల వాళ్లుగా ఉపయోగించి కుట్ర సాగించాడు.

ఆన్ని ప్రయత్నాలు పూర్తి అయాయికూడా. సంవత్సరాది పండగనాడు చంద్రపురంలో రకరకాల వేడుకలు జరుగుతాయి. తెల్ల వార్లూ సంబరం సాగుతుంది. ఆ చీకటిరాత్రి శత్రుసేనలు గంగ దాటి వచ్చేటట్టూ, చంద్ర వర్మ సేనలు వారికి స్వాగతమిచ్చేటట్టూ ఏర్పాటయింది. తరవాత ఈ రెండు సేనలూ కలిసి శూరసింహుడి శిబిరంపై పడి అతడి సైన్యాలను సర్వనాశనం చేస్తాయి. ఇదే సమయంలో చంద్రవర్మ కుమారులు కోటలో ఉన్న భద్రకీర్తిని చంపేసి అతని భటులను మాయోపాయంతో కారాగృహంలో బంధించేస్తారు.