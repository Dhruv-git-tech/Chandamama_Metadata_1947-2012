ఆడ సీల్ బిడ్డను కన్నాక వారం రోజుల పాటు ఆహారం తీసుకోదు. అయినా దాని పాలు తాగే పిల్ల రోజుకు ఏడు పానుల చొప్పున పెరుగుతుంది!

మంచుమీద కూడా ప్రయాణాలు జరిగాయి. ఇందుకుగాను 16 టన్నుల బరువు గల రెండు ట్రాక్టర్లు ఉపయోగించ బడ్డాయి. లోగడ పరిశోధకులు చక్రాలు లేని లాగుడు బట్లకు కుక్కలను కట్టి ప్రయాణాలు చేసేవారు. ట్రాక్టర్లపై ప్రయాణాలు చేసేవారికి కూడా అనేక చిక్కులున్నాయి. పెద్ద పెద్ద కందకాలపైన పలుచని మంచు కప్పి ఉన్నట్టయితే ట్రాక్టరు బరువుకు పైనున్న మంచుపార విరిగి ట్రాక్టరు కందకంలో పడిపోతుంది.

పైన చెప్పిన రెండు ట్రాక్టర్లు 280 మైళ్లు చుట్టి రావటానికి ఆరు రోజులు పట్టింది. ఈ ప్రయాణంలో వారు గమనించిన వింత ఏమంటే “చలిమావులు.” ఎడారిలో

ప్రయాణించేవారికి ఎండమావులు కని విస్తాయి; ఏమీ లేనిచోట నీరున్నట్టు కని విస్తుంది. దక్షిణ ధృవంలోకూడా అలాటి దృష్టి భ్రమలకు అవకాశం ఉంది. ప్రయాణీకులు తమ దారిలో నీలపురంగు మంచు గోడలున్నట్టూ, కొండలున్నట్టూ, మంచు పలకలు తేలే సముద్రజలం ఉన్నట్టూ భ్రమలుపడ్డారు.

మక్ మర్డోతీరపు సముద్రంలో “హంతక తిమింగిలాలు” అసంఖ్యాకంగా ఉన్నాయి. ఒడ్డునే ఉన్న కొండ చరియలపై సీల్‌లూ, పెంగ్విన్‌పకులూ కనిపించాయి.

ఆంటార్క్టికా ఖండంలో అంతు లేని సంపద ఉన్నదనటానికి సందేహం లేదు. ఆక్కడ గనులు తవ్వే అవకాశమే ఉంటే ఎంతో రాకీసిబొగ్గూ, నూనే, బంగారమూ, యురేనియమ్‌లాటి విలవైన లోహాలూ దొరుకుతాయి. కాని ఇప్పట్లో ఇక్కడ గని పరిశ్రమ సాధ్యంకాదు.