## 2. నేషనల్ కెమికల్ లెబారెటరీ - పూనా

మన దేశంలో రసాయనికపరిశ్రమ ఆరంభదశలో ఉన్నది. రసాయనికపరిశోధనకూడా చాలా మందంగా ఉన్నది. ఈ లోటు తీర్చటానికి గాను ఒక సంస్థ స్థాపించాలన్న నిర్ణయం 1941 సెప్టెంబరులో జరిగింది. 1948 ఫిబ్రవరిలో నిర్మాణం ప్రారంభించిన ఈ భవనానికి 1950 జనవరి 3 న ప్రధాన మంత్రి నెహ్రూ ప్రారంభోత్సవం చేశారు. మన జాతీయ పరిశోధనాలయాలన్నిటికన్నా ముందు ప్రారంభమయినది ఇదే.

పూనాకు ఆయిదుమైళ్ల దూరాన గల పేతభూమిలో నిర్మించిన ఈ భవనం నిడివి 640 అడుగులు, వెడల్పు 205 అడుగులు. ఇది ఆయిదు అంతస్తుల భవనం. ఇందులో లైబ్రరీ, ఆడిటోరియం, మ్యూజియం, కార్టానాలూ, భోజనశాలా, గిడ్డంగీ, ఆఫీసులూ ఉన్నాయి.

దేశంలోని నహజనంపదను పెంపాందించటం ఈ సంస్థయొక్క ప్రధానాశయం. దేశంలోని ముడిపదార్థాలూ, పరిశ్రమలలో వాటి వినిమయమూ; కీలకపరిశ్రమలస్థాపనా, ఉన్నపరిశ్రమల తాలూకు ఉపఫలాలను వినియోగించటమూ; మూలరసాయనిక పరిశోధనలు జరిపి ఆ జ్ఞానాన్ని పరిశ్రమలకు వినియోగించటమూ; పరిశ్రమలకు తోడ్పడటమూ, రసాయనిక సాంకేతికరంగానికి చెందిన ప్రత్యేక శాఖలలో శిక్షణ ఇవ్వటమూ ఈ సంస్థ నిర్వహించే విధులు.