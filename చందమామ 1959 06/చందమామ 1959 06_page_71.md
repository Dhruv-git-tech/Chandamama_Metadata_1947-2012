కొత్తరకం గారడి

ఒకనాడు ఒక జమీందారుగారి దగ్గిరికి ఒక వింతమనిషి వచ్చాడు. వాడి పంటిపైన ఉన్న బట్టలు చినిగిపోయి ఉన్నాయి. వాడి చెవులు పైకి పాడుచుకు వస్తున్నాయి.

జమీందారుగారి నౌకర్లు వాడితో, “ఎపరు నువ్వు? ఇక్కడ నీకేం పని?” అన్నారు.

“నేను గారడీవాణ్ణి. ఏలినవారి దగ్గిర గారడీ చేసి బహుమానం పొందుదామని వచ్చాను,” అన్నాడు వింతమనిషి.

నౌకర్లు వాడి మాటలు నమ్మలేదు. ఎందుకంటే గారడి చేసేవాళ్లదగ్గిర సంచి కట్టూ, మంత్రదండమూ ఉంటుంది. వాళ్లు తలపాగాలు పెట్టుకుని ఆర్పాటంగా ఉంటారు. ఈ వింతమనిషిలో గారడీవాడి లక్షణం ఒక్కటి లేదు.

“నుపు గారడీ చెయ్యట మేమిటి? బాబుగారు నీకు డబ్బివ్వకపోగా మెత్తగా తన్ని పంపిస్తారు. వెళ్లు, వెళ్లు!” అని

నౌకర్లు ఆ మనిషిని పంపెయ్యజూశారు. “తన్నులు నేనేకదా తింటాను! గారడీ వాడు వచ్చాడని ప్రభువువారితో చెప్పండి,” అన్నాడు ఆ మనిషి.

నౌకర్లు అలాగే చేశారు. లోపలి ఆవరణలో జమీందారుగారు తన మిత్రులతోనూ నౌకర్ల తోనూ కూచుని ఉన్నాడు. అందరికీ వినోదంగా ఉంటుందని ఆయన గారడీవాణ్ణి ప్రవేశపెట్టమన్నాడు.

ఆయన గారడీవాడితో, “నువు ఏం గారడీ చేస్తావురా? మేం గొప్ప గొప్ప గారడీలు చాలా చూశాం. కొత్త విద్య ఏమైనా చూప గలిగితే చూపు. లేకపోతే నీదారిన నీవు పో. అంతేగాని చచ్చు గారడీ చేస్తే మేం సహించం!” అన్నాడు.

“తమరే చిత్తగించండి. నేను చేసే గారడీ చాలా కొత్తగా ఉంటుంది!” అంటూ గారడీవాడు మూడు గడ్డిపోచలు ఏరాడు.