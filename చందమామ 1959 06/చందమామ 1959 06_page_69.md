ఈ ఊరేగింపువెంట బుద్దుడు తన విడిది ఆయిన ఉద్యానం ప్రవేశించి ఒక ఎత్తయిన ఆసనంపైన కూచున్నాడు. ఆయన శిఘ్యులు ఇరవైవేలమందీ ఆయన చుట్టూ కూచున్నారు. బుద్దుణ్ణి చూడవచ్చిన కాక్యులలో పెద్దలైనవారు చిన్నవారితో, “మీరు బుద్దుడికి పాదాభివందనం చెయ్యండి,” అని చెప్పి తాము ఎడంగా కూచున్నారు. తాము బుద్దుడికి శన్న పెద్దవాళ్లమనీ, బుద్దుడికి వరసకు పినతండ్రులూ, పెత్తండ్రులూ, తాతలూ అవుతామనీ, అందుచేత వందనం చేయ నవసరంలేదనీ వారు భావించారు.

బుద్దుడు లేచి నిలబడ్డాడు. మరుకీణం అక్కడ చేరిన వారందరూ ఇద్దరు బుద్దులను వేరువేరుగా చూడగలిగారు. ఆయన శరీరంలో నుంచి ఆరు రంగుల కిరణాలు ప్రసరించటం అందరికీ కనిపించింది. తర వాత ఆయన అనాగత వంశప్పత్తాంతం అనే మైత్రీ బుద్దుడి చరిత్ర చెప్పాడు.

బుద్దుడి ప్రసంగం ముగియగానే శుద్దోదనమహారాజు లేచి తన కుమారుడి ముందు మూడవసారిగా సాప్టాంగపడి, “నాయనా, బుద్దభగవానుడా! నీకు లోగడ రెండుసార్లు సాప్టాంగప్రణామం చేసిఉన్నాను. నీవు నా కడుపున కొడుకువై పుట్టినప్పటికీ ఇకనుంచి నిన్ను నాకొడుకుగా భావించను. ఎందు కంటే నేను నీకు దాసుడుగాకూడా పనికి రాను. నాకు తెలుసును. నా రాజ్యమంతా ఇస్తానన్నప్పటికీ అది నీకు బుగ్గితో సమానం!” అన్నాడు.

శుద్దోదనుడు ఈ మాటలు అనగానే పెద్దలందరి ఆహంకారమూ అణగారింది. వారం దరూ బుద్దుడికి సాప్టాంగ దండప్రణామాలు చేశారు. సందేహాలున్న వారందరికీ సందేహాలు తీరిపోయాయి.

ఈ సందర్భంలో బుద్దుడు అక్కడ ఉన్న వారికి విశ్వంతర జాతక కథ చెప్పాడు.

—(ఇంకా వుంది)