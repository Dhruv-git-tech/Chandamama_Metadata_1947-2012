బుద్దుడింకా కపిలవస్తు చేరకపూర్వమే కాలుదాయి ముందు సడిచి శుద్ధోదనుడి ఇంటికి వెళ్లాడు. శుద్ధోదనుడు అతన్ని చూసి పరమానందభరితుడై అతనికి భోజనం పెట్టించాడు. కాని కాలుదాయి ఆ భోజ నాన్ని తన భిక్షాపాత్రలో వేసుకుని తిరిగి వెళ్లటానికి లేచాడు.

“ఎందుకు వెళ్లిపోతున్నావు? భోజనం చెయ్యి,” అన్నాడు శుద్ధోదనుడు.

“లేదు, నేనీ భోజనాన్ని బుద్దుడికి ఇస్తాను,” అన్నాడు కాలుదాయి.

“బుద్దుడెక్కడ?” అని శుద్ధోదనుడు అడిగాడు.

“ఇక్కడికే వస్తున్నాడు. దారిలో ఉన్నాడు,” అన్నాడు కాలుదాయి.

“బుద్దుడికి నేను వేరే భోజనం ఇప్పి స్తాను. ఈ ఆహారం తిని మరీ వెళ్లు,” అన్నాడు శుద్ధోదనుడు.

కాలుదాయి సరేనని భోజనంచేశాడు. శుద్ధోదనుడు అతని భిక్షాపాత్రను సుగంధ జలంతో కడిగించి, అందులో ఉత్తమమైన ఆహారం పెట్టించి కాలుదాయిద్వారా బుద్దుడికి పంపాడు.

ఆపూట బుద్దుడు తన తండ్రి పంపిన ఆహారమే భుజించాడు.

తరవాత శుద్ధోదనమహారాజు బుద్దుడి విడిదికోసం నిగ్రోధవనాన్ని సిద్ధం చేయించాడు, ఆది పూర్వం నిగ్రోధుడనే శాక్యరాజు నిర్మించినది.

బుద్దుడు కపిలవస్తున్నగరద్వారం చేరు కునేసరికి ఆయనకు స్వాగతం చెప్పటానికి వెళ్లే ఊరేగింపుజనంలో ముందుగా అయిదు వందలమంది బాలబాలికలు, నుమారు పదహారేళ్ల పయస్సువా రున్నారు; వారి వెనకగా పన్నెండేళ్ల పయస్సు గల రాజకుమారులూ, రాజకుమార్తెలూ ఉన్నారు; వారి వెనకగా నూట అరవైవేలమంది పరివారంతో రాజుగారు సడిచారు.