“అలాగా, ఏదీ ఒక పాట పాడూ!”
అన్నాడు భీమన్న.

“ఇప్పుడు పాట పాడటమేమిటి? నా మొహం!” అన్నాడు సాతాని.

“పాట పాడతావా? చేతులు వదిలి పెట్టమన్నావా?” అన్నాడు భీమన్న.

“ఆ పని మాత్రం చెయ్యకు, నీకు పుణ్యం ఉంటుంది,” అంటూ సాతాని పాడనారంభించాడు.

“తాళాలు వాయించకుండా వట్టినే పాట పాడుతున్నా వేమిటి? తాళాలు వాయించు,” అన్నాడు భీమన్న.

“నా చేతులతో నీ కాళ్ళు పట్టుకుంటిని గదా, తాళాలు వాయించటం ఎలా సాధ్యం?” అన్నాడు సాతాని.

“నీకు చెయ్యి విడిగా లేకపోతే నీ తాళాలి. ఆయ్యి, నేను వాయిస్తాను,” అంటూ భీమన్న పంతెన వదిలి చేతులు సాతాని కేసి చాచాడు.

ఇద్దరూ అంత ఎత్తు నుంచి కాలవలోకి పడిపోయారు. అదృష్టవశాత్తూ కాలవలో నీరు హెచ్చుగాలేదు. అందుచేత వారు ముణిగి పోలేదు. కాని అంత ఎత్తునుంచి పడటం మూలాస సాతానికి బాగా దెబ్బలు తగిలాయి. సాతానిపైన పడటంచేత భీమన్నకు ఏదెబ్బా తగలలేదు.