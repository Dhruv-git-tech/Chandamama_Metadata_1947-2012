మంచి పూజారిని వెంటనే ఏర్పాటు చెయ్యి!” అన్నది.

ఈసారి ధర్మకర్త కొత్త పూజారి కోసం ఎంతో శ్రద్ధగా వెతికాడు. అమ్మవారు మెచ్చని పూజారిని పెట్టి ప్రయోజనమేమిటి? అదీగాక, అమ్మవారు తన అసంతృప్తిని ఈవిధంగా స్వయంగా చెప్పు కోవటం వినాడూ జరగలేదు. అందుచేత ధర్మకర్త మరో పూజారిని నియమిస్తూ, అమ్మవారి సేవలో ఎటువంటి లోపమూ రానివ్వవద్దని మరీమరీ హెచ్చరించాడు.

ధర్మకర్త ఎంత ప్రయత్నించినా ప్రయోజనం లేకపోయింది. ధర్మకర్త కొత్త పూజారిని నియమించటం వ్యవధిగా అమ్మవారు ఆయన కలలో కనిపించి, పూజలో అనా చారం జరుగుతున్నదనో, నైవేద్యాలు సరిగా ముట్టక తాను పస్తులుంటున్నాననో చెప్పి ఉన్న పూజారిని మార్చమంటూ వచ్చింది.

ఈ విధంగా ఎనిమిది మంచి పూజారులు మారారు. ధర్మకర్తకు పూజారులు దొరకటం కూడా కష్టం కాసాగింది. అందుబాటులో ఉన్న పూజారు లందరూ పనికి రాకుండా పోయారు. పోనీ ఇరుగు పొరుగు గ్రామాల సుంచి తెద్దామంటే, ధర్మకర్త గారు ఏ పూజారినీ రెండు రోజుల పైన

ఉంచటంలేదని ఒక పుకారు పడిపోయింది. అందుచేత ధర్మకర్త తమదాకా వచ్చి కోరి నప్పటికీ ఇతర గ్రామాలలో ఉండే పూజార్లు, “రెండు రోజుల భాగ్యానికి ఉన్న ఊరు విడిచి రావట మెందుకు లెండి!” అంటూ వచ్చారు. ధర్మకర్త ఇరుకున పడ్డాడు. ఆయన ఎక్కువ డబ్బూ, హెచ్చు సౌకర్యాలూ ఆశచూపినాకూడా అమ్మవారికి నచ్చిన పూజారి దొరకలేదు. పూజారి లేక దేవళంలో పూజా పునస్కారాలు నిలిచిపోతే ఆ పాపం ధర్మకర్త మెడకు చుట్టుకుంటుంది.

ఆయన తనకు వచ్చిన చిక్కు గురించి ఒకరిద్దరితో చెప్పకుంటే, వారు ఆయననే