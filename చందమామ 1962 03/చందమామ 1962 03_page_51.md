సాతాని ఆ రాతి బండ మీదికి వెళ్ళి, నిలబడి, తన చేతులు ముందుకు చాచి, “అబ్బాయి, నీ పాదాలు నాకు అందించు,” అన్నాడు, భీమన్నతో.

భీమన్న తన పాదాలను సాతానికి అందించాడు. సాతాని వాటిని గట్టిగా పట్టుకున్నాడు. సాతాని చెయ్యి తగలగానే భీమన్నకు కితకితలు పచ్చాయి. వాడు తన కాళ్ళను పైకి గుంజుకున్నాడు. భీమన్న కాళ్ళను గట్టిగా పట్టుకున్న సాతాని కాళ్లకు రాతిబండ అందకుండా పోయింది. పంతెన పట్టుకుని భీమన్నా, భీమన్న కాళ్ళు పట్టుకుని సాతానీ వేళ్ళాడుతున్నారు.

“అబ్బాయి, నిన్ను కాపాడబోయి నేను కూడా చిక్కులో పడ్డాను. నుపు మాత్రం పట్టు విడవకు, ఇద్దరమూ అఖాతంలో పడి పోగలం! ఎవరన్నా వచ్చేదాకా మనం ఇలా వేళ్ళాడవలిసిందే!” అన్నాడు సాతాని.

భీమన్న తల వంచి, తన కాళ్ళు పట్టుకున్న సాతానిని చూసి, “అయ్యా, నీ భుజం మీద ఆ తాడేమిటి?” అని అడిగాడు.

“అవిచిప్పతాళాలు,” అన్నాడు సాతాని.

“అవి దేనికి?” అని భీమన్న అడిగాడు.

“తాళాలు వాయిస్తూ పాట పాడుతూ ఇంటింటికీ తిరిగి అడుక్కుంటాను,” అన్నాడు సాతాని.