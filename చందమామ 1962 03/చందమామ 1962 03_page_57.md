ఇదంతా చూస్తున్న దేవుడికి ఆ భర్తను చూసి పట్టరాని కోపం వచ్చింది. వాడు అటక మీది నుంచి భార్యా భర్తల మధ్యకు దూకి భర్తతో, “అవిడ నిజమే చెప్పింది. నేనే దేవుణ్ణి. నేను మీ ఇద్దరి ఫలహారమూ తినేశాను. ఆవిణ్ణెందుకు నిష్కారణంగా కొట్టటం?” అన్నాడు. భర్త దేవుడి కేసి తెల్ల మొహం వేసి చూస్తూ నిలబడ్డాడు.

ఇంతలో బయటి నుంచి, “దేవుడూ !” అని చిన్నగా పిలుపు వినిపించింది.

“ఓయ్. వస్తున్నా!” అంటూ దేవుడు దర్పంగా బయటికి వెళ్ళిపోయాడు.

గోవిందప్ప మిద్దె మీద అంతా వెతికినా దొంగిలించటానికి ఏమీ దొరకలేదు.’ అతను తస మేనల్లుడి కోసం కొంతసేపు చూసిన మీదట వంట ఇంటి వేపు నుంచి గట్టిగా మాటలు వినపడ్డాయి. దగ్గిరికి వచ్చి వింటే “దేవుడు” అనే మాటకూడా వినిపించింది. తరవాత దేవుడి గొంతుకూడా వినిపించింది.

తస మేనల్లుడు ఇంటివాళ్లకి దొరికిపోయా దేమోనని గోవిందప్ప భయపడి పిలిచి చూశాడు. దేవుడు వస్తున్నానని చెప్పటం విని ఆతనికి మరింత ఆశ్చర్యమయింది. తరవాత వాళ్ళిద్దరూ తమ ఊరికి పోయే టప్పుడు తస మేనల్లుడు చేసిందంతా విని, “దొంగవంటే దొంగవురా ! దొంగతనం చేసి, చేశానని ఇంటివాళ్ళకు చెప్పి మరీ వచ్చే శావు!” అని గోవిందప్ప మెచ్చుకున్నాడు.

దేవుడు వెళ్లిపోయిన కొద్దిసేపటికి న్యాయాధికారి భార్య, “అయ్యో, అలా చూస్తూ నిలబడ్డా రేమిటండీ ? వాడు దొంగ లాగుంది, పట్టుకోండి!” అన్నది. అప్పుడు న్యాయాధికారి గబగబా బయటికి పరిగె త్తాడు. కాని అప్పటికే దొంగలు చాలా దూరం వెళ్ళిపోయారు.

ఆ తరవాత న్యాయాధికారి భార్య మళ్లీ ఏదో ఫలహారం చేసింది. భార్యా భర్తలు దానితోనే తృప్తిపడవలిసి వచ్చింది.