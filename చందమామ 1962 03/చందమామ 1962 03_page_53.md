భీమన్న సహాయంతో సాతాని కాలవ గల్ట్చర్కి, “చేతులూ, కాళ్ళూ విరిగినట్టుగా ఉన్నాయి. కదల్లెను. గాయాలకు కాస్త నూనె రాస్తాను. ఇదుగో ఈ రెండణాల డబ్బులూ, ఈ గిన్నె తీసుకుని, ఊళ్ళోకి వెళ్ళి కొబ్బరినూనె పట్టుకురా!” అన్నాడు.

భీమన్న డబ్బులూ, గిన్నె తీసుకుని ఊళ్ళో దుకాణానికి వెళ్ళి నూనె కొన్నాడు.

దుకాణం మనిషి గిన్నె నిండా నూనె పోసి, “ఇంకొంచెం మిగిలిపోయింది. ఇంకో సీసాగాని, గిన్నెగాని ఉంటే ఇయ్యి, పోస్తాను,” అన్నాడు.

భీమన్న నూనె గిన్నె తీసుకుని దాన్ని పరీక్షించి, గిన్నె మట్టు కింద కొంత ఖాళీ ఉండటం కనిపెట్టి, “ఆ మిగిలింది ఇందులో వెయ్యి. ఈ భాగ్యానికి ఇంకో గిన్నెకూడా దేనికి?” అంటూ గిన్నెను బోర్డించాడు. గిన్నెలోపున్న నూనె అంతా ఒలికిపోయింది.

దుకాణంవాడు భీమన్న పట్టి మడ్డివెధవ అని తెలుసుకుని, మిగిలిన నూనె గిన్నె ఆడుగుభాగంలో పోసి, ఇక పదమన్నాడు. భీమన్న ఆ గిన్నెను అలాగే భద్రంగా సాతాని ఉన్నచోటికి తీసుకుపోయాడు.

“బేడా డబ్బులకు నూనె ఇంతేనా వచ్చింది! గిన్నె బోర్డించి తెచ్చావేమిటి?” అని సాతాని అడిగాడు.

“ఇది మిగిలిన నూనె. అసలు నూనె ఇదుగో!” అంటూ భీమన్న నూనె గిన్నెను వెల్లికిలా తిప్పాడు. అంతటితో ఆడుగున ఉన్న నూనె కూడా నేల పాలయింది.

“చాలా ఉపకారం చేశావులే, నాయనా! ఇంక నీ దారిన నీవు వెళ్ళు!” అంటూ సాతాని గిన్నెకు అంటిన నూనె తన గాయాలకు రాచుకున్నాడు.

సాతాని తనను మెచ్చుకున్నందుకు సంతోషిస్తూ భీమన్న తన దారి పట్టాడు.

[ పై మాసం మరొక సంఘటన ]