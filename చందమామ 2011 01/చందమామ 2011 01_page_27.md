ఒకనాడు డుండుకం అనే నల్లి సంచారం చేస్తూ రాజు పడుకునే మంచం మీదికి వచ్చి, అక్కడ ఉన్న పేనును చూసింది.

“రాజుగారి పడకమీదికి ఎందుకు వచ్చావు. వెంటనే వెళ్లిపో,” అన్నది పేను నల్లితో.

దానికి నల్లి, “అమ్మా, అలా మాట్లాడకు. నేను నీ అతిథిని, ఇంటికి వచ్చిన అతిథి పట్ల అలా ప్రవర్తించరాదు. నేను రకరకాల మను షుల రక్తం చవిచూశాను. ఆహారదోషాల వల్ల వారి రక్తం కటువుగానో, కారంగానో, చేదు గానో, పుల్లగానో ఉంటుంది. ఈ దోషా లేమీ లేని తియ్యని రక్తం ఇంత వరకూ చవి చూసి ఎరగను. ఈ రాజు మహా రుచికరమైన వంటకాలూ, మంచి ఫలాలూ, అపురూప మైనపక్షుల, మృగాల మాంసం తింటాడు. గొప్ప వైద్యులు ఆయన రక్తం శుద్ధంగా ఉండేటట్టు చూస్తూ ఉంటారు. నువు

అనుమతించితే అమృతం లాంటి ఈ రాజు గారి రక్తం తాగి అనందించాలనుంది. రాజయినా, బిచ్చగాడయినా సుఖభోజనం కోరు తారు గద. జిహ్వ చాపల్యం రేకెత్తించే రుచి కరమైన వస్తువులే ప్రపంచంలో లేకపోతే ఒకడికి ‘మరొకడు సేవకుడు కావడం, చెప్పుచేతలలో ఉండటం ఎందుకు జరుగుతుంది? పాట్టకోసమే కదా మనిషి అబద్దా లాడతాడు. పనికి మాలిన వారికి ఊడిగం చేస్తాడు. దేశాంతరాలకు పోతాడు! అందు చేత, ఆకలితో వచ్చిన నీ అతిథిని రాజు రక్తం చవి చూడనియ్యి,” అన్నది.

“అది ఏ మాత్రం కుదరదు. నీ తొండం చాలా పదునైనది. కుట్టినప్పుడు చాలా బాధ కలుగుతుంది. పైపెచ్చు నువు విడవకుండా కరుస్తావు. నీ కాట్లకు రాజు తప్పక నిద్రలేస్తాడు. అది మన ఇద్దరికీ ప్రమాదం. కనక, నువు వెళ్లిపో,” అన్నది పేను.