సుతిమెత్తని మొట్టికాయలు

కుందన గిరి గ్రామంలో ఒకప్పుడు సిద్ధ రాముడు అనే యువకుండేవాడు. వాడు ఆరేళ్ళ వయస్సులో ఉండగా, అంతుచిక్కని జబ్బు చేసి వాడి తల్లి మరణించింది. ఆ బెంగతో మంచం పట్టిన వాడి తండ్రి ఆరు నెలలు తిరిగేసరికల్లా కాలం చేసాడు.

అప్పటి నుండి వాడి బాగోగులు, వాడి మేనత్త సూరమ్మ, ఆమె భర్త శంకరయ్య చూసుకునే వారు. సిద్ధరాముడు కాస్త అమా యకుడు. కానీ మంచి వాడూ, కష్టించి పని చేసేవాడు. వాడికి భయం అన్నదే తెలియదు.

వాడి తల్లిదండ్రులు చనిపోయినప్పటి నుండి సిద్ధరాముణ్ణీ వాడి ఆస్థిపాస్తుల్నీ దగ్గ రుండి చూసుకునేందుకు సూరమ్మత్త, శంక రయ్య మామలు, వాళ్ళ ఊరు వదిలి కుందన గిరికి వచ్చేసారు. మొదట్లో సూరమ్మత్త సిద్ధ రాముణ్ణి బాగానే చూసుకునేది. సూరమ్మత్తకు సంతానం కలగలేదు. దాంతో క్రమంగా సిద్ధ రాముడి మీద తెలియకుండానే ఈర్ష్యా

ద్వేషాలు పెంచుకుంది. ఇరుగు పారుగు అమ్మ లక్కలు నీకెటూ పిల్లలు లేరు కదా సూరమ్మ! సిద్ధరాముడినే నీ కొడుకనుకో! అనటంతో సూరమ్మకి కడుపు మంట పెరిగి పోయేది.

దాంతో ఎవరూ చూడనప్పుడు సిద్ధ రాముడి నైత్తి మీద మొట్టికాయలు వేసేది. ఆ వంకా ఈ వంకా పెట్టి తెగ తిట్టేది. భార్యను సంతృప్తి పరచటానికి శంకరయ్య కూడా సిద్ధ రాముడిని ఈసడించి తిడుతూ ఉండేవాడు.

సిద్ధరాముడికి మాత్రం అత్త మామలంటే ఇష్టమూ, గౌరవమూ. తల్లిదండ్రులు లేని తనని, చిన్నప్పటి నుండీ వాళ్ళే గనక పెంచి పెద్ద చేయకపోయి ఉంటే తాను ఏమై పోయి ఉండే వాడో అనుకునే వాడు. వాళ్ళ మెప్పుకోసం ఇంటిపని, పెరటి తోట పని, పొలం పని చెప్పక ముందే చేసే వాడు. ఐతే రాను, రాను సూరమ్మ గయ్యాళితనం పెరిగిపోసాగింది. సిద్ధరాముడి నెత్తిమీద మొట్టటం సూరమ్మత్తకీ, తిట్టటం శంకరయ్య మామకీ అలవాటై పోయింది.