## ప్రియమిత్తులారా!!!

మీ అందరికీ నూతన సంవత్సర శుభాకాంక్షలు! మనం కొత్త సంవత్సరం తలుపులు తడుతున్నాము. దాంతో పాటు కొత్త తీర్మానాలు, ఆశలు, ఆసక్తులు వెన్నంటి వస్తాయని అర్థం. కొత్త సంవత్సరంలో మనం కొన్ని లక్ష్యాలను ఎంచుకుని వాటిని పూర్తి చేయడానికి ప్రయత్నిద్దాము. అలాగే మాకు కూడా ఒక ఆకాంక్ష ఉంది. పిల్లలకు సార్వత్రిక విద్యను అందించే కృషిని మా పాఠకులు చేపడతారని, చేపట్టాలని కోరుకుంటున్నాము. ఈ దేశంలోని పిల్లలందరినీ చదువుకునేలా చేయడానికి సంబంధించి మా పాఠకులు విభిన్న ఆలోచనలను, పథకాలను అందించాలని మేం కోరుతున్నాము.

జనవరి 26 గణతంత్రదినోత్సవం. ఈ రోజే మన దేశం రాజ్యాంగాన్ని రూపొందించుకుని సార్వభౌమాధికార ప్రజాతంత్ర దేశంగా మారింది. మనం ఒక దేశంగా ప్రతి రోజూ మారు తున్న పరిణామాల మధ్యే రూపొందుతూ వస్తున్నాము. పౌరులందరి ప్రాథమిక హక్కులను కాపాడేందుకోసం మన రాజ్యాంగం కూడా ఈ మార్పులను స్వీకరించవలసి ఉంటుంది.

జనవరి 14న మనం మకర సంక్రాంతిని జరుపుకుంటాము, దేశంలోని పలు ప్రాంతాల్లో పతంగాలను ఎగురవేసి ప్రజలు ఈ పండుగను జరుపుకుంటారు. ఇక దక్షిణాన మనం సంక్రాంతిని అంటే పంటల పండుగను వైభవంగా జరుపుకుంటాము. ఈ నెలలోనే మనం వసంత పంచమిని జరుపుకుంటాము. ఈ సందర్భంగా జ్ఞాన, సంగీత, కళాదేవత సరస్వతికి పూజలు చేస్తాము.

ప్రియ పాఠకుల అభ్యర్థన కారణంగా జనవరి సంచిక నుంచి చందమామ పాత సైజు లోనే ముద్రించబడుతోంది. ఇది చందమామ అభిమానులందరికీ సంతోషం కలిగిస్తుందని భావిస్తున్నాము.

చందమామ పత్రికలోని వివిధ విభాగాల పట్ల మీ స్పందనలు మాకు ప్రోత్సాహాన్ని ఇస్తాయి. మీ స్పందనలను, అభిప్రాయాలను పంపడం కొనసాగించాలని అభ్యర్థిస్తున్నాము. మరింత మెరుగుదలను సాధించడానికి ఇది మాకెంతో తోడ్పడుతుంది.

మంచి భవిష్యత్తుకోసం మనందరం మారెదము గాక! - సంపాదకులు