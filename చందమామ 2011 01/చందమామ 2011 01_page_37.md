చేతిని పట్టేసుకున్నాడు. చెయ్యి తీవ్రంగా
పెనుగులాడింది. కాని ప్రయోజనం లేక
పోయింది. చివరకు చెయ్యి ఊడి వచ్చే
సింది. చట్టాయి ఆ చేతిని గదిలోకి లాగే
శాడు. యోధుడూ, మిగిలిన బుడతళ్లూ,
దాదులూ అత్రంగా ఆ చేతి చుట్టూ మూగి
ఆశ్చర్యంగా చూడసాగారు.

వాళ్లందరూ ఆ సందడిలో ఉన్న సమ
యంలో రాక్షసి తన రెండో చేతిని గదిలోకి
పెట్టి, ఉయ్యాల తొట్టెలో ఉన్న పిల్లవాణ్ణి
కాజేసి తీసుకుపోయింది.

దాదులు తొట్టెకీసి తిరుగుతూనే, “అయ్యో
బిడ్డ!” అన్నారు.

“మనం ఓడలో ఎక్కి పారిపోవటం మేలు.
తెల్లవారగానే ఈ రాజు మన తలలు తీసే
స్తాడు.” అన్నారు బుడతళ్లు. “ఎందుకు
పారిపోవటం? ఆ రాక్షసి వెన్నంటి పోయి
రాజుగారి ముగ్గురు బిడ్డలనూ తీసుకొద్దా,”
అన్నాడు యోధానయోధుడు.

అందరూ కోట బయటకు వచ్చి, తమ
ఓడలో రాక్షసి ఉండే తీరానికి చేరారు. ఆరోహ
కుడు లఘుహస్తిని తన భుజాల మీద

ఎక్కించుకుని గబగబా కోట గోడ ఎక్కేసి,
లఘుహస్తిని కోటలో దించాడు. లఘుహస్తి
లోపలి నుంచిమహాకాయ మహారాజు కొడు
కులను ముగ్గురినీ ఆరోహకుడికి వరసగా
అందించాడు. అందరూ ఓడలో మహాకా
యుల దీవికి బయలుదేరారు.

వారు తీరం చేరకముందే రాక్షసి, పిల్లలు
మాయం కావడం తెలుసుకుని, ఓడను
వెంబడించి రాసాగింది. ఆమె ఎంత దూరం
లోకి వచ్చినదీ దూరస్పర్శి చెబుతూ వచ్చాడు.
చూపు మేరలోకి రాగానే విలుకాడు, బాణం
వదిలీ, ఆమె నుదుట ఉన్న ఒక్క కంటినీ
కొట్టేశాడు. ఆ దెబ్బతో ఆ రాక్షసి చచ్చి
సముద్రంలో పడిపోయింది.

తెల్లవారగనే మహాకాయ మహారాజు
పురిటి గదికి పరిగెత్తుకుంటూ వచ్చి, తన
ముగ్గురు పిల్లలనూ చూసి ఆశ్చర్యంతో
మూర్ఛపోయినంత పని చేశాడు. ఆయన
వారం రోజులపాటు తన అతిధులకు
బ్రహ్మాండమైన విందులు చేసి, వారి ఓడ
అంతా బహుమానాలతో నింపేసి, యోధాన
యోధుణ్ణీ, బుడతళ్ళనూ సాగనంపాడు.