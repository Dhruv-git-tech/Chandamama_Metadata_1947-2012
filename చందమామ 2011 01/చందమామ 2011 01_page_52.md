నీళ్లు తాగించారు. రోగి ఆ మందును గుటక వేయగానే గుణం కనిపించింది. కాళ్లు చేతులు కొట్టుకోవడం ఆగిపోయింది. రోగి కళ్లు తెరిచి చూశాడు.

“ఫరవాలేదు. ప్రాణభయం లేదు. కొంతసేపు ఇక్కడే ఉంచి ఈ మాత్రలు కూడా మింగించి, ఆ తరవాత తీసుకు వెళ్లండి,” అని చెప్పి కేశవుడు రోగి బంధు వులకు ఏవో మాత్రలు ఇచ్చి తన ఇంటికి బయలుదేరాడు.

రోగి బంధువులు రెండు చేతులూ జోడించి కేశవుడికి పడి పడి దణ్ణాలు పెట్టారు. అదే సమయంలో శివుడి పట్ల వ్యతిరేకత వ్యక్తం చేశారు.

శివుడు, కేశవుడికి నమస్కరించి, “పెద్ద గండం గడిచింది గురువుగారూ! తమరే సమయానికి వచ్చి వైద్యం చేయకపోయి ఉంటే ఈ జనం నన్ను కొట్టి చంపేసే వాళ్లు,” అన్నాడు.

కేశవుడు నవ్వి, “ఏ రోగానికి ఏ మందు వేయాలో తెలిసినంత మాత్రాన సరిపోదు.

ఆ మందు వికటిస్తే, రోగికి వెంటనే ప్రాణ రక్షణకు ఏ మందు వాడాలో తెలియదు. అది కూడా ఎరెత మోతాదు ఇవ్వాలో తెలిసి ఉండాలి.”

“ఒకే ప్రాణరక్షణ మందు అన్ని రోగాలకూ వాడకూడదు. ఇదంతా అను భవం మీద వస్తుంది. నువు ఏ రోగానికి ఏ మందు వాడతారో చూసి నేర్చుకున్నావు గాని, ఆ మందు వికటిస్తే ఏం చేయాలో తెలియదు. మిడిమిడి జ్ఞానం వైద్యం విషయంలో చాలా ప్రమాదం... అంతే కాదు, మన దగ్గరకు వచ్చిన రోగి వద్దమన కివ్వటానికి డబ్బులు లేకపోయినా, ధైర్యం చేసి రోగిని రక్షించాలి. ధనసంపాదన మాత్రమే ముఖ్యం కాదు. మంచివైద్యుడనే పేరు గడించడం కూడా చాలా ముఖ్యం,” అన్నాడు.

శివుడికి తానెంత పారపాటు చేశాడో అర్థమయింది. ఆ క్షణమే తనవైద్యశాలను ఎత్తేసి, తిరిగి కేశవుడి దగ్గర మందులు తయారు చేయడానికి కుదురుకున్నాడు.