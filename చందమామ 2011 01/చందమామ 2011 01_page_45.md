నేను సవరపెద్ద గండుపోతు కూతుర్చి, నాగుమల్లిని, నీ పేరేమిటి?” అంటూ నాగుమల్లి ఈటె కర్రతో వాడి వెన్నుమీద బలంగా కొట్టింది.

ఆ దెబ్బతో వాడికి తిక్క సగం దిగిపోయింది. వాడు చప్పున తలతిప్పి “నాగు మల్లివా? చెప్పవేం? నిన్ను పూజారి దేవుడు మహారాణిని చేస్తానంటున్నాడు.. నా పేరా? పాత పేరు ఏదో గుర్తు లేదు. పూజారి దేవుడు పిలిచే పేరు సవర భేరుండం,” అన్నాడు.

“నువ్వు సవర భేరుండానివి కాదు. చవట భేరుండానివి. ఆ దుర్మార్గుడేదో మందుమాకులు ప్రయోగించి నీ మతి చెడగొట్టినట్లుంది. లేకపోతే విప్పసారా అతిగా తాగి ఉంటావు. అందుకే ఇంత

సేపటి నుంచి పిచ్చి పిచ్చిగా మాట్లాడు తున్నావు. నీ కైపు దించి నిన్నిప్పుడే మామూలు మనిషిగా చేస్తాను,” అంటూ శిఖిముఖి, భేరుండాన్ని నడుం పట్టుకు ఎత్తి భుజాన వేసుకుని, దాపుల ఉన్న సెలయేటి దగ్గిరకు పరుగుపరుగున పోయి, విసిరి పడవేశాడు.

నీళ్లలో పడుతూనే భేరుండం పెద్దగా ఓ చావుకేక పెట్టాడు. అతడికి తాను నీటి ప్రవాహాన పడి కొట్టుకు పోయి ఏ రాతికో తల పగిలి చస్తానన్న భయం కలిగింది. శిఖిముఖి అతణ్ణినీటివాలు వెంట కొట్టుకు పోకుండా పట్టుకుని, తలను నీటిలో ముంచుతూ, “ఈ దెబ్బతో నీ మత్తు వదులుతుంది, తిరిగీ మనిషివవుతావు.” అన్నాడు పళ్లు కొరుకుతూ.

శిఖిముఖి వాణ్ణి ఆ విధంగా నాలుగైదు సార్లు నీటిలో ముంచి ఎత్తేసరికి భేరుండం ప్రాణభయంతో తల్లడిల్లిపోతూ, “చంపక నన్ను మహారాజా! పూజారి దేవుడు పంపిన సందేశం వినండి, ఆ పటం చూడండి. మహారాణి ఎక్కడ? కాపాడు, రక్షించు, మహారాణీ!” అంటూ అరిచాడు.

సెలయేటి ఒడ్డున నిలబడి ఈ గొడ వంతా చూస్తున్న నాగుమల్లి, భేరుండం మాటలకు విరగబడి నవ్వుతూ, “శిఖీ వాణ్ణి చంపకు. నీ వైద్యంతో వాడికి ఉన్న కాస్త మతి కూడా పోయినట్లుంది. ఒడ్డున పడెయ్యి,” అన్నది.

శిఖిముఖి ఆ మాటలతో కాస్తశాంతించి, గండభేరుండాన్ని నీటిలో నుంచి పైకెత్తి