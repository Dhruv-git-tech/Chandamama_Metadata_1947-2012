పచార్లు చేస్తూ ఉండగా అతనికి ఎనిమిది మంది బుడత మనుషులు పరిగెత్తే ఆటలా డుతూ కనిపించారు. అతను వాళ్లను పలక రించి, “ఎవరు మీరు? మీరేం పనిచేస్తారు?” అని అడిగాడు.

“మేం బుడతలం, తలా ఒక పనీ చేస్తాం. నా మటుకు నన్ను చట్రాయి అంటారు. నేను చతికిలపడ్డానంటే నన్నెవరూ కదిలించలేరు.” అన్నాడు బుడతల్లో ఒకడు. “ఏదీ, కూర్చో చూస్తాం,” అన్నాడు యోధానయోధుడు. చట్రాయినేలమీద చతికిలబడ్డాడు. యోధాన యోధుడు వాణ్ణి కొంచెం కూడా కదిలించ లేకపోయాడు. అతను ఆశ్చర్యపడి మిగిలిన వాళ్ల శక్తులను గురించి కూడా అడిగాడు.

ఒకడి పేరు దివ్యకర్ణి: వాడు సముద్రం అవతల మాట్లాడుకున్నా ఆలకించగలడు. మరొకడు దూరస్పర్శి: వాడు సముద్రం

అవతల ఛీమ చిటుక్కుమంటే తెలుసుకోగ లడు. నాలుగోవాడు మహా జ్ఞాని: వాడికి ప్రపంచంలో ఎక్కడ ఏది జరుగుతున్నదీ తెలుస్తుంది. అయిదోవాడు లఘుహస్తి: వాడు కోడిపాదిగే గుడ్డును కోడికే తెలియరాకుండా కాజెయ్యగలడు. ఆరోవాడు ఆరోహకుడు: వాడు ఈగలు పాకలేని నున్నని గోడలు కూడా ఎగబాకగలడు. ఏడోవాడు విలుకాడు: వాడు వందరెక్కల పురుగులు ఎగురుతుంటే వాటిలో కావాలన్న దాన్ని బాణంతో కొట్టగలడు. ఎనిమిదో వాడు దారుబ్రహ్మ: వాడి చేతికొక కర్ర ఇస్తే, దానితో వాడు చెయ్యలేనిది లేదు.

“భేష్, ఒక ఓడ తయారు చెయ్యాలంటే, నీకెంత కాలం పట్టుతుంది?” అని యోధాన యోధుడు అడిగాడు.

“నువ్వు ఒక్కసారి గుండ్రంగా తిరిగే టంత సేపు,” అన్నాడు దారుబ్రహ్మ.

యోధానయోధుడు నిలబడిన చోటనే ఒక్కసారి గుండ్రంగా తిరిగాడు. అతని వీపు సముద్రం కేసి ఉండే క్షణంలో ఆ దారుబ్రహ్మ ఒక కర్రపుల్లను సముద్రపు నీటిమీదికి విసి రాడు. యోధానయోధుడు మళ్లీ సముద్రం కేసి తిరిగేసరికి ఒక పెద్ద ఓడసిద్ధంగా ఉన్నది.

“నేను సముద్రం మీద, మహాకాయుల దీవికి వెళ్లబోతున్నాను. మీరంతా నా వెంట వచ్చి నాకు సహాయం చేస్తారా?” అని యోధానయోధుడు బుడతళ్లను అడిగాడు.

“సహాయం చేస్తాం, తూర్పు దేశాలలో మాకు తెలీని విషయం లేదు,” అన్నారు వాళ్లు. యోధానయోధుడు ఎనిమిది మంది బుడతళ్లనూ ఓడలో ఎక్కించుకుని ప్రయాణమై, త్వరలోనే మహాకాయులుండే దీవిని చేరాడు. మహాకాయుల రాజు, యోధాన