చిన్న కూలిపనులు చేసి పాట్టనింపుకునే వాడు. కొంత కాలం గడిచేసరికి ఇలా కూలి పనులు చేసి కడుపు నింపుకోవడం మాధవుడికి విసుగు పుట్టించింది. ఎక్కువ శ్రమ పడకుండా తెలివితో డబ్బు సంపాదించడానికి వాడొక ఆలోచన చేశాడు.

హేలాపురికి ఉత్తరదిశగా రెండు మైళ్ళ దూరంలో పాడుపడిన కోట ఒకటి ఉంది. వంద సంవత్సరాల క్రితం విఠలాపుర చక్ర వర్తితో జరిగిన యుద్దంలో సింగభూపతి మహారాజు మరణించడంతో ఆ రాజవంశం చిన్నాభిన్నమైపోయి కోట శిథిలమై పోయింది. హేలాపురికి వచ్చిన ప్రతీవారూ - పెద్దపెద్ద బురుజులతో, అందమైన భవనాలతో, ఉద్యానవనాలతో అలరారిన ఆ కోటను దర్శించి గతవైభవాన్ని జ్ఞాపకం

చేసుకోకుండా తిరిగి వెళ్ళేవారు కాదు. కాల క్రమంలో ఆ కోట ఒక యాత్రాస్థలమై పోయింది.

కేవలం పాడుపడిపోయిన ఆ కోటను చూసి ఆనందించడమే కాకుండా ఆ కోటకు సంబంధించిన చరిత్రను గురించి కూడా తెలుసుకోవాలని యాత్రికులు కుతూహలపడేవారు.

ఈ సంగతి గ్రహించిన మాధవుడు పట్టణంలోని పెద్దల నుండి ఆ కోటకు సంబంధించిన వివరాలు తెలుసుకుని కోటను చూడవచ్చిన యాత్రికులకు ఆ వివరాలన్నీ వివరించి చెప్పేవాడు. ఆ యాత్రికులు మాధవుడికి తృణమో, ఫణమో ముట్టచెప్పేవారు. దాంతో మాధవుడు హాయిగా కాలం వెళ్ళబుచ్చేవాడు.

ఆ తరువాత మాధవుడు మరొక ఆలోచన చేశాడు. అప్పటి నుండి, అతను ఆ కోటను గురించిన వివరాలు యాత్రికులకు తెలియజేస్తూ తాను ఆ రాజవంశస్థుడినేనని చెప్పుకునేవాడు. తమ వంశం నాశనమైపోవడంతో ఈనాడు తనకీ దుర్గతి పట్టిందని ఎంతో విచారిస్తూ చెప్పేవాడు. ఈ సంగతి విని ఆశ్చర్యపోయిన యాత్రికులు అటువంటి గొప్ప రాజవంశంలో జన్మించిన మాధవుడు ఇలా పేదవాడిగా జీవిస్తున్నందుకు విచారం వ్యక్తపరిచితాము అనుకున్నదానికంటే ఎక్కువ మొత్తం ముట్టజెప్పేవారు జాలితో. ఈ పద్ధతిలో ఎక్కువ ధనం గిట్టుబాటు కావడంతో మాధవుడు కోటను చూడవచ్చిన