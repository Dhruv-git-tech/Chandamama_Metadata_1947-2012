స్తారా..” అని వాళ్ళను అడిగింది వకుళ మాలిక.

చెలికత్తెలు అందుకు సరేనని అన్నారు.

వకుళ మాలికను చెలికత్తెలు రాజ దంపతుల సముఖానికి తీసుకుని వెళ్ళారు. వకుళమాలిక ఆకాశరాజు దంపతులకు శుభాకాంక్షలు తెలిపింది. ఆమె రాకకు కారణం అడిగాడు ఆకాశరాజు.

“మహారాజా.. నా పేరు వకుళమాలిక. నాకు కుమారుడితో సమానుడైన శ్రీని వాసుడికి కన్యను అన్వేషిస్తున్నాను. వేంక టాద్రిమీద నివాసం ఉన్న శ్రీనివాసుడు చూడచక్కనివాడు. అతను సామాన్యమాన వుడు కాడు. దివ్యపురుషుడు. మీ కుమార్తె పద్మావతిని తోటలో చూసి తొలిచూపులోనే వరించాడు. నిద్రాహారాలుమాని ఆమె కోసం పరితపిస్తున్నాడు. సౌభాగ్యవతి పద్మావతిని శ్రీనివాసుడికి కన్యాదానం చేయండి” అంది వకుళమాలిక.

ఆకాశరాజు శ్రీనివాసుడి కులగోత్రాల వివరాలు అడిగాడు. శ్రీనివాసుడు చంద్ర

వంశానికి చెందినవాడనీ, అతడిది వాసిష్ట గోత్రమనీ వివరించింది వకుళమాలిక. ఆకాశరాజు దంపతులు వకుళమాలికకు అతిథి మర్యాదలు చేశారు.

పద్మావతిని శ్రీనివాసుడికి కన్యాదానం చేసేముందు, అతని గురించిన కొన్ని సందేహాలు నివృత్తి చేసుకోవడం మంచి దనిపించింది ఆకాశరాజుకు.

దేవగురువు, తమ మేలుకోరే విజ్ఞుడూ అయిన బృహస్పతి ఆచార్యుడిని ఆహ్వా నించి, వెంటబెట్టుకు రమ్మని కొడుకు వసుదాసుడిని పంపించాడు.

ఆకాశరాజు ఆహ్వానాన్ని మన్నించి బృహస్పతి వేంచేశాడు. వేంకటాచల వాసు డైన శ్రీనివాసుడితో మా పుత్రిక పద్మావతి వివాహానికి ప్రతిపాదన వచ్చింది. “మీ అభిప్రాయం సెలవీయండి” అన్నాడు ఆకాశరాజు.

“ఆ విషయంలో శుక యోగీంద్రుడిని సంప్రదించటం మంచిది” అన్నాడు బృహస్పతి.