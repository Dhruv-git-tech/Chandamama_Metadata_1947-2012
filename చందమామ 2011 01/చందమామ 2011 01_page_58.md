దాంతో ఒక రోజు ఇదంతా తలచుకుని సిద్ధరాముడికి చాలా బాధ కలిగింది. పాలం నుండి ఇంటికి రా బుద్ధి కాలేదు. అడవి దారి పట్టి అలా నడుచుకు పోయాడు. సాయం కాలం అయ్యేసరికి ఓ సెలయేరు వద్దకు చేరాడు. నీటిలో కాళ్ళు చేతులూ కడుక్కుని, దాహం తీర్చుకున్నాడు. ఒడ్డునే ఉన్న చింత చెట్టు క్రింద జారగిల పడ్డాడు. తన స్థితి తలుచుకుని కళ్ళనీళ్ళు పెట్టుకున్నాడు.

ఇంతలో చెట్టుపై నుండి భీకర శబ్దం వినిపించింది. వాడి చుట్టూ గులకరాళ్ళ వర్షం కురిసింది. ఒకట్రెండు రాళ్ళు వాడి మీద కూడా పడ్డాయి. శంకరం మామ కూడా, డబ్బాలో గులకరాళ్ళు వేసి గలగల లాడించి నట్లుగా తనను తిడుతూ ఉంటాడు అను కున్నాడు సిద్ధరాముడు.

అంతలో టపటప చింతకాయలు రాలి వాడి నెత్తి మీద పడ్డాయి. మేనత్త మొట్టి కాయలు ఇలానే ఉంటాయి కదా అనుకునే సరికల్లా, అంత బాధలోనూ వాడికి నవ్వు వచ్చింది.

వెంటనే చెట్టు మీదినుండి గబిల్లున వాడి ముందు దూకిందో దయ్యం. పాట్టిగా లావుగా ఉన్న ఆ దయ్యం, సిద్ధరాముడిని భయ పెట్టటానికా అన్నట్టు, వికృతంగా అరుస్తూ వింత చేష్టలు చేసింది.

మన వాడికి అసలే భయం తెలియ దయ్యే! దాని వింత చేష్టలు వికృతపు కూతలు చూసి, ఫకాలున నవ్వాడు. అంత సేపు వాడిని భయపెట్టటానికి చిందులు తొక్కిన దయ్యం, ఆయాసంతో రొప్పతూ “ఒరే అబ్బి! నీకు భయం వేయటం లేదూ?” అంది.

ఎందుకూ భయం? అన్నాడు సిద్ధరాముడు. “నీ చుట్టూ రాళ్ళ వర్షం కురిపిం

చాను. నెత్తి మీద చింతకాయలు కురిపిం చాను” అంది దయ్యం గుడ్లురుముతూ.

“మా శంకరం మామ తిట్ల వాన, నీ రాళ్ళ వాన కంటే పెద్దది. ఇక నా నెత్తి మీద నువ్వు రాల్చిన చింతకాయలు, మా సూరమ్మత్త వెయిట్టికాయలతో పోల్చితే సుతారంగా ఉన్నాయి. వీటికే భయపడి పోతానా?” అన్నాడు.

లావుపాటి పాట్టి దెయ్యం వాడి పక్కకు జరిగి “ఒరే అబ్బీ! బ్రతికుండగా అందరికీ భయపడుతూ బ్రతికాను. చచ్చి దయ్యానై, అందరినీ భయపెడుతూ సంతోషిస్తున్నాను. నాకు తారసిల్లిన వారందరూ నా చేష్టలకు భయపడి పుంజీలు తెంచుకు పారిపోయారు. నీ ధైర్యం చూసి ముచ్చటగా ఉందిరా అబ్బీ! నీ కధేంటో చెప్పు?” అంది.

సిద్ధరాముడు తన కథంతా దానికి చెప్పు కున్నాడు. లావుపాటి పాట్టి దయ్యం “ఒరే