అప్పుడు భేరుండం ఏవో గుర్తుల కోసం
చూస్తున్న వాడిలా తల అటూ ఇటూ
తిప్పుతూ మెల్లిగా నడుస్తున్నాడు. శిఖి
ముఖీ, నాగుమల్లులు ఒక మహా వృక్షం
బోదెను చుట్టి ముందుకు పోయేంతలో,
“నా బిడ్డల్లారా! వస్తున్నారా? అహ్హహ్హ!”
అన్న శిథిలాలయ పూజారి వికృత కంఠ
ధ్వని వినిపించింది.

ఇద్దరూ గతుక్కుమని తలలెత్తి పైకి
చూశారు. వాళ్ల కళ్లకు భయం కొల్పే
అద్భుత దృశ్యం ఒకటి కనిపించింది. వాళ్లు
కింద అరణ్యంలో చంపిన ఎలుగు బంటు
చెట్లకొమ్మల మీదుగా గాలిలో తేలుతూ
పైకి పోతున్నది.

“శిఖీ! అది మనం చంపిన ఎలుగే!
మెడ ఒక పక్కకు వేలాడదీసి ఉన్నది
కనబడటం లేదా?” అన్నది నాగుమల్లి
ఆశ్చర్యపడుతూ.

“తెలుస్తూనే ఉన్నది. దేని సాయంతో శిథిలాలయ పూజారి దాన్ని పైకి లాగుతు

న్నాడేమో అర్థం కావటం లేదు. ఓహో,
భేరుండాన్ని మన ముందు దించినట్టు..”
అని శిఖిముఖి ఏదో చెప్పబోయేంతలో
పైనుంచి పూజారి కంచుకంఠం గణగణ
మంటూ మోగింది.

“అవి తాళ్లనుకుంటున్నావా? కాదు,
కర్మపాశాలు! వాటికి బద్దుడయ్యే, భల్లూ
కేశ్వరుడు నా దగ్గిరకొస్తున్నాడు, మీరు నా
దగ్గిర కొస్తున్నారు,”

ఆ మరుక్షణంలో జుయ్ మంటూ
రెండు మూడు బాణాలు చెట్లకొమ్మల
మీదుగా పైగి దూసుకు పోయినై. దానితో
పాటే విక్రమకేసరి గొంతు కూడా వినిపిం
చింది. “శిఖీ! మల్లీ! ఆ పూజారి ఉన్న గుహ
తెలిసింది. చుట్టుముట్టుదాం. ఇదుగో
వస్తున్నాను.”

శిఖిముఖీ, నాగుమల్లీ ఆ కంఠధ్వని
వినవచ్చిన వైపుకు తలలు తిప్పి చూశారు.
విక్రమకేసరి వేగంగా వాళ్లకేసి పరిగెత్తుకు
వస్తున్నాడు.
(ఇంకా ఉంది)

T జనవరి 2011

50

చందమామ