ఈ మాయంతా చేసిన లావుపాటి పాట్టి దయ్యం నిశ్శబ్దంగా నవ్వసాగింది. సూరమ్మకేక విని శంకరయ్య పరిగెత్తుకు వచ్చాడు. పరిస్థితి అంతా చూసి సిద్ధరాముడి చేతులు పట్టుకుని “రాముడూ! నువ్వుగానీ మాయ మంత్రాలు నేర్చుకున్నావేమిట్రా? బాబ్బాబు! మీ అత్తని మామూలు మనిషిని చేయరా. మాకు బుద్ధి వచ్చింది. నిన్నుప్రేమగా చూసుకుంటాము” అన్నాడు.

దానికి సిద్ధరాముడు “అత్తకీ, అత్త నగలకీ ఏమీ కాదులే మామయ్యా!” అన్నాడు. నూలు నగలు మళ్ళీ బంగారు నగలుగా మారి పాయ్యాయి. సూరమ్మ లేచి కూర్చుని, బిత్తర చూపులు చూడసాగింది. శంకరయ్య కూడా సిద్ధరాముడిని బెదురుగా చూస్తున్నాడు.

సిద్ధరాముడు “మరేం లేదు మామా! నేను పాలంగట్టు మీద కూర్చునుండగా ఒక దయ్యం కనిపించింది. నా కథంతా విని, మీరిద్దరూ, చెరుపు చేస్తే మీకూ చెరుపవుతుంది” అని వరం ఇచ్చింది అని అన్నాడు.

దయ్యం అనే సరికల్లా శంకరయ్య గజగజ వణుకుతూ “నాయన్నాయన! ఇంకెప్పుడూ నిన్ను తిట్టం! కొట్టం!” అన్నాడు. సూరమ్మ

మెల్లిగా కూడదీసుకుంటూ “మరి మేమిద్ద రమూ నీకు మంచి చేస్తే, మాకూ మంచి జర గాలనే వరాన్ని అడశకూడదూ ఆ దెయ్యాన్ని?” అరంది గొణుగుతున్నట్లుగా!

సిద్ధరాముడు “నేనూ అదే అడిగానత్తా! దానికా దెయ్యం, నేను దెయ్యాన్ని, దెయ్యాలు చెడ్డవరాలే ఇస్తాయి. మంచి వరాలు కావాలంతే దేవుణ్ణి అడగాల్సిందే” అంది అన్నాడు.

దానికి సూరమ్మత్త, శంకరయ్య మామ “ఆ దెయ్యం గోల మనకెందుకులేరా! మనం మంచిగా ఉందాం!” అన్నారు. సిద్ధరాముడు నవ్వుతూ తలూపాడు. ఎవరూ చూడకుండా లావుపాటి పాట్టి దయ్యానికి కృతజ్ఞత చెప్పాడు.

వాడి దగ్గర సెలవు పుచ్చుకుంటూ దయ్యం “సిద్ధరాముడూ! నువ్వు అమాయకుడివి కాదు. మంచి వాడివి. ధైర్యస్తుడివి. పైగా తెలివిగల వాడివి. మీ అత్తకి నువ్వేసిన మొట్టికాయలు సుతిమెత్తనివి!” అనేసి చక్కా పోయింది.

ఆనాటి నుండీ సూరమ్మ శంకరయ్యలు, సిద్ధరాముడిని కన్నకొడుకులా చూసుకు న్నారు. మంచి పిల్లను చూసి పెళ్ళి చేసారు. సిద్ధరాముడు వారిని కన్నవారిలాగా ఆదరించాడు.