యోధుడు వచ్చినందుకు పరమానందం
చెంది, వారికి ఘన స్వాగతం ఇచ్చాడు.
“మీరు సమయానికి వచ్చారు. ఇవాళే రాణి
ప్రసవించింది. ఆమె ప్రసవించిన మొదటి
పిల్లలిద్దరూ పుట్టిన రోజు రాత్రే మాయ
మయ్యారు. ఈ పిల్లవాడికి కూడా ఈ రాత్రే
ప్రమాదం ఉన్నది.” అన్నాడు.

“మీరేమీ భయపడకండి. నేనూ, నా అనుచరులూ ఈ రాత్రి మీ బిడ్డను కాపాడతాం. కాపాడలేని పక్షంలో మీరు నా తల తీసేయించవచ్చు,” అన్నాడు యోధాన యోధుడు. రాజభవనంలో మంచి ఇనప్పెట్టి లాటి గది చూసి, అందులో చంటిబిడ్డనూ, ఇద్దరు దాదులనూ ఉంచి, యోధానయోధుడూ, అతని అనుచరులూ కాపున్నారు.

మహాజ్ఞాని యోధానయోధుడితో “బిడ్డను కాపాడలేకపోతే నీ తల ఇస్తాననటం పొరపాటయింది. ఈ బిడ్డను ఈ రాత్రి మనం కాపాడలేం. దొంగతనం జరిగి తీరుతుంది.” అన్నాడు.

“అలాగా! ఆ బిడ్డను ఎవరు ఎత్తుకు పోతారో చెప్పు,” అన్నాడు యోధుడు.

“దొంగ ఈ రాజు చెల్లెలే. ముందు పుట్టిన పిల్లలను కూడా ఆమె ఎత్తుకు పోయింది. ఈ అన్నా చెల్లెళ్ల మధ్య బద్ధశత్రుత్వం. చెల్లెలు మంత్రాలు నేర్చినది. అదృశ్యరూపంలో కోటలో ప్రవేశించి పొగగూడు నుంచి రహస్యంగా గది లోకి చెయ్యిచాచి దాని బిడ్డలను కాజేసింది,” అన్నాడు మహాజ్ఞాని.

ఆ మాట వింటూనే చట్రాయి పొగ
గూడు కింది భాగంలో చతికిలబడి, “ఆ పొగ
గూడు గుండా చెయ్యి పెట్టిందో, ఆ చేతిని
మరి తీసుకోలేదు.” అన్నాడు. అందరూ

ఎవరి స్థానాల్లో వారు కూర్చున్నారు. అర్ధరాత్రి
దాటాక దివ్యకర్ణి, “మహాకాయ మహారాజు
చెల్లెలు తన కోటనుంచి బయలుదేరుతు
న్నది. మొదట దొంగిలించిన పిల్లలిద్దరినీ
జాగ్రత్తగా చూసుకోమని తన నౌకర్లతో
అంటున్నది,” అన్నాడు.

“ఆమె తన ఇంటి కప్పు గుండా పైకి
వస్తున్నట్లున్నది. ఆమె ఇంటికి ద్వారాలూ,
గవాక్షాలూ లేవు. ఆమె కోట గోడలు గాజు
లాగా నున్నగా ఉన్నాయి,” అన్నాడు దూర
స్పర్శి.

కొంచె సేపయాక దివ్యకర్ణి, “వచ్చేసింది!
కాపలావాళ్లకు కనబడకుండా కోటలోకి జొర
బడింది,” అన్నాడు.

మరి కొద్ది క్షణాలలో పొగగూడు గుండా
ఒక నల్లని చెయ్యి కిందికి దిగి రాసాగింది.
అది కంటబడగానే చట్రాయి చప్పున ఆ