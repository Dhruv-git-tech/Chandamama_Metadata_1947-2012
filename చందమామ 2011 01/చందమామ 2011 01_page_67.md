త్రిధాముడనే ముని తన శిష్యుడు సౌశీల్యుడితో లోకసంచారం చేస్తూ రంగాపురం గ్రామం చేరుకున్నాడు. ఆ సమయంలో రచ్చబండ దగ్గర ఊళ్లో జనం పోగయి ఉన్నారు. గురుశిష్యులిద్దరూ అక్కడికి చేరుకున్నారు. ఒకనెయ్యి వర్తకుడు చుట్టు పక్కల గ్రామాల్లో కల్తీ నెయ్యి అమ్ముతూ ఎంతోమందిని అనారోగ్యం పాలు చేశాడనే అభియోగం రుజువు కావడంతో అతడిపై గ్రామ పెద్ద తీర్పు చెప్పి శిక్షను అమలు పరుస్తున్నాడు. తీర్పు ప్రకారం వ్యాపారికి మూడు రకాల శిక్షలు విధించి వాటిలో ఏదో ఒక శిక్షను ఎంచుకునే అవకాశం అతడికే ఇచ్చారు.

అతడికి విధించిన శిక్షలు ఏమిటంటే: అతడు అమ్ముతున్న కల్తీనెయ్యిని ఒకేసారి అయిదు సేర్లు తినాలి, లేదూ.. వంద

కొరడా దెబ్బలు తినాలి. లేదా వంద వర హాలు జరిమానా చెల్లించాలి.

నేరస్థుడైన నెయ్యి వ్యాపారి మొదట అయిదు సేర్లనెయ్యిని తినే శిక్షను ఎంచు కుని, తినసాగాడు. అతి కష్టం మీద ఒక సేరు నెయ్యి లాగించిన వ్యాపారి, ఇకతన వల్ల కాదని రెండో శిక్షగా వంద కొరడా దెబ్బలు తినడానికి ఒప్పుకున్నాడు. అయితే పది కొరడా దెబ్బలు తినగానే ప్రాణం పోయినంత పనయింది. గత్యంతరం లేక మూడో శిక్షగా ఆ వ్యాపారి జేబులోంచి వంద వరహాలు తీసి జరిమానా చెల్లించి ఇంటి దారి పట్టాడు.

సౌశీల్యుడు గురువుతో “ఏ శిక్ష విధిం చాలో నేరస్థుడినే కోరుకొమ్మని చెప్పిన గ్రామపెద్ద తీర్పు చాలా వింతగా ఉంది” అన్నాడు.