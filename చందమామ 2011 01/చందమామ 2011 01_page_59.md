అబ్బాయ్! నేనూ నీతో పాటు మీ ఇంటికి వస్తాను. సూరమ్మత్త, శంకరయ్య మామలకు బుద్ధి చెబుదాం. ఐతే నేను నీకు తప్ప ఎవరికీ కనబడను. అక్కడసందర్భాన్ని బట్టీ, నేను ఏం చేస్తే నీకు మేలవుతుందో నాకు చెప్పు. నేనె వరికీ కనబడను కనుక, ప్రత్యక్షంగా నాతో చెప్పినట్లుగా కాకుండా, నేనేం చేయాలో అన్యాపదేశంగా చెప్పు!” అంది.

సిద్ధరాముడు సరే అన్నాడు. ఇద్దరూ కలిసి ఇల్లు చేరారు. సూరమ్మత్త, సిద్ధరాముడిని చూడగానే కోపంతో చిందులు తొక్కింది. శంక రయ్య మామ “పొద్దున్నుంచీ ఇంటికి రాకుండా ఎక్కడికి ఊరేగావు. అచ్చోసిన ఆంబోతులా ఊరి మీద పడి తిరగకపోతే పనీపాటా చక్క పెట్టవచ్చు కదా? బుద్ది లేని గాడిదా!” అంటూ తిట్లు లంకించుకున్నాడు.

శంకరయ్య మామ తిట్లు ఆపగానే “అమ్మయ్యా! రాళ్ళవాన కురిసినట్లుంది

మామయ్యా” అన్నాడు సిద్ధరాముడు. లావు పాటి పాట్టి దయ్యానికి తనేం చేయాలో అర్ధం అయిపోయింది. అర చేతి మందాన ఇల్లంతా రాళ్ళవాన కురిపించింది. సూరమ్మత్త శంక రయ్య మామ నోరెళ్ళపెట్టారు.

సిద్ధరాముడు నవ్వుతూ “ఓర్నాయనో! ఈ రాళ్ళన్నీ ఊడ్చి పారేయడానికి సూరమ్మత్త చేతిలో చీపుళ్ళెన్ని విరగాలో” అన్నాడు. దిగ్గ్రాంతి చెందిన సూరమ్మ చీపురు చేతి లోకి తీసుకుని ఊడ్చబోయింది. అంతే! చీపురు కాస్తా విరిగికూర్చుంది. మరొక చీపురు తీసుకుంటే అదీ అంతే! భార్యాభర్తలిద్దరూ ప్రాన్పడిపోయారు.

సిద్ధరాముడు “బెదిరిపోకు అత్తా! ఎలా వచ్చిన రాళ్ళు అలాగే పోతాయిలే!” అన్నాడు. వాడి ఉద్దేశం అర్ధమైన దయ్యం, రాళ్ళన్నిటినీ మాయం చేసేసింది. అయోమయంలో పడిన సూరమ్మతో సిద్ధరాముడు “అత్తా! అకలేస్తోంది. అన్నం పెట్టవూ?” అన్నాడు. సూరమ్మతలాడించి వంటింట్లోకి దారితీసింది. కాళ్ళూ చేతులూ కడుక్కుని వచ్చి సిద్ధరాముడు వంటింట్లో పీట వాల్చుకు కూర్చున్నాడు. అన్నం కూర వడ్డించిన కంచాన్ని వాడి ముందుపెట్టి, అలవాటుగా వాడి నెత్తి మీద ఒకమొట్టికాయ వేసింది సూరమ్మ.

సిద్ధరాముడు “అత్తా! ఈ రోజేమిటి నీ మొట్టికాయ గట్టిగా కాక సుతిమెత్తగా ఉంది? నీ మెడలోనూ, చేతులకీ ఉన్న నూలు దారపు దండలంత మెత్తగా ఉంది” అన్నాడు. కంగా రుగా సూరమ్మ చేతులు చూసుకుంది. చేతు లకి బంగారు గాజులకు బదులు నూలు దారపు దండలున్నాయి. మెడ తడిమి చూసు కుంటే చంద్రహారంతో సహా బంగారు నగ లన్నీ నూలు దండలై పోయాయి. సూరమ్మకు స్పృహతప్పిపోయింది.