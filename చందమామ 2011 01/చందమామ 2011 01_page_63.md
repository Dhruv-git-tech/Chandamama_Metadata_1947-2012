అభయ చక్రవర్తి అపూర్వనగరానికి అర్హమైన
పాలకుడు. తన పాలన కింద రాజ్యం సిరి
సంపదలతో తులతూగింది. ఎక్కడ చూసినా
ప్రజల ముఖాల్లో సంతోషం, శాంతి.

అభయ చక్రవర్తికి అనిరుద్ధుడు అనే కుమా
రుడు, అనూరాధ అనే కుమార్తె ఉన్నారు.
తండ్రికి లాగానే అనిరుద్ధుడు అసాధారణ
మేధావి, గొప్ప యోధుడు కూడా. బాల్యంలోనే
ఇతడు అనేక కళల్లో ఆరితేరాడు. అతడు
గుర్రపు స్వారీ చేయడం, కత్తి యుద్ధంలో
పాల్గొనడం చిన్న సోదరి అనూరాధ తరచుగా
చూసేది. దీంతో ఆమెకు కూడా ఈ సాహస
క్రీడల పట్ల మక్కువ ఏర్పడింది. సాధారణ
ఆడపిల్లలకు మల్లే, ఆమెకు దుస్తులన్నా,
ఆటబొమ్మలన్నా పెద్దగా ఆసక్తి ఉండేది కాదు.
అనతి కాలంలోనే ఆమె రాజ్యంలోని వీరులు,
శూరయోధులందరినీ పోటీలలో ఓడించి
వేసింది. ఆమె పేరు రాజ్యమంతటా మారు
మోగింది.

అపూర్వనగరంలో ప్రతి ఏటా గుర్రపు స్వారీ
పోటీ జరిగేది. ఈ పోటీల్లో పురుషులకు
మాత్రమే ప్రవేశం ఉండేది. యువరాణి అనూ
రాధకు కూడా ఈ పోటీలలో పాల్గొనాలని కోరిక
పుట్టింది. అయితే ఈ పోటీలు ఆమె వంటి
సుందరీఘణులకు ఉద్దేశించినవి కావని
నిర్వాహకులు సున్నితంగా తిరస్కరించారు.

వారి మాటలకు ఏమాత్రం చలించని
అనూరాధ వెనుదిరిగి పురుషవేషంలో తిరి
గొచ్చి పోటీల్లో పాల్గొన్నది. మారువేషంలో
ఆమెను ఎవరూ గుర్తించలేకపోయారు. యువ
రాజు అనిరుద్ధుడికి, యువరాణి అనూరాధకు
మధ్య తీవ్రంగా పోటీ జరిగింది. అయితే అంతి
మంగా విజయం అనూరాధనే వరించింది.
పురస్కారం అందుకోవడానికి తన తండ్రి
అభయ మహారాజు వద్దకు వెళినప్పుడు అను
కోకుండా ఆమె తలపాగా నేలమీద పడి
పోయింది. అందరూ ఆమెను గుర్తుపట్టారు.
అది చూసి ఆశ్చర్యపోయిన తండ్రి అమెతో