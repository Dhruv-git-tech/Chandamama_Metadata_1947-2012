“ఏమంటున్నారు తాతగారూ!” మాధవుడు దిగ్గ్రాభంతి చెందుతూ అన్నాడు.

“అవును బాబూ! సింగభూపతి ముని మనవడిమైన నువ్వు ఈ విధంగా జీవించడం చాలా విచారించదగ్గ విషయం.” అన్నాడా వృద్ధుడు. మాధవుడు ఆశ్చర్యం నుండి తేరుకోలేదు.

“నీ ముత్తాత సింగభూపతి యుద్ధంలో మరణించి కోట కొల్లగొట్టబడిన తరువాత నీ తాత రాజేంద్ర భూపతి అంటే సింగ భూపతి కుమారుడు చాలా సామాన్యమైన బతుకు బతికాడు హేలాపురిలో. నీ తండ్రి హయాంలో వచ్చే సరికి మీరు రాజవంశ స్థులని ఎవరికీ తెలియదు. నువ్వు పుట్టిన తరువాత నీ చిన్నతనంలోనే నీ తల్లి దండ్రులిద్దరూ మరణించడంతో నీ వంశం గురించి కాదు కదా, నీ గురించి కూడా ఎవ్వరూ పట్టించుకోలేదు. అప్పట్లో నేను పోరుపెడితే - నా మనుమడు నిన్ను కొంతకాలం సాకాడు. నా మనుమడికి మాళవదేశంలో ఉన్నతోద్యోగం దొరకడంతో తప్పని పరిస్థితిలో మేము నిన్ను వదిలి ఆ దేశం వెళ్ళిపోయాము. నిన్ను గురించీ, నీ వంశం గురించీ తెలిసిన నేను ఆ తరువాత నిన్నలా వదిలి వెళ్ళినందుకు చాలా బాధపడ్డాను. ఇన్నాళ్ళకు నిన్ను మళ్ళీ చూడ గలిగినందుకు చాలా సంతోషంగా ఉంది బాబూ,” అంటూ ఆప్యాయంగా మాధవుడి భుజం తట్టాడు ఆ వృద్ధుడు.

ఆయన మాధవుడిని హేలాపురిలో ఉన్నతమ స్వంత భవనానికి తీసుకువెళ్ళి

తమ ఇంట్లో ఉన్న సింగభూపతి నిలువెత్తు చిత్రపటాన్ని చూపించాడు.

ఆ పటంలో ఉన్న సింగ భూపతి పోలి కలు తనలో కొట్టవచ్చినట్లు కనబడేసరికి మాధవుడు నిర్ఘాంతపోయాడు.

తను సింగభూపతి వంశస్థుడినేనని మాధవుడికి ప్పుడు నమ్మకం కలిగింది.

తను పాట్టగడుపుకోవడానికి ఒకనాడు తెలియక ఆడిన అబద్దపు మాట అక్షరాలా నిజమేనని తెలిసి అతను చాలా ఆశ్చర్యపోయాడు. ఆ వృద్ధుడికి కృతజ్ఞతలు తెలియపరచి మాధవుడు ఆయన వద్దసెలవు తీసుకుని వచ్చేశాడు.

అటు తరువాత కూడా మాధవుడు ఆ కోటను గురించి, ఆ రాజ వంశం గురించి యాత్రికులకు వివరిస్తూనే బ్రతుకు