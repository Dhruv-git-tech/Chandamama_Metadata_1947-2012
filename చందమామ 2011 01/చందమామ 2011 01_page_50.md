రామభద్రయ్యకి ఆ చుట్టుపక్కల ముప్పయి నలభై గ్రామాల్లో ఘనవైద్యుడని పేరు. ఎటువంటి రోగాన్నయినా సునాయాసంగా తగ్గిస్తాడని గొప్పగా చెప్పుకుంటారు.

రామభద్రయ్య ముందుచూపుతో తన కొడుకు కేశవుడికి తన వైద్యవిద్యను, అందులో మెళకువలను నేర్పి అతణ్ణి తనంతటివాడిగా తీర్చిదిద్దాడు.

రామభద్రయ్య ఊరిలో లేని సమయాల్లో కేశవుడు రోగులకు వైద్యం చేస్తూండేవాడు. అతని హస్తవాసి మంచిదని, తండ్రిని మించిన వైద్యుడని చాలా కొద్ది కాలంలోనే పేరు తెచ్చుకున్నాడు కేశవుడు.

ఉన్నట్టుండి రామభద్రయ్యకు సుస్తీ చేసింది. ఆయన కొడుకును పిలిచి రోగులకు ఆపత్కాలంలో ప్రాణరక్షణ కొరకు

ఏయే మందులు ఎంత మోతాదుల్లో ఇవ్వాలో వివరంగా చెప్పి కన్ను మూశాడు.

కేశవుడు తండ్రి స్థానంలో సమర్థవం తంగా వైద్యం చేస్తూ వచ్చాడు. అతని వైద్యం గురించి గతంలోనే ప్రచారం జరిగినందున తండ్రిపేరును సుస్థిరం చేశాడు కేశవుడు.

కేశవుని వద్ద లేహ్యాలు నూరటం, గుళికలు తయారు చేయటం, మూలికలు పొడిచేయటం కోసమని శివుడు అనేవాడు పనిచేస్తుండేవాడు. కేశవుడు ఏయే వ్యాధులకు ఏయే మందులు ఎంత మోతాదులో ఇస్తాడో బాగా ఆకళింపు చేసుకు న్నాడు శివుడు. మూలికా వైద్యం గురించి కూడా బాగా అనుభవం సాధించాడు.

శివుడికి తానే స్వంతంగా ఒకవైద్యశాల నడపాలనే కోరికపుట్టింది. రోజురోజుకీ ఆ