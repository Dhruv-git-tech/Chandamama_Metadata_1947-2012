## తిరిగే సీసా

ఈ తేలికపాటి ప్రయోగం న్యూటన్ 3వ గమనసూత్రాన్ని ప్రదర్శిస్తుంది.

### ఏమేం కావాలి?

* 500 ఎంఎల్ ప్లాస్టిక్ నీళ్ల సీసా, మందపాటి స్టా, దారం, ఎమ్-సీల్ (లేదా గోధుమ పిండి ముద్ద) జత కత్తెరలు, సూది.

### తయారు చేయడం ఎలా?

* ప్లాస్టిక్ సీసా మూత దగ్గర పెద్దసూదితో రంధ్రం చేయండి. ఈ రంధ్రం గుండా 8 సెంటీమీటర్ల పొడవైన దారాన్ని దూర్చి దాని వెలుపలి కొసను ముడివేయండి. ఈ లూప్ కి పొడవాటి దారాన్ని ముడివేయండి.

* పెద్దమేకుతో సీసా అడుగు భాగం సమీపంలో రంధ్రం చేయండి. అవతల కొసన మరొక రంధ్రం చేయండి.

* ఒక్కోటి మూడు సెంటీమీటర్ల పొడవుండే రెండు మందపాటి ప్లాస్టిక్ స్టా ముక్కలను (పాత జెల్ పెన్ రీపిళ్లు చాలు) తీసుకోండి. వీటి ఒకకొసను ఏటవాలుగా కోయండి. చిత్రంలో చూపించిన విధంగా వీటిని రంధ్రాల్లోకి చొప్పించండి.

* కారిపోకుండా రంధ్రాల వద్ద ఎమ్-సీల్ను (లేదా ముద్దగా చేసిన పిండి) అంటించండి.

* ఇప్పుడు సీసాలో నీళ్లు నింపి దాన్ని దారంతో వేలాడదీయండి. రెండు నీటి జెట్లు సీసాని అటూ ఇటూ వేగంగా తిప్పుతాయి.

**కాస్సెప్ట్:** ఈ ప్రయోగం న్యూటన్ 3వ చలన సూత్రాన్ని ప్రదర్శిస్తుంది. ప్రతి చర్యా దానికి సమానమైన ప్రతిచర్యను కలిగి ఉంటుందని న్యూటన్ సూత్రం చెబుతుంది. నీళ్లు పోయడం చర్య. సీసా వ్యతిరేక దిశలో తిరగడం అనేది ప్రతి చర్య.

రచన: అరవింద గుప్తా (పూణెలోని ఇంటర్ - యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రా ఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)