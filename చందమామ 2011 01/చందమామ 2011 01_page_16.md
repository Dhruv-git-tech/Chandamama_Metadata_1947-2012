విశాలపురానికి ఓ బైరాగి వచ్చి ఊరంతా తిరిగి ఐదుగురు అదృష్టవంతుల్ని ఎన్నిక చేసాడు. ఆయనవద్ద మహిమగల అక్షయ పాత్ర ఉన్నదట. మోసం చేయకుండా, ఎవరి మనసూ నొప్పించకుండా సంపాదించినదైతే అందులో వేసిన డబ్బు వందరెట్లు అవుతుందట. కాని పక్షంలో గుటకాయ స్వాహా అవుతుందట.

“మీరు ఐదుగురూ ఎంతైనా డబ్బు వేయొచ్చు. అది అన్యాయార్జితం కాకూ డదు” అని బైరాగి చెప్పగా-ఎన్నికైన అదృష్టవంతులు ఒకొక్కరుగా ముందుకు వచ్చి అందులో డబ్బు వేసారు.

మొదటివాడు వంద వరహాలు వేస్తే వాడికి పదివేల వరహాలొచ్చాయి. తర్వాత రెండోవాడు రెండొందలూ, మూడోవాడు మూడొందలూ, నాలుగోవాడు నాలుగొం

దలూ వరహాలు వేసి వంద రెట్ల ప్రతిఫలం పొందేరు. దీంతో బైరాగి చెప్పిన మాటమీద ఊరి జనం అందరికీ గురి కుదిరింది.

ఐదోవాడు విరూపుడనే జూదరి. వాడి వద్ద ఎందరినో మోసగించి సంపాదించిన సామ్మువెయ్యి వరహాల వరకూ ఉన్నది. అయినా ఆ విషయం అక్షయపాత్రకేం తెలుస్తుందిలే అని ధైర్యం చేసిన విరూ పుడు ఆ సామ్ము అందులో వేసాడు. అక్షయ పాత్రలో పడీపడగానే అది గుట కాయ స్వాహా అయింది.

విరూపుడు గుండెలు బాదుకుని రాగాలు తీస్తూ, “ఇది నా కష్టార్జితం. ఇది మాయమైందంటే నువ్వు మోసగాడివి. నీ అక్షయపాత్ర పెద్ద మోసం” అంటూ పెద్దగా గొడవ చేసాడు.