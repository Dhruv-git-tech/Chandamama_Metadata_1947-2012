మల్లి భుజం మీద చేయి వేసి “మల్లీ నువ్వీ లోకంలోనే ఉన్నావా లేకపూజారి మంత్రప్రభావానికి కట్టుబడిపోయావా?” అని ప్రశ్నించాడు.

ఆ ప్రశ్నతో నాగుమల్లి ఉలిక్కి పడి, “భేరుండానికి లాగే నాకూ మతిపోయి నట్లుంది. లేకపోతే ఆ దుర్మార్గుడైనపూజారి వెంట ఆ బ్రహ్మపుత్రానది లోయలకేసి వెళ్లటం ఏమిటి?” అన్నది నొచ్చుకు న్నట్లు.

“నేనూ అదే అడగబోతున్నాను. వాడు మన శత్రువు..” అంటూ శిఖిముఖి ఆగి, సవర భేరుండం కేసి తల తిప్పి, “నువ్వు ఇక్కడే ఉండు, నీ వెంట ఆ పూజారి దేవుడి దగ్గిర కొస్తాం,” అని చెప్పి, నాగుమల్లిని కొంచెం దూరంగా తీసుకుపోయి, “ఆ

శిధిలాలయ పూజారిని పట్టుకునేందుకు ఇదొక అవకాశం.

వాడు ఈ ప్రాంతాల్లో చేసిన ఘోరాలు అన్నీ ఇన్నీ కావు. గండభేరుండం మాటలు నమ్మినట్లు నటించి, వాడి వెంట పూజారి దగ్గిరకు వెళదామా? ఒకసారి ఆ దుష్టుడు మన కంటబడితే, వాణ్ణి పట్టుకు బంధించడం ఏమంత కష్టం కాదు,” అని చెప్పాడు.

నాగుమల్లి అందుకు సంతోషంగా అంగీకరించింది. ఆ వెంటనే శిఖిముఖి, గండభేరుండాన్ని సమీపించి, “ఇక పద మీ పూజారి దేవుడి దగ్గిరకు దారితియ్యి,” అన్నాడు.

గండభేరుండం ఆ మాటలు వింటూనే పరవశుడై పోయినట్లు గంతులు వేస్తూ, “రండి, రండి. కాబోయే మహారాజూ, మహారాణీలను పూజారి దేవుడికి పరిచయం చేయటం కన్న నాక్కావలిసిందే మున్నది? రాజ్యం వచ్చింతర్వాత, ఈసవర భేరుండాన్ని మాత్రం మరవకండి,” అని చెట్లల్లోంచి కొండ మీదికి దారి తీశాడు.

ఆ కొండ ప్రదేశమంతా పెద్ద పెద్ద వృక్షాలతో కప్పుకుపోయి ఉన్నది. భేరుండం ఆ ప్రాంతమంతా క్షుణ్ణంగా తెలిసిన వాడి లాగా గబగబా నడవసాగాడు. శిఖిముఖి, నాగుమల్లీ చుట్టూ పరికించి చూస్తూ, ఆయుధాలు జాగ్రత్తగా పట్టుకుని వాణ్ణి అనుసరించారు.

ఒక పావుగంట గడిచింది. ఆ సరికి వాళ్లు కొండ మీదికి చాలా దూరం ఎక్కారు.