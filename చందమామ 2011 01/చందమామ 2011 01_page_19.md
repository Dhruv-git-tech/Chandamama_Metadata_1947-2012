ఈ ఉపాయం విరూపుడికి నచ్చింది.
బైరాగి చెప్పిన ప్రకారం తను డబ్బు
పంపకంలో మోసం చేయకూడదు.
అయితే రాక్షసుడు గౌరవుడి కుటుంబాన్ని
చంపి తినేస్తే- ఏ మోసమూ చేయకుం
డానే రెండు లక్షల వరహాలూ తనే దక్కిం
చుకోవచ్చు. ఈ పాపం తనకు అంటదు
గాక అంటదు.

విరూపుడు సరే అనగానే రాక్షసుడు
విరూపుడుగానూ, విరూపుడు రాక్షసుడు
గానూ రూపం మార్చుకున్నారు. తరవాత
డబ్బు తీసుకుని విరూపుడి రూపంలోని
రాక్షసుడు అక్కణ్ణించి శంఖవరం దారి
పట్టి వెళ్లిపోయాడు.

తర్వాత కాసేపటికి అక్కడికి బైరాగి
వచ్చాడు. రాక్షస రూపంలో ఉన్న విరూపు
డాయనకి జరిగింది చెబితే, “అయ్యో!
ఎంత పని చేసావు? ఇలా జరుగుతుందని
నేనొచ్చి హెచ్చరించేలోగా ఇంత ఘోరం
జరిగిపోతుందనుకోలేదు. ఇక నీ డబ్బు
నీకు దక్కదు” అన్నాడు.

విరూపుడు కంగారుపడి, “జరిగిం
దాంట్లో నా తప్ప లేదు. తన్నుమాలిన
ధర్మముండదుకదా! నా ప్రాణాలు రక్షిం
చుకునేందుకు రాక్షసుణ్ణి నా రూపంలో
గౌరవుడింటికి పంపడం - ఆయనకి
నమ్మకద్రోహం చేసినట్లు కాదు. నా డబ్బు
నాకెందుకు దక్కదు?” అనడిగాడు.

“నేను నమ్మకద్రోహం గురించి నిన్ను
సంజాయిషీ అడగడం లేదు. ఆ రాక్షసుడు
కూడా ఒకప్పుడు నీలాంటి మనిషే. వాడికి
మనుషుల్ని తినే శక్తి ఏ మాత్రమూ లేదు.
నువ్వు వాడి మాయ మాటలు నమ్మావు.
ఇష్టపడి నీ రూపాన్ని వాడికిచ్చి వాడి
రూపాన్ని నువ్వు ధరించావు. వాడింక ఇటు
మైపు తిరిగిరాడు. తిరిగి నీకు మానవరూపం
రావాలంటే నేను అక్షయపాత్ర తీసుకుని
మళ్లీ ఊళ్లమీద పడాలి. నీవంటి స్వార్థ
పరుడు, కృతఘ్నుడు మరొకడు దారికే
వరకు నువ్విలా రాక్షసరూపంలోనే ఉండాలి”
అని నిట్టూర్చి అక్కణ్ణించి వెళ్లిపోయాడు
బైరాగి.