రూపంలో వెళ్తే కార్యం జయప్రదమవు తుందని తోచింది. ఆలోచన కలిగిన ఆ క్షణంలోనే శ్రీనివాసుడు సోదెకత్తెగా మారిపోయాడు.

బ్రహ్మదేవుడిని చంటిపిల్లవాడుగా చేసి, చంకనెత్తుకున్నాడు. పరమశివుడిని మంత్రదండంగా చేసి, చేత్తో పట్టుకు న్నాడు. గురివెంద పూసల నగలు, గవ్వలతో చేసిన దండలు, చేతిలో వెదురు బుట్ట, ముమ్మూర్తులా సోదెకత్తెలా రూపాంతరం చెందిన శ్రీనివాసుడు నారా యణపురం వైపు ప్రయాణం సాగించాడు.

నారాయణపురం చేరుకున్న సోదెకత్తి నగర వీధులలో “సోదె చెప్తానమ్మా... సోదె చెప్తాను” అంటూ తిరగసాగింది. రాజ మందిరం దగ్గరగా తిరుగాడుతున్న సోదెకత్తెను చూసిన పరిచారికలు ఆమె గురించి రాణి ధరణీదేవికి తెలియజేశారు.

రెండు రోజులుగా అన్నమూ, నీళ్లూ ముట్టకుండా మంచంపట్టిన పద్మావతికి ఏమయ్యిందో అర్థంకాని రాణి, సోదెకత్తి ద్వారా తెలుసుకోవచ్చునని అనుకుంది. దాసీ దానిని పంపి, సోదెకత్తెను తన మంది రానికి పిలిపించింది. యువరాణి పద్మావతి అనారోగ్యానికి కారణం ఏమిటో చెప్పమంది.

“కంచి కామాక్షిచెప్తది, మదురమీనాక్షి చెప్తది, కాశీ విశాలాక్షిచెప్తది...” అంటూ సోదె ప్రారంభించింది సోదెకత్తె.

పద్మావతి రాజదంపతులకు కూతురు కాని కూతురని చెప్పింది. ఆమె భూమిలో పుట్టిన పిల్ల అంది. కోయదొర వేషంలో వేటకు వచ్చి, తోటలో ప్రవేశించిన దివ్యపురుషుడిని చూసి వరించిందనీ, ఆ పురు ఘడి వియోగాన్ని భరించలేకే బాధపడు తోందని వివరించింది.

పద్మావతిని నీలమేఘశ్యాముడైన ఆ దివ్యపురుషుడికి ఇచ్చి వివాహం జరిపించమంది. అలా చేయకపోతే భూమిలో పుట్టిన పిల్ల భూమిలోకే పోతుందని హెచ్చరించింది.

ధరణీదేవి కానుకలు ఇచ్చి, సోదె కత్తెను పంపించి వేసింది. సోదెకత్తె వేషంలో వచ్చినపని ముగించిన శ్రీనివాసుడు వేంకటాచలానికి తిరిగి వెళ్ళిపోయాడు.