నక్క పేను కాళ్లమీద పడి, ఉండనియ్య మని ప్రాధేయపడింది. దానికి పేను మెత్త బడి, “సరే, అలాగే ఉండు” అన్నది.

రాత్రి రాజు వచ్చి పక్కమీద పడుకు న్నాడు. ఆయనకు కునుకు పట్టే లోపలనే నల్లి, ఆయన రక్తం రుచి చూడాలనే జిహ్వ చాపల్యంతో, రాజు పెదవిని బలం కొద్దీ కొరికింది. సూదితో గుచ్చినట్టు బాధ కలిగి రాజు లేచి నౌకర్లను పిలిచి, “నన్నేదో నల్లో, పేనో కుట్టింది. వెతికి చంపండి,” అన్నాడు.

వాళ్లు వచ్చి పక్క అంతా గాలించారు. నల్లి యుక్తిగా మంచె నెర్రెలోకి దూరిపోయింది. పరుపులో దాగి ఉన్న పేనును కని పెట్టి నౌకర్లు చంపేశారు.

పింగళకానికి ఈ కథ చెప్పి దమనకం, “ఈ ఎద్దు లాగా స్వజాతిని విడిచి జాత్యేత రులతో చేరేవాళ్లు, కుకుద్రుమ రాజు అనే నీలినక్క లాగా, అకాలమరణం వాత పడ తారు,” అన్నది.

“ఏమిటా కథ?” అడిగింది పింగళకం. దమనకం ఇలా చెప్పింది.

## కుకుద్రుమరాజు కథ

ఒక బస్తీకి సమీపాన గల అరణ్యంలో చండరవం అనే నక్క ఉండేది. ఒక నాటి రాత్రి అది ఆహారం వెతుక్కుంటూ బస్తీలో ప్రహేంచింది. కుక్కలు దాన్ని చూసి భయం కరంగా మొరుగుతూ, వెంటపడ్డాయి. నక్క హడలిపోయి, ప్రాణాలు దక్కించుకునే ప్రయత్నంలో ఒక కలంకారీ వాడి ఇంట జొరబడి, వాడు బట్టలకు రంగు వెయ్యడానికి నీలిరంగు నిలువు చేసి ఉండే తొట్టెలో పడిపోయింది. దాంతో కుక్కలు దూరంగా ఉండి కొంత సేపు మొరిగి వెళ్లి పోయాయి.

నక్క నీలి రంగులో బాగా నానటం చేత దాని శరీరమంతా దట్టమైన నీలం రంగు పట్టుకున్నది. మూఢుడూ, ఎండ్రకాయా, తాగుబోతూ, నీలిరంగూ పట్టుకుంటే వద లవని సామెతే ఉన్నది గద! అమిత ప్రయాసపడి ఎలాగైతేనేం, నక్క నీలిరంగు తొట్టె నుంచి బయటపడి పారిపోయింది.

నక్క అరణ్యానికి తిరిగి వచ్చింది. సింహమూ, పెద్దపులీ, ఏనుగూ, చిరుతపులీ, ఎలుగుబంటూ, తోడేలూ, కుందేలూ, లేడీ, కోతీ, ఇతర అరణ్య మృగాలూ ఒకదానిని ఒకటి రహస్యంగా, “ఎన్నడూ ఎరగమే, ఎవరీ అద్భుతమైన నీలం ప్రాణి?” అని అడుగుకున్నాయి.

ఈ కొత్త జంతువు బల శౌర్య పరాక్రమాలు తమకు తెలియని కారణం చేత అవి పక్కకు తప్పుకుని తిరగసాగాయి.