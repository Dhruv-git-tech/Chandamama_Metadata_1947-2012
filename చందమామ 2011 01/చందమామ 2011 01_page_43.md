శిథిలాలయం - 10

(సవరజాతి వాళ్లను గాయపరిచి ఎలుగుబంటి అరణ్యాంలోకి పారిపోసాగింది. కాని శిఖిముఖీ, నాగుమల్లీ దాన్ని కొంత పోరు జరిగాక చంపారు. ఆ సమయంలో కొండ మీది నుంచిపూజారి కంఠం వినిపించింది. మరుక్కణంలో ఒకమానవాకారం ఎగురుతున్న పక్షిలా చేతులు చాచి చెట్ల కొమ్మల మీదుగా కిందికి రాసాగింది. తరవాత-)

చెట్ల కొమ్మల్లోంచి తమకేసి వస్తున్న వింత ఆకారాన్ని చూసిన, శిఖిముఖీ, నాగు మల్లులు చాలా ఆశ్చర్యం పొందారు. ఆ ఆకారం చూడటానికి మామూలు మనిషి లాగే ఉంది. కాని, పక్షిలా గాల్లో తేలియా డుతూ కిందకు దిగి రావటం వాళ్లిద్దరికీ కొంత భయాన్ని కూడా కలిగించింది. ఇది శిథిలాలయ పూజారి తన మంత్ర ప్రభా వంతో కల్పించిన పక్షి మనిషేమో అనుకు న్నాడు శిఖిముఖి.

కాని, అంతలోనే అతడి అనుమానం పటాపంచలైంది. ఆ వింతమనిషి కాళ్లూ చేతులూ ఊపుతూ భూమికి పది పన్నెండ

డుగుల ఎత్తులోకి వచ్చేసరికి, అతడి నడుముకు ఒక బలమైన మోకు కట్టి ఉన్నట్లు శిఖిముఖి చూశాడు. అంటే, పూజారి కొండమీద ఉండి ఈ మనిషి నడుముకు తాడు కట్టి చెట్లల్లోంచి తమ ముందుకు జారుస్తున్నాడన్నమాట!

ఈ సంశయం కల్గగానే శిఖిముఖి పెద్దగా నవ్వి, “నాగుమల్లితో, చూశావా ఆ శిథిలాలయ పూజారి మంత్రశక్తులు ఎంత మహత్తరమైనవో? పాపం మీ అయ్య అమాయకంగా అతడి దొంగ మాటలు నమ్మి, అనవసరంగా మాతో విరోధం తెచ్చు కున్నాడు,” అన్నాడు.