అవకాశం ఇవ్వమని అభ్యర్థిస్తున్నాను. నాకు నా సోదరుడిని వెనక్కు తెచ్చుకోవాలని ఉంది.”

రాజు అభయుడు ఆమెకేసి సందేహంగా చూశాడు. ఆమె వివరించింది, “నేను పురుష వేషం ధరించి దూతలాగా రాజు కీర్తిసేనుడి వద్దకు వెళతాను. నా వెంట చిన్న కత్తిని మాత్రమే వెంట బెట్టుకు వెళతాను, దాంతో నా సోదరుడిని విడిపించి తీసుకువస్తాను.” అభయుడు ఇప్పటికే అనిరుద్ధుడిని పోగొట్టు కున్నాడు.

తన ప్రియపుత్రికను కూడా కోల్పోవడం అతడికి సమ్మతం కాలేదు. అందుకే అతడా మెకు అనుమతి నిరాకరించాడు. అయితే తండ్రి అంగీకరించేంత వరకు ఆమె అతడిపై ఒత్తిడి తీసుకువచ్చింది.

ఇలా ఉండగా, ఒకరోజు కీర్తి సేనుడి దర్శనార్థం అభయుడి దూత ఒకరు వేచి ఉన్నా

డని కబురు తెలిసింది. విషయం వినగానే కీర్తిసేనుడు పెద్దగా నవ్వాడు. అభయుడిని అతడు ఘోరంగా దెబ్బ తీశాడు మరి.

తానిప్పుడు విశాల సామ్రాజ్యానికి పాలకు డిగా కాబోతున్నట్లు తనకు తెలుసు. స్వంత కుమారుడిని శత్రువుకు అప్పగించి ఎవరూ మూర్ఖులుగా ఉండలేరు. కీర్తిసేనుడు తక్షణమే దూతను పిలిపించాడు. “మీ రాజు పంపిన సందేశం ఏమిటి?” అని అడిగాడు.

దూత కీర్తిసేనుడికి ప్రణామం చేసి చెప్పాడు. “ప్రభూ, మా మహారాజు తన సింహాసనం వదులుకోవడానికి అంగీకరిస్తూ మీకు ఈ సందేశం పంపాడు.”

దూత వేషంలో ఉన్న అనూరాధ ఈ మాట లంటూనే `మందిరాన్ని కలియజూసింది. సందేశం రాసి ఉన్న పట్టు వస్తుం మధ్య భాగంలో ఆమె నేర్పుగా చిన్న కత్తిని దాచి ఉంచింది. తన కుడివైపున కూర్చుని ఉన్న అందమైన యువకుడు కీర్తిసేనుడి కుమా రుడు, యువరాజు రాజసేనుడని ఆమె గ్రహించింది. కీర్తిసేనుడు, కొలువు తీరి ఉన్న వారు తమ ఘన విజయం గురించి ప్రశంసించుకుంటున్న సమయంలో ఆమె ఉన్నట్లుండి కత్తి బయటకు తీసి రాజసేనుడి ఆసనం వద్దకు చేరుకుంది.

అక్కడ ఏం జరుగుతూందో ఎవరూ ఊహించక ముందే, ఆమె కత్తిని రాజసేనుడి వైపు గురిపెట్టి హెచ్చరించింది. “అనిరుద్ధుడిని ఇక్కడికి తీసుకురావలసిందిగా ఆదేశించండి, లేదంటే మీ కుమారుడిని హతమారుస్తాను.” అన్నది.

ఊహించని పరిణామంతో సభలోని వారు నివ్వెరపోయారు. కాని ఇక వారు చేయగలి గిందేమీ లేదు. వారికి రాజసేనుడంటే ప్రాణం.