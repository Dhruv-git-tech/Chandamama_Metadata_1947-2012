శివుడు పార్వతి విచారాన్ని పొగొట్టుదా మని పార్వతిని సమీపించాడు. కాని పార్వతి శివుడి కేసి చూడనన్నా లేదు.

అప్పుడు విష్ణువు పార్వతిని సమీపించి,
"చెల్లి, గజాసురుడు చచ్చినందుకు మూడు
లోకాలూ ఆనందంలో ముణిగి ఉండగా
నువు విచారంలో ముణిగి ఉండటానికి
కారణమేమిటి? నీకు వచ్చిన కష్టమేమిటో
చెప్పు, నేను తీర్పుతాను," అన్నాడు.

పార్వతి విష్ణువుతో, "అన్నా, శివుడు నిష్కారణంగా నా కొడుకులైన లక్ష్మీగణాల వారిని చంపాడు. వాళ్ళను బతికించి, వాళ్ళకు తగిన అధికారాలను ఇస్తేగాని నా విచారం తీరదు," అన్నది.

త్రిమూర్తులతో శివుడు, గజాసురుడికి
తాను ఇచ్చిన వరాలమాట చెప్పాడు. తన
తల పూజనీయంగా ఉండాలనీ, తన
చర్మాన్ని శివుడు ధరించాలనీ గజాసురుడు
శివుణ్ణి కోరి ఉన్నాడు.

అందుచేత లక్ష్మీగణాలకు అధిపతి
అయిన వాడి శరీరాన్ని సభకు తెప్పించి,

రుద్రగణాలను పంపి గజానురుడి తల
తెప్పించి, దాన్ని లక్ష్మీగణాధిపతి శరీరానికి
ఆతికించారు. వెంటనే లక్ష్మీగణాధిపతి నిద్ర
లేచిన వాడిలాగు లేచి నిలబడి పార్వతికి,
విష్ణువుకూ నమస్కారం చేశాడు. అదే
విధంగా మిగిలిన ఇరవైమంది గణాధిపతుల
మొండాలకూ ఏనుగు తలలు తగిలించారు.
వెంటనే వారు కూడా బతికారు. లక్ష్మీగణాల
వాళ్ళు ఈవిధంగా సజీవులు కాగానే పార్వతి
దేవి పరమానందం చెందింది.

ఆ అనంద సమయంలో విశ్వదర్శి ఆనే
ఉపబ్రహ్మ సభలో లేచి నిలబడి, "శివ
పార్వతులారా, నా కుమార్తెలైన జయలక్ష్మి
మొదలైన వాళ్ళను లక్ష్మీగణాధి పతులకు
ఇచ్చి పెళ్ళి చేద్దా మనుకుంటున్నాను,"
అన్నాడు.

ఈ మాటకు అందరూ సంతోషించారు.
బ్రహ్మ తానే పురోహితుడుగా ఉండి, విశ్వ
దర్శి కూతుళ్ళను గణాధిపతులకు పెళ్ళి
చేశాడు. గణాధిపతులలో లక్ష్మీగణపతి పెద్ద
వాడు. అతని భార్య జయలక్ష్మి.