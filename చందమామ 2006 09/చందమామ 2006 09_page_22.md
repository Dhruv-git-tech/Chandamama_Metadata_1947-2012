జయంతుడు పెద్దగా నవ్వి, తానెవరైందీ చెప్పి, “ఇంకా ఏమైనా అనుమానాలు న్నయ్యా?” అని ప్రశ్నించాడు.

ఆ ప్రశ్నకు మందారం వెంటనే, “జాతక రీత్యా మా ఇద్దరికీ ఒకే వ్యక్తితో వివాహం జరగడంతో పాటు, ఒకే రోజు కుమారులు జన్మిస్తారట! ఐతే, చిన్నదైన సంపంగి కొడుకు కొన్ని ఘడియలు ముందుగా జన్మిస్తాడు. పెద్ద రాణీని కాబోయే నా కుమారుడు కొద్ది ఘడియలు చిన్నవాడు. అటువంటప్పుడు, మా ఇద్దరి కుమారులలో, మీరు ఎవరిని రాజుగా ప్రకటిస్తారు?” అని అడిగింది.

దానికి జయంతుడు, “ఈ ప్రశ్నకు సమా ధానం చెప్పడానికి కొంతసమయం కావాలి,” అన్నాడు.

“అలా అయితే, రాత్రి అంతా ఆలోచించు కోండి. తెల్లవారి మీ అభిప్రాయం చెప్పండి,” అన్నారు, అక్కాచెల్లెళ్ళిద్దరూ.

ఆ రాత్రి జయంతుడు నిద్రించేందుకు ఒక గది ఏర్పాటు చేశారు. మర్నాటి ఉదయం మందారం, సంపంగిల తండ్రి తిరిగి వచ్చాడు. మందారం, తండ్రికి జరిగిందంతా వివరించి, అతడు పక్క గదిలో నిద్రపోతున్నాడని చెప్పుతూండగా, సంపంగి వెళ్ళి, జయంతుడి గదిలోకి తొంగి చూసింది. అక్కడ జయంతుడు కనిపించలేదు.

ఆమె తిరిగి మచ్చి, వాళ్ళతో, “గదిలో ఆయన లేడు. ఏమైనా, కాబోయేరాజుకు ఒక రోజు, మన ఇంట ఆతిథ్యమిచ్చామనే సంతృప్తి మనకు మిగిలింది!” అన్నది నవ్వుతూ.