భర్తగా లభిస్తాడని, నాన్నగారు ఎప్పుడో చెప్పారు. మా పేర్లు మందారం, సంపంగి. ఎవరు మందారమో, ఎవరు సంపంగో చెప్పండి!” అన్నారు.

జయంతుడు కొద్ది సేపు ఆలోచించి, ఎవరు మందారమో, ఎవరు సంపంగో చెప్పాడు. ఇది విన్న యువతులు ఎక్కడలేని ఆశ్చర్యంతో, “అంత రూఢిగా ఎలా చెప్పగలి గారు?” అని అడిగారు.

అందుకు జయంతుడు, “మీరిద్దరూ కవలలు; ఒకే రూపురేఖల్లో వున్నారు. అయితే, ఒకరి శరీరచ్ఛాయ గులాబీ, మరొకరిది పచ్చని పసిమి. బాల్యంలో శరీరచ్ఛాయను బట్టి మిమ్మల్ని సులభంగా గుర్తించడానికి, ఒకరికి మందారం అనీ, మరొకరికి సంపంగి అనీ పేర్లు పెట్టివుంటారని ఊహించాను,” అన్నాడు.

“మాకు వయసులో కొన్ని ఘడియల తేడావుంది. మాలో ఎవరు పెద్ద, ఎవరు చిన్న అన్నది చెప్పగలరా?” అన్నారా అందగత్తెలు.

జయంతుడు ఒక క్షణం ఆగి, “అందుకు నాకు సాయంత్రం దాకా వ్యవధి కావాలి,” అన్నాడు.

“అలాగే!” అంటూ యువతులిద్దరూ తృప్తిగా తలలూపారు.

ఆ సాయంత్రం మందారం, సంపంగి అరటి ఆకుల్లో రెండు కూరలు, రెండు పచ్చళ్ళు, పాయసంతో జయంతుడికి రుచి కరమైన ఆహారం తయారు చేశారు. భోజనం తర్వాత జయంతుడు కాసేపు విశ్రాంతి తీసుకుని యువతులతో, “మీలో మందారం పెద్దది, సంపంగి చిన్నది,” అని చెప్పాడు.

“ఆహా, నిజం! ఇంతకూ ఎలా ఉహించ గలిగావు?” అని అడిగింది మందారం.

“సాధారణంగా పెద్దవాళ్ళే వంట, ఇంటి నిర్వహణ చూస్తారు. చిన్నవాళ్ళు పైపనులు చేస్తారు. మందారం వంట చేసింది. సంపంగి ఆకువేసి భోజనం వడ్డించింది. అది గమ నించే, మీలో ఎవరు పెద్దో, ఎవరు చిన్నో ఊహించాను,” అన్నాడు జయంతుడు చిన్నగా నవ్వుతూ.

మందారం, సంపంగి కొద్ది దూరం వెళ్ళి ఏదో మాట్లాడుకుని తిరిగి వచ్చి, జయం తుణ్ణి, “నువ్వు సునిసితమైన తెలివితేటలూ, తార్కికమైన ఆలోచనా సరళీ వున్నవాడివని ఒప్పుకుంటున్నాం. అందులో సందేహం లేదు. ఐతే, మా ఇద్దర్నీ పోషించగల ఆర్థిక స్థోమతు నీకున్నదా?” అని అడిగారు.