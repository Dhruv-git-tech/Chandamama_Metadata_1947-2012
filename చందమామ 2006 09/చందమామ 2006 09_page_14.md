“ఈ వయసులో నువ్వే అంత సాహసం చేయగలిగితే, గురో, మేం నీకు తీసిపోతామా? ఏం, కేశవా?” అంటూ లేచి నిలబడ్డాడు జయమల్లు. “కేశవుడు కాదు, కనిష్ఠుడు! గుర్తుంచుకో,” అంటూ ముసలివాడు కస్సు మన్నాడు. ముగ్గురూ లేచి, గుర్రాలు వస్తున్న వైపుకు బయలుదేరారు.

ఈ లోపల బ్రహ్మదండి మాంత్రికుడు, తన అంగరక్షకులైన జితవర్మా, శక్తివర్మలతో కలిసి, పల్లెకేసి వస్తున్నాడు. అతడికి ముందూ వెనకా వాళ్ళు, గుర్రాలెక్కి వస్తున్నారు.

బ్రహ్మదండికి గుర్రపు స్వారి ఏమాత్రం అలవాటులేదు. కాని, కాలినడకన ప్రయాణించటం సాధ్యంకాదు గనక, ప్రాణం బితుకు బితుకు మంటూనే గుర్రపు స్వారికి ఒప్పుకు న్నాడు. చుట్టూ చీకటి, మహారణ్యం, దూరంగా క్రూరజంతువుల అరుపులు-అతడికి ఆ వాతావరణం అంతా భీతామహం కలిగిస్తున్నది.

“ఇక రేపటి నుంచీ మనం రాత్రిళ్ళు ప్రయాణించటం మానుకోవాలి. సూర్యోద యంతోపాటే మనం బయలుదేరుతాం, సూర్యాస్తమయమవగానే ఆగిపోతాం. ఇదెందుకో తెలుసా? ఆ జయమల్లూ, కేశవుడూ, వాడి తండ్రీ, మహాదుర్మార్గులు. వాళ్ళు చీకటిమాటున మన మీద దాడి చేసినా చెయ్య వచ్చు. నా గుహ కావలికాస్తున్న భటుల్ని వాళ్ళేం చేశారో, మీకు తెలుసుగదా?” అన్నాడు బ్రహ్మదండి.

మహారణ్యం మధ్య, చీకట్లో ప్రయాణ మంటేనే హడలిపోతున్న జితవర్మా, శక్తి వర్మలకు, మాంత్రికుడి హెచ్చరికమరింతభీతి కలిగించింది. వాళ్ళు గుర్రాలను మరి కాస్తా అదిలిస్తూ, “బ్రహ్మదండీ, నువ్వు చెప్పింది బావుంది. అలాగే చేద్దాం. ఏదీ, మనం చేర వలసిన పల్లె? ఎంతకీరాదే!” అన్నారు చుట్టూ చీకట్లోకి భయంగా చూస్తూ.

బ్రహ్మదండి వాళ్ళ ప్రశ్నకు ఏదో జవాబు చెప్పబోయి, అంతలోనే కీచుగొంతుతో, “చచ్చాను, ద్రోహం, మోసం, నా నడుంకేదో ఉచ్చుపడింది!” అంటూ అరిచాడు.

“పొరపాటు! కంఠానికని విసిరిన ఉచ్చు తాడు, నడుముకు పడింది!” అన్న అవహేళన చెట్టు మీది నుంచి వినబడింది. అదేసమయంలో జితవర్మా శక్తివర్మలిద్దరూ, “వింత జంతువు! వింతమృగం!” అంటూ కెవ్వుమని అరిచి గుర్రాల మీంచి పట్టుదప్పి కిందకు పడిపోయారు. అంతా కనుయెప్పాటు కాలంలో జరిగి పోయింది. బ్రహ్మదండి చెట్టుకొమ్మ