విషయమై నువ్వు తగు హెచ్చరికగా వుండేందుకు, ఆ యువరాజు కథ చెబుతాను, శ్రమ తెలియకుండా, విను,” అంటూ ఇలా చెప్పి సాగాడు:

చంద్రగిరి యువరాజు జయంతుడు వివాహవయస్కుడయ్యాడు. తన కాబోయే భార్యను తానే ఎంపిక చేసుకోవాలన్నది, అతడి గాఢమైన కోరిక. ఈ కారణంవల్ల తల్లిదండ్రులు ఎన్ని సంబంధాల గురించి చెప్పినా తిరస్కరించేవాడు.

ఒక రోజున జయంతుడు సాయంకాల వాహ్యాళి నుంచి తిరిగి రాగానే, మహారాణి అతడికొక చిత్రపటాన్ని చూపుతూ, “ఈమె విన్నకోట రాకుమారి. రాజుకు ఒక్కగానొక్క కూతురు. మా వదినగారి పుట్టింటిమైపు బంధు వులు. నాకూ, మీనాన్నగారికీ ఈ సంబంధం

ఎంతగానో నచ్చింది,” అన్నది. జయంతుడు ఆ చిత్రపటం కేసి సరిగా చూడనైనా చూడ కుండా, “ఈ అమ్మాయి నాకు ఏమాత్రం నచ్చలేదు,” అని అక్కడి నుంచి వెళ్ళి పోయాడు.

ఆ రాత్రి జయంతుడికి చాలా సేపటి వరకూ నిద్రపట్టలేదు. తను ఈ రాజభవనం లోనే వుండిపోతే, తనకు నచ్చిన అమ్మాయిని ఎంపిక చేసుకోవడం అసంభవం. తనకు నచ్చే అమ్మాయి కోసం రాజ్యం నలుదిక్కులా వెదకడం మేలు! ఆలస్యం చేయకూడదు అనుకుంటూ, అతడు రాత్రికి రాత్రే గుర్రం మీద బయలుదేరాడు.

సూర్యోదయం కావస్తూండగా, జయంతుడు దట్టమైన ఒక అడవిలోని కొండ ప్రాంతాన్ని చేరాడు. అక్కడ కొండ మీది నుంచి ఒక మనోహరమైన జలపాతం పెద్ద ధ్వనితో దిగువనున్న చలవరాళ్ళ మీదపడుతు న్నది. ఆ జలపాతానికి కొద్దిదూరంలో ఒకఅందమైన కుటీరం అతడి కళ్ళబడింది. గుర్రాన్ని దిగి జయంతుడు ఆ కుటీరంకేసి నడిచాడు.

ఆ కుటీరం ముందున్న రకరకాల పూల మొక్కల మధ్య ఇద్దరు సౌందర్యవతులు తిరుగుతూ పూలుకోస్తున్నారు. అటువంటి సౌందర్యవతులను జయంతుడు ఈనాటి వరకూ చూడకపోవడమే కాక, అలాంటి వారుండగలరని ఊహించనైనా లేదు.

జయంతుడు వారిని సమీపిస్తూ, “మీరు అపురూపమైన సౌందర్యవతులు. అలాంటి మీరు ఈ అడవికి అంకితమై పోవడం చాలా ఆశ్చర్యంకలిగిస్తున్నది,” అన్నాడు.