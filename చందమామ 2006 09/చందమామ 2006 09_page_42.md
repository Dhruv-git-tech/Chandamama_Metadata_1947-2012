చూడడానికి వెళ్ళినప్పుడు అతడు కోపంగా కనిపించాడు. ‘‘ఏం జరిగింది మహాత్మా, ఈ కుటీరం సౌకర్యంగా లేదా?’’ అని అడిగాడు రాజు వినయంగా.

సన్యాసి రాజుకేసి కోపంగా చూస్తూ, ‘‘నీ భవనంలో దుష్ట ఆత్మనడయాడుతున్నది,’’ అన్నాడు.

‘‘దుష్టఆత్మా? అది ఎలాంటిది మహాత్మా?’’ అని అడిగాడు రాజు కంగారుగా.

‘‘అర్ధరాత్రి సమయంలో ఒక అందమైన యువతి రూపంలో వచ్చి నాకు ధ్యానభంగం కలిగించింది. ఆమె కాలిని గాయపరచి తరిమే శాను,’’ అన్నాడు సన్యాసి.

‘‘అలా చేసిందెవరో కనుగొని తగిన విధంగా శిక్షిస్తాను,’’ అని మాట ఇచ్చి, రాజు తన భవనానికి తిరిగి వెళ్ళాడు.

రాజు అప్పటికప్పుడే కాపలా భటులను పిలిచి, గతరాత్రి రాజభవనంలోకి ప్రవేశించిన వారిలో ఒక యువతి ఉన్నదా అని ద్వారం దగ్గరి కాపలాభటులను విచారించి తెలుసుకో మన్నాడు. అలా ఎవరూ రాలేదని తెలిసింది. అంటేరాజభుమను నుంచే ఎమోవెళ్ళి ఉండాలి! రాణిగారి పరిచారికలుగాని, యువరాణిగాని వెళ్ళి ఉండాలి. ఇలా ఆలోచించిన రాజు, యువరాణి పరిచారికలను పిలిచి, ‘‘మీరు యువరాణి కాలి మీద గాయం ఏదైనా చూశారా?’’ అని అడిగాడు. ‘‘అవును ప్రభూ, యువరాణి ఎడమకాలి మడమ వద్ద గాయం ఉంది. నడవ లేకుండా ఉన్నారు. ఉద్యాన వనంలో తిరుగుతూండగా ఏదో చెట్టు కొమ్మ విరిగి పడినట్టు యువరాణిగారు చెప్పారు. అయినా, యువరాణిగారెప్పుడూ ఒంటరిగా ఉద్యాన వనవిహారానికి వెళ్ళలేదు,’’ అన్నారు పరిచారికలు.

‘‘సరే, మీరీ సంగతి రాణిగారికిగాని, యువరాణికిగాని చెప్పకండి,’’ అని చెప్పి రాజు వారిని పంపేశాడు.

రాజుగారి మనసులో ఏదో అనుమానం తలెత్తింది. సన్యాసి చర్యల మీదా, అతడిశిష్యుల రాకపోకల మీదా నిఘా వేసి ఉంచమని కాపలాభటుల నాయకుణ్ణి ఆజ్ఞాపించాడు.

చందమామ