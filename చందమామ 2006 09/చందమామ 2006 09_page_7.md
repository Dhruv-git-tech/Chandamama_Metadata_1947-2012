కొన్నాళ్ళకు అన్న సూర్యానికి ఛాయ అనే
అమ్మాయితో పెళ్ళయింది. కాపురానికి వచ్చిన
కొత్తలో ఛాయ చంద్రంతో కొన్నాళ్ళు సర్దుకు
పోయింది. అయితే, బాధ్యత పట్టని పద్ధతి
నచ్చక, క్రమంగా అతనికి ఇంటి పనులు
చెప్పడం మొదలు పెట్టింది. చంద్రం చెయ్య
నంటే అతణ్ణి దెబ్బలాడేది. చంద్రం అన్నకు
ఫిర్యాదు చేశాడు. “రోజంతా కష్టపడే నీ వదిన
చికాకులో ఓమాటన్నా పట్టించుకోకు. వేళకు
భోంచేసి నీ దైధుకార్యాలు చూసుకో,” అన్నాడు
సూర్యం తేలిగ్గా నవ్వేస్తూ. అన్న తనను
పట్టించుకోవడం లేదని, చంద్రం పెద్దలతో
చెప్పుకున్నాడు. వాళ్ళు కూడా, “రోజంతా కష్టపడే నీ అన్నావదినలు చికాకుతో ఓమాటన్నా
పట్టించుకోకు,” అని అన్నారు.

“నేను పౌరుషం కలవాణ్ణి. పైగా దైవ భక్తుణ్ణి. అందువల్ల ఎవరుగాని నన్నేమీ

అనడానికి వీల్లేదని వదినకు చెప్పండి,”
అన్నాడు చంద్రం. ఇది తెలిసిన ఛాయ
చంద్రాన్ని పిలిచి, “వంట్లో ఓపిక ఉన్నంత
కాలం మీ తాత, తండ్రి కాయకష్టం చేసి
పెద్దలిచ్చిన ఆస్తిని పెంచారే తప్ప, కూర్చుని
తినలేదు. ఇప్పుడు మీ అన్న కూడా ఈ ఆస్తిని
నిలబెట్టడానికి ఎంతో శ్రమపడుతున్నాడు.
పౌరుషమంటే వాళ్ళది. అంతేకానీ, ఏ శ్రమా
పడకుండా కూర్చుని తినడం పౌరుషమని
పించుకోదని తెలుసుకో,” అన్నది.

“నేనేం ఊరికే కూర్చోలేదు. దైవచింతనతో నాకు తీరుబడి దొరకదు. ప్రహ్లాదుడి వంటి నన్ను హిరణ్యకశిపుడిలా వేధించకు. దేవుడు నిన్ను శిక్షిస్తాడు,” అని హెచ్చరించాడు చంద్రం.

“నేను నా భర్తకూ, అత్తమామలకూ, వారి తల్లిదండ్రులకూ రోజూ సేవచేస్తాను. అప్రయోజకుడివైన నీక్కూడా వండి పెడుతున్నాను. నన్ను దేవుడు మెచ్చుకుంటాడే తప్ప, శిక్షించడు. నువ్వు నిజంగా ప్రహ్లాదుడంతటివాడి వైతే, దేవుణ్ణి ప్రార్థించి నన్ను శిక్షించేలా చెయ్యి. నాకు శిక్షుడితే, ఆ తరవాతనేను నిన్ను పల్లెత్తు మాట అనను. లేకపోతే నువ్వు, నీ అన్నతో సమంగా ఇంటి బాధ్యతలు తీసుకోవాలి,” అన్నది వదిన. ఇది సవాలుగా తీసుకున్న చంద్రం రోజూ గుడికి వెళ్ళినప్పుడల్లా, తన వదినను శిక్షించమని దేవుణ్ణి ప్రార్థించ సాగాడు. అయితే, వాడు కోరినది ఫలించలేదు.

ఛాయ, చంద్రం మధ్య జరిగిన గొడవను
గురించి తెలుసుకున్న చంద్రం బామ్మ, తల్లి,
“తల్లిలాంటి వదినకు శిక్షుడాలనుకునే పాడు
బుద్ధి నీకు తగదు,” అని మందలించారు.