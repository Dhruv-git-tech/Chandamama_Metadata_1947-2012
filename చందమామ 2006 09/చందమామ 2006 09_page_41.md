తెల్లవారితే పండగ కావడంతో పరిచారిక లందరూ భవనాన్ని అలంకరించడంలో నిమ గ్నులై ఉన్నారు. ఇదే సరైన సమయం అని భావించిన యుమాణి అర్ధరాత్రి సమయంలో గుట్టుచప్పడు కాకుండా తన అంతఃపురం నుంచి వెలుపలికి వచ్చింది. నెమ్మదిగా సన్యాసి ఉన్న కుటీరం కేసి నడిచింది. గుండె వేగంగా కొట్టుకుంటూండగా సన్యాసికి ఎదురుగా వెళ్ళి నిలబడింది. సన్యాసి ఆమె కేసి తేరి పార చూసి, “రాజభవనం నుంచే కదా వస్తు

న్నావు?” అని అడిగాడు. “అవును. నేను యువ రాణి మాళవికను,” అన్నది యువరాణి.

“చాలా సంతోషం! ఏం వరం కోరివచ్చావు అందాల రాశీ?” అన్నాడు సన్యాసి.

“నన్ను ఏ యువరాజు వివాహమాడగ లడో తెలుసుకోవాలన్న కుతూహలంతో వచ్చాను,” అన్నది యువరాణి.

సన్యాసి కొద్ది క్షణాలు కళ్ళు మూసుకుని తెరిచి, “నీకు భర్త కాదగిన అందం నాకు లేదా? నువ్వు వివాహమాడగానే యువరాజునై పోతాను కదా!” అంటూ నవ్వుతూ ఆమె చేయి పట్టుకోబోయాడు.

యువరాణి దిగ్గ్భాంతి చెందింది. అప రాత్రి వేళ ఇక్కడికి రావడం పెద్ద పొరబాటుగా భావించింది. వేగంగా వెలుపలికి వచ్చింది.

“యువరాణీ! ఆగు! నీ కాబోయే వరుణ్ణి చూపిస్తాను. ఆగు, వెళ్ళకు,” అంటూ సన్యాసి ఆమెను ఆపడానికి ప్రయత్నించాడు. ఆమె ఆగకపోయేసరికి, చేతికి అందినపెండిపళ్ళాన్ని తీసి ఆమె కాళ్ళకు అడ్డంగా విసిరాడు.

యువరాణి ఒకక్షణం ఆగింది. కాలికేదో బలంగా తగిలి గాయమైనట్టు గ్రహించింది. బాధను భరిస్తూ ఉరుకులతో, పరుగులతో అంతఃపురం చేరి, “ఎవరూ చూడలేదు! బతికి పోయాను, భగవంతుడా,” అనుకుంటూ కాలికేసి చూసుకుంది. లోతైనగాయం నుంచి నెత్తురు కారుతోంది. గాయానికి పసరు మందు వేసుకుని వెళ్ళి పడుకున్నది.

మరువాడు ఉదయం రాజు సన్యాసిని