నుంచి వేలాడుతున్నాడు. పై నుంచి అతడి
గుర్రం మీదికి ముసలివాడు దూకాడు.
మరుక్షణమే కేశవుడూ, జయమల్లూ ఒక్క
ఎగురున జితవర్మా, శక్తివర్మల గుర్రాలను
అధిరోహించారు.

“జ్యేష్ఠా, కనిష్ఠా! ఊ, రండి!” అంటూ
ముసలివాడు తన గుర్రాన్ని అరణ్యానికి
అడ్డంపడి పరిగెత్తించసాగాడు. ఆ సరికి బ్రహ్మా
దండికి కాస్త ధైర్యం వచ్చింది. అతడు తన
నడుముకు బిగిసివున్న తాడును అటూ
ఇటూ గుంజుతూ, “జితా, శక్తి! ఎక్కడ?
మీరు చూసింది వింతమృగమా? అయితే
వాళ్ళు కేశవుడూ, జయమల్లూ, ముసలి
వాడూ అయివుంటారు. ఆ జయమల్లు ఒక్క
డికే ఆ విద్య తెలుసు. వాళ్ళను వెంబడిం
చండి. పట్టుకోండి! నరకండి!” అంటూ
కేకలువేశాడు.

జితవర్మా, శక్తివర్మా ఆ మాటలతో కాస్త
ధైర్యం తెచ్చుకుని లేచి నిలబడి, ఒరనుంచి
కత్తులు దూసేంతలో, బ్రహ్మదండి ఏడుపు
గొంతుతో, “జితా, శక్తి! ఆగండి, ఆగండి.
ముందిటు రండి! నన్ను ఈ కొమ్మ నుంచి
కిందికి దించండి,” అని అరిచాడు.

జితవర్మా, శక్తివర్మలు అతణ్ణి సమీపించి,
బ్రహ్మదండి నడుముకు బిగిసివున్న తాడును
తమ కత్తులతో నరికి, దభీమంటూ కింద
పడబోతున్న అతణ్ణి, మధ్యలోనే పట్టుకుని
దించి నిలబెట్టారు.

పల్లెపక్కగా అరణ్యంలోగిన ఈ కల్లోలం,
పల్లెవాసుల చెవిని బడింది. వాళ్ళు కాగ
డాలూ, కర్రలూ తీసుకుని అక్కడికి పరిగెత్తు
కుంటూ వచ్చారు. బ్రహ్మదండినీ, అతడి
అంగరక్షకుల్నీ ఆ స్థితిలో చూసి వాళ్ళకు
కలిగిన ఆశ్చర్యం అంతా ఇంతా కాదు.

“అలా గోళ్ళు గిల్లుకుంటూ చూస్తారేం,
మతులేమన్నా పోయినయ్య?” అంటూ
బ్రహ్మదండి వాళ్ళ మీద విరుచుకుపడ్డాడు.
“మేమే రాజుగారు పంపగా వచ్చిన, ఆస్థానో
ద్యోగులం! ముగ్గురు రాజధ్రోహమలు మా
గుర్రాలను అపహరించుకుని, అటుగా పారి
పోయారు. వాళ్ళను పట్టుకోండి అదృష్ట
వంతుడికి అర్ధ రాజ్యం!” అంటూ పళ్ళు
కొరికాడు.

పల్లెవాసుల్లో సాహసవంతులైన కొందరు
యువకులు, బ్రహ్మదండి చూపిన వైపుకు
పరిగెత్తారు. తతిమ్మావాళ్ళు బ్రహ్మదండినీ,
జిత, శక్తివర్మనూ తమ పల్లెకు తీసుకు
పోయారు.