అనుకునేంతలో, దయ్యాలు అతణ్ణి సమీ
పించి, “మేం బంధువులింటి పెళ్ళికి పోతూ
దారితప్పాం. ఆ తల మీద మూట ఏమిటి?”
అని అడిగాయి.

“ఇవి మా చినమేనత్త పెళ్ళి చీరలు,”
అన్నాడు సుందరం ధీమాగా.

“అలాగా! చీరలు ఎంతఅందంగా వున్నవో
ఒకసారి చూడనీ,” అంటూ దయ్యాలు,
మూటను పట్టుకుని కిందికి దించాయి.

సుందరం చప్పన వంగి అందుబాటులో
వున్న ఒకఎండుకట్టెను తీసుకుని, “చూస్తూంటే
మీరు ఆడదారి దొంగల్లావున్నారు, జాగ్రత్త!”

అంటూ కట్టెను పైకెత్తాడు.

అంతలో ఒక దయ్యం వాడికి చిన్న సంచీని
ఇస్తూ, “ఇందులో నూటపదహారు బంగారు
కాసులున్నాయి. పెళ్ళి చదివింపులకీ తీసుకు
పోతున్నాం. ఎలాగూ ముహూర్తానికి అక్కడికి
చేరలేంగనక, వాటిని నువ్వే వుంచుకో. చీరలు
ఎంచక్కావున్నవో ఒకసారి చూడనీ,” అన్నది.

బంగారు కాసులనగానే సుందరం కళ్ళు
మెరిశాయి. వాడు చప్పననేల మీద కూర్చుని
వాటిని లెక్కపెట్టసాగాడు. రెండు మూడు

నిమిషాలు జరిగే సరికి, వాడికి దయ్యాల
వింత నవ్వులు వినిపించాయి. వాడు తల
ఎత్తి చూశాడు. దయ్యాలు మూట విప్పి
చీరలను అటూ ఇటూ తిప్పి చూస్తూ, సింగా
రించుకోబోతున్నాయి.

సుందరానికి అప్పుడు ఒక అనుమానం
వచ్చి, ఎక్కడలేని భయం కలిగింది. ఒక వేళ
ఇవి దయ్యాలేమో అనుకుంటూవాడు పెద్దగా
గొంతెత్తి, హనుమాన్ చాలీసా చదవడం
ప్రారంభించాడు. అంతే! మరుక్షణం దయ్యాలు
చీరలను అక్కడే వదిలి, కీచుకీచుమంటూ
చింతచెట్ల మీదికి ఎగిరిపోయినై.

సుందరంనిబ్బరంగా హనుమాన్ చాలీసా
చదువుతూనే చీరలన్నీ తిరిగి మూటగట్టి,
దయ్యాలిచ్చిన బంగారు కాసులతో తెలతెల
వారుతూండగా ఇంటికి తిరిగి వచ్చాడు.

ఈ విధంగా-పిశాచాల పుణ్యాన, సుందరం
అత్త పెళ్ళి అనుకున్న దానికన్నా ఘనంగా
జరిగిపోయింది. అంతేకాదు; రంగనాథం
ఇంటి అరుగు మీద సుందరంకోసం అద్దా
లతో అందమైన మిఠాయి దుకాణం కూడా
వెలిసి వాడి కోరిక తీరింది.