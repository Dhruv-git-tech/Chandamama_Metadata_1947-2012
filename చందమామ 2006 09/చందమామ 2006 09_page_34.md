“ఏమోమరి. పేరయ్య మాటల్లోని తిరకాసు నీకే తెలియాలి, ఇంతకూ అదేంటి?” అని అడిగాడు భూషయ్య.

“ఎన్నడూ అస్తమించని సూర్యుడులాంటి వాడు భాస్కరం అని పేరయ్య అన్నారు కదా? అంటే, అతడు పరమ కోపిష్ఠి అని భావం. అందరి మీదా పెత్తనం చెలాయించాలని చూస్తాడు. మబ్బులు ముసిరినా వెలిగేఘటం అంటే, భాస్కరం ఎవరి మాటా వినడని అర్థం, అలాంటి వ్యక్తితో ఎలా కాపురం చేయడం?” అన్నది శారద.

“మరి చంద్రం సంగతేమిటి?” అని అడి గాడు భూషయ్య.

“చంద్రుడికి స్వయం ప్రకాశం లేదు. సూర్యుడి కాంతిని స్వీకరించి చల్లని వెలుగులు విరజిమ్మేవాడే. అంటే, చంద్రం తల్లి దండ్రుల, పెద్దల సలహాలు తీసుకుని, బాగా ఆలోచించి ముందడుగు వేస్తాడన్న మాట.

అతన్ని నేను పెళ్ళి చేసుకుంటే, నా సలహాలు కూడా తీసుకుంటాడు. కాపురంలో ఎలాంటి పొరపాచ్చాలకూ, గొడవలకూ తావుండదు. అందుకే చంద్రం గురించి స్వచ్ఛమైన మచ్చ లేని చందమామలాంటివాడని పేరయ్య చెప్పారు. ఆ ఇంటి వాళ్ళందరూ కలుపుగోలుగా ఉంటారు గనకే, ఇంటివాకిలి ఎప్పుడూ పదిమందితో కళకళలాడుతూ ఉంటుంది. ఎంత ఆస్తిపాస్తు లున్నా తినేది ముద్దన్నమే. మనింటి వాతావర ణమే చంద్రం కుటుంబంలో ఉంది. మానవీయ లక్షణాలున్న చంద్రం ఇంట్లో గంజయినా నాకు అమృతమే,” అన్నది శారద దృఢంగా.

కూతురువంక మెచ్చుకోలుగా చూశాడు భూషయ్య. కూతురి తెలివికి పార్వతమ్మపొంగి పోయింది. శారద ఇష్టానుసారం చంద్రంతో వివాహం జరిపించారు.

- పి. వైష్ణవి, హైదరాబాద్ - 500 008