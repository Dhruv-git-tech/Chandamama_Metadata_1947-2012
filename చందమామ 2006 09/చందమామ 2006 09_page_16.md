జయమల్లూ, కేశవుడూ, అతడి ముసలి తండ్రీ ఎక్కిన గుర్రాలు అరణ్యానికి అడ్డంపడి పరిగెత్తసాగినై. కాని, చీకటీ, దారి నడ్డగించే చెట్లకొమ్మలా, ముళ్ళపాదలా ఆటంకాల వల్ల, వాళ్ళు అనుకున్నంత వేగంగా పారిపోలేక పోయారు. ఇంతలో వాళ్ళకు వెనకగా, కాగ డాలూ, కర్రలతో వస్తున్న పల్లెయువకులు కనిపించారు.

“మనం చిక్కులోపడ్డాం,” అన్నాడు జయ మల్లు గుర్రం మీంచి వెనుదిరిగి, తమను వెంబడిస్తున్న పల్లెవాసులకేసి చూస్తూ.

“చిక్కుల్లో పడటం మనకేమన్నా కొత్తా? ఇది మొదటిసారీ కాదు, ఆఖరుసారీకాదు,” అంటూ ముసలివాడు విసుకుక్కని, “అదిగో, అక్కడేదో దీపపుకాంతి లాటిది వున్నది,

మీకు కనబడుతున్నదా? బహుశా, అది అర ణ్యాంలో నివసించే, ఏ గొడ్లకాపరి ఇల్లో అయి వుంటుంది. మనం సరాసరి అక్కడికెళ్ళి, ఆ ఇంట్లో దాక్కునేందుకేమైనా అవకాశంవుం దేమో ప్రయత్నిద్దాం. అంత తప్పని సరైతే, గుర్రాలను వదిలేద్దాం” అన్నాడు.

క్షణాల మీద ముగ్గురూ, ఆ దీపపు కాంతి కనిపిస్తున్న వైపుకు తమ గుర్రాలను ఉరికించారు. వాళ్ళు దాన్ని సమీపిస్తూండగానే, చెట్లచాటు నుంచి రెండు కంఠాలు, “ఎవరా వచ్చేది? ఆగండి!” అంటూ కఠినంగా హెచ్చరించినై.

ఆ హెచ్చరిక వింటూనే ముసలివాడు గుర్రం దిగి, “అయ్యా, మీరెవరో మాకు తెలియడు. మేం యాత్రికులం. వివిధప్రాంతా