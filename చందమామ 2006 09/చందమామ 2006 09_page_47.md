లోపలికి రమ్మన్నాడు రాజు, “మీబాధ ఏమిటి?” అని అడిగాడు బోధిసత్వుడు.

అప్పుడు రాజు ఆవేశంతో తనకు ఆనాడు యువకుడు మూడు మహానగరాలు వాగ్దానం చేయడం దగ్గిరనుంచీ జరిగిందంతా వివరంగా చెప్పాడు. “అప్పటి నుంచీ నాకీ జబ్బు పట్టు కొని పీడిస్తున్నది. కుదర్చగలవేమో చూడు,” అన్నాడు.

“రాజా! ఈ విధంగా మనోవేదన పడుతూ వుంటే ఆ మహానగరాలను జయించటం సాధ్యమవుతుందా?” అని ప్రశ్నించాడు బోధిసత్వుడు.

“సాధ్యంకాదు,” అన్నాడు రాజు.

“అందుచేత విచారపడి ఏమీ లాభం లేదు. ఈ ప్రపంచంలో ప్రతి వస్తువూ కొంత కాలానికల్లా నశించిపోతున్నదే కద!” అని అడిగాడు బోధిసత్వుడు.

రాజు, “అవును,” అన్నాడు.

“ప్రతిజీవుడూ ప్రాణం పోవటంతో, దేహాన్ని సైతం ఇక్కడ వదిలి పోవలసిందేకద!” అని మళ్ళీ అడిగాడు బోధిసత్వుడు. ఒప్పుకు న్నాడు రాజు.

“కునుక, రాజా! మూడు కాదు, ముప్పయి మహానగరాలు సంపాదించిన ప్పటికీ, నీవు ఎక్కువ సుఖపడేది లేదు. ఏదీ శాశ్వతం కాదు. ఆశ అనేది ఒక పెనుభూతం. దానికి అంతులేదు. ఆశకు మానవుడు లొంగిన ప్పుడు, ఇప్పుడు నీకు పట్టుకున్న లాగే, మనోవ్యాధి పట్టుకు పీడిస్తుంది. దీని పీడ తప్పించుకోవాలంటే మనసులో కలిగేకోరి కలను ఒక హద్దులో ఉంచాలి, దాటనీయ రాదు. మొప్పుకు సరిగా సరిపడేట్టు చర్మకారుడు ఎలా చర్మం కోస్తాడో, అలా జీవితంలో మనకు ఉపయోగపడేటంత వరకే కోరికల్ని అతిశ యించ నీయాలి. హద్దు దాట నిచ్చామో, ఆజ్యం పోసిన అగ్నిజ్వాలలాగా కోరికలు విజృంభించి, ప్రమాదకరమై జీవితాలను కబళించగలవు,” అని చెప్పేసరికి, రాజుకు మనశ్శాంతి కలిగి, క్రమంగా వ్యాధి నయ మయింది.

రాజు కోరికపైన బోధిసత్వుడు మరెన్నో ధర్మబోధలు చేసి, జీవితాంతం వరకూ దేశికు డుగా రాజ్యపాలనలో అవసరమైన సలహాలు ఇస్తూండేవాడు.