“నన్ను దైవకార్యాలు చెయ్యనివ్వకుండా ఆపుతున్న మహాపాపి వదిన. పాపాత్ముడని తండ్రినే లెక్కచేయని ప్రహ్లాదుడు నా ఆదర్శం. ఆమె అంతం చూసేంతవరకు నేను దేవుణ్ణి ప్రార్థిస్తూనే ఉంటాను,” అన్నాడు చంద్రం మొండిగా.

ఆ మాటలకు తాత, తండ్రి, అన్న, చంద్రం మీద మండిపడి, “వదినకు క్షమాపణ చెప్పు. లేదా, ఇల్లొదిలి వెళ్ళిపో,” అన్నారు.

“ప్రహ్లాదుడికి తండ్రి ఒక్కడే శత్రువు. నాకు ఇంట్లోని వాళ్ళందరూ శత్రువులే. నేను ఇల్లొదిలి పోతున్నాను. మీరందరూ వచ్చి బ్రతి మాలేదాకా వెనక్కురాను,” అని ఇల్లొదిలి పెట్టి ఊరి గుడి ఆవరణలోకి వెళ్ళి కూర్చున్నాడు.

చంద్రం ఇంట్లో అలిగి వచ్చాడని గ్రహిం చిన గుడిపూజారి రామశాస్త్రి, అసలు విషయం అడిగి తెలుసుకుని, “నువ్వు తప్ప చేశావు. తల్లిదండ్రులు దైవ సమానులని నువ్వు విన లేదా? వాళ్ళ మీద అలిగితే దేవుడి మీద అలిగి నట్టే. పెంటనే ఇంటికి వెళ్ళి మీవాళ్ళకు క్షమా పణ చెప్పుకో,” అని హితవు పలికాడు.

“ఇప్పుడు నేను వెనక్కు వెళితే, అందరికీ దేవుడి మీద నమ్మకం పోతుంది. దేవుడు నా వదినను కఠినంగా శిక్షించి నా భక్తిని నిరూపిం చాలి. అంతవరకు నిరంతర దైవనామస్మరణ చేస్తూ, తులసి తీర్థం మాత్రమే పుచ్చుకుంటూ నేను గుడిలోనే ఉంటాను,” అన్నాడు చంద్రం పట్టుదలగా.

రామశాస్త్రి మరేమీ మాట్లాడలేకపోయాడు. చంద్రం అన్న పానాలు ముట్టుకోకుండా, పూజారి ఇచ్చే తులసి తీర్థం మాత్రం పుచ్చు

కుంటూ మూడు రోజులు ధ్యానంలో గడపడంతో బాగా నీరసపడిపోయాడు.

మూడో రోజు సాయంకాలం దైవధ్యానంలో కళ్ళుమూసుకుని కూర్చున్న చంద్రం మగత నిద్రలోకి జారుకున్నాడు. అప్పుడతనికి వైకుంఠంలోని బాలప్రహ్లాదుడు లీలగా కళ్ళ ముందు కదలాడాడు. “చూశావా నా దుస్థితి. ఆనాడు నీ దైవభక్తికి నీ తండ్రి హిరణ్యకశిపుడు ఒక్కడే అడ్డుగా నిలబడ్డాడు. నిన్ను ద్వేషిం చాడు. ఈనాడు మా ఇంట్లో వాళ్ళందరూ నా భక్తికి అంతరాయం కలిగిస్తున్నారు. నిన్ను ఆదర్శంగా తీసుకున్న నాకు, మా వదినను శిక్షించడానికి నువ్వే సాయపడాలి,” అన్నాడు చంద్రం.

ప్రహ్లాదుడు మందహాసం చేస్తూ, “మిత్రమా, ఏమిటి నువ్వంటున్నది? నా తండ్రి నన్ను ద్వేషించాడా? కానే కాదు.

చందమామ