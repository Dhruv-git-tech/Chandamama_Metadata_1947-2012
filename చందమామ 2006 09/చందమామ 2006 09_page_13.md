హద్దులు దాటేవరకూ, చాలా జాగ్రత్తగా మసులుకోవాలి. కాకతాళీయంగా బ్రహ్మ దండీ, మనమూ ఒకేసారి బయలుదేరటం జరిగింది. రాజగురువు వేసిన ఎత్తు తెలుసుకు న్నారు గదా? ఆయన కాలి ప్రణమేదో నయం చేసేందుకు, ఈ మాంత్రికుడు మూలికల కోసం, వింధ్యారణ్యాలకు బయలుదేరాడట! మన శత్రువులు మహా జిత్తులమారివాళ్ళు,” అన్నాడు జయమల్లు. ముసలివాడు అవున న్నట్టు తల వూపుతూ, చప్పున లేచి కూచుని, “ఈ దాపులనే ఎక్కడో గుర్రం సకిలించిన ధ్వని అయింది. మీకు వినబడిందా?” అని ప్రశ్నించాడు.

కేశవుడూ, జయమల్లూ జవాబు చెప్పేంతలో, ఈసారి మరింత స్పష్టంగా గుర్రం సకిలించటం వినబడింది. ముగ్గురూ ఆశ్చర్యంగా ముఖముఖాలు చూసుకున్నారు.

“బ్రహ్మదండీ, అతడి అనుచరులూ ఇటే వస్తున్నారులావుంది! మన చిక్కులన్నీ తీరి, ఈ రాజ్యం సరిహద్దులు దాటి త్వరగా పారి పోవాలంటే, వాళ్ళెక్కివస్తున్న గుర్రాలను కాజే యట మొక్కటే మార్గం,” అన్నాడు ముసలివాడు.

“ఎలా? అదంత తేలికా, అయ్యా?” అన్నాడు కేశవుడు.

“అదుగో, ఆపిలుపే మానమన్నది, గుర్తు లేదా? నేను మీ గురువును. నువ్వు కనిష్ఠ డివీ, జయమల్లు జ్యేష్ఠుడూ. మనం ఏకాంతంగా వున్నప్పుడు కూడా అలాగే పిలుచు కోవటం అలవాటు చేసుకోవాలి. సరే, ఇప్పుడు మీరు ఊ అంటే, ఆ బ్రహ్మదండి ఎక్కిన గుర్రాన్ని నేను కాజేయగలను. మీరు కూడా, అతడి అనుచరుల గుర్రాలను కాజేయగలిగితే, తెల్లవారే సరికల్లా, ఈ బ్రహ్మపుర రాజ్యపురిహద్దుల్ని దాటిపోగలం. అప్పుడు, ఏ బెదడా వుండదు,” అన్నాడు ముసలివాడు.

అతడి మాటలకు జయమల్లు నవ్వుతూ, “నీ ఎత్తుగడ ఏమిటి? మాంత్రికుడి గుర్రాన్ని ఎలా పట్టుకోగలవు? అతణ్ణి కత్తితో ఎదిరి స్తావా?” అని అడిగాడు.

“వాళ్ళకు, ఎదురుపడి, ఈ చీకట్లోయుద్ధం చేయటం మంచిదికాదు. అప్పుడు రేగే గొడ వకు పల్లెవాసులు అక్కడికివస్తే, మనం పట్టుబడిపోతాం. చడీ చప్పుడూ లేకుండా ఆ గుర్రాల మీది నుంచి వాళ్ళను పడగొట్టాలి. నేను చెట్టు మీద వుండి, మాంత్రికుణ్ణితాడు వేసికింద పడగొట్టి, వాడి గుర్రాన్ని వశపరుచు కోగలను,” అన్నాడు ముసలివాడు.