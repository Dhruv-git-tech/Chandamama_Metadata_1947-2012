చదు. అతను దశరథుడి కొడుకే అయితే, తన తండ్రి వ్యథకు కారణమైన రామ వనవాసానికి ఎంత మాత్రమూ సమ్మతించడు!” అన్నాడు.

చుట్టూ ఉన్నవారు, “ఛీ, ఛీ!” అనుకోవటం దశరథుడు విన్నాడు. ఆయన సీతను చూసి, “సుకుమారి, చిన్న పిల్ల! ఆ సీత మునిపత్ని లాగా నారచీరె గట్టి ఎలా వెలవెల పోతున్నదో చూడండి! ఆమె నారచీరెలు కట్టటానికి వీల్లేదు,” అన్నాడు.

రాముడు బయలుదేరే ప్రయత్నంలో తండ్రికి అప్పగింతలు చెప్పి, తన తల్లి అయిన కౌసల్యను కాపాడమని కోరాడు. దశరథుడు సుమంత్రుడితో, “మంచి గుర్రాలను పూన్చిన మేలైన రథంలో వీళ్ళ నెక్కించి, నగరం బయట అరణ్యంలో విడిచి పెట్టిరా!” అన్నాడు. ధనాధికారిని పిలిచి, “పధ్నాలుగేళ్ళ పాటు సీతకు సరిపోయే మేలైన చీరెలూ, నగలూ తీసుకురా,” అని ఆజ్ఞాపించాడు.

సీత పెళ్ళికి పోతున్నదానిలాగా వికసించిన ముఖంతో తన కోసం తెచ్చిన నగలు పెట్టుకుంటూంటే కౌసల్య ఆమెను ఆలిం గనం చేసుకుని, “సీతా, నీ భర్త పేదవాడై

పోయినాడని వనవాస కాలంలో అశ్రద్ధగా చూడకమ్మా!” అంటూ నీతిబోధ చేసింది.

రాముడు తల్లి దండ్రులకు ప్రదక్షిణ నమస్కారం చేసి, తల్లితో, “అమ్మా, దిగులు పడక తండ్రిగారిని కనిపెట్టుకుని ఉండు. పధ్నాలుగేళ్ళంటే ఎంత? కన్నుమూసి తెరిచే సరికి గడిచిపోతాయి,” అన్నాడు.

లక్ష్మణుడు కూడా తల్లి దండ్రులకు మొక్కి తన తల్లి అయిన సుమిత్ర వద్ద సెలవు తీసుకున్నాడు. ఆమె, “లక్ష్మణా, ఇక నీకు రాముడేతుండ్రి, సీతేతల్లి, అరణ్యమే అయోధ్య! అన్నను ఆపదూకుండా చూసుకో, నాయనా!” అని చెప్పింది.

ముగ్గురూ బయటికి వచ్చారు. పెళ్ళికూతురులాగా అలంకరించుకున్న సీత తాను వనవాసం వెళుతున్నాననే చింత కొంచె మైనా లేకుండా, ముందుగా రథమెక్కి కూచున్నది. తరవాత రామలక్ష్మణులెక్కి కూచున్నారు. సుమంత్రుడు రథంలో సీతకు దశరథుడి చిక్చిన వస్త్రాభరణాలూ, ఆయుధాలూ, కవచాలూ, చిన్న గునపమూ, బుట్టా ఉంచాడు. రథం కదిలింది.