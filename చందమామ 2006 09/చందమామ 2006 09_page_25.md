మహనీయుల జీవితాల్లో ఆసక్తికర ఉదంతాలు (9)

ఏదీలేని అన్నీకలిగిన యోగి!

గంగా తీరంలోని అతి పురాతనమైన పవిత్ర నగరం వారణాశిలో నూట ముప్పై సంవత్సరాలు జీవించిన ఒక గొప్పయోగి 1887 శీతా కాలంలో కాలధర్మం చెందాడు. ఆయన ఎప్పుడు ఎక్కడ జన్మించాడో తెలుసా?

ఆసక్తిగలిగిన ఆయన భక్తులు కొందరు యోగి పుట్టు పూర్వోత్తరాలను గురించి జరిపిన అన్వేషణలో సందేహాలకు తావులేని కొన్ని నిజాలు బయటపడ్డాయి. ఆయన ఆంధ్రరాష్ట్రం విజయనగరం సమీపంలోని హోలియా అనే గ్రామంలో 1607వ సం.లో జన్మించాడు. నరసింగరావు, విద్యావతీదేవి ఆయన తల్లి దండ్రులు.

పరమశివుడి భక్తులైన తల్లిదండ్రులు ఆయ

నకు పెట్టిన పేరు శివరాం. చిన్నప్పటినుంచే ఆయనలో ఆధ్యాత్మిక అన్వేషణ ఆరంభ మయింది. దేశాటన చేస్తూపలువురు యోగులను, సాధువులను దర్శించసాగాడు. అలా ఆఖరికి పుష్కర్ చేరాడు. రాజస్థాన్ పుష్కర్ లోని ఆయన గురువు ఆయనకు పెట్టిన పేరు గణపతి సరస్వతి. అయితే, జీవితంలో ఎక్కువ కాలం గడిపిన వారణాశిలో మాత్రం ఆయన తెలంగ (త్రెలింగ)స్వామిగానే ప్రసిద్ధుడు. ఆంధ్ర ప్రాంతం నుంచి వచ్చినవాడు కావడం వల్ల ఆయనకు ఆ పేరు ఏర్పడి ఉండవచ్చు. ప్రాచీన కాలంలో బీహార్, బెంగాల్, ఒరిస్సా, ఆంధ్ర ప్రాంతాలు-అంగ, వంగ, కళింగ, త్రి(త్రె)లింగ రాజ్యాలుగా పిలువబడేవన్న