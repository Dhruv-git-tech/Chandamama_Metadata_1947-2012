మాన్ చాలీసా కంఠస్థం చేయడానికే, నాకు పదేళ్ళు పట్టింది,” అన్నాడు సుందరం.

ఇలాంటి పరిస్థితుల్లో, రంగనాథం చెల్లెలి పెళ్ళి కుదిరింది. రంగనాథం పట్నం వెళ్ళి, చెల్లెలి పెళ్ళి కోసం పది చీరలు కొన్నాడు. అతడు చీరల మూటతో దుకాణం నుంచి బయటకు రాగానే, దారిన పోతున్న బంధు వొకాయన రంగనాధానికి తమ దూరపు చుట్టపు చావుకబురు చెప్పాడు. వెంటనే రంగ నాథం చీరల మూటను దుకాణం యజమాని కిచ్చి, “ఇప్పుడే బంధువొకాయన కాలం చేసిన కబురువిన్నాను. ఆయన కుటుంబాన్ని పరామర్శించి రావాలి. చీరల మూట తర్వాత తీసుకెళతాను,” అని చెప్పి దాపులనున్న బంధువుల గ్రామానికి బయల్దేరాడు. అక్కడ శవయాత్రలో పాల్గొని, చీకటి పడుతూండగా

ఇంటికి తిరిగి వచ్చిన రంగనాధానికి జ్వరం ముంచుకు వచ్చింది. అది మర్నాటికి కూడా తగ్గకపోయే సరికి ఆయన సుందరాన్ని పిలిచి సంగతి చెప్పి, “ఆ బట్టల మూట తీసుకుని చీకటి పడుకుండా ఇల్లు చేరు. దారిలో దొంగల భయం, జాగ్రత్త!” అని హెచ్చరించి, బాడుగ బండి ఖర్చుకు వాడికి పాతిక రూపాయలిచ్చాడు.

సుందరం సాయంకాలానికల్లా పట్నం చేరి, బట్టల దుకాణం దగ్గరకు వెళ్ళాడు. దుకాణం యజమానివాణ్ణి చూస్తూనే చిన్నగా నవ్వి, “మీ నాన్న కొన్న చీరలమూట కోసం వచ్చావా?” అంటూ మూటను సుందరాని కిస్తూ, “అన్నీ ఖరీదైన చీరలు జాగ్రత్తగా తీసుకుపో,” అంటూ హెచ్చరించాడు.

సుందరం మూట తలమీద పెట్టుకుని బయల్దేరాడు. వాడికి వీధిలో ఒక పెద్ద మిఠాయి దుకాణం కనిపించడంతో వాడు, “బాడుగబండివాడికి, ఏ ఇరవయ్యో, పాతికో డబ్బివ్వడం పరమ దండగ. ఆ డబ్బుతో రకరకాల మిఠాయిలు కొనుక్కుని తింటూ హాయిగా ఇల్లు చేరొచ్చు,” అనుకున్నాడు.

అనుకున్నట్టే వాడు మిఠాయిలు కొని తింటూ నడక సాగించాడు. కనుచీకటి వేళ వాడు అడవి దారి చేరేసరికి, గుబురు చింత చెట్లకింద కూర్చుని కబుర్లాడుకుంటున్న ఐదు ఆడదయ్యాలు చుప్పున మానవ రూపాలు ధరించి, చుప్పట్లుమేసి సుందరాన్ని పిలిచాయి.

సుందరం భయపడిపోతూ అటుకేసి చూసి, “దొంగలనుకున్నాను, కాదు. దొంగ లంటే మగవాళ్ళేకదా? వీళ్ళు ఆడవాళ్లు,”