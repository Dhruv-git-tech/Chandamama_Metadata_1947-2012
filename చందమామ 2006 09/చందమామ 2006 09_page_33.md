## శారద నిర్ణయం

గంగాపురంలోని భూషయ్య, పార్వతమ్మల ఏకైకసంతానం శారద. ఏలోటూ లేని పెద్దరైతు కుటుంబం వారిది. ఉన్నంతలో పదిమందికీ సాయపడే గుణం ఆ కుటుంబానిది.

పెళ్ళీడుకొచ్చిన శారద చాలా తెలివిగల అమ్మాయి. గ్రామంలో ఎవరికైనా ఏదైనా సమస్య ఎదురయితే, శారద చిటికెలో పరిష్కరించేది. ఆమెను చూసి తల్లిదండ్రులు ఎంతో సంతోషించారు.

శారద పెళ్ళీ ప్రయత్నాలు ప్రారంభ మయ్యాయి. భూషయ్య పెళ్ళిళ్ళ పేరయ్యకు కబురు చేయగానే అతడు వచ్చాడు. సంచీలో నుంచి రెండు ఛాయాచిత్రాలు తీసి భూషయ్య ముందుంచాడు. అందులోని మొదటి చిత్రాన్ని

చూపుతూ, “అయ్యా, ఈ అబ్బాయి పేరు చంద్రం. రామాపురం ఇతనిది. తల్లిదండ్రులకు ఒక్కడే సంతానం. పేరుకు తగ్గట్టు, స్వచ్ఛమైన, మచ్చలేని చందమామ వంటివాడు. ఇక ఆస్తు లంటారా. తిండికీ, బట్టకూ లోటు ఉండదు. వీరింటివాకిలి ఎప్పుడూ పదిమందితో కళకళ లాడుతూ ఉంటుంది,” అన్నాడు పేరయ్య.

ఆ తరవాత రెండవ చిత్రాన్ని చూపుతూ, “ఇతడి పేరు భాస్కరం. ఊరు శంఖవరం. మేఘాలతో ఆకాశం ముసురుకున్నా అందరికీ కనిపించే మధ్యాహ్నం సూర్యుడులాంటివాడు. సూర్యుడైనా పడమర అస్తమిస్తాడుగాని, ఇత గాడు అస్తమించని సూర్యుడంటే నమ్మండి. ఇక ఆస్తుల విషయానికి వస్తే చంద్రంకన్నా నాలుగు రెట్లు ఎక్కువ. ఇతడూ ఇంటికి ఒక్కడే వార సుడు,” అన్నాడు.

నాలుగు రోజుల తరవాత తమ నిర్ణయం చెబుతామని, పేరయ్యను పంపేసి, ఆ రాత్రే శారద అభిప్రాయం అడిగాడు భూషయ్య.

శారద కొంతసేపు ఆలోచించి, “నేను చంద్రంనే పెళ్ళిచేసుకుంటాను,” అన్నది.

“అదేంటి తల్లీ, ఆస్తిపాస్తులలో చంద్రం కంటే నాలుగు రెట్లు అధికంగా ఉన్న భాస్కరంతోనే నువ్వు సుఖపడగలవనుకుంటాను,” అన్నది తల్లి పార్వతమ్మ. భూషయ్య కూడా భార్యను సమర్ధించాడు.

“మీరు ఆస్తిపాస్తులే చూశారు గాని, పేరయ్య మాటలను అసలు విన్నట్టు లేదు,” అన్నది శారద.