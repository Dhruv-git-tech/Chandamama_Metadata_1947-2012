# విజ్ఞానం ... వినోదం ... వికాసం ...

## విజ్ఞాన వీచికలు :

### 3,000 సంవత్సరాల నాటి జీవితం

**క్రీ.పూ. 900-300** మధ్య మెక్సికన్ ప్రాంతంలో వెలసిన ఓల్మైక్ నాగరికత చాలా అభివృద్ధి చెందినది. ముఖ్యంగా వారి శిల్పాలు చరిత్ర కారులకూ, పురాతత్వ పరిశోధకులకూ ఆశ్చర్యం కలిగిస్తున్నాయి. వాళ్ళు దాదాపు 44 టన్నుల బరువుగల పెద్దపెద్దతలలను చెక్కారు. బహుశా అవి ఆనాడు ప్రాచుర్యం పొందిన క్రీడాకారుల తలలైఉండవచ్చని భావిస్తున్నారు. ఆ తలలకు ఈనాడు అమెరికన్ ఫుట్బాల్ క్రీడాకారులు ఉపయోగి స్తూన్న హెల్మ్ట్లులాంటివి ఉన్నాయి. ఆనాడు ఓల్మైక్స్ ఆడిన జాతీయ బంతి ఆట ఆడేప్పుడు తలకు గాయం తగలకుండా దీనిని ఉపయోగించారు. ఈ ప్రాచీన క్రీడలో హెల్మ్ట్ కన్నా, ఆసక్తికరమైనది వాళ్ళు ఉపయోగించిన రబ్బరు బంతి. 'హీవా' చెట్టు నుంచి తీసిన రబ్బరుతో తయారుచేసిన చాలా పెద్ద బంతి ఇది. ఉత్తరోత్తరా ఈ రబ్బరును దుస్తుల తయారీకీ, విరిగిన ఎముకలకు శస్త్రచికిత్స చేసి కట్లు వేయడానికీ ఉపయోగించేవారు.

ప్రాచీన ఓల్మైక్స్ రబ్బరు తయారు చేసిన పద్ధతినే కాకుండా, దానిని రకరకాలుగా ఉపయోగించడం- ఈనాటి శాస్త్రవేత్తలకు ఆశ్చర్యం కలిగిస్తున్నది.

## మన పరిసరాలు

### అద్భుతమైన చేప

ప్రపంచవ్యాప్తంగా ఉష్ణ మండలాలు, ఉపఉష్ణ మండలాలు, సమశీతోష్ణ ప్రదేశ జలాలలో నివసించే 'లయన్ఫిష్' ఇటీవల అందరి దృష్టినీ ఆకర్షిస్తున్నది. ఈ చేపల రెక్కలలో ఉండే ఒక విధమైన విషాన్ని ప్రత్యేక ఔషధానికి ప్రత్యామ్నాయంగా ఉపయోగించే అవకాశం ఉండడమే దీనికి కారణం.

ఈ చేప శరీరం మూడు వైపుల రకరకాల రెక్కలు ఉన్నాయి. వెన్నెముకరెక్కలలో విషగంథులున్నాయి. అందువల్లనే వీటిచేత గాయపడినట్టయితే, వాంతులు వస్తాయి. ఒక్కొక్కసారి ప్రాణాపాయం కూడా వాటిల్లుతుంది. ఈ విషం మీదే శాస్త్రవేత్తలు ప్రస్తుతం విస్తృతంగా పరిశోధనలు జరుపుతున్నారు.

ప్రత్యేక ఔషధ విలువలు కలిగి ఉండడమే కాకుండా, అక్వేరియంలలో అలంకారం కోసం పెంచే చేపలుగా కూడా ఉపయోగపడడం వల్ల వీటికి మంచి గిరాకీ ఉంది.