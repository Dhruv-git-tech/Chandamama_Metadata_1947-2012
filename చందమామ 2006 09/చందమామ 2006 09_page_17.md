లను సందర్శించుకుంటూ వస్తూన్నాం.
మమ్మల్ని దోచుకునేందుకు బందిపోటు
దొంగలు వెంటబడితే, ఇటు పారిపోయి
వస్తున్నాం. వాళ్ళ కాగడాలవెలుగూ, చేతుల్లో
కర్రలూ మీరూ చూసే వుంటారు!” అన్నాడు.

ముసలివాడు మాట ముగించీ ముగించక
ముందే, దీపం గప్పన ఆరిపోయింది. ఒక
ఆజానుబాహుడైన కోయవాడు, పెద్ద ఈటి
ఒకటి పట్టుకుని, అక్కడికి పరిగెత్తుకుంటూ
వచ్చాడు. అతడు కేశవుణ్ణీ, జయమల్లునూ
చూస్తూనే, “మీ రా ఎగువనున్న పల్లె వైపు
నుంచేనా రావటం? ఆ పల్లె వాసుల్లో సగం
మందికి ధనం దోచుకోవటం వృత్తి, తతిమ్మా
సగానికీ వినోదం కోసం గొంతులు కోయటమే
పని. మీరేమీ భయపడకండి, మీ రక్షణ
భారం నాది!” అంటూ పక్కకు తిరిగి, “ఓ
హోయ్, ఆ కాగడాలు పట్టుకువచ్చే వాళ్ళ
మీద గురిచూసి బాణాలు వదలండి! వాళ్ళు
మరొక్క అడుగైనా ముందుకు రాకూడదు,”
అన్నాడు.

అప్పటివరకూ నిశ్శబ్దంగావున్న ఆ ప్రాంతం
కేకలతో హెచ్చరికలతో మార్మోగి పోయింది.

కోయ యువకులు చెట్ల మీది నుంచీ, పాదల
మాటు నుంచీ పల్లె యువకుల మీదికి గురి
చేసి బాణాలు రివ్వరివ్వమంటూ వదల
సాగారు. చూస్తూండగానే ఆ ప్రదేశమంతా
యుద్ధరంగంగా మారింది. అర్ధరాజ్యం వస్తుం
దన్న ఆశతో పల్లెయువకులూ, తమ కుల
పెద్ద ఆజ్ఞను పాలించే పట్టుదలతో కోయ
యువకులూ సంకుల సమరం సాగించారు.
బాణంవేటు దాటి ముందుకు వచ్చిన పల్లె
యువకులతో, కోయయువకులు కర్రలు
తీసుకుని పోరాడ సాగారు. ఓ క్షణకాలం
కోయల కులపెద్ద ఆ దృశ్యం కేసి చూసి, తల
పంకిస్తూ, “మా వాళ్ళ ధాటికి, ఆ దుర్మా
ర్గులు నిలబడలేరు, ఆసంగతి నాకు తెలుసు!
అయినా, ఇక ఈ రాత్రికి, ఈ ప్రదేశం క్షేమ
కరం కాదు. నా రక్షణ కోరిన వాళ్ళను కాపాడే
బాధ్యత నాది కనక, మిమ్ములను ఒక రహస్య
ప్రదేశానికి తీసుకుపోతాను రండి,” అంటూ
బయలుదేరాడు. జయమల్లూ, కేశవుడూ,
ముసలివాడూ అతనికి వెనకగా, గుర్రాలను
కళ్ళాలు పట్టుకుని నడిపించుకుంటూ కది
లారు.
-(ఇంకావుంది)