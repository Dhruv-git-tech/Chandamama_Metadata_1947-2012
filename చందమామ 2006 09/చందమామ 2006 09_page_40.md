మైన కుటీరం నిర్మింపజేసి, భటుల ద్వారా సన్యాసికి తెలియజేశాడు.

మూడోరోజు సాయంకాలం ముగ్గురు శిష్యులతో సన్యాసి రాజభవనానికి వచ్చాడు. భవన ద్వారం వద్ద నిలబడి సన్యాసికి సాద రంగా స్వాగతం పలికిన, రాజుగారి ప్రధాన అంగరక్షకుడు-సన్యాసి, ఆయన శిష్యులు రాజప్రాంగణం నుంచి వెలుపలికి వెళ్ళడా నికీ, లోపలికి రావడానికి ఏ సమయంలోగాని అభ్యంతరం చెప్పకూడదని కాపలా భటులకు సూచనలిచ్చాడు.

మరునాడు తెల్లవారగానే రాజు సన్యాసి దర్శనానికి వెళ్ళాడు. సన్యాసి ధ్యానంలో కూర్చుని ఉన్నాడు. ఒక శిష్యుడు వెళ్ళి ఆయన భుజాలను మెల్లగా స్పృశించాడు. సన్యాసి నెమ్మదిగా కళ్ళు తెరిచాడు.

“మహాత్మా, ఈ కుటీరం తమకు సౌక ర్యంగా ఉందనుకుంటాను,” అన్నాడు రాజు వినయంగా.

“సౌకర్యంగా ఉంది నాయనా! నీకేమైనా కోరిక ఉంటే చెప్పు, తీరుస్తాను,” అన్నాడు సన్యాసి.

“నా తదనంతరం సింహాసనాన్ని అధిష్ఠించ డానికి నాకు కుమారుణ్ణి ప్రసాదించండి స్వామీ,” అన్నాడు రాజు.

“నీ మొరను దేవుడు ఆలకించాడు!” అన్నాడు సన్యాసి చేతులెత్తి ఆశీర్వదిస్తూ.

రాజు భవనానికి తిరిగి వెళ్ళగానే, ప్రధాన అంగరక్షకుణ్ణి పిలిచి, సన్యాసికి భవన వంట

శాల నుంచి ఆహారం పంపమని సలహా ఇచ్చాడు. అయితే, పంపిన ఆహారాన్ని సన్యాసి అలాగే తిప్పి పంపేశాడని సాయంకాలనికి రాజుకు తెలియవచ్చింది. అన్నాహారాలు ముట్టుకోకుండా గడిపే అద్భుతశక్తి సన్యాసికి ఉన్నట్టు రాజు భావించాడు.

మహారాజు అంతటివారే సన్యాసికి, భవన నంలో కుటీరం ఏర్పాటు చేశారని తెలియడంతో, నగర ప్రజలు సన్యాసి దర్శనానికి రాసాగారు. ఆఖరికి రాజుగారి ఏకైక కుమార్తె యువరాణి మాళవికకు కూడా, సన్యాసిని దర్శించి, తనకు కాబోయే భర్తను గురించి తెలుసుకోవాలనే కుతూహలం కలిగింది.