నెల గడిచేసరికి రాజకుమారికీ, నాగ రాజుకూ వివాహం ఘనంగా జరిగింది. నాగరాజు తల్లిదండ్రులకు రాజమర్యాదలు జరిగాయి.

ఒక రోజు రాత్రి నాగరాజు, రాకుమారి హంసతూలికా తల్పం మీద ఆదమరిచి నిద్రి స్తుండగా, నాగరాజుకు పాము బుసకొట్టిన సవ్వడి వినిపించింది. అతడు తటాలున కళ్ళు తెరిచి చూడగా, పడగ విప్పిన సర్పం ఒకటి రాకుమారిని సమీపిస్తున్నది. వెంటనే, నాగరాజు తల్పందిగి సర్పంతోక పట్టుకుని గిరగిరా తిప్పి గట్టిగా నేలకేసి కొట్టాడు. సర్పం గిలగిలా కొట్టుకుని కొంత సేపటికి ప్రాణం విడిచింది.

ఆ మరుక్షణం రాకుమారి నిద్రలేచి, తనకు తప్పిన ప్రమాదాన్ని గురించి నాగరాజు చెప్పగా విని, అతడి ధైర్య సాహసాలను

ఎంతగానో మెచ్చుకున్నది. క్షణాల మీద ఈ వార్తతెలిసిన రాజు విజయవర్ధనుడు సంతో షంతో అక్కడికి వచ్చి నాగరాజును ఆప్యా యంగా కౌగలించుకుని, “నాయనా! నా ఒక్కగానొక్క కుమార్తెకు ప్రాణభిక్ష పెట్టావు,” అని, అసలు రాకుమార్తెను, నాగరాజు కిచ్చి ఏకారణం వల్ల వివాహం జరపవలసివచ్చిందో వివరించాడు:

విజయవర్ధనుడి తాతగారైన అజయవర్ధనుడు, మహేంద్రపురి రాజ్యాన్ని ప్రజారంజ కంగా చాలా కాలం పాలించి, వార్ధక్యదశలో కుమారుడు జయవర్ధనుడికి రాజ్యాభిషేకం చేసి, శేషజీవితాన్ని దైవచింతనలో గడిపేందుకు, అరణ్యంలోని ఒకానొక ముని ఆశ్రమంలో స్థిరపడ్డాడు.

ఇది జరిగిన కొన్నాళ్ళకు, జయవర్ధనుడు అడవికి వేటకు పోయి, అక్కడ పాము