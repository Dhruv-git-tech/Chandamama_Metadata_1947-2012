జయంతుడిని చూసి ముందు కొద్దిగా కంగారుపడిన ఆ యువతులు, “సౌందర్యా నికి అర్థం ఎవరూ చెప్పలేరు. సౌందర్యం అనేది చూసే వాళ్ళనయనాల్లో వుంటుంది. మా నాన్నగారు గొప్ప జ్యోతిష్కుడు. అడవి, జలపాతం, చక్కని పూలతోట, అందమైన కుటీరం-ఇలాంటి వాతావరణంలో, ఒక్క సంవత్సరం నివసిస్తే, మా భవిష్యత్తు అద్భుతంగా వుంటుందని ఆయన ఇక్కడ నివాసం ఏర్పరిచాడు. నిన్ననే ఒక సామంత రాజు ఆహ్వానించగా పొరుగు ప్రాంతం వెళ్ళాడు,” అన్నారు.

ఇంతకూ మీరెవరు? అని ఆ సౌందర్య రాశులు ప్రశ్నించక ముందే జయంతుడు, “నేను, తల్లిదండ్రుల ప్రమేయం లేకుండా, నాకు నచ్చిన కన్యను వివాహ మాడాలన్న ఉద్దేశంతో ప్రాసాదం నుంచి రహస్యంగా బయలుదేరాను. మీ ఇద్దరిలో ఎవరిని వివాహ మాడడం అయినా, నాకు ఇష్టమే.మీ నాన్న గారు తిరిగిరాగానే, ఆయనతో మాట్లాడ తాను,” అన్నాడు.

అంత సూటిగా జయంతుడన్న మాట లకు తృళ్ళిపడిన యువతులిద్దరూ, తమలో తాము ఏదో మాట్లాడుకుని, “మేమిద్దరం కవలలం! ఒకే వ్యక్తితో మా వివాహం జరుగు తుందని, మా నాన్న ఏనాడో చెప్పాడు,” అన్నారు.

“ఎలాంటి సంశయం లేకుండా నేను, మీ ఇద్దరినీ వివాహ మాడతాను. మీరు రూపంలో ఒకే విధంగావున్నా, మీ గుణ గణాలు భిన్నంగా వుంటాయని అనుకుంటు

న్నాను. నేనెవరైందీ ఈ సరికి మీరు గ్రహించే వుంటారు. మీ మనస్తత్వాల గురించి కాస్త వివరించండి,” అన్నాడు జయంతుడు, దాపులనున్న తిన్నె మీద కూర్చుంటూ.

ఆ ప్రశ్నకు యువతులిద్దరూ చిరునవ్వు నవ్వి, “మా ఇద్దరికీ పంతం, పట్టుదల ఎక్కువ. ఎవరికి వాళ్ళం అధికులం అను కుంటాం. అంతేకాదు, అనుకున్నది సాధించ నిదే నిద్రపోం; అందుకు ఎంతకైనా తెగిస్తాం!” అన్నారు.

“ఓహో, అలాగా!” అని జయంతుడు ఒకక్షణం ఆగి, “నా గురించి మీ అభిప్రాయం ఏమిటో నిర్మోహమాటంగా చెప్పండి,” అన్నాడు.

ఆ యువతులిద్దరూ కూడబలుక్కుని, “ఎంతో తెలివీ, వివేకం వున్నవాడు, మాకు