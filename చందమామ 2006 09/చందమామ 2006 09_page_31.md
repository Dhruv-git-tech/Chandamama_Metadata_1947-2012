కాటుకు గురై మరణించాడు. దానితో విజయ వర్ధనుడు మహేంద్రపురికి రాజైన ఆరు సంవత్సరాలకు రాణి ఒక చక్కని ఆడబిడ్డకు తల్లి అయింది.

అరణ్యంలోని ఆశ్రమంలో వున్నతాతగారి నుంచి బిడ్డకు ఆశీస్సులు పొందేందుకు విజయవర్ధనుడు, ఆయనవుంటున్న ఆశ్రమానికి వెళ్ళాడు.

అజయవర్ధనుడు మనమరాలిని చూసి ఉలిక్కి పడ్డాడు. కళ్ళు మూసుకుని కొంత సేపు ధ్యానంలో గడిపి, ఆ తరవాత విజయ వర్ధనుడితో, “నీ తండ్రికిలాగే నీ కుమార్తెకూ సర్పగండం ఉంది. అయినా, ఈ శిశువుకు నాగమాంబ అని పేరుపెట్టి నాగదేవతకు నిత్యపూజలు నిర్వహించు. గండం తొలగి పోయి మంచి జరుగుతుంది. అంతేగాక, బిడ్డయుక్తవయస్కురాలైనాక, భర్తఎంపికలో కూడా తగు జాగ్రత్త తీసుకో. అతడు సర్ప భీతిలేనివాడూ, ధైర్యసాహసాలు కలవాడూ అయివుండడం అవసరం,” అని అన్నాడు.

రాజకుమార్తెకు యుక్తవయసు వచ్చాక, విజయవర్ధనుడు సర్పగండం గురించి ఆలో

చిస్తూనే వివాహప్రయత్నాలు తలపెట్టాడు. ఎందరు రాజకుమారులను చూసినా ఒక్కరూ తృప్తికరంగా తోచలేదు. అటువంటి సమయంలో సర్పవరం గ్రామస్థులు తమగ్రామం వాడైన నాగరాజును, కాబోయే రాజుగా చెప్పు కోవడం విన్న విజయవర్ధనుడు, నాగరాజును పిలిపించి అతడి గురించి తెలుసుకున్నాడు. రాకుమారి నాగమాంబ జాతకం, నాగరాజు జాతకంతో అతికినట్లు సరిపోయింది. పైగా నాగరాజుకు విషసర్పాలను పట్టడంలోనూ, వాటికాటుకు చికిత్స చేయడంలోనూ మంచి ప్రావీణ్యంవున్నదని తెలుసుకున్నాడు. ఇదంతా దైవసంకల్పంగా భావించిన రాజు విజయవర్ధనుడు సంతోషంగా, నాగరాజుతో తన కుమార్తె వివాహం జరిపించాడు.

బాగా వయసు పైబడిన తర్వాత రాజు విజయవర్ధనుడు, నాగరాజుకు, నాగరాజవర్ధనుడు అని నామకరణం చేసి అత్యంత వైభవంగా రాజ్యాభిషేకం జరిపించాడు. ఐతే, సర్పవరం గ్రామస్థులు మాత్రం నాగరాజును పాములుపట్టే రాజు అంటూ ముచ్చటగా పిలుచుకునేవారు.