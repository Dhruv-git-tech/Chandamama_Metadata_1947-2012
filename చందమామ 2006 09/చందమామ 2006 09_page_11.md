కుక్క, పిల్లి, కోతి వంటి వాటిని చూడడం లేదూ! మీరు ఆశించినట్టు దూడను మార్చినా, పలుపు తెంపుకుని ఆవు, దూడను వెతు క్కుంటూ వెళుతుంది,” అని హెచ్చరించింది.

పేరయ్య ఆ మాటలు పెద్దగా పట్టించుకో లేదు. అయితే, విచిత్రంగా ఆ రాత్రి పేరయ్య ఆశించినట్టేయిండు ఆవులూ ఈనాయి. పేరయ్య ఆవు పెయ్యదూడను పెట్టింది. నారయ్య ఆవు కోడెదూడను పెట్టింది. శాంతమ్మ ఎంత వారించినా వినకుండా, పేరయ్య తన ఆలోచనల ప్రకారం దూడలను మార్చాడు. ఆ తర వాత నిద్ర రావడంతో వెళ్ళి పడుకున్నాడు.

మరికాస్సేపటికి గొడ్లపాకలో ఏదో చప్పడయితే, పేరయ్య, శాంతమ్మ వెళ్ళి చూశారు. తమ పాకలో నారయ్య ఆవు తన కోడెదూడను నాకుతూ కనిపించింది. మెడలో పలుపు తెగి వుంది. గబగబా వెళ్ళి నారయ్య గొడ్లపాకలోకి వెళ్ళి చూశారు. అక్కడ తమ ఆవు పెయ్యదూడను నాకుతోంది. పశువులకు తమ సంతానం పట్ల ఉన్న ప్రేమ ఎలాంటిదో పేరయ్యకు అర్థమయింది. తన భార్య చెప్పిన మాట అక్షరాలా నిజమని గ్రహించి, తను

చేసిన పనికి పశ్చాత్తాప పడ్డాడు. నారయ్య ఆవునూ, కోడెదూడనూ నారయ్య గొడ్ల పాక లోకి తీసుకువెళ్ళి వదిలి, తన ఆవునూ పెయ్యదూడనూ తన గొడ్లపాకలోకి తీసుకువచ్చాడు.

మరునాడు ఊరునుంచి తిరిగి వచ్చిన నారయ్య, కాంతమ్మతమ ఆవును జాగ్రత్తగా చూసుకున్నందుకు పేరయ్య దంపతులకు కృతజ్ఞతలు తెలియజేశారు.

పేరయ్య రాత్రి జరిగిన దానిని నారయ్యకు పశ్చాత్తాపంతో వివరించి, “నా దుర్భుద్ధికి నన్ను క్షమించు నారయ్య,” అన్నాడు.

“ఎంతమాట పేయ్యూ. ఇందులో దుర్భుద్ధి ఏముంది? అయినా, మూడు కోడెదూడలను పెట్టుకుని నేనేం చేస్తాను? వాటిలో నువ్వొక దాన్ని తీసుకో,” అన్నాడు నారయ్య.

“నీది చాలా దొడ్డమనసు నారయ్య. అయితే, నా పెయ్యదూడలలో నువ్వొకటి తీసు కోవాలి మరి,” అన్నాడు పేరయ్య. నారయ్య అందుకు అంగీకరించాడు.

వాళ్ళమాటలను కొద్దిదూరంలో నిలబడి విన్న కాంతమ్మ, శాంతమ్మలు ఒకరినొకరు ఆప్యాయంగా కౌగిలించుకున్నారు.