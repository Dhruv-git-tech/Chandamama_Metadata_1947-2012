రాజోద్యోగులు ఏమరుపాటుగా వున్నారని, నా అనుమానం," ఆని వీరబాహుతో; "నీకు ధాన్యకూటానికి ఉత్తరాన వున్నాళ్ళలో పన్నులు వసూలుచేసే బాధ్యత ఇస్తున్నాను. ఆలాగే సుభద్రుడు ధాన్యకూటానికి దక్షిణాన వున్న గ్రామాల్లో పన్నులు వసూలుచేసే బాధ్యత వహిం చాలి," అన్నాడు.

ఇందుకు సుభద్రుడూ, వీరబాహూ సరేనని బయలుదేరబోతున్నంతలో, రాజు వాళ్ళను ఆగమని, "మీరు ధాన్యకూటం లోని మన భవనంలో విడిది చేయవచ్చు. తిరిగి వచ్చేటప్పుడు విడిపిడిగా కాక, ఇద్దరూ కలిసి రండి. మరొక సంగతి: మీ ఇద్దరి వెంటా అంగరక్షకుల్ని పంపడం లేదు. కారణం ఏమిటో తెలుసా? మీరు స్వరక్షణతోపాటు, ఇజానాకు చేరవలసిన ధనాన్ని కూడా స్వశక్తితో కాపాడుకోగలరో లేదో పరీక్షించదలిచాను. ముందుముందు మీలో ఒకరిని సేనాధిపతిగా నియమించాలని, నా ఆలోచన," అన్నాడు.

సుభద్రుడూ, వీరబాహూ ఆ మాటలు విని చాలా సంతోషపడి, ధాన్యకూటం కేసి బయలు దేరారు. వాళ్ళు అటు వెళ్ళగానే రాజు, తన మంత్రి కొడుకైన కృష్ణకుమారుడు అనే వాణ్ణి పిలిచి, మారు వేషంతో వాళ్ళిద్దరినీ అనుసరించి వెళ్ళి.

వాళ్ళేమిచేసేదీ ఒక కంట కనిపెట్టి వుండమని ఆజ్ఞాపించాడు.

ధాన్యకూటంలోని రాజోద్యోగులు సుభద్రుడూ, వీరబాహూ వచ్చిన పని తెలుసుకుని, వాళ్ళంతకుముందు రైతుల నుంచి, వర్తకులనుంచి వసూలు చేసిన పన్నులను. వాళ్ళకు చెల్లించారు. అందు వల్ల వాళ్ళిద్దరికి పన్నుల వసూళ్ళకు గ్రామాల వెంట తిరగవలసిన శ్రమ తప్పింది. ఈ విధంగా రెండు వారాల్లో సుభద్రుడూ, వీరబాహూ తాము వచ్చిన పని పూర్తి చేయగలిగారు.

రేపు ఉదయం వాళ్ళు తిరిగి రాజధానికి బయలుదేరవలసి వున్నదనగా, ఆ రాత్రి