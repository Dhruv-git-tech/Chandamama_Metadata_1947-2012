చెబుతావా, లేక ఇప్పుడే ఉరితీయించ మంటావా ?'' అని అడిగాడు.

రాజు ఇలా అనగానే, జోగులు గడగడ వణికి పోతూ, ''అవును, మహారాజా! కనకాంబరుడి దగ్గిరున్న డబ్బు మూట లాకుని, నేనే అతణ్ణి నదిలోకి బలవం తంగా తోశాను,'' అన్నాడు.

వెంటనే రాజు, జోగులుకు యావజ్జీవ కారాగా రశిక్క విధించి, లక్ష్మీరమణి కుటుంబానికి తగిన జీవనోపాధి ఏర్పాటు చేయమని, మంత్రికి చెప్పాడు.

మంత్రి ఆయనతో, ''మహారాజా, జోగులు నేరస్థుడని, మీరెలా నిర్ణయించ గలిగారో, నాకు అర్థం కావడం లేదు,'' అన్నాడు.

అందుకు రాజు, ''జోగులు, కనకాంబరుడు కునికిపాట్లు పడుతూ, పడవాంచునుంచి నదిలోకి పడిపోయాడని చెప్పుతూ, మూటతోసహా అన్నాడు. అప్పుడే నాకు వాడు నేరస్థుడై వుంటాడన్న అనుమానం కలిగింది. కనకాంబరుడి శవాన్ని చూశాక, జోగులు నేరస్థుడన్న నిర్ణయానికి వచ్చాను,'' అన్నాడు.

''అదెలా సాధ్యపడింది, మహారాజా! ఈ ఫిర్యాదులో మొదటినుంచి మీతోబాటు నేనూ, అందరి సాక్ష్యం విన్నాను. కనకాంబరుడి శవాన్ని కూడా చూశాను,'' అన్నాడు మంత్రి.

మంత్రి మాటలకు రాజు చిరునవ్వు నవ్వి. ''ఉట్టినే చూడడం వేరు; పరిశీలించి చూడడం వేరు! జోగులు మునిగి పోతున్న కనకాంబరుడిని రషించేందుకు, అతడి జుట్టుపట్టుకున్నాననీ, అయినా అది తడిసివుండడంతో చేతినుంచి జారిపోయిందనీ, చెప్పాడు గదా ?'' అని అడిగాడు.

''అవును, మహారాజా!'' అన్నాడు మంత్రి.

''జోగులుకు తల మీద ఏమాత్రం జుట్టులేదు. వాడిది పూర్తిగా బట్టతల,'' అన్నాడు రాజు.

రాజు మేధాశక్తికి మంత్రి అబ్బుర పాటు చెందాడు.