గోవర్ధనగిరిరాజ్యాన్ని పాలించే నరేంద్ర భూపతి, ఎంతో మేధావి గానేకాక ప్రజల కష్టసుఖాలు స్వయంగా పరిశీలించి, న్యాయం కలిగించే వ్యక్తిగా కూడా పేరు పొందాడు.

నరేంద్రభూపతికి ఒక నియమం వున్నది. అదే మిటంటే — ప్రతి రోజు ఉదయం ఒక గంటకాలం, ఎలాంటి సామాన్య పౌరుడైనా నిరాటంకంగా ఆయనను దర్శించి, తనకు ఎదురైన సమస్యల గురించి విన్నవించుకోవచ్చు. రాజు అలాంటివాళ్ళకు ఆప్పటికప్పుడే పరిష్కార మార్గాలు చెప్పి పంపుతూండే వాడు.

ఒక రోజు ఉదయం లక్ష్మీరమణి అనే స్త్రీ రాజదర్శనానికి వచ్చింది. మంత్రితో ఏదో మాట్లాడుతున్న రాజు ఆమెను వచ్చిన కారణం అడిగాడు.

నేరవిచారణ

అందుకు ఆ స్త్రీ, ''మహారాజా, నా భర్త పేరు కనకాంబరుడు. రోజు ఉదయమే బయలుదేరి పడవ మీద నది దాటి, పట్టంలో తన వ్యాపారపు పసులు చూసు కుంటుంటాడు. కాని, నిన్న ఉదయం పడవ మీద నది దాటుతూ, నీళ్ళలో పడి కొట్టుకుపోయాడు.'' అని చెప్పింది.

''ప్రమాదవశాత్తూ కాలుజారి నదిలో పడిపోయి వుంటాడా?'' అని అడిగాడు రాజు.

''అలాగే జరిగి వుంటుందని, మొదటి అనుకున్నాను. మహారాజా ! అయితే, మా పక్క ఇంటి వ్యాపారి ఒకాయన మరొక పడవలో ప్రయాణం చేస్తూ దూరం నుంచి చూశానంటున్నాడు. నా భర్తను పడవ నడిపే జోగులు అనేవాడు, నీటిలోకి తో సేశాడట! నాకు న్యాయం కలిగించండి,'' అంటూ లక్ష్మీరమణి కళ్ళనీళ్ళు పెట్టుకున్నది.