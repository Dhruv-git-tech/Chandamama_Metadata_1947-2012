ముగ్గురుబానిసలు

బొగ్గాదులోని ఒక గొప్ప బిడారి వర్తకుడి దగ్గిర, ముగ్గురు బానిస లుండేవారు. వాళ్ళల్లో ఒకడువర్తకుడికి రాత్రితెల్లవార్లూ కాళ్ళు పట్టాలి. మరొకడు ఇరవైఅడుగుల పైగా లోతున్న బావిలోంచి నీళ్ళు తోడి, వర్తకుడుంటున్న భవనానికి నీళ్ళ కొరత లేకుండా చూడాలి. మూడోవాడు వర్తకుడి భవనానికి అవసరమయ్యే సామగ్రిని, స్వయంగా వీపుమీద పెట్టుకుని మోసుకు రావాలి.

ముగ్గురు బానిసలు చేసేదీ వెట్టిచాకిరీ అయినప్పటికీ, వాళ్ళు ఏనాడూ వర్తకుడి బౌదార్యానికి నోచుకోలేదు. పైగా, చేసే వెట్టిచాకిరీకి ఫలితంగా, వాళ్ళకు రోజూ కడుపునిండా సరిఅయిన తిండి కూడా లభించేదికాదు.

వర్తకుడికి పెళ్ళయి చాలా కాలం అయినప్పటికీ, సంతానం కలగలేదు.

ఆ తర్వాత కొన్నేళ్ళకు వర్తకుడి అదృష్టం పండి, అతడి భార్య పండంటి మగపిల్ల వాణ్ణి కన్నది. ఇక వర్తకుడికీ, అతడి బంధుమిత్రులకూ కలిగిన ఆనందం అంతాయింతా కాదు.

వర్తకుడు వారంరోజులపాటు, అందరినీ విందు వినోదాలతో ఆనందపరిచాడు. బీదలకు అన్నదానం, వస్త్రదానం చేశాడు. నగరంలో నాలుగు బాటలూ కలిసే చోట పెద్దసత్రం ఒకటి కట్టించాడు.

ఇన్ని చేశాక వర్తకుడికి ఒక ఆలోచన వచ్చింది. అతడు తన ముగ్గురు బానిస లనూపిలిచి, వాళ్ళతో ఎంతో ఆప్యాయంగా, ''మీరెంతోకాలంగా, నా దగ్గిర నమ్మకంగా సేవచేస్తున్నారు. నాకు లేకలేకకుమారుడు కలిగిన, ఈ శుభ సందర్భంలో, మీకు నాచేతనైన మేలు చేయదలిచాను. ఈ రోజున మీ ముగ్గురిలో ఎవరు బాగా పని