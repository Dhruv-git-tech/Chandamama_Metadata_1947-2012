సన్మానానికి అర్హులు

లక్ష్మీపురం గ్రామంలో సమధర్ము డనే న్యాయాధిపతి, ప్రభుత్వం తరఫున రాజో ద్యోగిగా పని చేస్తూండేవాడు. సమధర్ముడు న్యాయ శాస్త్రం, నీతిశాస్త్రం కుణ్ణంగా చదివినవాడూ, గొప్ప విజ్ఞత వున్నవాడూ కావడంతో, తీర్పులు చెప్పడంలో తనకు తనే సాటిగా పేరు పొందాడు.

ఈ సంగతి క్రమంగా ఆ దేశపురాజు శూర వర్మకు తెలిసింది. ఆయన సమధర్ముణ్ణి సన్మానించాలనుకున్నాడు. ఆందుకు తగిన ఏర్పాట్లు జరిగాక, రాజు నుంచి సమధర్ముడికి వర్తమానం అందింది. ఆయన సన్మానాలంటే ఇష్టం లేనివాడయినప్పటికీ, రాజు అడిగినప్పుడు కాదనడం భావ్యంగా వుండదని, వెంటనే రాజధానికి బయలుదే రాడు.

దారిలో సమధర్ముడికి, రామయ్య అనే పేదరైతు ఎదురయ్యాడు. అతడు కూడా

లక్ష్మీపుర గ్రామస్థుడే. కొన్ని దినాలక్రితం అతడి పాలాన్ని ఆ గ్రామంలోని భైరవయ్య అనే పెద్ద రైతు, రామయ్య తాత ముత్తాతలు తనవద్ద అప్పజేశారని, ఏవో దొంగపత్రాలు చూపించి ఆక్రమించు కున్నాడు.

రామయ్య, న్యాయాధిపతి సమధర్ముడి వద్ద ఫిర్యాదు చేశాడు. సమధర్ముడు, భైరవయ్య చూపించిన పత్రాలు పరిశీలించి, అవి దొంగపత్రాలని గ్రహించి, రామయ్య పాలాన్ని అతడికి తిరిగి స్వాధీనం చేయ మని తీర్పు యిచ్చాడు.

దారిలో సమధర్ముడు, రామయ్యను చూస్తూనే, 'ఏం, రామయ్య ! కులాసా యేనా ?' అంటూ కుశలమడిగాడు.

అందుకు రామయ్య, 'ఏదో బాగానే వున్నాసు, బాబూ, ఆ జగపతిబాబు దయ వల్ల!' అన్నాడు.