“ఈ మాయసంచిని నాకిస్తే, మీకెలా గడుస్తుంది?” అన్నాడు వల్లభుడు బాధగా.

“ఇంతకాలం నాకు అపకారం చేసిన వాళ్ళకు కూడా డబ్బిచ్చి సాయపడ్డాను. ఇంతకాలానికి నాకు ఉపకారం చేసిన మొదటి మనిషివి నువ్వు. నీకు ప్రత్యుపకారం చేయకుండా వుండలేను. నన్ను గురించి ఆలోచించకు. నాకెలాగో అలాగా రోజులు గడుస్తాయి,” అన్నాడు నడి వయస్కుడు.

“అయితే మీరూ నాతో వచ్చి వుండండి. నాకూ ఎవ్వరూ లేరు,” అన్నాడు వల్లభుడు.

నడివయస్కుడు దీని కంగీకరించాడు. వాళ్ళిద్దరూ కలిసి అతికష్టం మీద సరైన

దారి పట్టుకుని, తిరిగి వల్లభుడి గ్రామం చేరుకున్నారు.

కొంతకాలం బాగానే గడిచింది. మాయ సంచి ధర్మమా ఆని వల్లభుడికి తిందికి లోటులేదు. అయితే, వాడికది తృప్తిగా లేదు. బాగా డబ్బు సంపాదించి మేడలు కట్టి వైభవంగా జీవించాలని వాడి కోరిక. ఆ కోరికను వాడు నడివయస్కుడి, చెప్పాడు.

“అందుకు నువ్వు స్వయంగా కష్టపడాలి. మాయసంచిని దుర్వినియోగం చేయకు!” అని హెచ్చరించాడు నడి వయస్కుడు.

“ఆ సంచిని దుర్వినియోగం చేస్తే ఏమవుతుంది?” అని అడిగాడు వల్లభుడు.

“నీకేమీ కాదు. నీ బుద్ధిని మాయ సంచి తప్పదారిపట్టిస్తే, ఆ మాయసంచిని నీకి చెచ్చినందుకు తప్ప నాదవుతుంది. నేనే అనుభవిస్తాను,” అన్నాడు నడి వయస్కుడు.

భాగ్యవంతుడు కావాలన్న కోర్కెను చంపుకోలేక, వల్లభుడు మాయసంచితో భోజనం తయారుచేసి అందరికీ అమ్మసాగాడు. పెట్టుబడి లేకుండా అన్నం వస్తుండడంపల్లి, త్వరలోనే వాడికి మంచి లాభాలు రాసాగాయి.