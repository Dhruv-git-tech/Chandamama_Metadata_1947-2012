ఆనందాన్ని మనుషులు కూడా పొంద
గలగాలి. ప్రకృతిలోని ఈ మహోన్నత
గుణాన్ని మానవజాతి ఆలవరచుకోవాలి!’’
అని అనేవాడు జయానందముని.

సాయం కాల సమయాలలో ముని,
సందీపుణ్ణి కొండమీదికి తీసుకుపోయి,
ఆకాశంలో అప్పుడప్పుడే మెరుస్తూన్న
చుక్కలను చూపి, వాటిపేర్లూ, వాటికి
సంబంధించిన పురాణగాథలూ వివరించే
వాడు.

ఈ విధంగా, రాజధానీ నగరానికి
దూరంగా అరణ్యంమధ్య ప్రశాంత వాతా
వరణంలో, జయానందముని చల్లని
నీడలో పెరగసాగాడు యువరాజు!

గురువు వివరించిన కథలలోని
రాముడూ, కృష్ణుడూ, ధ్రువుడూ, నచికే
తుడూ మొదలైనవారికందరికీ తల్లిదండ్రు
లున్నారు కదా! మరి తనకెందుకు లేరన్న
అనుమానం కలిగింది సందీపుడికి. అతడు
ఒకనాడు మునితో, '‘నా తల్లి, తండ్రి
ఎవరు ?'’ అని అడిగాడు.

‘‘ఒక బిడ్డకు, తల్లి తండ్రి అవసరం
ఎందుకో తెలుసా? దేవుడు తన ప్రేమను,
తల్లిదండ్రుల ద్వారా ఆ బిడ్డకు అంద
జేయడానికే ! మరి, నువ్వు అందరిలాంటి
వాడివి కావు; చాలా గొప్పవాడివి! అందుకే
మధ్యవర్తిలేకుండానే దేవుడి ప్రేమ

తిన్నగా నీకు లభ్యమవుతున్నది!’’
అన్నాడు ముని ఎంతో ఆప్యాయంగా.

సందీపుడు తల ఊపి చిన్నగా
నవ్వుతూ, ‘‘అదేవుడి ప్రేమ, నాకు కూడా
తల్లిదండ్రుల ద్వారానే లభిస్తున్నది. మీరే
నా తండ్రి; ఈ ప్రకృతే నా తల్లి!’’
అని అన్నాడు.

అందుకు ముని నవ్వి, ‘‘నువ్వెంతో
వివేక సంపన్నుడివి. చుట్టూ వున్న ప్రతి
వస్తువులోనూ దేవుడి ప్రేమను సందర్శించ
గల శక్తి కలగాలని నిన్ను ఆశీర్వ
దిస్తున్నాను !’’ అన్నాడు సందీపుడి తల
నిమురుతూ.

* * *