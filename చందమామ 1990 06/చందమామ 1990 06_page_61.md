పోయి. వ్యాపారిని పట్టుకు న్నాడు.
ఈ వార్త కణంలో గ్రామ మంతా పాకి,
అనేక మంది అక్కడ చేరారు.

న్యాయాధికారి వాళ్ళతో, “ప్రజలారా, ఈ వ్యాపారి నిన్న తన బీడులో ఈ కూజాలు దొరికినట్టు అబద్ధం ఆడాడు. నిజానికి ఇవి చక్రవర్తిగారి ఖజా నాలోచి. నిన్న రాత్రి రాజుగారి చారులు నాకు ఈ వార్త అందజేశారు. కూజాలు తస్కరించిన వాణ్ణి బంధించమని చక్రవర్తిగారి ఆజ్జ. అందుచేత ఈ వ్యాపారిని బంధిస్తున్నాను. ఇతనికి దారుణమైన శిక్ష పడుతుందని నాకు తోస్తున్నది,” అంటూ వ్యాపారి కేసి చూశాడు.

ఈ మాటలు వినగానే వ్యాపారికి గుండె ఆగినంత పని అయింది. అతను భయంతో వణికిపోతూ న్యాయాధికారితో, “అయ్యా, నిన్న బుద్ది గడ్డి తిని తమతో అబద్దం చెప్పాను. నేను ఏ పాపమూ ఎరగను. ఆ బీడుభూమి ఇప్పుడు నాది కూడా కాదు. దాన్ని వాంగ్‌కు ఎప్పుడో

అ మ్మేశాను. వాడే ఆ కూజాలను ఆ భూమిలో దాచి. నిన్న పైకి తీసినట్టు న్నాడు. వాంగ్‌నే శిక్షించండి,” అన్నాడు.

“అందుకు రుజువు ఏమిటి?” అని న్యాయాధికారి వ్యాపారిని అడిగాడు.

వెంటనే వ్యాపారి తనకు వాంగ్ రాసి ఇచ్చిన రుణపత్రాన్ని తెచ్చి చూపాడు.

అందుకోసమే వేచి ఉన్న న్యాయాధికారి ఈ పత్రాన్ని వాంగ్‌కు ఇప్పించి, లోపలి సుంచి కూజాలు తెప్పించి, “ప్రజలారా, ఈ వ్యాపారి వాంగ్ అమాయకత్వాన్ని ఆసరా చేసుకుని అతన్ని మోసం చెయ్యాదలచాడు. కాని అతని మాటలను విశ్వసించలేక నేను ఈ నాటకం ఆడాను. ఈ కూజాలు చక్రవర్తిగారివి కానే కావు. వాటికోసం చక్రవర్తిగారు వెతికిస్తున్నారన్నది కూడా అబద్దమే. న్యాయంగా ఈ కూజాలు వాంగ్‌కు చెందుతాయి. అదృష్టదేవత వరించింది వాంగ్‌ను!” అంటూ ఆ కూజాలను వాంగ్‌కు ఇచ్చేశాడు.