ఇదే సమయంలో నారదుడు శంబ సాధనుడి వద్దకు వెళ్ళి, '‘శుభమస్తు,‘‘ అన్నాడు.

శంబసాధనుడు నారదుడికి నమస్తారం చేసి, '‘ఎక్కడి నుంచి వస్తున్నారు ? ఏమిటి విశేషాలు ?’’ అని అడిగాడు.

‘‘ హేమకూటం నుంచి వస్తున్నాను. అక్కడ ఇంద్రుడు మొదలైన దేవత లందరూ చేరి, నిన్ను చంపమని ఒక వానరుణ్ణి ప్రార్థిస్తూ ఉన్నారు. ఈ మాట నీతో చెప్పిపోదామనే వచ్చాను,‘‘ అన్నాడు నారదుడు.

ఈ మాట వినగానే శంబసాధనుడు ఆజ్యంపోసిన అగ్నిలాగా మండిపడి,

‘‘ఓహో ! పాపం గదా అని ప్రాణాలతో వదిలి పెడితే, ఇదా దేవతలు చేస్తున్న ఆలోచన? నన్ను కోతి చేత ఎలా చంపిస్తారో నేనూ చూస్తాను ! ఇంత కాలమూ చచ్చినట్టు పడి ఉన్న వాళ్ళు నన్ను చంపటానికి చూస్తున్నారా ? నా భుజబలం ఏమిటో ఈ దేవతలందరికీ చూపిస్తాను,’’ అన్నాడు.

ఆ రాకు సుడు ప్రళయకాలరుద్రుడి లాగా చేతిలో మెరిసే కత్తి పట్టుకుని కేసరి ఉన్న చోటికి అతి వేగంగా వచ్చి పడ్డాడు. అతని పెడబొబ్బలు విని కేసరి వద్ద ఉన్న దేవతలకు గుండెలు అవిసి పొయాయి. వాళ్ళు కొండగుహల్లోనూ, కేసరి చాటునా దాకున్నే ప్రయత్నాలు చేశారు.

‘‘ఎక్కడికి పొతారు ? మిమ్మల్పంద రినీ ఒక్కదెబ్బతో చంపేస్తాను,’’ అంటూ శంబసాధనుడు దేవతలను తరుముతూ ఉంటే, కేసరి అతనికి అడ్డం వెళ్ళి, ‘‘ఒరే, దుర్మార్గుడా ! నాచేత చావటానికే ఇంతదూరం వచ్చావు. యుద్ధం చెయ్యి.’’ అన్నాడు.

‘‘ఛి, ఛి ! కోతితో యుద్ధం చెయ్యటమా ? నాతో యుద్ధం చెయ్యటానికి పరమశివుడే భయపడటా తాడు గద ! ఒక్కశణంలో నీ సంగతి తేల్చేస్తా,’’