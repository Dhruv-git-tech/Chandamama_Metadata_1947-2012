మనదేశపు రాజు వరాహసేనుడు, నీ భాష విన్నాడంటే, నీ నాలుక కోయిస్తాడు. నా మాట విని తిరిగి నీ గ్రామానికి వెళ్ళి, కాయకష్టంచేసి జీవించు. దారి ఖర్చులకు డబ్బు కావాలంటే, నేనిస్తాను,” అని నూరు వరహాలిచ్చాడు.

విశారదుడికి, చతురపాదుడి మాటలపై విమాత్రం విశ్వాసం కలగ లేదు. వాడు కోపంగా, “నువ్వు, నా పొండిత్యం చూసి అసూయపడుతున్నావు. నాకు రాజదర్శనమైతే, ఆ మరుకుణమే నీ పదవికి చేటు కలుగుతుందని భయపడుతున్నావు,” అంటూ చతురపాదుణ్ణి నిందించాడు.

చతురపాదుడు ఎంతో శాంతంగా, “నీ మేలు కోరి హితవాక్యాలు చెప్పాను. అందుకు బదులు నన్నే నిందిస్తున్నావు. మహారాజు కొన్ని రోజులుగా అస్వస్థుడుగా వుంటున్నాడు. నీకు రాజదర్శనం కలిగిస్తాను. ఆ పైన ఏం జరిగినా, అది నీ కర్మ!” అన్నాడు.

“రాజదర్శనం కలిగితే, నాకు తప్పక రాజాశ్రయం లభిస్తుంది. అప్పుడు, నీ రుణం తీర్చుకుంటాను,” అన్నాడు విశారదుడు.

“నా కారణంగా, నీకు రాజదర్శనం కలిగిందని రాజుకు తెలియనివ్వకు.

దానితో నీ రుణం తీరిపోతుంది!” అన్నాడు చతురపాదుడు.

ఆ రోజే విశారదుడికి రాజ దర్శనం లభ్యమైంది. “ఎవరు నువ్వు? ఏమి కోరి వచ్చావు?” అని అడిగాడు వరాహసేనుడు.

“నా పేరు విశారదుడు. సంస్కృతంలో మహా పండితుణ్ణి. నా పొండిత్యం ప్రదర్శించి, రాజాశ్రయం సంపాయించాలని వచ్చాను,” అన్నాడు విశారదుడు.

ఆ సమయంలో రాజు దిగులుగానూ, ఆలసట చెందినవాడు గానూ వున్నాడు. ఆయన, విశారదుణ్ణి, “చూస్తే పసి వాడిలా వున్నావు. నీకు అప్పుడే అంత