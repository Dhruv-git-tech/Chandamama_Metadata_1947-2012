ఉద్యోగులు వినగూడని రహస్యాలు చాలా వున్నవి," అన్నాడు చిత్రసేనుడు రహస్యంగా.

ఆ రాత్రి ధవళగిరి రాజు తారకేశ్వరుడిని గౌరవించేందుకు, చాలా పెద్ద ఎత్తున విందులూ, వినోదాలూ ఏర్పాటయినై. వాటిల్లో రాజోద్యోగులూ, ఆ అడవిలో నివసించే వివిధ ఆటవిక జాతుల నాయకులూ పాల్గొన్నారు. తమ రాజు, ధవళగిరి రాజపుత్రుడని తెలిసినప్పుడు వారిలో ప్రతి ఒక్కరూ ఎంతో ఆనంద పడ్డారు.

విందులూ, వినోదాలూ ముగిసిన తర వాత చిత్రసేనుడు తన తండ్రికి ఏకాం తంగా అన్ని విషయాలూ చెప్పాడు. సింహాలను, చూసి తన గుర్రం బెదిరి కొండ ప్రాంతాలకు వెళ్ళటం దగ్గిర నుంచి, ఉగ్రాక్షుడికి తను చేసిన వాగ్దానం సంగతి కూడా అతడికి తెలియపరిచాడు.

"ఈ రాకుసుడికి నువ్వు చేసిన వాగ్దానం నిలుపు కోవటం ఎలా? కృతియుడూ,"

ఆందులో రాజూ అయినవాడెవడూ తన ప్రథమ సంతానాన్ని ఈ విధంగా రాకుసుల పాలు చేయటం, ఏమాత్రం ధర్మసమ్మతం కాదు," అన్నాడు తారకేశ్వరుడు.

"నా కింకా వివాహమే కాలేదుగదా ! వివాహమై, ఆందులోనూ మొదటిసారిగా మగపిల్లవాణ్ణి కన్నప్పడూ, వాడు బతికి పెద్దవాడై. పద్దెనిమిదేళ్ళ వాడైనప్పుడూ, ఈ సమస్యలు ఉత్పన్నమవుతున్నాయి. అప్పటికి ఏదో ఒక తంత్రం చేసి, ఈ ప్రమాదం నుంచి బయటపడవచ్చు,"

ఆన్నాడు చిత్రసేనుడు.

తారకేశ్వరుడికి కొడుకు మాటలేమీ అంతగా రుచించలేదు. అట్లని ఉగ్రాక్షుణ్ణి నాశనం చేయటం సాధ్యమయే పని కాదు. ఇవన్నీ ఆలోచించి చివరకు, తారకేశ్వరుడు, "నీ రాజ్యం, ధవళగిరి రాజ్యపు ఎల్లలను ఆనుకునే వుంది. ఏ పరిస్థితుల్లో అయినా, సహాయం కావలిసివస్తే, ఆ విషయం వెంటనే నాకు తెలియచెయ్యి,"

అన్నాడు. —(ఇంకావుంది)