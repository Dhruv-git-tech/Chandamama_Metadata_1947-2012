ఇచ్చిన సలహా జ్ఞాపకం పెట్టుకుని రైతు కొడుకు, '‘ఆమ్మాయీ, అంతా కులాసా?''
అని అడిగాడు.

‘‘మీరంతా కులాసాయేనా ?'' అని ఆ అమ్మాయి కూడా అడిగింది.

ఇద్దరూ మాట్లాడుకోవటంలో, ఆ పిల్ల రైతుకొడుకు పొద్దుటి నుంచి భోజనం చెయ్యలేదని తెలుసుకున్నది. ఆమె అతన్ని తన ఇంటికి తీసుకుపోయి జొన్న రొట్టెలు పెట్టింది. తరవాత అతన్ని గొర్రె తోలు గురించి అడిగింది.

‘‘మా అయ్య దీన్ని అమ్మి దీని ఖరీదూ, చర్మమూ కూడా తీసుకు రమ్మన్నాడు. నాకు సాధ్యం కాలేదు !'' అన్నాడు రైతు కొడుకు.

‘‘ఇంతేగద ! నేను నీకు చర్మమూ, చర్మం యొక్క ఖరీదూ ఇస్తానుండు !'' అంటూ ఆ పిల్లవాడి వద్ద గొర్రెతోలు తీసు కుని దాని మీద ఉన్న బొచ్చంతా కత్తి రించి, తోలూ, బొచ్చు ఖరీదూ కూడా రైతు కొడుక్కు ఇచ్చేసింది.

రైతు కొడుకు పరమానందం చెంది ఆ అమ్మాయితో వస్తానని చెప్పి ఇంటికి వచ్చే శాడు. తన కొడుకు తెచ్చిన చర్మమూ, డబ్బులూ చూసి రైతు సంతో షించి, ‘‘నీకీ ఉపాయం చెప్పిన మనిషి ఎవడురా ?'' అని అడిగాడు.

‘‘మగమనిషి కాదు, ఆడమనిషి !'' అంటూ వాడు జరిగినదంతా తండ్రికి చెప్పాడు.

‘‘ఇదేనా నీ తెలివి ? ఆటువంటి అమ్మాయి తటస్థపడితే వెంట తెచ్చుకుని పెళ్ళి చేసుకోరూ ? నీకు తెలివితేటలు లేవని నేను మొదటి నుంచి అనుకుంటూనే ఉన్నాను !'' అన్నాడు రైతు.

రైతు కొడుకు అప్పటికప్పుడే బయలు దేరి వాగు ఉన్నచోటికి వెళ్ళి, ఆ అమ్మాయితో, ‘‘నన్ను పెళ్ళాడతావా ?'' అని అడిగాడు. ఆ అమ్మాయి నవ్వి. వాణ్ణి పెళ్ళాడటానికి ఒప్పుకుని రైతు ఇంటికి వచ్చేసింది. రైతు వాళ్ళిద్దరికీ గొప్పగా వెళ్ళి చేసేశాడు.