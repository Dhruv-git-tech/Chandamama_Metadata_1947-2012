మింగి, ''మీ ఊరి పాఠశాల నానుకుని, ఒక వేపచెట్టు వున్నదిగదా ! ఆది, పోయిన గాలివాన దెబ్బకు, ఒక పక్కకు బాగా పంగిపోయింది. రేపు ఉదయం వేళ్లల్లో ఆ చెట్టు పాఠశాల మీద కూలి పడబో తున్నది,'' అన్నది కళ్ళు మూసుకుని.

రెండో పిశాచం నెగడులోంచి దోసిళ్లతో నిప్పులు తీసుకుని, తల మీద పోసుకుని, ''సాయంత్రం జరగబోయే దేవుడి ఊరే గింపులో, ఆలయం ఏనుగుకు పిచ్చెక్కుతుంది,'' అన్నది, తల మీద వున్న నిప్పులను నెగడులోకి రాల్చుతూ.

మూడో పిశాచం తన నోట్లోంచి నెగడు లోకి మంటను ఊదుతూ, ''రాత్రికి, మీ

ఊరి పెద్దచెరువుకు గండి పడుతుంది,'' అన్నది.

ఆ పిశాచాల జోస్యం విని, సాంబుడు ఆశ్చర్యపడుతున్నంతలో, అవి ఒకసారి పెద్దగా నవ్వి మాయమై పోయినై.

వాన తగ్గుముఖం పట్టగానే, సాంబుడు బయలుదేరి గ్రామం చేరాడు. వీధిలో పాఠశాలకు పోయే పిల్లలు కంటపడగానే, వాడికి పిశాచాల జోస్యం గుర్తుకువచ్చింది. వాడు పాఠశాలకుపోయి, ఉపాధ్యాయుడితో జరిగింది చెప్పి, ''ఎందుకయినా మంచిది, పాఠశాలకు సెలవివ్వండి,'' అని సలహా ఇచ్చాడు.

ఆ ఉపాధ్యాయుడికి వేరే సొంత పని వుండడంతో, పాఠశాలకు సెలవని చెప్పి, అప్పటికే వచ్చిన పిల్లలతో ఆవరణ దాటు తూండగా, వేపచెట్టు ఫెళ్ళఫెళ్ళమంటూ దానిమీద కూలిపడింది.

క్షణాలమీద పిశాచాల జోస్యం సంగతి, గ్రామం లో అందరికీ తెలిసిపోయింది. గ్రామ పెద్దలు కొందరు సాంబుడి దగ్గరకు వచ్చి, పిశాచాలు మరేమైనా చెప్పాయా అని ఆడిగారు.

''సాయంత్రం ఆలయపు ఏనుగుకు పిచ్చి పట్టబోతున్నదట! రాత్రికి మన ఊరి పెద్దచెరువుకు గండిపడబోతున్నదట!'' అని చెప్పాడు సాంబుడు.