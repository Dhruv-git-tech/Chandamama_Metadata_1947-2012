వాణ్ణి తలవకుండా వుండాలంటే, ఎవరికీ తీరుబడి వుండకూడదు," అన్నాడు మల్లప్ప.

“అందుకు నువ్వేం చేశావు?” అని అడిగాడు సూరయ్య.

“నేను మామూలుకంటే ఎక్కువగా పాలం పనుల్లో వుండిపోతున్నాను. మా ఇంట్లో మిగతావాళ్ళందరూ బుట్టలల్లడం, చాపలు నేయడం, బొమ్మలు చేయడం లాంటి పనుల్లో క్రమంగా ప్రావీణ్యం సంపాయించారు. అందువల్ల, కుటుంబానికి అదనపు ఆదాయం వస్తున్నది. దీన్నిబట్టి చూస్తుంటే, సోమన్నవల్ల మాకు ఉప కారం జరిగిందని, నీకూ అనిపించడం లేదా?” అని అడిగాడు మల్లప్ప.

ఇది విని సూరయ్య తెల్లబోయాడు. మల్లప్పకు వస్తానని చెప్పి ఇంటికిపోయి, భార్యకు సంగతి వివరించాడు.

“ఆయ్యో. నాకీ ఆలోచన రానేరాలేదు. మనమూ, మల్లప్పలాగే చేద్దాం,” అన్నది సూరయ్య భార్య.

ఆనాటి నుంచి సూరయ్యా. వాడి కుటుంబం మల్లప్పలాగే చేయసాగారు. అందువల్ల, వాడికీ ఆదాయం పెరిగింది. సోమన్నను గురించి ఆలోచించడానికే వ్యవధి వుండడం లేదు.

ఇలా కొంతకాలం జరిగేసరికి సోమన్న ఇంటికి అటూ, యిటూ రెండు డాబా ఇళ్ళు లేచాయి. తన అల్లరీ, తిట్లూ సూరయ్యా. మల్లప్పలు పట్టించుకోక పోవడం సోమన్నకు పెద్ద బాధగా తయారైంది.

ఆ బాధకు తోడు వాళ్ళు డాబా ఇళ్ళు కట్టడం చూసి సోమన్న చెప్పలేనంతగా మనోవ్యాధికి గురి అయి, “నా కారణం గానే వీళ్ళు పూరిపాకల స్థాయి నుంచి, డాబా యిళ్ళస్థాయికి ఎదిగిపోయారు. మరి కొంతకాలం నేనిక్కడ వుంటే, వీళ్లు పెద్ద పెద్ద మేడలే కట్టవచ్చు!” అని ఆలోచించి, తన పూరి పాకను అయిన కాడికి తెగనమ్మి, మరో పూరుకు వెళ్ళిపోయాడు.