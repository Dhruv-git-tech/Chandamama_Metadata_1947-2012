రాజునండి

పూర్వం ప్రిజియాదేశంలో గోర్డియన్ ఆనే రైతు యువకుడు ఉండేవాడు. అతను ఒకనాడు తన ఎడ్లబండి కట్టుకుని నగరానికి బయలుదేరాడు.

బండి కొంతదూరం వెళ్ళేసరికి ఎక్కడి నుంచో ఒక గరుడపకి వచ్చి, ఎద్దులకు మధ్యగా పోలు మీద కూచున్నది. ఇది శుభశకునమని గ్రీకుల నమ్మకం. తనకు కలగబోయే మంచి యోగం ఏమిటా అని గోర్డియన్ ఆశ్చర్యపోయాడు.

ఈ సమయంలో టెల్మీసన్ నగరంలో రాజు ఆకస్మికంగా మరణించాడు. రాజ్యం అరాచకమయింది. ఆ సమయంలో ఒక భక్తురాలికి గణం పూని, రచ్చపట్టులో కూడిన ప్రజలతో ఇలా చెప్పింది:

“మీరేమీ నిరాశపడకండి, మీ రాజు ఎడ్లబండి ఎక్కి ఇటే వస్తున్నాడు. బండిలో అతని సరసన మీ కాబోయే

రాణి కూడా కూర్చుని వున్నది. బండి పోలు మీద ఒక గరుడపకి కూచుని ఉన్నది!”

ఈ వివరాలన్నీ తెలియగానే ప్రజలు సంతోషించి తమ కొత్త రాజు కోసం ఎదురు చూడసాగారు.

అయితే, భక్తురాలు చెప్పిన ఈ మాటలు విన్నవారిలో ఒక యువతి గబగబా నగరం వెలపలికి పరిగెత్తింది.

కొంతదూరం వెళ్ళాక ఆమెకు ఒక ఎడ్లబండి ఎధురయింది. దాని పోలు మీద గరుడపకి కూచుని ఉన్నది. బండిలో ఒక యువకుడున్నాడు—కాని, అతని పక్కన ఎవరూ లేరు.

నగరం నుంచి వచ్చిన యువతి బండికి ఎదురు వెళ్ళి, గోర్డియన్తో, “అగు, అగు! నన్ను కూడా నీతోపాటు బండి ఎక్కనీ!” అన్నది.