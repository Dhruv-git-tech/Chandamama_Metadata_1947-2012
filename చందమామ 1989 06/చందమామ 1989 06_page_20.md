“పిలువు, యింట్లో వాళ్ళందర్శి ఇప్పుడే పిలువు. ఏం చెబుతావో చెప్పు. నువు చెప్పిన నిజమంతా తోసేసి వాళ్ళం దరూ నేను చెప్పే అబద్దాన్ని నమ్ముతారు. ఆ సంగతి నువే కళ్ళారా చూద్దువుగాని,” అంటూ సత్యం వంటలక్కని కేకపెట్టి పిలిచాడు.

వంటలక్క వచ్చింది.

“చూడు, సీతారామమామ్మా. నేను సూరయ్యని. ఇడుగో వీడు సత్యం. మా ఇద్దరి శరీరాలూ మారాయి,” అన్నాడు సూరయ్య వంటలక్కతో.

వంటలక్క ముక్కుమీద వేలేసుకుని, “హారి పిడుగా! నీకిదేం విపరీతబుద్ది?” అంటూ సత్యంకేసి చూసింది.

సత్యం వంటలక్కను చూసి నవ్వి, “సత్యం, ఆకలేసి పైత్యాన పడ్డాడు. తీసుకుపోయి తిన్నన్ని గాలెలూ, ఆవడలూ పెట్టు,” అన్నాడు.

“కుర్రకుంక అట్లా పేలుతుంటే మక్కెలు విరగదన్నక గాలెలూ, ఆవడలూ పెట్టమన్నారా? మీ అలుసే వాణ్ణింతపరకు తెచ్చింది?” అంటూ వంటలక్క సూరయ్యను రెక్క పట్టుకుని తీసుకు పోయింది.

వంట ఇంట్లో సూరయ్య వంటలక్కకు నిజం తెలియజేయాలని విశ్వప్రయత్నం చేశాడు. కాని లాభం లేకపోయింది. ఆ తరవాత ఇంట్లో పనిచేసేవాడితో ‘కూడా మాట్లాడాడు.’