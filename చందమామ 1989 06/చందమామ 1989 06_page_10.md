# ప్రాణమిత్తుడి స్వల్పాల్లు

తండ్రి మరణంతో యువకుడైన సూర్య కాంతుడు, స్వర్ణముఖి రాజ్యానికి రాజయ్యాడు. అతడు అతి స్వల్పకాలం లోనే మంచి పరిపాలకుడుగా పేరు తెచ్చు కున్నాడు. అతడికి సుమంతుడనే ప్రాణ మిత్రుడుండేవాడు. సూర్య కాంతుడు పరిపాలన విషయాలలో మంత్రి ధర్మ చరణుడి సలహాలు తీసుకునేవాడు. సొంత విషయాలను మాత్రం సుమంతుడితో చర్చించి, అతడి సలహాలు పాటించేవాడు.

ఒకనాడు సూర్యకాంతుడు వేటకు బయలుదేరాడు. ఆ సమయంలో రాణి విద్యాధరి అతడితో, "ప్రభూ, యీ రోజు నా జన్మదినం. త్వరగా వచ్చేయండి!" అని ప్రత్యేకంగా చెప్పింది.

అయితే, వేట తమకంలో పడి సూర్య కాంతుడు, విద్యాధరి జన్మదినం గురించి మరచిపొయి, అలస్యంగా అంతఃపురం చేరాడు. ఇందుకు విద్యాధరి భర్త మీద అలిగింది. ఏం చేయాలో తోచని సూర్య కాంతుడు, సుమంతుడిని సలహా అడిగాడు.

"మిత్రమా, స్త్రీలు అలకతో మగవాడి మీద అధిపత్యం సంపాదించాలని చూస్తారు. ఇటువంటి వాటిని మనం అది లోనే అరికట్టాలి. అలా కాక మనం బ్రతిమిలాడడం ప్రారంభిస్తే, ప్రతి స్వల్ప విషయానికి అలగడం మొదలు పెడతారు. నీవు మౌనంగా పూరుకో. దానితో రాణి తనంతటతానే దిగివస్తుంది. దీనితో నీ మనస్తత్వం గ్రహించిన రాణి, మరెన్నడూ అలగదు," అని సలహాయిచ్చాడు.

సూర్యకాంతుడికి, సుమంతుడి సలహా నచ్చింది. విద్యాధరితో మాట్లాడకుండా పూరుకున్నాడు. విద్యాధరి రెండు రోజులు చూసి, భర్తను పలకరించి, "మీ మనసు నొప్పించివుంటే కమించండి!" అన్నది.