చుకుపోతున్నట్టు అనిపించి ఆవురావురు మని వాటిని ఫలహారం చేసేశాడు. సూరయ్య నీరసమంతా పోయింది. కడుపులో నొప్పి రాకపోగా వొంట్లో ఎంతో ఉత్సాహం వచ్చింది.

తనలో కలిగిన మార్పు గురించి ఈ క్షణంవరకూ సూరయ్యకు విచారమే కలు గుతూ వచ్చింది. కాని ఇప్పుడు ఇందువల్ల కొన్ని మేళ్ళు కూడా కనిపించసాగాయి. ఎన్నాళ్ళనుంచో బాధిస్తున్న అజీర్తి బాథ విరగడయిపోయింది. కొంతకాలంపాటు హాయిగా యిష్టం వచ్చినదల్లా తినవచ్చు. శరీరం తేలికయింది. కనక చక్కగా ఎగరవచ్చు. కొంతకాలంపాటు వ్యవహారచిక్కులు కూడా వెదిలించుకుని తిరగవచ్చు. ఈ విషయాలన్నీ చూసుకుని సూరయ్య కొంతవరకు సంతోషించాడు.

సత్యానికి కూడా తన స్వరూపం మారటం గురించి విచారం తగ్గసాగింది. వాడు దర్జాగా డబ్బు జేబులో పెట్టుకుని తిన్నగా వెచ్చాల అంగడికి వెళ్ళాడు.

షాపుకారు సుబ్బయ్యతో ఏ విథమైన బేరమూ అడలేదు. వంటలక్క చెప్పిన సరుకులన్నీ కూలివాడి నెత్తిన ఎత్తించుకున్నాడు. సుబ్బయ్య చెప్పినంత డబ్బు యిచ్చేశాడు. వస్తూ వస్తూ, దారిలో కొన్ని గాజు గోలీలూ, ఒక దసరా కోతిబామ్మా కొనుక్కున్నాడు.

దారిలో అనేకమంది పెద్దవాళ్ళు కని పించి, "నమస్కారం, పంతులుగారూ," అంటూ వచ్చారు. తనకే నమస్కారం పెడుతున్నారని సత్యం మొదట గ్రహించలేదు. కాని, ఆ విషయం తెలుసుకున్నాకచాలా సంతోషించాడు. వాళ్ళందర్ని మోసపుచ్చ గలిగినందుకు సత్యానికి నవ్వుకూడా వచ్చింది. సత్యాన్ని పలకరించిన వాళ్ళలో కొందరు వాడికి తెలిసినవాళ్ళే కాని, కొందరు బొత్తిగా కొత్తవాళ్ళు. వాళ్ళు తనను నిలబెట్టి మాట్లాడిస్తారేమో నని సత్యం చాలా భయపడ్డాడు. కాని అదృష్ట వశాత్తూ ఆ పూటకు ఆటువంటిదేమీ జరగకుండానే వెళ్లిపోయింది. — (ఇంకావుంది)