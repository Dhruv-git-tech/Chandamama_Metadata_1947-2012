జలరాక్షుడు

ఒకానౌక దూరదేశంలో ఒక సరస్సుకు సమీపంలో ఒక కుటీరంలో ఒక పేదకాపు ఉండేవాడు. అ కాపుకు ముగ్గురు కొడుకులు. తల్లి తండ్రి పోయినాక పెద్ద వాళ్ళిద్దరూ ఏకమై ఉన్న కొద్దిపాటి ఆస్తినీ ఒడుచుకున్నారు.

“ఈ ఇల్లు నాది!” అన్నాడు పెద్ద వాడు.

“ఇంట్లో సామానంతా నాది!” అన్నాడు రెండోవాడు.

“మరి నామాట ఏమిటి?” అన్నాడు మూడోవాడు.

“నీకా? ఇల్లూ, ఇంట్లో సామాన్యా పోగా ఏముంటే అది నీదే. వెతికి తీసుకో,” అన్నారు అన్నలు.

మూడోవాడు ఇల్లంతా వెతికి ఒక మూల పడి ఉన్న తాటి చుట్ట సంపాదించాడు. దాన్ని వాడు తీసుకోవచ్చునని అన్నలు

అనుమతించారు. అ తాడు భుజాన వేసు కుని కాపు కొడుకు సరస్సు తీరానికి వెళ్ళాడు. వాడక్కడ నీటి ఒడ్డునే పెరిగే ఒక చెట్టు నానుకుని కూచుని తనకు బతుకుతెరువు ఏమిటా అని ఆలోచిస్తుండగా అంత దూరాన ఒక ఉడత కనిపించింది.

తనవద్ద ఉన్న తాడుతో ఉచ్చులు పన్ని రకరకాల జంతువులను పట్టుకుని, వాటి చర్మాలు అమ్మి బతకవచ్చునని వాడికి తోచింది. వాడు వెంటనే ఉచ్చు పన్ని ఉడతను పట్టుకున్నాడు. అయితే తీరా పట్టుకున్నాక వాడికి దానిని చంప బుద్ది కాలేదు. అందుచేత ఒక చెక్కల గూడు చేసి వాడు ఉడతను అందులో పెట్టాడు.

అలాగే వాడు కొంత సేపటికి ఒక కుందేలును కూడా ఉచ్చుల సహాయంతో