ఆ మాటలు మునివరులకు
అమిత లజ్జ కలిగించెను;
అంత కంతకా హేళన
ఆగ్రహమును రగిలించెను.

వ్రతములచే శుష్కించిన
వారలమగు మ మ్మింద్రుడు
హేళన కావించినాడు,
ఎంత కండ కావర మది!

చుఱుచుఱమని దేవేంద్రుని.
చూచి కన్ను లెఱ్జచేసి,
కానిమ్మని పెదవి గఱచి
కనలుచు మును లేతెంచిరి.

వచ్చి రోషముతోడ ఇంద్రుని
వంక చూచుచు, వీర్యవంతము
లైన మంత్రము లుచ్చరించుచు,
ఆ మునీశులు వేల్వదొడగిరి.

హోమ ధూమముతోడ వారల
ఒడలు, పలువలు నల్లనయ్యెను;
జేపుతించిన వారి కన్నులు
సెగలు గ్రక్కెడు నిప్పలయ్యెను!

“ఇంద్రు కంటెను నూఱు రెట్టులు
ఎక్కుడగు బలవంతు డొక్కడు
పుట్టి రెండవ ఇంద్రుడై, చే
పట్టు గావుత స్వర్గలోకము.”

అనుచు వారలు వేల్చుచుండగ
విని బృహస్పతి వెఱపుతో చని,
కశ్యపుని కెతిగించి ఇంద్రుని
కావు మీ వని కాళ్ళపై పడె.

“ఇంద్ర పదవికి ఎట్టి భంగము
ఎంత మాత్రము రాదు నమ్ముము;
బ్రహ్మ వాక్యం బిద్ది మీ కే
భయము వల”దని కశ్యపుం డనె.

అట్లు వాలఖిల్య మునులు
అగ్ని ముఖము చేసి వేల్వ,
యాగాగునుల నువ్వేత్తుగ
యజ్ఞ పురుము డవతరించె.