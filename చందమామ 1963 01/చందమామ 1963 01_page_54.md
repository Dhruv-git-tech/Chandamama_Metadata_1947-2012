చిలుక బుద్ధి

పెద్దబ్బాయి భలే గమత్తు చేశాడు. తాతయ్య వాణ్ణి పిలిచి, రెండబాలిచ్చి, “దబ్బున వెళ్ళి నస్యం పట్టుకురారా!” అన్నాడు. పెద్దవాడు దుకాణానికి వెళ్ళుతుండటం పసి కట్టి అమ్మమ్మ, “ఆ చేత్తోనే ఒక కొబ్బరి కాయ పట్టుకురారా, బాబూ. దేవుడికి కొట్టాలి,” అన్నది. ఇంతలోనే నాన్న వాణ్ణి పిలిచి, “సిరాబుడ్డి ఖాళీ అయింది. కొత్త బుడ్డి పట్టుకురారా,” అంటూ చేతిలో రూపాయి పెట్టాడు. ఒక పావుగంటకు పెద్ద వాడు సిరాబుడ్డితో సహా చక్కా వచ్చాడు. కొబ్బరికాయ మాటా, తాతయ్య పాడుం మాటకూడా వాడు మరిచాడు. వాడు మళ్ళీ వెళ్ళి వాటిని తెచ్చాడను కోండి. అయినా పిల్లలు వాడు చేసిన పనిని తలుచుకుని, తలుచుకుని రోజల్లా సవ్వుకున్నారు.

“కొందరికి చిలుక బుద్ధి ఉంటుందరా. వాళ్ళు మాటలు జ్ఞాపకం ఉంచుకుంటారు

గాని, అర్ధం చేసుకోరు. ఒక మాట మీద ఇంకో మాట వినగానే మొదటి మాట ఎగిరి చక్కా పోతుంది. ఆఖరుకు విన్నమాకే జ్ఞాపకం ఉంటుంది. ఇలాటి వాడే వెనకటి కొకడుండేవాడు,” అంటూ తాతయ్య పాడుం కాయ తీశాడు.

“కథ! కథ!... పెద్దబ్బాయంటివాడేనా, తాతయ్య?... వాడేం చేశాడు, తాతయ్య?” అని కుర్రాళు ప్రశ్నల వర్షం కురిపించారు.

తాతయ్య తాపీగా పాడుం పీల్చి చెప్పు నారంభించాడు :

ఒకనాడు వాడి అమ్మమ్మ వాడితో అన్నదిగదా, “శాస్తుల్లుగారి దగ్గిరికి వెళ్ళి అమావాస్య ఎప్పుడుందో కనుక్కురారా,” అని చెప్పింది.

వాడు సరేనని శాస్తుల్లుగారింటికి బయలు దేరాడు. తన మనమడి సంగతి ముసిలా విడకు తెలుసుగా. అందుకని ఆవిడ వాడితో,