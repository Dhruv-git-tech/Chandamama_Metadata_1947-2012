# దాస్థవీణులక్కి

## ప్రభమాశ్వాసము:

కశ్యపు డౌనరించు పుత్ర
కామేష్టికి వచ్చినారు
వాలఖిల్య మహామునులు,
వారలతో అంద్రాదులు.

పరమ ఋషులు వేద మంత్ర
పఠనం బొనరించుచుండ
అగ్నికుండమున కశ్యపు
డాహుతు లర్పించుచుండె.

కశ్యపునికి ప్రక్కననే
కృదూ వినతాది సతులు
కోరిక లీరిక లెత్తగ
కూర్చొని చూడదొడంగిరి.

జన్నమునకు సరిపోయెడు
సమిథలు, పువ్వులు లేవని
తెచ్చుటకై వాలఖిల్య
దేవేంద్రాదులు వెడలిరి.

ఎండినట్టి రావి పుల్ల
లేతి పెద్ద మోపు కట్టి,
నెత్తికెత్తికొని ఇంద్రుడు
నిక్కుచు అరుదేరినాడు.
వాలఖిల్య మునులు కూడ
పూలు గోసి మూట గట్టి,
మోయలేక నడువలేక
ముక్కుచు అరుదేరినారు.

తోవలోన వారల గని
దేవేంద్రుడు పక పక నగి,
“పూలు గూడ మోయలేరు
బొట్టన వ్రేలంతవారు!

వాలఖిల్య మహామునులు
చాల గొప్ప బలవంతులు,”
అని ఇంద్రుడు ఎకసక్కెము
లాడి ముందు కేగినాడు.