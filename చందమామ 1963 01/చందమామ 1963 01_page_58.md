వెర్రి బాగులవాడు

ఒక గ్రామంలో ఒక విధవరాలికి ఒక్కడే
కొడుకుండేవాడు. కాని వాడు వెర్రి బాగుల
వాడు. వాడికి ఒంట్లు కూడా సరిగా రావు.
దుకాబానికి వెళ్ళి రూపాయి మార్చితే
దుకాణ దారిచ్చిన చిల్లర డబ్బులు సరిగా
ఉన్నాయో లేవో కూడా వాడు కనుక్కోలేక
పొయేవాడు. ఈ సంగతి బాగా గుర్తించిన
దుకాబాల వాళ్ళు వాణ్ణీ తరుచు మోస
గిస్తూండేవారు.

తన కొడుకు వెర్రి బాగులవాడన్న
కారణంచేత వాడి తల్లి వాణ్ణి కంటిని రెప్ప
లాగా కాపాడుతూ, మూడు పూటలా శ్రద్ధగా
తిండిపెడుతూ, ఎంతో ప్రేమగా ఉండేది.
కాని వాడే తన తెలివి తక్కువతనాన్ని
తలుచుకుని దిగులుపడేవాడు.

“నా కింకా కొంచెం మెదడుంటే బాగుండే దమ్మా! మెదడు లేనందువల్ల నేను నీకు కొంచెమైనా పనికిరాకుండా ఉన్నాను. మన

ఇద్దరి భారమూ నువే మోస్తున్నావు గద!”
ఆనేవాడు కొడుకు.

“అందరూ తెలివిగలవాళ్ళే ఉంటారా,
నాయనా ? నీకు దేవుడు తెలివితేట లివ్వక
పోతేనేం ? మంచితనం ఇచ్చాడు, ఇద్దరికి
సరిపడే కండపుష్టి ఇచ్చాడు. నువు చెయ్య
గల శ్రమ ఇంకెవరు చెయ్యగలరు ?” అని
విధవరాలు వాణ్ణి సముదాయించేది.

కాని ఈ విధమైన మాటలు వాడికి
నచ్చక, “నేను తెలివిగల వాణ్ణయే దెలా
గమ్మా?” అని పదేపదే తల్లిని వేధించ
సాగాడు. వాడి బాధపడ లేక తల్లి, “మిట్ట
మీద ఉండే మంత్రాల మరిడెమ్మను అడిగి
కొంచెం తెలివితేటలు తెచ్చుకో !” అని
సలహా ఇచ్చింది. అ మాట నమ్మి మంత్రాల
మరిడెమ్మ దగ్గిరికి వాడు పరిగెత్తుకు
వెళ్ళాడు. మరిడమ్మ పాయ్యి దగ్గిర కూచుని
వంట చేసుకుంటున్నది.