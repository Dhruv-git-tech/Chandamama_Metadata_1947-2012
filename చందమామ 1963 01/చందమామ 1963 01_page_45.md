మరుత్తుతో, “రాజా, ఈ యజ్ఞానికి బృహస్ప తిని యాజకుడుగా పెట్టుకోకపోతే దేవేం ద్రుడు నీపై వజ్రాయుధం ప్రయోగించ గలడు. తరవాత నీ యిష్టం!” అన్నాడు.

మరుత్తు అతనితో, “నాకు సంవర్తుడే యాజకుడు. మిత్రదొహం బ్రహ్మహత్యను పొలినదని మీ దేవేంద్రుడికి దేవతలకూ చెప్పు,” అన్నాడు.

“అదుగో, ఆకాశంలో ఆ భయంకరమైన చప్పడు వింటున్నావా, రాజా? ఇంద్రుడు నీపై వజ్రాయుధం వెయ్యటానికి సిద్ధంగా ఉన్నాడు. మరోసారి ఆలోచించుకో!” అన్నాడు ధృతరాష్ట్రుడు.

నిజంగానే యజ్ఞశాలలో ఉన్నవారికి ఆకాశం నుంచి భయంకర గర్జన వినిపించింది. అందరూ భయపడ్డారు. మరుత్తుకు కూడా మనస్సు వికలమైంది. ఆయన సంవర్తుడితో, “స్వామీ, నన్నీ ఉప్రదవం నుంచి తమరే కాపాడాలి!” అన్నాడు.

సంవర్తుడు మరుత్తుతో, “నీకు వజ్రా యుధం భయం అవసరం లేదు. అంతే కాదు, ఈ యజ్ఞం ఎలా జరపమన్నా అలా నేను జరిపించగలను,” అన్నాడు.

“అయితే ఆ ఇంద్రుడూ, ఇతర దేవతలూ ప్రత్యక్షంగా వచ్చి యజ్ఞ సదస్సులో పాల్గొని సోమం స్వీకరించేటట్టు చెయ్యండి,” అని మరుత్తు కోరాడు.

“అందరూ ఇప్పుడే దిగి వస్తారు,” అన్నాడు సంవర్తుడు. ఆయన అన్నట్టే దేవేంద్రుడు మొదలుగాగల దేవతలు స్వయంగా యజ్ఞశాలకు వచ్చేశారు. మరుత్తూ, సంవర్తుడూ వారికి తగిన రీతిగా స్వాగతం చెప్పి, ఆతిథ్యం ఇచ్చి, వారి చేత సోమపాసం చేయించారు. పులి లాగా బయలుదేరిన ఇంద్రుడు సంవర్తుడి మహిమ చేత పిల్లిలాగా అయిపోవటమే గాక మరుత్తును దీవించి, యజ్ఞం పూర్తి అయినాక తిరిగి స్వర్గానికి వెళ్ళిపోయాడు.