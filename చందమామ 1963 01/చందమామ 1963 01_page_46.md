రాక్షసుడు

తన భర్తకు చదువు సంధ్యలు లేకపోవటం
ఏమీ బాగా లేదనుకుని మహలక్ష్మి భీమన్న
చేత అకరాభ్యాసం చేయించింది. జమీం
దారుగారి అల్లుడై ఉండి చదవటమూ,
రాయటమూ చేతకాకపోవట మేమిటని
భీమన్నకు కూడా అనిపించింది. అందుచేత
అతను శ్రద్ధగా చదువుకుని పుస్తకాలు
చదివే దశకు వచ్చాడు.

జమీందారుగారు కూడా చదువు లో
అల్లుడికి సహాయపడ్డాడు.

ఆయన భీమన్నతో, “మన జమీందారీ వ్యవహారాలు నువు కొంచెం కొంచెం తెలుసు తోవటం అవసరం. అందుచేత నేను చదివేది ప్రతిదీ నువు కూడా చదువుతూ ఉండు. అన్ని విషయాలు క్రమంగా నీకే తెలుస్తాయి,” అన్నాడు.

భీమన్నకు ఎన్ని ఉత్తరాలు చదివినా
జమీందారీ వ్యవహారాలు తల కెక్కలేదు

గాని, తన మామగారు చదివేదెల్లా తానూ
చదవాలన్నది మాత్రం గట్టిగా అర్థమయింది.

జమీందారుగారు ప్రతి రాత్రి రామా
యణం చదివి, కళ్ళజోడు తీసి రామాయణం
మీద పెట్టి, వెళ్ళి పడుకుని నిద్రపోయే
వాడు. ఆందుచేత భీమన్న తాను కూడా
అలాగే చెయ్యాలనుకున్నాడు.

రాత్రి అయి అందరూ పడుకునే సమ
యానికి భీమన్న పడుకో లేదు; మామగారు
రామాయణం చదివి పడుకోబోయేదాకా వేచి
ఉండి, “నేను కాస్సేపు చదువుకుని
వస్తాను, నువు పడుకో,” అని మహలక్ష్మితో
చెప్పి, మామగారి కళ్ళజోడు తాను తగి
లించుకుని రామాయణం చదవటానికి
కూచున్నాడు.

జమీందారుగారిది చత్వారపు జోడు.
ఆయన వయసు మళ్ళీనవాడు కనక ఆ కళ్ళ
జోడు లేకపోతే చదవలేక పోయేవాడు.