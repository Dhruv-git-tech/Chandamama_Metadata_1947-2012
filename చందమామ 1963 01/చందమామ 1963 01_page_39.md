లేదా, ఆ మరుత్తుకే పురోహితుడవుగా ఉండి
నా పొరోహిత్యం మానుకో!” అని గట్టిగా
చెప్పేశాడు.

బృహస్పతి బెదిరిపోయి, “అదేం మాట?
మిమ్మల్ని వదులుకుని మరుత్తుకు పొరో
హిత్యం చేస్తానా? మరుత్తునే వదులు
కుంటాను! మీ రెక్కడ, అతనెక్కడ?”
అని ప్రమాణాలు కూడా చేశాడు. ఇంద్రుడి
దిగులు తీరిపోయింది.

ఇది జరిగినాక మరుత్తు బృహస్పతి
వద్దకు వెళ్ళి, “అయ్యా, నేనొక యజ్ఞం
చేస్తానని ఇదివరకే మీతో చెప్పి ఉన్నాను.
ఇప్పుడా యజ్ఞం చెయ్యటానికి సిద్ధంగా

ఉన్నాను. తమరు వచ్చి నా చేత ఆ యజ్ఞం
చేయించండి. యజ్ఞ సంభారాలన్నీ సిద్ధంగా
ఉన్నాయి,” అన్నాడు.

“ఇక నేను నీకు పొరోహిత్యం చెయ్యనులే.
ఇంద్రుడు నన్ను తనకే పురోహితుడుగా
ఉండమన్నాడు. నేను కూడా సరే నన్నాను,”
అన్నాడు బృహస్పతి.

“తమరు నన్నిలా విడిచిపుచ్చటం
భావ్యంకాదు. మా తండ్రిగారికి కూడా మీరే
పురోహితులు. నాకు తమ మీద ఎంతో భక్తి
గౌరవాలు!” అన్నాడు మరుత్తు.

బృహస్పతి నిర్మోహమాటంగా, “అదేమి
మాట? అటు దేవతలకు పురోహితుడుగా
ఉంటూ ఇటు మానవమాత్రుడికి ఎలా పొరో
హిత్యం చేస్తాను? ఇక నుంచీ నేను నీకు
పురోహితుణ్ణి కానని చెప్పానుగా! నీ యిష్టం
వచ్చిన వాణ్ణి మరెవణ్ణయినా పెట్టుకో. నేను
నీ చేత యజ్ఞం చేయించేది లేదు,” అన్నాడు.

మరుత్తు అవమానమూ, నిరాశా పాందిన
వాడై తిరిగి వస్తూండగా అతనికి దారిలో
నారదుడు కనబడి, “ఏం, నాయనా? ఏమి
టలా విచారంగా వస్తున్నావు? ఎక్కడి
నుంచి రావటం? ఏమిటి కథ? సంగ
తేమిటో చెప్పు. నేను తీర్చగల కష్టమైతే
తీరుస్తాను,” అన్నాడు.