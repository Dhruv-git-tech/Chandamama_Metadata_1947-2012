ఇలా గట్టిగా అంటూ వాడు పరిగెత్తుకు వస్తుండగా, ఒక కుమ్మరి కుండలు చెయ్యాలాపికి మట్టి కలుపుతూ, తనకు వాడు సలహా ఇస్తున్నాడనుకుని, “నీ దారిన నువు పోవయ్యా!” అన్నాడు.

“నీ దారిన నువు పోవయ్యా,” అన్నాడు జపించుకుంటూ వాడు కొంత సేపటికి ఇల్లు చేరుకున్నాడు.

“ఇంత సేపేమిట్రా? శాస్తుల్లుగారు విమన్నారు?” అని అమ్మమ్మ అడిగింది.

“నీ దారిన నువు పోవయ్యా, అన్నారు,” అని మనమడు జవాబు చెప్పాడు.

“ఓహో, కుర్రకుంక వని అలా చెప్పి ఉంటారు. నా కోసం అడుగుతున్నానని మళ్ళీ అడిగిరా. ఎప్పుడు వస్తుందో తెలుసు కుని రా!” అన్నది ముసలావిడ.

వాడు మళ్ళీ శాస్తుల్లుగారి ఇంటికి వెళ్ళి, “మా అమ్మమ్మ కోసం అడుగుతున్నానండి. అదేదో ఎప్పుడు వస్తుందండి?” అన్నాడు.

వాడు తన అమ్మమ్మ ఆద్దికం కోసం అడుగుతున్నా డనుకుని శాస్తుల్లుగారు, “ఆవిడ ఎప్పుడు పొయింది? అమావాస్యకు ముందా, వెనకా?” అని అడిగాడు.

“అదేనండీ! అమావాస్యే!” అన్నాడు మన ప్రబుద్ధుడు. అప్పటిదాకా వాడి కామాట జ్ఞాపకం రాలేదు.

“అమావాస్యనాడే పొయిందా? అయితే ఆ రోజుకు నేను మీ ఇంటికి వస్తాలే! మీ ఇల్లెక్కడ?” అని శాస్తుల్లుగారు అడిగాడు.

మనమడు అయనకు ఇల్లు గుర్తు చెప్పి ఇంటికి వచ్చి, “అమావాస్యనాడు శాస్తుల్లు గారు వస్తానన్నాడు,” అని అమ్మమ్మతో చెప్పేశాడు.

ఇంతకూ అమావాస్య ఎప్పుడో ముసలమ్మకు తెలియనే లేదు. అందుకని ఆవిడే శాస్తుల్లుగా రింటిక బయలుదేరి వెళ్ళి అమావాస్య ఇంకా పదిహేను రోజులుందని తెలుసుకు వచ్చింది.