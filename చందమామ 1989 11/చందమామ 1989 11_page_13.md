గజపతి వణికిపోతూ, '‘అయ్యా, ఆ ఆస్తి అమ్మేహక్కు లేకుండా, నా తండ్రి వీలునామా రాశాడు. అనుభవించడానికి మాత్రమే, నాకు హక్కున్నది,' ' అని, జమీందారుకు ఆ వీలునామా పత్రాలు చూపించాడు.

జమీందారు ఆ పత్రాలు చూసి, గజపతికి తిరిగియిస్తూ, '‘నువ్వు చెప్పింది నిజమే ! కాని, నీ పాలాన్నీ, ఇళ్ళనూ అదైకు యిచ్చేహక్కు నీకున్నది. అందు వల్ల, వాటిని నూరు సంవత్సరాలపాటు నీ ఋణదాతలపరం చెయ్యి. ఆ తర్వాత నీ వారసులకు ఆస్తి చెందుతుంది,' ' అని తీర్చిచ్చాడు.

తీర్పు విని గజపతి బెంబేలుపడిపోతూ, '‘అయ్యా. ఎంత లేదన్నా, నా ఆస్తి విలువ పదిలకెలుంటుంది. లక్ష వరహాల బాకీకి గాను, అంత ఆస్తిని పరుల హస్తగతం చేయమనడం అన్యాయం,' ' అన్నాడు.

ఆ మాటలకు జమీందారు నవ్వి, '‘లక్షవరహాలు అప్పు తీసుకుని తీర్చక

పోవడం కూడా అన్యాయమే. ఆస్తి అమ్మేహక్కు లేనందున ఎవరూ ఏమీ చేయ లేరని, ఈ ఎత్తు వేశావు. ఇందులో మరెవరి సలహా అయినా వున్నదా ?' ' అని అడిగాడు.

గజపతి కళ్ళనీళ్ళ పర్యంతమైపోతూ, '‘మా మేనమామ సలహా విని చెడ్డాను !' ' అంటూ జరిగినదంతా చెప్పాడు.

అప్పుడు జమీందారు, నాగరాజును పిలిపించి, '‘పెద్దవాడివైన నువ్వు, పని గట్టుకుని నీ మేనల్లుడికి పెడబుద్దులు నేర్పి, అతణ్ణి మోసకారిని చేశావు. వెంటనే అప్పలిచ్చినవాళ్ళకు డబ్బు తిరిగి యిచ్చెయ్యి. జది మొదటి తప్పుగా భావించి, ఈసారికి నిన్నూ, నీ మేనల్లుణ్ణీ శికీంచకుండా వదులుతున్నాను,' ' అని చెప్పాడు.

గజపతి తను దాచిన డబ్బు తెచ్చి, షావుకార్ల బాకీలు తీర్చాడు. ఆ తర్వాత ఆ మేనమామ, మేనల్లుళ్ళకు మోసకారు లన్న పేరు మిగిలిపోయింది.