చెయ్యక పొతే ఎంత? అదీకాక, నీవు నాకన్న గొప్ప పండితుడివి!'' అని చెప్పి చూశాడు తావూ. అయి వినిపించుకోలేదు.

మంచునుంచి తప్పించుకోవటానికి వారిద్దరూ ఒక గుహలో తలదాచుకున్నారు.

''ఎక్కడైనా నాలుగు పుల్లలు దొరికితే చలిమంట వేసుకోవచ్చునే !'' అన్నాడు తావూ. అయి పుల్లలకోసం బయటికి వెళ్ళాడు.

అయి తిరిగి వచ్చేలోపుగా తావూ తన చలిబట్టలు విడిచి గుహలో పెట్టి, వెలపల వున్న మంచుగోతిలోకి దూకేశాడు.

అయి తిరిగి వచ్చిచూ సేసరికి గుహలో తావూ బట్టలు మాత్రమే ఉన్నాయి. బయటికి వచ్చి వెతకగా మంచుగోతిలో తావూ శరీరం దొరికింది.

తనకోసం ప్రాణాలు త్యాగం చేసిన తావూ బౌదార్యం తలుచుకుని అయి చాలా దుఃఖించాడు. ఆయన కాయాన్ని ఆ గుహలోనే భద్రంచేసి, తావూ విసర్థించిన బట్టలు ధరించి, అయిచూ చూదేశం చేరాడు.

చూ దేశపు రాజు అయి పాండిత్యానికి సంతోషించి, తన ఆస్థానకవిగా నియమించి, చాలా ధనమూ, వస్తువాహనాలు ఇచ్చాడు.

ఇంత సన్మానమూ పాందుతూ అయి కంట తడిపెట్టటం రాజు గమనించి కారణమేమని అడిగాడు.

''ప్రభూ! నా పాండిత్యాన్ని మీరింతగా గౌరవిస్తున్నారు. అయినా, తావూ బౌదార్యం ముందునా పాండిత్యం ఏపాటి?'' అన్నాడు అయి.

తావూ చేసిన త్యాగం విని రాజు చాలా ఆశ్చర్యపడ్డాడు. ఆయన అయితో సహా, తావూ కాయం భద్రంచేసిన గుహవద్దకు వెళ్ళి, వైభవంగా తావూకు అంత్యక్రియలు చేయించి, ఆక్కడే సమాధి కట్టించాడు.

అయి ప్రతిఏడూ, ఆ సమాధి వద్దకు వెళ్ళి అశ్రుతర్పణాలు విడిచివస్తూ ఉండే వాడు. ఆయన అనంతరం చీనాదేశంలోని కవి పండితులకు తావూ సమాధి ఒక గొప్ప యాత్రాస్థలం అయింది.