“ఈజవాబు మరీ చక్కగా వుంది! అయితే, అక్క సరైన జవాబులే చెప్పి పంపిందన్నమాట!” అన్నది మాండవి చిన్నగా నవ్వుతూ.

ఆ మాటలకు విక్రమసేనుడు ఉలిక్కిపడి, “అబ్బే....” అంటూ ఏదో చెప్పబోయాడు.

మాండవి సున్నితంగా భర్తను వారిస్తూ, “నిజాన్ని దాచి ప్రయోజనంలేదు. నిన్న మీరు జాముపాద్దయినా గడవకుండా యిక్కణ్ణించి వెళ్ళిపోయారు. అంటే—యిక్కడినుంచి సరాసరి అక్కదగ్గిరకు వెళ్ళివుంటారు. వెళ్ళేటప్పుడు మీ ముఖం కోపంగా, గంభీరంగా వున్నది. అది చూసి అక్క కారణం అడిగివుంటుంది. ఆ కారణం ఏమిటో మీరు చెప్పివుంటారు. అక్క, ప్రశ్నలకు జవాబులు చెప్పి వుంటుంది. అవునా?” అన్నది చిన్నగా నవ్వుతూ.

ఇక నిజం దాచి లాభంలేదని, విక్రమసేనుడు కూడా నవ్వి, “నువ్వు చెప్పిన

దంతా నిజమే! ఎలా గ్రహించగలిగావు?” అని అడిగాడు.

“జవాబులు మీరే గ్రహించగలిగితే, నా తెలివితేటలకు సంతోషించి, ఎంతో అనందంగా జవాబులు చెప్పివుండేవారు. కాని, మీరు వస్తూనే, ‘చాలా గొప్ప ప్రశ్నలే అడిగావుగాని....’ అంటూ నన్ను హేళన చేశారు. జవాబులు చెప్పలేకపోయానన్న మీ ఉక్రోషమే, అలా నన్ను హేళన చెయ్యనిచ్చింది. జవాబులు మీవికావని గ్రహించాక, యింకెవరివో, ఎలా తెలిశాయో ఊహించడం పెద్ద కష్టంకాదు,” అన్నది మాండవి.

భార్య సునిశితమేధాశక్తిచూసి, విక్రమసేనుడికి ముచ్చటవేసింది.

“అవును! నువ్వు చెప్పినట్టు, ఉక్రోషంతోనే నిన్ను హేళనచేశాను. కాని, యిప్పుడు నీ ఊహాశక్తికి మనసారా నిన్ను అభినందిస్తున్నాను!” అంటూ తన మెడలోని ముతాళలహారం తీసి భార్య మెడలో వేశాడు.