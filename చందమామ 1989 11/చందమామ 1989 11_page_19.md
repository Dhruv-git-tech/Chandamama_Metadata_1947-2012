"మీరు కరుణతో నన్ను తల్లి అని పిలిచారు. నన్ను కూతురుగానే భావించండి. ఆ భగవంతుడే మిమ్మల్ని ఇక్కడికి పంపాడు. నేను దురదృష్టపంతురాలయిన ఈ రాజ్యానికి రాణిని. అర్ధరాత్రి సమయంలో శత్రువులు కోటను చుట్టుముట్టారు. అక్కడి నుంచి బిడ్డతో పాటు తప్పించుకోమని నా భర్త నన్ను ఆజ్ఞాపించాడు!" అన్నది రాణి ఎంతో బాధగా.

"నిన్న యువరాజు జన్మదినం కదా?" అని అడిగాడు ముని.

"అవును మహాత్మా, అవును. శత్రువులు, మా బిడ్డ జన్మదిన వేడుకలను తమకు అవ కాశంగా ఉపయోగించుకున్నారు!" అన్నది రాణి నీరసంగా, గాలి పేల్చుకోడానికి కూడా ఎంతో కష్టపడుతూ.

"అలాగా! ఇక ఏమీ చెప్పకు. అంతా అర్థమయింది. నీరసంగా ఉన్నావు." అన్నాడు ముని. రాణి విషాదంగా నవ్వింది.

"ఇకపై మాట్లాడడానికి అవ కాశమే రాదేమో అన్న భయం నాకు కలుగు తున్నది. భగవంతుడు మీ ద్వారా నా బిడ్డకు రకణ కల్పించాడని భావిస్తున్నాను. ఎటువంటి బాధా, భయమూ లేకుండా తృప్తిగా కళ్ళు మూస్తున్నాను. అయితే, రాజుగారు కేమంగా ఉన్నారని తెలిస్తే మరింత సంతోషంగా వెళ్ళిపోతాను," అన్నది రాణి.

"బిడ్డా, భగవదను గ్రహమే లేకుంటే నేను ఇప్పుడిక్కడికి వచ్చి వుండే వాడి నేనా? రాజుకు కూడా రకణ కల్పించ మని కరుణామయుడైన ఆ భగవంతుణ్ణే ప్రార్థిద్దాం. ఈ తరుణంలో, ఇంతకన్నా మనం చేయగలిగిందే మీ లేదు. అంతా భగవదేచ్ఛ!" అన్నాడు ముని.

రాణి చిన్నగా నవ్వింది. పెదవులపై నుంచి నవ్వు దూరం కాకముందే, ఆమె కళ్ళు మూసుకున్నాయి. ముని నాడి పట్టిచూసి, ఇక ఆమె మూసిన కళ్ళు తెరవ దని గ్రహించాడు! —(ఇంకావుంది)