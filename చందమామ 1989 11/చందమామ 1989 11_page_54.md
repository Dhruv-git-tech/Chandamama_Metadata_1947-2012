ఆయన జనం కేసి ఒకసారి చూసి,
పక్కనున్న భటులతో, సంగతే మిటో
కనుక్కు రమ్మన్నాడు. వాళ్ళు తిరిగి
వచ్చి మాట్లాడే చిలుక సంగతి రాజుకు
చెప్పారు.

అది విన్న తిక్కరాజు ఉగ్రుడైపోయి,
“ఆ దౌర్భాగ్యుడు, అటువంటి అపురూప
మైన రామచిలుకను నాకు బహుకరిం
చక, తనవద్ద వుంచుకుంటాడా ? ఏమా
దైర్యం! వాణ్ణి ఆరు కొరడాదెబ్బలుకొట్టి,
మాట్లాడే చిలుకను నా దగ్గిరకు తీసుకు
రండి,” అని భటులను అజ్ఞాపించాడు.

రాజాజ్ఞప్రకారం భటులు, వల్లభుణ్ణి
ఆరు కొరడాదెబ్బలుకొట్టి, చిలుకను
తీసుకుపోయారు.

వల్లభుడు పడుతూ, లేస్తూ ఇల్లు
చేరాడు. వాడు మామూలు మనిషి కావ
డానికి పక్షం రోజులు పట్టింది. భార్య,
వాడి చేతికి గొడ్డలి యిచ్చి, ‘‘భయం
లేదు ! ఆ వెర్రిబాగుల వనదేవత అండ
మనకున్నది. అడవికి పోయి గంధపు
చెట్టును నరకబోతున్నట్టు నటించు.
వనదేవత కనబడగానే, ఈ రోజు నా
భార్య పుట్టినరోజు, ఏడు పేటల చంద్ర
హారం కావాలని చెప్పు.'' అన్నది.

వల్లభుడికి భార్య అంటే భయం. వాడా
మెకుఎదురుచెప్పలేక, అయిష్టంగా అడవికి
పోయి, గంధపుచెట్టును నరకబోయాడు.
వెంటనే వనదేవత ప్రత్యక్షమైంది.
వాడామెకు భార్య చెప్పమన్నట్టే చెప్పాడు.