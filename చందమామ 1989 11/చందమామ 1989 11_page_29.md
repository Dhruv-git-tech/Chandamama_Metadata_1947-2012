వుంటుంది. సూరప్పదగిర బోలెడు డబ్బు కూడా వున్నది," అని చెప్పింది.

"ఉంటేవుండనీ! నన్ను చిన్నబుచ్చిన వాడి కూతుర్ని, నేను పెళ్ళిచేసుకోను. నేనొకసారి మాటన్నానంటే, అంతే! నన్ను విసిగించకు, వెళ్ళు!" అన్నాడు నాగన్న చిరాగ్గా.

చేసేదిలేక నాగన్నతల్లి వెళ్ళి, విషయం భర్తకు చెప్పింది. రామన్న, సూరప్పకు చెప్పాడు.

సూరప్ప వెంటనే నాగన్న దగ్గిరకు వెళ్ళి, "నా కూతుర్ని చేసుకోనన్నావుట. కారణంతెలుసుకోవచ్చా?" అని అడిగాడు.

"నువ్వు నన్ను చిన్నబుచ్చావు. అదే కారణం!" అన్నాడు నాగన్న.

"నేను నిన్ను చిన్న బుచ్చలేదు. సరదాగా మాట్లాడాను, అంతే! నిజంగా నువ్వంటే అయిష్టమైతే, నా కూతుర్నివ్వాలని మీఇంటికి ఎందుకొస్తాను?" అన్నాడు సూరప్ప.

"ఏదేమైనా సరే! సరదా కూడా నన్నెవరూ చిన్నబుచ్చకూడదు," అన్నాడు నాగన్న మొండిగా.

"అలా అనుకునేవాడివి, నువ్వు నన్నెందుకు చిన్నబుచ్చావు?" అని అడిగాడు సూరప్ప.

"నేను నిన్నెప్పుడు చిన్నబుచ్చాను?" అన్నాడు నాగన్న ఆశ్చర్యంగా.

"నా కూతురుకు, నా పొలికేమోనని భయమేస్తుందన్నావు. నీకంటే పెద్దవాణ్ణి,