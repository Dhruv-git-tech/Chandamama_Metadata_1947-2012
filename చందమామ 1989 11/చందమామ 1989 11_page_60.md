క్షేష్ఠఫలో!

రామాపురం అనే గ్రామంలో కృష్ణయ్యా.
గోపయ్యా అనే వాళ్ళు ఇద్దరు కలిసి ఒక
తోట కొన్నారు.

కృష్ణయ్యకు తోటపని కొంచెం కూడా
రాదు. అతను ఆస్తమానమూ భగవంతుణ్ణి
ధ్యానిస్తూ ఉండేవాడు.

గోపయ్యకు తోటపని బాగా తెలుసు.
అతను ఆస్తమానమూ తోటలోనే పని చేసే
వాడు. పిచ్చిమొక్కలు పీకి పారెయ్య
టమూ, చెట్లకు పాదులు చెయ్యటమూ,
నీరు కట్టటమూ—ఇలాటి పనులతోనే
రోజంతా అతనికి గడిచిపోయేది.

ఆ ఏడు తోట బాగా కాసింది.
కాయలూ, పళ్ళూ అమ్మగా బోలెడంత
డబ్బు వచ్చింది. ఆ డబ్బును భాగస్తులు
ఎలా పంచుకోవాలన్న సమస్య కూడా
వచ్చింది. వచ్చిన డబ్బు సమంగా పంచు
కునేటందుకు ఇద్దరూ ఒప్పుకోలేదు.

"నేను చచ్చేటట్టు రాత్రిపగళ్ళు చాకిరీ చేయటంపల్ల చెట్లు బాగా కాశాయి. నాకు హెచ్చువాటా రావాలి," అన్నాడు గోపయ్య.

"నేనునిశ్చలమైన మనస్సుతో కూర్చుని దేవుణ్ణి ధ్యానించటంపల్ల దేవుడు అను గ్రహించి మంచి రాబడి వచ్చేటట్టు చేశాడు. అందుచేత నాకే హెచ్చువాటా రావాలి," అన్నాడు కృష్ణయ్య.

ఇద్దరూ ఈ విధంగా కొంత సేపు
వాదించుకున్న మీదట గ్రామాధికారి
వద్దకు వెళ్ళితమ తగువు తీర్చమన్నారు.

గ్రామాధికారి వారిద్దరి వాదనలూ విని,
"నేను మీ ఇద్దరికీ ఒక చిన్న పని పెడ
తాను. ఈ రాత్రి ఆ పని పూర్తి చేసుకుని
రేపు ఉదయం రండి. అప్పుడు నేను మీ
వాటాలు ఎలా ఉండాలో చెబుతాను,"
అన్నాడు.