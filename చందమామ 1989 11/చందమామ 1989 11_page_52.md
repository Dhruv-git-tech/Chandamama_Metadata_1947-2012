# వల్లభుడు- వనదేవత

ఒక ఊళ్ళో వల్లభుడనే, కట్టెలుకొట్టి జీవించేవాడుండేవాడు. ఒక రోజున వాడు చీకటితోనే గొడ్డలి భుజాన వేసుకుని, అడవికి బయలుదేరుతూండగా, వాడి భార్య, ''రేపు మన అమ్మాయి పుట్టిన రోజు. రోజూకన్న కొంచెం ఎక్కువగా కట్టెలుకొట్టి, సంతలో అమ్మి డబ్బు తీసుకురా,'' అని చెప్పింది.

వల్లభుడు సరేనని తల ఊపి, అడవి లోకి వెళ్ళాడు. అయితే, మధ్యాహ్నం వరకూ తిరిగినా వాడికి, రోజూ దొరికే అన్ని ఎండుకట్టెలు కూడా దొరకలేదు. సాయంకాలం కావస్తూండడంతో వాడు విసిగిపోయి, దాపులనున్న ఒక పచ్చని చెట్టును నరకబోయాడు.

ఆ మరుకుణం, వాడి కళ్ళను మిరు మిట్లు గొల్పుతూ, వనదేవత ప్రత్యక్షమై, ''ఒరే, బాబూ కొంచెం ఆగు! నువ్వు,

ఈ అడవిప్రాంతాన గల ఒకే ఒక గంధపు చెట్టును నరకబోతున్నావు. ఎక్కడా నీకు ఎండినచెట్టు కనబడలేదా ?'' అని అడిగింది.

వల్లభుడు తడబడుతూ, ''ఇప్పటి పరిస్థితిలో, నాకు ఏ చెట్టయినా ఒకటే. రేపు మా అమ్మాయి పుట్టినరోజు. బహుమతిగా దానికి చిలకబొమ్మ కావాలిట! కట్టెలు కొట్టడం, నా వృత్తి. నేనేం చేసేది !'' అన్నాడు.

''మీ అమ్మాయికి, బొమ్మచిలుక బదులు, మాట్లాడేచిలుక నిస్తాను. నువ్వు మాత్రం గంధపుచెట్టును నరకొద్దు,'' అని వనదేవత చప్పట్లు చరచగానే, ఎక్కడి నుంచో ఒక పంచరంగుల రామచిలుక వచ్చి, వనదేవత భుజం మీద వారింది. వనదేవత దానిని ముద్దు పెట్టుకుని వల్లభుడి కచ్చింది.