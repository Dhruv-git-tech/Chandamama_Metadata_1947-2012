"మరేం ఫరవాలేదు. స్త్రీ హృదయం స్త్రీకే తెలుస్తుంది. నేను, మీకు జవాబులు చెబుతాను. మీరు వాటిని, మీరే గ్రహించి నట్టుగా, మాండవికి చెప్పండి," అని మాండవి అడిగిన మూడు ప్రశ్నలకూ జవాబులు భర్తకు చెప్పింది.

మర్నాటి సాయంత్రం, మాండవి అంతఃపురానికి వచ్చిన విక్రమసేనుడు, మాండవితో, "చాలా గొప్ప ప్రశ్నలే అడిగావుగాని, జవాబులు చెప్పమం టావా?" అన్నాడు.

"ఆ జవాబులు మీకే తెలిశాయా?" అని, వచ్చేనవ్వును ఆపుకుంటూ మాండవి, విక్రమసేనుణ్ణి అడిగింది.

"అవును!" అన్నాడు విక్రమసేనుడు బింకంగా.

"సరే, చెప్పండి!" అన్నది మాండవి.

"అయితే, విను! నీ మొదటి ప్రశ్నకు జవాబేమంటే—తనను రంభ, ఊర్వశి అంటూ ప్రశంసించినదానికంటే, వేరొక సౌందర్యవతితో పోల్చి. ఆమెకన్న నువ్వే అందంగా వుంటావు—అంటే స్త్రీ ఎక్కువ సంతోషిస్తుంది," అన్నాడు విక్రమసేనుడు.

"నిజమే! రెండవ ప్రశ్నకు జవాబు?" అన్నది మాండవి.

"భర్త ఎంత తిట్టినా కూడా భరించ గలిగే స్త్రీ, తోడి కోడ శ్శముందుగానీ,

సవతులముందుగానీ చిన్న మాట అన్నా, దాన్ని ఏమాత్రం భరించలేని అవమా నంగా భావిస్తుంది. ఇదీ నీ రెండవ ప్రశ్నకు జవాబు!" అన్నాడు విక్రమసేనుడు.

"బావుంది! ఇక, నా ఆఖరి ప్రశ్నకు జవాబు చెప్పండి?" అని అడిగింది మాండవి.

"స్త్రీ దేన్నయినా సహిస్తుందిగాని, తన ఎదట భర్త మరొక స్త్రీని—ఏ అంశంలో నైనా సరే పొగడడం సహించలేదు. ఇదీ నీ మూడవ ప్రశ్నకు జవాబు!" అంటూ ఎంతో గర్వంగా ముగించాడు విక్రమసేనుడు.