నీటబడినచినుకు

సీతాపురం సంస్థానంలో జోగీంద్రుడనే కవి ఉండేవాడు. చమత్కారంలో ఆయనకు ఆయనే సాటి అని పేరు. సంస్థానాధికారి చపలుడికి హాస్యం గురించిబొత్తిగా తెలియదు. జోగీంద్రుడేం మాట్లాడినా తనను వెటకారం చేస్తున్నట్టే భావించేవాడు.

అధికారి ఇలా అనుకుంటున్నాడని జోగీంద్రుడికితెలుసు. అయినా తన చమత్కారగుణాన్నాయన మానుకోలేదు. అందువల్ల రోజురోజుకూ చపలుడికి, జోగీంద్రుడిపట్ల ద్వేషభావం పెరిగిపోసాగింది.

కవులకు అన్యాయం చేసే అధికారికి చెడ్డపేరు వస్తుందని చపలుడికి తెలుసు. అందువల్ల, ఆయన జోగీంద్రుణ్ణియిబ్బంది పెట్టడానికి ఇతరమార్గాలన్వేషించేవాడు. జోగీంద్రుడికి సంస్థానం ఇచ్చిన మాన్యం పదెకరాలుంది. దాని మీద నూరు బస్తాల ధాన్యం వచ్చేది. ఒక ఏడాది పంటసరిగా

పండలేదని రైతు కల్లబొల్లి మాటలుచెప్పి, పదిబస్తాల ధాన్యం ఇచ్చాడు. చపలుడు రైతుచేత అలా చెప్పించాడని తెలియక, జోగీంద్రుడు అదే పుచ్చుకున్నాడు.

సభలో చక్కని కవిత్వం చదివినప్పుడూ, ఇతర సంస్థానాలపండితులువచ్చినప్పుడూ, ఆస్థానకవికి బంగారు కాసులు కానుక లిచ్చే సంప్రదాయముందేది. చపలుడు దానికి స్వస్తి చెప్పి జోగీంద్రుడికి బిరుదు లిచ్చే వాడు. పండిత శాలువాలు కప్పేవాడు. అందమైన శిల్పాలను బహూకరించేవాడు.

ఇవన్నీ చేసి, “సామాన్యులకు ఇలాంటి విస్తే విలువ తెలియక అమ్ముకుంటారు. అపురూపంగా దాచుకుని, అందరికీ చూపించుకుంటారనే నేను జోగీంద్రుడికివి ఇస్తున్నాను,” అని చెప్పేవాడు.

ఇలా కొంతకాలం జరిగేసరికి జోగీం ద్రుడికి డబ్బు ఇబ్బంది మొదలయింది.

"వసుంధర"