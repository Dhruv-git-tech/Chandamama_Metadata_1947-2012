అడవిలో వుండే కోయవాళ్ళు ఆయన్ని చూసి, పరుగుపరుగున పోయి గూడెంలో వున్న తమ నాయకుడికి చెప్పారు.

కోయనాయకుడు వచ్చి రాజును గుర్తించి, “మహారాజా! రాజ్యాన్ని శత్రువులు అక్రమించారని విన్నాము. తమరు కొద్ది కాలం వుండండి. కొంత సద్దు మణిగాక, మా సాయంతో దండువెడలి రాజ్యాన్ని తిరిగి జయింతురుగాని,” అన్నాడు.

కోయగూడెంలో అందరూ విల్లంబులు ధరించి తిరుగుతున్నారు. అడవాళ్ళు కూడా ధనుర్భాణాలు ధరించడం చూసి మహాధన్యుడు ముచ్చటపడ్డాడు. ఆయన కోయనాయకుడితో, “మీధనుస్సులు చాలా చిన్నవి. చూడండి! నాథనుస్సు మోయడం కూడా కష్టం,” అంటూ చిన్నగా నవ్వాడు.

దానికి కోయనాయకుడు వినయంగా, “మహారాజా! తమరెరగనిది కాదు గదా! ప్రతిదానికీ శాస్త్రపద్ధతి అంటూ ఒకటుంటుంది. మా జీవన విధానంలో విల్లు, అంటు తేలికగా వుండాలి. ఒక రథంమీదో, గుర్రంమీదో, ఏనుగుమీదో ఎక్కియుద్ధం చేసే మీ ధనుస్సులు మాకు పనికిరావు. మీరనే ధనుస్సును మేము ఆత్మరక్షణ కోసం, వేటకూ ఉపయోగిస్తాం. ధనుర్ధారు లన్నబిరుదు మాకు తగదు. మరొకసంగతి: మేము కూడా మాకున్న శాస్త్రప్రకారంగానే ధనుస్సు చేసుకుంటాం. వాటిలో లోపాలుంటే అవతల పారేస్తాం!” అన్నాడు.

అప్పుడు మహాధన్యుడు, తన ధనుస్సులో ఔష్మికదోషముందని చెప్పినగురువు మాటలు జ్ఞాపకం తెచ్చుకున్నాడు. ఆదోష ప్రభావం ఇంకా ఆయనను వదలలేదు. వారం తిరక్కుండానే శత్రురాజు సైన్యం కోయగూడెం మీదికి వచ్చిపడింది.

కోయల పరాక్రమం మీద గాని, వాళ్ళయుద్ధకౌశల్యం మీదగాని నమ్మకం లేని మహాధన్యుడు, తన దురదృష్టాన్ని నిందించుకుంటూ, అక్కడి నుంచి మళ్ళీ పారిపోయి, అడవి దాటి ఒక ఊరి శివార్లలో వున్న పాడుబడ్డ దేవాలయం చేరుకున్నాడు.

కొద్దిసేపటికి మహాధన్యుడికి బాగా ఆకలి వేయసాగింది. ఇక ఆకలికి ఓర్చలేని మహాధన్యుడు, దేవాలయం మంటపం మీద తిరుగుతున్న పావురాలను పట్టుకోవాలని, తన ఉత్తరీయాన్ని విసిరాడు. విచిత్రంగా ఒకప్పుడు నిషిధ దేశాన్ని పాలించిన నలమహారాజు కథలోలాగా,