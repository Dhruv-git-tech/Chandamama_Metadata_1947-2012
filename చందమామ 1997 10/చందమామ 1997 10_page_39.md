ఇందుకు జోగింద్రుడు, “ప్రభూ! తమరు పారబడుతున్నారు. నేను మన సంస్థానపు కీర్తి పెంచానే తప్ప కించపరచలేదు. నా వంటి కవి తన సంస్థానంలో లేడనే కదా, జగపతి నన్ను తన ఆస్థానానికి పిలిపించు కున్నాడు! ధన కనక వస్తు వాహనాలకంటే విలువైనవాడిననే కదా, విదురుడు వాటికి బదులు నన్నుకోరాడు! జ్యోతిపురం సంస్థానంలో కోరడానికి, నా వంటికవి లేనేలేదు కదా! ఉంటే, నేనూ కోరి అటువంటివాణ్ణి మన సంస్థానానికి వెంటబెట్టుకు వచ్చే వాణ్ణి. ఇలా ఆలోచించి చూస్తే నేను వెళ్ళడం వల్ల అన్ని విధాలా మన సంస్థానం కీర్తి పెరిగింది,” అన్నాడు.

“అంటే, మనసంస్థానపు కీర్తంతా నీతోనే వుందంటావా? నువ్వు అహంకారివి. కాదం టావా?” అన్నాడు చపలుడు కోపంగా.

“అహంకారి ఇతరులనుపాగడడు. నేను జ్యోతిపురం సభలో నన్ను మరిచి జగపతిని పాగిడాను,” అన్నాడు జోగింద్రుడు.

“నువ్వు ధనాశాపరుడివి. డబ్బుకోసం జగపతిని పాగిడావు,” అన్నాడు చపలుడు మరింత కోపంగా.

“ప్రభూ, నేను జగపతిని పాగిదితే అది కవిత్వమయింది. ఆ కవిత్వం జగపతిని తాకి మంచి ముత్యాలుగా మారింది. నా ముత్యాలు నేను తెచ్చుకున్నాను. ఇందులో జగపతి ఇచ్చిందీలేదు, నేను పుచ్చుకున్నది లేదు.” అన్నాడు జోగింద్రుడు.

“నీకు ధనాశ లేకపొతే, అహంకారం లేకపొతే - ఇక్కడ నన్నెందుకు పాగడవు? ఆ కవిత్వం ఇక్కడే ఎందుకు చెప్పవు?” అని అడిగాడు చపలుడు.

“ప్రభూ! ఎక్కడైనా నేను కవిత్వం చెబుతూనే వుంటాను. నా పద్యాల చినుకులు మన సంస్థానంలోనూ, జ్యోతిపురం సంస్థానంలోనూపడ్డాయి. నీటపడినచినుకు నీట కలిసింది. చిప్పన బడ్డ చినుకు ముత్యమయింది!” అన్నాడు జోగింద్రుడునిదానంగా.

అప్పటికి చపలుడికి అర్థమయింది- జోగింద్రుడుచమత్కారంగా తనను గురించి వివరించాడని! కవుల చమత్కారంతో వివేకాన్ని పెంచుకుని వ్యవహరించాలే తప్ప, నిరసించి ప్రయోజనముండదని తెలుసుకున్నాక క్రమంగా చపలుడుకూడా జగపతిలాగే కళాపోషకుడు కాగలిగాడు.