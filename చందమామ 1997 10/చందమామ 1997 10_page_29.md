మా మెదడులలో నిక్షిప్తమై వుంది. ఆ నిధే ఇదని నేను ఘంటాపథంగా చెప్పు గలను. మీరు నిజంగా మహాధన్యులు! మీ ధనుస్సు కారణంగానే నిధి బయట పడింది,” అన్నాడు.

ఇది విన్నరాజగురువు నవ్వి, “మహాధన్యుడు ధనువు విరిచేసిన తర్వాతే, ఔష్మిక దోషంపోయి రాజ్యమేకాక, సంపద కూడా లభించింది!” అన్నాడు.

బేతాళుడు ఈ కథ చెప్పి, “రాజా, మహాధన్యుడి మంత్రి, గురువూ- ఇద్దరి కిద్దరూ మేధావులుగానే కనబడుతున్నారు. మంత్రి అభిప్రాయంలో, మహాధన్యుడి ధనుస్సు కారణంగానే, ఆయన పూర్వీకుడు ధనం నిక్షిప్తం చేసిన నేలమాళిగ బయట పడింది. ఇక, గురువు అభిప్రాయంలో, ఔష్మికదోషం గల, ఆ ధనుస్సును మహాధన్యుడు విరిచి వేసిన తర్వాతే, ఆ నేల మాళిగ కంటబడింది. ఈ మంత్రి - గురువుల అభిప్రాయాల్లో ఏది సహేతుక మన్న సందేహం కలుగుతున్నది. ఈసందే హానికి సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “కాలం, పరిస్థితులప్రభావమే మనుషులకు కలిగే మేలు, కీడులకు కారణం. ఇది, లౌకిక విషయాల వట్ల నిశితమైన పరిశీలనాదృష్టి కలవాదే గ్రహించగలడు. మంత్రి లౌకికుడు; రాజ నీతిజ్ఞుడు. గురువు అలాకాక, తన గురువు లైన అధర్వణివద్ద, తను అధ్యయనం చేసిన శాస్త్రాలు స్థలకాలాలకు అతీతమైన నిత్యసత్యాలని నమ్మేవాడు. మహాధన్యుడు బాణంతో రాతిని కొట్టగానే నేలమాళిగ బయటపడింది. ఆ తర్వాతే ఆయన ధనుస్సును విరిచేశాడు. అంటే - గురువు చెప్పే ఔష్మికదోషం వున్న ధనుస్సే, మహాధన్యుడికి తన పూర్వీకుడు నిక్షిప్తం చేసి పోయిన ధనరాసుల్ని ఇచ్చింది. ఈ సూక్ష్మాన్ని లౌకికుడైన మంత్రి గ్రహించాడు. శాస్త్రవాది అయిన గురువు గ్రహించలేక పోయాడు. ఈ కారణం వల్ల, మంత్రి అభిప్రాయమే సహేతుకమైనది,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు. —(కల్పితం) [అధారం: జె.ఉదయనాగశిరీష రచన]

30