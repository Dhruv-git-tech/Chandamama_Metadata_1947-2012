కౌశికుడు ప్రజారంజకంగా పాలన సాగించిన ధర్మప్రభువు, ఆయన ప్రజల పట్ల అపార కరుణ చూపేవాడు. ప్రజలకు ఆయనపట్ల గౌరవాదరాలు ఉండేవి. రాజ్యవ్యవహారాలు చూసుకుని, రాత్రి పడక చేరగానే ఆయన ముఖం వెలవెల బోయేది. తన విధిని తలుచుకుని ఆయన బాధపడేవాడు. కారణం - అర్థరాత్రి సమయంలో తన భార్య కశ్చెదుటే ఆయన కోడిపుంజుగా మారిపొయేవాడు!

తెల్లవారకముందే ఆయనకు యధాప్రకారం మునుపటి రూపం వచ్చేసేది. కాబట్టి, ఈ విషయం రాణికి తప్ప మరెవ్వరికీ తెలియదు. ఇలా కొంతకాలం గడిచింది.

ఒకనాడు గాలవుడనే ముని రాజదంపతులను చూడడానికి వచ్చాడు. రాణి ఆయనకు అతిథి మర్యాదలు చేసి, రాజుగారి విచిత్ర దుస్థితిని గురించి తెలియజేసి, పరిష్కారం ప్రార్థించింది. ముని కళ్ళుమూసుకుని కొంతసేప్తు ధ్యానంలో గడిపి, ఆ తరవాత, "పూర్వజన్మలో రాజుకు కోడిమాంసం అంటే విపరీతమైన మక్కువ. తాను భుజించేది ఒకటి రెండే అయినప్పటికీ రోజూ అనంభ్యాకంగా కోడిపుంజులను చంపేవాడు. వాటిలో మంచివాటిని ఏరుకునేవాడు. అతని పేరాశకూ, క్రూరప్రవృత్తికి అగ్రహంచెందిన తామ్రచూడుడనే కోడిపుంజుల నాయకుడు 'వచ్చే జన్మలో రాత్రులలో కోడిపుంజువై పోదువు గాక!' అని శపించాడు. ఆ శాపకారణంగానే రాజుకీ విచిత్ర పరిస్థితి ఏర్పడింది. సర్వపాపహరి అయిన పరమశివుణ్ణి ప్రార్థించినట్టయితే శాపవిముక్తి పొందగలడు!" అని సెలవిచ్చాడు.

రాజు ఒక గుహను చేరి శివుణ్ణి గురించి కఠోర తపస్సు చేశాడు. పరమశివుడు తపస్సుకు మెచ్చి శాపవిముక్తి కలిగించాడు. సంతోషంగా లిరిగి వచ్చిన రాజుకు రాత్రులలో కోడిపుంజుగా మారే దుస్థితి తప్పింది. ఆ తరవాత ఆయన దైవభక్తినీ, జీవకారుణ్యాన్ని ప్రచారం చేశాడు!