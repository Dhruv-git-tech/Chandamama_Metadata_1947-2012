భటులు వాళ్ళిద్దరినీ అవతలికి లాక్కు
పోయారు.

“తమరిని పాటలీపుత్రం వెళ్ళకుండా చేయాలన్నదే ఆ దుర్మార్గులపథకం!తమ సవతి సోదరులలో తమకు మద్దతునిచ్చే వారు ఒక్కరూ లేరు. అందరూ అసూయా గ్రస్తులే, రాజుగారి మరణానంతరం తమ రిని సింహాసనం అధిష్ఠించకుండా చేయాలని పథకాలు ఆలోచిస్తున్నారు. రాజుగారి ఆరోగ్యం క్షీణించింది. ఈ శిఖరసేనుడు తక్షశిలకు చెందిన వాడు. యువరాజు సుశేముడి ప్రతినిధిగా పాటలీపుత్రంలో పరిస్థితులను పరిశీలిస్తున్నాడు. ఈ అవంతి ప్రాంతానికి మాత్రం రాజు కావాలనే ఆశను తమలో కలిగించినట్టయితే, తమ దృష్టి మగధ సింహాసనం మీద పడదని ఆ మూర్థులు కలలుకంటున్నారు!” అన్నాడు యచుడు ఆవేశంగా.

అ తరవాత అతడు, తాను పాటలీ పుత్రానికి వెళ్ళి అశోకుడి తల్లిదండ్రులను దర్శించి మాట్లాడిన విషయం గురించి, రాజుగారి అనారోగ్యం కారణంగా రాజ ధాని రాజకీయాలలో ఏర్పడిన పరిణామాలను గురించి అశోకుడికి వివరంగా తెలియ జేశాడు.

“మిత్రమా! తమరు వెంటనే పాటలీ పుత్రానికి బయలుదేరాలి. ప్రధానమంత్రి, సేనాధిపతీ, రాజపురోహితుడూ మగధ ప్రజలక్షేమాన్ని కాంక్షించి, తమరిని రాజును చేయాలనే ఉద్దేశంతోనే ఉన్నారు. స్వార్థపరులైన రాజోద్యోగులు కొందరు తమ స్వలాభం కోసం సుశేముణ్ణి రాజును

కలిసి తిరగడం నేను చూశాను. మగధ సామ్రాజ్యానికి అశోకుణ్ణి మహారాజును చేయకూడదని భావించే వాళ్ళలో నువ్వు ఒకడివి. ప్రాణాలపై ఆశవున్నట్టయితే ఏ పథకంతో ఇక్కడికి వచ్చావో మర్యాదగా చెప్పు!” అని గద్దించాడు.

జ్యోతిష్కుడి ముఖం వెలవెలబోయింది. లలితదత్తుడు భయంతో వణకసాగాడు.

యచుడు, “ఎవరక్కడ?” అని చేతులు చరచగానే ఇద్దరుభటులువచ్చినిలబడ్డారు.

“ఈ దుర్మార్గులను కాళ్ళు చేతులు బంధించి కారాగారంలో వేయడానికి తమ అనుమతిని ప్రార్థిస్తున్నాను,” అన్నాడు యచుడు అశోకుడితో.

అశోకుడు అంగికార సూచకంగా తల పంకించాడు.