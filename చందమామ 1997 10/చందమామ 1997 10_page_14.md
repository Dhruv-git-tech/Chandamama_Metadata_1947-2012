అతడి మాటలు విన్న కేశవభట్టు నవ్వుతూ, “నాయనా, కోరిక అంటూవున్నది నీకే. దానికి వ్యతిరేకమైన కోరికలు నాకేమీ లేవు,” అన్నాడు.

అందుకు వాణీనాథుడు ఎంతో అశ్చ ర్యంగా, “ఉన్నది ఒక్కర్తే కుమార్తె గనక, అల్లుది ఎన్నికలో మీరెంతో పట్టుదలగా వున్నారని అన్నారే, అందరూ!” అని ప్రశ్నించాడు.

భట్టు నవ్వి, “ఉన్నది ఒక్కకూతురైనా, పదిమంది కూతుళ్ళయినా, వివేకవంతు డైన ప్రతి తండ్రీ కోరుకునేది ఒక్కటే! అల్లుడు మంచివాడై తనకూతురు సుఖంగా జీవించాలని! మిగిలిన పుకార్లంటావా, నా సంపద చూసి, బెల్లం చుట్టూ ఈగల్లా ముసిరే తేలికపాటి మనుష్యుల్ని దూరంగా తోలటానికి, నేను విసిరిన వినుర్లవి. అంతే!” అన్నాడు.

భట్టు మాటలకు వాణీనాథుడు అనందంగా, “అయితే...” అంటూ ఏదో చెప్పు బోతూండగా, శారదను వెంటబెట్టుకుని అక్కడికి వచ్చిన భట్టు భార్య, “పూజావేదిక చూడటానికి వచ్చాం!” అన్నది.

భట్టు నవ్వుతూ, “కళ్యాణవేదిక కూడా తయారైంది, చూసివెళ్ళండి,” అని, అశ్చ ర్యంగా చూస్తున్న భార్యకు, వాణీనాథుణ్ణి చూపిస్తూ, “వాణీనాథుడని చురుకైన కుర్ర వాడు. మనకు అల్లుడైతే బావుంటుంది, అని నిన్న రాత్రి నీతో అన్నానే, ఆ వాణీ నాథుడు ఇతనే!” అని కూతురు వైపుతిరిగి, “ఏమ్మా శారదా! కొమ్మంగిలో జరిగిన పెళ్ళిలో నీకు ఇతను పరిచయమే గదా! నిన్న రాత్రి నేను, మీ అమ్మతో ఇతని విషయం ప్రస్తావిస్తున్నప్పుడు, పక్కగది లోంచి నువ్వు తొంగి చూసినట్టు గుర్తు. అప్పటి నీ మొహం, ఇప్పుడు సిగ్గుపడు తున్ననీ మొహం ఒక్కలాగే వున్నట్టుకూడా నాకు తోస్తున్నది,” అన్నాడు.

తండ్రిమాటలకు శారద మరింత సిగ్గు పడుతూ తలవంచుకున్నది. అది చూసి భట్టు అనందంగా, “ఏం, వాణీనాథా, నీ కోరిక తీరినట్టే గదా?” అన్నాడు.

కాబోయే మామగారి మాటలకు, వాణీ నాథుడు కూడా కాస్త సిగ్గుపడుతూ, “అం! ఇక మీ కోరికను కూడా ముమ్మాటికి తీరుస్తాను,” అన్నాడు.