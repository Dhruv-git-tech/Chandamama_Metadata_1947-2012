గలను గాని, నాకు యుద్ధమర్మం తెలిసిన
సారథి లేకపోవటం విచారంగా ఉన్నది.
మంచి సారథిని చూడండి,” అన్నాడు.

ఉత్తరుడి వద్ద ఉన్న స్త్రీలతోబాటు
బృహన్నల రూపంలో అర్జునుడు కూడా
అక్కడే ఉన్నాడు. అతను తమ అజ్ఞాత
వాసం పూర్తి అయినట్టు లెక్క చూసుకుని,
రహస్యంగా ద్రౌపదితో, “నేను ఒకప్పుడు
అర్జునుడికి సారథిగాఉండి, అతని మెప్పు
పొందినవాడినని ఉత్తరుడికి చెప్పు, నన్ను
సారథిగా పెట్టుకోమను,” అన్నాడు.

ద్రౌపది కొంచెం సిగ్గుపడుతూ ఉత్త
రుణ్ణో సమీపించి, అర్జునుడు చెప్పుమన్ను
మాట చెప్పింది. బృహన్నల నపుంసకుడని
సందేహిస్తూ, ద్రౌపది గెలుస్తావని గట్టిగా,
చెప్పిన మీదట ఉత్తరుడు సరేనన్నాడు.

అతను కోరిన మీదట, అతని చెల్లెలు
ఉత్తర బృహన్నలను సమీపించి, తన
అన్నకు సారథిగా పనిచెయ్యమని కోరింది.

ఉత్తరుడు కౌరవ యోధులతో యుద్ధం
చెయ్యటానికి, అర్జునుడు అతనికి సారథ్యం
చెయ్యటానికి, సిద్ధమయ్యారు. ఉత్తరా,
అమెతోటి అడపిల్లలూ బృహన్నలతో,
“మీరు భీష్మ ద్రోణులను జయించి, మా
బొమ్మలకు రంగురంగుల బట్టలు, మెత్త
నివి తీసుకురండి,” అని కోరారు.

అర్జునుడు నవ్వి, “ఉత్తరుడు గెలిస్తే
అలాగే తెస్తాను,” అన్నాడు.

రథం నగరం దాటింది. ఉత్తరుడు
అర్జునుడితో, “బృహన్నలా, రథాన్ని కౌరవ
సేనలుండేదిక్కుగాతోలు, మనం ఆ సేనను
జయించి, అవులను మళ్ళించుకుని
త్వరగా తిరిగిరావాలి,” అన్నాడు.

అర్జునుడు రథాన్ని వేగంగా నడిపాడు.
వాళ్ళు శ్మశానం మధ్య ఉన్న శమీవృక్షాన్ని
చేరేసరికి, దూరాన కౌరవ సేన మహా
సముద్రంలాగా కనిపించింది. ఆ సేనలు
రేపిన దుమ్ము ఆకాశంలోకి చాలా ఎత్తు
లేస్తున్నది. ఆ దృశ్యం చూసి ఉత్తరుడు
బెదిరి పొయాడు.

“అమ్మో, ఈ సేనను నేనెట్లా గెలుస్తాను?
దేవతలు కూడా గెలవలేరు. మా నాన్న
సైన్యంతో త్రిగర్తుల మీదికి వెళ్ళటంచేత
నేను పురంలో ఒంటిగా దిగబడి పొయాను.
నేను భీష్ముణ్ణీ, ద్రోణుణ్ణీ, ఇంకా అనేక
మంది యోధులనూ ఒంటరిగా ఎదిరించ
గలనా? బృహన్నలా, రథాన్ని వెనక్కు
తిప్పు,” అని ఉత్తరుడు విలవిలలాడాడు.