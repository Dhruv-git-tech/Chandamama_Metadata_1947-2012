పావురాలు ఉత్తరీయాన్ని ఎగరవేసుకు పోయాయి.

అది చూసి మహాధన్యుడికి ఉక్రోషం వచ్చింది. ఈ ధనుస్సు దోషంవల్లనే, తన కిన్ని కష్టాలన్న కోపంతో, ధనుస్సునుంచి ఒక బాణాన్ని దాపులనున్న పెద్దరాతికేసి కొట్టి, ధనుస్సును ముక్కలు ముక్కలుగా విరిచివేశాడు.

తర్వాత మహాధన్యుడు బాణం కొట్టిన రాయి వున్న ప్రదేశానికి వెళ్ళాడు. రాయి తునాతునకలై అక్కడ ఒక నేలమాళిగ కనిపించింది. అందులో వున్న నాలుగు పెట్టెలలో రత్నాలు, వజ్రాలు, బంగారు కాసులు వున్నాయి. రాజు వాటికేసి అనందాశ్చర్యాలతో చూడసాగాడు.

ఇంతలో కోయనాయకుడు రాజు వెళ్ళిన జాడలుతీసుకుంటూ అక్కడకు వచ్చి, “మహారాజా! శత్రురాజు మాదైర్య సాహసాలనూ, యుద్ధనైపుణ్యాన్నీ చాలా తక్కువగా అంచనావేశాడు. అడవిలోని గుట్టలమీదా, చెట్ల మధ్య అశ్వసైన్యం ఎందుకూ పనికిరాదు. ఇక కాలిబంట్ల సంగతికొస్తే - ఈ అడవిలో పుట్టి పెరిగిన మా ఒక్కొక్క కోయధాటికి పదిమంది శత్రు కాలిబంట్లయినా నిలవలేరు. శత్రు రాజును బందిగా పట్టుకున్నాం!” అన్నాడు.

మహాధన్యుడు, కోయనాయకుణ్ణి మెచ్చుకుని, కోయలచేత నేలమాళిగ లోని ధనరాసులను పట్టించుకుని, హుటా హుటిని రాజధాని చేరాడు.

అప్పటికే రాజభవనం దగ్గర మంత్రి, రాజగురువూ వున్నారు. మహాధన్యుడు

వెంటతెచ్చిన ధనరాసులను చూసి మంత్రి, ఆయన నడిగి సంగతి తెలుసుకుని, “ప్రభూ! మీ పూర్వీకులలో ధనయజ్ఞు డనే రాజు చాలా యజ్ఞాలు చేశాడు. ఆయన ఒకసారి, మీరు చూసిన దేవా లయం దగ్గర ఒక యజ్ఞం చేసి, పేదసా దలకు వంచిపెట్టగా మిగిలిన ధనాన్ని, అక్కడ నేలమాళిగలో రహస్యంగా నిక్షిప్తం చేసి, అది కనబడకుండా రాతిని కప్పి, వానప్రస్థం వెళ్ళిపోయాడని చెప్పుకుంటారు. తర్వాత, ఎంత ప్రయత్నించినా, ఆ మహారాజు వారసులకు ఆ ధనం జాడలు తెలియలేదు. కాలక్రమేణా, ఈ విషయం మరుగునపడినా- ఈ నిధిని గురించిన సమాచారం, తండ్రి, తాతల కాలంనుంచి మంత్రిత్వ వారసత్వంగా