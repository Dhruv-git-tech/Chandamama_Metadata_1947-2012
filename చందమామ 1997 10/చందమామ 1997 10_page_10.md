అలావుండగా, ఒకసారి అగ్రహారానికి కొద్దిదూరంలోవున్న కొమ్మంగి అనే పల్లెలో, కేశవభట్టు బంధువులెవరి ఇంటనో పెళ్ళి జరిగింది. ఆ పెళ్ళికి వెళ్ళడానికి ఏదో కారణాన భట్టుకు తీరక, భార్యనూ, కూతుర్నీ బందెక్కించి పంపాడు.

అదే పెళ్ళికి మగపెళ్ళివారి తరఫున, వాణీనాథుడనే యువకుడురావడంతటస్థించింది. విద్యాసంపదే గాని ధన సంపద అంటూ ఏమీలేని వాణీనాథుడు, అర్థ శాస్త్రాన్ని కరతలామలకంగా అభ్యసించి, చంద్రాపురం జమీందారు భువనచంద్రుడి దగ్గర ఉద్యోగం చేస్తూ, తనకంటూ వున్న తల్లి నాక్కర్తినీ దగ్గరపెట్టుకుని, చంద్రా పురంలోనే వుంటున్నాడు. ప్రస్తుతం జరు గుతున్న పెళ్ళి, చంద్రాపురంలోని అతడి సహోద్యోగి మిత్రుడిదే.

మిత్రుడి పెళ్ళికి వచ్చిన వాణీనాథుడు, అక్కడ చుక్కల్లో చందమామలా వున్న శారదను చూసి, తాలిసారిగా తన పెళ్ళి గురించిన అలోచనలోపడి, చివరకు మిత్రుడితోతనకోరికచెప్పాడు. ఆ మిత్రుడు, తన బావమరిదితో విషయం చర్చించి, వాణీనాథుడితో, “ఆ అమ్మాయి పురోహి తుడు కేశవభట్టు ఏకైక పుత్రికట!” అని చెప్పి, భట్టుకు రాబోయే అల్లుడి పట్లవున్న కోరికల గురించి వివరించి, “అందువల్ల, నువ్విక ఆ విషయం మరిచిపోవడం మంచిది!” అన్నాడు.

మిత్రుడు చెప్పింది విన్న తర్వాత, వాణీనాథుడికి కూడా తనకోరిక తీరటం అసంభవమనిపించింది. తనుకాస్తాకూస్తో

అందగాదేగాని, ధనవంతుడుకాదు. పారో హిత్యం తనకు రాదు. తనదీ కేశవభట్టుదీ ఎదురుబొదురు కోర్కెలు. తమ ఇద్దరి కోర్కెల్లో ఒకరిది నెరవేరాలంటే, రెండవ వారు తమ కోర్కెను మరిచిపోక తప్పదు!

ఇలా అలోచించిన వాణీనాథుడు, శారదను పెళ్ళాడాలనే తనకోరికను తన లోనే అణచుకుని, తిరిగి చంద్రాపురం వెళ్ళిపోయాడు.

ఆ తర్వాత కొన్నాళ్ళకు ఆశ్వయుజ మాసం వచ్చింది. చంద్రాపురం దివాణంలో శరన్నువరాత్రుల ఉత్సవం ప్రారంభమైంది. నవరాత్రులు ముగిసిన మర్నాదేజమీందారు భువనచంద్రుడి షష్ఠిపూర్తి మహోత్సవం. వీటికి ప్రధాన పురోహితుడుగా వుండమని, సకుటుంబంగా రమ్మని జమీందారు,