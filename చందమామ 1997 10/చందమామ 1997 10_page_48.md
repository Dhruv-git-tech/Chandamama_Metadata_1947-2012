“నాయనా, భయపడకు. నిన్ను చూసి శత్రువులు నవ్వుతారు. వాళ్ళతో యుద్ధం చెయ్యి. గెలిచి వస్తానని అడవాళ్ళ ముందు ప్రజ్ఞలు పలికావు. నేను రథాన్ని శత్రువుల మీదికే పొనిస్తాను. ఏ విధంగానైనా సరే వాళ్ళను జయించకుండా తిరిగిపోను,” అన్నాడు అర్జునుడు.

“కౌరవులు మా గోవులను ఎత్తుకుపోనీ, మా అంతఃపుర స్ర్రీలు నన్నుచూసి నవ్వనీ! నేను మాత్రం యుద్ధం చెయ్యలేను,” అంటూ ఉత్తరుడు రథం మీదినుంచి కిందికి దూకి, విల్లూ బాణాలూ పారేసి, నగరం కేసి పరిగెత్తసాగాడు.

“యుద్ధంలో చావనైనా చావాలిగాని, వెన్ను చూపి పారిపోవటమా?” అంటూ అర్జునుడు రథం దిగి, ఉత్తరుడి వెంట పడ్డాడు. అతని బృహన్నల ఆకారంచూసి, అర్జునుడని తెలుసుకోలేక కౌరవ సేనల వాళ్ళు విరగబడి నవ్వారు.

ఈ లోపల అర్జునుడు ఉత్తరుణ్ణిజుట్టు పట్టుకుని అపి, తనను పొనివ్వమనిరక రకాలుగా వేడుకుంటున్న ఉత్తరుణ్ణి రథం దగ్గిరికిలాక్కొచ్చి, “నేను యుద్ధంచేసి గోవు లను విడిపిస్తాను, నువ్వు రథం నడువు,” అంటూ అతన్ని రథం ఎక్కించాడు.

రథం శమీవృక్షానికి సమీపంగా వచ్చినాక అర్జునుడు ఉత్తరుడితో, “నాయనా, మన వద్ద ఉన్న ఆయుధాలు ఎందుకూ పనికిరావు. నువ్వు ఈ చెట్టు ఎక్కు. దీని మీద పొండవులు తమ ఆయుధాలు దాచారు. అందులో అర్జునుడి గాండివం కూడా ఉన్నది. పై కప్పు విప్పావంటే

నీకు ఆయుధాలన్నీ కనిపిస్తాయి,” అన్నాడు.

ఉత్తరుడు చెట్టు ఎక్కి, అస్త్రాలను విప్పదీసి, వాటిని చూసి ఆశ్చర్యపడుతూ, “మాయజూదంలో రాజ్యం పోగొట్టుకున్న పొండవులూ, ద్రౌపదీ ఏమయ్యారో తెలి యదు గదా!” అని విచారంగా అన్నాడు.

“నేనే అర్జునుణ్ణి, మీ తండ్రి కొలువులో ఉండే కంకుడు ధర్మరాజు. మీ వంటల వాడైన వల్లవుడే భీముడు. గుర్రాలను చూసేవాడు నకులుడు. గోవులను పాలించే వాడు సహదేవుడు. కీచకుల చావుకు కారణభూతురాలైన సైరంథి ద్రౌపది,” అని అర్జునుడు అన్నాడు.

ఉత్తరుడు మొదట అర్జునుడి మాటలు నమ్మలేకపోయాడు. తనకు ఏమేమి పేర్లు