కుప్పలు నూర్పించి, ధాన్యం రాసులు
పోయించారు. ఇంక ధాన్యాన్ని ఇళ్ళకు
చేర్చటమే తరవాయి అన్నమాట.

ఆ రాత్రి రామయ్య పాలంలో
రామయ్యా, లక్ష్మయ్య పాలంలో లక్ష్మయ్య
కాపలా ఉన్నారు.

భోజనం వేళకు రామయ్య తన
తమ్ముణ్ణి పిలిచి, “తమ్ముడూ, నేను ఇంటికి
వెళ్ళి అన్నం తిని వస్తాను. అందాకా నా
కళ్ళం కూడా కాస్త చూస్తూ ఉండు. నేను
వచ్చినాక నువ్వు వెళుదువుగాని,” అన్నాడు.

లక్ష్మయ్య సరేనని అన్నను పంపేశాడు.
అప్పుడు లక్షయ్యకు ఇలా ఆలోచన
వచ్చింది. తనకు ముగ్గురు కొడుకులూ,
ఇద్దరు కూతుళ్ళూ ఉన్నారు. తన పెద్ద
కొడుకు ఎలాగూ రెండు మూడేళ్ళలో
చేతికంది వస్తాడు. అప్పుడు తన పని
చాలా తేలికవుతుంది. కాని, పాపం, తన
అన్నకు పిల్లలు లేరు. వయసా పెరుగు
తున్నది. పెద్దతనంలో సుఖపడాలంటే
ఇప్పటి నుంచీ కొద్దికొద్దిగా వెనకేసుకోవ
లిసిన వాడు. ఆయనకు తను సహాయం
చేస్తానంటే ఒప్పుకోడు. ఒకవేళ ఆయన

ఒప్పుకున్నా తన పెళ్ళాం మాత్రం అసలు
ఒప్పుకోడు.

ఇలా అనుకుని లక్ష్మయ్య గంపఒకటి
తీసుకుని తన రాశిలోనుంచి పది గంపల
ధాన్యం తన అన్న రాశిలో పోసేసి, ఏమీ
ఎరగనట్టు తన మంచంఎక్కికూర్చున్నాడు.

ఇంతలో రామయ్య భోంచేసి రానే
వచ్చాడు. వచ్చి, లక్ష్మయ్యను భోజనానికి
పంపాడు. లక్ష్మయ్య వెళ్ళాక రామయ్య
ఆలోచనలో పడ్డాడు. ఈ యేడు పంట
బాగానే పండింది. ఎంత పండినా లక్ష్మయ్య
కేం లాభం? పెద్ద సంసారం. పిల్లలకు
చదువులు, బట్టలు, ఖర్చు! తన దారి
వేరు. తానూ, తన భార్యానూ! లక్ష్మయ్యకు
సహాయం చెయ్యాలంటే ఈ ఏడు తనకు
మంచి అవకాశం. కాని తాను ధాన్యం
ఇస్తే వాడు తీసుకోడు. ఒకవేళ వాడు
తీసుకున్నా తన పెళ్ళాం ఒప్పుకోడు.
అందుచేత రామయ్య అటూ ఇటూ
చూసి, లక్ష్మయ్య ఉపయోగించిన గంప
తోనే పదిగంపల ధాన్యం తన రాశినుంచి
తీసి తమ్ముడి రాశిలో పోసి ఏమీ ఎరగనట్టు
కూర్చున్నాడు!