అన్నదమ్ములు

ఒక వూళ్ళో పరంధామయ్య అనే అయన ఉండేవాడు. అయనకు ఇద్దరు కొడుకులు. ఇద్దరూ రత్నాల్లాంటి వాళ్ళు. పెద్దవాడి పేరు రామయ్యా, చిన్నవాడి పేరు లక్ష్మయ్యానూ.

వాళ్ళు నిజంగా రామలక్ష్మణులే. ఒక రంటే ఒకరికి పంచప్రాణాలు. తల్లిదండ్రుల పట్ల భక్తి గౌరవాలు చూపేవాళ్ళు. ఇద్దరూ పెద్దవాళ్ళయి పెళ్ళిచేసుకున్నారు. పెళ్ళాలు కాపరాలకు కూడా వచ్చారు.

కొంత కాలానికి వాళ్ళ తల్లి దండ్రులు పోయారు. అయినా ఆ అన్నదమ్ములు ఒకే కుటుంబంగా వుండి, తమపాలాన్ని కలిసే చేసుకుంటున్నారు. అన్న భోజనా నికి వెళ్ళినప్పుడు తమ్ముడు పాలందగిరి ఉండేవాడు. తమ్ముడు భోజనానికి వెళ్ళినప్పుడు అన్న పాలం దగ్గిర కాపలా వుండేవాడు.

కాలం గడిచింది. రామయ్యకు సంతానం కలగలేదు. కాని తమ్ముడు లక్ష్మయ్య అయిదుగురు బిడ్డల తండ్రి అయ్యాడు.

ఈ తేడాతో బాటు వాళ్ళ పెళ్ళాల మధ్య ఇంటిపని చెయ్యటం విషయంలో కలతలు ఆరంభమయ్యాయి. తరచూ పోట్లాటలు జరిగేవి.

ఈ పోట్లాటలు వదిలించుకోవటానికి ఒకటే దారి కనిపించింది. అదేమిటంటే, ఇల్లూ, పాలమూ పంచేసుకుని, వేర్లు పడిపోవటం. రామయ్య, లక్ష్మయ్య ఆ పనే చేసేశారు. కాని వాళ్ళ మధ్య ఉండే ప్రేమాభిమానాలు మాత్రం ఏమీ చెడలేదు. పాలం దగ్గిర ఎప్పటిలాగే కలిసి మెలిసి ఉండేవాళ్ళు.

ఒక ఏడు పాలాలు విరగపండాయి. అన్నదమ్ములిద్దరూ పంటలు కోయించి,