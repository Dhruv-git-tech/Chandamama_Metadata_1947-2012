చెప్పాను. ఆ డబ్బు నీ దగ్గర పెట్టుకుని వినియోగించు,” అన్నాడు.

జమీందారు ప్రత్యేకాధిమానాన్నిపాందిన వాణీనాథుడిపట్ల, కేశవభట్టుకు కాస్త కుతూ హలం కలిగింది. రెండు రోజులపాటు అతడి ప్రవర్తనా, పనితీరూ గమనించే సరికి, ఆ కుతూహలం కాస్తా అధిమానంగా రూపాంతరం చెందింది.

మూడవరోజున, వాణీనాథుడు, కేశవభట్టు చెప్పినవిధంగా పూజావేదికను సిద్ధం చేయించి, భట్టును తీసుకువెళ్ళిచూపించాడు. భట్టు మెచ్చుకుంటూ, “బాగుందయ్యా, వాణీనాధా! చక్కగా వున్నది,” అన్నాడు.

కేశవభట్టు మెప్పుదలకు వాణీనాథుడితో బాటు అక్కడే వున్న తాపిమేస్త్రీ గురునాథం కూడా ఎంతో ఆనందించి, వేదికవైపు తిరిగి చేతులు జోడిస్తూ, “మంచి రోజు చూసి, దేవుణ్ణి తలుచుకుని ప్రారంభించిన పని ఇంత చక్కగానూ అవుతుంది, బాబూ మరి!” అన్నాడు.

ఆ మాట వింటూనే వాణీనాథుడు, గురనాథంకేసి తలతిప్పి, “అలాగా! అయితే, మొన్న రామయ్య ఇంటిపని, చెడ్డరోజున, దయ్యాన్ని తలుచుకుని ప్రారంభించావా, గురునాథం?” అంటూ ప్రశ్నించాడు హేళనగా.

ఆ ప్రశ్నకు గురునాథం ముఖంలో రంగులు మారాయి. కేశవభట్టు, వాణీనాథుడివైపు ప్రశ్నార్థకంగా చూశాడు.

వాణీనాథుడు, భట్టుతో, “రామయ్య అని ఒక పేదరైతు, పాపం డాబా ఇల్లుకట్టి