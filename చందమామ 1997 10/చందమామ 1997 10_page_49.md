న్నాయో, అవి ఎలా వచ్చాయో అర్జునుడు వివరించి చెప్పిన మీదట ఉత్తరుడు అతని కాళ్ళమీద పడి, “నీ పరిచయం కలగటం నా మహాభాగ్యం. నేను తెలియక ఏమేమో వాగి ఉంటాను, క్షమించు. నా భయం పోయింది. నువ్వు ఏ సేన కేసి రథం తోలమన్నా తోలుతాను,” అన్నాడు.

అర్జునుడు ఉత్తరుది చేత ఆయుధాలను రథంలో పెట్టించి, “నీ శత్రువులను నేనెలా నాశనం చేస్తానో చూడు,” అంటూ గాండీవాన్ని మాత్రం తాను తీసుకున్నాడు. తరవాత తన చేతి కంకణాలు తీసేసి, జుట్టు ముడివేసుకుని, తూర్పుగా తిరిగి అస్రాలను ధ్యానించాడు. అతను గాండీవానికి తాడు తగిలించి మీటే సరికి మహాధ్వని పుట్టింది. అర్జునుడు శంఖం పూరించే

సరికి ఉత్తరుదే భయపడ్డాడు. అలాటి నాదం అతను ఎన్నడూ వినలేదు.

అర్జునుడి రథం తమకేసి వస్తుంటే చూసి ద్రోణాచార్యుడు దుర్యోధనుడితో, “అ వచ్చేవాడు నిశ్చయంగా అర్జునుడు,” అన్నాడు.

ఆ మాట విని దుర్యోధనుడు, “అజ్ఞాత వాస సంవత్సరం పూర్తికాక మునుపే అర్జునుడు బయటపడ్డాడు. తిరిగి పాండవులు పన్నెండేళ్ళు వనవాసం చెయ్యాలి. గడువు తీరలేదని వాళ్ళు ఎరగక పోయి ఉండాలి. లేదా, మనం పారపాటు పడి ఉండాలి. సరి అయిన లెక్క తేల్చవలి సినవాడు భీష్ముడే. నిన్న సాయంకాలం త్రిగర్తులు దక్షిణాన మత్స్య గోగణాలను పట్టి ఉంటారు. ఇవాళ ఉదయం మనం ఉత్తరాన గోవులను పట్టాం. గోవులను విడిపించటానికి అర్జునుడు వస్తున్నాడు. మత్స్యసేన ఇతని వెనక వస్తున్నదేమో తెలియదు. అర్జునుడితో యుద్ధం చేద్దాం,” అన్నాడు.

“గడువు తీరకపోతే అర్జునుడు ఇలా బయట పడడు. అతను గోవులను విడిపించుకోకుందా తిరిగిపోడు గనక యుద్ధం తప్పదు,” అన్నాడు ద్రోణుడు.

భీష్ముడు దుర్యోధనుడితో, “ప్రతిఅయి దేళ్ళకూ రెండేసి అధికమాసాలు వస్తాయి. పాండవులు వనవాసం కిందా, అజ్ఞాత వాసం కిందా గడిపిన పదమూడేళ్ళలోనూ అయిదు నెలల పన్నెండు రోజులు అధికంగా వచ్చాయి. ఆ లెక్క ప్రకారం పాండవుల అజ్ఞాతవాసం గడువు తీరిపో

చంద్రమామ