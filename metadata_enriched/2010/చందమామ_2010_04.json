{
    "book_id": "చందమామ_2010_04",
    "stories": [
        {
            "title": "వైద్యుడి ఆతృత",
            "page_start": 8,
            "author": "కమలిని",
            "pdf_page": 8,
            "content": "ఫెబర్-కాజిల్\n\n1761 నుంచి\n\nలిటిల్ ఆర్టిస్ ట్విట్\n\n(ఫ్యాబ్రిక్ కలర్స్ మరియు 3 డైమెన్షనల్ అవుట్ లైనర్స్)\n\nకాంట్రెస్ట్ నం.1 (మీ స్వంత ఫీస్ మాస్క్లను రూపొందించండి)\n\nముఖంపై ధరించే మాస్క్లనను రూపొందించడంలో మీ సృజనాత్మక నైపుణ్యాన్ని వ్యక్తపరచండి.\n\nసూచనలు\n\n* మందపాటి తెల్లటి పాస్టర్ కాగితం తీసుకోండి\n\nమీకు నచ్చిన రూపంలో మాస్క్ తయారు చేయడానికి కత్తెరలను ఉపయోగించి (ప్రత్యేకించి ఫెబర్-కాజిల్ క్రాస్ట్ కత్తెరలను వాడండి) కాగితాన్ని కట్ చేయండి. పెద్దపెద్ద డిజైన్ లను రూపొందించండి. మీ ముఖం వద్దకు కాగితం తీసుకుని వచ్చి ఫెబర్-కాజిల్ మార్కర్ లేదా స్కెచ్ పెన్ వాడి కళ్లు, చెవులు, నోరు వంటి వాటిని గుర్తు పెట్టండి.\n\n* మీకు ఇష్టమైన ఫెబర్-కాజిల్ ఫ్యాబ్రిక్ రంగులను (క్లాసిక్, వెరల్, మెటలిక్, మెరుపు రంగులు) వాడి మాస్క్ ముందుభాగంపై రంగులద్దండి.\n\n* ఫెబర్-కాజిల్ 3-డైమెన్షనల్ అవుట్ లైనర్లతో (క్లాసిక్, వెరల్, మెటలిక్, మెరుపు రంగులు) మాస్క్లను సింగారించి రూపరేఖలు గీయండి.\n\nట్యాగ్‌లో ఒక రంధ్రం చేసి శాటిన్ రిబ్బన్/ఐస్ క్రీమ్ స్టిక్‌తో దాన్ని భద్రపర్చండి. శాటిన్ రిబ్బన్/ఐస్ క్రీమ్ స్టిక్‌ను ఫెబర్-కాజిల్ 3-డైమెన్షనల్ అవుట్ లైనర్లతో అలంకరించండి\n\nకాబట్టి మీ స్నేహి తులతో కలిసి మాస్క్లు తయారు చేసి ఓ సరి కొత్త సరదా ప్రపంచంలో కలిసి ఓలాడండి!!!\n\n20 ఉత్తమ ఎంట్రీలకు గాను\nఫెబర్-కాజిల్ సర్టిఫికెట్‌లు\n\nవిజేతల ఫోటోలు\nసంచికలో\nప్రచురించబడతాయి\n\nకేంద్రి బహుమతులను గెలుచుకోండి\nప్రథమ బహుమతి: రూ. 1500\nరెండవ బహుమతి: రూ. 500\nమూడవ బహుమతి: రూ. 150\n\nమొత్తం ఆరు పోటీలలో\nపాల్గొనండి మరియు మెగా\nబహుమతిని గెల్చుకోండి.\n\nకార్టూన్‌లను (ఫ్రంట్ ఫ్యానెల్ లోనివి) ఫెబర్-కాజిల్\nరంగులు మరియు 3-డైమెన్షనల్ అవుట్ లైనర్లతో మాత్రమే\nఅంటించండి.\n\n3 డైమెన్షనల్ అవుట్ లైనర్లు\n\nప్రాంతా పాటు నిమిణించి పథం ప్రాంతా పాటు నిమిణించి\n\nప్రాంతా పాటు నిమిణించి పథం ప్రాంతా పాటు నిమిణించి\n\nమీకు సమీపంలోని దుకాణంలో స్టాక్ లభ్యమవుతుంది.\n\nఉమెయిల్ చేయండి. info@faber-castell.co.in. website: www.faber-castle.co.in\n\nమీ పూర్తి వివరాలను పూరించండి. పూర్తిగా పూరించిన పత్రాలు మాత్రమే స్వీకరించబడతాయి.\n\nపేరు:\n\nచిరునామా. (నివాసం):\n\nమీరు ఉపయోగిస్తున్న ఫెబర్-కాజిల్ ఉత్పత్తులను పేర్కొనండి:\n\nతరగతి:\n\nస్కూల్ చిరునామా:\n\nమీకు సమీపంలోని దుకాణంలో స్టాక్ లభ్యమవుతుంది.\n\nSend your entries to **CHANDAMAMA INDIA LTD.** B-3, LUNIC INDUSTRIES, CROSS ROAD 'B', MIDC ANDHERI (EAST), MUMBAI-400093, TEL: +91 22 28312872 / 28311849, Last Date: 30th April 2010. Judging of winners is at the sole discretion of Faber-Castell. Structure of gift hampers will be decided by Faber-Castell (I) Pvt. Ltd. Entries received will be the sole property of Faber-Castell Paste the cartons (Front Panel) of the Faber-Castell Fabric colours & 3-Dimensional Outliners only. Kindly send your photographs with your entries.\n\nపేదవాడైనా ఎంతో ఉత్సాహంగా, ఆనందంగా నవ్వుతూ వుండే రంగయ్య, ఈ మధ్య కొన్నాళ్ళుగా ముఖం ముడుచుకుని, దిగులుగా ఉండటం ప్రారంభించాడు.\n\nరంగయ్యలో ఇంత పెద్దమార్పు ఎందుకు వచ్చిందో తెలుసుకుందామని, అతడి మిత్రుడు సుబ్బయ్య ఒకనాడు, “ఎన్నడూ లేంది, ఇంతగా మారిపోయావేం?” అని అడిగాడు.\n\nరంగయ్య ఒకసారి పెద్దగా నిట్టూర్చి, “నీకు చెబుదామనుకుంటూనే మరిచాను, సుబ్బయ్యా! ఇంతకాలంగా లేనివాడినే కదా, పైకి నవ్వుతూ కనిపించినా పేదరికం వల్ల ఎన్ని బాధలు పడ్డానో నీకు తెలుసు. అయినా ఏ దిగులూ లేదు.\n\nఆ మధ్య మా పెదమామయ్య పోయాడు. రెండు లక్షల ఆస్తి కలిసింది. ఆయనకు పిల్లాజెల్లా లేరు. పది రోజుల క్రితం, పొరుగు గ్రామంలో ముసలావిడ మా మేనత్తపోయింది. ఆవిడ భర్త ఏనాడో పోయాడు. పిల్లాజెల్లా లేరు. ఒక లక్షవరకూ ఆస్తి నాకు వారసుడిగా దక్కింది,” అన్నాడు.\n\nఆ జవాబుకు సుబ్బయ్య ఆశ్చర్యపడుతూ, “మరి ఇలా ఆస్తి కలిస్తే సంతోషపడాలి గాని, దిగులుపడతా వెందుకు పిచ్చోడివిలా ఉన్నావే చూస్తూంటే?” అని అడిగాడు.\n\nఈసారి రంగయ్య చిన్నగా మూలిగి, “ఇక మా బంధుగణంలో పిల్లాజెల్లా లేని వాళ్లు ఎవళ్లు లేరు!” అన్నాడు.\n\n- ఎం.డి. సాజన్య"
        },
        {
            "title": "దిగులుకు కారణం",
            "page_start": 10,
            "author": "ఎం.డి. సౌజన్య",
            "pdf_page": 10,
            "content": "పూర్వం భీకరుడు అనే రాక్షసుడు, దండ కారుణ్యంలో ఉండేవాడు. వాడికి తెలిసిన విద్య మనుషులను తినటం. దొరకకపోతే ఇతర జంతువులను వేటాడి తినటం. అడవి గుండా ప్రయాణించే మానవులను తనకు ఆహారంగా చేసుకునేవాడు. కొంత కాలానికి ఈ అరణ్యంలో రాక్షసుడు సంచరిస్తున్నాడనీ, వాడు మనుషులను తినేస్తున్నాడని చుట్టు పక్కల ప్రాంతాలలో వ్యాపించటం వల్ల,"
        },
        {
            "title": "స్వర్ణ పుష్పం",
            "page_start": 11,
            "author": "ఎన్. శివ నాగేశ్వరరావు",
            "pdf_page": 11,
            "content": "ప్రజలు జాగురూకులై, ఆ అడవిగుండా ప్రయాణించటం మానుకున్నారు. కాకపోతే అప్పుడప్పుడూ ఈ విషయం తెలియని వారు ఆ అడవి మార్గాన రావటం, ఈ రాక్షసుడి పాల పడటం జరిగేది.\n\nఏది ఏమైనా, భీకరుడికి తనకిష్టమైన ఆహారం దొరకటం కష్టమైపోయి, అడవిలో పందులను, దున్నపోతులను వేటాడుకోవాల్సిన పరిస్థితి ఏర్పడింది. ఈ విధంగా కొన్ని సంవత్సరాలు గడిచాయి.\n\nభీకరుడికి వయసు మళ్ళీ వృద్ధాప్యం వచ్చింది. వయస్సుతో వచ్చిన పరిణితివల్ల కాబోలు, భీకరుడు తాను ఇంతకుముందు మనుషులను వేటాడి తినటం, తాను తింటుండగా వాళ్ళు పడిన బాధ, గుర్తుకు వచ్చి తీవ్రంగా పశ్చాత్తాప పడేవాడు. తాను తిన్న మనుషులు గుర్తుకు వచ్చి ఆవేదన పొందేవాడు.\n\nమరికొంత కాలానికి, భీకరుడు అపరాధ భావం భరించలేక, తాను చేసిన పాపానికి తగిన ప్రాయశ్చిత్తం చేసుకోవాలని మధనపడ సాగాడు.\n\nఇంతకాలం తాను గడిపిన జీవన విధానం మీద అతనికి పూర్తిగా వెగటు కలిగి, తన పాపం పోగొట్టుకునే ప్రయత్నం మొదలు పెట్టాడు. కాని పాప విముక్తికి అవలంభించ వలసిన మార్గాలు తెలియలేదు, ఎంత ఆలోచించినా ఆ రాక్షస బుర్రకు తట్టలేదు.\n\nమామూలు మనుషులనైతే వేటాడి తినే వాడుకాని, ఆ అడవిలోనే ఎక్కడో దట్టమైన కీకారణ్యంలో తపస్సు చేసుకుంటూ ఉండే మునులు, ఋషుల జోలికి పోయేవాడు కాదు. వాళ్ళంటే తెలియని భయంవల్ల ఆ ప్రాంతానికి వెళ్ళేవాడుకాదు. ఈ విషయం గుర్తుకు వచ్చి భీకరుడు కొంతశాంతపడి, తన పాప విముక్తికి మార్గం చెప్పగల సరైనవారు మునులే అనుకున్నాడు.\n\nఅలా యోచించి, వారుండే ప్రదేశంకేసి బయలుదేరాడు. కొంతసేపటికి, ఓ మహావృక్షం కింద ధ్యానంలో ఉన్న ఒక ముని అతని కంటబడ్డాడు. ఆ ముని పేరు చరితార్ధుడు. భీకరుడు, మునీశ్వరుడికి కొద్ది దూరంలో కూచుని ఆయన జపం ఎప్పుడు పూర్తవు తుందా అని అత్రంగా ఎదురు చూడసాగాడు.\n\nకొంతసేపటికి, చరితార్ధుడు కళ్ళు తెరిచి భీకరుణ్ణిచూసి, “ఏం రాక్షసా! ఇలా వచ్చావు, నన్నే తిందామనా!” అన్నాడు. భీకరుడు తడబడుతూ, “కాదయ్యా ఇప్పుడు అటు\n\nవంటి పాపపు పనులు చెయ్యటం లేదు, పూర్వం చేసిన దుష్ట చర్యలు నన్ను ఇప్పుడు బాధిస్తున్నాయి, పశ్చాత్తాపం కలిగింది. కాని, ఈ పాపం నన్ను మెటాడుతుంది అనేభయంతో వణికిపోతున్నాను. మీరు ఏమన్నా తరుణో పాయం చెప్తారని ఆశపడి వచ్చాను” అని మునికి సాష్టాంగ పడ్డాడు.\n\nచరితార్ధుడు అతని మాటలు ఓపికగా విని, ఈ రాక్షసుడిని అరణ్యం నుంచి వెళ్ళ గొట్టి, మళ్ళీ మనుషులు అక్కడ సంచరించేట్టుగా చెయ్యటానికి ఇదే మంచి అవ కాశం అని తనలో అనుకుని, చిరునవ్వుతో “భీకరుడా! పశ్చాత్తాపాన్ని మించిన తరు ణోపాయం లేదు. కాని అడిగావు గాబట్టి చెబుతున్నాను.\n\nహిమాలయ పర్వతాలలో ఉన్న ఓ హిమ సరస్సులో ఒక దివ్య స్వర్ణపుష్పం పూస్తుంది. ఈ స్వర్ణ పుష్పం పరమేశ్వరుడికి ఎంతగానో ప్రీతిపాత్రం. నువ్వు కనుక ఆ స్వర్ణ పుష్పాన్ని సంపాయించి శంకరుడికి పూజ చెయ్యగలి గితే నీకు ముక్తి కలిగే అవకాశం ఉన్నది. ఇంకో విషయం, ఆ పుష్పం పాతిక సంవత్సరాలకు ఒక్కసారి మాత్రమే పూస్తుంది” అని చెప్పాడు.\n\nఈ విషయం విన్న భీకరుడు, సంతోషంతో చేతులు జోడించి, “మునీశ్వరా! మీరు చెప్పిన విషయం భేషుగా ఉన్నది. కాని, ఆ పుష్పం ఏ సరస్సులో ఉన్నది కనిపెట్టడం ఎలా, హిమాలయాలలో సరస్సులు అనేకం అని, పైగా మంచుతో కప్పబడి ఉంటాయని విన్నాను” అని తన సందేహం వెలిబుచ్చాడు.\n\n“భీకరుడా! పుష్పం అన్నాక పరిమళం ఉండదా, పైగా ఇది దివ్య పుష్పం! కాబట్టి ఆ పరిమళం కొన్ని యోజనాల మేర విస్తరి స్తుంది. ఆ పరిమళం వస్తున్న దిశగా నువ్వు వెళ్ళగలిగావంటే, ఆ పుష్పాన్ని కనిపెట్టవచ్చు, అయితే ఆ స్వర్ణ పుష్పం వికసించడం కోసం సంవత్సరాల తరబడి నిరీక్షించాలి. అదంత సులభం కాదు. ఇక నువ్వు వెళ్ళి ఆ పనిలో ఉండటం మంచిది” అన్నాడు.\n\nమునీశ్వరుడు చెప్పిన మాటలు విని సంతోషంతో భీకరుడు హిమాలయాలకేసి తన ప్రయాణాన్ని మొదలుపెట్టి కొద్దికాలంలో అక్కడకు చేరాడు.\n\nకొన్ని సంవత్సరాలు సాధుజీవనం గడిపిన పిమ్మట, ఒకరోజున భీకరుడి నాశికాపుటాలకు అద్భుతమైన పరిమళం సోకింది. ఆ సువాసన వస్తున్న వైపుగా, దివ్య పుష్పాన్ని అన్వేషిస్తూ, భీకరుడు ఆశగా బయలు\n\nదేరాడు. అటూ ఇటూ తిరిగిన మీదట\nఅతనికి దివ్యపుష్పం వికసించిన సరస్సు\nకనపడింది. ఆనందంగా సరస్సులోకి దిగి ఆ\nదివ్యపుష్పాన్ని కోసుకుని వద్దామని భీకరుడు\nఅనుకునేంతలో, మరొక ఇద్దరు ఆ సరస్సు\nవద్దకు వస్తున్నట్టుగా భీకరుడు కనిపెట్టాడు.\nఆ ఇద్దరిలో ఒకరు మంచి అలంకరణలతో,\nరాజోచితమైన దుస్తులతోనూ, మరొకతను\nసామాన్య వ్యక్తిలాగాను కనపడ్డాడు. ఆ ఇద్దరు\nవ్యక్తులూ సరస్సు దగ్గరగా వచ్చి, అక్కడ ఉన్న\nభీకరుణ్ణి చూశారు. అందులో రాజ దుస్తులు\nధరించిన వ్యక్తి, తన కత్తి దూసి రాక్షసుడి\nమీదకు రాబోయాడు. రెండవ వాడు భయ\nకంపితుడయ్యి చేష్టలుడిగి స్థాణువుగా నిల\nబడిపోయాడు.\n\nవాళ్ళను చూసి, భీకరుడు మందహాసం\nచేస్తూ, “నరులారా! నన్ను చూసి భయపడ\n\nకండి. నా వల్ల మీకు ఏవిధమైన అపకారమూ\nజరుగదు. నేనిప్పటివరకు చేసిన పాపాలను\nకడిగేసుకోవటానికిగాను ఈ పుష్పం కోసం\nవచ్చాను. మీరెందుకు ఇక్కడికి వచ్చారు”\nఅని అడిగాడు.\n\nప్రశ్న విన్న ఇద్దరూ ఒకరి మొహం ఒకరు\nచూసుకున్నారు. ముందుగా రాజ దుస్తులు\nధరించినతడు తనను తాను పరిచయం\nచేసుకుంటూ తన పేరు బుద్ధిశేఖరుడని\nచెప్పాడు. తాను సింహపురి రాజ్యం మంత్రి\nకుమారుడినని, తమ రాజ్యాన్ని పరిపాలిస్తున్న\nవిక్రమాదిత్యుడు అనారోగ్యం పాలయ్యా\nడని, వైద్యులందరూ తమ తమ ప్రయత్నాలు\nచేశారని, కాని ఫలితం లేకపోయిందని\nఆయన అనారోగ్యం వల్ల రాజ్యపరిపాలన\nవ్యవహారాలు సరిగ్గా చూడలేకపోతున్నాడని\nవివరించాడు.\n\n“రాజ్యంలో సరైన నాయకత్వం లేక దాదాపు అరాచక పరిస్థితులు ఏర్పడ్డాయి, పారుగు రాజులు ఇదే సమయం అని రాజ్యాన్ని కాజేసే ప్రయత్నాల్లో ఉన్నట్టుగా గూఢచారులవల్ల తెలిసింది. చివరి ప్రయత్నంగా రాజవైద్యులు, హిమాలయాల్లో ఉన్న సువర్ణ పుష్పం ఈ సంవత్సరం వికసిస్తుంది, ఆ పుష్పాన్ని తమ వైద్యంలో వాడిన ట్టయితే, మంచి ఫలితం కనిపిస్తుంది అని చెప్పారు. అందుకని ఆ పుష్పాన్ని తీసుకు వెళ్ళటానికి వచ్చాను.” అని చెప్పాడు.\n\nఇక రెండో అతను కొంత తడబడుతూ, తన పేరు మాధవుడని, తాను తన తల్లి, సింహ పురి పారుగు రాజ్యమైన గిరిపుర రాజ్య వాస్తవ్యాలమని తమకి జరుగుబాటు కష్టంగా ఉండి, తిండికి కూడ కటకటగా ఉన్నదని, ఎవరో హిమాలయాల్లో ఉన్న దివ్య పుష్పాన్ని సంపాయిస్తే తమ దారిద్ర్యం తొలగిపోతుందని చెప్పారని, తాను తన తల్లిని ఒక ఆశ్రమం సంరక్షణలో ఉంచి ఇక్కడకు పుష్పం కోసం వచ్చానని చెప్పి తలవంచుకున్నాడు.\n\nవారి కథనాలు విన్న భీకరుడు, “నరు లారా! నేను నా పాపాలు పోగొట్టుకొనే మార్గంగా ఈ పుష్పాన్ని తీసుకునే వెడదామని అనుకుంటున్నాను. కాని మనమందరమూ ఒకేసారి ఇక్కడకు వచ్చాం. ఇక్కడేమో ఒక్కటే పుష్పం ఉన్నది, మరొక పుష్పం వికసించటానికి పాతిక సంవత్సరాలు పడుతుంది ఏమి చేద్దామో ఆలోచించండి” అన్నాడు.\n\nఇది విన్న మంత్రికుమారుడు, “చూడు రాక్షసా, నువ్వు ఇక్కడికి ముందు వచ్చావు,\n\nఅందరికంటే పుష్పాన్ని ముందుగా చూశావు. ఆ పుష్పం నీకు చెందటమే సముచితం. కాని ఈ పుష్పం వల్ల మా రాజ్యం మొత్తానికి ఉప కారం జరుగుతుంది.” అన్నాడు. మాధవుడు ఆదుర్దాగా “అయ్యో నాకు ఈ పుష్పం దొరి కితే నా దరిద్రం తీరుతుందనుకున్నాను. జీవితం అంతా సుఖంగా గడిచిపోతుందని కలలు కన్నాను” అన్నాడు.\n\nఅన్నీ విన్నాడు భీకరుడు. గబగబా సర్జులోకి దిగి దివ్య పుష్పాన్ని కోసి బయటకు వచ్చాడు. ఆ పుష్పాన్ని మంత్రి కొడుకుకి ఇచ్చాడు.\n\nఅతను పుష్పం తీసుకుని రాక్షసుడికి కృతజ్ఞతలు చెప్పి, వెళ్ళబోతూ మాధవుడివంక చూసి, “ఏమయ్యా మా రాజ్యానికి వస్తావా మంచి పని ఇప్పిస్తాను సుఖసంతోషాలతో బతకవచ్చు” అన్నాడు. మాధవుడు సంతోషంగా అతని వెంట వెళ్ళాడు.\n\nవాళ్ళవంక తృప్తిగా చూస్తూ భీకరుడు,\nతాను చేసిన పాపాలకు ప్రాయశ్చిత్తం మిగి\nలిన తన జీవితం సవ్యంగా బతకటమే అని\nతలపోసి, అక్కడే ఉంటూ సన్మార్గంలో శేష\nజీవితాన్ని గడపటానికి నిశ్చయించుకు\nన్నాడు.\n\nఈ కథంతా చెప్పిన శవంలోని బేతాళుడు,\n“రాజా, భీకరుడు తన పాపాలను ప్రాయ\nశ్చిత్తం చేసుకోవటానికి ఆ పుష్పం తీసుకో\nదలచి అక్కడకు వచ్చాడు, తల్చుకుంటే ఆ\nమానవులను చాలా తేలికగా ఓడించి తనపని\nతాను చేసుకోగలడు. మొదట పుష్పాన్ని\nచూసింది అతడే కాబట్టి స్వర్ణ పుస్సాన్ని\nభీకరుడే తీసుకోవచ్చని మంత్రి కుమారుడు\nకూడా అంగీకరించాడు.\n\nఅయినా ఆ పుష్పాన్ని తన చేతులారా కోసి\nమంత్రి కొడుకు చేతిలో ఎందుకు పెట్టాడు.\nఅతడు ఓ రాజ్యానికి మంత్రి కుమారుడు\nఅన్న గౌరవమా? ఈ ప్రశ్నకు సమాధానం\nతెలిసీ చెప్పకపోయావో నీ తల పగిలిపో\nతుంది” అన్నాడు.\n\nదానికి విక్రమార్కుడు “భీకరుడు, వయ\n\nస్సువలన కొంత పరిణితి చెందినవాడు, పైగా\nపాపానికి ప్రాయశ్చిత్తం చేసుకునేందుకు\nబయలుదేరినవాడు, ఆ దివ్యపుష్పాన్ని తాను\nతీసుకున్నా, మాధవుడికి ఇచ్చినా, ఒక్కరికే\nఉపయోగపడుతుంది. కాగా, తనకు ఉప\nయోగపడేది తన పాప ప్రక్షాళనకే కాని మరే\nఉపయోగం లేదు. మాధవుడు వయస్సులో\nఉన్నాడు, కష్టపడి తన్ను తాను పోషించు\nకుంటూ, తన తల్లిని చూసుకోవలసినది\nపోయి, ఇలా మహత్తుల వెంట మహిమల\nవెంట పడటం సముచితం కాదనుకున్నాడు.\nఅదే పుష్పాన్ని మంత్రి కుమారుడికి ఇస్తే,\nరాజుగారి ఆరోగ్యం బాగుపడి రాజ్యంలో\nవేలాది మంది ప్రజల శ్రేయస్సు కాపాడినట్ల\nవుతుంది. అందుకనే ఆ దివ్య పుష్పాన్ని\nరాజుగారి మైద్యం కోసం, మంత్రి కొడుక్కి ఇచ్చి\nపంపాడు భీకరుడు” అని ముగించాడు\nవిక్రమార్కుడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n-(కల్పితం)\n\n[ఆధారం: “ఎన్. శివ నాగేశ్వరరావు” రఘు]\n\nఆర్య\nమాణిక్య ద్వీప అన్వేషణ\n\nఆడ తోడే లు మరిఘా ధర్మపిత కుమార్తె అని తెలిసిపోతుంది. పుట్టుకతోనే ఆమెకు సువర్ణద్వీప మాణిక్యం ఇవ్వబడుతుంది. అది బొంతకాకి క్లా శరీరంలో భద్రపర్చబడింది.\n\nనాకు తలిసిందంతా అతడికి\nనేర్పాను.\n\nనా కుమారుడి వద్ద చాలా శక్తులు ఉన్నాయి కానీ,\nనాకు తెలియవు."
        },
        {
            "title": "ఆర్య -2",
            "page_start": 17,
            "author": "చందమామ బృందం",
            "pdf_page": 17,
            "content": "అతడి సవాలుకు ఆశ్చర్యపడ్డాను. అతడి సవాలును స్వీకరించాను.\n\nఅతడు తీవ్రంగా పొరాడాడు. అయితే నాది అనుభవం నేర్పిన నైపుణ్యం. త్వరలోనే అతడిని పడగొట్టాను.\n\nఅతడిని పైకి లేపాలని నేను ప్రయత్నిస్తుండగా, అతడి ముఖంలో మార్పులు గమనించాను. వాతావరణంలో భయంకరమైన శబ్దం.\n\nనా కుమారుడు కొత్త వ్యక్తిగా మారిపోయాడు. నా కేసి విజయగర్వంగా చూసాడు.\n\nఅతడు అద్భుతమైన సాహు కృ\nత్యాలు చేసేవాడు...\n\n...ఓ రాత్రి, సలూంకీ తన అదృష్టం తలుపులు తెరిచాడు.\n\nసలూంకీ అమెపట్ల ఆకర్షితుడయ్యాడు. అమె యాచకురాలే అయినప్పటికీ, అమె నేత్రాలు గర్వంతో మెరిశాయి. అమె భుజం మీద ఉన్న బొంతకాకి అతడికేసి ద్వేష భావంతో చూసింది.\n\nఅతడు మాణిక్యాన్ని\nచూశాడు. దాని శక్తులు\nఅతడికి తెలియవు.\n\nఆ యువతి, తోడేలు నిద్రపోగానే\nసలూంకి ఆ కాకిని చంపడానికి గాను\nదాన్ని సమీపించాడు.\n\nఅప్పుడు జరిగిన ఘర్షణలో\nఅతడు పారపాటున\nఆమెను పొడిచేసాడు.\n\nతన నేరాన్ని గ్రహిచగానే సలూంకీ భీతి\nచెందాడు. బొంతకాకిని, తోడేలును తన\nతలుపు బయటకు తోసేశాడు.\n\n(ఇంకా ఉంది)"
        },
        {
            "title": "ఉత్తరకాండ - 2",
            "page_start": 21,
            "author": "చందమామ బృందం",
            "pdf_page": 20,
            "content": "## ఉత్తరకాండ - 2\n\nలక్ష్మణుడు ఏమీ మాట్లాడలేక, ఏడుస్తూ సీతకు సాప్టాంగ నమస్కారం చేసి, ఆమె చుట్టూ ప్రదక్షిణం చేసి, పడవలో ఎక్కి ఉత్తర తీరానికి చేరుకుని, రథమెక్కి, అనాధ లాగా అవతలి ఒడ్డున ఏడుస్తున్న సీతను మళ్ళీ మళ్ళీ వెనక్కు తిరిగి చూస్తూ వెళ్ళి పోయాడు. సీత ఆ రథం కేసే చూస్తూ ఉండిపోయి, పట్టలేక గట్టిగా ఏడవ నారం భించింది.\n\nఆ నిర్జనారణ్యంలో ఒంటరిగా ఏడుస్తున్న సీతను కొందరు మునికుమారులు చూసి వాల్మీకి వద్దకు పరిగెత్తి వెళ్లి, “స్వామీ గంగా తీరాన ఎవరో ఒక స్త్రీ ఏ కారణం వల్లనో ఏడుస్తూ కనబడింది. మనిషి చూడబోతే\n\nఆకాశం నుంచి దిగివచ్చిన దేవతా స్త్రీ లాగా ఉన్నది. ఆమె కెవరూ ఉన్నట్లు లేరు. మీరు వెంటనే వెళ్లి ఒకసారి చూడండి,” అని చెప్పారు. వాల్మీకి మహాముని, తన శిష్యులు వెంటరాగా, ఆర్హ్యం తీసుకుని సీత ఉన్న చోటికి వచ్చి, ఆమెను గుర్తించి, “దశరథుడి కోడలికి స్వాగతం. అమ్మా, నీవిక్కడికి ఎలా చేరావో అది నేను నా శక్తిచేత గ్రహించాను. నేనుండగా నీకే భయమూ లేదు. నా ఆశ్రమం దగ్గిరలోనే ఉన్నది. అక్కడ తాపస స్త్రీలున్నారు. వారు నిన్ను కనిపెట్టిఉంటారు. దుఖించకు. ఈ ఆర్హ్యం తీసుకో, మా ఆశ్రమంలో నీవు నీ సొంత ఇంట్లో ఉన్నట్లే ఉండవచ్చు,” అన్నాడు.\n\nసీత ఆయనకు నమస్కారం చేసి, వాల్మీకి వెంట ఆయన ఆశ్రమం ప్రవేశించింది. వాల్మీకి ఆమెను మునిభార్యలకు అప్పజెప్పి, ఆమెను స్నేహగౌరవాలతో చూడవలసిందని చెప్పాడు.\n\nఅయోధ్యకు తిరిగి పోతున్న లక్ష్మణుడు సుమంత్రుడితో “మంత్రా, అన్నకు సీతా వియోగం వల్ల ఎంతటి దుఃఖం సంప్రాప్తమయిందో చూశావు గదా. నిర్దోషురాలైన సీతకు ఎంత కష్టం వచ్చిందో చూడు,” అన్నాడు. సుంమత్రుడా మాటకు, “లక్ష్మణా రాముడికి సుఖం అల్పమనీ, అయిన వారితో వియోగం కలుగుతుందనీ, పూర్వం మునులు చెప్పనే చెప్పారు. ఇది చాలా రహస్యం” అంటూ ఇలా చెప్పాడు.\n\nఒకనాడు దశరథుడు వశిష్టుడి ఆశ్రమా నికి వెళ్ళేసరికి అక్కడ అత్రి మహాముని కుమారుడైన దుర్వాసుడున్నాడు. దశర\n\nథుడు మునులనుంచి స్వాగత సత్కారాలు పొంది, మాటల సందర్భంలో దుర్వాసుణ్ని, “మహాత్మా, నా సంతతి యొక్క భవిష్యత్తు ఎలా ఉండబోతుంది? మా రాముడి ఆయు ర్దాయమెంత? మిగిలిన నా కొడుకులెంత కాలం జీవిస్తారు? మా రాముడికెంత కొడు కులుంటారు? వారెంత కాలం జీవిస్తారు?” అని అడిగాడు. ఆ ప్రశ్నలకు సమాధానంగా దుర్వాసుడు ఒక పాత గాధ చెప్పాడు.\n\n“దేవాసుర యుద్ధంలో ఓడిపోయి అసు రులు భృగు మహాముని భార్యను శరణు జొచ్చారు. ఆమె వారికి అభయం ఇచ్చింది. ఇది చూసి విష్ణువు ఆగ్రహించి భృగుడి భార్య శిరస్సును తన చక్రాయమయంతో ఖండించాడు. వెంటనే భృగుమహాముని మండిపడి, విష్ణువును భూలోకంలో పుట్టి భార్యావియోగంతో తపించమని శీంచాడు. ఆశాప ప్రభావం చేత విష్ణువు దశరథుడికి కొడుకుగా పుట్టి, రాముడనే పేరుతో ప్రసిద్ధి చెందాడు.\n\nరాముడు భృగు శాపఫలం అనుభవించి తీరుతాడు. అతను పదకొండు వేల ఏళ్లు అయోధ్యను పాలించి, అనేక అశ్వమేధాలు చేసి, బ్రహ్మలోకానికి పోతాడు. అతనికి ఇద్దరు కొడుకులు పుడతారు. అయితే వారు అయోధ్యలో గాక మరొక చోట పుడతారు. వారికి రాముడు పట్టాభిషేకం చేస్తాడు,” అని దుర్వాసుడు దశరథుడితో చెప్పాడు.\n\nఇలా మాట్లాడుకుంటూ, లక్ష్మణ సుమంత్రులు సాయంకాలానికి గోమతి అనే చోటికి వచ్చి ఆరాత్రి అక్కడ గడిపారు. మర్నాడు\n\nఉదయం వారు తిరిగి ప్రయాణం సాగించి\nఅయోధ్యకు వెళ్లేటప్పుడు లక్ష్మణుడు,\nరాముడితో ఏమని చెప్పడమా అని చాలా\nమధనపడ్డాడు.\n\nరథం అయోధ్య చేరింది. రాముడి ఇంటి\nముందు లక్ష్మణుడు రథం దిగి, లోపలికి\nవెళ్లి, దీనంగా కన్నీరు కార్చుతూ, సింహా\nసనం మీద కూర్చుని ఉన్న రాముడికి నమ\nస్కరించి, “మీ అజ్ఞానుసారం సీతను గంగా\nతీరాన వాల్మీకి మహాముని ఆశ్రమంలో\nవిడిచి వచ్చాను. విచారించవద్దు. వృద్ధి నుంచి\nక్షయమూ, ఉన్నతి నుంచి పతనమూ,\nసంయోగం నుంచి వియోగం తుప్పువు. వచ్చిన\nఅపవాదు దానంతట అదే పోతుంది,”\nఅన్నాడు.\n\n“లక్ష్మణా, నా మాట పాటించావు. చాలా\nసంతోషం. నాకు విచారవేమీ లేదు,”\n\nఅన్నాడు రాముడు. అప్పటికతను నాలుగు\nరోజులుగా ప్రజల గొడవలు విచారించలేదు.\nఅది చాలా తప్పు. రాముడా సంగతి లక్ష్మ\nణుడితో అని, అందుకు తార్కాణంగా నృగ\nమహారాజు కథ ఇలా చెప్పాడు.\n\nపూర్వం నృగమహారాజు కోట్లకొద్దీ ఆవు\nలను బ్రాహ్మణులకు దానం చేశాడు.\nఆయన దానమిచ్చిన ఆవులలో ఒకటి\nప్రమాదవశాన తిరిగి రాజుగారి ఆవులమం\nదలలో కలిసిపోయింది. అది తెలియక\nరాజు దాన్ని మరొక బ్రాహ్మణుడికి దానమి\nచ్చాడు. మొదట దానం పుచ్చుకున్న బ్రాహ్మ\nణుడు తన ఆవును వెతుక్కుంటూ తిరు\nగుతూ, కనఖలం అనే చోట రెండో బ్రాహ్మ\nణుడి ఇంట తన ఆవును చూసి గుర్తించి,\nదానికి తాను పెట్టుకున్న పేరుతో పిలిచాడు.\nఆ ఆవు తన పాత యజమాని గొంతు\n\nగుర్తించి కట్టుతాడు తెంచుకుని, అతని వెంట బయలుదేరింది. ఆది చూసి రెండో బ్రాహ్మణుడు, “నా ఆవును నువు తోలుకు పోతున్నావేమిటి? దీన్ని నాకు నృగమ హరాజు దానమిచ్చాడు.” అన్నాడు.\n\n“ఆ నృగమహారాజే దీన్ని నాక్కూడా దానమిచ్చాడు, అన్నాడు మొదటి బ్రాహ్మణుడు. ఈ తగాదా వారిద్దరి మధ్యా పరిష్కారం అయేది కాదు గనక వారు తిన్నగా నృగమహారాజు వద్దకే వెళ్లారు. అయితే వారికి రాజదర్శనం ఎంతకూ కాలేదు. బయటి ద్వారం వద్ద రోజుల తరబడి పడి గాపులు కాయవలిసి వచ్చింది. చివరకు వాళ్లు ఆగ్రహించి ఊసర వెల్లి అయిపోయి ఎవరికంటా పడకుండా పడకుండా గోతిలో జీవించమని రాజును శపించారు. రాజు బతిమాలగా, యదువంశంలో వామదేవుడు పుట్టి శాపవిమోచనం కలిగిస్తాడని చెప్పి\n\nఆబ్రాహ్మణులు వెళ్ళిపోయారు. తరవాత నృగమహారాజు వసువనే తన కుమారుడికి పట్టాభిషేకం చేసి, తాను ప్రజల కంట పడకుండా ఊసరవెల్లి జీవితం సుఖంగా గడపడానికి గాను కొన్ని గోతులు తవ్వించి వాటిమీద చెట్ల నీడా, వాటి చుట్టూ పూల మొక్కలూ ఏర్పాటు చేయించుకున్నాడు.\n\nరాముడు లక్ష్మణుడికి నృగమహారాజు కథ చెప్పి, ఆ తరవాత నిమి అనే వాడి కథ కూడా చెప్పాడు.\n\nనిమి ఇక్షాకు మహారాజు కొడుకులలో పన్నెండోవాడు. అతను ఒక దివ్యమైన పురం కట్టించి, ధానికి వైజయంతమని పేరు పెట్టాడు. అతను తన తండ్రికి సంతోషం కలిగించడానికై ఒక యజ్ఞం తలపెట్టి, వ సిష్టుడిని ఋత్విక్కుగా ఉండమని కోరాడు. అయితే వసిష్టుడు తనను ఇంద్రుడు ముందుగానే యజ్ఞం చేయించమని కోరాడని, ఇంద్రుడి యజ్ఞం పూర్తి కాగానే తాను వచ్చి యజ్ఞం చేయిస్తానని చెప్పి వెళ్లిపోయాడు. అందుచేత నిమి గౌతముడిని పెట్టుకుని యజ్ఞం పూర్తి చేసేశాడు. ఇంద్రుడి యజ్ఞం పూర్తి కాగానే వసిష్టుడు తిరిగి వచ్చి, నిమి తన కోసం వేచి ఉండక గౌతముడి చేత యజ్ఞం పూర్తి చేయించుకున్నాడని తెలుసుకుని కోపం చెంది, రాజును చూడ బోయాడు. సరిగా ఆ సమయానికి నిమి నిద్రపోతూ ఉండటం జరిగింది. వసిష్టుడు రాజదర్శనం కోసం కొద్ది సేవు చూసి, కావాలనే నిమి తనను వేచి ఉంచాడనుకుని, “రాజా మరొకరి చేత యజ్ఞం చేయించు\n\nకుని నన్నవమానించావు గనక నీ శరీరం నిశ్చేతనమగుగాక,” అని శపించాడు.\n\nతరవాత రాజు మేలుకుని వసిష్టుడిచ్చిన శాపం తెలుసుకుని, “నిద్రపోయే నన్ను శపించిన నీ శరీరం కూడా చేతనం లేనిదై పోవు గాక,” అని ప్రతిశాపమిచ్చాడు. ఇలా ఒకరినొకరు శపించుకుని నిమి వశిష్టులు ‘విదేహు’ లయిపోయారు. అప్పుడు వశిష్టుడు తన తండ్రి అయిన బ్రహ్మ వద్దకు వాయు రూపం ధరించి వెళ్లి “తండ్రీ, నిమి శాపం వల్ల నా దేహం కాస్తా పోయింది. దేహం లేకపోవటం చేత నన్ను అనుగ్రహించి నాకు మరొక శరీరం కలిగేటట్టు చెయ్యి,” అన్నాడు. బ్రహ్మ వసిష్టుడిని మిత్రావరు ణుల తేజస్సుతో తిరిగి శరీరాన్ని సంపాదించుకొమ్మన్నాడు. ఆవిధంగా మరొక దేహాన్ని సంపాదించుకున్న వసిష్టుడే ఇక్షాకువంశం వారికి పురోహితుడయ్యాడు.\n\nఇక నిమిసంగతి, నిమి శురాన్ని మునులు రక్తించి, దేహం పోయిన నిమి సమస్తప్రాణుల కళ్లలోనూ ఉండేటట్టుగా, వరమిచ్చారు. తరవాత వారు నిమి దేహాన్ని మధించగా అందులో నుంచి ఒక పిల్లవాడు పుట్టి మిధి అని పిలవబడ్డాడు. అతని పేరనే మిధిలాన గరం ఏర్పడింది. అతనికి జనకుడని కూడా పేరు. రాముడు చెప్పిన ఈ కథలు విని లక్ష్మణుడు, “అన్నా, క్షత్రియుడై ఉండి కూడా నిమి వసిష్టుడి లాంటి మహాత్ముడి పట్ల ఎందుకు శాంతి వహించలేదు?” అన్నాడు.\n\n“రోషం వయోలాన ఎలాటి వాడైనా శాంతిన కోల్పోవడం సహజం. అలా రోషాన్ని\n\nనిగ్రహించుకున్న వాడు ఒక్క యయాతి మాత్రమే,” అంటూ రాముడు లక్ష్మణుడికి యయాతి వృత్తాంతం ఈ విధంగా చెప్పాడు.\n\nయయాతి నహషుడి కొడుకు, అతని కిద్దరు భార్యలు. ఒకతే వృషపర్వ మహా రాజు కుమార్తె అయిన శర్మిష్ట, రెండవది శుక్రాచార్యుడి కుమార్తె అయిన దేవయాని. కాని యయాతికి శర్మిష్టపైన ఉండే ప్రేమ దేవయాని పైన ఉండేది కాదు. అదేవిధంగా అతనికి శర్మిష్ట కొడుకైన పూరుడి పైన ఉన్నంత మమకారం దేవయాని కొడుకైన యదుడి పైన ఉండేది కాదు. నిజానికి పూరుడు మంచి గుణవంతుడు. ఆపైన శర్మిష్ట కొడుకు కూడానూ, తన తండ్రి పూరుడి పైన హెచ్చు ప్రేమ చూపటం సహించలేక యదుడు తన తల్లి అయిన దేవయానితో “అమ్మా, శుక్రాచార్యుడంతటి వాడి కూతు రివై ఉండి నువూ, నీ కొడుకైన నేనూ అంత\n\nఅవమానాన్ని ఎందుకు సహించాలి? మన\nమిద్దరమూ అగ్నిలో దూకి ప్రాణత్యాగం చే\nద్దాం. ఈ అవమానాన్ని ఒకవేళ నువు సహిం\nచినా, నేను సహించలేను, ఆత్మహత్య చేసు\nకుంటాను, నాకు అనుజ్ఞ ఇయ్యి,” అని\nపెద్ద పెట్టున ఏడ్చాడు.\n\nకొడుకు దుఃఖం చూసి దేవయానికి\nరోషం వచ్చి, తన తండ్రిని తలుచుకున్నది,\nవెంటనే శుక్రాచార్యుడు వచ్చాడు. “నా భర్త\nనన్ను చాలా లోకువగా చూస్తున్నారు. ఆ\nఅవమానం భరించటం కష్టంగా ఉంది.\nనేను అగ్నిలో దూకో, విషం తినో, నీటిలో\nపడో ఆత్మహత్యం చేసుకుందామనుకుం\nటున్నాను,” అన్నది దేవయాని తండ్రితో.\n\nశుక్రాచార్యుడికి పట్టరాని ఆగ్రహం వచ్చి,\nయయాతి ముసలితనంతో జీవించమని\nశపించి, కూతురి నోదార్చి, ఇంటికి తిరిగిపో\nయాడు. శుక్రాచార్యుడి శాపాన్ని యయాతి\nఎంతో సహనంతో స్వీకరించాడు.\n\nఅతను యదువును పిలిచి, “నాయనా\nనేనింకా భోగాలతో తృప్తిపడలేదు. అందు\nచేత నా ముసలితనాన్ని నువు కొంత కాలం\n\nభరిస్తావా? నాకు భోగాలతో తృప్తి కలిగాక\nనీ యౌవనం నీకిచ్చి ముసలితనం తీసు\nకుంటాను,” అన్నాడు. “నీ సరసన భోజనం\nచెయ్యడానికి అర్హుడైన పూరుడండగా నీ\nముసలితనాన్ని నేనెందుకు తీసుకోవాలి?\nవాడినే తీసుకోమను,” అన్నాడు యదువు.\n\nఅప్పుడు యయాతి పూరుణ్ని పిలిచి\nయదువు నడిగినట్లే అడిగాడు. తన తండ్రి\nవార్థక్యాన్ని స్వీకరించడానికి పూరుడు మన\nస్పూర్తిగా అంగీకరించాడు. యయాతి తన\nముసలితనాన్నన్ని పూరుడి కిచ్చి, వాడి\nయౌవనం తాను పొంది, అనేకవేల యజ్ఞాలు\nచేశాడు. చివరకతను తన కొడుకు నుంచి\nముసలితనం తీసుకుని, వాడికే రాజ్యాభి\nషేకం చేసి, దేవయాని కొడుకైన యదువుకు\nరాజ్యార్హత లేకుండా చేశాడు. యయాతి\nఅనంతరం పూరుడు ప్రతిష్టానపురం రాజ\nధానిగా పెట్టుకుని చాలా కాలం రాజ్యం\nచేశాడు.\n\nరామలక్ష్మణులిలా కథలు చెప్పుకుం\nటూండగానే రాత్రి గడిచిపోయింది. తూర్పున\nఅరుణరేఖలు కనిపించాయి."
        },
        {
            "title": "మిత్రభేదం- 5",
            "page_start": 27,
            "author": "చందమామ బృందం",
            "pdf_page": 26,
            "content": "## మిత్రభేదం-5\n\nదమనకం చెప్పిన దంతిలుడి కథ విని సంజీవకం, “నువు చెప్పిన కథ సరిగానే ఉన్నది. అందుచేత నువ్వన్నట్లే కానీ,” అన్నది.\n\nతరవాత దమనకం సంజీవకాన్ని పింగళకం వద్దకు తీసుకుపోయి, “మహారాజా ఇదుగో సంజీవకం, ఆ పైన దేవరవారి చిత్తం,” అన్నది.\n\nసంజీవకం పింగళకానికి ప్రణామం చేసి, ఎంతో నమ్రతగా దాని ఎదట కూర్చున్నది.\n\nపింగళకం వాడీ, భయంకరమూ అయిన గోళ్ళు గల బలమైన తన కుడి పంజా చాచి, “స్వాగతం, నీ ఆరోగ్యం ఎలా ఉన్నది? ఈ అరణ్యానికి ఎందుకు వచ్చావు?” అని అడిగింది.\n\nతాను వర్ధమానుడి బిడారు వెంట వచ్చి ఒంటరిగా దిగబడిపోవటమూ, తరవాత జరిగినది యావత్తూ సంజీవకం సింహానికి చెప్పింది.\n\n“మిత్రమా, నీకు ఎలాంటి భయమూ వద్దు. నువు నీ ఇచ్చానుసారం ఈ అరణ్యంలో జీవించు. కానీ మరీ దూరం పోకుండా ఎల్ల ప్పుడూ నా కనుచూపు మేరలో ఉండు.\n\nఎందుకంటే నిన్నునేను కనిపెట్టి ఉండ లేనప్పుడు నీకు అపకారం చేసే క్రూర మృగాలు, పాపభీతి లేనివి, ఈ అరణ్యంలో చాలా ఉన్నాయి, నా రక్షణలో ఉంటే నీకు ఈ అరణ్యంలో, ఏ ప్రమాదమూ సంభవించదు” అన్నది పింగళకం.\n\nసింహం అభయం ఇవ్వడంతో స్థిమిత పడిన సంజీవకం ‘చిత్తం’ అని చెప్పి, యమునా నదికి వెళ్లి, కడుపునిండా నీరు తాగి, వెనకటిలాగా యధేచ్చగా, నిర్భయంగా అరణ్యంలో సంచరించసాగింది.\n\nరోజులు గడిచే కొద్దీ పింగళకానికి, సంజీవకానికీ మధ్య స్నేహబంధం దృఢం కాజొచ్చింది. పింగళకం ప్రతిదీ సంజీవకంతో సంప్రదించేది. సంజీవకం చాలా తెలివైనది.\n\n“నువు వెళ్లి హెచ్చరించు, రాజులు విని పించుకోకపోయినా మంత్రులు హెచ్చరించాలి.\n\nగడ్డితినే ఈ ప్రాణిని తగుదునమ్మా అంటూ రాజుకు పరిచయం చెయ్యటం నీదే బుద్ధి తక్కువ, తనకు మాలిన ధర్మం చేస్తే ఇలాగే ఉంటుంది” అన్నది కరటకం.\n\n“నిజమే, తప్పునాదే, స్వయంకృతా పరాధం రాజుది కాదు. స్వయంకతాప రాధాలు ఎలా చెరుపు చేసేదీ దేవశర్మ కథ చెబుతుంది గద!” అన్నది దమనకం.\n\n“ఎలాగెలాగూ?” అని కరటకం అడిగింది.\n\nదమనకం ఇలా చెప్పసాగింది:\n\nదేవశర్మ కథ:\n\nఒక మారుమూల ప్రదేశంలో, జనపదా లకు దూరంగా ఒక మఠం ఉండేది. దేవశర్మ అనే యతి ఆ మఠంలో ఒంటరిగా ఉంటూ శివలింగాన్ని అర్చిస్తూ, ఉండేవాడు. అనేక మంది భక్తులు ఆ మఠానికి విలువైన వస్తాలు దానం చేసేవారు.\n\nసర్వసంగ పరిత్యాగం చేసి యతి అయి నప్పటికీ, దేవశర్మకు బంగారం మీద భ్రాంతి ఉండేది.\n\nఒకనాడు ఆయన మారువేషం వేసు కుని, విలువైన వస్తాలన్నిటినీ వయోట గట్టి దూరాన ఉండే నగరానికి తీసుకు పోయి, వాటిని బంగారానికి అమ్మి, ఆ బంగారాన్ని ఒకగుడ్డసంచీలో పెట్టి, సంచీని తన చంకకు తగిలించుకుని, మఠానికి తిరిగి వచ్చాడు.\n\nఅది కరటకం, దమనకం మొదలైన వాటి రహస్య చర్యలు కనిపెట్టి, వాటిని గురించి పింగళకాన్ని హెచ్చరించింది. ఆ కారణంగా పింగళకం వాటిని దూరంగా ఉంచి, సంజీవకం చెప్పేసలహాలు మాత్రమే స్వీకరిస్తూ వచ్చింది.\n\nదుర్భుద్ధితో సింహరాజు పంచన చేరి పబ్బం గడుపుకోవాలని కరటక దమనకాలు పన్నిన పథకం దీంతో ఎదురు తెరిగింది. తమ పథకం బెడిసికొట్టడంతో వాటిలో అంతర్మధనం మొదలైంది.\n\n“అన్నా, కరటకం! మనం నిరాశ్రయుల మయిపోయాం. పింగళకానికి సంజీవకంతో కబుర్లు చెప్పడంలో ఎంత ఆనందంగా ఉందంటే, అతగాడు వేటకు కూడా పోవటం లేదు. అందుచేత మనకు బొత్తిగా తిండి లేకుండా పోయింది. ఏం చెయ్యాలి?” అన్నది దమనకం.\n\nఅటు పిమ్మట, ఆయన ఎవరినీ నమ్మక,\nరాత్రింబగళ్లు ఆ సంచీని తన చంకలోనే\nఉంచుకునే వాడు.\n\nసంపదను సాధించటం కష్టం. సంరక్షిం\nచడం కష్టం, అది పోవడం దుఃఖం, ఖర్చుకా\nవడం దుఃఖం, దాని మూలమే ఖేదం, దాని\nఫలితాలు విషాదం, అని ఊరికే చెప్పారా?\n\nఆషాఢ భూతి అనేవాడు దుర్మార్గుడు,\nపాపభీతి లేనివాడు. ఇతరులది కాజెయ్య\nడమే వాడి లక్ష్యం. దేవశర్మ చంకలో ఉండే\nబంగారం ఒకనాడు వాడి కంట పడింది.\nదాన్ని ఎలా కాజెయ్యడమా అని ఆలోచిం\nచాడు.\n\nమఠం గోడలు రాతితో కట్టినవి కావటం\nచేత వాటికి కన్నం వెయ్యటం సాధ్యం కాదు.\nకిటికీలు చాలా ఎత్తున ఉన్నాయి. అందు\nచేత ఆషాఢ భూతి దేవశర్మదగ్గిర శిష్యుడిగా\nచేరి, తియ్యటి కబుర్లతో ఆయనకు విశ్వాస\nపాత్రుడు కావాలనుకున్నాడు.\n\nఇలా అనుకుని ఆషాఢభూతి దేవశర్మ\nవద్దకు వెళ్లి, “పరమశివుడికి ప్రణామం!”\nఅంటూ ఆయన కాళ్లపై సాప్టాంగ పడ్డాడు.\n\nతరవాత అతను దేవశర్మతో వినయంగా,\n“మహాత్మా, జీవితసాగరం నిరుపయోగమై\nనది. సుఖాలు నిర్జల మేఘాలు. బంధు\nపుత్ర కళత్రాదులు కలలోని భ్రాంతి.\n\nఈ విషయం పూర్తిగా గ్రహించి మోక్ష\nమార్గం తెలుసుకోవడానికి తమ వద్దకు\nవచ్చాను, నన్ను కరుణించి మీ శిష్యుడిగా\nస్వీకరించి నాకు ముక్తిమార్గు ప్రసాదించండి”\nఅన్నాడు.\n\nదేవశర్మ ఈ మాటలు విని, “నాయనా\nఇంత చిన్న ప్రాయంలో లౌకికలంపటాన్ని\nవదిలించుకున్న నీవు ధన్యుడవు. యవౌవ\nనంలో సాధించిన నిగ్రహమే నిజమైన\nనిగ్రహం. ఈ నిగ్రహబలమే నిన్ను మనుషు\nలలో ఉన్నతుడిని చేస్తుంది.\n\nజీవితంపై ఆశలు లేని నువ్వు నన్ను\nమోక్షమార్గం అడిగావు. ఓం నమశ్శివాయ\nఅంటూ శివుడిపైన ఒక్క పుష్పం ఉంచిన\nవాడికి మరి జన్మ లేదు,” అన్నాడు.\n\nఆషాఢభూతి దేవశర్మకాళ్ళు పట్టుకుని,\n“స్వామీ, ఆ మంత్రం ఎలా పునశ్చరణ\nచేయాలో చెప్పి, నన్ను ధన్యుడిని చెయ్యండి,”\nఅన్నాడు.\n\n“చెబుతాను, నాయనా, అయితే నువు\nరాత్రివేళ మఠంలోకి రాగూడదు. యతి\nప్రాపంచిక బంధాలకు దూరంగా ఉండాలి.\nఅందుకు గాను రాత్రివేళఒంటరిగా ఉండటం\n\nఅవసరం. ఉపదేశం పొందిన అనంతరం నువు బయట ఉన్న పర్ణకుటీరంలో పడుకో గురువాజ్ఞను ఎన్నటికీ మీరకు,\" అన్నాడు దేవశర్మ.\n\nఆషాఢభూతి. “స్వామీ, తమ అజ్ఞ శిర సావహిస్తాను,” అన్నాడు.\n\nఆరాత్రి పడుకోబోయేముందు దేవశర్మ ఆషాఢభూతికి మంత్రోపదేశం చేసి, అతన్ని తన శిష్యుడుగా చేర్చుకున్నాడు.\n\nఅతను రోజూ గురువుగారికి కాళ్లూ చేతులూ పట్టి, పూజకు వూలూ, పత్రీ తెచ్చి పెట్టి సంతోష పరిచేవాడు. అయినప్పటికీ దేవశర్మతన చంకలో ఉండే సంచీని ఆషాఢ భూతికి అందనిచ్చే ధోరణి ఏమీ కనబరచ లేదు.\n\nకాలం గడుస్తున్నది. ఈ మనిషి నన్ను పూర్తిగా ఎప్పటికీ నమ్మడా? పట్టపగలే ఇతన్ని హత్య చేయాలా? లేక విషం పెట్టనా? లేక గొడ్డును చంపినట్లు కొట్టి చంపనా? అనుకున్నాడు ఆషాఢభూతి. బంగారం కోసం దేనికైనా తెగించడానికి సిద్ధపడి పోయాడు ఆషాఢభూతి. ఈ లోగా అవ\n\nకాశం లానేవచ్చింది.\n\nఒకనాడు ఒక భక్తుడి కొడుకు వచ్చి, దేవశర్మను మర్నాడు తమ ఇంట జరిగే యజ్ఞోపవీత ధారణకు దయచెయ్యమని ఆహ్వానించాడు. ఆ ఆహ్వానాన్ని మన్నించాడు దేవశర్మ.\n\nమర్నాడు దేవశర్మ ఆషాఢభూతిని వెంట బెట్టుకుని, ఆహ్వానం వచ్చిన గ్రామానికి బయలు దేరాడు. వాళ్లు కొంత దూరం వెళ్లే సరికి ఒక నది వచ్చింది.\n\nదేవశర్మ నదిని చూడగానే తన బట్టలు విప్పి, చంకలోని సంచీ తీసి బట్టల మధ్య చుట్టిపెట్టాడు.\n\nస్నానం చెయ్యబోతూ, కాలకృత్యాలు నిర్వర్తించవలసిన అవసరం వచ్చి, “ఆషాఢ భూతీ, ఇప్పుడే వస్తాను. అంత దాకా ఈ బట్టలూ, ముఖ్యంగా ఈ సంచీ చూస్తూ ఉండు. అది శివుడి సొత్తు! అన్యులపాలు కానివ్వకు” అని చెప్పి వెళ్లిపోయాడు.\n\nదేవశర్మ కనుమరుగైన దాకా ఉండి, బంగారం ఉన్న సంచీ సంగ్రహించి, కాలి సత్తువ కొద్దీ పారిపోయాడు ఆషాఢభూతి.\n\nఘనా జానపదకథ\n\nసారీడు - గొల్లభామ\n\nఘుాలోని ఒయాంకోపన్ దేవుడు ఎల్లప్పుడూ చాలా సంతోషంగా ఉండేవాడు. ప్రపంచంలోకెల్లా అతి పెద్ద చిలగడదుంపల పాలాలకు అతడు అధినాథుడు. తన పాలంలో సమృద్ధిగా పండే చిలగడదుంపల పంటను చూడటానికి ప్రజలు తండోపతండాలుగా వచ్చేవారు.\n\nపంట కోతల కాలం సమీపిస్తోంది. ప్రపంచంలోని ప్రతిఒక్కరినీ ఉద్దేశించి ఒయాంకోపన్ తన పంట గురించి ప్రకటన చేశాడు. ఆ వార్త విని అందరూ సంతోషంతో ఉప్పొంగిపోయారు. ప్రజలు, జంతువులు సైతం ఈ వార్త గురించి ముచ్చటించుకుని పంట చూసే తరుణంకోసం వేచి ఉండసాగారు.\n\nఅయితే, ఒకే ఒక్క ప్రాణికి ఈ విశేషమైన పంట గురించి సంతోషం లేకపోయింది. అది మరెవరో కాదు. సాలెపురుగు అనాన్సీ! అది తన ఇంటిలో కూర్చుని విస్తారమైన పాలంకేసి చూస్తూ ఉంది.\n\n“నాకు మాత్రమే ఈ దుంపలన్ని దక్కేటట్ల యితే ఎంత బావుండు! నా కుటుంబం, నేను జీవిత కాలం పొడవునా దుంపలను తిని బతికేవారం కదా!” అను కుంటూ విచారించింది అనాన్సీ.\n\nమెరుపువేగంతో అది ఒక ఆలోచనకు వచ్చింది. “అవును నేను దుంపలను దొంగిలిస్తాను, పంట కోతకు రావడానికి ఇంకా నెలరోజుల సమయం ఉంది కదా!”\n\nసాయంత్రం పూట ఎవరూ\n\nలేనిది చూసి అనాన్సీ ప్రతిరోజూ కొన్ని దుంపలను తెంపి ఇంటిలోకి చేర్చడం మొదలెట్టింది. ఇంట్లో దుంపల మోపులు పెరిగేకొద్దీ పాలంలో పంట తగ్గనారంభించింది. తన విలువైన పాలంలో ఏం జరుగుతోందో ఒయాంకోపన్ గమనించలేదు. ప్రతిరోజూ అనాన్సీ దుంపలను మోసుకుని ఇంట్లో ఉంచుతోంది.\n\nఒకరోజు, ఒయాంకోపన్ పంటకోతలకు ముందే తన పాలాన్ని చూసిరావాలని అనుకున్నాడు. పాలంవద్దకు వచ్చిన అతడు దిగ్గ్భాంతితో చూస్తూండిపోయాడు. ఎవరో వందలాది దుంపలను తన పాలంలోంచి తస్కరించారు. దాదాపు సగం పాలం బీడు పోయింది.\n\nఒయాంకోపన్ ఆగ్రహంతో కంపించిపోయాడు. తన రాజ్యంలోని అన్ని ప్రాణులను, ప్రజలను పిలిపించి దుంపలు ఎవరు తీసుకుపోయారో చెప్పమని నిగ్గదీసి అడిగాడు. అయితే వారందరూ ముక్తకంఠంతో తమకేమీ తెలియదని చెప్పారు."
        },
        {
            "title": "సాలీడు-గొల్లభామ",
            "page_start": 31,
            "author": "రమా రమేష్",
            "pdf_page": 31,
            "content": "ఆ మర్నాడు ఉదయం అనాన్సీ రాజసంగా పాలంలోకి అడుగుపెట్టింది. పాలంలో తిరగ నారంభించింది. ఇంతలో దాని ఒక కాలు ఉచ్చులో తగులుకుంది.\n\nఛట్!\n\nఅనాన్సీ దొరికిపోయింది. తన ఎనిమిది కళ్లను అది నమ్మలేకపోయింది! ఉచ్చులో ఉండగానే తనను ప్రజలు చూశారంటే బతికే యోగం ఉండదు. అది ఉచ్చులోంచి తప్పించుకోలేకపోయింది. రాత్రి భారంగా గడిచింది. తెల్లవారింది. సూర్యుడు ఉదయించే కొద్దీ అనాన్సీలో వణుకు మొదలైంది. తెల్లారిపోయింది కాబట్టి ప్రతి ఒక్కరూ పాలానికి వచ్చే వేళ సమీపించింది.\n\nఆ సమయంలో ఓ గొల్లభామ ఆనందంగా పాడుకుంటూ ఆ దారి వెంబడి రావడం సాలీడు గమనించింది. సాలీడు తన కళ్లు నులుముకుని ఆనందంగా దానికేసి చేయి ఊపింది.\n\n“ఏయ్ మాంటిస్! త్వరగా రా... యుగా లుగా నేను వేచి ఉంటున్నా,” అరిచింది సాలీడు.\n\n“ఏమిటీ? నాకోసం వేచి ఉన్నావా?”\n\nఅయోమయంతో అడిగింది గొల్లభామ.\n\n“నాకు విశ్రాంతి కలిగించడానికి వచ్చావు కదూ?” అడిగింది అనాన్సీ.\n\nగొల్లభామ తీక్షణంగా అనాన్సీ కేసి చూసింది.\n\n“నువ్వేం మాట్లాడుతున్నావు.”\n\nఅనాన్సీ తల అడ్డంగా ఊపింది. “ఏమిటీ? ఇక్కడేం జరుగుతోందో నీకు తెలీదా? ఒయాం కోపన్ దేవుడి దుంపలను ఎవరో తస్కరిస్తున్నారు. ఉద్దేశ్యపూర్వకంగా ఎవరో ఈ పని చేస్తున్నారు” చెప్పింది అనాన్సీ. “రాజ్యంలోని ప్రతి ఒక్కరూ\n\nఅప్పుడు అక్కడ చేరినవారందరూ కళ్ళలో ఒత్తులు వేసుకుని కాపు కాయవలసిందిగా ఒయాంకోపన్ ఆదేశించాడు. “ఏవిధంగా అయినా సరే దొంగను పట్టి తీరతాను” అని అతడు అగ్రహంతో చెప్పాడు”\n\nఆ సాయంత్రం, ప్రజలు, జంతువులూ దేవుడి పాలంలో కాపలా కాశారు. అయితే తెలివిమీరిన అనాన్సీ అంత సులభంగా పట్టు బడే రకం కాదు. ఎవరి కంటా పడకుండా అది దుంపలను ఆ రోజు కూడా మోసుకుపోయింది.\n\nమర్నాడు ఉదయం తమ కళ్లముందే ఎవరో దుంపలు తెంపుకుని పోయినవిషయం పాలా నికి కాపలా ఉన్నవారు తెలిపారు. తర్వాత కూడా చాలారోజులు ఇలాగే జరిగింది. ప్రతిసారీ దొంగ వారికి మస్కా కొట్టి తప్పించుకున్నాడు.\n\n“మనం పాలం మొత్తంలో ఉచ్చులు వేస్తే బాగుంటుందేమో!” అని సూచించింది ఏనుగు. ఇతర జంతువులు అంగీకార సూచకంగా తల లూపాయి.\n\nపాలంపై ఓ చూపు మేసి కాపు కాస్తున్నారు తెలీదా?”\n\nగొల్లభావు నవ్వింది. “నాకీ విషయం అస్సలు తెలీదు.”\n\nఅనాన్సీ తన ఖాళీ కాలుతో గొల్లభామను తట్టి చెప్పింది. “అలాగయితే తప్పు లేదులే. ఇక్కడికి వచ్చినీ వంతుగా పాలానికి కాపలా కాయి మరి. నిన్ను చూస్తే ఒయాంకోపన్ దేవుడు గర్విస్తాడు!”\n\nఅమాయకపు గొల్లభామ నమ్మేసింది.\n\nనువ్వు చేయవలసిందల్లా నా కాలును ఈ పరికరంలోంచి తొలిగించి నీ కాలుకు తగిలించుకోవడమే..” చెప్పింది అనాన్సీ మెత్తగా.\n\nఅప్పుడు గొల్లభామ అనుమానంగా చూసింది. “అది ఉచ్చులాగ ఉన్నట్లుందే” అడిగేసింది.\n\nఅనాన్సీ ఆగ్రహంతో చూసింది. “సరే. నా స్థానంలో వచ్చి కాపలా కాయడానికి మరో వ్యక్తిని నేను వెతుక్కుంటాను. ఒయాంకోపన్ దేవుడు ఏ క్షణంలో అయినా ఇక్కడికి రావచ్చు. ఇక్కడ కాపలా కాస్తున్న సంరక్షకుడిని అతడు తప్పక ఆశీర్వదిస్తాడు..”\n\nఅప్పుడు గానీ గొల్లభామ బుట్టలో పడలేదు. ఒయాంకోపన్ దేవుడు తనను ప్రశంసిస్తూ, భుజం తడతాడంటే ఎంత అద్భుతమో అను కుంటూ ఆది మైమరిచి పోయింది.\n\n“నిన్ను సందేహించినం దుకు క్షమించు” అని చెప్పిన గొల్లభామ అనాన్సీ కాలిని బంధనంలోంచి తొలగించి తన కాలును ఆ ఉచ్చులో పెట్టుకుంది.\n\nఅనాన్సీ బతుకుజీవుడా అను కుంటూ మెరుపు వేగంతో అక్కడినుంచి పరుగెత్తిపోయింది.\n\nతర్వాత ఒయాంకోపన్ దేవుడు, ఇతర\n\nప్రాణులు పాలంలోకి వచ్చే సమయానికి, ఏదో జరగరాని తప్పు జరిగిపోయిందని గొల్లభామ గ్రహించింది. అది భయంతో వణికిపోసాగింది. వాళ్ల చేతుల్లో పాడవాటి కర్రలున్నాయి.\n\nఎవరూ తాను చెప్పేది వినిపించుకోరని భయపడుతున్నప్పటికీ గొల్లభామ జరిగిందంతా చెప్పేసింది. ఒయాంకోపన్ మాత్రం నమ్మాడు. “అంటే ఆ కొవ్వు పట్టిన అనాన్సీ గాడిద ఏమీ తెలీని ఈ గొల్లభామను ఉచ్చులో ఇరికించి తప్పించుకుందన్నమాట!” అంటూ ఆగ్రహంతో ఊగిపోయాడు.\n\nతర్వాత అమాయక గొల్లభామను విడిచిపెట్టి అనాన్సీకోసం వెతకమని ఒయాంకోపన్ ఇతర ప్రాణులను ఆదేశించాడు. అయితే ఈ మొత్తం పరిణామాలతో గొల్లభామ ఎంత భయపడి పోయిందంటే రోజుల తరబడి దానికి వణుకు తగ్గలేదు. దాని శరీరం అలా భయంతో వణుకుతూ ఉంటడం ఈనాటికీ మీరు చూస్తుంటారు. ఆ సంఘటన కలిగించిన భీతినుంచి అది ఇంకా కోలుకోలేదు. పాపం, గొల్లభామ!\n\n- పునఃకథనం : రమా రమేష్"
        },
        {
            "title": "శాస్త్రజ్ఞానం-లోకజ్ఞానం",
            "page_start": 38,
            "author": "జి. త్రివిక్రం",
            "pdf_page": 38,
            "content": "ఒకానొక ముని ఒక శిథిలాలయం ముందున్న మంటపంలో కూర్చుని ధ్యాన నిమగ్నుడై ఉండగా, అక్కడికి వచ్చిన ఒక సైనిక యోధుడు గుర్రందిగి ఆయన ఎదుట నిల బడ్డాడు. కొంత సేపటికి ముని కళ్ళు తెరవగానే యోధుడు ఆయనకు వినయంగా నమస్కరించి, “కొన్నాళ్ళుగా నాకో సందేహం ఉన్నది,” అన్నాడు.\n\n“ఏమిటి? అడుగు,” అన్నట్టు మందహాసం చేశాడు ముని.\n\n“మనవాళ్ళు చెప్పుకునే స్వర్గం, నరకం నిజంగానే ఉన్నాయా? ఉంటే అవి ఎక్కడ ఉన్నాయి?” అని అడిగాడు యోధుడు.\n\n“నువ్వెమీవి? ఏం చేస్తూంటావు నాయనా?” అని అడిగాడు ముని.\n\n“నేనీ దేశానికి సేనాధిపతిని!” అన్నాడు యోధుడు గర్వంగా.\n\n“నీలాంటి మూర్ఖుణ్ణి సేనాధిపతిని చేసిందెవరు?” అన్నాడు ముని.\n\nఆ మాటకు భగ్గుమన్న సేనాధిపతి, పట్టరాని ఆవేశంతో కత్తి దూశాడు. “ఇప్పుడే నీలో నరక ద్వారాలు తెరుచుకుంటున్నాయి,” అన్నాడు ముని మందహాసంతో.\n\nఆ మాటతో సేనాధిపతి ఒక్క క్షణం వెనక్కు తగ్గి, కత్తిని ఒరలో వేసి, “క్షమించండి, ముని వర్యా!” అన్నాడు చేతులు జోడిస్తూ. “ఇదిగో ఇప్పుడే నీలో స్వర్గ ద్వారాలు తెరుచుకుంటున్నాయి. మనలో చెలరేగే క్రోధం, లోభం, మోహం మొదలైన దుర్గుణాలే నరకకూపాలు. మనకూ, సాటివారికీ సుఖసంతోషాలు సమకూర్చే శాంతి, కరుణ, దయ, ఓర్పు మొదలైన సద్గుణాలు వెల్లివిరిసే మనసే స్వర్గం. స్వర్గ నరకాలు మరెక్కడో లేవు. మన మనసుల్లోనే ఉన్నాయి!” అన్నాడు ముని ప్రశాంత వదనంతో.\n\n“తెలిసింది, మునివర్యా! కృతజ్ఞతలు!” అంటూ మునికి మరొక్కసారి నమస్కరించి అక్కణ్ణించి సంతోషంగా బయలుదేరాడు సేనాధిపతి.\n\n- (జెన్ కథ ఆధారంగా)"
        },
        {
            "title": "స్వర్గం-నరకం",
            "page_start": 39,
            "author": "చందమామ బృందం",
            "pdf_page": 39,
            "content": "బలుసుపాడులో బాపనయ్య అనే వర్తకుడు న్నాడు. ఆ ఊళ్ళోనే రామయ్య అనే ఆసామీ ఉంటున్నాడు. రామయ్యకు కుటుంబ అవ సరాలకు ఒక పాతిక రూపాయలు కావలసి వచ్చింది.\n\nఎవరినైనా అడుగుదామంటే తనను నమ్మి ఊళ్ళోవాళ్ళెవరూ దమ్మిడీ కూడా ఇవ్వరని తెలుసు. రామయ్య ఎప్పుడూ బాపనయ్యను అడిగి వుండలేదు. అందు చేత వడ్డీ ఆశ చూపి మెల్లగా బాపనయ్య దగ్గర డబ్బులాగాలనుకున్నాడు.\n\n“బాపనయ్య బాబూ! ప్రాణం మీదికి వచ్చింది. మళ్లీ ఈ వారం నాటికి పువ్వుల్లో పెట్టి నీవు కోరిన వడ్డీతో నీ చేతుల్లో పెడతా. ఒక్క పాతిక రూపాయలు ఇద్దూ!” అని ప్రాధేయపూర్వకంగా అడిగాడు రామయ్య.\n\nబాపనయ్య సామాన్యంగా చేయి జారే మనిషి కాదు. ఇంకెవరికన్నా ఐతే ఇచ్చేవా డేమో గాని, రామయ్యకు ఇస్తే వడ్డీ మాట\n\nఅలా వుంచి అసలు గల్లంతు అవుతుందని బాపనయ్యకు అపనమ్మకం. అందువల్ల నాలుగు తియ్యటి మాటలు చెప్పి రామ య్యను సాగనంపుదామనుకున్నాడు.\n\n“రామయ్య! ఎన్నడూ అడగనివాడివి నోరు తెరిచి అడిగావు. ఏం చేసేది? సామ్మంతా వ్యాపారంలో బిగిసి పోయింది. లేకపోతే, నీకిస్తే ఎక్కడికి పోతుంది. లేక లేక అడిగితే లేదన్నానని మరేమీ అనుకోకేం!” అని అతి వినయంగా చెప్పాడు బాపనయ్య.\n\nబాపనయ్య ఎంత వినయంగా చెప్పినా తనకు ఇవ్వడానికి ఇష్టం లేకనే ఇలా నాటకం ఆడాడని గ్రహించాడు రామయ్య. “సరే! ఇంకొక చోట చూస్తాలే,” అని వెళ్ళి పోయాడు.\n\nకాని బాపనయ్య దగ్గర నుంచి ఏ విధం గానైనా డబ్బు రాబట్టాలని రామయ్య నిశ్చ యించుకున్నాడు. కూర్చున్నా, నుంచున్నా, దీనిని గురించే ఆలోచించడం ఆరంభిం"
        },
        {
            "title": "పచ్చిమోసం",
            "page_start": 40,
            "author": "చందమామ బృందం",
            "pdf_page": 40,
            "content": "చాడు. ఆఖరికి అతనికి ఏదో ఆలోచన\nవచ్చినట్లు చరచరా బాపనయ్య కొట్టు దగ్గ\nరకు వెళ్ళాడు.\n\nకొట్లో బాపనయ్య ఒక్కడే కూర్చుని\nఉన్నాడు. ఇదే సమయమని రామయ్య\nబాపనయ్యను సమీపించి, “ఇదుగో, బాప\nనయ్యా! ఐదు పదులెంత ?” అని ప్రశ్నిం\nచాడు.\n\nరామయ్య లెక్క తెలియక అడుగు\nతున్నాడనుకొని “యాబై కదటయ్యా!”\nఅన్నాడు బాపనయ్య. “బాగుంది నీ తెలివి!\nఅర్హైకదూ?” అన్నాడు రామయ్య తీవ్రంగా.\n“భలేవాడివిలే యాబై” అన్నాడు బాప\nనయ్య.\n\n“ఏయ్! జాగ్రత్తగా మాట్లాడు. అరవై!”\nఅన్నాడు పెద్దగా కేకలు పెడుతూ రామయ్య.\nయాబై! అన్నాడు బాపనయ్య అంతకంటే\n\nపెద్దగా. ఇలా ఇద్దరి మధ్యా మాటామాటా\nపెరిగింది.\n\nఈ విధంగా బాపనయ్యా, రామయ్యా\nయాబై, అరవై అని కేకలు పెట్టుకోవడం విని\nచుట్టుపక్కల వాళ్లంతా బాపనయ్య కొట్టు\nదగ్గిరకు వచ్చి, “ఏమిటయ్యా, మీ అరు\nపులు?” అని ప్రశ్నించారు.\n\n“చూడండి! ఈ పెద్దమనిషి, నన్ను\nమోసం చేయడానికి చూస్తున్నాడు. అవ\nసరానికి పనికొస్తాయిలెమ్మని నేను ఇతని\nదగ్గర అరవై రూపాయలు దాచుకున్నాను.\nతీరా అవసరవెచ్చి ఇప్పుడు అడిగితే,\nయాభయే్య నంటున్నాడు,” అన్నాడు\nరామయ్య నిజంగా సొమ్ము పోయినవా\nడిలా.\n\nబాపనయ్య దిగ్గ్భాంతి చెందాడు. తాను\nపప్పులో కాలేసినట్లు అర్థమైంది. “ఆరి\n\nపిడుగా! నా దగ్గర నువ్వు డబ్బు దాచావా?\nఎంత అన్యాయం! ఎంత అన్యాయం! అంతా\nఒట్టిదే బాబూ!” అని జరిగిన విషయం పెద్ద\nమనుషులకు చెప్పబోయాడు బాపనయ్య.\nరామయ్య అతడి మాటను చొరనివ్వలేదు.\n“ఇదుగో, బాపనయ్యా! నీ నాటకం ఇక\nకట్టిపెట్టు.\n\nఇందాకటినుంచీ యాభై అని ఇప్పుడు\nఅసలే లేదంటున్నావా? ఆ పది రూపా\nయలు తింటే తిన్నావు గాని నువ్వన్న ఆ\nయాభై రూపాయలు నా మొహాన పారెయ్!\nజన్మలో ఇంకెవరి దగ్గరా డబ్బు దాచిపెట్ట\nకుండా బుద్ధి చెప్పావు.\n\nఈ పది రూపాయలతోనే బాగుపడిపో\nవులే. కానియ్!” అన్నాడు రామయ్య ఎంతో\nచాకచక్యంగా.\n\nఅక్కడ చేరిన వాళ్లందరూ రామయ్య\nమాటలు నమ్మేశారు. కిరాణాకొట్టులో జరిగే\nచిల్లర మోసాలబారిన పడిన అనుభవం\nవారందరికీ ఎరుకే. వాళ్లు నిజంగా రామయ్య\nబాపనయ్య దగ్గర డబ్బు దాచాడనుకు\nన్నారు. “బాపనయ్యా! వాడు అరవై రూపా\n\nయలు, దాచుకుంటే యాభయ్యేనంటివి.\nనువ్వు అన్నప్రకారం ఆ యాభయ్యే ఇవ్వ\nమంటున్నాడు గదా? మొత్తం కైంకర్యం\nచెయ్యాలంటే ఎట్లా చెప్ప! దేనికైనా న్యాయం\nఉండొద్దూ! మర్యాదగా యాభైరూపాయలు\nఇచ్చి పంపెయ్!” అని తీర్పు చెప్పారు\nఅక్కడ చేరిన వాళ్లంతా.\n\nబాపనయ్య చెమటలు గక్కాడు. ఇంకా\nస్సేపు ఆగితే అరవై రూపాయలు ఇవ్వమని\nతీర్పు చెప్తారేమోనని భయం పట్టుకుంది.\nపాపం బాపనయ్య కిక్కురు మనకుండా\nయాభై రూపాయలు రామయ్య దోసిట్లో\nపోశాడు.\n\nచూశావా! నా తెలివి అన్నట్లు చూస్తూ\nరామయ్య చక్కాపోయాడు. చిల్లర వ్యాపా\nరంలో ఊరివారందరికీ మస్కా కొడుతూ\nవచ్చిన బాపనయ్య మాట విడుపులో తేడా\nవల్ల ఊరివారి ముందు దోషిగా తలవంచ\nవలసి వచ్చింది.\n\nపాతిక రూపాయలు అప్పు ఇవ్వనందుకు\nబూటకం చేసి రెట్టింపు తీసుకు పోయాడని\nబావురుమన్నాడు పాపం, బాపనయ్య!"
        },
        {
            "title": "యజమానీ-నౌకరూ",
            "page_start": 43,
            "author": "మాచిరాజు కామేశ్వరరావు",
            "pdf_page": 42,
            "content": "## యజమానీ - నౌకరూ\n\nపుంగవరం గ్రామంలోని పెద్ద ఆస్తిపరుల్లో, చైతన్య ఒకడు. అతడికి ఈ మధ్యనే వివాహం అయింది. భార్య భానుమతి సంపన్నుల ఇంటిబిడ్డ. ఆమె పుట్టినరోజు పండగ రేప నగా, ఈనాడు అతను పట్నం వచ్చి, భార్యకు బహుమతిగా ఇచ్చేందుకు పదివేల రూపాయలు పెట్టి, ఒక హారం కొన్నాడు.\n\nఅతడు సొంత గుర్రబ్బండిలో తిరుగు ప్రయాణమయ్యేసరికి సాయంకాలమయింది. చీకటి పడకముందే గ్రామం చేరడం క్షేమం అనుకున్న చైతన్య, బండి తోలే పోల్యుతో, “కాస్తవేగంగా బండి తోలు!” అని చెప్పాడు. పోలయ్య తల ఊపి, గుర్రాన్ని గట్టిగా అదిలించాడు. బండి వేగంగా పోతున్నది. చైతన్యకు చిన్న కునుకు పట్టింది. కొంత సేపటికి బండి ఆగడంతో అతడు కళ్ళు తెరిచి, “ఆపావెందుకు? ఏం జరిగింది?” అని\n\nపోలయ్యను అడిగాడు. పోలయ్య దారిపక్కన ఉన్న ఒక మనిషిని చైతన్యకు చూపుతూ, “ఇతను నా పెళ్ళాం బాబాయి కొడుకు కాశయ్య, బాబూ! మన గ్రామమే వస్తు న్నాడు. తాతచావుబతుకుల మీద ఉన్నాడట. తొందరగా వెళితే, ఆఖరి చూపులయినా దక్కుతవని ఆశపడుతున్నాడు,” అన్నాడు.\n\n“అంటే బండి ఎక్కుతానంటాడు! సరే, వచ్చికూర్చేమను,” అన్నాడు చైతన్య విసుగ్గా. పోలయ్య బంధువు చైతన్యకు దణ్ణం పెట్టి బండి ఎక్కి కూర్చున్నాడు.\n\nబండి తిరిగి బయలుదేరింది. పోలయ్య గుర్రాన్ని గట్టిగా అదిలిస్తున్నాడు. అసలే అది గతుకుల దారి. ఒకచోట మలుపుదారి తిరుగుతున్న సమయంలో బండి చక్రం ఒకటి గోతిలో దిగటంతో, బండి చప్పున పక్కకు ఒరిగి పోయింది. పోలయ్య కిందికి\n\nదూకేశాడు. చైతన్యా, కాశయ్యా కిందప డ్డారు. వాళ్ళ మీద చైతన్య కొని తెస్తున్న పళ్ళ బుట్టలూ, ఇతర సామానులూ వచ్చిపడినై.\n\nకాశయ్య ముందుగా లేచాడు. పోలయ్యా, అతనూ చైతన్యను లేవదీశారు. చైతన్యకు కుడికాలు కొంచెం బెణికింది. కాశయ్యా, పోలయ్యా బలంగా పట్టి బండి చక్రాన్ని గోతిలోంచి బయటకు లాగారు. తరవాత కాశయ్య కిందపడిన సామానంతా తిరిగి బండిలో సర్దాడు. బండి బయలు దేరింది. గ్రామం చేరుతూనే కాశయ్య బండి దిగిపోయాడు.\n\nచైతన్య ఇంటిముందు బండి దిగి, బెణి కిన కాలు పట్టి పట్టివేస్తూ, నడవాలోకి వెళ్ళే సరికి భార్య, “నా పుట్టిన రోజు బహుమతి ఎక్కడ?” అని అడిగింది. ఆ ప్రశ్న వింటూనే చైతన్య మనసు చివుక్కుమన్నది. ఆమె తన కాలు కుంటడం గమనించినట్టే లేదు.\n\n“దారీలో బండి బోల్తాపడ్డంతపని జరిగింది.” అన్నాడు చైతన్య. “ఆ సంగతి తర వాత వింటాలెండి. ముందు తెచ్చిన బహుమతేదో చూపండి,” అంటూ భానుమతి, భర్తచేతిలోని సంచీ తీసుకుని, లోపల వున్నచిన్న పెట్టెను బయటకు తీసింది.\n\nఆమె పెట్టెమూత తెరుస్తూ, “నా స్నేహితు రాలొకావిడ, ఉదయమే గ్రామం వచ్చింది. మీరేం నాసిరకం బహుమతి తేలేదు కదా!” అని పెట్టెలోకి చూసి తరవాత ఆశ్చర్యంగా భర్తకేసి చూసింది. భార్య ఆశ్చర్యానికి కారణం ఏమిటో తెలియక చైతన్య, తనూ పెట్టెలోకి చూశాడు. అందులో హారం లేదు. అతడు నిర్ఘాంత పోయాడు. భానుమతి, చైతన్య కేసి రుసరుసలాడుతూ చూసి, “ఇదా నా పుట్టిన రోజు బహుమానం!” అంటూ పెట్టెను నేలకు వేసి కొట్టి గదిలోకి వెళ్లిపోయింది.\n\nభార్య మూర్ఖత్వానికి చైతన్యకు కోపం వచ్చింది. గట్టిగా చీవాట్లు పెట్టబోయిన వాడల్లా తమాయించుకున్నాడు. ముందు హారం సంగతి తేల్చాలి! ఈ దొంగతనం తప్పకుండా కాశయ్యదే అయివుంటుంది.\n\nచైతన్య ఇలా ఆలోచిస్తూ, గొడ్లచావడి దగ్గిరకు వచ్చేసరికి, అక్కడ పోలయ్య గుర్రానికి గుగ్గిళ్లు పెట్టి, ఇంటికి వెళ్లే ప్రయత్నంలో ఉన్నాడు. చైతన్య అతడిని ఆగమని, “భార్య వైపు బంధువంటూ ఒక దొంగ వెధవను బండి ఎక్కించావు. వాడు బండీలోంచి సామాను కింద పడినప్పుడు, పదివేలు ఖరీదు చేసే హారం కాజేసి, ఖాళీ పెట్టెను నా చేతి సంచీలో పెట్టాడు. వెంటనేపోయి\n\nవాడినుంచి హారు లాక్కురా. హారు లేకుండా\nపనిలోకి రాకు,” అన్నాడు కోపంగా.\n\nపదివేల హారు పోయిందనగానే పోల\nయ్యకు నెత్తిన పిడుగుపడినట్లయింది.\nఅతడు యజమానికి ఏం జవాబు చెప్పాలో\nతోచకతల వంచుకున్నాడు. తరవాత చైతన్య\nఅక్కడి నుంచి కదలగానే, పరుగు పరుగున\nగుడిసె చేరాడు.\n\nపోలయ్య భార్య భర్తకోసం ఎదురు\nచూస్తూ, గుడిసెముందు నిలబడి ఉన్నది.\nపోలయ్య ఆమెను సమీపిస్తూ, “నీ పుట్టింటి\nబంధువులంతా పేరు మోసిన దొంగ పీను\nగులు. మీ అన్న కాశయ్య, అయ్యగారి చేతి\nసంచీలోంచి వేలు చేసే హారు కాజేశాడు.\nమీ తాత చావుబతుకుల్లో ఉన్నాడంటే,\nబండి ఎక్కనిచ్చాను. పోయి హారు పట్టు\nకురా,” అన్నాడు పళ్ళుకొరుకుతూ.\n\nతన తాత చావుబతుకుల్లో ఉన్నాడన్న\nమాట వింటూనే, పోలయ్య భార్య కాశయ్య\nహారు దొంగిలించాడన్న మాటలు మరిచి\nపోయి, “తాతకు అంత జబ్బు చేసిందా?\nనాకు మాటమాత్రంగా అయినా ఎవరూ\nకబురు చెయ్యలేదే! అంటూ తాత ఇంటి\nకేసి పరిగెత్తింది.\n\nచైతన్య గొడ్ల చావడి దగ్గిర్నుంచి చిన్నగా\nకుంటుతూ, వీధివాకిలిని సమీపించేసరికి,\nతన భార్య ఈడుదే అయిన ఒకామె గడప\nదిగి వీధిలోకి పోతున్నది. చైతన్య ఆగి ఎవరా\nఈమె అని చూసేంతలో భానుమతి వచ్చి,\nఅతడి చెయ్యపట్టుకుని, “మీ కాలు నొప్పి\nఎలా ఉంది? మీరేం బహుమతి తెచ్చారో\n\nచూద్దాం అని వచ్చిన స్నేహితురాలు, నా\nకళ్ళు తెరిపించింది. ఇన్నాళ్ళూ, నేనెంత\nమూర్ఖురాలిగా ప్రవర్తించాను,” అన్నది.\n\nఆ మాటలు విన్న చైతన్యకు కలిగిన\nసంతోషం అంతా ఇంతా కాదు. క్షణంలో అతడి\nకాలు నొప్పి, పదివేల హారు పోయిందన్న బాధ\nమటుమాయమైపోయాయి. అతడు భార్య\nచేతి ఆసరాతో ఇంట్లోకి వెళ్ళాడు.\n\nఆ మర్నాటి ఉదయం చైతన్య పోలయ్య\nకోసం ఎదురు చూస్తూ, వీధి అరుగుమీద\nకూర్చుని ఉండగా, పట్నంలో అతను హారు\nకొన్న నగల దుకాణం యజమాని వచ్చి,\n“క్షమించండి, నిన్న మా దుకాణం పని\nవాడు హారు ఉన్న పెట్టె కాక, అలాంటిదే\nహారు లేని పెట్టిను మీకిచ్చాడు. రాత్రి\nదుకాణం మూస్తుండగా జరిగిన పారపాటు\nతెలిసింది.” అంటూ హారాన్ని అతడి చేతికి\nచ్చాడు.\n\nచైతన్య దుకాణం యజమాని నిజా యితీని మెచ్చుకుని, భోజనానికి ఉండమ న్నాడు. కాని అతను దుకాణంలో తను లేక పోతే పనులు జరగవంటూ వెళ్లిపోయాడు. చైతన్య పోలయ్య కోసం మరి కొంచె సేపు చూసి, హారాన్ని భార్య కిద్దామని బయలుదేర పోతుండగా, పోలయ్య అక్కడికి వచ్చాడు. అతను ఏదో చెప్పబోతుండగా, చైతన్య వారించి, హారాన్ని చూపుతూ, “ఒరే, పోలయ్యా, నిన్న ఈ హారం పోయిందని భ్రమించడం మంచికే దారితీసింది. మీ అమ్మగారిలో ఎంత మార్పు వచ్చిందనుకున్నావు! హారాన్ని దుకాణంలోనే వదిలి వచ్చాం. దాని యజమాని ఇంతకు ముందే తెచ్చి ఇచ్చాడు” అన్నాడు.\n\nపోలయ్య రెండు చేతులూ ఎత్తి చైత న్యకు నమస్కరించి, “అయ్యా, హారాన్ని కాశయ్య దొంగిలించాడని పారపడటం, నాకూ మేలే చేసింది!” అన్నాడు. ఏమిటా మేలు?” అన్నాడు చైతన్య ఆశ్చర్యపోతూ.\n\n“గుడిసెకు వెళుతూనే, సంగతి చెప్పినా పెళ్లాన్ని వాళ్ళ తాత ఇంటికి పంపాను. చావనున్న తాత, ఏమైనా డబ్బు దాచి వుంటే\n\nతనకిస్తాడని కాశయ్య వచ్చాడట. ముస లాడు అలాంటిదేమీ లేదనేసరికి, నాలుగు తిట్టివెళ్ళిపోయాడట. నా పెళ్ళాం తెల్లవార్లూ ఒంటరిగా ముసలాడికి సేవ చేసింది. పోయే ముందు తను డబ్బుదాచిన చోటు, దానికి చెప్పాడట.” అన్నాడు పోలయ్య.\n\n“బావుంది పోలయ్యా! కాస్త ఘనంగానే ఉందా!” ఇంతకూ, ఆ ముసలాడు వదిలి పోయిన డబ్బు ఎంత?” అని అడిగాడు చైతన్య. “అవునయ్యా! ఆ డబ్బుతో సాంతాన ఏదైనా వ్యాపారం చేసుకోబోతున్నాను,” అన్నాడు పోలయ్య వినయంగా.\n\nరాత్రి పోలయ్యను అనవసరంగా కోప్పడి నందుకు చైతన్యకు చాలా బాధకలిగింది. అతను పోలయ్యకేసి ఆప్యాయంగా చూస్తూ, “మొత్తంమీద హారం మనిద్దరికీ చాలా మేలు చేసింది. నీ కాళ్లమీద నువ్వు నిల బడుతున్నందుకు సంతోషంగా వుంది. నువ్వు చేయబోయే వ్యాపారంలో, నానుంచి ఏమైనా సాయం కావలసివస్తే, సంకోచించ కుండా వచ్చి అడుగు,” అన్నాడు.\n\n- మాచిరాజు కామేశ్వరరావు\n\nకళింగ దేశాన్ని పరిపాలించే చంద్రహాసుడి కొలువులో కోశాధికారి పదవి ఖాళీ అయింది. రాజు కొలువులో ఎంతో కీలకమైన ఆ పదవిని భర్తీ చేయడానికి అన్ని విధాలా యోగ్యుడైన యువకుని కోసం అన్వేషించసాగారు. దేశం నలుమూలల నుండి వచ్చిన యువకులంద రికీ ఈ సందర్భంగా పలు పోటీలు నిర్వహిం చారు.\n\nపోటీల అనంతరం అన్ని విద్యల్లోనూ సందీపుడు, సంజయుడు అనే ఇద్దరు యువకులు సరిసమానులుగా నిలిచారు. దీంతో ఈ ఇద్దరిలో ఎవరిని కోశాధికారి పదవిలో నియమించాలన్నది సమస్యగా మారింది.\n\nఆ రాజ్యంలోనే కంచిపేట అనే గ్రామంలో బృహస్పతి అనే విజ్ఞుడు నివసించేవాడు. మంత్రిసలహామేరకు చంద్రహాసుడు ఓ లేఖ రాసి దానిని తీసుకెళ్లి బృహస్పతికి అందజే యవలసిందిగా యువకులిద్దరినీ ఆజ్ఞాపిం చాడు.\n\nరాజాజ్ఞ ప్రకారం కంచిపేట చేరుకున్న యువకులిద్దరూ బృహస్పతిని కలుసుకుని రాజుగారి లేఖను అతడికి అందించారు. లేఖ ఆసాంతం చదివిన బృహస్పతి మందహా సంతో యువకులిద్దరినీ తన ఇంట్లోకి ఆహ్వా నించాడు.\n\nఆ పూట తన ఆతిథ్యాన్ని స్వీకరించవల సిందిగా వారిని కోరి విశ్రమించడానికి వారికో గదిని కేటాయించాడు.\n\nభోజనాలు సిద్ధం చేయించి, కాళ్ళు, చేతులు కడుగుకునేందుకు ఇద్దరికీ నీళ్ళం దించాడు. దగ్గరుండి అన్నీ పర్యవేక్షించ సాగాడు. వాళ్ళు భోజనం చేస్తున్నంతసేపూ వారిని సునిశితంగా పరిశీలించసాగాడు. భోజనాలు ముగిశాక రాజుగారి ఉత్తరానికి ప్రత్యుత్తరం రాసి, వారి చేతబెట్టిసాగనంపాడు.\n\nఆ యువకులిద్దరూ మళ్లీ రాజాస్థానం చేరుకున్నారు. వారిద్వారా బృహస్పతి పంపిన ప్రత్యుత్తరం చదివిన చంద్రహాసుడు చిక్కు ముడి వీడినట్లు చిరునవ్వు చిందించి, సందీ"
        },
        {
            "title": "బృహస్పతిపరీక్ష",
            "page_start": 47,
            "author": "ఎం. మురళీమోహన్",
            "pdf_page": 47,
            "content": "పుని కోశాధికారిగా నియమిస్తున్నట్లు ప్రకటించాడు.\n\nసందీపుడిని తనకంటే మిన్నగా బృహస్పతి ఎన్నుకోవడంలో ఆంతర్యం సంజయుడికి బోధపడలేదు. దీంతో తన సందేహాన్ని రాజు ముందుంచాడు.\n\nప్రభూ! అన్ని విద్యల్లోనూ మేమిరువు రమూ సమఉజ్జీలుగా నిలిచాము కదా, మాలో సందీపుడే మిన్న అని మీరు ఎలా నిర్ణయించారు.?\n\nఅప్పుడు బృహస్పతి పంపిన ప్రత్యుత్తరం లోని సారాంశాన్ని రాజు సభకు ఇలా తెలి యపరిచాడు. ఈ ఇద్దరి ఆహారుపుటలవాట్లను సునిశితంగా పరిశీలించే నిమిత్తం రకరకాల నోరూరించే వంటకాలను బృహస్పతి వీరి ముందు ఉంచాడు. సంజయుడు అన్నిరకాల వంటకాలతో తన విస్తరిని నింపుకున్నాడు.\n\nసందీపుడు మాత్రం తగినంత మోతాదులోనే వడ్డించుకుని సంతృప్తిగా భోంచేశాడు. సంజయుడు విస్తరిలో ఉన్న పదార్థాలను తినలేక వాటిని వృధాపరిచాడు. తమ తమ అలవాట్ల ద్వారా సందీపుడు పొదుపరి తునాన్ని, సంజయుడు విచ్చలవిడితనాన్ని ప్రదర్శించారు.\n\nతూవత రాజు తన నిర్ణయం ప్రకటించాడు. కోశాధికారికి ఉండవలసిన అత్యంత ప్రధాన యోగ్యత నియంత్రణ. తన పొదుపరి తనంతో సందీపుడు ఈ యోగ్యత తనకు ఉన్నట్లుగా నిరూపించుకున్నాడు. కాబట్టి సందీపుడే ఈ పదవికి సరైన యోగ్యుడు.\n\nబృహస్పతి వివరణను, రాజు నిర్ణయాన్ని విన్న సంజయుడు మారుమాట్లాడకుండా సందీపునికి అభినందనలు తెలియజేసి వెనుదిరిగాడు. - ఎం. మురళీమోహన్\n\nT ఏట్రిల్ 2010\n\n48\n\nచందమామ"
        },
        {
            "title": "రాజ్యశ్రీ",
            "page_start": 52,
            "author": "పవిత్రా శ్రీనివాసన్",
            "pdf_page": 51,
            "content": "## రాజ్యశ్రీ\n\nక్రీస్తు శకం 606, మే 14. వింధ్య పర్వతాల దిగువన.\n\n### హలాయనం\n\nతారకమంత్రం. దీనికి మించినది మరొకటి లేదు.\n\nఆమె ఓ చెట్టు బోదెకు ఆనుకుని నిట్టూర్పు విడుస్తోంది. ఆమె దుస్తులు చిరిగిపోయి ఉన్నాయి; ఒకప్పుడు పట్టువస్తాలతో మెరిసిన ఆమె ఒంటిపై నాసిరకం గోధుమ వర్ణపు దుస్తులు జీరాడుతున్నాయి. ఒకప్పుడు ఆమె రత్నాభరణాలతో మెరిసిపోయేది.\n\nఅద్భుత నైపుణ్యంతో రూపొందించిన హారాలు, కంకణాలను ధరించిన ఒకప్పటి తన రూపం గురించి తల్చుకుని ఇప్పుడామె మనస్సు వేగిపోతోంది.\n\nగతంలో తాను తిన్న ఖరీదైన ఆహారపదా రాధాలు ఇప్పుడామెకు గుర్తుకూడా రావడం లేదు.\n\nవాస్తవం చెప్పాలంటే ఆమె కులీన జీవితం గడిపేది. అంతవరకు ఆమెకు గుర్తు ఉంది. గత వైభవం, గురించిన ఆలోచనలు వేధిస్తుంటే ఆవేదనతో ఆమె మనస్సు వేగిపోతోంది.\n\nపరిపరివిధాలుగా ఆమె ఆలోచిస్తోంది. లేదు... లేదు... లేదు.... ఇది ఇంకా కొనసాగ కూడదు.\n\n### * * *\n\nరాజమందిరం, క్రీస్తు శకం 606 ప్రప్రిల్ 30, కనోజ్ నగరం\n\n“మనం తప్పక అతడికి ఆతిథ్యం ఇవ్వవల సిందేనా” మెరుస్తున్న స్వర్ణ హారాన్ని మెడలో అలంకరించుకుంటూ ఆమె ఉల్లాసంగా అడిగింది.\n\nఆ ఉదయం వేళ దిగువున ఉన్న వీధు ల్లోంచి జనం అరుపులు, కేకలు ప్రతిధ్వని స్తున్నాయి; మాళవ నుంచి వచ్చిన అతిథులను నగరం సాదరంగా ఆహ్వానిస్తోంది. రాజమందిరం ప్రాకారాలు, తలుపుల చుట్టూ తోరణాలు వేలాడదీశారు;\n\n“మాట్లాడుతున్నది నిజంగా కనోజ్ రాణి యేనా?” కనోజ్ రాజు గృహవర్మ తన ప్రియ\n\nనెచ్చెలిని పొదివిపట్టి దగ్గరకు లాక్కున్నాడు.\n“దేవగుప్తుడు మాళవ రాజు మాత్రమే కాదు.\nఅతడు మన మిత్రుడు, సహచరుడు కూడా.\nఅతడు ఈ స్వాగతానికి ఎంతో అర్హుడు.”\n\nబల్లపైన ఉన్న పట్టు వస్త్రం నుంచి ఆమె\nకిరీటాన్ని అందుకుంది; అది మరకత, మాణి\nక్యాలతో తాపడం చేసిన స్వర్ణ కిరీటం. అయితే\nకనోజ్ రాజులు తమ స్వంత వైభోగం కంటే\nప్రజల సౌభాగ్యంపైనే మక్కువ చూపేవారు.\nఆమె ఆ కిరీటాన్ని మృదువుగా అతడి తలపై\nఅలంకరించింది.\n\n“నేనిప్పుడు రాజును,” అన్నాడతడు.\n\n“మీ రాజరికాన్ని నిరూపించుకోవడం కోసం మీకు కిరీటం అవసరం లేదు,”\n\n“నీ సౌందర్యాన్ని నిరూపించుకోవడానికి నీకూ రత్నాభరణాలు అవసరం లేదనుకో... అయినా, దీనిని నీకు బహూకరించకుండా ఉండలేను.” అతడు పట్టువస్త్రం నుంచి మేలిమి బంగారు హారాన్ని తీశాడు. మరకత, మాణిక్య, వజ్రవైఢూర్యాలతో రాబందు రూపంలో అలరారిన అద్భుత హారమది.\n\n“పక్షిరాజు కనోజ్ రాణికి అభివందనం చేస్తున్నాడహాో” గృహవర్మ గుసగుసలాడుతూ ఆమె మెడలో సుతిమెత్తగా హారాన్ని ధరింపజే శాడు. ఆమె మెరుస్తున్న కళ్లతో మందహాసం చేసింది.\n\nఎవరోసన్నగా దగ్గడంతో వారు సావధానుల య్యారు. రాజు భటుడు తలుపు వద్ద నిలబడి ఇలా అన్నాడు. “ప్రభూ, మాళవరాజు మీ దర్శనార్థం మందిరంలో వేచి ఉన్నాడు”\n\n“మంచిది, మనం అలాంటి లాంఛనాలు పాటించనవసరం లేదు.” గృహవర్మసుతి మెత్తగా చెప్పాడు. “అతడిని సగౌరవంగా\n\nరాజమందిరంలో కూర్చుండబెట్టండి. నేనూ,\nరాణీ తనను అక్కడే కలుస్తాము.”\n\nఆమె అందుకుంది. “తనను మన మంది\nరాల్లోకి నేరుగా తీసుకురానవసరం లేదనుకుం\nటాను..”\n\n“రా ప్రియతమా, దేవవర్మ మనకు చాలా కాలంగా తెలుసు, ఎక్కడైనా అతడిని మనం కలవవచ్చు.”\n\nక్షణాల్లో, రాజభటుడు మాళవరాజును\nతోడ్కొని వచ్చాడు. ఆమె తన భర్తను చూస్తూ\nవైవరపులో ఉండకపోతే, మాళవరాజు\nయుద్ధవీరుడి దుస్తులలో ఉన్నాడని గుర్తిం\nచేంది. అతడి దుస్తులు అంత కళావంతంగా\nలేవు కాని అతడి నవ్వు మాత్రం ఉత్సుకతతో\nఉన్నట్లుంది.\n\n“దేవా!” గృహవర్మ సాదరంగా ఆహ్వానిస్తూ\nముందుకొచ్చాడు."
        },
        {
            "title": "భారత దర్శిని",
            "page_start": 53,
            "author": "చందమామ బృందం",
            "pdf_page": 53,
            "content": "చింది. ఆకులురాలిన నేలమీద నడిచివచ్చిన ఆమె కాళ్లనుంచి రక్తం కారింది. తాను నేలమీద పాదాలు మోపి నడిచిన అరుదైన క్షణాలను ఆమె లీలగా గుర్తు చేసుకుంది. ఆమె తల్లి తండ్రులు, సోదరులు, భర్త ఆమెను ఎల్ల ప్పుడూ పల్లకిలోనే ప్రయాణించమని చెప్పే వారు.\n\nఆనాడు జరిగిన దాడి తరవాత ఆమె జీవితం శూన్యమైపోయింది. ఆరోజు తాను పెట్టిన గావుకేకలు, జీవంలేని భర్త చూపులు. అటూ ఇటూ పరుగెడుతున్న రాజభటులు.. అంతా శూన్యం.\n\nమాళవ బలగాలు కదం తొక్కుతున్నాయి.\n“మనం ముట్టడికి గురయ్యాం” కేకలు.\n\n“దేవగుప్తా.. ద్రోహీ” అది మంత్రి స్వరం.. వారి మందిరాలకు ఎవరు ప్రవేశించారో ఆ దేవుడికే ఎరుక.\n\nజీవితంలోకిల్లా తీరని విషాద క్షణాలను ఆమె భరిస్తున్న క్షణాలవి.\n\n“మూర్ఖుల్లారా! ఆమెను వెళ్లనివ్వండి!”\n\nస్పృహ కోల్పోతున్న క్షణాల్లో, ద్వేషంతో కూడిన వికటాట్టహాసాన్ని ఆమె విన్నది.\n\nకొన్ని ఘడియల తర్వాత ఆమెకు మెలకువ వచ్చింది.\n\nఆమె చిమ్మచీకటి అలువుకుని ఉన్న భూగర్భ కారాగారంలో పడి ఉంది. తన వివాహం జరిగిన తొలి సంవత్సరంలో ఈ కారా గారాన్ని ఆమె ఓసారి చూసింది. ఖైదీల గావు కేకలతో కూడిన ఆ భయానక దృశ్యాన్ని ఆమె ఎన్నటికీ మర్చిపోలేదు. ఇప్పుడామె ఇక్కడే మరణిస్తుంది కూడా.\n\nఅయితే ఆమె చావలేదు. విశ్వాసపాత్రులైన కనోజ్ రాజభటులు ఆమెను కారాగారం నుంచి\n\n“ఎట్టకేలకు మౌఖారీ వారసులు కలుసు కుంటున్నారు..” దేవగుప్తుడు పెద్దగా నవ్వాడు.\n\n“అవును.. లాంఛనప్రాయ గౌరవం కదూ!” ఆ ఇద్దరూ ఆప్యాయంగా కౌగలించుకున్నారు.\n\nఆమె మనస్సులో ప్రమాద ఘంటికలు మోగాయి.\n\n“అయ్యో నాధా!” ఆమె గావుకేక వేసింది. ఏక కాలంలో పలు ఘటనలు జరిగిపోయాయి. రాజభటుడు ఒక్కసారిగా ముందుకు వచ్చాడు. గృహవర్మ ఆప్రసన్నంగా చూశాడు. దేవగుప్తుడు గృహవర్మ వెనుకవైపు చేయి సాచాడు. చేతిలో సన్నటి ఘరికతో గృహవర్మను వెన్నుపోటు పాడిచాడు.\n\nఆమె ఒక్కసారిగా గావుకేక వేసింది.\n\n* * *\n\nక్రీస్తుశకం 606 మే 14. వింధ్య పర్వతాల దిగువన.\n\nమహారణ్యం ఆమె కేకలతో ప్రతిధ్వనిం\n\nతప్పించారు. మోయగలిగనన్ని దుస్తులు,\nనగదు ఇచ్చి ఆమెను అడవిలో వదిలిపెట్టారు.\n\nఅప్పటినుంచి ఆమె పరుగెడుతూనే ఉంది.\nతానెక్కడుందో ఆమెకు తెలియదు. వింధ్య\nపర్వత సానువులలో వున్నట్లు మాత్రమే ఆమెకు\nతెలుసు.\n\nభయానకమైన దృశ్యాలు ఆమెను వెంటా\nడుతున్నప్పటికీ, గుడ్డిగా ఆమె ముందుకు\nసాగుతోంది. గృహవర్మ మృతి చెందాడు. రాజ\nమందిరంలో కల్లోలం. కారాగారంలో దుర్భ\nరమైన జీవితం, కనోజ్ మనగలిగిందా? ఇప్పుడు\nదాని పరిస్థితి ఏమిటి?\n\nతన జన్మస్థానం థానేశ్వర్ పరిస్థితి ఏమిటి?\nకనోజ్ మీదే గురిపెట్టినవారు తన సోదరులపై\nగురి పెడతారనడంలో సందేహం దేనికి? ఆమె\nతండ్రి కొద్ది నెలల క్రితమే పోయాడు. ఆమె\nసోదరులు చిన్నవారు. చిన్నారులు కాబట్టే\nదేవగుప్తుడు వారిని కూడా ఇప్పటికే హత్య\nచేసి ఉంటాడు.\n\nఆమె తిండి తిని రెండు రోజుల\nయింది. నీటి చుక్క ఎక్కడుంటుందో\nకూడా ఆమెకు తెలీటం లేదు.\n\nఆమె ఉన్నట్లుండి ఒక నిశ్చయానికి\nవచ్చింది. ఎండు కర్రలు, వెదురు\nబొంగుల కారణంగా అడుమి అంటుకుంది.\n\nఎక్కడో పొదలు కదిలిన సవ్వడి. ఆమె\nదాన్ని నిర్లక్ష్యం చేసింది. ఆమె నిప్పు\nరాజేసింది. చుట్టుపక్కల ఉన్న కొమ్మ\nలను తెచ్చి పేర్చింది. ఇదే ఆమె అంత్య\nక్రియల స్థలం కావచ్చు. ఆమె మంట\nల్లోకి ఉరకడానికి సిద్ధపడింది.\n\nపెద్దగా పొదల్లో చప్పుడు. ఎవరో\nసమీపిస్తున్నారు. శత్రువుల కంటబడక\n\nముందే ఆమె చనిపోతుందేమో.\n\n“వద్దు!” ఎవరో కేక పెట్టారు. “వద్దు\nరాజ్యశ్రీ, దయచేసి ఆగు!”\n\nఆమె ఆగిపోయింది. స్తంభించిపోయింది.\nఅది.. తన భర్త తర్వాత తాను ప్రపంచంలో\nఅందరికంటే ప్రాణాధికంగా ప్రేమించే వారి\nగొంతేనా, కాదేమో.\n\nఅప్పుడు అతడు ఆమె ముందుకు వచ్చాడు.\nచెల్లాచెదురైన జుత్తుతో, చెదిరిన దుస్తులతో,\nరొప్పతూ అతడు ముందుకొచ్చాడు. “రాజ్యశ్రీ\nఆగు.”\n\n“హర్షా,” నవ్వింది. హర్షాతిరేకంతో పులకిం\nచింది. “నా సోదరుడా, నీవొచ్చావు.”\n\nఆమె ఇక సురక్షితురాలు.\n\n“అవును” థానేశ్వర రాజు హర్షవర్ధనుడు\nమందహాసం కురిపించాడు. “నేనొచ్చాను.”\n\n- పవిత్రా శ్రీనివాసన్\n\nChandamama is available in English and 12 regional languages.\nJunior Chandamama for children below 9 years\nis available only in English.\n\nI want to subscribe to / gift / renew subscription for the following\neditions of Chandamama:\n\n☐ English ☐ Telugu ☐ Tamil ☐ Kannada ☐ Hindi\n☐ Marathi ☐ Gujarati ☐ Oriya ☐ Bengali ☐ Sanskrit\n☐ Santali ☐ Malayalam ☐ Assamese ☐ Junior\n\nName: ................................................................................................................\nDate of Birth: ................................................................. Sex: ............................................................\nAddress: ....................................................................................................................\n.................................................................................................................... City: ................................................................................................................\nState: ................................................................................. Pin: ................................................................................................................\nTelephone: ................................................................................................................\nMobile: ....................................................................................................................\nEmail: ....................................................................................................................\nSubscription Number (for renewals): ............................................................\nGift Subscription to the following address: ....................................................................................................................\nEnclosed Cheque/DD* for Rupees: ................................................................. bank.\nCheque/DD No ................................................................................................................\nfavouring Chandamama India Ltd on: .................................................................................................................\n\nPlease mail the subscription form to:\nChandamama India Limited,\nB-3, Lunic Industries, Cross Road 'B', MIDC, Andheri (East),\nMumbai-400093. Phone +91 22 28312872 / 28311849\nEmail: subscription@chandamama.com\nYou can also subscribe online at: www.chandamama.com\n\n**Get surprise gifts by subscribing this month** **\n\n<table><thead><tr><th>Take Your Pick!</th><th>1 YEAR</th><th>2 YEARS</th><th>3 YEARS</th><th>4 YEARS</th><th>5 YEARS</th></tr></thead><tbody><tr><td>ENGLISH (Rs 25/- per copy)</td><td>Rs. 300</td><td>Rs. 540</td><td>Rs. 765</td><td>Rs. 960</td><td>Rs. 1125</td></tr><tr><td>You Save</td><td></td><td>Rs. 60</td><td>Rs. 135</td><td>Rs. 240</td><td>Rs. 375</td></tr><tr><td>REGIONAL (Rs. 20/- per copy)</td><td>Rs. 240</td><td>Rs. 430</td><td>Rs. 610</td><td>Rs. 770</td><td>Rs. 900</td></tr><tr><td>You Save</td><td></td><td>Rs. 50</td><td>Rs. 110</td><td>Rs. 190</td><td>Rs. 300</td></tr><tr><td>JUNIOR (Rs. 15/- per copy)</td><td>Rs. 180</td><td>Rs. 325</td><td>Rs. 460</td><td>Rs. 575</td><td>Rs. 675</td></tr><tr><td>You Save</td><td></td><td>Rs. 35</td><td>Rs. 80</td><td>Rs. 145</td><td>Rs. 225</td></tr></tbody></table>\n\nAnnual Subscription Overseas : US $40 for English Chandamama,\nUS $30 for Regional Languages, US $25 for Junior Chandamama\n(including shipping and handling charges) by air mail.\n\n** conditions apply\n\n(చందమామ కథల మాంత్రికుడు దాసరి సుబ్రహ్మణ్యం గారు చందమామ స్వర్ణయుగంలో రాసిన శిథిలాలయం సీరియల్ తొలిసారిగా 1968 జనవరిలో మొదలై, 1970 సెప్టెంబరు వరకు కొనసాగింది. ఆయన రాసిన 12 ధారావాహికలను గత 50 ఏళ్లుగా పలుసార్లు చందమామలో పునర్ముద్రించడం జరిగింది. కాని, శిథిలాలయం ఇంతవరకు చందమామలో పునర్ముద్రణ కాలేదు. దాసరి గారి సంస్కరణార్థం శిథిలాలయం సీరియల్ను మరోసారి చందమామ పాఠకులకు అందించడానికి సంతోషిస్తున్నాము.)\n\nతూర్పు కనుమల్లోని పర్వతారణ్య ప్రాంతాల్లో శబరజాతి వాళ్లు నివసించే పల్లెలు అనేకం ఉండేవి. వాటిలో కుంభారమిట్ట అనేపల్లెకు శివాలుడు అనేవాడు నాయకుడు. అతడు అరవైఏళ్లు పైబడిన వృద్ధుడు.\n\nఅతడికి పద్దెనిమిదేళ్ల ఈడువాడైన శిఖిముఖి అనే కుమారుడన్నాడు. శిఖిముఖి అంటే తండ్రికి పంచప్రాణాలు. అందుక్కారణం అతడు శివాలుడికి నడివయసు దాటింతర్వాత కలిగిన ఏకైక సంతానం కావటం.\n\nతన తరవాత పల్లెకు నాయకత్వం వహిం చవలసిన వాడు శిఖిముఖి కావటం చేత శివాలుడు కొడుక్కు బాల్యప్రాయంలోనే తగిన గురువులను పెట్టి కర్ర కత్తిసాము, అరణ్యంలో నదుల్లో వేటాడి ఆహారం సంపాదించే విద్యలూ నేర్పించాడు.\n\nవీటన్నిటిలో శిఖిముఖి తన పదిహేనవ ఏట నుంచే నిపుణుడనిపించుకున్నాడు. కుంభార మిట్టలోనే గాక, ఆ చుట్టు పక్కల వున్న మరే శబరపల్లెలో కూడా అతణ్ణి మించిన వేటకాడూ, ధైర్యశాలీ, ఉపాయ"
        },
        {
            "title": "శిథిలాలయం",
            "page_start": 57,
            "author": "దాసరి సుబ్రహ్మణ్యం",
            "pdf_page": 57,
            "content": "శాలీ లేడు.\n\nశిఖిముఖిని నలుగురూ మెచ్చుకునేప్పుడు శివాలుడు ఎంతో సంతోషపడేవాడు. కాని, అంత సంతోషంలోనూ అతడికి కొడుకును గురించి ఆమింజంతవిచారం కూడా ఉండేది. తనలాగే కొడుకును కూడా చదువడం, రాయడం నేర్చిన వాడినిగా చేయాలని శివాలుడు ఎంతో ప్రయత్నించాడు. కాని, అది ఫలించలేదు.\n\nకుంభారమిట్టకు చుట్టూ, నూరు నూట యాభైకోసుల దూరంలో చదువటం రాయటం చేతనైన శబరజాతి వాడు ఒక్క శివాలుడు తప్ప మరెవరూ లేరు.\n\nశబరులు ఆటవికులు. అరణ్యాలూ, కొండలే వాళ్ళ నివాసస్థానాలు. వేటా, పశు సంపదే వాళ్ల జీవనాధారం. వాళ్లకు నగర జీవితం తెలీదు. నాగరికులతో ఎలాంటి పొత్తూ లేదు.\n\nఆ పరిస్థితుల్లో చదువు సంధ్యల్లాంటివి వాళ్ళకు కొరగాని విషయాలుగా కనబ డటంలో ఆశ్చర్యం లేదు. కాని, శివాలుడు యువకుడిగా వున్నప్పుడు ఒక క్షత్రియుడి వెంట దేశదేశాలూ తిరిగి రణకౌశలం, చదువా రాయా నేర్చుకున్నాడు.\n\nవాటివల్ల జీవితంలో అతడికి ఎన్నో ప్రయోజనాలు కనిపించాయి. శిఖిముఖి మాత్రం ఈ విషయంలో తండ్రికి చాలా ఆశాభంగం కలిగించాడు.\n\nరోజూ సూర్యోదయంతోనే శిఖిముఖి విల్లంబులూ, ఈటే తీసుకుని, వేటకై అర ణ్యానికి వెళ్ళేటప్పుడు తండ్రికి చెప్పడం మామూలు. తిరిగి అతడు అరణ్యాన్నుంచి పల్లెకు రావటం సూర్యాస్తమయం తర్వాతనే.\n\nఒకనాటి ఉదయం శిఖిముఖి తండ్రికి చెప్పి వేటకు బయలుదేరాడు. వెంట ఎర్ర గండు అనే అతడి వేటకుక్క వున్నది. దాన్ని చిన్న పిల్లగా అతడే సాకి పెద్ద చేశాడు. అది ధైర్యంలో సింహం, జిత్తుల్లో గుంటనక్క.\n\nఅరణ్యంలో వాళ్ళిద్దరూ ఒకళ్ళనొకళ్ళు తోడుగా తిరుగుతూ వేటాడేవాళ్లు. ఎర్ర గండు పసిగట్టి ముందు దారి చూపేది. శిఖిముఖి దాన్ని అనుసరించి పోయి మృగా లను వేటాడేవాడు.\n\nశిఖిముఖీ, ఎర్రగండూ అరణ్యంలో చాలా దూరం పోయారు. ఆ రోజెందుచేతో మిట్ట మధ్యాహ్నం వేళ అయినా వాళ్లకు ఒక్కలేడి గాని, అడవిదున్న గాని, అడవి పంది గాని కనిపించలేదు.\n\nఅరణ్యం ఎందువల్లనో నిశ్శబ్దంగా ఉన్నది.\n\nఅప్పుడప్పుడూ కోతులు చెట్లలో కిచకిచ\nమంటూ అరిచి, కొమ్మల్లో దూరి దాక్కుం\nటున్నవి. ఎక్కడో సింహం, మరెక్కడో పులీ\nపరిగెత్తుతూ అరిచినట్లుగా ధ్వని అప్పు\nడిక్కడా మరుక్షణం మరో దిక్కు నుంచి\nవస్తున్నది.\n\n“అంత నిశ్శబ్దం ఏమిటి? అరణ్యానికే మన్నా సుస్తీ చేసిందా? వేట జంతువులన్నీ ఎక్కడ దాక్కున్నాయి? సింహం, పులీ అలా దౌడు కెత్తుతున్నయ్యేం?” అంటూ శిఖి ముఖి ఎర్రగండు కేసి చూశాడు.\n\nఎర్రగండు నేల మాచూస్తూ కొద్ది\nదూరం పోయి, యజమాని వెంటరాక\nపోవడంతో ఆగి చిన్నగా మొరగ సాగింది.\n\nశిఖిముఖి కుక్కకేసి గుచ్చి చూస్తూ\n“ఏమిటీ, ఎండతాపానికి నీకేమైనా పిచ్చె\nత్తుతున్నదా? నీ మొరుగుడుకు చుట్టు\nపక్కల కోసుదూరంలో వున్న జంతువులైనా\nబెదిరి పారిపోతై,” అన్నాడు.\n\nఎర్రగండు కొద్దిసేపు వూరుకుని మళ్లీ\nనేలను వాసన చూసి, ముందుకు పరిగెత్తి\nశిఖిముఖి కదలకపోవడంతో వెనుదిరిగి\nవచ్చి, అతడి చుట్టూ గిరికీలు కొట్టసాగింది.\n\nకుక్క ప్రవర్తనకు ఆశ్చర్యపడుతూ శిఖి\nముఖి అక్కడున్న ఒక ఎండు మోడుపైకెక్కి\nనిలబడి కుక్క పరిగెత్తబోయిన దిక్కు కేసి\nచూశాడు.\n\nఅతడికి ఒక్కగానొక్క జంతువు గాని,\nమనిషిగాని కనిపించలేదు. కుక్క మాత్రం\nఇంకా చిన్నగా మొరుగుతూనే ఉన్నది.\n\nఎర్రగండుకున్న పశికట్టే శక్తి గురించి\n\nబాగా తెలిసినవాడు కావడంతో శిఖిముఖి,\nకుక్కను ఓసారి దువ్వి అందుబాటులో\nవున్న ఒక చెట్టుపైకెక్కి అక్కణ్నుంచి అది\nపరిగెత్తబోయినదిక్కుకేసి పరీక్షగా చూశాడు.\n\nఅతడి దృష్టి ఒక వింత అశ్వికుడిపైన\nపడింది. అశ్వం, రౌతూ కూడా కవచాలు\nధరించి ఉన్నారు. రౌతు నడుంనుంచి పొడ\nవాటి కత్తి ఒకటి వేలాడుతున్నది.\n\nకుడిచేతిలో పెద్ద ఈటె నొకదాన్ని ఎత్తి\nపట్టుకుని వున్నాడు. దాని అలుగు నుంచి\nఒక చిన్నపతాకం ఎరుపూ పసుపూ రంగులు\nగలది, గాలికి రెపరెపలాడుతున్నది.\n\n“ఇతనెవడో, అయ్యచెప్పే పురాణ కథ\nల్లోని అతిరథుడో, మహారథుడో అయి\nఉంటాడు. వెంట రథం లేదే? అహాహా భలే\nవేషం!” అనుకుంటూ శిఖిముఖి నవ్వసా\nగాడు.\n\nకవచాలు ధరించిన యోధుల్ని అత\n\nడింతవరకూ చూసి ఎరగడు. ఒకటి రెండు సార్లు రాజుగారి సైనికుల్ని చూసాడు గాని వాళ్లిలా నిలువెల్లా కవచం ధరించి కనబడ లేదు.\n\nఆ అశ్వికుడి కేసి వింతగా చూసున్న శిఖిముఖికి మరింత ఆశ్చర్యం, భయం కొలిపే మరొక దృశ్యం కంటబడింది. ఏడె నిమిది మంది మనుషులు- వాళ్లదుస్తుల తీరును బట్టి దారిదోపిడీ గాళ్లలా వున్నారు.\n\nఅశ్వికుడొస్తున్న మార్గానికి పైన వున్న చెట్లకొమ్మల్లోంచి, అతడికి వెనకా ముందూ ఒక్కసారిగా కిందికి దూకారు. గుర్రం బెది రింది, అశ్వికుడు దాన్ని కళ్ళెం లాగి ఆపుతూ, పెద్దగా సింహనాదం చేసి, ఒర నుంచి కత్తి దూసి వాళ్లతో తలపడ్డాడు.\n\nశిఖిముఖికి ప్రమాదంలో చిక్కుకున్న ఆ అశ్వికుణ్ని చూసి చాలా జాలి కలిగింది. ఒక\n\nడిమీద పదిమంది కత్తులెత్తడం అధర్మం, సహించరానిది.\n\nశక్రుబలం చూసి లొంగిపోక, అంత మందినీ ఏకాకిగా ఎదిరించి పోరాటానికి ఉపక్రమించిన అశ్వికుడంటే అతడికెంతో గౌరవభావం కలిగింది. అతడు ఎర్రగం డును హెచ్చరించి, చెట్ల ఊడలు పట్టుకుని ఊగుతూ, క్షణాల మీద అశ్వికుడున్న ప్రాంతం చేరాడు.\n\nఈలోపల అశ్వికుడు వాహనం మీద ఉండే దొంగలను కత్తితో ఎడాపెడా కొడుతూ, “విక్రమకేసరి కత్తి బలి కోరుతున్నది! నీచు ల్లారా పారిపోక నిలబడండి, నా ప్రతాపం తెలుస్తుంది,” అంటూ గావుకేకలు పెడుతున్నాడు.\n\nఇంతలో ఒక దొంగ, చాటుగా వుండి గుర్రం కాలికి గురిచేసి కత్తి విసిరాడు. గుర్రం గాయపడి వేగంగా పక్కకు తిరిగింది. అశ్వికుడు ఆ కుదుపుకు కిందపడి అంతలోనే లేచి నిలబడి, ఈసారి కత్తి, ఈటే రెంటినీ రెండు చేతుల్లో పట్టుకుని, పెద్దగా హుంకరించి దొంగలను ప్రతిఘటించసా గాడు.\n\n“శబరమాతకూ, జై” అంటూ శిఖిముఖి చెట్టుమీది నుంచి దొంగలమధ్యకు దూకాడు. ఈలోపల ఎర్రగండు ఒక దొంగమీది కురికి, వాడి కంఠం పట్టుకునేందుకు పైకెగిరింది.\n\nఅశ్వికుడు ఒక్క క్షణకాలం ఈ వచ్చిన వాడు శత్రువో మిత్రుడో అన్న అనుమా నంతో స్థాణువులా అయిపోయి, శిఖిముఖి ఈటెను దొంగలమీదికి గురిచేయటం\n\nచూసి, “మిత్రమా, ఈ దుర్మార్గుల్లో ఒక్కణ్ని కూడా ప్రాణాలతో పోనివ్వకూడదు.” అని కేక వేశాడు.\n\nఇంతలో అరణ్యంలో ఎక్కడో దూరం నుంచి ఎవరో పెద్దగా ఈల వేశారు. మరు క్షణం దొంగలు అశ్వికుణ్ని, శిఖిముఖినీ విడిచి కలిసికట్టుగా అక్కణ్నుంచి పారి పోసాగారు.\n\nబరువైన కవచం ధరించి ఉండటంతో అశ్వికుడు వాళ్లను వెంబడించలేకపోయాడు. శిఖిముఖి, ఎర్రగండూ వాళ్లను కొంత దూరం తరిమి, వాళ్లు అందకుండా గుబురు చెట్లలోకి పారిపోవడంతో వెను తిరిగి అశ్వికుడు ఉన్న చోటుకు వచ్చారు.\n\nవాళ్లు వచ్చేసరికి అశ్వికుడు తన గుర్రానికి తగిలిన గాయాన్ని పరీక్షిస్తున్నాడు. శిఖిముఖి అతడిని సమీపించి, “ఆదుష్టులు అందకుండా పారిపోయారు. ఈ అరణ్యంలో మీరు ఒంటరిగా ప్రయాణం చేయవలసింది కాదు. మీరేం గాయపడలేదు కదా?.. అదృష్టం. గుర్రం గాయానికి మందు వేద్దాం ఉండండి” అంటూ దాపుల ఉన్న చెట్ల దగ్గిరకు పోయి ఆకులు కోయసాగాడు.\n\nఅశ్వికుడు మారు మాట్లాడకుండా శిఖిముఖిని నఖశిఖ పర్యంతం పరీక్షగా చూస్తూ వుండిపోయాడు. అతడికి ఈ యువకుడు ఆటవిక జాతివాడని తెలుస్తూనే ఉన్నది. శబరమాతకూ, జై, అంటూ దొంగలమ ధ్యకు దూకాడు. బాగానే ఉన్నది. నిజంగా ఇతడు శబరుడేనా? ఇందులో మోసం ఏమీ లేదు కదా.. అశ్వికుడిలా ఆలోచిస్తున్నాడు.\n\nశిఖిముఖి అశ్వాన్ని సమీపించి దాని గాయానికి ఆకుపసరు పూస్తూ, అశ్వికుడితో, “మీ పేరేమిటి? ఒంటరిగా అరణ్యంలో తిరుగుతున్నారేం” అని ప్రశ్నించాడు.\n\nఅశ్వికుడు జవాబు చెప్పేందుకు ఓ క్షణకాలం తటపటాయించి, “మనిద్దరం సమాన వయస్కులం, పద్దెనిమిదీ ఇరవై ఏళ్ళ వయసువాళ్లం, అవునా? ముసలివాళ్ల లాగా మీరూ, మీరూ అని మాట్లాడుకోవడం ఎందుకు? అది సరే. నీ ప్రశ్నలకు జవాబిచ్చే ముందు నేనొక ప్రశ్న అడగవలసిఉంది.” అన్నాడు.\n\n“ఏమిటా ప్రశ్న?” అని అడిగాడు శిఖిముఖి, అశ్వికుడి మాటలకు కొంచెంగా ఆశ్చర్యపడుతూ.\n\n“నీవు శబరజాతివాడివి, అవునా?” అన్నాడు అశ్వికుడు.\n\n“అవును నా పేరు శిఖిముఖి. మీ.. నీ పేరు?” అన్నాడు శిఖిముకి.\n\n“శిఖివుఖి!” అంటూ అశ్వికుడు కళ్ళింత చేసుకుని తలాడిస్తూ, “అది మీ తాత పేరు. అవునా? నా పేరు విక్రమకేసరి, ఇది మా తాత పేరు. మీ తండ్రి శివాలుడు, ఆ విక్రమకేసరిని గురించి నీకు చెప్పే ఉండాలే. ఆయన క్షేమంగా ఉన్నాడు గదా?” అని ప్రశ్నించాడు విక్రమకేసరి.\n\nవిక్రమకేసరి మాటలు వింటూంటే శిఖి ముఖికి ఏదో కల గంటున్నట్లుగా ఉంటున్నది. తను జన్మలో అతణ్ని చూడటం తటస్తపడుతుందని అతడేనాడూ అనుకోలేదు...\n\n“నా తండ్రి క్షేమంగానే ఉన్నాడు. మీ తాతగారిని గురించి నేను చాలా విన్నాను. మీది శూరసేన దేశం కాదా? నీ ప్రయాణం మా పల్లెకే అని తెలిసిపోయింది. కాని, ఇదంతా నాకు నమ్మశక్యం కాకుండా ఉన్నది,” అన్నాడు శిఖిముఖి.\n\n“ఇంకా నమ్మశక్యం కాని సంగతుల నేకం మీ ఇంటికి చేరింతరవాత తీరిగా చెబుతూ తాను. ఇంతకుముందు నన్ను చుట్టు\n\nముట్టినవాళ్లు కేవలం దొంగలు కాదు. వాళ్ళ క్కావలసింది, ఈ జీనుకు వేలాడుతున్న సంచీయే కొక, నా ప్రాణం కూడా. కనక మనం త్వరగా మీ పల్లె చేరటం క్షేమం,” అన్నాడు విక్రమకేసరి.\n\nఆసరికి శిఖిముఖికి తామున్న ప్రదేశం ఎంత ప్రమాదకరం అయిందో తెలిసి వచ్చింది. దొంగలు ఏ చెట్లచాటునో పొంచి వుండి తిరిగి మీద పడేందుకు అవకాశం కోసం ఎదురు చూస్తుంటారు..\n\nగాయపడిన గుర్రాన్ని నడిపించుకుంటూ శిఖిముఖీ, విక్రమకేసరీ కుంభారమిట్ట పల్లెకు బయలుదే రారు. దారిలో శిఖిముఖి ఒక అడవిపందిని కొట్టి భుజాన వేసుకు న్నాడు.\n\nదొంగల నుంచి మరే ప్రమాదం ఎదుర వలేదు. కాని, చీకటి పడిన కొంత సేపటికి వాళ్లు పల్లెను సమీపించేసరికి, శివాలుడూ, మరికొందరూ అరణ్యం కేసి వస్తున్నారు.\n\nశిఖిముఖిని ముందుగా చూసిన పల్లె వాసులు కొందరు ఉత్సాహంగా కేకలు వేస్తూ, అతడి దగ్గరికి పరిగెత్తుకు రాసా గారు.\n\n- దాసరి సుబ్రహ్మాణ్యం"
        },
        {
            "title": "అనునిర్వ",
            "page_start": 63,
            "author": "సౌమ్యారాజేంద్రన్",
            "pdf_page": 63,
            "content": "కుని ఉన్నట్లు కనిపించింది. నేను జోక్యం చేసు\nకోవాలని నిశ్చయించాను. రోదసీ నౌక వేపుగా\nనడిచి అరిచాను. “బాగుంది, మీరు క్షేమంగా\nదిగారు. బయటకు రండి! నేను శివను, నేను\nమానవుడిని!”\n\nనా గంభీర ప్రకటనతో నిశ్శబ్దం అలుము\nకుంది. చీనా ఏనుగు మెత్తగా నిట్టూర్పు విడి\nచింది.\n\nదాన్ని లెక్క చేయకుండా, నేను ఓ కిటికీ\nవద్దకు వెళ్లి లోపలకు ప్రవేశించాను. నా వెనుక\nపలురూపాలు, వర్ణాలు కలిగిన జీవులు భయ\nకంపిత వదనాలతో నిలబడ్డాయి. అవి నేలమీద\nసాగిలబడి వేటకు సిద్ధంగా ఉన్నట్లు కనిపిం\nచాయి.\n\nఅప్పుడు దోమలవత్తిని పోలిన జుత్తుతో\nకూడిన తలతో ఓ వ్యక్తి నేలమీదనుంచి లేచి\nనెమ్మదిగా కిటికీవైపు వచ్చాడు. అతడు “హలో”\n\nఅని చెప్పగానే నేను ఆనందంగా చేయిసా\nచాను.\n\nఏమైతే నేమి, మరొక మానవుడు కనబడిన\nవెంటనే నాలో ఉత్సాహం పెల్లుబికింది. అప్పు\nడతడు తలుపువైపు వస్తున్నట్లు కదిలాడు. నేను\nతలూపి తలుపు వద్ద నిలబడ్డాను.\n\nఆ మనిషి తలుపు తెరిచి అన్నాడు “ఏయ్\nమేం మృతజీవులమా?”\n\nనేను నవ్వి చెప్పాను. “ఖచ్చితంగా చెప్ప\nలేను. కావచ్చు, కాకపోవచ్చు!” అతడు పాడి\nనవ్వుతో నాకేసి చూశాడు.\n\nఇలాంటి కొత్త నేల మీదికి వచ్చినందుకు\nవారు నిజంగా దిగ్గ్రాంతికి గురై ఉండవచ్చు.\nనేను చేయి చాపాను, అతడు నా చేతిని పట్టు\nకుని ఇంకా తలుపువెనుకే ఉండిపోయాడు.\n\n“బయటకు రండి” నేను పిలిచాను. “మీరు\nఇప్పుడు అనునిర్వలో ఉన్నారు. అంతరించిపో\nయిన జీవుల నేల.”\n\n“అను... ఏమిటది?” అతడు తడబడ్డాడు.\n“మనం అంతరించిపోయాం. ఈ విషయం నీకు\nతెలుసా?”\n\nఅతడు నాకేసి వింతగా చూశాడు. నా\nమానసికస్థితిని సందేహిస్తున్నట్లుగా చూశాడు.\nతర్వాత, అతడు నా వెనుకవైపుకు చూశాడు.\n\nజంతువుల మంద చీమచిటుక్కుమంటే\nవినిపించేంత నిశ్శబ్ద వాతావరణంలో లేచి\nనిలబడి వేచి చూస్తోంది.\n\nఅతడు పళ్ళు బిగించి తలుపు దడేలున\nమూసివేసాడు. ఇలాంటి వాతావరణంతో నేను\nఅలసిపోయాను. “లేచి నిలబడు” నేను అర\nచాను.\n\nఏదో నీడ నన్ను దాటినట్లనిపించి నేను\nగిర్రున తిరిగాను. ఎదురుగా మయూరి.\n“ప్రశాంతంగా ఉండు. నేను మాట్లాడతా”\nచెప్పింది.\n\n“మానవులారా,” ఆమె విస్పష్ట స్వరంతో\nమాట్లాడటం ప్రారంభించింది. ఆ పదం పెటి\nల్లున నేల నలుచెరగులా ప్రతిధ్వనించింది.\nనేను ఎగిరి పడ్డాను.\n\n“మీరు నిర్భీతిగా బయటకు రావచ్చు.\nనేను, మయూరిని, అనంతాన్ని. ముందుకు\nరమ్మని మిమ్మల్ని కోరుతున్నాను. మీకు ఏ\nప్రమాదమూ జరగదని నేను మాట ఇస్తున్నా.”\n\nతక్షణం నైలు మొసలి అభ్యంతర సూచ\nకంగా నోరు తెరిచింది. అయితే మయూరి దాన్ని\nహెచ్చరిస్తున్న చూపుతో నివారించింది.\n\nమొసలిని ఆపడం అంత సులభం కాదు.\nఅది తన తోకను నేలమీద గట్టిగా తాడించింది\nకానీ నోరు విప్పే సాహసం చేయలేదు.\n\nసైబీరియా పులి చిన్నగా గాండ్రించింది.\nడైనోసార్లలో ఒకటి నన్ను కన్నార్పుతూ చూసింది.\nఒక్కసారిగా నాకు కంపరమేసింది. దాని కోరల\nబారిన పడితే ఏమవుతుందో నాకు తెలుసు.\n\nతలుపు నెమ్మదిగా తెరుచుకుంది, ఆ\nసన్నటి మనిషి రోదసీ వాహనం నుంచి మెల్లగా\nబయటకు వచ్చాడు.\n\nఅతడి ముఖం బాగా పాలిపోయింది. కళ్ళు\nరెపరెపలాడుతున్నాయి. అతడి చేతినిండా\nగాయాలు. అతడి దుస్తులనిండా మరకలు,\nఅతడి తలలో ఇసుక.\n\n“ఏంటీ.. ఎవరీమె?” అతడి కళ్ళు ఆమె\nనీలిముఖాన్ని, నాలుగు చేతులను తేరిపార\n\nజూశాయి.\n\nఅతడు హాని కలిగించే మాట ఏదో చెప్ప\nబోతున్నాడని భయపడ్డాను. అతడిని అడ్డు\nకుంటూ “ఈమె మయూరి” అని చెప్పాను.\n\n“హు... మయూరి... సరే... అందుకే ఈమె\nఒక...” అతడు ఆలోచిస్తూ గడ్డం గీక్కు\nన్నాడు. ఉన్నట్లుంటి చీనా ఏనుగు పైకి లేచింది,\nఆ వ్యక్తి జాగ్రత్తగా వెనుకడుగు వేశాడు.\n\n“ఏయ్, ఏయ్...!” అతడు సన్నగా గొణి\nగాడు. “నాకు పిచ్చెక్కుతోంది. కాదా” అతడు\nలోగొంతుకతో అన్నాడు.\n\nచీనా ఏనుగు అతడి వైపు కదిలి అతడి\nముఖాన్ని పరిశీలనగా చూసింది. “అరెరె...\nనువ్వా.... నువ్వా చీనా ఏనుగు కదూ?”\n\nతన ప్రశ్న తనకే అసంబద్ధంగా అనిపించ\n\nడంతో అతడిలా అడుగుతూ పడిపడి నవ్వాడు.\nఅతడి స్వరంలో స్పష్టంగా కించభావం ధ్వనించింది.\n\nఅయితే చీనా ఏనుగు సంతోషించ లేదు. అది\nతన దంతాలలో ఒకదాన్ని అతడి కళ్ళకు దగ్గరగా\nతీసుకువచ్చింది. “నీవు కోరుకుంటే, నేను\nఏనుగునే అని నిరూపిస్తాను.”\n\nఅతడు భయపడుతూ వెనక్కు తగ్గాడు.\n“నీవు మాట్లాడవచ్చు!” చెప్పింది మయూరి.\nఅతడు ఊపిరి పీల్చుకున్నాడు.\n\nచీనా ఏనుగు చెవిని సుతిమెత్తగా తడుతూ\nమయూరి చెప్పింది. “నిన్ను నీవు రుజువు\nచేసుకోవడానికి ఇంకాసమయముంది. ఇప్పుడు\nవెనక్కు తగ్గు. మన అతిథులను ముందుగా\nఆహ్వానిద్దాం రా!” అంటూ ఆమె మానవుడి\nవైపు చేయి చాచి అడిగింది. “మీ పేరేమిటో\nచెబుతారా మానవా”\n\nఅతడు ఆమె చేయి ఆతృతగా పట్టుకు న్నాడు గాని, కరచాలనం చేయలేదు. ఎవరో\n\nనాగుపామును తన చేతికిచ్చి పట్టుకోమన్న\nచందంగా కనిపించాడతడు.\n\n“నేను శంతనుడిని” చెప్పాడు. “పూర్తిగా అంతరించిపోకుండా ప్రజలను ఈ పరివర్తన లోకి మార్చేందుకు గాను ప్రభుత్వం నియమించిన శాస్త్రజ్ఞులలో నేనూ ఒకడిని.\n\nదీన్ని సాధించడానికి ప్రపంచవ్యాప్తంగా శాస్త్రజ్ఞులతో సమన్వయంతో పనిచేయాలని మమ్మల్ని ఆదేశించారు. కాని.... ” అతడు ఊపిరి పీల్చుకున్నాడు.\n\nకొన్ని ముఖాలు కిటికీ వైపుకు తిరిగి నవ్వు\nకుంటున్నట్లు నేను గమనించాను. వారు పగల\nబడి నవ్వడం ప్రారంభించడంతో వారిని పిల్ల\nలుగా గుర్తించాను. “బయటకు రండి” నేను\nతలుపుమైపు తిరుగుతూ గట్టిగా అరిచాను.\n\nఉన్నట్లుండి వాళ్లు వెనక్కు తిరిగి మరొకరితో మాట్లాడసాగారు... క్షణమాత్రంలో వారు రోద్సీ వాహనం నుంచి బయటపడ్డారు.\n\nఆ అబ్బాయి సిగ్గుపడుతూ ఉన్న ఒక\nబాలికను మయూరి\nవైపుకు నడిపించుకొచ్చాడు.\nఅయితే ఆ పాప ఆందోళన\nపడలేదు.\n\nఅబ్బాయి ఇద్దరిలో\nచిన్నవాడిలా కనిపిస్తు\nన్నాడు. ఏడేళ్ళు ఉండ\nవచ్చు. నా ఉద్దేశం ప్రకారం\nబాలికకు మాత్రం పన్నెం\nడేళ్ళు ఉండవచ్చు.\n\n“వావ్!” అన్నది బాలిక.\nమయూరి నవ్వింది. ఆమె\n\nకాస్త వంగి బాలిక తల\nతట్టింది. అంటే ఆమె\nతల్చుకుంటే మర్యాదగా\nఉంటుందన్నమాట. తెరు\nచుకున్న నోటితో బాలిక\nవెయుదలెట్టింది. “నీవెం\nదుకు నీలంగా ఉన్నావు?”\nఆడిగింది. గట్టిగా,\nస్పష్టంగా ఉంది స్వరం.\n\n“ఆహా!” చీనా\nఏనుగు గొణిగింది.\n\n“నైలు మొసలి ఆశ్చర్యపడింది. గుర్రం\nవిషాద సూచకుంగా సకిలించింది!”\n\nసైబీరియన్ పులి మృదువుగా నవ్వింది.\n\nమయూరి ఫక్కున నవ్వింది. “నిజంగా ఎందుకలా ఉన్నాను!” ఆమె స్పందించిన తీరుతో నేను కాస్త వెనక్కు తగ్గాను. కాని బాలికను చూసి నేను సంతోషపడ్డాను. తన అసహనానికి గాను మయూరి ఆగ్రహానికి బాలిక గురికాలేదు మరి. (నైలు మొసలి ప్రకారం అలా జరగాల్సి ఉండె.)\n\nఆ అబ్బాయి ఉన్నట్లుండి అరచాడు. “నీ మేకాలపులి ఉంది నిమ్మీ!”\n\nనిమ్మీ దృఢంగా తయారైనట్లుంది. ఆమె\nకనురెప్పను కూడా కదిలించలేదు. సైబీరియన్\nపులి వైవు ఆమె స్థిరంగా చూసింది. ప్రస్తు\nప్రదర్శన శాలలో ఉన్న కళాకృతిని పరిశీలిస్తున్న\nచందంగా చూసింది. మెల్లగా పులివైపు అడు\nగేసింది. పులికి దగ్గరగా వచ్చినప్పుడు ఆమెను\nశంతను ఆపాడు.\n\n“పులి వద్దకు పోవద్దు. వెనక్కి వెళ్ళి లోపల\n\nఉండు,” అతడు అరిచాడు. ఆమె అతడికేసి\nప్రశాంతంగా చూసింది. అయితే మారు\nమాట్లాడకుండా ఆమె అతడి మాటలను\nపాటించింది.\n\n“మనందరం, అంటే.. రోదసీ వాహనంలోని మానవులం ముందుకు అడుగేయడానికి ముందునేను కొన్ని వివరాలు తెలుసుకోవాలని అనుకుంటున్నా. మనం ఇప్పుడు ఎక్కడు న్నాం? ఈ దేశం ఏది? ఇక్కడి ప్రాణులన్నీ ఎలా మాట్లాడగలుగుతున్నాయి?” అంటూ అతడు రెట్టించాడు.\n\n“అడవిదున్న తన కాలిని గట్టిగా తాడించింది.\n\nమేం మాట్లాడలేమని నీవు ఎలా అను\nకున్నావు?” అడిగింది.\n\n“అతడి ఉద్దేశం ఏదంటే మానవ భాష\nమీరు ఎలా మాట్లాడుతున్నారనే,” నేను మాట\nకలిపాను. “అలాగా, కృతజ్ఞతలు,” శంతను\nసుదూర దృశ్యం వైపు నన్ను తోస్తూ చెప్పాడు.\n\nఅనునిర్వ అధికారిక ద్వారపాలకులు\n\nలెమన్, ఒమెన్‌లు అంతకు ముందు నాకు చెప్పిన విషయాలను మళ్ళీ శంతనుడికి వివ రించడం మొదలెట్టారు.\n\nఆ అసాధారణ గాథను వినే కొద్దీ అతడి ముఖం పాలిపోతూవచ్చింది. అతడి కళ్లు అవి శ్వాసంతో నిండిపోయాయి. చూస్తున్న నాకు ఆశ్చర్యం కలగలేదు.\n\nనేను కూడా వాటిని మొదటిసారిగా కలిసి న్పుడు ఇలాగేదిగ్గ్రాంతిలో మునిగిపోయాను. అయితే నేను ఊహించిన దాని కంటే ధైర్యంగానే అతడు మొత్తంగా విన్నాడు.\n\n“అంటే మానవులు ఇప్పుడు అంతరిస్తు న్నారని మీరు చెబుతున్నారు. అంతేగా?” అని ప్రశ్నించాడు.\n\n“అవును” ఒమెన్ దృఢస్వరంతో అన్నాడు. నొక్కి చెప్పడానికి భుజాలు ఎగురేశాడు.\n\n“అంటే మాలో చాలామంది ఇక్కడికి వస్తారన్నమాట.”\n\nఅవును. అలాగే జరుగుతుంది.\n\n“మరిమేమె క్కడఉండాలి?”\n\n“గాభరాపడ వద్దు, మేం ఇప్పటికే ఏర్పాట్లు చేసే ఉంచాం,” చెప్పింది మయూరి ప్రశాంతంగా. చాలా జంతు వులు దీంతో ఆశ్చ ర్యానికిలోనుయ్యాయి. నేను ఆశ్చర్యపడ లేదు. మానవులపై\n\nజరిగిన చర్చకు సంబంధించిన కార్యక్రమంలో ఆతిథ్యం ప్రస్తావనకు రానట్లుంది!\n\n“వారు జలచేవతల సహాయంతో జలగర్భ గుహల్లో ఉంటారు” చెప్పింది మయూరి.\n\n“సముద్రగర్భంలోనా?!” ఆశ్చర్యపోయాను.\n\n“నువ్వు చూస్తావు కదా,” ఆమె చెప్పింది.\n\nఆమె చెప్పింది అర్థం కానట్లుగా చూశాడు శంతను. అప్పటికప్పుడు ఒక నిర్ణయానికి వచ్చినవాడిలా తలను ఊగించి, రోదసీ వాహనం కేసి నడిచాడు. దాని తలుపు తెరిచి, మెల్లగా చూశాడు.\n\nలోపలున్న వారు నెమ్మదిగా బయటకు వచ్చారు. ఒక్కరొక్కరుగా మెల్లగా, భయపడుతూ, ఆందోళనతో బయటకి వచ్చారు. వారు ముఖాలు వాల్చేశారు. వారి వీవు భాగం వంగిపోయింది. మానవులు అధినాథులు కాని నేలమీదికి వారు వచ్చారు మరి. (ఇంకా ఉంది)\n\n- సౌమ్యారాజేంద్రన్\n\nఅస్ట్రేలియా అద్భుత విద్యార్థిని\n\nభారత సంతతికి చెందిన విద్యార్థిని సిడ్నీ నగరంలో\nన్యూరో-సైన్స్ రంగంలో జరిగిన పోటీలో అస్ట్రేలియా లోనే\nఅత్యద్భుత మేధస్సు కలిగిన విద్యార్థిగా నెగ్గింది. పెర్త్ లోని\nషెంటన్ కాలేజీకి చెందిన ఉమా ఝా, దేశ వ్యాప్తంగా 4 వేల\nపోటీదారులను అధిగమించి ఈ పోటీలో నెగ్గింది.\n\n2010 ఆస్ట్రేలియన్ బ్రెయిన్ బీ ఛాలెంజ్ పోటీలో వివిధ\nరంగాలలో హైస్కూలు విద్యార్థుల ప్రతిభను పరీక్షించారు.\nరాష్ట్రస్థాయి విజేతలు పాల్గొన్న ఈ జాతీయ పోటీలో ఉమా\nఝా తలపడవలసివచ్చింది. ఈ పోటీలో బ్రెయిన్ టెస్టింగ్\nఅనాటమీ పరీక్ష, డాక్టర్-పేషెంట్ డయాగ్నసిస్, న్యూరో\nసైన్స్ క్విజ్ వంటి అంశాలను కూడా చేర్చారు.\n\nఉమా ఇలా అంటోంది. “పోటీ చివరి వరకు తీవ్రంగా జరిగింది. గతంలోనేను ఏ జాతీయ పోటీలోనూ నెగ్గలేదు. కాబట్టి గెలుపు అద్భుతంగా ఉంది”\n\nపంజర గృహాల్లో ప్రజలు\n\nమీ స్వంత అన్నదమ్ములతో కలిసి ఒకే రూమ్ పంచుకున్నారా? అయితే హాంకాంగ్ నివాసి\nచుంగ్ ఫార్ లావ్ నివాసం గురించి తెలుసుకోవలసిందే మరి.\n\nచుంగ్ కేవలం 625 చదరపుటడుగుల ఫ్లాట్ లో 18 మంది కొత్తవారితో కలిసి నివసిస్తున్నాడు.\n\nవీటికి పంజర గృహాలు అని ప్రసిద్ధి. మామూలు ఇళ్లను\nపంజరాలుగా మార్చి రూపొందించారు. దీంట్లో నివసి\nస్తున్న వారినుంచి నెలకు 2,500 డాలర్లను అద్దెగా\nవసూలు చేస్తున్నారు.\n\nఘనాకారంలో ఉండే ఈ చిన్నగదుల్లో మొత్తం\n19 మంది నివసిస్తుండగా వీరికిరెండు మరుగుదొడ్లులు\nమాత్రమే ఉన్నాయట. ఈ దయనీయ స్థితిని వెలుగు\nలోకి తేవడానికి హాంకాంగ్‌లోని స్కోయెనీ వస్తుప్రదర్శన\nశాల ఓ కొత్తపంధా అవలంబిస్తోంది. ఏటా నిర్వహించే\nకళాత్మక చిత్ర ప్రదర్శనలో ఈ కొత్తరకం పంజరాలను\nకూడా ప్రజలకు అందుబాటులో ఉంచింది.\n\nవిశేషాలు\n\n* ఆదర్శ క్రీడాకారుడు:\n  గ్యారీ కాస్పరోవ్.\n\n* ఇతర అభిమాన\n  క్రీడలు: ఫుట్బాల్,\n  క్రీకెట్\n\nసాధించిన విజయాలు:\n\n* U-11 జాతీయ\n  ఛాంపియన్షిప్\n  2005\n\n* U-13 జాతీయ\n  ఛాంపియన్షిప్\n  2006, 2007\n\n* ప్రపంచ యు-14\n  ఛాంపియన్షిప్,\n  వియత్నాం, 2008\n\n* కామన్పెల్ట్ గోల్డ్\n  మెడల్, నాగపూర్,\n  2008\n\n* U-15 జాతీయ\n  ఛాంపియన్షిప్,\n  ముంబై, 2009\n\n* U-16 వరల్డ్ సిల్వర్\n  మెడల్, టర్కీ,\n  2009\n\n* ఇంటర్నేషనల్ మాస్టర్\n  టైటిల్, 2009.\n  దీంతో 2500 రేటింగ్\n  సాధించాడు.\n\nవిదిత్ గుజరాతీ\n\nమెదడుకు మేత\nపెట్టడంలో చద\nరంగానికి సాటి\nవచ్చే క్రీడ లేదు.\nచదరంగం అంటే\nవిదిత్‌కు ప్రాణం.\nనాసిక్‌కు చెందిన\nఈ బాల క్రీడాకా\n\nరుడు ఏడేళ్ల వయసు నుంచి చదరంగం ఆడుతున్నాడు.\n\nప్రవాసి అకాడెమీలో 10వ తరగతి చదువుతున్న విదిత్ మాటల్లో చెప్పాలంటే చదువు, క్రీడ రెండింటినీ సమాన ప్రాధాన్యత ఇవ్వడమే నిజమైన పరీక్ష అట! “టోర్నీల కార ణంగా నేను చాలా సార్లు పాఠశాలకు రాలేను, కానీ మనిషికి మినహాయింపులు అవసరమే,” అని తెలివిగా వ్యాఖ్యానిస్తాడు విదిత్.\n\nవిదిత్ అభిప్రాయం ప్రకారం ‘చిగోరిన్ స్మారక ఓపెన్’ చాలా సవాళ్లతో కూడుకున్న ఆట. “రష్యన్లపై పోటీ పడటం చాలా కష్టం, నిజంగానే సవాలుతో కూడుకున్నది” అంటాడు విదిత్.\n\nగ్రాండ్ మాస్టర్ కావడం అతడి తక్షణ లక్ష్యం. భవిష్యత్తులో 2650 రేటింగ్ పాంయింట్లను దాటాలని అతడి కోరిక. (ప్రస్తుతం అతడి రేటింగ్ 2505 పాయింట్ల వద్ద నిలిచింది.)\n\nఆటలంటే ప్రాణమిచ్చేవారికి విదిత్ ఇచ్చే సలహా ఒక్కటే. “ఆటను ఆస్వాదించండి. ఫలితం గురించి ఆలోచించవద్దు. మీరు కష్టపడితే ఫలితం దానికదే వస్తుంది. ఇవే ఆట సమయంలో బాగా ప్రభావితం చేస్తాయి!” అని అంటాడు.\n\nఈ చెస్ మాస్టర్‌కు, ఈ నెల ఉదయతారకు చందమామ శుభాకాంక్షలు చెబుతోంది."
        },
        {
            "title": "టీవీ బాటలో...",
            "page_start": 72,
            "author": "రమా రమేష్",
            "pdf_page": 72,
            "content": "అచ్చనగాయలు వంటి చిన్నపిల్లల ఆటలేకదా,” తీసిపారేశాడు గోపాల్. “మీరు మాతో కలిసి ఫుట్బాల్ ఎందుకు ఆడకూడదు?” గోపాల్ ప్రతిపాదించాడు.\n\nఅమ్మ తల అడ్డంగా ఊపింది. “ఏమిటీ... ఫుట్బాల్? లేదు, లేదు...”\n\n“అమ్మా, మీరు మైదానంలో అద్భుతాలు సృష్టిస్తామని మాకు నిరూపించి చూపండి. రండి” గోపాల్చెప్పాడు. అమ్మ నాటకీయంగా రిమోట్ను సోఫామిదికి విసిరి గోపాల్ చేతుల్లోంచి ఫుట్బాల్ను తీసుకుంది.\n\n“రా పోదాం!” అన్నది అమ్మ. గోపాల్ ఎగిరి గంతేశాడు. అతడి పథకం పనిచేసింది.\n\nస్పష్టంగానే చాలా మంది పిల్లలు తమ తమ ఇళ్లలో ఇలాగే తమ పెద్దవారిని రెచ్చగొట్టారు. దీంతో తల్లితండ్రులు ఇళ్లలోంచి బయటకు వచ్చి మైదానంలో గుమిగూడారు. ఫుట్బాల్ ఆడేందుకు సిద్ధమయ్యారు.\n\nసాయంకాలం దీర్ఘంగా సాగిపోయింది. షెర్మీ, అవినీష్ వారిని రెండు గ్రూపులుగా విభజించారు. తర్వాత గోపాల్ గోల్పోస్ట్‌ని నిర్ణయించి ఆట నిబంధనలను పూర్తిగా వివ రించాడు. గోపాల్ తల్లి జట్టు గోల్ కీపర్ కాగా సుమీ నాన్న అవతలి జట్టులో గోల్ కీపర్‌గా నిలబడ్డాడు.\n\n“సరే, బంతిని ఎవరు ముందు ఆడబో తున్నారు?” గోపాల్ అడిగాడు. “అంకుల్ మీరేనా”\n\nఅబ్దుల్ అంకుల్ గాభరాగా ముందుకొ\n\nచాడు. శక్తినంతా ఉపయోగించి బంతిని తన్నాడు. గోపాల్ తల్లి ముందుకొచ్చి బంతిని సరిగ్గా పట్టేసుకుంది. ఆమె జట్టు అభినందన సూచకంగా చప్పట్లు కొట్టింది.\n\n“చాలా బాగా ఆడావ్ సీవా,” ఆమె స్నేహితురాలు సుజి ప్రశంసించింది.\n\n“నువ్వు కూడా గోల్పోస్ట్ వద్దకు రాసుజీ” ఆమె పిలిచింది.\n\n“అమ్మా గోల్పోస్ట్ వద్ద ఒక్కరే ఉండాలి,” గోపాల్ అడ్డుకున్నాడు.\n\n“అదేం కుదరదోయ్...” కొట్టివేసింది గోపాల్ అమ్మ.\n\nతర్వాతి వంతు షెర్మీ వాళ్లమ్మది. ఆమె బంతిని నైపుణ్యంగా కాలుతో జరుపుతూ పోయింది. “బంతిని చేతితో తాకకూడదు” అవినాష్ మొదలెట్టాడు. అయితే ఆమె అతడి అభ్యంతరాన్ని తోసిపుచ్చి గట్టిగా అన్నది. “ఏం ఫర్వాలేదు. మేం ఇలా కూడా దాన్ని విసు రుతాం” ఎవరో బంతిని రెండు చేతులతో గట్టిగా పట్టుకుని నెట్ లోకి విసిరారు. మరో వైపున గోల్ కీపర్‌లు నెట్‌కి దగ్గరగా వచ్చిన వారిని అలాగే ముందుకు తోయడం మొద\n\nలెట్టారు. మరి కొందరు బంతిని నెట్ పైభాగం లోకి విసరవలసిందిగా అరిచారు. “చాలా బాగా విసిరావు!” ఆమె అందరినీ ఉత్సాహప ర్చింది.\n\nఆ మర్నాడు సాయంత్రం గోపాల్ అమ్మ తనను పిలిచింది. “బంతి ఎక్కడరా?” గోపాల్ బంతిని ఆమె వైపుకు విసిరాడు. ఇక మైదా నంలో అయితే అప్పటికే చాలామంది జనం గుమికూడారు.\n\n“పథకం అదిరింది గోపాల్” షెర్మీగుసగుస లాడింది.\n\nఅది చక్కటి వారం. గోపాల్ క్రికెట్ ఆటలోని ప్రతిక్షణాన్ని ఆస్వాదించాడు. తననుంచి రిమోట్ లాక్కునే వారు లేరు. కొత్తఛానెల్ వైపు తిప్పే వారు లేరు. తర్వాత ప్రపంచ కప్ వైభవంగా ముగిసిపోయింది. బ్యాట్ తీసుకుని క్రికెట్ ఆటాడుకోవాలని తహతహ పిల్లల్లో ప్రబలిపోయింది.\n\nవాళ్లు అవినీష్ ఇంటి ఆవరణలో సమా వేశమయ్యారు.\n\n“టీవీ చూసేందుకు ఎంత చక్కటి పథకం వేశామో మన వాళ్లకు చెబితే వాళ్లెంత ఆశ్చర్య పోతారో ఊహించుకోండి ఓసారి!” షెర్మిపకపకలాడింది.\n\n“మనం ఈ విషయాన్ని బయటపెట్టి నవ్విద్దాం రండి. తర్వాత చక్కగా ఆటాడు కుందాం!” గోపాల్ చెప్పాడు.\n\nఅయితే, వారు ఆటస్థలం లోకి వెళ్లేసరికి రోజూకన్నా ఎక్కు వమంది అక్కడ చేరి ఉన్నారు.\n\nగోపాల్ తన తల్లి వద్దకు వెళ్లి, “అమ్మా మేం ఆటాడుకోవాలి, పోయి మీరు కోరిన ఛానెల్స్ పెట్టుకుని చూడండి.”\n\n“నాస్సెన్స్... అద్భుతంగా సాగే పుట్బాల్ ఆట విడిచిపెట్టి టీవీ చూడాలని ఎవరు కోరు కుంటున్నారిక్కడ!” ఆమె చెమట తుడుచు కుంటూ ఆంది. “మేమంతా పుట్బాల్ అసోసి యేషన్ పెట్టుకుని ప్రతి సాయంత్రమూ ఆడు కోవాలని నిర్ణయించుకున్నాం... ఆటాడు తుంటే మా ఒత్తిడిమటుమాయమవుతోంది..” అశోక్ అంకుల్ చావుకబురు చల్లగా చెప్పాడు.\n\n“మరి మా విషయం ఏమిటి?” అవినీష్ ఎగిరాడు.\n\n“పోయి టీవీ చూసుకోండి. ఇక బయల్దే రండి,” గోపాల్ అమ్మ బంతిని అద్భుతంగా ఎగిరి పట్టుకుంటూ చెప్పింది.\n\nపిల్లలు బయటకు వెళ్లుతుండగా గోపాల్ తనకేసి ఆరు జతల కళ్లు తీక్షణంగా చూడటం గమనించాడు. నువ్వూ, నీ వెధవప్లానూ!” వాళ్లు ఒక్కసారిగా ఎగిరారు. - రమా రమేష్\n\nT ఏప్రిల్ 2010\n\n74\n\nచందమామ\n\nఒక రోజు క్లాస్సెలో “జిమ్”ను ప్రశ్నిస్తూ మంచి, చక్కటి పాత్ర కొబ్బరికాయలోని పోషక గుణాలను వివరంగా బ్లాక్ బోర్డుపై రాయవమన్నారు. ఐతే, తను వాటిలోని కొన్ని గుణాలను మరిచిపోయినట్లున్నాడు. అతనికి సహాయచేయండి, చేస్తారా?\n\nకొబ్బరికాయ పీచు పదార్థాలు, కార్డోహైడ్రేట్లు, విటమిన్లు, ఖనిజాలు మరియు ప్రోటీన్లు ఇవన్నీ అధికంగా కలిగియుండి అన్నివేళల్లో ఒక గొప్ప “ఉపయోగకరమైన అహార పదార్థ” మైనది.\n\nCoconut Development Board\n(Ministry of Agriculture, Government of India)\ncdbkochi@dataone.in, www.coconutboard.gov.in\n\nCHANDAMAMA (Telugu) April 2010 Registrar of Newspapers of India No.1114/57. Regd No. TN/CH(C)/216/09-11\nLicensed to post WPP - Inland No.TN/CC(S)Dn/84/09-11, Foreign No. 85/09-11\n\nబుబ్బా జట్టు సాహసాలు"
        }
    ]
}