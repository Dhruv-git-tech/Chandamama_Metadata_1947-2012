{
    "book_id": "చందమామ_2000_03",
    "stories": [
        {
            "title": "మంచితనం – మంచిధనం",
            "page_start": 30,
            "author": "దాసరి వెంకటరమణ",
            "pdf_page": 2,
            "content": "# చంద్రమామ\n\nసంపుటి 102\n\nమార్చ 2000\n\nసంచిక 3\n\n## ఈ సంచికలో...\n\n### కథలు\n\n* ఒంటికొమ్ము రాక్షసుడి పెళ్ళి (బే.క.) పేజి నం. 09\n\n* మొగధీరుడు! పేజి నం. 17\n\n* మంచితనం- మంచిధనం పేజి నం. 31\n\n* శరభయ్య తెలివి పేజి నం. 39\n\n* వింత పరీక్ష పేజి నం. 43\n\n* సరిలయిన తీర్పు పేజి నం. 52\n\n* అడవిలో తోడు పేజి నం. 55\n\n### జానపద సీరియల్\n\n* స్వర్ణ సింహాసనం-4 పేజి నం. 19\n\n### పారాణిక సీరియల్\n\n* మహాభారతం-50 పేజి నం. 45\n\n### చారిత్రక విశేషాలు\n\n* భారత సంస్కృతి-చరిత్ర-3 పేజి నం. 26\n\n* కావేరీ తీర ప్రయాణం-6 పేజి నం. 35\n\n* భారతదేశం: నాడు-నేడు పేజి నం. 62\n\n### శీర్షికలు\n\n* చందమామ కబుర్లు పేజి నం. 06\n\n* ఈ నెలలో జన్మించిన ప్రముఖులు పేజి నం. 07\n\n* భారత దర్శనం పాఠకులకు పోటీ పేజి నం. 60\n\n* వార్తలు-విశేషీలు పేజి నం. 64\n\n* ఫోటో వ్యాఖ్యల పోటీ పేజి నం. 66\n\n## ఈ నెల విశేషాలు\n\n* ఒంటికొమ్ము రాక్షసుడి పెళ్ళి (బేతాళ కథ)\n\n### మంచితనం- మంచిధనం\n\n## అడవిలో తోడు\n\n### పాల్గొనండి బహుమతులు గలుచుకోండి\n\n### చంద్రమామ\n\nPrinted and Published by B. Viswanatha Reddi at B.N.K Press Pvt. Ltd., Chennai-600 026 on behalf of Chandamama India Limited, Chandamama Buildings, Vadapalani, Chennai-600 026. Editor: Viswam"
        },
        {
            "title": "అడవిలో తోడు",
            "page_start": 54,
            "author": "చందమామ బృందం",
            "pdf_page": 2,
            "content": "# చంద్రమామ\n\nసంపుటి 102\n\nమార్చ 2000\n\nసంచిక 3\n\n## ఈ సంచికలో...\n\n### కథలు\n\n* ఒంటికొమ్ము రాక్షసుడి పెళ్ళి (బే.క.) పేజి నం. 09\n\n* మొగధీరుడు! పేజి నం. 17\n\n* మంచితనం- మంచిధనం పేజి నం. 31\n\n* శరభయ్య తెలివి పేజి నం. 39\n\n* వింత పరీక్ష పేజి నం. 43\n\n* సరిలయిన తీర్పు పేజి నం. 52\n\n* అడవిలో తోడు పేజి నం. 55\n\n### జానపద సీరియల్\n\n* స్వర్ణ సింహాసనం-4 పేజి నం. 19\n\n### పారాణిక సీరియల్\n\n* మహాభారతం-50 పేజి నం. 45\n\n### చారిత్రక విశేషాలు\n\n* భారత సంస్కృతి-చరిత్ర-3 పేజి నం. 26\n\n* కావేరీ తీర ప్రయాణం-6 పేజి నం. 35\n\n* భారతదేశం: నాడు-నేడు పేజి నం. 62\n\n### శీర్షికలు\n\n* చందమామ కబుర్లు పేజి నం. 06\n\n* ఈ నెలలో జన్మించిన ప్రముఖులు పేజి నం. 07\n\n* భారత దర్శనం పాఠకులకు పోటీ పేజి నం. 60\n\n* వార్తలు-విశేషీలు పేజి నం. 64\n\n* ఫోటో వ్యాఖ్యల పోటీ పేజి నం. 66\n\n## ఈ నెల విశేషాలు\n\n* ఒంటికొమ్ము రాక్షసుడి పెళ్ళి (బేతాళ కథ)\n\n### మంచితనం- మంచిధనం\n\n## అడవిలో తోడు\n\n### పాల్గొనండి బహుమతులు గలుచుకోండి\n\n### చంద్రమామ\n\nPrinted and Published by B. Viswanatha Reddi at B.N.K Press Pvt. Ltd., Chennai-600 026 on behalf of Chandamama India Limited, Chandamama Buildings, Vadapalani, Chennai-600 026. Editor: Viswam\n\nదూర తీరాల్లో పున్న\nమీ వాళ్ళ కోసం\n\nముచ్చటగా ఇవ్వతగ్గ\nఏకైక బహుమతి!\n\nచందమామ\n\nవారి భాషలో\nవారితో మాట్లాడే\nచందమామ ఒకటివ్వండి!\n\nఅస్సామీ, బెంగాలీ, ఇంగ్లీషు, గుజరాతి, హిందీ, కన్నడ,\nమలయాళం, మరాతీ, ఒరియా, సంస్కృతం, తమిళం, తెలుగు\n\nఅక్కడెక్కడో దూరంగా పున్న మీ వాళ్లకి\nచందమామ వెన్నెల చల్లదనం కబుర్లు పంపండిక!\n\nచందా\nఎయిర్ మెయిల్ ద్వారా అన్ని దేశాలకు\n\nపన్నెండు సంచికలు రూ. 900\n\nమన దేశంలో బుక్ పోస్ట్ ద్వారా\nపన్నెండు సంచికలు రూ. 120\n\nసొమ్ము డిమాండ్ డ్రాఫ్ట్ ద్వారా గానీ మనిఅర్థరు ద్వారాగాని\nచందమామ ఇండియా లిమిటెడ్ పేరిట ఈ క్రింది\nచిరునామాకు పంపండి.\n\nPUBLICATION DIVISION\n\nCHANDAMAMA INDIA LIMITED\n\nCHANDAMAMA BUILDINGS, VADAPALANI, CHENNAI-600 026\n\nసంపాదకుడు\nవిశ్వం\nడిజైన్ & సాంకేతిక\nసలహాదారుడు\nఉత్తమ\n\n**ప్రధాన కార్యాలయం**\n**చందమామ బిల్డింగ్స్**\nవడపళని, చెన్నుయ్-600 026\n\nఫోన్: 4841778, ఫ్యాక్స్: 4835298\n\n**ఇతర కార్యాలయాలు**\n**భువనేశ్వర్**\n116-బి, బి.డి.ఎ, డ్యూప్లెక్స్ హాస్,\nబారముండ, భువనేశ్వర్-751 003\n\nఒరిస్సా. ఫోన్:455 0534\n\n**ఢిల్లీ**\nఫ్లాట్ నం. 415, 4 ఫ్లోర్\n**ప్రతాప్ భవన్**\n5, బహదుర్షా జఫర్ మార్గ్\nఢిల్లీ-110 002 ఫోన్:3353406/7\n\n**ముంబాయి**\n2/B వాట్ బిల్డింగ్స్,\nలామింగ్టన్ రోడ్,\nముంబాయి-400 004\n\nఫోన్:3889763-3886324-3877110\n\nఫ్యాక్స్:3889670\n\n**అమెరికాల్టో**\n**విడి కాపీ**\n$2\n\nసంవత్సర చందా\n$20\n\nThe stories, articles and designs contained in this issue are the exclusive property of the Publishers and copying or adapting them in any manner/medium will be dealt with according to law."
        },
        {
            "title": "ఒంటికొమ్ము రాక్షసుడి పెళ్ళి (బే.క.)",
            "page_start": 9,
            "author": "(కల్పితం)",
            "pdf_page": 9,
            "content": "అసమర్థులవుతారు. ఇందుకు ఉదాహర\nణగా నీకు, స్రవంతి అనే రాకుమారి కథ\nచెబుతాను, శ్రమతెలియకుండా, విను,”\nఅంటూ ఇలా చెప్పసాగాడు:\n\nచంద్రగిరిని పాలించే చంద్రనేనుడికి\nమగసంతానం లేదు. పెళ్ళయిన పదిహేను\nసంవత్సరాలకు పుట్టిన స్రవంతిని, మగ\nపిల్లవాడిని పెంచినట్లే పెంచి పెద్ద చేశాడు.\nస్రవంతి విలువిద్యలో, గుర్రపుస్వారి, కత్తి\nయుద్ధాలలో ప్రావీణ్యం సంపాదించింది.\nవేట అంటే ఆమెకు ప్రాణం. తండ్రితో\nసమానంగా దట్టమైన అడవులలో క్రూర\nమృగాలను ఎంతో నేర్పుగా వేటాడు\nతూండేది. పెళ్ళీడుకు వచ్చిన కూతురు\nఇలా పురుషుడిలా వేటలో పాల్గొనడం,\nమహారాణికి నచ్చేదికాదు. పారుగుదేశపు\nరాజకుమారుడితో అనుకున్న సంబంధం\n\nఒకటి, ఆమెఈ స్రవర్తన కారణంగానే తప్పి\nపోయింది. దీనితో మహారాణికి, కూతురి\nపెళ్ళి విషయం పెద్ద బెంగగా తయారైంది.\n\nఒకనాడు, తల్లి అనాసక్తంగా భోజనం\nచేస్తూండడం గమనించిన స్రవంతి, ఆమె\nభుజం మీద చేతులువేసి, “అమ్మా, నా పెళ్ళి\nగురించి దిగులుపడకు. అలా చూస్తూండు!\nనాన్నగారి సింహాసనానికి తగిన అర్హుణ్ణి\nనేనే ఎంపికచేసి తీసుకువస్తాను!” అంటూ\nధైర్యం చెప్పింది.\n\nస్రవంతికి ఎంతకాలంగానో ఒంటరిగా\nవేటకు వెళ్ళాలన్న కోరికవున్నది. ఒక రోజు\nఆమె చీకటితోటే ఎవరికీ చెప్పకుండా\nపురుషుడిలా దుస్తులు ధరించి, గుర్రం\nమీద అడవికి బయలుదేరింది. అది కార్తీక\nమాసం కావడంతో, అడవి అంతా పచ్చగా,\nపాగమంచుతో, రంగురంగుల పుష్పాలతో\nమనోహరంగా వున్నది. ఆమె వేట విషయం\nమరిచి, ప్రకృతి అందాలను చూస్తూ,\nఅడవిలో చాలా దూరం వెళ్ళిపోయింది.\n\nమిట్టమధ్యాహ్నం వేళకు స్రవంతి,\nఎత్తయిన రెండుకొండల మధ్య వున్న, ఒక\nసరోవరతీరానికి చేరుకున్నది. అలసివున్న\nఆమె, సరోవరంతీరాన పచ్చికలో గుర్రాన్ని\nవదిలీ, ఒక చెట్టు కింద విశ్రమించింది.\nక్రమంగా నిద్రలోకి జారబోతున్న ఆమెకు,\nగుర్రంసకిలించడంతో నిద్రాభంగమై కళ్ళు\nతెరిచింది. సరోవరంలో నీరు తాగడానికి\nవచ్చిన పులి ఒకటి, ఆమెకేసి వస్తున్నది.\n\nస్రవంతి చప్పున పక్కనేవున్న విల్లు\nఅందుకోబోయింది. అయితే, ఇంతలో\n\nపులిపెద్దగా గాండ్రిస్తూ ఆమె మీద పడింది.\nఆసమయంలో పులి పంజాదెబ్బకు, ఆమె\nకుడిచేతికి గాయమయింది. ప్రాణభయంతో\nఆమె కళ్ళు మూసుకున్నది. మరుక్షణం\nపులిపెద్దగా గాండ్రిస్తూ దభీమంటూ పక్కకు\nపడిన శబ్దం అయింది.\n\nస్రవంతి చప్పున కళ్ళు తెరిచింది.\nగుండెల్లో బాణం దూసుకుపోవడంతో\nపులినేల మీద గిలగిలాతన్నుకుంటున్నది.\nఅంతలో అక్కడికి చేతిలో విల్లు పట్టు\nకుని, ఒక అందమైన యువకుడువచ్చాడు.\nఆమె అతడికేసి ఆశ్చర్యంగా చూసి, ఏదో\nఅనబోయేంతలో, చేతికి తగిలిన గాయం\nనుంచి ఝక్కంధారగా కారడంతో స్పష్టహణ్పింది.\n\nఆమెకు తిరిగి స్ప్రహవచ్చేసరికి, ఒక\nపర్ణశాలలోని శయ్యమీద వున్నది. కిటికీ\nలోంచి అందమైన జలపాతం ఒకటి కనిపి\nస్తున్నది. చప్పున శయ్యమీద లేచి కూర్చున్న\nస్రవంతి, ఎంతో నైపుణ్యంగా గాయం\nబాధ తెలియకుండా కట్టిన కట్టును\nచూసుకున్నది.\n\nకొంచెం దూరంగా కల్వంలో ఏదో\nమూలికలు నూరుతున్న యువకుడు,\nఆమె లేవడం చూసి, “ఒంట్లో ఎలా వున్నది?\nగాయం నొప్పి తగ్గిందా?” అని అడిగాడు.\n\nస్రవంతి చేతికట్టుకేసి చూసుకుంటూ,\n“పులిపంజా దెబ్బ, ఏ కంఠంమీదనో పడ\nలేదు. చేతికి చాలాపెద్దగాయమే అయి\nనట్టుంది!” అన్నది.\n\n“అవును! నేనిచ్చే లేపనం రోజూ పూస్తూంటే, మాసం తిరిగే సరికి మచ్చ కూడా కనిపించదు. కాళ్ళూ, చేతులూ తెగినవాళ్ళకే కుట్లువేసి నయం చేయగల శస్త్ర చికిత్స నాది,” అంటూ యువకుడు, తన రెండుచేతులూ స్రవంతికి చూపుతూ నవ్వాడు.\n\nస్రవంతి అడగ్గా, ఆ యువకుడు తన\nపేరు కోదండపాణి అని చెప్పాడు. తండ్రి\nమంచి హస్తవాసిగల శస్త్రచికిత్సా నిపుణుడు.\nఅయన మరణానంతరం కోదండపాణి\nవైద్యవృత్తి ద్వారా, ఆ ప్రాంతాల్లోని చెంచు\nలకూ, కోయలకూ ఉచిత వైద్యం చేస్తు\nన్నాడు. గాయపడిన అడవి జంతువులకు\nకూడా, వెనుకాడకుండా వైద్యం చేస్తూం\nటాడతను.\n\n“నీగుర్రం మీదే నిన్నిక్కడికి తీసుకు\nవచ్చాను. నీ చేతి గాయానికి కుట్లు\nవేస్తున్నప్పుడు, నువ్వు పురుషవేషంలో\n\nవున్న ఆడపిల్లవని గ్రహించాను. ఇంతకూ, ఈ పురుషవేషం ఏమిటి?” అని అడిగాడు కోదండపాణి.\n\nతను ఆ దేశపు యువరాణినని చెప్పు దలచలేదు, స్రవంతి. “రాజధానీ నగరంలో ఏదైనా పని దారుకుతుందేమో అని బయలుదేరాను. ఒంటరి ప్రయాణంగనక, ఈ వేషం అయితే మంచిదనిపించింది. నా ప్రాణాలు కాపాడిన మీమేలు మరవను. సాయంకాలం కావస్తున్నది, బయలుదేరు తాను,” అన్నది.\n\nకోదండపాణి, అమె గాయానికి రాసు కోవడానికి లేపనం భరిణె యిచ్చి, గుర్రం ఎక్కడంలో అమెకు సాయపడి, “జాగ్రత్త! ఎక్కడా అగకుండా వెళ్ళితే, చీకటి పడక ముందే నగరానికి చేరగలవు!” అంటూ సాగనంపాడు.\n\nకోటకు తిరిగివచ్చాక, కళ్ళుమూసినా, తెరిచినా కోదండపాణే కనపడసాగాడు, స్రవంతికి. ఏ రాకుమారుడినైనా తలదన్నే అందచందాలు, ధైర్యం, పైగా అడవి జంతువులకు కూడా సేవచేసే దయా గుణం! అమె, అతడే తనకు కాబోయే భర్త అని నిశ్చయించుకుని, అతడి అభి ప్రాయం తెలుసుకోడానికి పక్షం రోజులు కూడా తిరగకుండా మళ్ళీ అడవిలోకి బయలుదేరింది.\n\nఈసారి పేదఇంటి యువతిలా వేషం మార్చింది, స్రవంతి. కోదండపాణి తనను ఆ దేశపు యువరాణీగా కాక, అమెను అమెగా ఇష్టపడి పెళ్ళికి ఒప్పుకోవాలన్నదే అమె అశ.\n\nస్రవంతి అడవిలోని సరోవరాన్ని చేరే సరికి సాయంకాలమయింది. అసమయం లోచిన్నతాటిచెట్టు ప్రమాణంలో వున్న ఒంటికొమ్మురాక్షసుడాకడు సరోవరంలో స్నానం చేస్తున్నాడు. వాణ్ణి చూస్తూనే గుండె లవిసిన స్రవంతి కెవ్వుమంటూ కేకపెట్టి, వెనక్కు తిరిగి పారిపోసాగింది.\n\nఅ కేక విన్న రాక్షసుడు, చప్పున నీటి నుంచి బయటికి వచ్చి, నాలుగైదంగల్లో స్రవంతిని సమీపించి, వడిసిపట్టుకుని భుజానవేసుకుని, కొండమీద వున్న తన కోటకు తీసుకుపోయి, ఒక పెద్ద గదిలో దించి, “పిల్లా, భయపడకు! నిన్ను చుట్టూ వున్న అడవి సాక్షిగా పెళ్ళాడతాను, తినే స్తాననుకునేవు!” అంటూ గదితలుపుకు బయట గొళ్ళింపెట్టి, ఎటోవెళ్ళిపోయాడు.\n\nఅ రాత్రి స్రవంతికి కంటిమీద కునుకు\nలేదు. బాగా ఆలోచించి, ఒంటి కొమ్ము\nరాక్షసుడి కోటనుంచి బయటపడడానికి,\nబుద్ధిబలమొక్కటే మార్గమని నిర్ణయించు\nకున్నది.\n\nమర్నాడు రాక్షసుడు, ఒక పెద్ద ఇత్తడి\nబిందెలో పాలు, పక్వానికి వచ్చిన అరటి\nపండ్ల గెల తీసుకువచ్చి, గది తలుపు\nతెరిచి, గుమ్మానికి అడ్డంగా కూర్చుంటూ,\n“ఇప్పుడు చెప్పవే, పిల్లా! మన పెళ్ళికి\nముహూర్తం ఎప్పుడు?” అన్నాడు వికటంగా\nనవ్వుతూ.\n\nవాడి ప్రశ్నకు స్రవంతి చిన్నగా నవ్వి,\n“అశ్చర్యం, బావయ్యా! నేను పెళ్ళి\nకొడుకుల్ని వెతుక్కుంటూ బయలు\nదేరానని నీవెలా గ్రహించావు? నువ్వు నాకు\nఅన్నివిధాలా నచ్చావు. అయితే, నడినెత్తిన\nఆ ఒంటికొమ్మువల్ల, కాస్త వికారంగా\nకనబడుతున్నావు. దాన్ని తీయించేస్తే సరి\nపోతుంది,” అన్నది, గెలనుంచి ఒక పండు\nతుంచుతూ.\n\nఅ మాటలకు రాక్షసుడు మొహం\nచిన్నబుచ్చుకుని, “నా శక్తులన్నీ ఆ ఒంటి\nకొమ్ములోనే వున్నాయి. నీకు బావుండక\nపోతే దానికేసి చూడడం మానెయ్యి,”\nఅన్నాడు కోపంగా.\n\n“అందం కోసం కాకపోయినా, నా\nపసుపుకుంకాల కోసమయినా దాన్ని తీనే\nయించాలి, తప్పదు! నాకు చిన్నతనం\nలోనే జ్యోతిష్కులు చెప్పారు- ఒంటికన్ను,\nఒంటికాలు, ఇంటికి ఒక్కడే కొడుకు,\n\nఇటువంటి వాళ్ళను పెళ్ళాడితే, వాళ్ళకు\nపెళ్ళినాడే పరలోకయాత్రని. నీకు ఒంటి\nకొమ్ము తీనేయించడం ఇష్టంలేకపోతే,\nమరొక పెట్టుడుకొమ్ము పెట్టేయించుకో.\nఅప్పుడు చూడడానికీ బావుంటుంది; నా\nజాతకదోషం నీకు ఎలాంటి హానీ కలిగిం\nచదు,” అన్నది స్రవంతి.\n\nరాక్షసుడు కానేపు ఆలోచనలోపడి,\n“మా నాన్న తాలూకూ రెండు కొమ్ములూ\nకోటలోనే పడివున్నవి. వాటిని నా తల మీద\nఅలంకరించుకోవడం ఎలా సాధ్యం?”\nఅన్నాడు విచారంగా.\n\nఇలాంటి అవకాశం కోసమే చూస్తున్న\nస్రవంతి వెంటనే, “నన్ను, నువ్వేత్తుకొచ్చిన\nసరోవరం పక్కన వున్న జలపాతం దగ్గర,\nఒక కుటీరంలో కోదండపాణి అనే గొప్ప\nవైద్యుడున్నాడు. అతడు శస్త్రవైద్యంలో\n\nకూడా మహాదిట్ట. అతడి సాయం కోరితే,\nనీ సమస్య తీరిపోతుంది,” అన్నది.\n\n“అలాగ!” అంటూ రాక్షసుడు అత్రంగా కోట తలుపు మూసి బయటికి వెళ్ళి పోయాడు. స్రవంతి కోట అంతా తిరిగి చూసింది. ఒక మూల గదిలో రాసిగా పోసివున్న బంగారు కాసులు చూసి ఆమె కళ్ళు చెదిరిపోయాయి.\n\nచీకటి పడుతూండగా రాక్షసుడు వచ్చాడు. అతడితో పాటు తనకు కావలసిన పరిక రాలు, మందుతో కోదండపాణి వచ్చాడు. అయితే, ఇదివరలో అతడు, స్రవంతిని పురుషవేషంలో చూసి వుండడంతో, ఇప్పుడు యువతివేషంలో వున్న ఆమెను పోల్చుకోలేకపోయాడు.\n\nస్రవంతిని తనకు కాబోయే భార్యగా, కోదండపాణికి పరిచయం చేశాడు\n\nరాక్షసుడు. “నా కాబోయే శ్రీవారి నెత్తిన రెండు కొమ్ములు మొలిపించే బాధ్యత మీదే!” అన్నది స్రవంతి నవ్వుతూ.\n\nకోదండపాణి, రాక్షసుడి కొమ్మును పరీక్ష చేసి, “ఇప్పుడు తల మధ్యలో వున్న ఈ కొమ్మును శస్త్రం చేసి తీసివేయాలి. తర్వాత రెండు కొమ్ములను సమాన దూరంలో ఏర్పాటు చేయాలి. అలాకాక పోతే వికారంగా వుటుంది,” అన్నాడు.\n\n“ఉన్నకొమ్ము తీనేస్తే, నాశక్తులు పోతా యేమో!” అంటూ భయపడ్డాడు రాక్షసుడు.\n\n“ఒకటి పోతేనేం, మామగారి కొమ్ములు రెండు వస్తాయి. అప్పుడు, నీ శక్తులు రెట్టింప వుతాయి!” అంటూ ధైర్యం చెప్పింది, స్రవంతి.\n\nకోదండపాణి, రాక్షసుణ్ణి పడుకోమని, “బాధతెలియకుండా వుండడానికి, నీకు మత్తుమందు ఇస్తాను. ఆ తర్వాత ఒంటి కొమ్ము తీనేసి, మీనాన్న కొమ్ములు అమ రుస్తాను,” అని, రాక్షసుడి ముక్కులో ఏదో పసరు వేశాడు.\n\nమరుక్షణం, రాక్షసుడు పెద్దగా ఓంఢ్ర పెట్టాడు, వాడికి స్పృహతప్పింది. కోదండపాణి చిన్నరంపంతో వాడి ఒంటి కొమ్ము కోసి ఒక మూలకు గిరవాటు వేశాడు.\n\n“పీడావిరగడయింది! వాడి శక్తులన్నీ నశించాయి. పోదాంపద,” అన్నది స్రవంతి అనందంగా. రాక్షసుడికి, వాడి తండ్రి రెండు కొమ్ములూ శస్త్రం చేసి అమరుస్తున్న కోదండపాణికి, ఆమె మాటలు చెవిన పడలేదు. ఆమె, పులిచేసిన గాయంమచ్చ\n\nఅతడికి కనబడేలా, చేతిని అతడి మొహం దగ్గరగా పెట్టింది.\n\n“నువ్వా! పులిని చూసి హడలిపోయిన నువ్వు, ఈరాక్షసుడిని పెళ్ళాడబోతున్నావా?” అంటూ ఆశ్చర్యపోయాడు కోదండపాణి.\n\nఆసరికి రాక్షసుడికి రెండు కొమ్ములూ అమర్చే పనిముగిసింది. స్రవంతి, కోదండపాణి ముఖంలోకి పరీక్షగా చూస్తూ, “ఈ రాక్షసుణ్ణి నేను పెళ్ళాడడమా! వీడి చెరనుంచి తప్పించుకోవడానికి, నిన్ను రప్పించి, ఈ నాటకం అడాను. ముందు ఈ కోటలోంచి బయటపడాలి, పద!” అంటూ తొందరచేసింది.\n\nఇంతలో రాక్షసుడు పెద్దగా మూలి గాడు. కోదండపాణి, ఒక లోటాలో వున్న ద్రవాన్ని వాడి నోటిలో పోశాడు. వాడు కొద్దినేపటికి గాఢనిద్రలో వున్న వాడిలా కదలామెదలకవుండిపోయి, సూర్యోదయం వేళకు కళ్ళుతెరిచి లేచి కూర్చున్నాడు.\n\nఅప్పుడు, కోదండపాణి వాడితో, “పాపం, ఈ అమ్మాయికి నీతో పెళ్ళి ఇష్టంలేనట్టుగా వుంది. నా శస్త్ర చికిత్సకు నువ్విస్తానన్న బంగారం నీ దగ్గరేవుంచు కుని, ఈమెను విడచిపెట్టు,” అన్నాడు.\n\nరాక్షసుడు కొంచెం నేపు ఆలోచిస్తూ వూరుకుని, “మా వంశంలో ఎవరికీ ఒంటి కొమ్ము లేదు. అందరూ నన్ను అటపట్టి స్తూండేవాళ్ళు. నా ఒంటికొమ్ము వల్లనే, మా నాయకుడి కూతురు లవంగి నన్ను పెళ్ళాడనన్నది. అందుకే విధిలేక, ఈ మరుగుజ్జును పెళ్ళి చేసుకోవాలను\n\nకున్నాను. ఈ పిల్లకూ, నాకూ ఈడూజోడూ కుదురుతుందా, ఛి! ఇప్పుడు, నా జంట కొమ్ములు చూసి, ఎగిరి గంతేసి నాతో పెళ్ళికి సిద్ధమవుతుంది లవంగి,” అంటూ అనందంగా పెద్ద పెద్ద అంగలు వేసు కుంటూ వెళ్ళిపోయాడు.\n\nకోటలో వున్న బంగారు కాసులన్నీ, అక్కడేవున్న తోలుసంచులలో సర్ది, కోదండపాణికి ఇచ్చి, “నన్ను రెండు సార్లు కాపాడినందుకు, ఈ బంగారమంతా నీకే చెందాలి!” అని అతడికి చెప్పి, తన రాజు భవనానికి తిరిగివెళ్ళింది, స్రవంతి.\n\nబేతాళుడు ఈ కథ చెప్పి, “రాజా, స్రవంతి ప్రవర్తన విడ్డూరంగానూ, అవి వేకంగానూ లేదా? అందగాడూ, ధైర్యశాలీ, గొప్ప వైద్యుడే కాక, పులి బారినుంచి తనను కాపాడిన కోదండపాణిని పెళ్ళాడా\n\nలన్న నిశ్చయంతో, స్రవంతి మరొకసారి\nఅతణ్ణి చూడబోయింది కదా? ఈ\nతరుణంలో అతడు అనుకోకుండా\nరాక్షుడి నుంచి కూడా అమెను కాపాడాడు.\nఏ వృత్తిలో అయినా అంకిత భావంతో\nనేన చేసేవాళ్ళు, వ్యక్తుల వేష భాషల్నీ\nఅందచందాలనూ సాధారణంగా పట్టించు\nకోరు. ఈమాత్రపు లౌకికజ్ఞానం రాకుమారి\nస్రవంతికి లేదనుకోవడం అర్థరహితం.\nపేదయువతి వేషంలో వున్న తనను,\nకోదండపాణి గుర్తించలేక పోయినా, తాను\nరాకుమారినని చెప్పి, తన అంతరంగిక\nభావం వెళ్ళడిన్తే, అతడు పెళ్ళికి నిస్సం\nకోచంగా అంగీకరించి వుండేవాడనేందుకు\nఆస్కారంవున్నది. ఆ పని స్రవంతి చేయక\nపోవడం, అవివేకం అనిపించుకోదా? ఈ\nసందేహాలకు సమాధానాలు తెలిసి కూడా\nచెప్పకపోయావో, నీ తల పగిలిపోతుంది,”\nఅన్నాడు.\n\nదానికి విక్రమార్కుడు, “స్రవంతి\nఉద్దేశం, తన తండ్రి తర్వాత సింహాసనానికి\n\nఅర్హుడైనవాణ్ణి పెళ్ళాడడం. అడవిలో\nకోదండపాణిని చూసిన తర్వాత, అతడు\nఅందుకు అర్హుడన్న భావం, అమెకు\nకలిగింది. కాని, ఒంటికొమ్ము రాక్షసుడి\nవిషయంలో అతడి స్రవర్తన గమనించి\nనప్పుడు, ఎంతో గొప్పవైద్యుడైన కోదండ\nపాణి, ఆ వృత్తి విషయాలు తప్ప, ఇతరత్రా\nఏవీ పట్టించుకోని నైజం కలవాడని\nగ్రహించింది. అడవిలో వుండే అదివాసు\nలకు వైద్యసేవలు చేస్తూ, అందులోనే\nతృప్తినీ, అనందాన్నీ పొందే అతడు, రాజ్య\nపాలనకు ఏవిధంగానూ అర్హుడు కాడన్నది\nతెలుస్తూనేవున్నది. ఆ కారణంగానే అమె,\nతన నిర్ణయం మార్చుకుని రాక్షసుడి కోటలో\nదారికిన బంగారాన్ని అతడికిచ్చి తిరిగి\nవచ్చింది. ఇది ఎంతో వివేకవంతమైన పని,\"\nఅన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n-(కల్పితం)\n[అధారం:మాచిరాజు కామేశ్వరరావురచన]"
        },
        {
            "title": "మొగధీరుడు!",
            "page_start": 16,
            "author": "టి.శంభుదాసు",
            "pdf_page": 16,
            "content": "మొగధీరుడు!\n\nపూర్ణమ్మా, రుద్రయ్యా భార్యాభర్తలు.\nపదేళ్ళనాడు పెళ్ళిపందిరిలో, ఇద్దరూ\nఒకరికొకరు తగుచక్కగా కుదిరిపోయారని,\nపెళ్ళికొచ్చిన అమ్మలక్కలందరూ చాలా\nసంతోషించారు. కాని, క్రమంగా రుద్రయ్య\nదుర్వ్యసనాలకులోనై, ఆరోగ్యం చెడి\nకోపదారిగా తయారై, చీటిమాటికి భార్య\nపూర్ణమ్మ మీద చేయిచేసుకోసాగాడు.\n\nఇదిచూసి, ఇరుగుపారుగువాళ్ళు, రుద్రయ్యకు వ్యసనాల నుంచీ, చెడుసావాసాల నుంచీ బయటపడమనీ, ఏ తప్పూచేయని తాలికట్టిన ఇల్లాలును అలా హింసించడం, రౌరవాదినరకాలకు కారణమవుతుందనీ, నయానా భయానా చెప్పిచూశారు.\n\nకాని, రుద్రయ్య “అది నాభార్య. కొడతాను, నిలువునా చీరేస్తాను. నరకాలు, స్వర్గాలంటూ మధ్య నాకు నీతులు బోధించడానికి, మీరెవరు?” అంటూ అందర్శీ నానా తిట్లూ తిట్టాడు.\n\nఇలావుండగా, ఒకనాడు పూర్ణమ్ము\nచెరువుకు బట్టలుతకపోయినప్పుడు,\nమాటలసందర్భంలో రుక్కిణమ్మ అనే ఒక\n\nపెద్ద ముత్తయిదువుకు, రోజూ తన భర్త\nవెడుతున్న హింసలగురించి చెప్పుకున్నది.\nఈ రుక్కిణమ్మ ఎంతో జీవితానుభవంగల\nమంచి వివేకవంతురాలు.\n\nపూర్ణమ్మ చెప్పినదంతా శ్రద్ధగావిన్న\nరుక్కిణమ్మ “నీభర్త రుద్రయ్య దుందుడుకు\nప్రవర్తనగురించి, వాళ్ళూ వీళ్ళూ చెప్పగా\nవిన్నాను. నీ కాపరం నిలవాలన్నా, భర్త\nచావుదెబ్బలనుంచి బయటపడాలన్నా, నువ్వు\nకాస్త సాహసించాలి. అది నీ స్వభావానికి\nవిరుద్ధమైనదైనా తప్పదు. కావాలంటే,\nనువ్వెరిగిన పతిద్రతలందరికీ మనసులోనే\nనమస్కరించి, చెంపలేసుకో!” అంటూ\nరహస్యంగా ఏదో చెప్పింది.\n\nరుక్కిణమ్మ చెప్పింది వింటూనే పూర్ణమ్మ\nవెలవెలపోతూ, “అవును, పిన్నీ, నువ్వు\nచెప్పింది సబబుగానే వుంది. కాని అంత\nసాహసం చెయ్యగలనా అన్నది, నాభయం.\nఆయన పెట్టే బాధలన్నిటికీ విరుగుడు,\nపుట్టింటికి వెళ్ళిపోవడమే సరైన మార్గమని,\n\nఅప్పుడప్పుడూఅనుకుంటూంటాన్ను” అన్నది.\n\nఅందుకు రుక్కిణమ్మ అయిష్టంగా తలాడించి, “భర్త కోపదారని, చేసే చేసే కాపరం వదిలి పుట్టింటికి పారిపోవడం ఏ ఆడకూతురూ చేయరాని పని. పైగా, నీ పుట్టిల్లు గురించి, నాకు బాగా తెలుసు. నీకా, ఇప్పుడు కని పెంచి పెద్దచేసిన తల్లి దండ్రులు లేరాయె! ఇక వున్న ఒక్కగా నొక్క అన్నా, వదినా. నీ అన్ననిన్ను తోబుట్టువని ఆదరించవచ్చు. మరి నీ వదిన మాటేమిటి?” అని ప్రశ్నించింది.\n\nఆ ప్రశ్నతో పూర్ణమ్మకు, తన తల్లి దండ్రులు పోయాక, ఇప్పటి పుట్టింటి పరిస్థితులెలా వున్నదీ గుర్తుకువచ్చింది. తన అన్నా, వదినెల మధ్య వున్న అన్యోన్యతే అంతంత మాత్రం. అలాంటప్పుడు, ఆ ఇంట్లో తన పరిస్థితి ఎలా మెరుగవుతుంది! ఇలా ఆలోచించిన పూర్ణమ్మ, చివరకు రుక్కిణమ్మ సలహానే పాటించదలచింది.\n\nఆ రాత్రి రుద్రయ్య బాగా పాద్దు పోయాక తూలుతూ, ఏదో గొణుక్కుంటూ ఇల్లు చేరుతూనే, పెద్ద గొంతుతో, “ఎక్కడే పూర్ణీ, ఎక్కడ?” అంటూ రెండుసార్లు కేకపెట్టి, పూర్ణమ్మ రాకపోయే సరికి, “ఇంత వాణ్ణి, మొగుణ్ణి! పిలిన్తే పలకవా? చూడు!” అంటూ మూలనున్న కర్ర తీసుకున్నాడు.\n\nఆ వెంటనే పూర్ణమ్మ గబగబా గదిలోంచి బయటివచ్చి, పూనకం వచ్చినదానిలా ఊగిపోతూ, “ఓరే, రుద్రా! ఎన్నాళ్ళుగానో గమనిస్తూనే వున్నాను. నువ్వు దుష్ట సావాసాలు మరిగి దుర్వ్యసనాలకు బాని సవైపోవడమేగాక, బంగారంవంటి నా కోడలిని, రోజూ ఎందుకు వేధిస్తున్నావు? ఇదుగో, నీకు తగిన బుద్ధిచెప్పబోతున్నాను,” అంటూ, రుద్రయ్య చేతిలోని కర్ర లాక్కుని, అతడి వీపు మీదా, భుజాల మీదా దభీదభీమంటూ కొట్టసాగింది.\n\nరుద్రయ్య ఆ దెబ్బలకు ఓర్చుకోలేక, పడకటింట్లోదూరి, పట్టెమంచం కింద దాక్కు న్నాడు. అయినా, పూర్ణమ్మ అతణ్ణి వదలక, “మంచం కింద దూరి దాక్కుంటావా? రా, బయటికి,రా!” అంటూ కర్రను తాటించింది.\n\nరుద్రయ్య పట్టె మంచం కింద గడగడ వణికిపోతూ, “అమ్మా, ఈ క్షణంనుంచీ నీ కోడలిని కొట్టననీ, పల్లెత్తుమాట అనననీ, నీమీద ఒట్టేసుకుంటున్నాను. ఒక్కమాట! నాపేరు రుద్రయ్య. మొగధీరుణ్ణి! మంచం కిందనుంచి బయటకురావడం, రాక పోవడం-అంతా నా ఇష్టం,” అన్నాడు.\n\nఆ మాటలతో పూర్ణమ్మ కర్రను అక్కడే పారేసి, నవ్వుకుంటూ ఇంటి నడవాలోకి వెళ్ళిపోయింది."
        },
        {
            "title": "స్వర్ణ సింహాసనం–4",
            "page_start": 18,
            "author": "(ఇంకావుంది)",
            "pdf_page": 18,
            "content": "స్వర్ణ సింహాసనం–4\n\n## 4\n\n[కొండిన్య దేశాధిపతి శ్రీదత్తుడు, గురుకులం నుంచి తన కుమారుడు విజయదత్తుణ్ణీ రొప్పించి తమరాజ్యాన్ని కబళించడానికి పారుగురాజులు చేస్తూన్న కుట్రనూ, తమ బంధువయిన మాధవసేనుడు వారితో చేతులు కలిపిన వైనాన్నీ వివరించాడు. అంతలో మాధవసేనుడి కుమార్తె శ్రీలేఖ అక్కడికి రావడంతో, ఆమెకూ విజయదత్తుడికీ వివాహం జరిపించాడు. రాజగురువు శివానందుల సలహా ప్రకారం తూర్పు దిశనవున్న మైదానంలో తవ్వకాలు ఆరంభమయ్యాయి. గోతిలో వేడిగాలులు చిమ్ముతూ మహాసర్పం ఒకటి కనిపించి, తాను అడిగే ప్రశ్నకు సరైన సమాధానం చెప్పే వ్యక్తికే లాంగుతానని శివానందులకు చెప్పింది. సర్పం అడిగే ప్రశ్నకు సమాధానం చెప్పుమని శివానందులు విజయదత్తుణ్ణీ ఆదేశించాడు.\n— తరవాత]\n\nవిజయదత్తుడు తండ్రికీ, శివానందుడికీ నమస్కరించి, సర్పం దగ్గరకు వెళ్ళి, “ఓ మహాసర్పమా! నువ్వు అడగదలచిన ప్రశ్న ఏదో అడుగు,” అన్నాడు.\n\nఅ మాటకు సర్పం చిన్నగా కదిలి, “మహావీరా! ప్రశ్న అడగబోయే ముందు, ఒక ముఖ్యవిషయం చెబుతున్నాను, జాగ్రత్తగా విను. నా ప్రశ్నకు సరైన సమా ధానం చెప్పిన వ్యక్తి కంఠాన్ని, నేను ఒక అపూర్వమైన పూలదండగా మారి అలంక రిస్తాను. సరైన సమాధానం చెప్పలేని వ్యక్తిని, కాలసర్పంగా కాటువేసి, యమపురికి\n\nపంపిస్తాను. ఈ నిబంధనను ముందుగానే నీకు తెలియజేశాను. నీకిష్టమైతేనే ప్రశ్న అడుగుతాను. లేని పక్షంలో నువ్వు నిరభ్యంతరంగా వెనుదిగి వెళ్ళవచ్చు,” అన్నది.\n\nఅ మాటలు వింటూనే మహారాజు అదిరిపడి, “విజయా!” అని చేయెత్తి కొడుకును వారిస్తూ, చప్పున గోతిలోకి దిగబోయాడు.\n\nమహారాజు అందోళన గమనించిన శివానందులు, అతడి చెయ్యి పట్టుకుని అపుతూ, “యువరాజుకు ప్రాణభయం\n\nఏమీ లేదు ప్రభూ! నామాట నమ్మండి,”\nఅన్నాడు ధైర్యం చెబుతూ.\n\nసర్పంమాటలు వింటూనే ఒక్క క్షణం\nతటపటాయించిన విజయదత్తుడు, తర్వాత\nగంభీరంగా, “సర్పరాజా! నేను నీ నిబం\nధనకు లోబడుతున్నాను. ప్రశ్న అడుగు!”\nఅన్నాడు.\n\nవెంటనే సర్పం, “సరే విను! మూడింటా,\nమూడింటా, మూడు చేతా రాజు పాటించ\nవలసిన మూడూ ఏవి?” అని ప్రశ్నిం\nచింది.\n\nఆ ప్రశ్న విని కొద్ది క్షణాలు ఆలో\nచించిన విజయదత్తుడు, “నీ ప్రశ్నకు, నా\nజవాబు విను! ముప్పాడ్డులా, మూడు\nలోకాల్లోనూ, త్రికరణశుద్ధిగా రాజు\nపాటించవలసిన మూడూ సత్యమూ,\nధర్మమూ, న్యాయమూ!” అన్నాడు.\n\nవెంటనే సర్పం, “శభాష్, మహావీరా!\nసరైన సమాధానం చెప్పి నన్ను గెలుచు\nకున్నావు. ఈ క్షణానే నేనొక పూలదండగా\nనీ మెడ అలంకరిస్తాను. నేను నీ మెడలో\nవున్నంత కాలం, ఎంతటి కాలకూట విష\nమైనా, నీకు అమృతప్రాయమవుతుంది.\nఇకపోతే ఇక్కడి నుంచి మరొక మూడ\nడుగులకు తవ్విస్తే, నీకు మరొక అపు\nరూపమైన కానుక కూడా లభిస్తుంది. విజ\nయోస్తు!” అంటూ ఒక్కసారిగా గాలిలోకి\nనిలువునా లేచి మాయమై, స్వచ్ఛమైన\nధవళకాంతులు విరజిమ్ముతున్న పుష్పహా\nరంగా మారి, విజయదత్తుడి మెడలో\nపడింది.\n\nఆ తర్వాత తవ్వకాలు దాదాపు\nసాయంకాలందాకా సాగి, మరొక మూడ\nడుగుల లోతుకు వెళ్ళేసరికి, కూలీలు\nపలుగులకు ఏదో లోహం తగులుతూ\nఖంగుమన్న శబ్దం వినిపించింది. కూలీలు\nజాగ్రత్తగా, భూనిక్షిప్తమైవున్నదానిచుట్టూ\nగల మట్టిని తొలగించసాగారు.\n\nమహారాజు గోతి అంచునే నిలబడగా,\nవిజయదత్తుడు మాత్రం గోతిలోకిదిగి,\nభూగర్భంనుంచి బైటికి వస్తున్న ఆ లోహం\nఏమిటా అని చూడ సాగాడు. అంతలో\nసూర్యాస్తమయమై చీకట్లు కమ్మసాగాయి.\nఅయితే, దివిటీల వెలుగులో కూలీలు\nపనిచేయసాగారు.\n\nపని పూర్తిఅయ్యాక వార్త పంపవల\nసిందిగా, అక్కడున్న అధికారులకు చెప్పి,\nశ్రీదత్త విజయదత్తులిద్దరూ భవనానికి\nతిరిగివెళ్ళారు. మళ్ళీ వార్త అందేసరికి\nసూర్యోదయం కావస్తున్నది.\n\nమహారాజు, విజయదత్తుడు, శ్రీలేఖ,\nశివానందులతో సహా మైదాన ప్రాంతాన్ని\nచేరుకుని,అక్కడ గోతిపైన నేలమీద\nపెట్టబడివున్న దాన్ని చూసి, ఆశ్చర్యానం\nదాలతో కొద్దినేపు నోట మాటరాకనిలబడి\nపోయారు.\n\nఎంతకాలంగానో భూనిక్షిప్తమైవున్న\nప్పటికీ, బాలసూర్యుని లేత కిరణాల\nవెలుగులో కాంతులు వెదజల్లుతూ, రాచ\nరికపురీవికీ, హుందాతనానికీ, సైర్య ధైర్యా\nలకూసాక్షిగా నిలిచివున్న, ఆ వస్తువు-ఒక\nపెద్ద సింహాసనం!\n\nఅపూర్వమైన ఆ సింహాసనపు శిఖర\nభాగాన, హైహయ వంశీకులకు దేవత\nఅయిన గాయత్రీదేవిమూర్తి, శిల్పాకృతిలో\nచెక్కబడివున్నది. దేవిపాదాలకు దిగువగా,\nఒక పెద్ద పద్మాకారం అలంకారంగా చెక్క\nబడింది. దేవి కిరీటపు మధ్యభాగాన\nఅమూల్యమైన వజ్రం ఒకటి స్వచ్ఛమైన\nధవళకాంతులు విరజిమ్ముతుండగా,\nపద్మానికి మధ్యలో ఒక కెంపు పాదగబడి,\nరుధిరారుణకాంతులు వెదజల్లుతున్నది.\n\nసింహాసనానికి రెండు వైపులా రెండు\nసింహాకృతులు వున్నాయి. అవి, పెదవులు\nబిగించుకుని, కేవలం తమ గంభీరమైన\nదృష్టులద్వారా చూపరుల హృదయాల్లో\nకంపన కలిగిస్తూ, రాచరికపు మౌనగాంభీ\nర్యాన్ని చాటి చెపుతున్నట్టుగా వున్నాయి.\n\nఅద్వితీయంగా వున్న స్వర్ణసింహాస\nనానికి మూడు మెట్లున్నాయి. మెట్టుకు\nరెండు చొప్పున అరు సాలభంజికల స్వర్ణ\nప్రతిమలు, ఎదురుబొదురుగా నమస్కార\nభంగిమలో వున్నాయి. సింహాసనాన్ని\n\nఅధిష్ఠించబోతున్న వ్యక్తికి నమస్కారాలతో\nస్వాగతంచెబుతున్నట్టుగావున్న, ఆ సుందరీ\nమణుల రమణీయమైన శిల్పాలు, ప్రతి\nఒక్కరినీ విశేషంగా అకర్షించాయి.\n\nసింహాసనంకేసి చూస్తూ మహారాజు,\nసింహాసనస్థ అయిన తమ కులదేవతకు\nచేతులెత్తి నమస్కరించి, మనసులోనే,\n“అమ్మా, మేమంతా నీ బిడ్డలం! నీ పాదాల\nసాక్షిగా ఈ సింహాసనం పైనే విజయుడికి\nరాజ్యాభిషేకం జరిపిస్తాను. అతణ్ణి సర్వకా\nలాల్లోనూ ఇలాగే చల్లగా చూడు!” అని\nప్రార్థించాడు.\n\nవిజయదత్తుడు కూడా శ్రీలేఖా సహి\nతంగా దేవికి మొక్కాడు.\n\nతర్వాత, సింహాసనాన్ని పదిలంగా సభా\nభవనానికి చేర్చవలసిందిగా, అధికారులకు\nచెప్పి, శ్రీదత్త, విజయదత్తులిద్దరూ\n\nశ్రీలేఖను తీసుకుని, శివానందులు వెంట\nరాగా అంతఃపురానికి తిరిగివచ్చారు.\n\nవారు అంతఃపురానికి వచ్చేసరికి,\nఅక్కడ శిలీముఖుడనే గూఢచారి ఒకడు\nవారికోసం వేచివున్నాడు. మహారాజును\nచూడగానే వినయంగా నమస్కరించి శిలీ\nముఖుడు, రాజు అజ్ఞాపించిన మీదట\nఇలా చెప్పాడు:\n\n“చంపక ప్రభువైన మరాళభూపతి, తన కొడుకు చక్రభూపతితో, కొద్దిపాటి సైన్యంతో, కాళింది దేశంలో విడిదిచేసి వున్నాడు. కాళింది రాకుమారికీ, చక్రభూపతికీ వివాహ ప్రదాన ఉత్సవం జరి పించటంకోసం, అతడు ముందుగా వచ్చాడు. అయితే, అనుకోని విధంగా కాళింది రాకుమారి అదృశ్యమైంది. ఆమె పురుషవేషంతో మన దేశానికే పారిపోయి\n\nవచ్చివుంటుందని, మరాళ, చక్రభూపతు\nలిద్దరూ అభిప్రాయపడు తున్నారు.\nకాళిందిప్రభువు అనుమానమూ అదే!\nకాగా, జరిగిందేదో జరిగిపోయిందనీ,\nయుద్ధవ్యూహాన్ని యధాతథంగా కొనసాగ\nనిద్దామనీ, మరాళభూపతి పంపిన వార్తకు,\nకాళింది ప్రభువు తన అంగీకారాన్ని తెలి\nయజేశాడు. ఈ పాటికి, చంపకదేశంలో\nయుద్ధసన్నద్ధులైవున్న చంపక, కుందదేశపు\nసైన్యాలు రెండూ, కొండిన్యదేశం కేసి\nబయలుదేరివుంటాయి. కాళింది సైన్యం,\nమరాళుడితో వున్న కొద్దిపాటి సైన్యం జ్యేష్ఠ\nబహుళ పంచమినాటి రాత్రి బైలుదేరు\nతాయి. మనదేశానికీ, కాళింది దేశానికీ\nమధ్య సరిహద్దుగా వున్న కాళిందీ నది\nఒడ్డున మూడు దేశాల సైన్యాలూ కలుసు\nకుని, ఒక్క వెట్టున నది దాటి మనదేశం పై\nవిరుచుకు పడతాయి. ఈ మూడు\nసైన్యాలూ కలుసుకుని, మనతో ప్రత్యక్ష\nయుద్ధం ప్రారంభించే నాటికి అషాఢమాసపు\nశుక్లపక్షం చివరిరోజులు వస్తాయని వారి\nఊహ! ఇప్పటి వరకూ మాకు తెలిసిన\nసంగతులు ఇవి!”\n\nశిలీముఖుడు తెచ్చిన వార్త వినగానే,\nమహారాజు అయోమయంగా కొడుకు\nవైపుచూస్తూ, “విజయా, ఏమిటిది? శిలీ\nముఖుడు తెచ్చినవార్తను బట్టి, మీ మామ\nఇంకా శత్రుపక్షానే వున్నాడని స్పష్టమ\nవుతున్నది. అంటే, నిన్న మనకు వచ్చిన\nపావురపుటపా, కేవలం మనను పక్కదారి\nపట్టించటానికని అనుకోవచ్చునా?” అన్నాడు.\n\nతండ్రిమాటలతో విజయదత్తుడు\nకూడా ఆలోచనలోపడి, చివరకు, “బహుశా\n\nమార్చ్ 2000\n\n22\n\nచంద్రమామ\n\nకాకపోవచ్చు, నాన్నా! మామయ్య ఇప్పుడు\nశత్రుకూటమి మధ్యలో వున్నాడు. మరాఠు\nడికి తన సైన్యాలేకాక, కుందదేశపు సైన్యా\nలుకూడా అండగా వున్నవి. తన దేశంలో\nవున్నాడు గదా అని ఒంటరివాణ్ణిచేసి,\nమరాఠుణ్ణీ, అతడి కొడుకునీ బంధిస్తే,\nఅటునుంచి చంపక, కుందసైన్యాలు\nరెండూ కాళింది దేశం మీద విరుచుకుపడే\nఅవకాశం ఎంతైనా వుంది. ఇదంతా ఆలో\nచించి మామయ్య, తనలో పరివర్తన\nకలిగినా, శత్రుపక్షంలోనే వున్నట్టు నటి\nస్తున్నాడేమో!” అన్నాడు.\n\nకొడుకు మాటలకు మహారాజు కూడా\nసాలోచనగా, “అలా జరిగే అవకాశం\nలేకపోలేదు. యుద్ధనీతిని అనుసరించి\nఅతడు మిత్రుడుగా నటిస్తూ, శత్రు పక్షం\nలోనే వుండివుంటే, మనకు కనీసం మరొక\nపావురపు టపా అయినా వచ్చి తీరాలి.\nఏది ఏమైనా మనం త్రిసైన్య కూటమిని\nఎదుర్కోవటానికి తగు ఏర్పాట్లలో వుండాలి.\nఆపైన జయాపజయాలు దైవాధీనాలు!”\nఅని, శివానందుల వైపు తిరిగి, ఆచార్యా,\nపరిస్థితి గ్రహించారు గదా! త్వరలోనే\nమనం యుద్ధరంగంలోకి దిగకతప్పదు.\nకొద్దినేపటి క్రితం, అపురూపంగా దారికిన\nఆ స్వర్ణసింహాసనాన్ని చూడగానే నా\nకుమారుడికి ఎనలేని అదృష్టం పట్టిందని\nపొంగిపోయాను. ఆ పరవశంతోనే సింహా\nసనస్థ అయిన మా కులదేవత పాదాల\nసాక్షిగా విజయుణ్ణీ, ఆ సింహాసనంపై\nఅధిష్ఠింప చేస్తాననీ, అతణ్ణి చల్లగా\nకాపాడమనీ, ఆ దేవిని ప్రార్థించాను. కాని,\nపరిస్థితి చూస్తూంటే నా కోర్కె ఇప్పట్లో\n\nనెరవేరే అవకాశం లేనట్టు కనిపిస్తున్నది,”\nఅన్నాడు.\n\nమహారాజు మాటలకు శివానందుడు\nమృదువుగా, “మహారాజా, నే చెప్పదలచు\nకున్న విషయాన్ని మీరే ప్రస్తావించారు.\nయువరాజుకు ప్రస్తుతం జ్యోతిశ్చాస్త్రం\nలోనే చెప్పుకోదగ్గ మహర్షశనడుస్తున్నది.\nఅతడికి నిన్నటివరకూ కాస్త ప్రాణభయం\nవుండేది. నిన్నటితో అదికూడా తీరి\nపోయింది. ఇప్పుడు అతడి గ్రహస్థితి\nదృష్ట్యా, అతడు పట్టిన ఇనుపముక్క\nచంద్రహాసమై శత్రువులను వెంటాడి\nవధించగలదు. ఇటువంటి స్థితిలో,\nఅతడికి అపూర్వంగా లభించిన స్వర్ణ\nసింహాసనంపై వెంటనే, ఎటువంటి\nఆలస్యమూ చెయ్యకుండా పట్టాభిషిక్తుణ్ణి\nచెయ్యటం చాలా శుభదాయకమని, నా\n\nమనసుచెబుతున్నది. విజయదత్తుడు\nమహారాజుగా సైన్యానికి నాయకత్వం\nవహించి, విజయలక్ష్మిని వెంటబెట్టుకు\nరాగలడు!” అన్నాడు.\n\nశివానందుల మాటలను, శ్రీ దత్త,\nవిజయదత్తు లిద్దరూ వ్యతిరేకించ లేక\nపోయారు. ఆ తర్వాత కొద్దిక్షణాలపాటు\nఅక్కడ నిశ్శబ్దం తాండవించింది.\n\nతన కుమారుడు మాట్లాడకుండ\nవూరుకోవటాన్ని, అంగీకారంగా భావించిన\nశ్రీదత్తుడు, చేతులెత్తి దైవానికి నమస్క\nరిస్తూ, “అంతా మా కులదేవత అయిన\nగాయత్రీదేవిదయ! గతకొద్ది రోజులుగా\nకలలో కూడా ఊహించని విధంగా\nజరుగుతున్న, ఈ సంఘటనలన్నీ, దైవ\nప్రేరితాలుకాని మానవకల్పితాలు కావు.\nమీ మాటలు వింటూంటే, ఆ దైవం\n\nనా బిడ్డను పరిపూర్ణంగా కటాక్షిస్తాడన్న\nవిశ్వాసం, నాలో ప్రబలుతున్నది. అంతా\nమీయిష్టప్రకారమే కానివ్వండి!” అన్నాడు.\n\nమహారాజు మాటలకు శివానందులు\nఆనందిస్తూ, “చాలాసంతోషం, మహారాజా!\nయువరాజుసింహాసనా ధీశుడు కావటానికి\nసరైన ముహూర్తం కూడా నేను నిర్ణయించే\nవుంచాను. నేటికి సరిగ్గా నాలుగు రోజుల\nతర్వాత, జ్వేష్టబహుళపంచమీ శుక్రవారం\nనాటి ఉదయం, విజయదత్తుడిజాతకరీత్యా\nతిరుగులేని ముహూర్తం. అనాటి ఉదయం\nసూర్యోదయమైన రెండు ఫుడియల\nతర్వాత, అతణ్ణి పట్టాభిక్తుణ్ణి చెయ్యటానికి\nకావలసిన ఏర్పాట్లు చెయ్యండి,” అన్నాడు.\n\nశివానందుల మాటలకు విజయదత్తుడు\nఅప్రయత్నంగా, “అక్కడ శత్రుకూటమి\nయుద్ధానికి బైలుదేరేరోజే, ఇక్కడ పట్టాభి\nషేక మన్నమాట!” అన్నాడు.\n\nశ్రీదత్తుడు, శివానందులు పెట్టిన\nముహూర్తానికి అంగీకరించాడు. ముగ్గురూ\nకలిసి—పట్టాభిషేకం క్లుప్తంగా నిరాడంబ\nరంగాజరపాలనీ, జనాన్ని అకర్షించే అర్థా\nటాల జోలికి పోరాదనీ నిర్ణయించు\nకున్నారు.\n\nతక్షణం రాజధానిలో విజయదత్తుడి\nరాజ్యాభిషేకపు ఏర్పాట్లు ప్రారంభమ\nయ్యాయి. వాటితోపాటు యుద్ధ సన్నా\nహాలు కూడా తీవ్రతరమయ్యాయి.\nనైనికులు తమ కత్తుల అంచులపదును\nరెట్టింపు చేసుకుని, ఖఢగచాలనాన్ని మరింత\nతీవ్రంగా అభ్యసిస్తూ, వాటిని తథతథమని\nపిస్తూండగా, రాజభవనంలో అసంఖ్యా\nకులైన స్వర్ణకారులు తమ పనిముట్లతో,\n\nఅపూర్వమైన స్వర్ణసింహాసనాన్ని మెరుగు వెడుతూ, అపరిసూల్సే ధగధగలాడించటం ప్రారంభించారు.\n\nఇలా రోజొకక్షణంగా గడిచి, జ్ఞేష్ఠ బహుళపంచమి రానే వచ్చింది.\n\nస్థిరాయనరాజుల సభాభవనం కర్పూర, కస్తూరికా పరిమళాలతో బాటు, అలం కారంగావేలాడదీసిన రకరకాల పూలదండల సువాసనలతో ఘుమఘుమలాడసాగింది. భవనపు మధ్యభాగాన, రకరకాలకుడ్య చిత్రాలతో, వివిధరకాలైన మణులతో ముత్యాలజాలరులతో అలంకరించబడిన విశాలమైనశాలలో, అగ్రభాగాన ధగద్ధగా యమానంగా కాంతులీనుతున్న స్వర్ణసిం హాసనం అమర్చబడివుంది. సింహాసనపు దిగువ భాగాన, ముఖ్య రాజోద్యోగులం దరికీ, అసనాలు ఏర్పరచబడ్డాయి. వారివెనుకనుంచి సామాన్యప్రజయధేచ్చగా విజయదత్తుని రాజ్యాభిషేక సంరంభాన్ని తిలకించే వీలుకల్పించబడింది.\n\nఈ ఏర్పాట్లూ, అలంకరణలన్నింటికీ మకుటాయమానంగా, సింహాసనానికి కుడిపక్కగా వేదవిదులైన బ్రాహ్మణులు కూర్చుని, ఉచ్ఛస్వరాలతో వేదగానం చేస్తూండగా, సింహాసనానికి ఎడమవైపున కూర్చునివున్న సంగీతవిద్యాంసులు, తమ మంగళ వాద్యాలశృతులను మరొక్కసారి సరిచూసుకుంటున్నారు.\n\nఎవరికివారు అమితోత్సాహంతో ఎదురుచూస్తుండగా, శివానందులు నిర్ణయించిన ముహూర్తం సమీపించింది.\n\nశివానందులు ఆజ్ఞాపించిన మీదట, తండ్రిపాదాలకు ప్రణమిల్లి, శ్రీలేఖతో పాటు స్వర్ణసింహాసనపు తాలిమెట్టుమీద, తన కుడిపాదాన్ని అనించబోయాడు, విజయదత్తుడు.\n\nఆ మరుక్షణం, కోమలగంభీరమైన ఒకస్వరం, వర్షాకాలపు మేఘంలా గర్జిస్తూ, “విజయదత్తా, ఆగు!” అన్నది.\n\n-(ఇంకావుంది)"
        },
        {
            "title": "భారత సంస్కృతి—చరిత్ర- 3",
            "page_start": 26,
            "author": "(ఇంకాఉంది)",
            "pdf_page": 26,
            "content": "# స్పృతి-చరిత్ర\n\n“నేనూ వస్తాను,” అంటూ శ్యామల వాకిలి కేసి పరిగెత్తుకువచ్చింది.\n\nముగ్గురూ కొంతసేపటికి నదీ తీరం చేరారు.\n\n“మనం గంగానదికి ఒక శాఖ అయిన నదీ తీరంలో ఉంటున్నాం కదా! మరి గంగానదిని పవిత్రంగా ఎందుకు భావిస్తారో మీకు తెలుసా?” అని అడిగాడు దేవనాథుడు.\n\n“నాకు తెలుసు. ఎందుకంటే, గంగానది ఋషికేష్, హరిద్వార్, వారణాశి వంటి పవిత్ర క్షేత్రాల గుండా ప్రవహిస్తున్నది కదా! అందు కని!” అన్నది శ్యామల.\n\n“కాదు, కాదు. గంగానదీతీరంలో ఉండడం వల్లే ఆ క్షేత్రాలు పవిత్రమయ్యాయి!” అన్నాడు సందీపుడు.\n\n“కాదు. నువ్వేదో మహాతెలివైనవాడినని నిరూపించడానికి ప్రయత్నిస్తున్నావా?” అన్నది శ్యామల.\n\n“నేను తెలివైనవాణ్ణే. అయినా, నీ కంటే తెలివైనవాణ్ణే అని నిరూపించాడానికే ఈ ప్రయత్నం!” అన్నాడు సందీపుడు.\n\n“మీరిద్దరూ తెలివైన వాళ్ళే. అందుకు పోట్లాట ఎందుకు గాని, ఇలారండి. కేవలం పుణ్యక్షేత్రాలవల్ల నదికి పవిత్రతగానీ, ఆ నది ప్రవహించడంవల్లే అయా క్షేత్రాలకు పవిత్రత గానీ సిద్ధంచలేదు. ఈ రెండూ కూడా పవిత్రం కావడానికి ఇతర కారణాలు ఉన్నాయి. గంగను పావనగంగగా ఎందుకు భావిస్తామో ఇప్పుడు నాకు తెలుసుకోవాలని ఉన్నది,” అన్నాడు దేవనాథుడు.\n\n“చెప్పండి, తాతయ్యా!” అన్నది శ్యామల కుతూహలంగా.\n\nవిశ్వాసు\n\nకనుగొన్న విషయం చెప్పాడు.\n\n“అతి పెద్దదైన ఆ నది ఎక్కడ పుడుతుందో తెలుసుకోకుండా, ఇంతకాలం ఎలావుండగలి గారు తాతయ్యా?” అని అడిగింది శ్యామల.\n\n“చాలా విషయాల గురించి మనకు ఏమీ తెలియదు. అయితే, ఆ నిజాన్ని మన అహం అంగీకరించదు. మనిషి పుట్టడానికి ముందు ఎంతో కాలంనుంచి ఇక్కడ ప్రకృతి ఉన్నది. ప్రకృతిలో ఒక క్రమం ఉన్నది. కాని మనిషి పర్యవసానాలను పట్టించుకోకుండా కొండలనూ, అడవులనూ నిర్మూలిస్తున్నాడు. నదీ మార్గాలతో అడుకుంటున్నాడు. మన పూర్వులు పర్వతాలనూ, నదులనూ దేవుళ్ళుగా, దేవతలుగా అరాధించారు. ప్రకృతికి అధారంగా కొన్ని అదృశ్యశక్తులు ఉన్నాయని భావించిన ఋమలూ ఉన్నారు. మామూలు ప్రజలు కొండలనూ, నదులనూ భక్తిభావంతో పూజించేవారు,” అన్నాడు దేవనాథుడు.\n\n“మరి ఆ భక్తి భావం ఎలా మారిపోయిందంటారు?” అని అడిగాడు సందీపుడు.\n\n“క్రమేణా, మనిషిలో ప్రతిదానినీ తక్షణ ప్రయోజనంతో కొలిచే బుద్ధి పెరిగింది. రేపు ఏమైనా ఫరవాలేదు; ఈరోజు సుఖింగా గడిస్తే చాలు అనే మనస్తత్వంపెచ్చు పెరిగిపోయింది. ఈ తరం మనుషుల్లో గతంపట్ల ధిక్కారం, భావి తరాలపట్ల అశ్రద్ధ ప్రబలిపోయాయి. అందువల్ల వాతావరణకాలుష్యం జరుగుతోంది. ప్రకృతి ప్రసాదించిన అమూల్యమైన వరాల్లాంటి పురాతన మైన అరణ్యాలు అంతరించి పోతున్నాయి. నదులు మార్గాలు మార్చుకుంటున్నాయి; నానాటికి అడుగంటి కృశించి పోతున్నాయి,” అన్నాడు దేవనాథుడు.\n\nచీకటి పడుతూండగా ముగ్గురూ ఇల్లు చేరారు. పిల్లలిద్దరూ విచారంతో మౌనం వహిం చారు. వాళ్ళ విచారాన్ని పోగొట్టడానికి దేవ నాథుడు నవ్వుతూ, “నాతరం వాళ్ళకన్నా, మీ తల్లిదండ్రుల తరం వాళ్ళకన్నా, మీ తరం వాళ్ళువివేకవంతులుగా నడుచుకోగలరని నేను ఆశిస్తున్నాను. ప్రకాశవంతమైన భవిష్యత్తును రూపొందించుకోవాలంటే గతాన్ని చక్కగా అర్థం చేసుకోవాలి. అదిసరే, రేపు మీరు నాకు గంగా వతరణం గురించి చెప్పాలి, గుర్తుందా?” అన్నాడు.\n\n“అలాగే, తాతయ్యా,” అంటూ పిల్లలిద్దరూ తల్లి దగ్గరికి వెళ్ళారు.\n\n*\n\nమర్నాడు సాయంకాలం సందీపుడు దేవ నాథుడి గదిలోకి అడుగుపెడుతూ, “తాతయ్యా! గంగావతరణం గురించి నేను ఒక పుస్తకంలో చదువుకుని వచ్చాను,” అన్నాడు.\n\n“నేను మా ఉపాధ్యాయులను అడిగితెలుసుకున్నాను, తాతయ్యా!” అన్నది శ్యామలలోపలికివస్తూ.\n\n“అలాగా! మంచిది. చెప్పండి మరి,” అన్నాడు దేవనాథుడు.\n\nఒకరి తరవాత ఒకరుగా ఇద్దరూ పోటీపడి గంగా వతరణ కథనుచెప్పుడం ప్రారంభించారు:\n\nఒకానొకప్పుడు సగరుడనే రాజు అశ్వమేధ యాగం\n\nతలపెట్టి, యాగాశ్వాన్ని వదిలాడు. అది భూలో కాన్నంతా తిరిగి విజయవంతంగా తిరిగి\n\nచెట్టుకు కట్టబడి కనిపించింది. తమ యాగాశ్వాన్ని దొంగిలించాడని భావించి సగరకుమారులు మునిని దూషించారు. మరుక్షణమే ముని శాపానికి గురై అందరూ బూడిదరాసు లుగా మారిపోయారు!\n\nఅసలు జరిగిందేమిటంటే- సగరుడిపై పగసాధించడానికి ఇంద్రుడు యాగాశ్వాన్ని దొంగి లించి, ముని అశ్రమం ముందు బంధించి వెళ్ళాడు!\n\nకపిలముని గొప్ప తపాసంపన్నుడు గనక, రాజు సగరుడు అయన్ను ఏమీ చేయలేక పోయాడు. అయన మనవడు అంశుమానుడు గానీ, అతడి కుమారుడు దిలీపుడుగానీ, తాత తండ్రులకు శాపవిముక్తి కలిగించలేక పోయారు.\n\nఅఖరికి దిలీపుడి కుమారుడు భగీరథుడు పాతాళంలో బూడిద రాసులుగావున్న తన పూర్వులకు శాపవిముక్తి కలిగించాలని నిశ్చయించాడు. కపిల ముని దగ్గరికి వెళ్ళి తన ముత్తాతల అపరాధాన్ని క్షమించి శాపవిముక్తి ప్రసాదించమని ప్రార్థించాడు.\n\nకపిలముని భగీరథుడి ప్రార్థనను మన్నించాడు. బూడిదరాసులుగా వున్నసగరకుమారులు మళ్ళీ సజీవులు కావాలంటే అకాశగంగ భూమికి దిగిరావాలి; గంగాజలంతో బూడిదరాసులు పునీతం కావాలి, అని చెప్పాడు.\n\nఅకాశగంగ రక్షకుడు బ్రహ్మ. భగీరథుడు హిమాలయాలకు వెళ్ళి బ్రహ్మను గురించి ఘోర తపస్సు చేశాడు. అయన తపస్సుకు మెచ్చి\n\nవచ్చినట్టయితే సగరుడు భూమండలానికి చక్రవర్తి అవుతాడు.\n\nఅయితే, ఒకనాడు యాగాశ్వం కనిపించకుండా పోయింది. దాని వెంట వచ్చిన రాకుమారులు ఎక్కడెక్కడో వెదికారు. కాని ఫలితం లేకుండా పోయింది. అది భూలోకంలో కనిపించలేదు గనక, పాతాళలోకంలో వెదకమని సగరుడు తన అరవైనాలుగువేల మంది కుమారులను అజ్ఞాపించాడు. వాళ్ళు భూమిని తవ్వుకుంటూ పాతాళానికి వెళ్ళారు. అక్కడ కపిలముని అశ్రమం ముందు యాగాశ్వం\n\nబ్రహ్మ ప్రత్యక్షమై గంగలో ఒక పాయను భూమికి వదలగలనని వరమిచ్చాడు. అయినా, అకాశ గంగ భూమికి ఉరకే వేగాన్ని భూమి తట్టు కోగలదా? గంగను భరించగల వారెవరు? అందుకని భగీరథుడు శివుణ్ణీ ప్రార్థించాడు. శివుడు భగీరథుడి ప్రార్థనను మన్నించి, గంగను తలపై దాల్చడానికి అంగీకరించాడు.\n\nబ్రహ్మ అనుమతితో, దివినుంచి భువికి దిగి రావడానికి గంగ మొదట శివుడి శిరస్సు మీదికి ఉరికింది. శివుడి జటాజూటాల నుంచి ఒకపాయ హిమాలయపర్వతం మీదికి జారి, కొండలూ, కోనలూ దాటుకుంటూ మైదానం చేరింది.\n\nభగీరథుడు శంఖనాదం చేస్తూ, ముందు వెళుతూంటే గంగా ప్రవాహం అయన్ను అనుసరించి, భూలోకాన్ని చుట్టుముట్టి, అక్కడినుంచి పాతాళానికి చేరింది. గంగాజలం బూడిద రాసులపై ప్రవహించగానే అరవైనాలుగు వేల మంది సగరకుమారులు ప్రాణాలతో లేచి వచ్చారు!\n\nశ్యామలతో కలిసి గంగావతరణ కథను పూర్తిచేసిన సందీపుడు –“దివి నుంచి భువికి దిగివచ్చిన దివ్యవసాధన గంగ. అది సగర\n\nకుమారుల శాపాన్ని పోగొట్టింది. అందుకే అది పవిత్రమైనది. అంతే కదా, తాతయ్య?” అన్నాడు.\n\n“మీరు ఆ కథ చెప్పిన విధానం చాలా బావుంది. అయితే, గంగ పుట్టుకకు సంబం ధించిన మరొక కథ కూడా వుంది. అది అంత ప్రసిద్ధం కాదు. భూమి మీదికి దిగడానికి పూర్వపు అకాశగంగ జన్మ వృత్తాంతం అది! ఆ కథను కూడా తెలుసుకుంటే, దాని పవిత్రతకు సంబంధించిన విషయం మరింత విశదమవుతుంది. ఇక్కడ మరొక విషయం మరిచిపోకూడదు. పురాణకథలు చాలావరకు సంకేతాలే. ఒకసారి ప్రాణాలు పోగొట్టుకున్నవారు పావన గంగా జలం తగలగానే మళ్ళీ ప్రాణాలతో లేచి వచ్చారు అంటే – మరణ శాపం నుంచి దైవ కృప విముక్తి కలిగించకలదనే అర్థంచేసు కోవాలి,” అన్నాడు దేవనాథుడు.\n\n“అకాశగంగ జన్మవృత్తాంతం చెబుతా నన్నారు కదా? దానిని చెప్పండి, తాతయ్య!” అన్నది శ్యామల కుతూహలంతో.\n\n“రేపు చెబుతాను, చిట్టితల్లీ!” అన్నాడు దేవనాథుడు.\n– (ఇంకాఉంది)"
        },
        {
            "title": "కావేరీ తీర ప్రయాణం-6",
            "page_start": 34,
            "author": "జయంతి మహాలింగం",
            "pdf_page": 34,
            "content": "కావేరీ తీర ప్రయాణం-6\n\n# దేవాలయాలు-స్థలపురాణాలు\n\nరచన: జయంతి మహాలింగం\n\nచిత్రాలు : గౌతంసేన\n\nసేలంనగరానికి నైరుతీ దిశలో భవాని పట్టణం ఉన్నది. అక్కడి భవానీ నది పేరుమీదుగానే దీనికీ పేరు వచ్చింది. కేరళలోని వళ్ళువనాడు కొండలలో పుట్టి, తమిళనాడు లోని కోయంబత్తూరు, ఈరోడు జిల్లాల గుండా దాదాపు 217 కి.మీ. దూరం ప్రవహిస్తోంది భవానీనది. మార్గమధ్యంలో సిరువాణీ, చిర్టార్, కుణ్ణార్, కుందా, మోయార్ అనే చిన్న చిన్న ఏరులు ఈ జీవనదిలో కలుస్తు న్నాయి.\n\nభవానీ నది కావేరిలో సంగమించే చోటును పవిత్రంగా భావిస్తారు. రెండు నదులు కలిసేచోట మూడోనది అంతర్వాహినిగా కలుస్తుందని చెప్పే సంప్రదాయం ఇక్కడా ఉన్నది. ఇక్కడ అంతర్వాహినిగా వచ్చి కలిసేది అముదానది. అమృతకలశాన్ని రాక్షసుల నుంచి రక్తించడానికి, పరాశరముని దానిని భవానివద్ద భూమిలో పాతిపెట్టాడు. ఆయన తిరిగివచ్చి చూస్తే, అమృతకలశం పాతిన చోట శివలింగం కనిపించింది. దానిని పైకెత్తడానికి పరాశరముని ప్రయత్నించాడుగాని, కదిలించలేక పోయాడు. లింగం నుంచి బుగ్గలా నీటిధార పైకిఎగిసింది. అదే అముదానది పేరుతో అంతర్వాహినిగా వచ్చి ఈ సంగమంలో కలుస్తున్నదని చెప్పే కథ ప్రచారంలో ఉన్నది.\n\nభవాని సంగమేశ్వర\nఆలయం\n\nచంద మామ\n\nతమిళనాడులోని ప్రసిద్ధమైన\nదేవాలయాలలో భవాని సంగమేశ్వర\nఆలయం ఒకటి. దీనిని దక్షిణ\nప్రయాగ, దక్షిణ బదరి, త్రివేణీ\nసంగమం అని కూడా పిలుస్తారు.\n\nశంకరగిరి, తిరుచ్చెంగోడు, పద్మ\nగిరి, మంగళగిరి, వేదగిరి అనే\nఅయిదు గిరిదేవాలయాలతో\nఈ అలయం పరివేష్టించబడి\nఉన్నది. 1900 సంవత్సరా\nరంభంలో ఎడ్మండ్ గ్యారో\nఅనే ఒక బ్రిటిష్ కలెక్టర్,\nఈ సంగమ సమీపం\nలోనిఒక భునంలో బస\nచేశాడు. ఒకనాటి అర్థ\nరాత్రి సమయంలో\nఅతను ఉంటూన్న\nభవనాన్నీ, దాపుల\nనున్న పాత కోట\nనూ హాతాత్తుగా\nచుట్టుముట్టిన\nజలప్రవాహం\n\nశివలింగాన్ని సైకెత్తదానికి పరాశరముని ప్రయత్నించాడు\n\nనుంచి అదృష్ట వశాత్తు తప్పించకున్నాడు. వేదనాయకి మాత అతని కలలో కనిపించి వెల్లువను\nగురించి హెచ్చరించిందనీ; గ్యారో కృతజ్ఞతతో గుడిలోని దేవతకు ఆభరణాలు, దంతంపల్లకీ కానుకలుగా\nసమర్పించాడనీ చెబుతారు.\n\nభవానికి దక్షిణంగా ఈరోడు నగరం ఉన్నది. కావేరి నుంచి తవ్వబడిన వెరుంపాళయం, కళింగరాయన్\nఅనే ప్రధానమైన రెండు కాలువల కారణంగా దీనికీ పేరు వచ్చివుండవచ్చు. 'ఓడై' అంటే తమిళంలో\nకాలువ అని అర్థం. ఈరోడై (రెండుకాలువలు) ఈరోడు అయివుండవచ్చు, అని చెబుతారు. 'ఈర-\nఓడు' అంటే తడిగావున్న కపాలాలు అని అర్థం. దేవీ భాగవతం దక్షయజ్ఞం గురించి చెబుతుంది. దక్ష\nప్రజాపతి యజ్ఞం తలపెట్టి, అల్లుడైన శివుణ్ణి అవమానపరచాలని, యజ్ఞానికి అందరినీ పిలిచి, అల్లుణ్ణీ,\nకూతుర్షీ పిలవలేదు. శివుడు, వారించినా వినకుండా దాక్షాయణి (పార్వతి) తండ్రి చేస్తూన్న యజ్ఞాన్ని\nచూడడానికి పుట్టింటికి వెళ్ళి, అవమానంపాలై యజ్ఞగుండంలో పడి అత్మాహుతి చేసుకున్నది. దాంతో\nఅగ్రహం చెందిన శివుడు తన జటాజాటాలను నేలకేసికొట్టి, వీరభద్రుణ్ణీ, భద్రకాళినీ పుట్టించి, యజ్ఞ\nధ్వంసానికి పంపాడు. వాళ్ళు యజ్ఞవాటికకు వెళ్ళి, దక్షుణ్ణీ, అతని అనుచరులనూ చంపి నిప్పుల్లో వేసి\nకాల్చగా మిగిలిన కపాలాలను కావేరిలో పడవేశారు. అవి ఇంకాతడిగానే ఉన్నాయి. ఈ సంఘటన\nజరిగిన స్థలం ఇది గనక దీనికి 'ఈరోడు' అని పేరు వచ్చిందని ఒక స్థలపురాణం చెబుతుంది.\n\nఈరోడుకు నైరుతి దిశలో పడమటి కనుమలలో పుట్టే నాయ్యల్ అనే సది కోయంబత్తూరు,\nతిరుప్పూరు నగరాల గుండా ప్రవహిస్తూ, కరూరు వద్ద కావేరిలో సంగమిస్తున్నది.\n\nతమిళనాడులోని రెండవ అతిపెద్ద నగరం కోయంబత్తూరు. ఈ నగర పరిసరాలలో పరిశ్రమలూ,\nనేతమిల్లులూ దాదాపు 30,000 దాకా ఉన్నాయి. అందుకే దీనికి 'దక్షిణభారత మాంచెస్టర్' అనే\nపేరువచ్చింది. కోయంబత్తూరుకు 7కి.మీ. దూరంలో నాయ్యల్ నదీ సమీపంలో వున్న పేరూర్ పట్టీశ్వర\nమార్చ్ 2000\n\nచంద మామ\n\nస్వామి ఆలయం ప్రసిద్ధమైన శివాలయం. ఇక్కడి 'కనకసభ'లో కొన్ని అద్భుతమైన శిల్పాలు ఉన్నాయి.\n\nఈ దేవాలయాన్ని క్రీ.శ ఒకటవ శతాబ్దంలో నిర్మించారని చెబుతారు. ఇందులోని లోపలి గుడిని కరికాల చోటుడు నిర్మించాడు.\n\nకరూరు వద్ద మూడవ ఉపనది అయిన అమరావతీనది కావేరిలో కలుస్తున్నది. ఇది కోయంబత్తూరు జిల్లా అనైమలై కొండల్లో పుట్టి 200 కి.మీ. కన్నా ఎక్కువ దూరం ప్రవహిస్తున్నది. దీనికి అడ్డుగా నిర్మించిన అనేక ఆనకట్టలు వ్యవసాయానికి కావలసిన జలాలను సరఫరా చేస్తున్నాయి. ఈ సంగమం నుంచి బయలుదేరే ఉయ్యకొండాన్ కాలువ తిరుచ్చికి కూడా నీటి సరఫరా చేస్తాంది.\n\nప్రాచీన కాలంలో చేర, చోళ, పాండ్య రాజ్యాలమధ్య కావేరి, అమరావతీ నదులు సహజ సరి హద్దులుగా ఉండేవి. ఏవైనా ముఖ్యమైన పనులు ఆరంభించే ముందు ముగ్గురు రాజులూ సంగమం వద్ద వున్న చెల్లాండి అమ్మన్‌కు ప్రత్యేక పూజలు జరిపి ప్రార్థించేవారు. ఇక్కడాక అగస్త్యముని ఆలయంకూడా ఉన్నది. కంచి మఠానికి చెందిన అచార్య పరమశివేంద్రసరస్వతి శిష్యుడూ, భక్తకవీ, యోగీ అయిన సదాశివ బ్రహ్మేంద్రులవారి సమాధి ఇక్కడికి సమీపంలోని నేరూర్‌లో ఉన్నది. ఆయన జీవితంలో జరిగిన ఒక వింత ఉదంతాన్ని ఇంకా చెప్పుకుంటారు. ఆయన ఒకప్పుడు కావేరి తీరంలోని కొడిముడి వద్ద కూర్చుని ధ్యాననిమగ్నుడై ఉండగా, హాతత్తుగా వెల్లువ వచ్చి, ఆయన్ను ఇసుకతో కప్పివేసిందట. ఆ తరవాత కొందరు ఇసుకదిబ్బను తవ్వగా అందులోనుంచి పైకిలేచిన సదాశివ బ్రహ్మేంద్రులు, ఏమీ జరగనట్టు ఇసుకను దులుపుకుని చకచకా నడిచి వెళ్ళారట! కావేరీనది తిరువయ్యారు వద్ద త్యాగరాజ కీర్తనలతో మారుమోగినట్టే, నేరూరులో సదాశివబ్రహ్మేంద్రుల కీర్తనలతో ప్రతిధ్వనిస్తోందని చెబుతారు!\n\nమేట్టూరు నుంచి తిరుచిరాపల్లి వరకు ఉన్నప్రాంతాన్ని తమిళనాడులో అత్యధికంగా పారిశ్రామికీకరణ జరిగిన ప్రాంతంగా చెప్పవచ్చు. మేట్టూరు, భవాని ఆనకట్టలకు లోబడిన ప్రాంతాలలోనూ; కావేరీతీరం పాడవునా; భవాని, అమరావతి, నాయ్యల్ నదీ తీరాల లోనూ అసంఖ్యాకమైన\n\nకొడుముడిలోని దేవాలయం\n\nకలుషిత మవుతూన్న నదీ జలాలు:\n\nపరిశ్రమలు నెలకొల్ప\nబడ్డాయి. ఉద్యోగావ\nకాశాలు పెరగుతాయి\nకాబట్టి, ఈ పరిశ్రమల\nవల్ల ప్రజలకెంతో మేలు\nజరుగుతుందన్నది\nనిజమే. అయితే, ఈ\nపరిశ్రమలకారణంగా\nఈ నదులు క్రమేణా\nమురుగుకాల్యలుగా\nమారిపోతున్నాయి.\nమేట్టూరు, భవాని,\n\nతిరుప్పూరు సమీపంలో కలుషితమైన నాయ్యల్ నది ఈరోడు, కోయంబత్తూరు, తిరుప్పూరు మొదలైన నగరాల చుట్టూ వున్న పరిశ్రమల నుంచి వెలువడే మిగులు మురికి నీళ్ళు, విషపూరిత రసాయనిక పదార్థాలూ, శుభ్రపరచకుండా నదులలోకి వదల బడుతున్నాయి. ఇవి పైరుపచ్చలకూ, ప్రజల ఆరోగ్యానికి చెప్పరాని హాని కలిగిస్తున్నాయి.\n\nపరిశ్రమల నుంచి భవానీ నదిలోకి వదలబడే మురికినీళ్ళు మరీ విషపూరితం కావడంతో ఇక్కడి వేరుశనగ, వరి, చెరకు పంటలు దారుణంగా దెబ్బతిన్నాయి. ఒకప్పుడుభవానీసాగర్లో చేపలు విరివిగా లభించేవి. ఇప్పుడు అంతగా దారకడంలేదు. కొన్ని జాతుల చేపలు నశించి పోయాయి. ఈ నీళ్ళు తాగే ప్రజలు రకరకాల శ్వాసకోశవ్యాధులకూ, ఉదరవ్యాధులకూ గురవుతున్నారు.\n\nరోజురోజుకూ పెరిగిపోతూన్న ఈ వాతావరణకాలుష్యాన్ని అరికట్టాలని 1993 వ సం॥లో ఒక ఉద్యమం బయలుదేరింది. వాటి ఫలితంగా పరిశ్రమల నుంచి విడుదలయ్యే కలుషిత పదార్థాలలోని విషపదార్థలను తొలగించే యంత్రాలను అమర్చి, వాటిని తొలగించాకే, ఆ నీళ్ళను నదిలోకి వదలాలనీ; లేకుంటే పరిశ్రమలను మూసివేయాలనీ కోర్టులు ఆదేశాలను జారీచేశాయి.\n\nఅదే విధంగా నాయ్యల్ కూడా 'మృతనది' గా మారిపోతున్నది. నాయ్యల్ నది పాడవు 173 క.మీ. కోయంబత్తూరు, తిరుప్పూరు నగరాలలో 800 పైగా పరిశ్రమలు ఉన్నాయి. ఇవన్నీ బట్టలకు రంగులు వేయడం, బ్లీచింగ్ చేయడం వంటివి చేసేవే. వీటినుంచి వెలువడే మురికి, రసాయనిక పదార్థాలు ఈ నదిలో కలుస్తున్నాయి. వ్యవసాయ భూములకు సాగునీటి జలాలు అందించాలని 1992వ సం॥లో నాయ్యల్ సదిమీద ఒరత్తపాళయం అనకట్ట నిర్మించారు. అయినప్పటికీ ఈ నదీ జలాలు కలుషితం కావడం వల్ల కరూరు ప్రాంతం రైతులు వాటిని ఉపయోగించుకోలేని దుస్థితిలో వున్నారు. అందువల్ల బట్టల ఎగుమతుల ద్వారా యేటా 2000 కోట్లు అర్థిస్తూన్న తిరుప్పూరు పరిశ్రమలు వాటి నుంచి వెలువడే నీటినీ, రిజర్వాయర్ అంతర్భాగాన్నీ శుభ్రపరచాలనీ; 1998 ఆఖరులోగా విష పదార్థాలను వేరుచేసి తొలగించే ఉమ్మడియంత్రాన్ని నెలకొల్పాలనీ కోర్టులు ఆదేశాలను జారీ చేశాయి.\n\nరోడు సమీపంలో కావేరిలోకి ప్రవహిస్తూన్న మీగులు మురికి నీరు\n\n© Amrita Bharati,\nBharatiya Vidya Bhavan, 2000\n\nమాట్ట 2000\n\n38\n\nఒక దివస మాము"
        },
        {
            "title": "శరభయ్య తెలివి",
            "page_start": 38,
            "author": "వసుంధర",
            "pdf_page": 38,
            "content": "శరభయ్య తెలివి\n\nఒక ఊళ్ళో శరభయ్య, చలమయ్య అనే మిత్రులున్నారు. ఇద్దరూ చాలా పనులు కలిసే చేస్తారు. కానీ అందరూ శరభయ్య తెలివిని మెచ్చుకుంటారు. చలమయ్యను చేతకానివాడంటారు. ఇది చలమయ్యకు చాలా బాధగా వుండేది. అయితే, శరభయ్య మిత్రుడిని ఓదార్చుతూ, “ఇతరులు ఏమన్నారన్న దాన్నిగురించి ఆలోచించకు. నీ గురించి నీకు తృప్తిగా వుంటే సంతోష పడు,” అని సలహా ఇచ్చేవాడు.\n\nఒకరోజున మిత్రులిద్దరూ పట్నం బయల్దేరారు. తమ భార్యలకు బంగారు గొలుసులు కొనాలని వాళ్ళ తాపత్రయం.\n\nఇద్దరూ కొంత దూరం వెళ్ళే సరికి, ఒక చెట్టు కింద వారికిద్దరు బాటసారులు కూర్చుని గట్టిగా మాట్లాడుకోవడం విని పించింది. మిత్రులిద్దరూ బాటసారుల వద్దకు వెళ్ళి, విషయమేమిటని అడిగారు.\n\nవారిలో ఒకడు విలువైన దుస్తులు ధరించి వున్నాడు. అయన వ్యాపారాలు చేసి కోట్లు అర్జించాడు. అయనకిద్దరు కూతుళ్ళు. ఇద్దరికీ ఒకేసారి ఏదో వింత జబ్బు చేసింది. వైద్యులు ఎన్ని ప్రయత్నాలు చేసినా, ఆ జబ్బు లొంగలేదు. చివరికొక సాధువు వాళ్ళను పరీక్షించి, తండ్రితో, “నీ పాపాలు వీళ్ళను బాధపెడుతున్నాయి. కొంతకాలం పాటు వీళ్ళకు రోజుకొక బంగారు గొలుసు చొప్పున చేయించు. రోజుకొక కొత్త ప్రాంతానికి వెళ్ళి, ఆ గొలుసుల్ని సగం ధరకు అమ్ము. పది రోజుల్లో నీ కూతుళ్ళకు పూర్ణారోగ్యం చేకూరుతుంది!” అని చెప్పాడు.\n\nఆ ప్రకారం అయన ఇక్కడకు వచ్చి, ఈ చెట్టు కింద అగాడు. రెండో అతను స్వర్ణకారుడు. వ్యాపారస్థుడి కథ విని, ఆ గొలుసులు పరీక్షించాడు. అవి బంగారానివే\n\nఅని రూఢి చేసుకున్నాక, తనే వాటిని కొందామనుకున్నాడు. అయితే అతడి వద్ద అయిదు వందలరూపాయలు మాత్రమే వున్నాయి. మిగతా డబ్బు తన ఊరికి వస్తే ఇస్తానంటున్నాడు. లేదా తన వేలి ఉంగరం తీసుకోమంటున్నాడు.\n\n“అయ్యా! రాత్రికల్లా నేను నా ఊరు చేరుకోవాలి. నాఊరిదొక దారి; ఈయన దింకోదారి. కాబట్టి అలా కుదరదు. ఈయన స్వర్ణకారుడు కాబట్టి, నా బంగారం మంచిదని తెలుసుకోగలిగాడు. కానీ ఇతడి వేలి ఉంగరం బంగారమవునో కాదో నాకెలా తెలుస్తుంది? ఇప్పటికే నా కూతుళ్ళ అరోగ్యం కోసం, వెయ్యి రూపాయల గొలుసును అయిదొందల కిస్తున్నాను. అంతకు తగ్గించలేను. ఈయన\n\nవద్ద అయిదొందలే వుంటే, ఒక్క గొలుసే తీసుకోమన్నాను. అది న్యాయమే కదా?” అన్నాడు వ్యాపారస్థుడు.\n\nస్వర్ణకారుడు చిరాగ్గా, “ఇది మనిద్దరి మధ్య విషయం. ఇందులో మూడో మనిషి జోక్యమెందుకు?” అన్నాడు.\n\nఅప్పుడు చలమయ్య వెంటనే, “అయ్యా! మేమిద్దరం బంగారు గొలుసులు కొందా మనే, పట్టం బయల్దేరాం. మేమిద్దరం ఏ పని చేసినా కలిసి చేస్తాం. తమరు ఈ రెండు గొలుసుల్స్మీ, మా ఇద్దరికే ఇస్తే తగిన మూల్యం ఇచ్చి, ఇక్కణ్ణించే వెనక్కు తిరిగి పోతాం,” అన్నాడు.\n\n“ఇది అన్యాయం! నాకు ఒక్క గొలుసైనా ఇచ్చితీరాల్సిందే,” అన్నాడు స్వర్ణకారుడు వెంటనే.\n\nవ్యాపారస్థుడు మాత్రం అంతవరకూ తనను వేధించాడన్న కోపంతో, స్వర్ణకారుడికి గొలుసు ఇవ్వనన్నాడు. శరభయ్య, చలమయ్య చెరో అయిదొందలూ ఇచ్చు కుని, గొలుసులు తీసుకుని, తమ ఊరు తిరిగి వెళ్ళారు. బంగారాన్ని చౌకగా కొన్నందుకు ఇద్దరికీ సంతోషంగా వుంది. గొలుసు నాణ్యతపై ఇద్దరికీ సందేహం లేనప్పటికీ, ఎందుకైనా మంచిదని ఇళ్ళు చేరేముందు, ఆ గొలుసుల్స్మీ ఉళ్ళోని స్వర్ణకారుడికి చూపించారు.\n\nస్వర్ణకారుడు గొలుసుల్స్మీ పరీక్ష చేసి, “ఇది నకిలీబంగారం. గొలుసు పాతిక రూపాయల విలువకూడా చెయ్యదు. మీరు కాని హెచ్చుధర పెట్టలేదు కదా!” అన్నాడు.\n\n“మరీ హెచ్చు ధు పెట్టలేదు కానీ, పాతిక రూపాయల కంటే చాలా ఎక్కువే ఇచ్చాం,” అన్నాడు శరభయ్య.\n\nఇద్దరూ తమ గొలుసులు తీసుకుని, ఇళ్ళకు బయల్దేరారు.\n\nముందు శరభయ్య ఇల్లు వచ్చింది. అతడు భార్యకు జరిగింది చెబితే, “అవతల వాళ్ళంత పకడ్బందీగా పథకం వేసి మోస గిస్తారని, ఎవరైనా కలగంటారా? ఒకవేళ అయన నిజంగానే మంచి బంగారం అమ్మితే, చక్కటి అవకాశం చేజారిపోయేది కదా! తెలివిగలవాళ్ళు మంచి అవకాశాన్ని వదులుకోరు. నువ్వు చాలా తెలివైనవాడివి. అదృష్టం మనకు కలిసి రాలేదంతే!” అని భర్తను పొగిడింది.\n\nఈ మాటలు వినగానే చలమయ్యకు కొంత ఊరట కలిగి, చలాకీగా ఇంటికి వెళ్ళాడు. కానీ అతడి భార్య జరిగింది విని నానాతిట్లూ తిట్టి, “నీ తెలివి ఇలా తెల్లారు తుందని తెలిసీ, నేను కూడా రాక పొతిని. తప్పు నాదేలే!” అన్నది.\n\nఅ తరువాత – అసలు బంగారాన్ని సగం ధరకు అమ్మేవాడు ఉంటాడని ఎలా నమ్మావని, భర్తను నిలదీసింది. శరభయ్య కూడా నమ్మాడంటే, అతడు కూడా ఈ మోసులో భాగస్వామి అని ఆరోపించిందామె.\n\nచలమయ్య మనసులో, “శరభయ్య అదృష్టవంతుడు. మోసపొతే, అతడి భార్య అదీ తెలివే అంది. నా భార్య కూడా అతణ్ణి తెలివితక్కువవాడనలేదు. మోసగాడే అయివుంటాడంటున్నది. నన్ను మాత్రం\n\nనిస్సందేహంగా తెలివితక్కువ వాడని తిట్టింది. నేను చాలా దురదృష్టవంతుణ్ణి!” అని బాధపడుతూ, ఇంట్లో ఒక మూల గదిలో కూర్చుని కుమిలిపోసాగాడు.\n\nఈలోగా శరభయ్య తన బుర్రకు పదునుపెట్ట సాగాడు. తను సులువుగా మోసపోయాడు. అయినా, భార్య తన తెలి విని మెచ్చుకుంది. కాబట్టి ఇప్పుడు పోగొట్టు కున్న డబ్బును తిరిగి సంపాదించుకోవాలి!\n\nబాగా ఆలోచించగా శరభయ్యకు, ఒక విషయం గుర్తుకొచ్చింది. తాము పట్నానికి బంగారు గొలుసులు కొనడానికి వెళు తున్నామన్న విషయం ఉళ్ళో ఎవరికీ తెలియదు – ఒక్క కొండయ్యకు తప్ప! వాడామధ్య కూతురు పెళ్ళి చేసినప్పుడు పట్టంలో బంగారు గొలుసు కొన్నాడు.\n\nఎక్కడ నమ్మకంగా గొలుసులు దొరుకుతుని,\nవాణ్ణి నిన్న తనూ, చలమయ్యా అడిగారు.\n\nఅదలా వుంచితే – తమక్కావలసినవి\nరెండు బంగారు గొలుసులు. మోసగాళ్ళ\nమద్దవున్నవీ సుగ్గారెండే బంగారు గొలుసులు!\nఅంటే, కొండయే్యే ఈనాటకానికి ఏర్పాటు\nచేయించి వుండాలి. కొండయ్య మోసగాడని\nఉళ్ళో చెప్పుకుంటారు.\n\nఈ విధంగా అలోచించి శరభయ్య\nగ్రామాధికారి వద్దకు వెళ్ళి జరిగిందంతా\nచెప్పి, తన అనుమానం గురించి వివరిం\nచాడు. గ్రామాధికారి కూడా చాలాకాలం\nకొండయ్య బండారం బయట పెట్టాలని\nఆలోచిస్తున్నాడేమో – శరభయ్య ఆలో\nచనలను మెచ్చుకున్నాడు.\n\nఅయన ఇద్దరు మనుషుల్ని మారు\nవేషాలలో కొండయ్యను అనుసరించమని\nనియమించాడు. అ రాత్రే కొండయ్య\nపారుగూరు వెళ్ళి, తన భాగస్వాములతో\nడబ్బు పంపకం చేసుకుంటూ, గ్రామాధి\nకారి మనుషులకు దొరికిపోయాడు.\n\nకొండయ్య తనను క్షమించమంటూ\nగ్రామాధికారి కాళ్ళ మీద పడ్డాడు.\n\nశరభయ్య చలమయ్యలకు పోగొట్టుకున్న\nడబ్బుతిరిగొచ్చింది. ఇద్దరూ సంతోషంగా\nతమ తమ ఇళ్ళకు బయల్దేరారు.\n\nముందుగా శరభయ్య ఇల్లు వచ్చింది.\nజరిగింది తెలుసుకున్న అతడి భార్య,\n“తెలివంటే నీదే తెలివి. దొంగ కాజేసిన\nసామ్మును తిరిగి తెచ్చుకున్నావు,” అంటూ\nపాగిడింది.\n\nపాగిడే పెళ్ళాముంటేనే మగాడి తెలివి\nరాణిస్తుందని భార్యకు గట్టిగా చెప్పాలని\nఇల్లు చేరిన చలమయ్యతో, అతడి భార్య,\n“జరిగిందంతా విన్నాను. పెళ్ళాం, తెలివిని\nపాగిడితే, ఇంకా తెలివిని పెంచుకోవాలని\nప్రయత్నించాడు, శరభయ్య. నేనొక\nమాటంటే కూడా పౌరషం తెచ్చుకుని\nమోసానికి విరుగుడు వేయడానికి బదులు,\nతిట్టానని బాధపడుతూ మూలకూర్చున్నావు\nనువ్వు. నీ తెలివి ఈ జన్మకింతే!” అంటూ\nఈసడించింది.\n\nఈసారి చలమయ్యకు కోపం రాలేదు.\nమనసులో బాధ పుట్టలేదు. “నా పెళ్ళాం\nనిజమే చెప్పింది! నేను శరభయ్య నుంచి\nచాలా నేర్చుకోవాలి,” అనుకున్నాడు."
        },
        {
            "title": "వింత పరీక్ష",
            "page_start": 42,
            "author": "చందమామ బృందం",
            "pdf_page": 42,
            "content": "వింత పరీక్ష\n\nఒకానొకప్పుడు వీరనేనుడనే రాజు వివేకి\nఅయిన వృద్ధ మంత్రి ధర్మసాగరుడి సలహా\nప్రకారం వీరపురిని చక్కగా పాలిస్తూ\nవచ్చాడు. ఒకనాడు వృద్ధమంత్రి, తనకు\nయేళ్ళు పైబడినందున మంత్రి పదవిని\nవిరమించి, శేషజీవితాన్ని ప్రశాంతంగా\nగడపాలన్న కోరికను రాజుకు తెలియ\nజేశాడు. దానికి రాజు, “అలాగే, మంత్రి\nవర్యా! తమ ముగ్గురు కుమారులలో\nఒకరిని, అంటే తమ జ్యేష్ఠకుమారుణ్ణి\nతమ స్థానంలో మంత్రిగా నియమించు\nకుంటాను. తమకు అభ్యంతరం లేదు\nకదా?” అని అడిగాడు.\n\n“అభ్యంతరం లేదుగాని, నాముగ్గురి\nకుమారులలో ఎవరిని మంత్రిగా నియ\nమించాలన్నది తమరు బాగా ఆలోచించి\nనిర్ణయం తీసుకోవడం మంచిది. ధైర్య\nవంతుడు మంత్రిగా కావాలనుకున్నట్టయితే\nమీ ఇష్టానుసారం మీరన్నట్టుగా పెద్ద\n\nకుమారుణ్ణే నియమించవచ్చు. కీలకమైన\nఆ పదివిలో తెలివైనవాణ్ణి నియమించా\nలనుకుంటే రెండవవాడే తగినవాడు.\nనిజాయితీపరుడే ఆ పదవికి అర్హుడు అని\nతమరు భావించినట్టయితే ఆఖరివాడే\nఅందుకు అర్హుడు!” అన్నాడు మంత్రి.\n\n“తమ కుమారుల స్వభావం గురించి\nఅంత ఖచ్చితంగా ఎలా చెప్పగలుగుతు\nన్నారు? ఆ అభిప్రాయం నిజమని తమరు\nనిరూపించగలరా?” అని అడిగాడు రాజు.\n\n“తప్పకుండా, ప్రభూ!” అని మంత్రి\nకొంతనేపు ఆలోచించి, “నేను ముగ్గురికీ\nఒక సూచన ఇస్తాను. దానిని ఎవరు ఎలా\nపాటిస్తారో తమరే చూడండి!” అన్నాడు:\n\nమరునాడు మంత్రి తన ముగ్గురు\nకుమారులనూపిలిపించి, “నాయనలారా!\nమీతో ఒక ముఖ్యమైన పనివుంది. నా\nమాటలు జాగ్రత్తగా వినండి. రాజోద్యానం\nమధ్యలో మహత్తుగల గులాబీ మొక్క\n\nఒకటి ఉన్నది. మీరు వెళ్ళి, ఆ మొక్క\nనుంచి తలా ఒక పువ్వును కోసుకుని\nరావాలి. ఇది ప్రమాదంతో కూడుకున్నపని.\nఎందుకంటే – ఆ మొక్కనుంచి పువ్వులు\nకోయడం పూర్తిగా నిషిద్ధం. ఒకవేళ మీరు\nపువ్వులు కోస్తూ కాపలాభటులకు పట్టు\nబడినట్టయితే మీ నోటిని ఉపయోగించి\nశిక్ష నుంచి తప్పించుకోవచ్చు. నోటిని\nమాత్రమే ఉపయోగించాలన్న విషయం\nగుర్తుంచుకోండి!” అని చెప్పాడు.\n\nముగ్గురు కొడుకులూ సరేనని, తండ్రికి\nనమస్కరించి అక్కడి నుంచి బయలు\nదేరారు. రాజు ఈ తతంగాన్నంతా చాటు\nనుంచి గమనించాడు.\n\nఅప్పటికి సాయంకాలమయింది.\nముగ్గురూ రహస్యంగా ఉద్యానంలోకి\nజారబడి తండ్రి చెప్పిన గులాబీమొక్కను\nసమీపించారు. కాని పువ్వులు కోసిన మరు\nక్షణమే కాపలాభటులు వచ్చి వాళ్ళను\nపట్టుకున్నారు. పెద్దకుమారుడు గట్టిగా కేక\nవెట్టి తనచేయి పట్టుకున్న కాపలాభటుడి\nచేతిని కరిచాడు. భటుడు భయపడి\nచేయివదిలాడు. అదే అదనుగా మంత్రి\nకొడుకు తప్పించుకున్నాడు.\n\nరెండవ కుమారుడు పువ్వును నోట్లో\nవేసుకుని ఏమీ ఎరగనట్టు అమాయకతను\nనటించి బయటపడ్డాడు.\n\nఅయితే, మూడవవాడు మాత్రం\nప్రశాంతంగా అలాగే నిలడ్డాడు. కాపలా\nభటులు అతన్ని రాజు సమక్షానికి తీసుకు\nవెళ్ళారు. అతడు రాజుకు నమస్కరించి,\n“ప్రభూ! ఆ మొక్క పూవులు కోయడం నిషిద్ధ\nమని నాకు తెలుసు. అయితే, నన్ను ఆ\nపనిచేయమన్నది పరమ వివేకి అయిన\nతమ మంత్రి. ఆయన అలా చెప్పడానికి\nబలమైనకారణం ఏదోవుంటుంది!” అని\nచెప్పాడు.\n\nఅంతలో అక్కడికి వచ్చిన మంత్రి,\n“చూశారా, ప్రభూ! ముగ్గురూ నేను చెప్పినట్టే\nనోటిని మాత్రమే ఉపయోగించారు.\nఅయితే, వారిస్వభావానికి తగ్గట్టు ప్రవర్తిం\nచారు. ఒకడు దానిని హింసకు ఉపయో\nగిస్తే, మరొకడు తెలివిగా ఉపయోగిం\nచాడు. ఇంకొకడు నిజాయితీగా ఉపయో\nగించుకున్నాడు,” అన్నాడు.\n\nరాజు సంతోషంగా మందహాసం చేసి,\n“అవును, మంత్రివర్యా! అయినా, తమ\nకుమారులు ముగ్గురూ మూడు విధాలుగా\nగొప్పవారే. తమ పెద్ద కుమారుణ్ణి సైనికాధి\nకారిగా నియమిస్తున్నాను. రెండవ కుమా\nరుణ్ణి నా సలహాదారుగా తీసుకుంటాను.\nవివేకీ, నిజాయితీపరుడూ అయిన మీ\nచిన్న కుమారుడే, మీ స్థానానికి, అంటే\nమంత్రి పదవికి తగినవాడు!” అన్నాడు."
        },
        {
            "title": "మహాభారతం-50",
            "page_start": 45,
            "author": "చందమామ బృందం",
            "pdf_page": 44,
            "content": "50. యుద్ధసన్నాహం\n\n# మహాభారతం\n\nకృష్ణుడు ప్రసాదించిన దివ్యదృష్టితో ధృత రాష్ట్రుడు విశ్వరాపాన్ని అశగా చూశాడు. తరవాత అయన కృష్ణుడితో, “భగవంతుడా, ఎంతో దయతో నువ్వునాకు దివ్యనేత్రాలు ఇచ్చావు. వీటిని మళ్ళీ నువ్వే తీసుకో. నీ రూపాన్నిచూసినకళ్ళతోమామూలుమనుషులనూ, ప్రపంచాన్నీ చూడలేను,” అన్నాడు.\n\nమరుక్కణం సభ ఎప్పటిలాగే ఉన్నది. కృష్ణుడు మామూలుగానే ఉన్నాడు. నారదుడు మొదలైన దేవర్థులు సభలో లేరు. కృష్ణుడు సభలోని ఋషులతో వస్తానని చెప్పి, ఒక చెయ్యి సాత్యకికీ, రెండో చెయ్యి విదురుడికీ ఇచ్చి, సభ నుంచి బయలుదేరాడు. అతని వెంట కౌరవులూ, మిగిలిన రాజులూ బయలుదేరారు. చాలా కోపంగా ఉన్న కృష్ణుడు వారి వంక చూడనైనా లేదు.\n\nద్వారం వద్ద దారుకుడు రథంతోసహా సిద్ధంగా ఉన్నాడు. కృష్ణుడు రథంలో ఎక్కి కూర్చోగానే ధృతరాష్ట్రుడు అతనితో, “కృష్ణా, నన్ను నువ్వు అపార్థం చేసుకోవద్దు. పాండ వులపట్లనాకు ఎలాటి దురద్దేశమూ లేదు. నేను దుర్యోధనుడికి చెప్పినహితం నువ్వు విన్నావు. సభలో అందరూ విన్నారు గదా!” అన్నాడు.\n\nకృష్ణుడు ధృతరాష్ట్రుణ్ణీ, భీష్మ, ద్రోణ, బాహ్లిక, కృపులలాటి పెద్దలనూ ఉద్దేశించి, “మహాత్ములారా, సభలో జరిగినదంతా మీరు చూశారు. దుర్యోధనుడు రోషంతో సభనుంచి లేచిపోయాడు. ధృతరాష్ట్రుడు తాను అసమర్థుణ్ణి అని అన్నాడు. నేను వచ్చిన పని ముగిసింది, వెళుతున్నాను. నాకు సెలవు ఇప్పించండి,” అన్నాడు గంభీరంగా.\n\nపెద్దలందరూ కృష్ణుడికి వీడ్కోలు చెప్పి\nతమ తమ ఇళ్ళకు వెళ్ళిపోయారు. కృష్ణుడు\nరథం మీద తన మేనత్త అయిన కుంతి\nఇంటికి వెళ్ళాడు. అతను కుంతీదేవికి\nకౌరవసభలో జరిగినదంతా చెప్పి, “దేవీ,\nఎందరు ఎన్నివిధాల చెప్పినా, దుర్యోధనుడు\nవినిపించుకో లేదు. రాజలోకానికి కాలం\nమూడింది. అర్జునుడు వాళ్ళను కార్చిచ్చు\nలాగా దహిస్తాడు. నేను పాండవుల దగ్గరికి\nపోతున్నాను. వారికి ఏమన్నా సందేశం\nఇస్తావా?” అని అడిగాడు.\n\n“నాయనా, ధర్మానికి భంగం రానివ్వ\nవద్దని ధర్మరాజుతో చెప్పు. క్షత్రియులు\nబాహుబలంతో జీవించటం ధర్మం. అందు\nకోసం హింస చెయ్యవలసి వస్తే అది విధి\nనిర్ణయమన్న మాట. పూర్వం కుబేరుడు\n\nముచికుందుడనే రాజర్షికి భూమండల\nమంతా ఇస్తానంటే ముచికుందుడు\nతీసుకోక, తన భుజబలంతో సంపాదించు\nకున్న రాజ్యమే తనకు కావాలన్నాడట.\nధర్మరాజు ఇప్పుడనుసరించే మార్గం నాకు\nనచ్చినది కాదు. అది పాండురాజుగాని,\nభీష్ముడుగాని అమోదించేది కూడా కాదు.\nఅతనికి నిత్యమూ యజ్ఞ దాన తపస్సులూ,\nశౌర్యప్రజ్ఞలూ, బలమూ, ఓజస్సూ ఉండా\nలని నేను దీవించినట్టు చెప్పు. రాజ్య\nపాలన ధర్మబద్ధంగా చెయ్యటం ఉత్తమ\nక్షత్రియ లక్షణం; భిక్షాటనమూ, వ్యవ\nసాయమూ, వాణిజ్యమూ పనికిరావు.\nపాండవులు తమ తండ్రి రాజ్యభాగాన్ని\nతాము రాబట్టుకోవాలి. నాకు పరుల\nఅండన బతకటం కంటే దుఃఖం ఏమి\nఉంటుంది? యుద్ధంతో తండ్రి తాతలకు\nఉత్తమలోకాలుకలిగించమని ధర్మరాజుతో\nచెప్పు,” అన్నది కుంతి కృష్ణుడితో.\n\nఆమె కృష్ణుడికి వీడ్కోలు చెబుతూ\nతాను తన కొడుకులనూ, కోడలినీ అడిగి\nనట్లు చెప్పమన్నది.\n\nకృష్ణుడు కుంతి మందిరం నుంచి\nబయలుదేరి, కౌరవ ముఖ్యులందరికీ\nవీడ్కోలు చెప్పి, సాత్యకితోపాటు కర్ణుణ్ణీ\nకూడా తన రథం మీద ఎక్కించుకుని\nబయలుదేరాడు. రథం నగరం దాటి నిర్ణయి\nమైన ప్రదేశం చేరగానే, కృష్ణుడు కర్ణుడితో\nఏకాంతంగా, “కర్ణా, నువ్వు వేదాలూ, ధర్మ\nశాస్త్రాలూ చదువుకున్న వాడివి. అందుచేత\nనువ్వు గ్రహించగలవు. కన్యగా ఉండగా\nస్త్రీకి పుట్టిన వాణ్ణి కానీనుడు అంటారు.\n\nఅలాంటి కన్యాణవరిని వివాహం చేసుకుంటే\nవాడే కానీనుడికి తండ్రి అవుతాడు. నువ్వు\nకుంతీదేవికి కానీనుడుగా పుట్టిన వాడివి.\nఅందుచేత పాండురాజు పెద్దకొడుకువు;\nధర్మశాస్త్రాల ప్రకారం రాజు కావలిసిన\nవాడివి. నీకు తండ్రి పక్షాన పాండవులూ,\nతల్లి పక్షాన వృష్ణివంశం వాళ్ళూ బంధువులు.\nనావెంట వచ్చావంటే పాండవులూ, వాళ్ళ\nకొడుకులూ, పాండవుల పక్షాన వచ్చిన\nరాజులూ నీ పాదాలకు నమస్కరించుతారు.\nనీకు పట్టాభిషేకం జరుగుతుంది. ద్రౌపది\nనిన్ను అరవ భర్తగా స్వీకరిస్తుంది. ధర్మరాజు\nనీకుయువరాజుగా ఉంటాడు,\" అని చెప్పాడు.\n\nదానికి కర్ణుడు, “కృష్ణా, నా మీద ప్రేమ\nతోనూ, స్నేహంతోనూ నువ్వు చెప్పినదంతా\nవిన్నాను. నేను పాండురాజు కొడుకునన\nటానికి సందేహంలేదు. కుంతీదేవి నన్ను\nకని నదిలోపారేస్తే, అథిరథుడనే సూతుడు\nనన్ను చూసి తెచ్చి తన భార్య అయిన\nరాధకు ఇచ్చాడు. నన్ను అష్టకష్టాలు పడి\nపెంచిన ఆ దంపతులకు పిండాలు\nపెట్టటం నా ధర్మం కాదా? నాకు వాళ్ళే\nనామకరణం చేసి వసుషేణుడని పేరు\nపెట్టారు. ఇతర సంస్కారాలన్నీ చేశారు.\nవాళ్ళ బంధువులపిల్లలనే నేను వెళ్ళాడాను.\nనాకువారియందుకొడుకులూ, మనమలూ\nకూడా కలిగి పేరుగుతున్నారు. పదమూడే\nళ్ళుగా ధృతరాష్ట్రుడి ఇంట, దుర్యోధనుడి\nఅండన రాజ్యభోగాలు అనుభవిస్తున్నాను.\nనన్ను చూసుకుని దుర్యోధనుడు పాండవు\nలతో యుద్ధానికి సిద్ధపడ్డాడు. అర్జునుడితో\nద్వంద్వయుద్ధం చెయ్యమని అతను\n\nనన్ను కోరాడు. భయంచేత గాని, లాభం\nచేత గాని నేను దుర్యోధనుడికి అన్యాయం\nచెయ్యను. నేను అర్జునుడితో యుద్ధం\nచెయ్యకపోతే మా ఇద్దరికీ అపకీర్తి తప్పదు.\nనీ సహాయంతో పాండవులు తప్పక\nజయిస్తారు. నేను తన అన్ననని తెలిస్తే\nధర్మరాజు రాజ్యం కోరడు. నేనేమో ప్రపంచ\nమంతా జయించినా ఆ రాజ్యాన్ని దుర్యో\nధనుడికే ఇస్తాను. భూమినంతా ధర్మరాజునే\nఏలుకోనియ్యి. దుర్యోధనుణ్ణి సంతోష\nపెట్టాటానికి పాండవులను గురించి చాలా\nహీనంగా మాట్లాడాను. నేను చెప్పినట్టు\nఎవరికీ చెప్పక, అర్జునుణ్ణి యుద్ధానికి\nసిద్ధుణ్ణి చెయ్యి,\" అన్నాడు.\n\nకృష్ణుడు నవ్వి, “నీకు రాజ్యకాంక్ష\nలేదన్నమాట. సరే, ఈ మాసం యుద్ధానికి\n\nబాగున్నది. ఇంకా వారం రోజులకు అమా\nవాస్య వస్తుంది. ఆ రోజున యుద్ధం\nప్రారంభమయ్యేటట్టు చూడమని భీష్మ,\nద్రోణ, కృపులతో చెప్పు. నువ్వు కూడా\nయుద్ధానికి సిద్ధంకా,\" అన్నాడు.\n\nకర్ణుడు కృష్ణుణ్ణి కౌగలించుకుని,\nనెలవు పుచ్చుకుని, తన రథంమీద ఇంటికి\nవెళ్ళాడు. కృష్ణుడు సాత్యకితో సహా తన\nరథంలో ఉపప్లావ్యానికి బయలుదేరాడు.\n\nకృష్ణుడు తాను చేసిన కృషి ఫలించక\nతిరిగివెళ్ళగానే విదురుడు కుంతీదేవి వద్దకు\nవచ్చి, “సేను ఏది వద్దు అను కున్నానో అదే\nజరగబోతున్నది. పాండవ కౌరవులు మహా\nయుద్ధంలో అనేక లక్షల ప్రాణాలను బలి\nవెట్టబోతున్నారు. కృష్ణుడు సంధి కుదర్చలేక\nతిరిగి వెళ్ళాడు,\" అని దుఃఖించాడు.\n\nకుంతీదేవికి కూడా, యుద్ధంలో భీష్మ\nద్రోణుల వంటి మహాపురుషులు చావటం\nభయంకరంగా తోచింది; తన కొడుకులు\nయుద్ధంలో జ్ఞాతులను చంపి విజయం\nపొందటం కన్న దారిద్ర్యంతో మాడి\nచావటమే మేలేమోననిపించింది. రానున్న\nఅపదకు మూలకారకుడు కర్ణుడేనని,\nఅతను తన కొడుకులను ద్వేషిస్తూ, వారిని\nచంపటానికి నిశ్చయించుకున్నాడనీ అమె\nఅనుకున్నది. అందుచేత అమె కర్ణుడి\nమనసు పొండవులకు అనుకూలంగా\nమార్చటానికి నిశ్చయించుకుని, గంగా\nతీరాన కర్ణుడు జపం చేసుకుంటున్న చోటికి\nవెళ్ళింది. కర్ణుడు తూర్పుగా తిరిగి, చేతు\nలెత్తి జపం చేసుకుంటున్నాడు. కుంతి\nఅతని వెనకగా వచ్చి, ఎండదెబ్బకు వడలి,\nకర్ణుడి పైబట్ట మీద కూర్చున్నది.\n\nకర్ణుడు జపం చాలించి, కుంతిని చూసి\nనమస్కారం చేసి, “అమ్మా, కర్ణుణ్ణి, నమ\nస్కారం చేస్తున్నాను. ఏ పనిమీద ఇక్కడికి\nవచ్చావు?” అని అడిగాడు.\n\n“నాయనా, నువ్వు నాకొడుకువు. రాధ\nకొడుకువు కావు, సూతకులం వాడివికావు.\nనా మాట నమ్ము. నువ్వు నీ తమ్ములను\nఎరగక, దుర్యోధనుడి కోసం మహాపాపానికి\nఒడిగట్టటం అనుచితం. అర్జునుడు స్వశక్తి\nతో గెలుచుకున్న రాజ్యాల్ని కౌరవులు అప\nహరించారు. నువ్వు దానిని ధృతరాష్ట్రుడి\nకొడుకుల నుంచి తీసుకుని నువ్వే ఏలుకో.\nబలరాముడూ, కృష్ణుడూలాగ నువ్వు,\nఅర్జునుడూ ప్రేమగా అన్నదమ్ములై\nఉండండి. మీరిద్దరూ ఏకమైతే మీకు\n\nఅసాధ్యం ఏమీ ఉండదు,” అన్నది కుంతి.\nఈ మాటలు విని కర్ణుడు ఏ మాత్రమూ\nచలించక, కుంతితో ఇలా అన్నాడు:\n\n“అమ్మా, నీమాటలు నేను వినను.\nనువ్వు నాకు మహాపాపం చేశావు. ఏ శత్రువూ\nనాకు అంతకన్న పాపం చెయ్య లేడు.\nపుట్టగానే నన్ను పారేశావు. నేను\nక్షత్రియుడుగా పుట్టినా సూతుడుగా\nవెరిగాను. నాకు క్షత్రియ సంస్కారాలు ఏవీ\nజరగలేదు. ఇన్నాళ్ళూ నాక్షేమం నీకు\nపట్టలేదు. ఇప్పుడు నువ్వు నీ మంచికోరి\nనాకు హితం చెబుతున్నావు. నేనిప్పుడు\nపాండవుల పక్షం అయితే, భయపడి వాళ్ళ\nఅండన చేరానని లోకం అనుకుంటుంది.\nయుద్ధం జరగబోతూ ఉండగా నేను\nపాండవులకు అన్ననని ప్రకటిస్తే రాజు\nలంతా నన్ను దుమ్మెత్తి పాయ్యరా? ధృత\nరాష్ట్రుడి కొడుకులు నన్ను ఎంతో అదరించి,\nసత్కరించారు. ఆ సత్కారాలన్నీ వ్యర్థ\nపుచ్చనా? నామీద ఆధారపడి వాళ్ళు\nయుద్ధానికి సిద్ధమయ్యారు. నేను వారి\nబుణం తీర్చుకోవటానికి ప్రాణాలైనా\nఅర్పించాలి. దుర్యోధనాదుల కోసం\nనేనూ, నాకొడుకులూ ప్రాణం ఉన్నంత\nదాకా పోరాడతాం. అయినా నువ్వు నీ\nకొడుకులను గురించి భయపడి వచ్చావు\nగనక నిన్ను నిరాశ చెయ్యను. నీకొడుకు\nలందరినీ నేను చంపను. ఒక్క అర్జునుడు\nమినహాగా, మిగిలిన పాండవులెవరి\nప్రాణాలూ తీయను. అర్జునుణ్ణి చంపితేనే\nగాని నా బలపరాక్రమాలు సార్థకం కావు.\nయుద్ధంలో అర్జునుడు చచ్చినా, నాతో కలిసి\n\nఅయిదుగురుకొడుకులు నీకుంటారు. నేనే\nచచ్చినా నీకు అయిదుగురు కొడుకులుం\nటారు. నీకు అరుగురుకొడుకులు ఏ పరిస్థితి\nలోనూ ఉండరు. నువ్వు నిశ్చింతగా ఉండు”.\n\nకుంతి దు:ఖావేశంతో కర్ణుణ్ణి కౌగలిం\nచుకుని, “నాయనా, ఇది విధి విలాసం.\nకౌరవులు నాశనం కాక తప్పదు. నీ తమ్ములు\nనలుగురికి అభయం ఇచ్చినమాట మరవకు.\nనీకు శుభంకలుగుగాక!” అని దీవించింది.\nకర్ణుడు ఆమె పాదాలకు నమస్కారం చేసి\nతన ఇంటికి వెళ్ళాడు. కుంతి తన మంది\nరానికి తిరిగి వచ్చింది.\n\nకృష్ణుడు ఉపప్లావ్యం చేరుతూనే పాండ\nవులకు జరిగినదంతా చెప్పాడు. అతను\nచాలానేపు వారితో మంత్రాలోచన చేసి\nతనవిడిదికి వెళ్ళి విశ్రాంతి తీసుకున్నాడు.\n\n\n\nఆ రాత్రి పంచపాండవులు కృష్ణుడితో సహా యుద్ధసన్నాహం గురించి చర్చించారు. పాండవుల పక్షాన పోరాటానికి ఏడు అక్షొహణుల నేన సిద్ధంగా ఉన్నది. ఒక్కొక్క అక్షొహణికీ ఒక్కొక్క నాయకుడు నియమించబడ్డాడు. ఆ ఏడుగురు అక్షొహణీ నాయకులూ ఎవరంటే: విరాటుడూ, ద్రుపదుడూ, ధృష్టద్యుమ్ముడూ, శిఖండీ, సాత్యకీ, చేకితానుడూ, భీముడూనూ. ఈ ఏడుగురి మీదా ఒక మహా నాయకుడుండాలి. అతను భీష్ముడికి దీటైన వాడుగా ఉండాలి. అలాంటి వాడుఎవడని ధర్మరాజు తన తమ్ములను అడిగితే, సహ దేవుడు విరాటుణ్ణీ, నకులుడు ద్రుపదుణ్ణీ, అర్జునుడు ధృష్టద్యుమ్ముణ్ణీ, భీముడు, శిఖండినీ సూచించారు. ఏ ఇద్దరూ ఒక విధంగా చెప్పకపోవటంతో ధర్మరాజు కృష్ణుడి అభిప్రాయం ప్రకారం సర్వనేనానిని నిర్ణయింతామన్నాడు. కృష్ణుడు ధృష్టద్యుమ్ముణ్ణే సూచించాడు.\n\nపాండవ బలాలకు ధృష్టద్యుమ్ముడు సర్వనేనానిగా నిర్ణయించబడినట్టు తెలిసి రాజులందరూ సంతోషించారు. అర్భాటంగా సైనికసన్నాహం అరంభమయింది. రథాలు నడిచాయి. శంఖాలూ, దుందుభులూ\n\nమోగాయి. పాండవుల బలాలు మహా సముద్రంలాగా కదిలాయి. నేనకు ముందు భీమ, నకుల, సహదేవులు వెళ్ళారు. వాళ్ళ వెనకగా అభిమన్యుడూ, ఉపాండవులూ, ధృష్టద్యుమ్ముడూ, ఇతర పాంచాల యోధులూకదిలారు. నేనమధ్యలో ధర్మరాజు న్నాడు. సైన్యం వెంట రకరకాల వాహ నాలూ, యంత్రాయుధాలూ, వైద్యులూ, పరిచారకులూ ఉన్నారు. ద్రౌపది తన దాసదాసీ జనంతో సహా ఉపప్లావ్యంలోనే ఉండిపోయింది.\n\nపాండవులు నేనలతో బయలుదేరే ముందుబ్రాహ్మణులకుగోవులూ, బంగారమూ దానం చేసి, వారి ఆశీర్వాదాలు పాందారు.\n\nనేన వెనకభాగంలో విరాటుడూ, కుంతి భోజుడూ, ధృష్టద్యుమ్ముడి కొడుకులూ, నలభైవేల రథాలూ, రెండు లక్షలగుర్రాలూ, అయిదు లక్షల కాల్పలమూ, అరవైవేల ఏనుగులూ వెంటబెట్టుకుని చేకితానుడూ, ధృష్టకేతుడూ, సాత్యకీ, కృష్ణుడూ అర్జునుడూ కదిలారు.\n\nఈ మహానేన కురుక్షేత్రం చేరగానే శంఖాలు మోగాయి. సైనికులు పరమా నంద భరితులై, దిక్కులు పిక్కటిల్లేటట్టు సింహనాదాలు చేశారు."
        },
        {
            "title": "సరిఅయిన తీర్పు",
            "page_start": 51,
            "author": "చందమామ బృందం",
            "pdf_page": 51,
            "content": "సరిఅయిన తీర్పు\n\nపూర్వం గౌతమీతీరాన ధనగుప్తుడనే కటిక\nపేదవాడుండేవాడు. తన పేరు బాత్తిగా\nనిరర్థకమయినందుకు అతను ఎంతో\nబాధపడేవాడు. ధనం సంపాదించటానికి\nఅతను చేసిన ప్రయత్నం ఒక్కటీ ఫలించ\nలేదు. చివరకు అతను జీవితం మీద విరక్తి\nచెంది, ఈ జన్మకిక ఇంతే అనుకుని, ఒక\nనాడు నదిలోకి దూకేశాడు.\n\nఅ సమయానికి అటుగా పోతున్న\nగోసాయి ఒకడు ధనగుప్తుణ్ణి నది నుంచి\nబయటికి లాగి కాపాడి, “ఎందుకు చావా\nలనుకున్నావు?” అని అడిగాడు.\n\nధనగుప్తుడు తన సంగతంతా చెప్పాడు.\nగోసాయి అతనికి ఒక తాయెత్తు ఇచ్చి,\n“దీన్ని కట్టుకున్నావంటే నీకు అదృష్టం\nకలిసివస్తుంది. త్వరలోనే ధనవంతుడివవు\nతావు,” అని చెప్పి తన దారిన తాను వెళ్ళి\nపోయాడు.\n\nగోసాయి యిచ్చిన తాయెత్తు ప్రభావమో,\nలేక ధనగుప్తుడిలో కలిగిన అత్మవిశ్వాసమో\nగాని, అదిమొదలు అతను చేసిన ప్రతి\nపనీ కలిసి వచ్చింది. అతను పట్టినది\nబంగారమయింది. కొద్దికాలంలోనే అతను\nగ్రామంలోని ధనవంతులలో ఒకడై, ఒక\nచక్కని కన్యను కూడా పెళ్ళాడి, కాల\nక్రమాన ఒక కొడుకును కన్నాడు.\n\nక్రమంగా అతను భారీఎత్తున వ్యాపారం\nప్రారంభించి అంతులేని పాలాలూ, గొడ్లూ,\nఇళ్ళూ, వస్తువాహనాలూ సంపాదించాడు.\nఅతని ఆస్తిపాస్తులను కాపాడుకుంటూ\nవ్యవహారాలన్నీ సుక్రమంగా నడిచేలా చూడ\nటానికి ఒక దివానును కూడా ఏర్పాటు.\nచేసుకున్నాడు.\n\nకొంతకాలం గడిచాక ధనగుప్తుడి భార్య\nమరణించింది. తరవాత ధనగుప్తుడు\nకూడా మంచానపడ్డాడు. తనకు చావు\n\nదగ్గిరపడిందనీ, పసివాడైన కొడుక్కు ఇక దిక్కెవ్వరూ ఉండరనీ తోచి, తీవ్రంగా ఆలోచించాడు. అతను నలుగురు పెద్ద లనూ పిలిచి, వారి సమక్షంలోనే మరణ వాజ్మూలం రాయించాడు. ఆయన అందులో ఇలా ఏర్పాటు చేశాడు:\n\n“నేను మరణించిన అనంతరం మాదివాను నా యావదాస్తికీ రక్షకుడుగా ఉండి, నా కుమారుని అవసరములన్నీ చూడ్త వలెను. నా కుమారుడు యుక్తవయస్కు డయిన పిదప దివానుగారు నా ఆస్తిలో తనకు ఇష్టమైనంత నా కుమారునకిచ్చి, మిగిలినది తాను ఉంచుకోవలెను.”\n\nఈ వాజ్మూలం చూసిపెద్దలంతా నిర్ఘాంత పోయారు. దివాను చాలా సంతోషించాడు.\n\nతన యజమానికి మరణకాలమందు మతి పూర్తిగా పోయివుంటుందని ఆయన అనుకున్నాడు.\n\nవాజ్మూలం రాయించిన అనంతరం ధనగుప్తుడు కన్నుమూశాడు.\n\nధనగుప్తుడి కొడుక్కు యుక్తవయసు వచ్చినదాకా దివాను ఆ కుర్రవాడికి ఏ లోటూ రాకుండా చూశాడు.\n\nధనగుప్తుడి కొడుక్కు యుక్తవయస్కుడు కాగానే తన ఆస్తిని తనకు స్వాధీనం చెయ్య మని దివానును అడిగాడు.\n\nదివాను అతనికి ఒక తాయెత్తు ఇచ్చి, “దీనితోనే మీ తండ్రిగారు ఇంత ఐళ్వ ర్యమూ సంపాదించుకున్నారు. మీ తండ్రి గారి ఆస్తినుంచి దీనిని నువ్వు తీసుకో. మిగిలినదంతా నాదే,” అన్నాడు.\n\nధనగుప్తుడి కొడుకు నిర్ఘాంతపోయి, “ఇదేమి అన్యాయం? నా తండ్రి ఆస్తి అంతా మీరు తీసుకోవటమేమిటి?” అని అడిగాడు.\n\n“తన ఆస్తిలో నుంచి నా కిష్టమైనంత నేను పుచ్చుకునేటందుకు అనుకూలంగా మీ తండ్రిగారు మరణవాజ్మూలం తయారు చేశారు. కావలిస్తే నువ్వే ఆ వాజ్మూలం చదివి చూసుకోవచ్చు,” అన్నాడు దివాను.\n\nధనగుప్తుడికొడుకు తన తండ్రి వాజ్మూలం తీసుకుని అప్పటికప్పుడే న్యాయాధికారి వద్దకు వెళ్ళి, “ఈ వాజ్మూలం అడ్డం పెట్టుకుని మా దివాను మా తండ్రి ఆస్తి యావత్తూకాజేస్తానంటున్నాడు,” అన్నాడు.\n\nన్యాయాధికారి వాజ్మూలాన్ని శ్రద్ధగా చదివి దివానును పిలిపించి, “ఏమయ్యా,\n\nహంతకుడికీ, తాగుబోతుకూ, దొంగకూ, మాటతప్పినవాడికీ\nపండితులు ప్రాయశ్చిత్తం సూచించారు. అయితే, చేసినమేలు\nమరచినవాడికి ప్రాయశ్చిత్తమే లేదు!\n\n—పంచతంత్రం\n\nఈ కుర్రవాడు యుక్తవయస్కుడయ్యాడు.\nతన తండ్రి ఆస్తి తనకిప్పించమంటున్నాడు.\nఅందులో చొక్కేముంది? నా దాకారాకుండా\nనువ్వే ఇచ్చెయ్యలేక పోయావా?” అని\nఅడిగాడు.\n\n“చిత్తం, నేను ఇవ్వననలేదండి. మా\nయజమానికి ఇంత ఐశ్వర్యమూ సంపా\nదించిపెట్టిన తాయెత్తు అతన్ని తీసుకో\nమన్నానండి. మిగిలిన ఆస్తి అంతా నేనే\nఉంచుకుంటున్నానండి. నా యిష్టం వచ్చి\nనంత నేను ఉంచుకోవచ్చునని మా యజ\nమాని వాజ్మూలంలో స్పష్టంగా ఉందండి,”\nఅన్నాడు దివాను.\n\n“అంటే, అతాయెత్తు తప్ప మిగతా ఆస్తి\nఅంతా నీకిష్టమేనా?” అని న్యాయాధికారి\nఅడిగాడు.\n\n“చిత్తం! అదేగదండి నేను తమకు\nమనవి చేసుకుంటున్నది?” అన్నాడు\nదివాను ఉత్సాహంగా.\n\n“అలా అయితే ఆ తాయత్తే నువ్వు\nతీసుకుని, మీ యజమాని ఆస్తి అంతా\nఈ కుర్రవాడి పరం చెయ్యి. నీ కిష్టమైనది\nఈ కుర్రవాడిపరం చెయ్యమనే ఈ వాజ్మూ\nలంలో ఉన్నది; నీ కిష్టమైనది నువ్వు ఉంచే\nసుకోవాలని ఇందులో ఎక్కడా లేదు!”\nఅన్నాడు న్యాయాధికారి.\n\nదివాను తెల్లముఖంవేసి ధనగుప్తుడి\nవాజ్మూలాన్ని మళ్ళీచదివి, న్యాయాధికారి\nఅన్నది నిజమేననీ, తన ఆటకట్టిందనీ\nగ్రహించి, ధనగుప్తుడి ఆస్తి అంతా అయన\nకొడుకు పరం చేసి, ముఖంచెల్లక మరో\nగ్రామానికి వెళ్ళిపోయాడు.\n\nఅడవిలో తోడు\n\nపసివాడైన గోపాలుడి తల్లి పేద వితంతువు.\nభర్త వదిలి వెళ్ళిన ఇంటిచుట్టూ వున్న కొద్ది\nపాటి నేలలో కూరగాయలు పండించు\nకుంటూ; రాట్నంలో నూలు వడుకుతూ,\nవాటిద్వారా వచ్చే చాలీచాలని అదాయంతో\nఆమె కుటుంబాన్ని నడుపుతూ ఉండేది.\n\nఅమెకు జీవితంలో రెండే రెండు\nకోరికలు: ఒకటి దేవుడైన శ్రీకృష్ణుణ్ణి\nఎల్లప్పుడూ ప్రార్థించడం; రెండు-తన కొడుకైన\nగోపాలుణ్ణి పెంచి ప్రయోజకుణ్ణి చేయడం.\nఅమెకు శ్రీకృష్ణుడి మీద అపారమైన భక్తి,\nఅచంచలమైన విశ్వాసం ఉండేవి. కృష్ణుణ్ణి\nకూడా కన్నబిడ్డలాగే భావించి అమిత\nవాత్సల్యంతో అన్న పానాదులు అందించేది;\nజోలపాడి నిద్ర పుచ్చేది!\n\nగోపాలుడికి బడికి వెళ్ళే ప్రాయం\nవచ్చింది. తన కొడుకు ఎప్పుడెప్పుడు\nచదవడం నేర్చుకుని, తనకు రామాయణ\nమహాభారతాలు చదివి వినిపిస్తాడా అని\nఆమె కలలుగనసాగింది. అయితే, గోపాలు\nడికి వేరొక సమస్య ఎదురయింది. వాళ్ళ\n\nఇంటికీ, గురుకుల పాఠశాలకూ మధ్య\nచిట్టడవి ఉన్నది. బడికి వెళ్ళాలంటే ఆ\nచిట్టడవిగుండానే నడిచి వెళ్ళాలి. అడవి\nగుండా ఒంటరిగా వెళ్ళిరావాలంటే గోపాలు\nడికి భయం పట్టుకున్నది. దానిని గమనిం\nచిన వాడి తల్లి, “నాయనా! అడవిలో\nనీకొక అన్నయ్య ఉన్నాడు. అతని పేరు\nకూడా గోపాలుడే. నీకు భయంగా ఉన్న\nప్పుడు “అన్నయ్య!” అని గట్టిగా గొంతెత్తి\nపిలువు. తప్పకుండా నీకు తోడువస్తాడు.\nభయపడకు!” అన్నది.\n\n“అలాగా! అవిషయం నాకు తెలియనే\nతెలియదే! అయినా అడవిలో అన్నయ్య\nఒంటరిగా ఏంచేస్తాడు?” అని అడిగాడు\nగోపాలుడు అమాయకంగా.\n\n“గోవులు కాస్తూ, వేణుగానం చేస్తూ\nఉంటాడు,” అన్నది తల్లి. మరునాడు\nగోపాలుడు అడవిగుండా వెళుతూ, వేణు\nగానం వినిపిస్తుందా అని గమనిస్తూ నడవ\nసాగాడు. ఎక్కడో దూరంగా పిల్లనగోవి\nవాయించడం లీలగా వాడి చెవిన పడింది.\n\n“చెప్పు,” అన్నాడు గోపాలుడు.\n\n“నాకు ఏవేవో పనులుంటాయి కదా?\nఅందువల్ల మాటిమాటికీ పిలవవద్దు.\nనిజంగానీకు భయంవేసినప్పుడు మాత్రమే\nపిలువ్వు సరేనా?” అన్నాడు పెద్దగోపాలుడు.\n\n“అలాగే! నువ్వు ఇక్కడే ఉన్నట్టు\nతెలిసిపోయింది కదా? ఇక నాకేం భయం?\nనిన్ను తలుచుకుంటూ వెళతానుగా,”\nఅన్నాడు గోపాలుడు.\n\n“అదేమంచిది!” అన్నాడు పెద్దగోపాలుడు.\n\n“అడవి దాటడానికి, నాకేం భయం లేదు.\nఅయినా అడపాదడపా వస్తే ఇద్దరం కలిసి\nఅడుకోవచ్చు కదా?” అన్నాడు గోపాలుడు.\n\n“అలాగే! అటలంటే నాకూ ఇష్టమే,\nవస్తాను,” అంటూ అడవిలోకి వెనుదిరిగి\nవెళ్ళిపోయాడు.\n\nఇంటికి చేరగానే అడవిలో కలుసుకున్న\nఅన్నయ్యను గురించి గోపాలుడు తల్లికి\nచెప్పాడు. అమాట వినగానే దేవుడిపట్ల\nకృతజ్ఞతతో అమె కళ్ళనిండా అనంద\nబాష్పాలు పెల్లుబికాయి.\n\nమాట ఇచ్చినట్టే అడవిలోని పెద్దగోపా\nలుడు పిలిచినప్పుడు వచ్చి గోపాలుడితో\nఅడుకునేవాడు. కొన్నిరోజులు గడిచాయి.\n\nగురుకులంలో గురువు, చనిపోయిన\nతండ్రికి యేటా సంవత్సరికం పెట్టేవాడు.\nఆ సందర్భంగా పిల్లలందరూ గురువుకు\nతమ చేతనైన సాయం అందజేయడం\nఆనవాయితీ. ఆ సంవత్సరం కూడా ఆ\nసందర్భం వచ్చింది. గురువుకు ఇవ్వడా\nనికి తన ఇంట ఏమీ లేదని గోపాలుడికి\n\nమెల్లమెల్లగా అది చేరువవుతున్నట్టు\nసంగీతం ఎక్కువయింది. మైమరపించే\nఅంత అద్భుతమైన వేణునాదాన్ని వాడె\nప్పుడూ వినలేదు.\n\n“ఓ గోపాలన్నయ్యా! నేను నీ తమ్ముణ్ణి.\nనా పేరూ గోపాలుడే! అడవిలో ఒంటరిగా\nవెళ్ళడం భయంగావుంది. తోడుగా రావూ!”\nఅని బిగ్గరగా అరిచాడు గోపాలుడు.\n\nమరుక్షణమే వాడి పక్కన చేతిలో\nపిల్లనగ్రోవితో నవ్వుతూ, గోపాలుడి కన్నా,\nవయస్సులో కొద్దిగా పెద్దవాడైన కుర్రవాడు\nకనిపించాడు. గోపాలుడు అనందంగా\nకబుర్లు చెప్పుకుంటూ అతని వెంటనడిచి\nఅడవిని దాటాడు. అప్పుడు పెద్దగోపాలుడు\n“ఒక మాట చెబుతాను వింటావా?” అని\nగోపాలుణ్ణి అడిగాడు.\n\nతెలుసు. కాబట్టి ఆ సంగతి తల్లికి చెప్పి, ఆమె మనసు నొప్పించడం ఇష్టంలేక గోపాలుడు ఊరుకున్నాడు. అయినా, ఒట్టి చేతులతో గురువును చూడడం ఎలాగా అన్న విచారంతో గురుకులంకేసి నడవసాగాడు.\n\nఅప్పుడు అడవిలోని పెద్దగోపాలుడు కనిపించి, “ఎందుకలా విచారంగా ఉన్నావు?” అని అడిగాడు.\n\nగోపాలుడు తన సమస్యను చెప్పాడు.\n\nపెద్దగోపాలుడు, “అంతేనా? నాదగ్గర కడివెడు పాలున్నవి. తీసుకువెళ్ళి మీ గురువుగారికి ఇవ్వుచ్ఛి,” అంటూ పాదల చాటునుంచి ఒక చిన్న కడవను తెచ్చి, గోపాలుడి చేతికిచ్చి వెళ్ళిపోయాడు.\n\nగోపాలుడు ఆనందంతో పాలకడవతో గురుకులంకేసి నడిచాడు.\n\nతోటి విద్యార్థులందరూ బియ్యం, పప్పు, బెల్లం, పళ్ళు, డబ్బు అంటూ గురువుకు తెచ్చి ఇచ్చారు. ఆఖరికి గోపాలుడి వంతు వచ్చింది. వాడు సిగ్గుతో తలవంచుకుని, పాలకడవను గురువు చేతిలో పెట్టి పక్కకు తప్పుకున్నాడు. కడవను తీసుకున్న గురువు పాలను పెద్ద పాత్రలోకి పోశాడు. ఆ పాత్ర నిండింది. అయితే, చేతిలోని కడవపాలు అలాగే ఉన్నాయి!\n\nపాలను ఇంకొక పెద్ద కుండలోకి వంపాడు. అకుండకూడా పాలతో నిండింది. కాని, గోపాలుడిచ్చిన కడవలో మాత్రం పాలు గరిటెడు కూడా తగ్గలేదు. ఆ\n\nఅద్భుతాన్ని చూసిన గురువుకు విస్తృయం తోసామ్ముసిల్లినంత పనయింది. అతి కష్టంమీద నిలదాక్కుకుని, కడవను తీసుకు పోయి లోపలి గదిలో భద్రంగావుంచి, గోపాలుణ్ణి పిలిచి, “ఆ పాలు ఎక్కడి నుంచి తెచ్చావు?” అని అడిగాడు.\n\nగోపాలుడు తనకు అడవిలో తోడుగా వున్న అన్నయ్యను గురించి వివరంగా చెప్పాడు.\n\nఅంతావిన్న గురువు, “అలాగా! ఇప్పుడే నన్ను అక్కడికి తీసుకుపో నాయనా!” అంటూగోపాలుడి వెంట బయలుదేరాడు.\n\nఇద్దరూ అడవి చేరుకున్నాక, గోపాలుడు బిగ్గరగా గొంతెత్తి, “అన్నయ్యా” అని పిలిచాడు. అయినా అతడు రాలేదు. మళ్ళీ మళ్ళీ పిలిచాడు. కోపంతో అరిచాడు.\n\nయోవనంలో కోరికలు, అవేశం అదుపుచేయగల వారిని మాత్రమే ప్రశాంత చిత్తులుగా నేను భావిస్తాను. శక్తి యుక్తులు ఉడిగే ప్రాయంలో (అంటే, ముసలితనంలో) ఎవరు మాత్రం ప్రశాంత చిత్తులుగా నడుచుకోరు?\n\n— పంచతంత్రం\n\nఅయినా ప్రయోజనం లేకపోయింది. చాలా నేవు గడిచి పోయింది.\n\nఅఖరికి వాడు, “అన్నయ్యా! నువ్విప్పుడు రాలేదంటే, ఇకపై నీతో ఎప్పుడూ అడుకో డానికి రాను. తెలుసుకో!” అన్నాడు ఏడుపు గొంతుతో.\n\nఅప్పుడు అడవి నుంచి పెద్దగోపాలుడి కంఠస్వరం వినిపించింది:\n\n“నీలాగే, నాకూ నీతో అడుకోవాలని ఆశగావుంది. తప్పేమీ లేకుండా నన్నెం దుకువద్దంటావు? మీ గురువుగారి అతృత మంచిదే. అయినా, నన్ను చూడడానికీ, నాతో మాట్లాడడానికీ ఇంకా అయనకు సమయంఅసన్నంకాలేదని చెప్పు. అయన ఇంకా కొంతకాలంవేచిఉండాలి. అయన అందుకు నిజంగానే అయత్తమైనప్పుడు,\n\nఅయన దానిని తప్పకుండా సాధించి తీరుతాడు!”\n\n“అన్నయ్య మాటలు విన్నావా! గురు దేవా,” అని అడిగాడు గోపాలుడు అతృతా.\n\n“నాకేవీ వినిపించలేదే!” అన్నాడు గురువు.\n\n“గోపాలన్నయ్య మాటలు నాకు స్పష్టంగా వినిపించాయే!” అంటూ తాను విన్న మాటలను గురువుకు చెప్పాడు గోపాలుడు.\n\nగురువు అనందంతో కన్నీళ్ళుకారుస్తూ, “చాలు నాయనా, నాకు అది చాలు. నీ ద్వారా నాకొక వరం సిద్ధించింది. పుణ్యా త్తురాలైన నీ తల్లి విశ్వాసం చాలాగొప్పది! నిర్మలమైన నీ ప్రేమ, అసమానమైనది!” అన్నాడు గద్గగ స్వరంతో.\n\n# Statement about Ownership of CHANDAMAMA (Telugu)\nRule 8 (form VI), Newspaper(Central) Rules, 1956\n\n1. Place of Publication\n   CHANDAMAMA BUILDINGS\n   NSK Salai\n   Chennai-26\n\n2. Periodicity of Publication\n   MONTHLY\n   1st of each Calender month\n\n3. Printer's Name\n   B. VISWANATHA REDDI\n   Nationality\n   INDIAN\n   Address\n   Chandamama Buildings\n   Chennai-26\n\n4. Publisher's Name\n   B. VISWANATHA REDDI\n   Nationality\n   INDIAN\n   Address\n   Chandamama Buildings\n   Chennai-26\n\n5. Editor's Name\n   B. VISWANATHA REDDI\n   Nationality\n   INDIAN\n   Address\n   Chandamama Buildings\n   Chennai-26\n\n6. Name and Address of\n   individuals who own\n   the paper\n   Chandamama India Ltd.,\n   Board of Directors:\n   1. Vinod Sethi\n   2. B. Viswanatha Reddi\n   3. P. Sudhir Rao\n\nI, B. Viswanatha Reddi, hereby declare that the particulars given above are true to the best of my knowledge and belief.\n\n1st March 2000\n\nB. VISWANATHA REDDI\n\nSignature of the Publisher"
        },
        {
            "title": "భారతదేశం: నాడు-నేడు",
            "page_start": 62,
            "author": "చందమామ బృందం",
            "pdf_page": 62,
            "content": "# బహుమతులు గెలుచుకోండి!\n\n## మామ\n\n1. రాజకీయ, దౌత్య, ఆర్థిక శాస్త్రాలకు సంబం, ధించిన మొట్టమొదటి భారతీయ గ్రంథం ఏది? గ్రంథకర్త ఎవరు?\n\n2. మనదేశంలో చరిత్రకు సంబంధించిన మొట్టమొదటి గ్రంథంగా దేనిని చెబుతారు? గ్రంథకర్త ఎవరు?\n\n3. కాఖిదాసుకు పూర్వం ప్రసిద్ధిగాంచిన నాటక కర్త ఎవరు?\n\n4. భారతదేశంలో రాజుగావుండి యోగిగా మారిన సుప్రసిద్ధ కవి ఎవరు? ఆయన రచించిన గ్రంథం ఏది?\n\n5. రామాయణంలో కొంతకాలం తరవాత చేర్చిబడిన 'కాండ' గా దేనిని చెబుతారు?\n\n### నిబంధనలు :\n\n1. చంద్రమామ ఇండియా లిమిటెడ్ సంస్థలో ఉద్యోగం చేసే వాళ్ళు/సంబంధించిన వాళ్ళు, వాళ్ళ బంధువులూ ఈ పోటీలో పాల్గొనకూడదు.\n\n2. న్యాయనిర్ణేతలదే తుది నిర్ణయం. ఈ నిషయంలో ఉత్తర ప్రత్యుత్తరాలు జరుపబడవు.\n\n3. దస్తూరీ స్పష్టంగా లేని ఎంట్రీలు స్వీకరించబడవు.\n\n4. పోటీ ఫలితాలు చంద్రమామ జూన్ నెల సంచికలో ప్రకటించబడతాయి.\n\n5. సమాధానాలు మార్చ్ 31వ తేదీలోగా మాకు చేరాలి.\n\n### పేశ భాషలలో చంద్రమామ ప్రత్యేకత!\n\n# మళ్ళీ ప్రపంచం దృష్టిని ఆక్షరిస్తూన్న తిబ్జెట్\n\nఇటీవలి కాలం వరకు ప్రపంచంలోని పలు విషయాలను భాతిక బలమే నిర్ణయిస్తూ వచ్చింది. రెండవ ప్రపంచ యుద్ధానంతరం (1939-45) ఆ పరిస్థితిలో మార్పు రావడం అరంభమయింది. పరస్పర అవగాహన ద్వారా, మంతనాల ద్వారా రాజకీయ సమస్యలను పరిష్కరించుకోవడం మొదలయింది.\n\nఅయినా, భాతికబలం ఇంకా అక్కడక్కడ కీలక పాత్రవహిస్తున్నది. మన దేశంలో అనేక చిన్న చిన్న సంస్థానాలు ఉండేవని మనకందరికీ తెలిసిందే. అటువంటి సంస్థానాలను వాటి ఇష్టానుసారం భారతదేశంలోగాని, పాకిస్తాన్‌లో గాని కలిసిపోవడానికి అవకాశం కల్పించ బడింది.\n\nఅప్పుడు వందలాది సంస్థానాధీశుల్లాగే కాళ్ళీరు పాలకుడు మహారాజా హరిసింగ్ తన సంస్థానం భారతదేశంలో కలవాలని నిర్ణయించాడు. అయితే పాకిస్తాన్ తనకు ఎలాంటి న్యాయ పరమైన హక్కూ లేకపోయినప్పటికీ, కాళ్ళీరులో కొంత భాగాన్ని అక్రమించి, తన అధి కారంతో తొక్కిపట్టింది. అప్రాంతాన్ని 'అక్రమిత కాళ్ళీరు' అంటున్నాం!\n\nఅదేవిధంగా 20వ శతాబ్దం 5వ దశాబ్దింలో చైనా, టిబెట్‌ను అక్రమించసాగింది. భౌగోళికంగా చైనాకు పక్కనే ఉన్నప్పటికీ టిబెట్టుకు ప్రత్యేక సంస్కృతి, సాంత ప్రభుత్వం ఉన్నాయి. దలైలామా బౌద్ధమతాధికారిగానూ, టిబెట్ ప్రభుత్వ నాయకుడిగానూ ఉంటున్నాడు. 14వ దలైలామా టెన్టిన్ గియాట్స్ ఇండియాలో అశ్రయం పొందాడు. ధర్మశాలలో ప్రవాస జీవితం గడుపుతూ,\n\nఅక్కడినుంచి ప్రభుత్వాన్ని నడుపుతున్నాడు.\n\nదలైలామాకు తరవాత, పంచన్ లామా టిబెట్ ప్రజల నాయకుడు. పంచన్ లామా కార్యాలయాన్ని చైనా తన గుప్పిటలోకి తెచ్చు కున్నది. టిబెట్ ప్రజల మూడవ ముఖ్య నాయ కుడైన కర్మపా విషయంలోనూ ఇదేవిధంగా చేయడానికి చైనా ప్రయత్నించింది. ప్రస్తుత 17వ కర్మపా అసలు పేరు యుగ్యేన్ ట్రిన్లే డోర్జీ. అయన గత జనవరిలో అక్కడి నుంచి భారత దేశానికి తప్పించుకుని వచ్చి ధర్మశాలను చేరాడు.\n\nకర్మపాకు ఇంకా ఇరవైయేళ్ళు కూడా నిండలేదు. టిబెట్ పై చైనా అధిపత్యాన్ని అయన సహించలేకపోయివుంటాడు. అయన కొందరు అనుచరులతో కలిసి, మంచుతో కప్పబడి, భయంకర గాలులువీచే కనుమల గుండా కొండ మార్గంలో వందల కి.మీ. కాలినడకనే వచ్చాడు.\n\nకొంతకాలం క్రితం దలైలామా 'దిహారిటేజ్' (చందమామ సంస్థనుంచి 1985-89 మధ్య కాలంలో వెలువడిన అంగ్ల పత్రిక)కు ఇచ్చిన ఇంటర్వ్యూలో అక్కడి పరిస్థితులను గురించి వివరించాడు: \"సాంస్కృతిక విప్లవం అని చెప్ప బడే కాలంలో మతానికీ, సంస్కృతికీ సంబం\n\nధించిన అనేక గ్రంథాలను నాశపరిచారు. వ్రాత ప్రతులను చెప్పుల కింద అట్టలుగా ఉపయోగించారు. ఎరువు దిబ్బల గోతులలోకి విసిరి వేశారు.”\n\n“ఇప్పుడైనా ఆ ధోరణి మారిందా, లేదా?” అని హెరిటేజ్ అడిగింది. “అవును, ఇప్పుడు మారింది,” అన్నారు దలైలామా.\n\nమునుముందు ఇంకా మార్పు రావాలనీ, టిబెట్టుకు కనీసం స్వయంప్రతిపత్తినైనా కల్పించాలనీ, ప్రపంచం ఆశిస్తోంది. దలైలామా, కర్మపా\n\nఇరువురూ తమరాజధాని లాసాను తిరిగి చేరుకో గలగాలి!\n\nటిబెట్ అతి ఎత్తయిన ప్రదేశంలో ఉండడం వల్ల దీనిని 'ప్రపంచం పైకప్పు'గా చెబుతారు. దాని పల్లపు ప్రాంతాలు సైతం సముద్ర మట్టానికి 4,000 అడుగుల ఎత్తులో ఉన్నాయి. వ్యవసాయమూ, గౌరెలపెంపకమూ, టిబెటన్ల ప్రధాన వృత్తులు. ఉన్ని, కస్తూరి, బంగారం, గోధుమలు, బార్లీ వ్యాపారాలు కూడా చేస్తారు.\n\nఒళ్ళంతా పాడవాటి రోమాలతో దున్నలా కనిపించే ఇక్కడి యాక్ జంతువు ఎంతటి చలినైనా తట్టుకోగలుగుతుంది. గనక, అందరూ దాని మీద ఎక్కువగా అధారపడతారు. దాదాపు టిబెట్ ప్రజలందరూ బౌద్ధ మతస్థులే. కష్టపడి పనిచేస్తూ, నిరాడంబర జీవితం గడుపుతూ ఉంటారు."
        }
    ]
}