{
    "book_id": "చందమామ_2000_12",
    "stories": [
        {
            "title": "రాజసన్మానం (బే.క.)",
            "page_start": 9,
            "author": "చందమామ బృందం",
            "pdf_page": 9,
            "content": "చక్కదిద్దే ప్రయత్నం చేసి, రాజు శంతను డిలా సమస్యకు పూర్తి పరిష్కారం కనుగొన్నట్టు, ఆత్మవంచన చేసుకోవడం మేలు. నీకు శ్రమతెలియకుండా, ఆ రాజు కథచెబుతాను, విను,\" అంటూ ఇలా మొప్పసాగాడు :\n\nఒకానొకప్పుడు విదర్భదేశాన్ని శంతను డేర్డే రాజు పాలించేవాడు. ఆ సమయంలో రాజ్యం సుభిక్షంగానే వున్నప్పటికీ, మతకలహాలాయనకు తులనొప్పిగా పరిణమించాయి. శివభక్తులు, విష్ణుభక్తులు పరస్పరం కలహించుకుంటూ, ఒకరి ఆలయాలనొకరు నేలమట్టం చేసుకునేవారు. ఒకరికొకరు ఎదురయితే కారణం లేకుండానే కలహించుకునేవారు. కయ్యానికి కాలుదువ్వేవారు. ఒకరి ఆస్తుల నొకరు ధ్వంసం చేసుకునేవారు. ఇంకా అగ్రహం పెచ్చుమీరితే ఒకరినొకరు చంపుకునేవారు.\n\nఈ మతకలహాల వల్ల ప్రజలు రెండు వర్గాలుగా చీలిపోయి దేశం బలహీనపడే ప్రమాదమున్నదని గ్రహించిన శంతనుడు, మంత్రులతో ఈ విషయమై చర్చిస్తే, వారిలో శివభక్తులు, వైష్ణవభక్తిని నిషేధించమన్నారు. విష్ణుభక్తులు, శివనామోచ్చరణ కూడా దేశంలో జరగకూడదన్నారు. మతమౌఢ్యం మంత్రుల దాకా పాకిందని గ్రహించాక, శంతనుడు ఏమి చేసేందుకూ పాలుపోక విచారగ్రస్తుడయ్యాడు.\n\nశంతనుడి భార్య మహారాణి వివేకవతి, భర్తదిగులుగా వుండడం గమనించి కారణమడిగి తెలుసుకుని, “మీరు శివభక్తులా, విష్ణుభక్తులా ప్రభూ!” అని అడిగింది.\n\n“నేను దేశభక్తుణ్ణి. నా దేశప్రజలు వారిని కొలుస్తున్నారు కాబట్టి, శివవిష్ణువులిద్దరూ నాకు ఆరాధ్య దైవాలే!” అన్నాడు శంతనుడు.\n\n“మనపురాణాలు రూపాలు వేరైనా దేవు డౌక్కడే అని ఘోషిస్తున్నాయి. శివుడి రూపంలోని విష్ణువునూ, విష్ణురూపంలోని శివుణ్ణీ కొలవడం మన సంప్రదాయం. శివకేశవు లిద్దరూ ఒక్కటేనని నిరూపించడానికి మన రాజ్యంలో అక్కడక్కడ హరిహరనాథుడి ఆలయాలున్నాయి. ప్రస్తుతం వాటికి ఆలనా పాలనా లేదు.మీరు హరిహరనాథుడి గొప్పతనాన్ని ప్రజల మధ్యకు వెళ్ళి చాటండి. వారిలో మంచి మార్పు రావచ్చు,” అన్నది వివేకవతి.\n\nశంతనుడు చిరునవ్వు నవ్వి, “హరిహరులు వేరుకాదని సామాన్యులకు చెప్పడం కష్టం కాదు. కానీ కొందరు స్వార్థపరులు\n\nమతం పేరిట సామాన్యప్రజను రెచ్చగొడు\nతున్నారు. వారు మతసామరస్యానికి దారి\nతీసే పనులను సాగనివ్వరు. నేను మత\nద్రోహం చేస్తున్నానని ప్రజలను నా పైకి ఉసి\nగొల్పవచ్చు. అప్పుడు నన్ను నేను రక్షించు\nకునేందుకు, సైనికబలాన్ని ఉపయోగిం\nచాల్సివస్తుంది. అందువల్ల రక్తప్రాతం జరుగు\nతుంది. ఎట్టి పరిస్థితుల్లోనూ సామాన్య\nలను రక్తప్రాతానికి గురిచేయడం, నాకిష్ట\nముండదు,” అన్నాడు.\n\n“తమరు ప్రజల మధ్యకు శంతను మహారాజుగా వెళ్ళకండి. హరిహరనాథుడనే పేరుతో యోగివేషంలో వారిని ప్రబోధించండి,” అన్నది వివేకవతి.\n\n“తమ స్వార్థం కోసం సామాన్యులను మహారాజుపైకే ఉసిగొల్పగల దుర్మార్గులు, యోగిని మాత్రం విడిచిపెడతారా?” అన్నాడు శంతనుడు.\n\nఇందుకు వివేకవతి వద్ద ఒక ఉపాయ\nమున్నది. చిన్నతనంలో రాజాంతఃపురానికి\nవచ్చిన ఒక మునికి ఆమె అమిత భక్తి\nశ్రద్ధలతో సేవలు చేసింది. ముని వెళ్ళిపోతూ\nఆమె కొక ఉంగరాన్నిచ్చాడు. అది ధరించిన\nవారిపై అస్త్రశస్త్రాలే కాదు, ప్రకృతిశక్తులు\nకూడా ఎలాంటి ప్రభావమూ చూపలేవు.\nఅయితే లోకోపకార్యానికి పూనుకున్నప్పుడే,\nఆ ఉంగరం తన ప్రభావాన్ని చూపిస్తుంది.\n\n“ఇంతకాలం ఆ ఉంగరాన్ని పూజా మందిరంలో వుంచాను. ఇక దానికి ప్రజా మందిరంలో ప్రవేశించాల్సిన సమయం వచ్చింది!” అంటూ వివేకవతి, ఆ ఉంగరం తెచ్చి భర్తకు ఇచ్చింది.\n\nవిచిత్రంగా, ఆ ఉంగరం ధరించిన\nవెంటనే శంతనుడి రూపం యోగిలా మారి\nపోయింది. అయన రాణిని మెచ్చుకుని,\nప్రజలమధ్యకు వెళ్ళాడు. హరిహరనాథుడి\nగురించి ప్రబోధం మొదలుపెట్టాడు. దుర్మా\nర్గుల ప్రలాపాలు నమ్మిప్రజలాయనపై రాళ్ళు\nరువ్వారు. కత్తులు దూశారు. గుంపుగా మీద\nపడి హింసించబోయారు. అవన్నీ ప్రహాదు\nడిపై హిరణ్యకశిపుడి ప్రయత్నాల్లా విఫల\nమయ్యాయి. అయితే, ప్రజలు హిరణ్య\nకశిపుడంతటి దుష్టులు కాలేరుకదా! త్వర\nలోనే వారిలో మార్పు వచ్చింది. వారు శివ\nకేశవులను సమానంగా కొలవసాగారు. ఆ\nవిధంగా, కొన్నాళ్ళకు స్వార్థపరుల ఆట\nకట్టయింది.\n\nతన కోరిక నెరవేరినందుకు శంతనుడు\nమహానందపడ్డాడు. అయితే, రాజధానికి\n\nతిరిగిమస్తూండగా, అంతగా మనుష్యుసంచారు.\nలేని ఒకచోట, ఒక యువకుడు ఆయనపై\nదాడి చేశాడు. బలిష్టుడైన రాజు, ఆ యువ\nకుణ్ణి క్షణకాలంలో లొంగదీసి, “నేను హరి\nహరనాథుణ్ణి. దైవకృషనవల్ల మహిమలను\nపొందిన యోగిని! ఈ విషయం తెలియక\nనువ్వు, నామీద దాడిచేశావు. అయినా నాకు,\nనీమీద కోపంలేదు. నీవేమి ఆశించి, ఈ పని\nచేశావో చెప్పు?” అన్నాడు.\n\nఆ యువకుడు నిరసనగా శంతనుడి\nవంక చూసి, “నువ్వేవరో తెలిసే నేనీ సాహ\nసోనికి పూనుకున్నాను. యోగం ద్వారా మహి\nమలు సాధించవచ్చు. ఆ మహిమలతో ప్రజ\nలను సరైన మార్గంలో పెట్టవచ్చు. కానీ,\nనువ్వు నీ మహిమలను దుర్వినియోగం\nచేశావు. మనదేశంలోని అరాచకానికి కారణం\nదైవభక్తి. ఏ దేశమైనా సుభిక్షంగా వుండా\n\nలంటే, ప్రజలు మూఢవిశ్వాసాలు లేని\nనాస్తికులు కావాలి. నువ్వు ప్రజల దైవభక్తిని\nదారి మళ్ళీంచావు తప్ప, వాళ్ళను దైవభక్తి\nఅనే మూర్ఖత్వం నుంచి తప్పించే ప్రయత్నం\nచెయ్యలేదు,” అన్నాడు.\n\nఅందుకు శంతనుడు, “ఈ భూప్రపం\nచంలో అధికసంఖ్యకులైన ప్రజలు ఆస్తి\nకులు. దైవభక్తి అనేది ఒక గొప్ప నమ్మకం.\nప్రపంచమంతటా దైవభక్తి పేరుతో ఎన్నో\nసత్కార్యాలు జరుగుతున్నాయి. దైవభక్తి\nమూఢభక్తిగా మారినప్పుడు ప్రజలు మాన\nవత్వాన్ని మరిచిపోవడం నిజమే. అలాం\nటప్పుడు వారిని దారి మళ్ళీంచడమే సరైన\nమార్గమని, నా నమ్మకం. నా నమ్మకాన్ని నేను\nప్రచారం చేశాను. నాలాగే నీ నమ్మకాన్ని\nకూడా నువ్వు ప్రచారం చెయ్యి,” అన్నాడు.\n\nఅప్పుడా యువకుడు తనవద్ద వున్న\nకావ్యాన్ని రాజుకు వినిపించాడు. శంతనుడు\nవిని ముగ్భుడై, “చాలా గొప్ప కావ్యం రాశావు.\nవెళ్ళి, రాజుకు కనిపించు. తప్పక ఘన\nసత్కారం చేస్తాడు,” అన్నాడు.\n\nతర్వాత, ఇద్దరూ విడిపోయారు. శంత\nనుడు రాజధానికి తిరిగి వెళ్ళి, ఉంగరాన్ని\nభార్యకు తిరిగి ఇచ్చేశాడు. ఒక రోజాయన\nకొలువు తీరివుండగా, నాస్తిక యువకు\nడక్కడికి వచ్చి, అయన అనుమతి పొంది\nసభలో తన కావ్యాన్ని వినిపించాడు. సభికు\nలందరూ హర్షధ్వానాలు చేశారు. శంతనుడు,\nఆ యువకుణ్ణి మెచ్చుకుని, “నాయనా,\nనువ్వు కారణజన్ముడవు. నీ కావ్యానికి పది\nవేల వరహాల కానుక పొందే అర్హతవున్నది,”\nఅన్నాడు.\n\nఅప్పుడు మంత్రులు కలుగజేసుకుని,\n“ప్రభూ, ఈ యువకుడి కావ్యం గొప్పగా\nవున్న మాట నిజమే. అందులో సందేహం\nలేదు. కానీ ఆ కావ్యంలో కొంతదైవదూషణ\nవున్నది. అది మనదేశంలోని ఆస్తికుల\nనందర్నీ బాధిస్తుంది. ఈ కావ్యానికి రాజ\nసన్మానం తగదు!” అన్నారు.\n\nశంతనుడు, మంత్రుల మాటలకు అంగీ\nకారసూచకంగా తలవూపి, ఆ యువకుణ్ణి\nతనను ఏకాంతంలో కలుసుకోమన్నాడు. సభ\nచాలించాక శంతనుడు ఏకాంతంలో ఆ యువ\nకుడితో, “నీ కావ్యం గొప్పదునడంలో సందేహం\nలేదు. నీ అభిప్రాయాలనూ, నమ్మకాలనూ\nప్రజలమధ్య ప్రచారం చేస్తానంటే, హరి\nహరనాథుడి శక్తులు నీకు సంక్రమించేలా\nచేయగలను. ఆ శక్తులను నువ్వు ఏ\nమాత్రమూ స్వార్థానికికాక లోకోపకారానికే\nఉపయోగించాలి,” అన్నాడు.\n\nఅందుకాయువకుడు తల అడ్డంగా\nఊపి, “అందరూ యోగులు కాలేరు. లోకో\nపకారం వల్ల నాకేం ప్రయోజనం? ఇలాంటి\nకావ్యాలు ఇంకా ఎన్నో రాయాలని నాకు\nన్నది. దైవభక్తికి ప్రాధాన్యతనిచ్చే ఈ దేశంలో,\nనాకావ్యాలకు అదరణ లేదు. నేను నా తల్లి\nదండ్రులను పొషించాలి. చెల్లెలికి పెళ్ళిచేయాలి.\nతర్వాత నేనూ పెళ్ళి చేసుకుని సుఖంగా\nజీవితం గడపాలి. నా కావ్యాలకు రాజా\nదరణ లభిస్తే నేను మరిన్ని మంచి కావ్యాలు\nరాయగలను. రాజాదరణ లేకుండా కావ్య\nరచనకు పూనుకోవడం నిప్పుయోజనం.\nకాబట్టి కాయకష్టం చేసుకుంటూ కావ్యాల\nవిషయం మర్చిపోవాలి,” అన్నాడు.\n\nఅప్పుడు శంతనుడు ఒక చిత్రపటాన్ని\nతెచ్చి యువకుడికిచ్చి, “దీనిని, ఈ నగరం\nలోని రత్నాకరుడనే నగల వ్యాపారికివ్వు.\nఅయన నీకు పదివేల వరహాలిస్తాడు. ఆ\n\nతర్వాత మరొకకావ్యం రాసి, నా వద్దకు తీసుకురా. అప్పటికి ఇంకో చిత్రుటాన్ని తయారు చేస్తాను. అయితే, ఈ చిత్రపటం నీకెవ రిచ్చిందీ రత్నాకరుడికి చెప్పకు!” అన్నాడు.\n\nయువకుడు దీనికెంతో అశ్చర్యపడి, “మహారాజులు మీరు! మీరు వేసిన చిత్రపటాలమ్మి నాకు డబ్బివ్వడం దేనికి? ఖజా నాలో సొమ్ములేదా? లేక కవులనూ, కళా కారులనూ సన్మానించే సంప్రదాయం ఈ దేశానికి లేదా?” అని అడిగాడు.\n\nశంతనుడు నవ్వి, “కవులనూ, కళాకారులనూ సన్మానించే సంప్రదాయం, మన దేశానికున్నది. దేశమంటే రాజు కాదు; ప్రజలు. ప్రజాప్రతినిధిగా ప్రజల నిర్ణయాన్ని నేను గౌరవిస్తాను. నీ కావ్యం ప్రజామోదం పొంద లేదు కాబట్టి, నీకు రాజసన్మానం లభిం\n\nచదు. ఇతరులపై రుద్దనంతకాలం, నీ అభిప్రాయాలను ప్రకటించుకునే స్వతంత్రం నీకుంది కాబట్టి, నీ కావ్యాన్ని నిష్ణేధించడం లేదు. నీ కావ్యం నాకు నచ్చింది. అందువల్ల, నా తీరిక సమయంలో నేను సంపాదించిన డబ్బుతో, నీకు సన్మానం చేస్తాను. రత్నాకరుడు కళాప్రియుడు. అతడికిలాంటి చిత్రపటాలంటే ఎంతో ఇష్టం. ఈ చిత్రం వేసింది, ఈ దేశానికి మహారాజని తెలిస్తే, అతడు దీనికి వెల ఎక్కువ కడతాడు. ఈ కళాఖండానికి అతడు సరైన మూల్యం మాత్రుమే చెల్లించాలనే ఉద్దేశ్యంతో, నేను నిన్ను నా పేరు గోప్యంగా వుంచుమన్నాను,” అన్నాడు.\n\nఅప్పుడాయువకుడు చేతులు జోడించి మహారాజుకు నమస్కరించి, “ప్రభూ! ఒక మహారాజుకింతటి అదర్శముంటుందని ఊహించలేకపోయాను. నాస్తికుడనైతిన నేను, ఇప్పుడు మీలో భగవంతుణ్ణి చూస్తున్నాను. ఇక నాకు సన్మానాపేక్ష లేదు. మిమ్మల్నే అద ర్శంగా తీసుకుని, నన్ను నేను పోషించుకుంటూనే కావ్యరచన చేస్తాను,” అన్నాడు.\n\nశంతనుడా యువకుడి భుజం తట్టి, “ప్రజలు మార్గత్వంలో మునిగిపోకుండా అపడానికి, నీవంటి వారి కావ్యాలూ ఎంతో అవసరం. నీవంటి వారిని సన్మానించకపోతే, నా చిత్రకళకు ప్రేరణ వుండదు. ఏ కళ్లొనా ప్రయోజనముండాలి. నా కళనీ కావ్య రచనకు దోహదం చేస్తుంది. నువ్వు నాలోకాక ప్రతి మనిషిలోనూ భగవంతుణ్ణి చూడగలిగితే, నీ కావ్యరచన వల్ల విశ్వమానుకల్యాణం జరుగుతుంది. ఈ చిత్రపటాన్ని తీసుకు వెళ్ళు. రత్నాకరుడెంత అడిగినా, చిత్రకారుడి\n\nవివరాలు మాత్రం చెప్పకు,” అని మరొకూరి హెచ్చరించాడు.\n\nయువకుడు వినమ్రంగా, “ప్రభూ! నిండుసభలో మహారాజుగా తమరు నన్ను సన్మానించలేకోయారు. కానీ ఇప్పటిసన్మాను నాకు, రాజసన్మానాన్ని మించిన సంతోషా న్నిచ్చింది. మీరిచ్చిన సూచనలు పాటిస్సూ, ఏదో ఒక రోజున నిండు సభలో, మీ నుంచి రాజసన్మానాన్నందుకోవడానికి ప్రయత్నిస్తాను,” అన్నాడు.\n\nబేతాళుడు ఈ కథచెప్పి, “రాజా, రాజ్య పాలన అనేది కత్తి మీద సాములాంటిదని, నీకు తెలియంది కాదు. రాజ్యంలోని వివిధ మత విశ్వాసాలుకలవాళ్ళూ, ఆస్తిక, నాస్తిక లాంటి విభిన్న అభిప్రాయధోరణులు వ్యక్తం చేసేవాళ్ళూ, పరస్పరం కలహించుకోవడం అసహజమేమీ కాదు. ఇలాంటి వాళ్ళను రాజు దండనీతితో మాత్రమే పాలించగల డనేది, జగమెరిగిన సత్యం. అలాకాక, నీతి ధర్మబోధలతో వాళ్ళను మార్చడం సాధ్యమా? ఒకవేళ సాధ్యమైనా అది తాత్కాలికమే అవు తుంది. ఇలాంటి తాత్కాలిక ప్రయోజనాన్ని\n\nమాత్రమే సాధించి, రాజు శంతనుడు సమ స్యలకు శాశ్వతపరిష్కారం కనుగొన్నానని భ్రమించినట్టు కనబడుతున్నది. ఇది ఆత్మ వంచన కాదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “మానవసమాజం ఏ స్థాణువులాగానో చలనం, మార్పూ లేనిది కాదు. మార్పూ, పరిణామం దాని సహజ లక్షణం. అందువల్ల రాజైనవాడు, ఆయా వ్యక్తుల మధ్య వచ్చే వైషమ్యాలను, అప్పటి పరిస్థితులకు అనుగుణంగానే పరిష్కరించ వలసివుంటుంది. వివేకి అయిన శంతనుడు అదే చేశాడు. దండనీతి ఇందుకు మార్గం కాదు. సమాజంలోని వ్యక్తులూ, వర్గాల మధ్య వచ్చే వైరుధ్యాలకూ, కలతలకూ తిరుగులేని శాశ్వత పరిష్కారం వుంటుందను కోవడమే భ్రమ,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు. — (కల్పితం)\n\n[ఆధారం : “వసుంధర” రచన]"
        },
        {
            "title": "అదృష్టజాతకులు",
            "page_start": 15,
            "author": "డా॥ జొన్నలగడ్డ మార్కండేయులు",
            "pdf_page": 15,
            "content": "అదృష్టజాతకులు\n\nగోపాలపట్నం అనే గ్రామంలో, గోవింద\nసెట్టి అనే వర్తకుడుండేవాడు. అతడికి అదృష్ట\nవర్మ అనే కొడుకుండేవాడు. అదృష్టవర్మ\nపుట్టినప్పటి నుంచీ, గోవిందసెట్టికి సిరి\nబాగా ఎత్తుకుంది. అతడొక ప్రముఖ వర్తకు\nడయ్యాడు. అయితే, అదృష్టవర్మ జాతకం\nయుక్తమయసు వచ్చేసరికి తారుమార్యింది.\nగోవిందసెట్టి భార్యహాత్తుగా మరణించింది.\nసముద్రవ్యాపారానికి వెళ్ళిన అతడి పడవలు\nమునిగిపోయాయి. పారుగుదేశంలో వ్యాపారం\nచేయడానికి వెళ్ళిన అతడి వర్తక్కు సరుకును,\nఅడవి మార్గంలో దొంగలు కొల్లగొట్టారు.\nదాంతో గోవిందసెట్టి దివాళా తీసి మనో\nవ్యాధితో మంచంపట్టాడు.\n\nకొద్ది రోజులకు చనిపోతాడనగా గోవింద\nసెట్టి, కొడుకు అదృష్టవర్మను చేరబిలిచి,\n“నాయనా! నా వ్యాపారం మూడుపువ్వులూ,\nఆరు కాయలుగా, నీకు అదృష్టవర్మ అని\n\nనామకరణం చేసినప్పటినుంచీ అభివృద్ధి\nచెందింది. నీకు యుక్తవయసు వచ్చేసరికి,\nభగవంతుడిలా ఎందుకు చేశాడో, నాకర్థం\nకావడం లేదు. నేను ఆస్తంతా పోగొట్టుకోవ\nడమేగాకుండా, మంచంకూడా పట్టి, నిన్ను\nదిక్కులేని వాణ్ణి చేస్తున్నాను. ఈ స్థితిలో నీ\nభవిష్యత్తు తలచుకుంటే, నాకు మనశ్శాంతి\nకరువవుతున్నది,” అని కళ్ళనీళ్ళు పెట్టు\nకున్నాడు.\n\nఅదృష్టవర్మ, తండ్రిని ఓదార్చి, “కొబ్బరి\nకాయలోకి నీళ్ళు వచ్చినట్టు సిరి వస్తుందనీ,\nఅలాగే సిరిసంపదలు కరిమింగిన వెలగ\nపండులోని గుజ్జులా మాయమైపోతుందనీ,\nపెద్దలు ఊరికే అనలేదు. తుఫాను వల్ల\nపంటకు నష్టం వచ్చిందని, రైతు భూదేవి\nమీద కోపగించుకుని వ్యవసాయం మానె\nయ్యడు. అలాగే, ఆటుపోటులు తట్టు\nకుని, వ్యాపారంలో నిలదొక్కుకునే ప్రయత్నం\n\nవ్యాపారి కూడా చేయాలి. నాకు అదృష్టవర్మ\nఅని పేరు పెట్టావు. కొబ్బరి బొండంలోకి\nవచ్చే నీళ్ళలా, సిరిసంపదలు కలిసాచ్చే\nఅదృష్టంనాకు కలుగుతుందని, ఆశీర్వదించాలి\nగాని, ఇలా దిగులు పడిపోగూడదు,”\nఅన్నాడు.\n\nగోవిందసెట్టి, కొడుకు అత్మవిశ్వాసాన్ని మెచ్చుకుని, “పుచ్చులమ్మిన ఊళ్ళోనే కట్టె లమ్మాడన్న సామెత, మన వ్యాపారులకు వర్తించదు. వ్యాపారం చెయ్యడానికి పనికి రాని వస్తువంటూ ఏదీ లేదు. మొదట్లో నేను, ఏరుదాటి రేవు చేరే చిన్న పుట్టిపడ వల మీద వచ్చే సరుకుల మీద సుంకం వసూలు చేసే ఉద్యోగం చేశాను. నువ్వు, చక్రధరం అనే నా స్నేహితుణ్ణి కలుసుకో. అతడు నీకా ఉద్యోగం ఇప్పిస్తాడు. నువ్వు మర్యాదకులోటు అనుకోకుండా, ఆ ఉద్యోగు చెయ్యి. నా అత్మనీతోనే వుంటుంది!” అని దీవించాడు.\n\nగోవిందసెట్టి చనిపోయాక, అదృష్టవర్మ\nవెళ్ళి చక్రధరాన్ని కలుసుకున్నాడు. అతడికి\nచాలా పుట్టిపడవలున్నాయి. వీటిని వర్త\nకులు నదులలో సరుకులను రవాణా చేసేం\nదుకు ఉపయోగిస్తారు. ఆసరుకుల అమ్మకం\nమీద, కొనుగోలు మీద, సరుకును బట్టివేసే\nసుంకాన్ని, సుంకరులు అనే ఉద్యోగుల\nద్వారా అతడు వసూలు చేయించేవాడు.\nఅలా వసూలైన డబ్బును లెక్కలు కట్టి,\nఅందులో ప్రభుత్వానికివ్వవలసిన మొత్తాన్ని\nఖజానాలో జమకట్టించేవాడు.\n\nచక్రధరం, అదృష్టవర్మను ఆప్యాయంగా\nచూసి, “నేను లోగడ సుంకరుడి ఉద్యోగం\n\nచేసి, సాంతాన పుట్టిపడవలు కొనుక్కోగలి\nగాను. మీనాన్న వ్యాపారంలో సుంకరుడిగా\nసంపాదించిన జీతం పెట్టుబడి పెట్టి కోటికి\nపడగలెత్తాడు. మేమిద్దరం జీవితంలో ఇలా\nపైకివచ్చిన వాళ్ళమే. నా స్నేహితుడి కొడు\nకుగా నీకు ఉద్యోగం కాదు, అప్పుగా కొంత\nసామ్ముఇస్తాను. దాన్ని పెట్టుబడిపెట్టివ్యాపారం\nచేసి, నీ తండ్రి పూర్వ వైభవాన్ని తిరిగి తీసు\nకురా! అండగా నేనుంటాను. నీ తండ్రి\nస్నేహితుడిగా అదే నాకు ఆనందాన్ని కలిగి\nస్తుంది,” అన్నాడు.\n\nఅదృష్టవర్మ చక్రధరంకు చేతులు జోడించి,\n“ఎక్కడపోయిందో అక్కడే వెదుక్కోమన్నారు!\nతండ్రి మాట జవదాటరానిది. నా తండ్రి\nదీవెన నాకు పెట్టుబడి. ఆయన చేసిన\nఉద్యోగం ద్వారానే, నాకు అదృష్టం కలి\nసొస్తుందని నమ్ముతున్నాను. సుంకరు\nడుగా ఉద్యోగం ఇవ్వడమే మీరు నాకిచ్చే\n\nపెట్టుబడి అప్పు. మీ స్నేహితుడి కోరిక కూడా\nఅదే!” అన్నాడు.\n\nచక్రధరం సరేనని, అదృష్టవర్మకు పుట్టి\nపడవల మీద సుంకం వసూలు చేసి లెక్కలు\nకట్టే ఉద్యోగం ఇచ్చాడు.\n\nఒక రోజున, పుట్టిపడవ మీద మూడు\nఇనప్పెట్టెలు రేవు చేరాయి. వాటి యజమాని\nపెట్టెలు తెరిచి, అదృష్టవర్మకు చూపించి,\n“అయ్యా! ఇవి ఖాళీ పెట్టెలు. పెట్టెలకు అద్దె\nచెల్లించిపడవదాటించాను. ఇక వీటికి సుంకం\nచెల్లియుమలసినావసరం లేదు గదా,” అన్నాడు.\n\nఅదృష్టవర్మ పెట్టెలను పరీక్షగా చూసి,\n“ఒక్కొక్క పెట్టెలోను మూడు మణుగుల\nసరుకు పడుతుంది. వీటిని అమ్మినా డబ్బు\nవస్తుంది కాబట్టి, సుంకం చెల్లించాల్సిందే!”\nఅన్నాడు.\n\nపెట్టెల యజమాని దీనంగా, “అయ్యా!\nవిసుగనిపించినా, దయవుంచి నా మొరాల\n\nకించండి. చాలాకాలం క్రితం వర్తకపు సరుకు\nవేసుకుని, ఒక వర్తకపు బిడారు అడవి గుండా\nప్రయాణం చేస్తున్నది. ఆ బిడారులో నేనొక\nనౌకర్షి. అడవి మధ్యలో, ఆ బిడారును\nదొంగలు పూర్తిగా దోచుకున్నారు. తెగించి\nమేమెంత పొరాడినా లాభం లేకపోయింది.\nనేను సృహతప్పి పడిపోయాను. సృహవచ్చాక\nచూస్తే నా పక్కన చచ్చిపడిన గాడిదొకటి,\nదూరంగా చెల్లాచెదురుగా, ఈ మూడు\nపెట్టెలూ వున్నాయి. ఆ ప్రదేశంలో ఏవైనా\nవిలువగల మస్తువులు దొరుకుతాయేమో అని\nచూశాను. ఈ ఖాళీ పెట్టెలు, చచ్చిపడివున్న\nవర్తకులు, జంతువులు తప్ప మరేం కనబడ\nలేదు. లోపలవున్న సరుకు దోచుకుని దొంగలు\nఈ మూడు ఖాళీ పెట్టెలనూ అక్కడ వదిలేసి\nవుంటారు! ఇవి గోపాలపట్నం గోవిందసెట్టి\nగారి పెట్టెలని వర్తకులు చెప్పుకోవడం, నేను\nవిన్నాను. గోపాలపట్నం వెళ్ళి, ఈ పెట్టెలను\nఆయనకు ఇచ్చి నా నిజాయితీకి ప్రతి\nఫలంగా ఏదైనా నౌకరీ దొరుకుతుందేమో అని\nవస్తున్నాను తప్ప, ఈ పెట్టెల్సి అమ్మే ఆలో\nచన లేదు! నా మాట నమ్మండి,” అన్నాడు.\n\nఇది విన్న అదృష్టవర్మకళ్ళు మెరిశాయి.\nదొంగలు దోచుకున్న వస్తువులలో, తన\nతండ్రివైన ఖాళీపెట్టెలు తిరిగొచ్చాయన్న\nమాట! అంటే, ఇందులో తనకేదైనా అదృష్టం\nకలిసిరావచ్చు. ఇలా అనుకుని, అదృష్ట\nవర్మ, తండ్రిని తలుచుకుని, నౌకరుకు తానెవ\nరైందీ చెప్పి, “నీ నీతి, నిజాయితీలు నాకు\nనచ్చినై. ఇక నుంచి నిన్ను, నేను పోషిస్తాను.\nఅదృష్టం బాగుండి వ్యాపారం ప్రారంభిస్తే,\nనువ్వే నాకు నౌకరువి,” అన్నాడు.\n\nతర్వాత పెట్టెలను నౌకరు చేతపట్టించు\nకుని చక్రధరం దగ్గరకు వచ్చి, జరిగింది\nచెప్పి, “ఈ పెట్టెలు నా తండ్రిగారివని నౌకరు\nచెప్పినా, మీ అనుమతి లేకుండా సొంతం\nచేసుకోవడం న్యాయం కాదు. మీ స్నేహి\nతుడి కొడుకుగా కాకుండా, ఒక వ్యాపారిగా\nనా తండ్రి పెట్టెల్ని నేను స్వాధీనం చేసుకునే\nవిధానం చెప్పండి,” అని అడిగాడు.\n\nచక్రధరం ఆ పెట్టెలను పరీక్షగా చూసి\nఅనందంతో చిన్నగా చప్పట్లు చరిచి, “ఆహా,\nనీ తండ్రి చనిపోయేటప్పుడు, తన అత్మ\nసర్వదా నీతోనే వుంటుందన్నమాట అక్ష\nరాలా నిజం! నీ తండ్రి బంగారంలా మెరిసే\nనకిలీ అభరణాల వ్యాపారం చేసేవాడు.\nవాటిని పెట్టేందుకు, ఈ పెట్టెలు చేయిం\nచాడు. చూడు, ప్రతి పెట్టికూ మూడేసి\nబద్దీలున్నాయి. అయితే, లక్ష్మీకృప కోస\nమని కొంత బంగారాన్ని పూజచేసి, బద్దీ\nలుగా చేయించి, ఈ పెట్టెలకు తాపడం\nచేయించాడు. వీటికి పట్టిన మకిల వది\nలించి చూడు. ఈ బద్దీలే పెట్టెలకు శ్రీరామ\nరక్షగా నిలిచి నీ వద్దకు చేర్చాయి,” అన్నాడు.\n\nఅదృష్టవర్మ, ఆ బద్దీలను ఊడదీయించి\nమెరుగు పెట్టించాడు. అవి మేలిమి బంగా\nరమని తేలింది. అప్పుడు చక్రధరం, “నీ\nతండ్రి అన్నట్టుగానే, చేసిన వ్యాపారం దగ్గరే\nతిరిగి నీకు పెట్టుబడి లభించింది. ఈ\nబంగారమే పెట్టుబడిగా, నీ తండ్రిలాగా\nతిరిగి వ్యాపారం ప్రారంభించు,” అన్నాడు.\n\nఅదృష్టవర్మ సంతోషంగా, “నా తండ్రి\nఈ నౌకరు రూపంలో, ఈ పెట్టెలతో నాదగ్గ\nరకు వచ్చాడు, ఈ నౌకరే నా తండ్రి. ఇతడి\nపేరు మీదే నేను వ్యాపారం ప్రారంభిస్తాను.\nనా కలిసాచ్చిన అదృష్టం, ఇతడే!” అన్నాడు.\n\nఆ విధంగానే అదృష్టవర్మ వ్యాపారం\nమొదలుపెట్టి, రెండు మూడేళ్ళలో ప్రముఖ\nమ్రకుల్లో ఒకడయ్యాడు. వ్యాపారంలో అదృష్ట\nవర్మ చొరవా, ప్రదర్శించిన తెలివితేటలను\nఎంతగించి అనందించిన చక్రధరం, అన\nకుమార్తె రాగిణితో అతడికి వివాహం జరి\nపించాడు.\n\nనౌకరు, అదృష్టవర్మకు తండ్రి హోదాలో\nసుఖంగా జీవిస్తూ, తమ ఇద్దరివీ అదృష్ట\nజాతకాలని మురిసిపోయాడు."
        },
        {
            "title": "బిందుసారుడి బొమ్మ",
            "page_start": 19,
            "author": "శ్రీరామకమల్",
            "pdf_page": 19,
            "content": "బిందుసారుడి బొమ్మ\n\nబిందుసారుడు పేదరికంలో పుట్టాడు. గొప్ప వాడు కావాలని ఆశపడ్డాడు. అందుకని రాత్రింబవళ్ళు కష్టపడి పనిచేసి డబ్బు కూడ బెట్టేవాడు. దురలవాట్లను దరిచేరనివ్వకుండా, వృధా ఖర్చులు పెట్టకుండా క్రమశిక్షణ పాటించడంతో, కొంతకాలానికి వ్యాపారానికి తగినంత డబ్బు సమకూరింది. బిందుసారుడా పెట్టుబడితో చిన్న ఎత్తున వ్యాపారం ప్రారంభించి అంచెలంచెలుగా ఎదుగుతూ, పది సంవత్సరాల కాలంలో కోటీశ్వరుడయ్యాడు. అప్పటికాయనకు ఇద్దరు కొడుకులు, ఒక కూతురు.\n\nఇప్పుడు బిందుసారుడికి జీవితంలో కోరుకున్న విశ్రాంతి దారికింది. కూతురికి పెళ్ళయి హాయిగా కాపురం చేసుకుంటున్నది. కొడుకులిద్దరు కూడా పెళ్ళిళ్ళు చేసుకుని, వ్యాపారవ్యవహారాలన్నీ సక్రమంగా చూసుకుంటున్నారు. అంతవరకూ రాత్ర నకపగలనక శ్రమపడిన బిందుసారుడికిప్పుడు ఊరేకే కూర్చోవాలంటే బాధగా అనిపించింది. అయితే, ఆయనకు వ్యాపారయంటే విసుగు పుట్టివుండడం వల్ల తీరికసమయంలో లలిత కళలను అభ్యసించాలనుకున్నాడు.\n\nకవిత్వం చెప్పాలంటే భాష తగినంతగా రాదు. పాటలు పాడాలంటే గొంతు తిరగదు. ఇక మిగిలిందల్లా బొమ్మలు గీయడం.\n\nఒకనాడు రోజంతా తన గదిలో కూర్చుని రకరకాల బొమ్మలు వేశాడు, బిందుసారుడు. ఒక్కటీ తృప్తికరంగా లేదు. “సాధనమున పనులు సమకూరు ధరలోన,” అని భావించి, వారం రోజులపాటు ప్రయత్నించగా చివరకు ఒకరోజు సింహం బొమ్మను గీసి ఎంతో తృప్తిపడ్డాడు. ఆ బొమ్మను చూసుకున్న కొద్దీ ఆయనకు గర్వం, సంతోషం ఉప్పాంగి పోయాయి. తొందరలోనే తను గొప్ప చిత్ర కారుడినైపోయినట్లు కలగన్నాడాయన.\n\nసింహం బొమ్మ చాలా బాగా నచ్చింది!\nఅయితే తన కళను ఇతరులు మెచ్చుకు\nన్నప్పుడే కదా — కళాకారునికి నిజమైన\nసంతోషం కలిగేది! బిందుసారుడు కూడా\nతన బొమ్మ మీద అందరి అభిప్రాయాలూ\nసేకరించాలనుకున్నాడు. ముందు నేరుగా\nఆ బొమ్మను చూపించి, ఎలా వుందీ అని\nఅడగాలనుకున్నాడు. కానీ అంతలోనే అది\nతగదనిపించింది.\n\nఅన్ని రోజులూ తనగదిలో కూర్చుని\nతనేం చేస్తున్నదీ ఎవ్వరికీ తెలియనివ్వలేదు.\nఆ కారణంగా ఆయన బొమ్మలు గీస్తున్నట్లు\nఎవరికీ తెలియదు. ఇప్పుడీ బొమ్మచూపిస్తే\nకొందరు ముఖప్రీతితో మెచ్చుకుంటారు.\nకొందరు బాధపెట్టాలని వేళాకోళం చేస్తారు.\nనిజం తెలియాలంటే, ఆ బొమ్మ ఏమిటో\nఎవరికీ చెప్పకూడదు. ఇలా ఆలోచించి\nబిందుసారుడు, తనబొమ్మవున్న కాగితాన్ని,\nఇంటి నడవలో బల్ల మీద పెట్టి, అదేమిటో\n\nచెప్పినవారికి నూరు వరహాలు బహుమతిగా\nఇస్తానన్నాడు.\n\nముందుగా బిందుసారుడి భార్య వచ్చి\nచూసి, “మనవడు గీసిన పిచ్చిగీతలివి!”\nఅన్నది. బిందుసారుడి మనసు చివుక్కు\nమంటున్నా బయటపడలేదు. తర్వాతకొడుకు\nలిద్దరూ వచ్చి చూసి, “ఇలాంటి అర్థంలేని\nవాటిగురించి తలబద్దలు కొట్టుకుంటే, వ్యాపా\nరులో వేలకువేలు నష్టపోవాలి!” అని హడా\nవుడిగా వెళ్ళిపోయారు. కొడుకులకు కళా\nతృష్ణ లేదని నొచ్చుకున్నాడు బిందుసారుడు.\n\nఅంతలో కోడళ్ళిద్దరూ అటుగా వచ్చారు.\nపెద్ద కోడలు బల్లమీద కాగితాన్ని చూసి,\n“ఎవరో ఇందులో ఏదో సందేశాన్ని రాశారు.\nఅక్షరాలు పిచ్చిపిచ్చిగా వున్నాయి కాబట్టి,\nఇది పైశాచిక భాష అయివుంటుంది,”\nఅన్నది.\n\nచిన్నకోడలు తల అడ్డంగా ఊపి, “పెద్ద\nదానివైనా నీకు బొత్తిగా బుర్రలేదు. కాగితం\n\nమీద రంగులు వలికి అలా అనిపిస్తున్నది కానీ, ఇదిభాషాకాదు; అవి అక్షరాలూకావు,” అంటూ మామగారు మెచ్చుకుంటాడని ఆశగా చూసింది.\n\nబిందుసారుడు ఏడవలేక నవ్వుతూ, “నూరువయాల బహుమతినిపాందేయోగం, నాకుటుంబసభ్యులెవరికీ వున్నట్లు లేదు,” అన్నాడు.\n\nఇంతలో ఇద్దరు పనివాళ్ళు అలా వచ్చారు. మొదటి వాడాకాగితాన్ని చూసి, “ఇది విత్త నాలు పాట్లం కట్టిన కాగితమైవుంటుంది. కొన్ని విత్తనాలు చిట్లి రంగులేర్పడినట్టు న్నాయి,” అన్నాడు.\n\nరెండో పనివాడు వెంటనే నవ్వి, “నీ తెలివితక్కువతనానికి నాకు నవ్వాస్తున్నది. ఇది పొట్టిన కాగితమెతే, దీనిమీద ఎక్కడా ముడతలు లేవేం?’ అని అడిగాడు.\n\nఅది విన్న బిందుసారుడిలో కాస్త ఆశచిగురించి, “మీ ఇద్దరిలో నువ్వు కాస్త తెలి వైనవాడిలా వునా గ. అదేంటో నువ్వే చెప్పు!” అన్నాడు. ఆపనివాడితాముఖం ఇంతయ్యింది. “ఈ మాత్రం చెప్పలేనా, బాబయ్యా! ఆ\n\nకాగితంలో విత్తనాలు పోసి కాసేపుంచి తీసే శారు. పాట్లం కట్టలేదంతే!” అన్నాడు.\n\n“సంతోషించాలే నీ తెలివికి. వెళ్ళి పెరట్లో పనిచూడు,” అని బిందుసారుడు కసిరిపంపే శాడు వాడిని.\n\nఇద్దరు పనివాళ్ళూ అక్కణ్ణుంచి వెళ్ళి పోయాక, అయన మనవడు అయిదేళ్ళ వాడు అక్కడికి వచ్చి, “తాతయ్యా, తాతయ్యా! ఎవరోగానీ చెట్టు బొమ్మను ఎంత బాగా గీశారో! ఈ బొమ్మ నాకివ్వవూ,” అంటూ బొమ్మను చూసి మారాం చేశాడు.\n\nబిందుసారుడికి పట్టరానంత ఆనందం కలిగింది. అయన మనవణ్ణి దగ్గరకు తీసు కుని, “సింహాన్ని చెట్టంటే మాత్రం ఏం? అసలీ కాగితం మీది గీతల్ని బొమ్మ అన్నది నువ్వాక్కడివే. అ~ గుకే నీకు నగాగు 48 హాలు బహుమతిగా ఇస్తున్నాను,” అంటూ వాడిని ముద్దులాడాడు.\n\nఈ మాటలు వింటూ ఇంకా అక్కడే వున్న బిందుసారుడి భార్యా, ఇద్దరు కోడళ్ళూ కిలకిలమంటూ న్యూరు – అసలు విషయం అర్థమై!\n\nడిసెంబర్ 2000\n\n22\n\nచందుమామ"
        },
        {
            "title": "భూషణంగారి భోషాణం",
            "page_start": 22,
            "author": "మాచిరాజు కామేశ్వరరావు",
            "pdf_page": 22,
            "content": "భూషణంగారి భోషాణం\n\nభూషాలపురంలో, భూషణంగారిని ఎర గని వారంటూ లేరు. ఆయన వడ్డీవ్యాపారి. ఊళ్ళో ఎవరింట్లో శుభం జరిగినా, అనుకోని కష్టం వచ్చినా భూషణాన్ని ఆశ్రయించక తప్పదు. వచ్చినవాళ్ళ అవసరాన్ని బట్టి, మ్డీ శాతం పెంచే ఆయన్ను, చాటుమాటుగా ఊళ్ళో వాళ్ళంతా తిట్టుకునేవారు.\n\nఆయన ఇంట్లో తాతలకాలంనాటి పెద్ద భోషణం వున్నది. దాని తాళం చెవి, ఎల్ల వేళలా భూషణం మొలతాడులో వేళ్ళాడు తూంటుంది. అందులో డబ్బున్నదని తప్ప ఏపాటివున్నదో ఆయన భార్య కనకం కూడా ఎరగదు.\n\nవడ్డీలకు వడ్డీలు గుంజే భూషణం చూడ డానికి అతి పేదలా వుంటాడు. చిరుగుల పంచె, అతుకులచొక్కా, అరిగి చిల్లులు పడ్డ చెప్పులు - ఇదీ ఆయన వేషధారణ.\n\nకనకం కాపరానికి వచ్చి పదేళ్ళు గడిచినా, ఆమె ఒంటి మీదచిన్నమెత్తు బంగారు కూడా లేదు. ఆమె సత్తెకాలపు మనిషి కాబట్టి, నాసి రకం ముతకచీరలో, పేద ముత్తయిదువులా నోరుకట్టుకుని కాపరం చేయవలసివచ్చినా, భర్తను పల్లెత్తుమాట అనేది కాదు.\n\nఒకసారి ఏదో పేరంటంలో, అమ్మలక్కలు తనను గురించి అనుకుంటున్న మాటలు కనకం చెవినపడ్డాయి. “ఓ పిల్లా జెల్లా లేరు! అయినా కడుపు కట్టుకుని మరీ దాస్తారు. ఈ కనకం మెడలో అరిగిపోయిన మంగళ సూత్రం తప్పించి మరేం వుంది!” అంటూ కరణం గారి భార్య నలుగురిలో ఈసడిస్తూ మాట్లాడింది.\n\nఆ మాటలకు మునసబు భార్యపకపక మంటూ నవ్వి, “వాళ్ళింట్లో తాతముత్తాతల నాటి పెద్ద భోషణం ఒకటుందట. మా\n\nఅత్తగారి వయసు వాళ్ళకు చాలామందికి తెలుసు. దాని తాళంచెవిని, ఆ భూషణం ఎప్పుడూ మొలతాడుకు వేలాడవేసుకుని వుంటాడు. అంటే - వడ్డీలమీద వచ్చే డబ్బూ, ఇతరత్రా సంపాదనా, అంతా ఆ భోషాణంలో దాస్తాడన్నమాట!” అన్నది.\n\nఆ మాటలు విన్న కనకానికి ఎంతో అవ మానమనిపించింది. ఆ రాత్రి ఆమె అన్నం ముట్టకుండా, భూషణంతో, “ఈ క్షణంలో నాకు భోషాణం తాళం తీసి, లోపల ఎంత డబ్బున్నదో చూపించకపోతే, ఈ రాత్రికి రాత్రేఏ నుయ్యోగొయ్యోచూసుకుంటాను,” అన్నది.\n\nఆమె అన్నంతపనీ చేస్తుందని హడలి పోయిన భూషణం, “సరే, అలాగే చూద్దువు గాని. కాని ఆ చూసిందేమిటో అప్పటికప్పుడే మరిచిపోవాలి,” అంటూ భోషాణం మూత తెరిచాడు.\n\nకనకం కళ్ళు చెదిరిపోయాయి. భోషాణం సగం వరకూ, కళ్ళు మిరుమిట్లుకొల్పుతూ బంగారు కాసులు. వాటిని చూస్తూనే కనకం పట్టరాని కోపంతో, “ఇంత బంగారం భోషాణంలో పెట్టుకుని, నన్ను దిష్టిబొమ్మలా వీధిలోకి పంపిస్తావా? పైగా పండగ రోజుల్లో కూడా పచ్చడి మెతుకులేనా మనం తినడం!” అన్నది.\n\n“ఒసే, వెర్రిదానా, అంతపెద్దగా మాట్లాడకు. ఇదంతా ఎవరికోసమనుకున్నావు? భోషాణంలో మిగిలివున్న సగం నిండగానే, మనం దీన్ని తీసుకుని పట్టం వెళ్ళిపోదాం. నేను సముద్రవ్యాపారం మొదలు పెడ తాను. ఆపైన నీ ఒళ్ళంతా బంగారమే!” అన్నాడు భూషణం పట్టరాని సంతోషంతో పెద్దగా నవ్వుతూ.\n\n“అయితే మరి ఈ భోషాణం నిండే దెప్పుడు?” అన్నది కనకం అనుమానంగా.\n\n“అంతా ఆ పైవాడి దయ! ఇది నిండే వరకూ, ఒక్కకాసు కూడా ముట్టనని ఒట్టేసు కున్నాను,” అంటూ, భోషాణం మూతమూసే శాడు భూషణం.\n\nఆ రాత్రి కనకానికి ఒక కల వచ్చింది. ఇద్దరు మనుషుల సాయంతో భూషణం, భోషాణాన్ని గుర్రపుబండిలో పెడుతున్నాడు. తెల్లవారాక, ఆ కల గురించి భర్తకు చెప్పి, కనకం, “మన పట్టం ప్రయాణం దగ్గర పడినట్టుగా వున్నది,” అన్నది.\n\n“అలాగా! ఆ ధనలక్ష్మి కృప వుండాలే కానీ, ఒక్కరోజులో కాసులతో భోషాణం నిండి పోదూ,” అంటూ భూషణం మహా నంద పడిపోయాడు.\n\nఆ సాయంత్రం భార్యాభర్తలిద్దరూ, అష్ట\nలక్ష్మీ ఆలయానికి వెళ్ళి, తమ కల నిజం\nకావాలని మొక్కుకున్నారు. తర్వాత వాళ్ళు,\nపూజారి బాదం ఆకులలో పెట్టి ఇచ్చిన\nచ్రకోంగలి ఒకపెడగా కూర్చుని ఆనందంగా\nతినసాగారు.\n\nఆ సమయంలో, ఆలయమంతా హడా\nవుడిగా కలియతిరుగుతూ, పెద్ద తలపాగా\nలతో, గుబురు మీసాలతోవున్న ఇద్దరు ఆజాను\nబాహులు, అక్కడికి వచ్చి, పూజారిని,\n“అయ్యా! సన్నగా, పాడవుగా, తేనె కళ్ళతో,\nపెదవిపైన పెద్ద పుట్టుమచ్చతో వుండే అంద\nమైన అమ్మాయి, ఇటుగాని వచ్చిందా?”\nఅని అడిగారు.\n\nఆ మాటలు భూషణం, కనకం విన్నారు.\nపూజారి, వాళ్ళతో అలాంటి అమ్మాయి\nఎవరూ రాలేదని చెప్పాడు. వాళ్ళు నిరాశగా\nవెనుదిరగడం చూసి పూజారి, “ఇంతకూ\nఎవరా అమ్మాయి?” అని అడిగాడు.\n\nవాళ్ళు గొంతు తగ్గించి పూజారితో, “ఎవరో\nకాదు, మన యువరాణి చంద్రరేఖ! ఆమె ఆ\nమధ్య తూర్పుకొండ ప్రాంతాలకు విహా\nరానికి వెళ్ళినప్పుడు, మహాఅందగాడైన ఒక\nచెంచుయువకుణ్ణి ప్రేమించింది. ఈసంగతి\nతెలిసి రాజుగారు మండిపడి, వంశ గౌరుం\nవల్లకాటిపాలవుతుందని, యువరాణిని\nగట్టిగా కోప్పడ్డాడు. ఆమె రహస్యంగా భవనం\nవదిలి పారిపోయింది. రాజుగారు ఆమెను\nసురక్షితంగా తీసుకువచ్చిన వారికి, యాభై\nవేల వరహాల బహుమతి ప్రకటించారు.\nమేము ఆమె కోసం గాలిస్తున్నాం!” అని\nచెప్పి వెళ్ళిపోయారు.\n\n“అహా! ఆ యాభై వేల వరహాలతో,\nమన భోషాణం నిండిపోతుంది!” అన్నాడు\nభూషణం.\n\n“ఇంకేం! ఆమెను వెతుకుతూ బయలు\nదేరు,” అన్నది కనకం.\n\n“ఆ తూర్పుకొండల్లోకా? ఇంకా నయం,\nఆ కొండప్రాంతాలలో పులులూ, ఎలుగు\nబంట్లూ విచ్చలవిడిగా తిరుగుతుంటవి,”\nఅన్నాడు భూషణం.\n\nఆ రాత్రి భార్యాభర్తలు భోజనాలు\nముగించి, పడుకోబోతూండగా, వీధి తలుపు\nచప్పుడైంది. ఇంత రాత్రి వేళ వచ్చిన వాళ్ళై\nవరా అనుకుంటూ, భూషణం పోయి తలుపు\nతెరిచి అక్కడ నిలబడిన యువతిని చూసి\nనిర్ఘాంతపోయాడు. ఆ వచ్చినది మరెవరో\nకాదు, యువరాణి! సన్నగా, పాడవుగా, తేనె\nకళ్ళతో, పెదవిమీద పుట్టుమచ్చతో చాలా\nఅందంగా వున్నదామె.\n\n“ఒంటరిదాన్ని! ఈ రాత్రి మీ ఇంట\nఆశ్రయం ఇస్తారా?” అన్నదామె.\n\n“దానికేం భాగ్యం! లోపలికి రండి,”\nఅంటూ, ఆమె లోపలికి రాగానే, పక్క\nగదిలో వున్న కనకం దగ్గరికిపోయి, “మన\nపంటపండిందే! ఆయువరాణిసరాసరి మన\nఇంటికే వచ్చింది,” అన్నాడు భూషణం.\n\nకనకం అంత దూరానవున్న, ఆ యువ\nరాణోకేసి చూసి, “యువరాణి అని నాకు\nనమ్మకం కలగడం లేదు. కిరీటం ఏది? ఒంటి\nనిండా నగలేవి?” అన్నది.\n\n“రహస్యంగా పారిపోతున్న రాకుమారి,\nఅమన్నీ ధరిస్తుందా? వేషం మార్చుకున్నదన్న\nమాట! నేను ఇప్పుడే బసమన్న బాడుగబండిలో\nబయలుదేరి, రాత్రికి రాత్రే రాజుగారిని\nకలుసుకుని, తీసుకువెళ్ళడానికి భట్టులతో\nసహా వస్తాను. రేపు రాత్రికే మన భోషాణం\nనిండిపోతుంది,” అంటూ భూషణం పెరటి\n\nదారినపోయి, బసవన్నబండిలో రాజధానికి\nబయలుదేరాడు.\n\nబండి సగం దూరం వెళ్ళగానే నిలిచి\nపోయింది. ముందు చాలా బళ్ళు నిలబడి\nవున్నాయి. దారిలోని ఏరు పాంగింది. బస\nవన్న ముందుకు వెళ్ళి చూసివచ్చి, “తెల్ల\nవారేలోగా ఏరుతీసే సూచనలు లేవు. రాత్రికి\nఇక్కడే మనకు జాగరణ తుప్పదు!” అన్నాడు.\n\nఇది విన్న భూషణానికి నెత్తిమీద పిడుగు\nపడినట్టయింది. తెల్లవారేలోగా ఇల్లు చేరక\nపొతే, యువరాణి ఇంట్లోంచి బయటపడు\nతుంది! తను వెంటనే వెళ్ళి, ఆమె నిది\nస్తున్న గదికి బయటనుంచి గడియ పెట్టాలి.\nఆ తర్వాత, నిదానంగా వెళ్ళి రాజుగారిని\nదర్శించవచ్చు!\n\nఇలా ఆలోచించిన భూషణం, బండిని\nవెనక్కు తిప్పించి, ఇల్లు చేరేసరికి, వీధి\nతలుపు బార్లా తెరచి వున్నది. ఇది చూసి\n\nనిర్ఘాంతపోయి పరుగుపరుగున ఇంట్లోకి పోయేసరికి, ఒక గదికి బయట గడిపెట్టి వున్నది. లోపలినుంచి కనకంకేకలు పెడుతూ తలుపు బాదుతున్నది.\n\nభూషణం తలుపు గడి తీశాడు. కనకం ఆయాసపడుతూ బయటకు వచ్చింది.\n\n“ఏం జరిగింది? యువరాణి ఎక్కడ?” అని అడిగాడు భూషణం ఆదుర్దాగా.\n\n“అది యువరాణి కాదు, దొంగలరాణి! నాకు కొంచెం కునుకు పట్టేసరికి, అది వెళ్ళి వీధి తలుపు తీసింది. ఊళ్ళో అందరికీ తెలి సిన, నీ భోషాణం సంగతి, మనకు గుళ్ళో కనిపించిన గుబురుమీసాలవాళ్ళకూ తెలి సుండాలి. వాళ్ళు, ఆ దొంగలరాణి వెంట వచ్చి, నన్ను భయపెట్టి, నా ఎదుటే ఆ భోషా ణాన్ని ఎత్తుకుపోతూ, నన్ను గదిలోకి నెట్టి బయట గడిపెట్టారు,” అని మెప్పింది కనకం.\n\nభార్య మాటలు వింటూనే భూషణం కుప్పకూలిపోయాడు. కనకం అతడికి ఒక లోటా మంచి నీళ్ళు తెచ్చి ఇచ్చి, “ఎందు కంతవిచారం? భోషాణం వుండీ, మనం కటిక దరిద్రుల్లా బతికాం. ఇప్పుడు కూడా అది\n\nపోలేదు, ఇంట్లోనే వున్నదనుకుందాం, సరి పోయె!” అన్నది.\n\nభూషణం, భార్యకేసి కొద్దిసేపు కళ్ళార్పు కుండా చూసి, “కనకం! నువ్వు సత్తెకాలపు పతివ్రతవు. అస్తంతాపోయె, పుట్టింటికి పోతా నుటూ గొడుమెట్టకుండా, అపరంజి బంగారం లాంటి మాట్లాలు అన్నావు. నేను వడ్డీకి తిప్పు తున్న డబ్బు చాలావున్నది. ఇకనుంచి, ఆ వడ్డీతోపాటు అసలు కూడా వసూలు చేసి, ఒకపచారీ దుకాణం, ఒక బట్టల దుకాణం, వీలైతే ఒక నగలదుకాణం కూడా పెట్టి — ఒకటి రెండేళ్ళలో లక్షలు గడిస్తాను,” అన్నాడు.\n\n“ఆ లక్షలు దాచేందుకు మరొకభోషాణం కూడా కొంటారా?” అన్నది కనకం.\n\n“ఛీ, ఛీ! ఆ భోషాణాల కాలం గతించి పోయింది. సంపాయించడం ఎందుకు? ఉన్నంతలో సుఖపడడానికేగదా!” అన్నాడు భూషణం నిండుస్వరంతో.\n\nభూషణం అన్నంతపనీ చేశాడు. రక రకాల వ్యాపారాలు ప్రారంభించి, రెండో సంవత్సరం గడిచే లోపల, భూపాలపురం లోని ధనికుల్లో ఒకడయ్యాడు."
        },
        {
            "title": "పిశాచి నాటకం-1",
            "page_start": 33,
            "author": "చందమామ బృందం",
            "pdf_page": 32,
            "content": "చంద్రుమామ కానుక\n\nపరోపకారి చిన్నడు\n\n# పిశాచి నాటకం - 1\n\nచిత్రాలు : పాణి\n\nమంగాపురంలోని మంగయ్యశెట్టి అనే వడ్డీవ్యాపారి, అంతు లేని ధనం కూడబెట్టి, తన కొడుకు గోవిందొట్టికి అప్పగించి కన్నుమూశాడు. గోవిందొట్టి ఇనుపపెట్టి తీసి ఆ ధనాన్ని చూసి పట్టలేనంతగా సంతోషించాడు.\n\nఆ ధనాన్నంతా రెండు లంకెబిందెలలో పోసి, రాత్రి వేశ ఎవరూ చూడకుండా తీసుకుపోయి ఊరి బయటవున్న దయ్యాలమర్రి కింద పాతిపెట్టాడు.\n\nఆ మర్రి చెట్టుమీద దయ్యాలుంటాయన్న నమ్మకం వల్ల, రాత్రివేశ ఎవరూ ఆ చాయలకు వెళ్ళరు.\n\nHRI !\n\nHRU !\n\nఅతడు తెల్లబట్టలు ధరించి పిశాచివేషం వేసుకుని, కాళ్ళకు గజ్జలు కట్టుకుని వింత వింత ధ్వనులు చేస్తూ మర్రిచెట్టుకింద మసలేవాడు. అందువల్ల ఎవరైనా అక్కడికి వస్తే హడలిపోయి పరిగెత్తేవారు.\n\nరాత్రి అంతా అలా తిరిగి అతడు తెల్లవారు జామున ఇల్లు\nచేరేవాడు.\n\nతీర్చి చెప్పి\nచెప్పి\n\nఅవును! దయ్యం\nలాగే వుంది.\n\nఅ దెబ్బతో మర్రిచెట్టు\nదరిదాపులకు రావడా\nనికే గ్రామస్థులు భయ\nపడసాగారు.\n\nచీకటిపడితే చాలు, గడపదాటి బయటకు\nరావడానికి జడుసుకునేవారు.\n\nPRANJALI\n\nపాలాలలో,\nఇళ్ళల్లో\nదొంగతనాలు\nపెరిగిపాయాయి.\nదొంగలు యధేచ్ఛగా\nదోచుకుపోసాగారు.\n\nఊళ్ళో ఏ మనిషికిగాని, గొడ్డుకుగాని జబ్బు చేసినా, చావు వచ్చినా అది పిశాచం పని అనే అందరూ నమ్మారు. భూత వైద్యులు పెరిగారు. గ్రామజీవితం అస్తవ్యసత్త్వమయింది.\n\nగ్రామంలో దరిద్రం తాండవించడం కూడా గోవిందొట్టికి లాభించింది. తనవద్ద వున్న సరుకులను హెచ్చు ధరలకు అమ్మి మరింత లాభాలు చేసుకోసాగారు.\n\nఅయినా, రాత్రుల్లో గోవిందొట్టి పిశాచివేషంతో మర్రి చెట్టుకింద కాపలా కాస్తూనే వచ్చాడు.\n\nఈ స్థితిలో చిన్నడు తన కుక్క బైరవంతో సహా ఆ గ్రామంచేరాడు. మంగయ్యౌట్టి పిశాచం గురించీ, దానివల్ల గ్రామానికి దాపురించిన అరిష్టాల గురించీ తెలుసుకున్నాడు.\n\nజనానికి పిశాచాల భయం లేకుండా చేస్తే తప్ప, వాళ్ళ జీవితాలు బాగుపడవని ఆలోచించిన చిన్నడు మంగయ్యౌట్టి పిశాచాన్ని చూడ దానికి పథకం వేశాడు. ఆ రాత్రి నిర్మలంగా ఉన్న దయ్యాలమర్రిని చేరి, దాని మీద ఎక్కి కొమ్మల మధ్య కూర్చున్నాడు.\n\nఅర్ధరాత్రి సమయంలో గోవిందొట్టి చెట్టుకిందికి రావటమూ, పిశాచి వేషం వేసుకోవటమూ, చెట్టుకింద తార ట్లాడటమూ చిన్నడికి కనిపించింది.\n\nతెల్లవారుజామున చిన్నడు గోవిందొట్టి వెనకగా వెళ్ళి\nఅతడి ఇంటిని కనిపెట్టి, అతన్నిగురించి అరా తీశాడు.\n\nఇరుగు పారుగు ఇళ్ళకు వెళ్ళి గోవింద\nశెట్టి వివరాలు సేకరించాడు.\n\nతన తండ్రి పిశాచం\nఅయ్యాడని ప్రచారం చేసి, ఆ\nవేషంతో తాను ప్రజలను హడల\nగొట్టడంలో గోవిందొట్టి ఉద్దేశం ఏమిటి?\nతన ఇంట్లోవున్న ధనరాసులను దొంగలు\nదోచుకుపోతారన్న భయం కూడా\nలేకుండా గోవిందొట్టి రాత్రివేళలో\nమర్రిచెట్ట కింద ఎందుకు\nకాపలా కాస్తున్నాడు?\n\nఆ రోజు కనుచీకటివేళ చిన్నడు పాడవాటి గడ్డమూ,\nమీసాలూ పెట్టుకునివెళ్ళి గోవిందొట్టి ఇంటి తలుపు తట్టాడు.\n\nఇంకావుంది...."
        },
        {
            "title": "కనువిప్పు",
            "page_start": 37,
            "author": "రాఘవరాజు పట్టాభిరామరాజు",
            "pdf_page": 37,
            "content": "కనువిప్పు\n\nదీప్తిగిరిని, పూర్ణవర్మ అనే రాజు పాలించే వాడు. ఆయన మితిమించిన అహంభావి. తనకు ఏది తోస్తే అది సరి అయినదని భావించేవాడు. ఎదుటివారిని ఏమాత్రం లెక్కచేసేవాడు కాదు. ఇతరుల సలహాలను పెడవెవిని పెట్టేవాడు. ఆయనలో వుండే మరొక వింత గుణం ఏమంటే — తన రాజ్యంలో వున్న విశిష్ట వ్యక్తులను, మేధా వులను మెచ్చుకొనక చులకన చేసి మాట్లాడే వాడు. అదే ఇరుగుపారుగు రాజ్యాల నుంచి లేదా దూరదేశాల నుంచి వచ్చిన కవి, పండి తులను, గాయకులను ఎంతగానో శ్లాఘించే వాడు ; గౌరవించి బహుమానాలతో సత్క రించేవాడు.\n\nఈ కారణాల వల్ల, దీప్తిగిరిలోని సమర్థులైన ఎందరో కవులు, గాయకులు, కళాకారులు, శిల్పులు, తమకు దీప్తిగిరిలో ఏమాత్రం గుర్తింపు లేదన్న నిరుత్సాహంతో పరదేశాలకు వలసపోసాగారు.\n\nఇలా వుండగా, ఒకరోజున చేనేతలో ప్రవీణుడైన రవిచంద్రుడనేవాడు, రాజు పూర్ణవర్మను దర్శించి, తనకు చేనేతలో గొప్ప ప్రావీణ్యం వున్నదని విన్నవించుకున్నాడు.\n\n“నీది ఏ రాజ్యం?” అని ప్రశ్నించాడు పూర్ణవర్మ.\n\n“నాది కలువగిరి, ప్రభూ!” అన్నాడు రవిచంద్రుడు.\n\nరాజు ఉత్సాహంగా, “అలాగా! చేనేతలో నీ ప్రత్యేకత ఏమిటో చెప్పు, వింటాను,” అన్నాడు.\n\nఅప్పుడు, రవిచంద్రుడు తన భుజానికి తగిలించుకున్నసంచి కిందపెట్టి, అందులో వున్న ఒక వెండి భరిణలోనుంచి, అతి పల చని వస్త్రాన్ని బయటకు తీసి, “ప్రభూ! ఇది మూడు గజాల పాడవు, ఒకటిన్నర గజం వెడల్పుగల ఒక పట్టు పీతాంబరం. ప్రభు వులు క్షమించండి. ఇది ఆత్మస్తుతి అను కోకండి. ఇంతపెద్ద వస్త్రాన్ని, పిడికెడంత\n\nభరిణెలో ఇమడ్బడం, నేతలో అద్భుతమైన నానైపుణ్యానికి నిదర్శనం కాదా!” అన్నాడు.\n\nపూర్ణవర్మమందహాసంచేసి, “రవిచంద్రా! నేతపనిలో నీ నైపుణ్యం చాలా అద్భుతం! ఈనాటి నుంచి నువ్వు, మా ఆస్థానంలో వుండిపో. నెలకు వెయ్యిరూపాయల జీతంతో పాటు, ఉచిత నివాసం కూడా కల్పిస్తాను. మా రాచకుటుంబీకులకు, పండుగలకూ, ఇతరత్రాశుభకార్యాలకూ వస్త్రాలు నేయడం, నీ పని!” అన్నాడు.\n\nరాజు ఔదార్యానికి, రవిచంద్రుడు ఉబ్బితబ్బిబ్బయి, “చిత్తం, ప్రభూ!” అంటూ చేతులు జోడించాడు.\n\nఒక నెల గడిచాక, రాజు పూర్ణవర్మమంత్రి రుచితశర్మమారు వేషాలతో గుర్రాల మీద దేశాటనకు బయల్దేరారు. రాత్రివేళ\n\nచిన్న చిన్న గ్రామాల్లో విడిది చేస్తూ, వారం రోజుల తర్వాత, తమ రాజ్యసరిహద్దులు దాటి కలువగిరి చేరుకున్నారు. ఆసరికి బాగా చీకటి పడడంతో, వాళ్ళు ఒకసత్రంలో దిగి, భోజనాలు ముగించి, కాలక్షేపానికి సత్రం బయటకు వచ్చారు.\n\nఅక్కడ ఒకవ్యక్తి, పెద్దగొంతుతో, “నాణ్యమైన వస్త్రాలు, బాబూ! కారు చౌక. నాణ్యత చూసి నచ్చితేనే కొనండి,” అంటున్నాడు, నూనెదీపం వత్తి ఎగదోస్తూ.\n\nఅతడి చుట్టూ జనం మూగి వస్త్రాలను ఖరీదు చేస్తున్నారు.\n\nరాజూ, మంత్రీ వస్త్రాల నాణ్యతను పరీ క్షించసాగారు. ఇంతలో జనం మధ్య నుంచి సంపన్నుడిలా వున్న ఒకతను ముందుకు వచ్చి, “ఇలామామూలు వస్త్రాలు కాకుండా,\n\nనీదగ్గర ప్రత్యేకంగా, విలక్షణంగా వుండే వస్తా\nలేమైనా వుంటే చూపించు!” అన్నాడు.\n\n“ఒక్కక్షణం ఓపిక పట్టండి,” అని, నేతగాడు పక్కన వున్న మూటలోంచి, ఒక దంతపు భరిణె తీసి, “బాబూ! ఇందులో నాలుగు గజాల పాడవూ, రెండు గజాల వెడల్పూ వున్న రెండు పట్టు పీతాంబరాలున్నవి,” అంటూ వాటిని బయటకు తీసి చూపించి, “‘వీటి ఖరీదు కేవలం ఇరవై వరహాలు మాత్రమే!’” అన్నాడు.\n\nసంపన్నుడు, నేతగాడికి డబ్బిచ్చి వస్తాలు తీసుకుని పోబోతూ ఆగి, “నువ్వీ రాజ్యం వాడివేనా”? అని అడిగాడు.\n\n“కాదు బాబూ! దీప్తిగిరిరాజ్యం వాణ్ణి,” అన్నాడు నేతగాడు.\n\nఆ జవాబుకు సంపన్నుడు ఆశ్చర్య పోయి, “ఇంత నైపుణ్యం వుండి కూడా, రాజ్యం వదిలి ఇక్కడికి వలస వచ్చావా?” అన్నాడు.\n\nఅందుకు వాడు దిగులుగా ముఖం పెట్టి, “మారాజుగారిది చాలా వింతప్రవృత్తి. తన దేశంలోని ప్రముఖవ్యక్తులను గుర్తించ\n\nలేని అంధత్వం ఆయనది. ఆయన దర్శనం కోసం ప్రయత్నించి విఫలమయ్యాను. కావలి భటులు అనుమతించలేదు. స్వదేశస్థుడు ఎంతటి మేధావీ, కళాకారుడూ అయినా రాజదర్శనం లభించదు; ఇతర దేశస్థులమని చెప్పుకోవాలి. అలా చెప్పి రాజ దర్శనం సంపాయించినా, ఒక వేళ నిజం బయట పడితే కారాగృహంపాలు కావలసి వస్తుంది. అందువల్లనే విధిలేక, ఇలాపరాయి దేశంలో వీధినపడవలసివచ్చింది,” అన్నాడు.\n\nఆ జవాబు వింటూనే, రాజు పూర్ణవర్మ ముఖం వెలవెలపోయింది. ఆయన తల వంచుకుని మంత్రితోపాటు సత్రానికి తిరిగి వచ్చాడు.\n\nనేతగాడి సమాధానం రాజుకు కనువిప్పు కలిగించింది.\n\nఆ మర్నాడు సూర్యోదయంతోనే రాజ ధానికి బయల్దేరిన రాజు, రాజధాని చేరుతూనే, రానున్న ధురాపండుగనాడు, రాజ్యంలోని కవి, పండితులకూ, కళాకారులకూ ఘనంగా సన్మానం జరపనున్నట్టు, రాజ్య మంతటా చాటింపు వేయించాడు."
        },
        {
            "title": "భయం ఎరగనివాడు",
            "page_start": 40,
            "author": "ఎన్. శివనాగేశ్వరరావు",
            "pdf_page": 40,
            "content": "భయం ఎరగనివాడు\n\nఒకానొక కారడవిలో, మంత్రాలమరిడి అనే మంత్రగత్తె వుండేది. అది మహా క్రూరు రాలు. అడవిగుండా ప్రయాణించే వాళ్ళను భయపెట్టి ప్రాణాలు తీసి పరమానందం చెందేది. అది వుండే పెద్ద గుహ, అది భయ పెట్టి చంపిన వాళ్ళ అస్థిపంజరాలతో నిండి పోయింది. రాత్రివేళ వాటి మధ్య పడు కుంటే తప్ప, మంత్రాలమరిడికి నిద్రపట్టేది కాదు.\n\nఏడాది క్రితం, ఆ కారడవికి కొద్దిదూరంలో వున్న గ్రామంలో వుండే రామభద్రుడనే యువకుడు, అడవిలో వేటకు పోయి, ఈ మంత్రాలమరిడివల్ల ప్రాణాలు పోగొట్టు కున్నాడు. ఆ తర్వాత, గ్రామస్థులెవరూ అడవికి పోవడం మానుకున్నారు.\n\nరామభద్రుడికి, వీరభద్రుడనే అన్న వున్నాడు. వాడికి గ్రామంలో భయమంటే ఎరగనివాడన్న పేరుండేది. ఈ మంత్రాల మరిడి అంతం చూడాలని, ఒకనాడు అది\n\nవుండే కారడవి ప్రాంతానికి బయలుదేరాడు. వీరభద్రుడు, మంత్రాలమరిడి వుండే స్థావ రాన్ని చేరే సమయంలో, అది గుహ ముందున్న ఊడలమరి కింద కూర్చుని, ఈ మధ్య మనుష్యులెవరూ తనకేసి రావడం లేదన్న విచారంలో మునిగివున్నది. అంతలో దానికి, తనకేసి వస్తున్న వీరభద్రుడు కని పించాడు. దాని మిడిగుడ్లు మెరిశాయి.\n\nవీరభద్రుడు, మంత్రగత్తెను సమీపించి, “పెద్దమ్మా, బావున్నావా?” అని అడిగాడు.\n\nమరిడి మిడిగుడ్లు మెరిపిస్తూ, “బావుండ బట్టేగదరా, పగలేచీకటిగా వుండే, ఈ ఊడల మరి కింద కూర్చున్నాను. సరే, మనవడా, ఇంతకీ నీ ప్రయాణం ఎక్కడికి?” అని అడిగింది.\n\n“ఏం చెప్పను, పెద్దమ్మా! నా పేరు నీర భద్రుడు. అందరూ నన్ను భయం ఎరగని వీరభద్రుడంటారు. బళ్ళో గురువులు నాకు అన్ని విద్యలూ నేర్పారు కానీ, భయమంటే\n\nఎన్. శివనాగేశ్వరరావు\n\nఏమిటో నేర్పలేదు. ఈ మధ్యకొన్నాళ్ళుగా, నన్ను భయపెట్టగలిగేవాళ్ళకోసం పెతుకు తున్నాను. ఒక్కగానొక్కడూ కనిపించలేదు,” అన్నాడు వీరభద్రుడు.\n\n“అలాగా, మనవడా! అయితే, నువ్వు రావలసిన చోటుకే వచ్చావు. త్వరలోనే, నీకు ఈ లోకం నుంచి, పైలోకానికి దారి చూపుతాను,” అన్నది మరిడి పట్టరాని సంతోషంతో వికవికా నవ్వుతూ.\n\n“నన్ను కేవలం భయపెట్టే పైలోకానికి పంపుతావా, పెద్దమ్మా? మహబాగు! నేను, మంత్రాలమరిడమ్మంటే చూడభయంకరంగా వుంటుందనుకున్నాను. కాని అందమైన రూపంతో, ముగ్గుబుట్టలాంటి తలతో చూడ ముచ్చటగా వున్నావు,” అన్నాడు వీరభద్రుడు.\n\nఆ మాటలకు మరిడి మురిసిపోతూ, “నువ్వుచెప్పేది నిజమా! నేనంత అందంగా వున్నానా?” అని అడిగింది.\n\n“నే చెప్పేది నమ్మకపోతే, నీ అందాన్ని ఈ అద్దంలో చూసుకో,” అని వీరభద్రుడు, మరిడికి సంచీలోంచి అద్దం తీసి ఇచ్చాడు.\n\nఆ అద్దంలో ముఖం చూసుకున్న మంత్ర గత్తెకు, నిజంగానే తను అందగత్తెనని పించింది.\n\n“మనవడా, నువ్వు చెప్పింది గడ్డునిజం. ఇంతకాలానికి నా అందం నాకు తెలిసి వచ్చేలా చేశావు. మెచ్చాను. నీకు మంచి భోజనం పెడతాను,” అన్నది మరిడి.\n\n“భోజనం సంగతి తరవాత. ముందు నన్ను భయపెట్టగలవేమో చూడు,” అన్నాడు వీరభద్రుడు.\n\n“ఒరే, అమాయకుడా! నేను భయపెడితే నిలువునా చచ్చిపోతావు. నా అందం మెచ్చు కున్నావు కున్క, నిన్ను చంపబుద్ధవడం లేదు,” అన్నది మంత్రాలమరిడి మురిపంగా.\n\n“ఓస్, నన్ను భయపెట్టడం, నీవల్ల కాదని తెలిసిపోయింది. నేనికవెన్ను చూపుతాను,” అంటూ వీరభద్రుడు పెద్దగా నవ్వాడు.\n\n“ఒరే, ఒరే, అల్పాయుష్ముడా, ఆగాగు! ఒకసారి నావెంటరా,” అని మరిడి, వీర భద్రుణ్ణి తన గుహలోకి తీసుకుపోయింది.\n\nగుహగోడకు అనించివున్న చాలా అస్థిరపంజరాలు వీరభద్రుడికి కనిపించాయి. ‘అయ్యో నా తమ్ముడు రామభద్రుడి అస్థిరపంజరం వీటిలో ఒకటన్నమాట!’ అని మనసులో అనుకుంటూ, వీరభద్రుడు కళ్ళుతుడుచుకున్నాడు.\n\nఅంతలో మంత్రాలమరిడి కీచుగొంతుతో, “అరే ఒరే, మనవడా! వీళ్ళల్లోనేను ఏ ఒక్కణ్ణీ\n\nడిసెంబర్ 2000\n\nచందుమామ\n\nవిషం పెట్టిగాని, ఏ కత్తితోనో పాడిచిగాని\nచంపలేదు. అలా నా భయంకరరూపం\nచూడగానే కళ్ళు తేలేశారు, నిజం. ఈ అస్థి\nపంజరాలన్నిటిమీదా ఒట్టు!” అన్నది.\n\n“వీళ్ళందరూ కుందేటి గుండె గాళ్ళయి\nవుంటారు. నాదలా కాదు. కొదమసింగం\nగుండె”! అన్నాడు వీరభద్రుడు.\n\nఆ మాటకు మంత్రగత్తె కళ్ళెర్ర చేసి,\nబావడానికి తెగతొందఁఁడిపోతున్నావురా,\nమనిషీ!” అని ఏదో మంత్రం చదివింది.\n\nఆ మరుక్కణం మంత్రగత్తె తల పులి\nతలగా మారింది. శరీరం రాబందు పక్షిలా\nమారిరెక్కలుమొలుచుకొచ్చాయి. ఆ భయం\nకర రూపంతో అది వీరభద్రుణ్ణి, తన బల\nమైన కాలిగోళ్ళతో వడిసిపట్టుకుని రివ్వున\nఆకాశంలోకి ఎగిరింది. అలా కొద్దిసేపు\nఆకాశంలో ఎగిరి, తిరిగి కిందికి దిగి, మరొక\nమంత్రం సహాయంతో మామూలు మంత్రగత్తె\nరూపం తెచ్చుకున్నది.\n\nవీరభద్రుడు నిక్షేపంలా వున్నాడు.\nమంత్రాలమరిడితనమిడిగుడ్డును గుండ్రంగా\nతిప్పుతూ, అశ్చర్యంగా, “ఒరే, ఇంకా బతికే\nవున్నావా? ఈపాటికి చచ్చిపోయి వుంటా\nవనుకున్నాను,” అన్నది.\n\n“నీ పగటి వేషానికి భయపడతానను\nకున్నావా, మంత్రాలమరిడమ్మా! నీ వేషం\nవల్ల కాసేపు అలా ఆకాశంలో తిర్గగలిగాను,”\nఅన్నాడు వీరభద్రుడు.\n\nతన భయంకరాకారం, వీరభద్రుడికి\nభయం కలిగించనందుకు, మంత్రాలమరి\nడికి ఒళ్ళుమండింది. అది చిర్రుబుర్రు\nలాడుతూ మరొక మంత్రం చదవబోయింది.\n\nఅంతలో వీరభద్రుడు, “చూడబోతే\nనీకు చాలా మంత్రాలు వచ్చినట్టుంది. నన్ను\nఈసారి కూడా భయపెట్టి ప్రాణాలు తీసి\nఅస్థిపంజరాల్లో కలపలేకపొతే, నాకేదో ఒక\nమంత్రం నేర్పాలి!” అన్నాడు.\n\n“నీవు ఈసారి చావకుండా బతికుంటే,\nఅలాగే నేర్పుతాను, అందుకు ఈ ఊడల\nమరే సాక్ష్యం!” అన్నది మంత్రగత్తె.\n\nఈ సారి మంత్రగత్తె, అస్థిపంజరంలా\nమారింది. అందులోంచి చాలా పాములు\nబుసకొడుతూ బయటికిరాసాగాయి. అయినా,\nవీరభద్రుడు భయంతో గుండె అగి చావక\nపోగా, పాట్టచెక్కలయ్యేలా నవ్వసాగాడు.\n\n“ఓడిపోయావు, మరిడమ్మా! మరి, నాకొక\nమంత్రం నేర్పు,” అన్నాడు వీరభద్రుడు.\n\n“ఒరే, నీది గుండెకాదు; పలుగురాయి!”\nఅన్నది మంత్రగత్తె తిరిగి మామూలు రూపం\nతెచ్చుకుని.\n\nతర్వాత, కొంతసేపు మౌనంగా వూరు\nగుని \"సరే మంత్రం నేర్పుతాను, మంత్ర\nగాళ్ళసంగతమాగాని, మంత్రగత్తెలు ఆడిన\nమాట తప్పరని ముల్లోకాలెరిగిన సత్యం,\"\nఅని వీరభద్రుడికి ఒక మంత్రం చెప్పింది.\n\nఅది విన్న వీరభద్రుడు, “అయ్యో, ఇంతచిన్నాచితుకు తేలు మంత్రమా!” అన్నాడు.\n\nదానికి మంత్రగత్తికోపంగా, “ఒరే భయం\nఎరగని వెధవా! నీకు గొప్ప మంత్రాలు సెప్టెంబరికి, నేనేం తెలివితక్కువదాన్నా,” అన్నది.\n\n“కాదని తెలుస్తూనే వున్నది, మరిడెమ్మా!\nకాని, నాదొకచిన్న శంక. మంత్రగత్తెలు కోరిన\nఏరూపమైనా ధరించగలరు గాని, తేలు\nరూపం ధరించడం మాత్రం, వాళ్ళెంతగింజు\nకున్నా సాధ్యం కాదని, మా శంకలమ్మ అవ్వ\nచెప్పుతూండేది. మరి, నువ్వు తేలురూపం\nధరించగలవా?” అన్నాడు.\n\nఅ మాట తనకెంతో అవమానంగా భావించిన మంత్రగత్తె, కోపంతో నిలువెల్లా ఊగిపోతూ, “ఎవడ్రా నువ్వు, మా తాత కుశ్శంకల కూర్మన్నలా వున్నావు!” అంటూ, చప్పున తేలుగా మారి, వీరభద్రుణ్ణి కుట్టింది.\n\nవీరభద్రుడు, అంతకు ముందు మంత్రగత్తెతనకు నేర్పిన మంత్రాన్ని పరిస్థితిలో వున్న మంత్రగత్తెను, కాలితో గట్టిగా నొక్కాడు. మంత్రగత్తెగిలగిలా తన్ను కుంటూ చచ్చిపోయింది.\n\nవీరభద్రుడు పరమానందంతో గుహకేసి\nచూసేంతలో, లోపలినుంచి అప్పటివరకూ\nఅస్థిపంజరాలుగా వున్నవాళ్ళు బిలబిల\nమంటూ బయటకు వచ్చారు. వాళ్ళల్ల\nవీరభద్రుడి తమ్ముడు రామభద్రుడు కూడా\nవున్నాడు. వాడు తన అన్నను చూస్తూనే,\n“అన్నా!” అంటూ పరుగుపరుగున వచ్చి,\nవీరభద్రుణ్ణి కావిలించుకున్నాడు. మిగిలిన\nవాళ్ళు కూడా అక్కడికి చేరి, “ఇక్కడినుంచి\nపారిపోదాం! మంత్రాలమరిడి ఎక్కడ?”\nఅంటూ భయంగా దిక్కులు చూడసాగారు.\n\nవీరభద్రుడు, “ఇదిగో ఇక్కడ!” అంటూ\nవాళ్ళకు చచ్చిన తేలును చూపించి, జరిగిన\nదంతా చెప్పాడు. అది విని అందరూ ఆశ్చర్యా\nనందాలతో, వీరభద్రుణ్ణి భుజాలకెత్తుకుని,\n“భయం ఎరగని వీరభద్రుడు!” అని కేకలు\nవేస్తూ, గ్రామంకేసి బయలుదేరారు."
        },
        {
            "title": "మహాభారతం-59",
            "page_start": 45,
            "author": "చందమామ బృందం",
            "pdf_page": 44,
            "content": "59. యుద్ధంలో పాండవుల విజయం\n\n# మహాభారతం\n\nపది రోజులు యుద్ధం చేసి భీష్ముడు యుద్ధరంగంలో పడిపోయాడు. ఆయన శిఖండితో యుద్ధం చెయ్యడు గనక, అర్జునుడు శిఖండిని ముందు పెట్టుకుని, వెనక నుంచి తాను బాణాలు వేస్తూ భీష్ముణ్ణి పడ గొట్టాడు.\n\nభీష్ముడు పడిపోయాడు గాని, వెంటనే చావలేదు. ఆయన శరీరం నిండా బాణాలు గుచ్చుకుని ఉండటం చేత, ఆయన పడి పోయినప్పుడు ఆయన శరీరం నేలకు తగల లేదు. ఆ స్థితిలో ఆయనకు దాహం వేస్తే, అర్జునుడు భూమిని బాణంతో కొట్టి, పాతాళ గంగను పైకి తెప్పించాడు. ఉత్తరాయణం వచ్చినదాకా భీష్ముడు అంపశయ్య మీద ప్రాణాలతో ఉన్నాడు.\n\nభీష్ముడి అనంతుల కౌరమేనలకు ద్రోణుడు సర్వసేనాధిపత్యం వహించి, అయిదు రోజుల పాటు యుద్ధం చేశాడు. ఆయన పన్నినపద్మ వ్యూహంలోకి ప్రవేశించి అర్జునుడి కొడుకైన అభిమన్యుడు శత్రు యోధుల మధ్య చిక్కి చనిపోయాడు. ఇది జరిగినప్పుడు అర్జునుడు దూరాన మరొక రంగంలో యుద్ధం చేస్తున్నాడు. అభిమన్యుడి వెనకగా మిగి లిన పాండవులు పద్మవ్యూహంలో ప్రవేశించబోయారు. అయితే సైంధవుడు వారికి బలంగా అడ్డుపడ్డాడు. ఆ కారణంగా అభిమన్యుడికి ఎవరూ సహాయం లేకపోయారు.\n\nఈ సంగతి విని అర్జునుడు మర్నాడు సైంధవుణ్ణి చంపుతానని ప్రతిజ్ఞ చేసి అంత పనీ చేశాడు.\n\nతరవాత ద్రోణుడూ, ధృష్టద్యుమ్నుడూ యుద్ధం చేస్తూండగా ధర్మరాజు అశ్వత్థామ చచ్చినట్టు అబద్ధం చెప్పాడు. తన కొడుకు చచ్చాడని ధర్మరాజు నోట విని ద్రోణుడు విరక్తితో అస్త్రసన్యాసం చేసి, ప్రాయోపవేశం చేశాడు. అదే మంచి సమయంగా భావించి ధృష్టద్యుమ్నుడు అయనను వెంటనే చంపాడు.\n\nద్రోణుడు చనిపోయిన అనంతరం కౌరవ బలాలకు కర్ణుడు సర్వసేనాని అయ్యాడు. కర్ణుడు శల్యుణ్ణి తనకు సారధిగా ఇప్పించ మని దుర్యోధనుణ్ణి కోరాడు. శల్యుడు కర్ణు డికి సారధి కావటానికి ఒప్పుకున్నాడు, గాని అతను యుద్ధం చేసిన రెండు రోజులూ శల్యుడు అతన్ని అవమానిస్తూ, నిరుత్సాహ పరుస్తూ వచ్చాడు. రెండవరోజు కర్ణుడు అర్జునుడితో యుద్ధం చేస్తూండగా అతని రథచక్రం బురదలో కూరుకుపోయింది.\n\nకర్ణుడు దాన్ని ఎత్తుతూండగా అర్జునుడు అతన్ని చంపేశాడు.\n\nకర్ణుడి అనంతరం శల్యుడు కౌరవసేనాని అయినాడు. అయితే ఆయన ఆ రోజే ధర్మ రాజుతో యుద్ధం చేస్తూ చచ్చిపోయాడు.\n\nపద్ధెనిమిదో రోజున యుద్ధం ముగి సింది. ఆ యుద్ధంలో పద్ధెనిమిది అక్షాహణుల సేన పోయింది. దుర్యోధనుడు తప్ప అతని తమ్ములందరూ పోయారు. దుశ్మా సనుణ్ణి భీముడు భయంకరంగా చంపి అతని నెత్తురు తాగాడు.\n\nయుద్ధంలో ఉభయపక్షాల యోధులూ అనేకవేలమంది చనిపోయారు. పాండవుల పక్షాన పాండవులూ, ఉపాండవులూ, యుయుత్సుడూ, సాత్యకీ, ధృష్టద్యుమ్నుడూ, శిఖండీ మిగిలారు.\n\nయుయుత్సుడు ధృతరాష్ట్రుడికి పుట్టిన వాడు. యుద్ధం ముగియగానే అతను అక్కడి నుంచి హస్తినాపురానికి వెళ్ళి పోయాడు.\n\nకౌరవుల పక్షాన అశ్వత్థామా, కృపుడూ, కృత వర్మా, దుర్యోధనుడూ మిగిలారు. యుద్ధం ఆఖరు దశలో కృషాశ్వత్థామలూ, కృతవర్మా దుర్యోధనుడి కోసం చూస్తే అతను ఎక్కడా కొమించలేదు. అతను గదుఒకటిభుజానపెట్టు కుని అమిత విచారంతో ఒక పెద్దమడుగు వద్దకు వెళ్ళాడు. కృతవర్మా, కృపుడూ, అశ్వత్థామా ప్రాణాలతో మిగిలారన్నది కూడా అతనికి తెలియదు.\n\nమడుగు వద్ద కూర్చుని ఉన్న దుర్యో ధనుడి వద్దకు సంజయుడు వచ్చాడు. తనకు అపజయం కలిగినందుకూ, తన\n\nవారంతా పోయినందుకూ విచారిస్తున్న\nదుర్యోధనుడు సంజయుణ్ణి చూసి, “మన\nవాళ్ళలో నువ్వు తప్ప ఇంకెవరూ మిగల\nలేదా? నేను ఈ మడుగులో ఇంకా ప్రాణా\nలతో ఉన్నానని నా తండ్రికి చెప్పు,” అని\nమడుగులో ప్రవేశించాడు.\n\nసంజయుడు అక్కడి నుంచి వచ్చేస్తూం\nడగా అతనికి కృతవర్మా, కృపుడూ, అశ్వ\nత్థామా కనబడి, “సంజయా, దుర్యోధనుడు\nఎక్కడ?” అని అడిగారు.\n\nసంజయుడు వాళ్ళకు మడుగును\nచూపించి, దుర్యోధనుడు జలస్తంభన చేసి\nఅందులో ఉన్నట్టు చెప్పాడు.\n\nఅశ్వత్థామ పెద్దగా ఏడుస్తూ, “అయ్యో,\nమేము బతికి ఉన్న సంగతి అతనికి తెలీదు\nకాబోలు. మేము నలుగురమూ కలిసి శత్రు\nవులను జయించలేమా?” అన్నాడు. వాళ్ళు\nముగ్గురూ పాండవులతో యుద్ధం చేస్తామని\nబయలుదేరారు. కాని వాళ్ళు రణరంగానికి\nనేరేసరికి చీకటి పడింది. కౌరవశిబిరానికి\nచెందిన స్త్రీలను సేవకులు హస్తినాపురానికి\nతీసుకుపోతున్నారు.\n\nయుద్ధం అయిపోగానే పాండవులు కృష్ణు\nడితో సహా దుర్యోధనుడి కోసం వెతకసాగారు.\nదుర్యోధనుడు మడుగులో దాగిఉన్న సంగతి\nవారికి తెలిసింది. వాళ్ళు అక్కడికి వచ్చారు.\n\nధర్మరాజు దుర్యోధనుడితో, “నీ వంశ\nమంతా నాశనమయ్యోకనీ ప్రాణాలు దక్కిం\nచుకోవటానికి మడుగులో దాక్కున్నావా?\nఇది అక్రమం. బయటికి వచ్చి మాతో\nయుద్ధం చెయ్యి. నీవంటి గర్విష్ఠికి ఈ పిరికి\nతనం తగదు. మమ్మల్ని ఓడించకుండా\n\nనీ రాజరికం నిలవదు. వచ్చి, మమ్మల్ని\nఓడించు,” అన్నాడు.\n\n“నాకు రాజ్యం అక్కర్లేదు. నువ్వే అంతా\nఏలుకో,” అన్నాడు దుర్యోధనుడు.\n\n“నీ నుంచి నాకు రాజ్యదానం అవసరం\nలేదు. అదీగాక, దానం చెయ్యటానికి నీకు\nఇప్పుడు రాజ్యమూ లేదు. మడుగునుంచి\nవెలుపలికి వచ్చి మమ్మల్ని జయించి రాజ్యం\nపాందు, లేదా మా చేతిలో ఓడిపో,” అన్నాడు\nధర్మరాజు.\n\nఇలాటి సూటిపోటి మాటలతో పాండ\nవులురెచ్చగొట్టేసరికి, దుర్యోధనుడు మడుగు\nనుంచి బయటికి వచ్చి, భీముడితో గదా\nయుద్ధం చేశాడు. భీముడు దుర్యోధనుడి\nతొడలు విరగగొట్టాడు.\n\nతొడలు విరిగి పడిపోయి ప్రాణాలతో\nఉన్న దుర్యోధనుడి వద్దకు కృషాశ్వత్థామ\nకృతవర్మలు వచ్చి, అతని దుస్థితికి విచారిం\n\nచారు. అశ్వతామ ఆ రాత్రే పాండవులనూ,\nబతికి ఉన్న ఇతర పాంచాలులనూ చంపేస్తా\nనని దుర్యోధనుడి దగ్గిర ప్రతిజ్ఞ చేశాడు.\nఈ మాటకు దుర్యోధనుడు సంతోషించి,\nఅశ్వతామను తన సర్వసేనానిగా నియ\nమించాడు.\n\nతరవాత ఆ యోధులు ముగ్గురూ బయ\nలుదేరి పాండవ శిబిరాలకు సమీపంగా ఒక\nచోట దాక్కున్నారు. అక్కడ అరణ్యం ఉన్నది.\nఅందులో ఒక వెయ్యి కొమ్మల మర్రిచెట్టు\nకింద వాళ్ళు విశ్రమించారు. అశ్వతామ\nశత్రువులను అన్యాయంగా, నిద్రపోతు\nన్నప్పుడే చంప నిశ్చయించాడు. ఎందు\nకంటే, పాండవులు అలాంటి అన్యాయాలు\nయుద్ధంలో చాలా చేశారు. అతను కృష్ణీ,\nకృతవర్మనూ ఇందుకు ఒప్పించి, వారితో\n\nబయలుదేరి పాండవ శిబిరానికి వచ్చాడు.\nకృష్ణీ, కృతవర్మనూ అతను శిబిర ద్వారం\nవద్ద నిలబెట్టి, తాను కత్తిదూసి లోపల ప్రవే\nశించి, ముందుగా ధృష్టద్యుమ్ముణ్ణి నిద్ర\nలేపి, అతన్ని చంపాడు. ఈ అలికిడికి\nకొందరు లేచి, అతని మీదికి వచ్చారు. అశ్వ\nతామ అందరినీ చంపాడు. తరవాత అతను\nఉపాండవులందరినీ చంపాడు. శిబిరంలో\nవాళ్ళు మేలుకుని, వారిలో కొందరు అశ్వ\nతామతో యుద్ధం చేసి చచ్చారు. బయటికి\nపారిపోతున్న వారిని కృషుడూ, కృతవర్మా\nచంపారు.\n\nతరవాత ముగ్గురూ చేరి శిబిరానికి, మూడు\nవైపులా అగ్గిపెట్టారు. తరవాత వాళ్ళు ఈ\nవార్తను దుర్యోధనుడికి చెప్పటానికి బయలు\nదేరారు.\n\nఆ రాత్రి పాండవులు ఆ శిబిరంలో లేరు.\nఉన్నట్టయితే వాళ్ళు అశ్వతామ చేతిలో\nచావటమో, లేక వాళ్ళు అశ్వతామకు ఈ\nదారుణ హత్యాకాండ చెయ్యకుండా అడ్డు\nపడటమో జరిగేది.\n\nకృషాశ్వతామ కృతవర్మలు వచ్చేసరికి\nదుర్యోధనుడు మరణవేదన పడుతున్నాడు.\nఅతను వాళ్ళు చేసినదంతా విని, సంతోషిస్తూ\nప్రాణాలు వదిలాడు.\n\nతమ కొడుకులూ, బంధువులూ\nయుద్ధంలో గెలిచి కూడా హత్యకు గురి\nఅయినట్టు తెలిసి, పాండవులూ, ద్రౌపదీ\nమొదలైనవాళ్ళు ఎంతో శోకించారు. ఇంత\nపని చేసిన అశ్వతామను చంపేస్తాను భీముడు\nబయలు దేరాడు. అప్పుడు ద్రౌపదీ, “ఆ\nఅశ్వతామ తలలో మణి ఉంటుందట. వాణ్ణి\n\nచంపి, ఆమణితెస్తేనేను కళ్ళారా చూస్తాను,”\nఅన్నది.\n\nభీముడు అమితావేశంతో ధనుర్భాణాలు తీసుకుని రథం మీద బయలుదేరాడు.\n\nఅది చూసి కృష్ణుడు భీముడికి తోడుగా అర్జునుణ్ణి కూడా వెళ్ళమన్నాడు. కృష్ణు డితోబాటు ధర్మరాజూ, అర్జునుడూ కూడా మరొక రథం ఎక్కి బయలుదేరారు. వాళ్ళు త్వరలోనే భీముణ్ణి చేరుకున్నారు, కాని భీముణ్ణి వెనక్కు మళ్ళీంచలేకపోయారు.\n\nవాళ్ళుగంగాతీరాన్ని చేయేరికి, వ్యాసుడూ, అతని అనుచరులైన ఋషులూ, వారి వెంట అశ్వతామా కనిపించారు. అశ్వతామ మట్టి గొట్టుకుని, నారబట్టలు కట్టుకుని ఉన్నాడు. అశ్వతామను చూస్తూనే భీముడు భయం కరంగా కేక పెట్టాడు. అశ్వతామ లీముణ్ణీ, అతని వెనకగా వచ్చే కృష్ణుడి పెట్ట ధర్మరాజూ, అర్జునుణ్ణీ చూసి ఏమీ తోచక, తన తండ్రి తనకిచ్చిన బ్రహ్మశిరోనామకాస్త్రం అనే భయంకరమైన అస్త్రాన్ని ఆవాహన చేసి, “అపాండవం అగుగాక!” అని దాన్ని ప్రయో గించాడు.\n\nకృష్ణుడు ప్రేరేపించగా అర్జునుడు కూడా అదే బ్రహ్మశిరోనామకాస్త్రాన్ని అశ్వతామ పైకి ప్రయోగించాడు. రెండు అస్త్రాలూ భయం కరంగా మంటలు కక్కుతూ ఒకదాని నొకటి ఎదుర్కొన్నాయి.\n\nఅప్పుడు వ్యాసుడూ, నారదుడూ ముందుకు వచ్చి, ఇద్దరినీ అస్త్రాలు ఉప సంహరించమన్నారు.\n\nఅర్జునుడు తన అస్త్రాన్ని ఉపసంహరించాడు. అశ్వతామకు ఆపని చేతకాలేదు.\n\nఅతను వ్యాసుడితో, “నేను భీముణ్ణి చూసి ఈ అస్త్రాన్ని ప్రయోగించాను. దానిని ఉప సంహరించటం నావల్ల కాదు. ఇది పాండ వులను ఎలాగైనానిర్మూలించక విడవదు,” అన్నాడు.\n\nకృష్ణుడు ఆ మాట విని, “సరే, పాండ వుల అంకురం ఇప్పుడు ఉత్తరగర్భంలో ఉన్నది. దానిమీదనీ అస్త్రం ప్రయోగించు,” అన్నాడు.\n\nఅశ్వతామ తన తలలో ఉన్న మణిని అర్జునుడి కిచ్చేటట్టూ, అర్జునుడు అతన్ని ప్రాణాలతో వదిలేటట్టూ ఋషులు రాజీ పరిచారు.\n\nఅశ్వతామ తన తలలోని మణి తీసి అర్జునుడికి, తపస్సు చేసుకోవడానికి అడవులు పట్టిపోయాడు.\n\nభీముడు ఆ మణిని తీసుకుపోయి ద్రౌపదికిచ్చి, “ఇక విచారించకు,” అన్నాడు.\n\n\n\nద్రౌపది ఆ మణిని ధర్మరాజు తలలో ధరించ\nటానికి ఇచ్చింది.\n\nహస్తినాపురంలో ధృతరాష్ట్రుడు తన\nనూరుగురు కొడుకులూ యుద్ధంలో పోయి\nనందుకు అంతులేని విచారంలో మునిగి\nపోయాడు. సంజయుడు అయనతో, “నీ\nకొడుకులే ఏమిటి? పద్దెనిమిది అక్షాహి\nణుల సేన నాశనమయింది. ప్రపంచంలో\nఉన్న రాజులందరూ చచ్చారు. చచ్చిన\nవారికందరికీ ప్రేతకార్యాలు చేయించు,”\nఅన్నాడు.\n\nధృతరాష్ట్రుడి వెంట గాంధీరీ, కుంతీ,\nఇతర అంతఃపుర స్త్రీలూ ఏడుస్తూ యుద్ధ\nభూమికి వచ్చారు. ఈ సంగతి తెలిసి పాండ\nవులు కృష్ణుణ్ణీ, సాత్యకినీ, యుయుత్సుణ్ణీ\nవెంటబెట్టుకుని అక్కడికి వచ్చారు.\n\nధర్మరాజు ధృతరాష్ట్రుడికి నమస్కరించి,\nఆయనను చూడటానికి వచ్చిన వారందరి\nపేర్లూ చెప్పాడు. ధృతరాష్ట్రుడికి లోపల\nమండిపోతున్నది. అయన ధర్మరాజును\nకౌగలించుకుని, తరవాత భీముణ్ణి కౌగ\nలించుకోబోయాడు. కృష్ణుడు భీముణ్ణి\n\nవెనక్కు లాగి, ఇనుప భీమవిగ్రహాన్ని\nముందుకు తోశాడు. ధృతరాష్ట్రుడు ఆ\nవిగ్రహాన్ని బలంగా కౌగలించుకునేసరికి,\nఅది కాస్తా పిండి అయిపోయింది. అదే\nనిజంగా భీముడైతే చచ్చే ఉండేవాడు. ధృత\nరాష్ట్రుడి బలం వెయ్యి ఏనుగుల బలం!\nకాని ఇనుప విగ్రహాన్ని నుగ్గు చేసి ధృత\nరాష్ట్రుడు ముక్కులా, నోటానెత్తురు కక్కుతూ\nకంద పడిపోయాడు. తరవాత అయన,\n“అయ్యో, భీమా!” అంటూ దొంగ ఏడుపు\nసాగించాడు.\n\nకృష్ణుడు అయనతో, “రాజా, విచా\nరించకు. నువ్వు నుగ్గు చేసినది భీముణ్ణి\nకాదు. ఇనుప విగ్రహాన్ని,” అన్నాడు. ఆ\nవిగ్రహం దుర్యోధనుడు తన గదా యుద్ధా\nభ్యాసం కోసం చేయించినది.\n\nతరవాత కృష్ణుడు ధృతరాష్ట్రుణ్ణి ఊర\nడించాడు.\n\n“నాకిప్పుడు పాండవులు తప్ప కొడుకు\nలెవరున్నారు?” అంటూ ధృతరాష్ట్రుడు\nభీమార్జున నకుల సహదేవుల శరీరాలు\nనిమిరాడు."
        },
        {
            "title": "అష్టావధానం",
            "page_start": 51,
            "author": "రాయవరపు ఆదినారాయణరావు",
            "pdf_page": 51,
            "content": "అష్టావధానం\n\nఅవధాని, పాండిత్యంలో తండ్రిని మించిన వాడని పేరు తెచ్చుకున్నాడు. అతడికి, తండ్రి పెట్టిన పేరు సదానందుడైనా, అవధాన విద్యలో అతడు చూపిన అసాధారణ ప్రతిభవల్ల, అందరూ అతణ్ణి అవధాని అని పిలవసాగారు.\n\nఅవధాన విద్యలో అతి క్షుమైనవి అష్టావ ధానమూ, శతావధానమూ. శతావధానంలో అవధాని చుట్టూ వంద మంది వుంటారు. ఒక్కొక్కరు ఒక్కొక్క ప్రశ్న అడుగుతారు. ఆ ప్రశ్నకు జవాబు పద్యరూపంలో చెప్పాలి. సాధారణంగా పద్యాలకు నాలుగేసి పాదా లుంటాయి. అవధాని మొత్తం పద్యాన్ని ఒక్క సారే చెప్పకూడదు. ముందుగా ఒక్కొక్కరికీ పద్యంలోని మొదటి పాదం వినిపించాలి. తర్వాతనుంచి ఎవరెవరు ఏయే ప్రశ్న వేశారో గుర్తుంచుకుని, ఒక్కరొక్కరికేరెండవ పాదం వినిపించాలి. అదే పద్ధతిలో మూడవ పాదం, నాల్గవ పాదం వినిపించాక, చివరగా\n\nఅందరికీ ఎవరి పద్యం వారికి నాలుగు పాదాల తోటీ చెప్పాలి. జ్ఞాపకశక్తికీ, మేధాశక్తికీ, పాండి త్యానికీ పెద్ద పరీక్షగా వుండే, ఈ శతావ ధానాన్ని అవలీలగా చేసేవాడు, అవధాని.\n\nశతావధానంకంటే క్షుమైనది అష్టావధానం. ఇందులో అవధాని చుట్టూ ఎనిమిది మంది ప్రశ్నలడిగేవారుంటారు. వీరిని పృచ్ఛకు లంటారు. అవధాన సమయంలో ఈ పృచ్ఛకులు ఎనిమిది విపరీత తరహాల్లో పండితుణ్ణి పరీక్షిస్తారు. ఒకడు సమస్యనిచ్చి పూరించమంటాడు. రెండోవాడు అవధానిని పూవుతోమృదువుగా తాకుతూంటాడు. మూడో వాడు వెర్రిమొర్రి ప్రశ్నలతో వ్యర్థ ప్రసంగం చేస్తూంటాడు. నాల్గవాడు చదరంగం ఆడతాడు. అయిదవవాడు అరువది నాలుగు అక్షరాలున్న ఒక శ్లోకంలోని అక్షరాలను, ఒక క్రమంలోకాక, తనకు తోచిన రీతిలో చెబుతూంటాడు. అంటే - ముందుగా ఏబై\n\nరెండవ అక్షరం, తర్వాతపద్దెనిమిది, తర్వాత ఒకటి - అలా తనకిష్టం వచ్చినట్లు చెబుతాడు. అరవాడు పద్యం చెప్పమని సగంలో ఆపి, పండితుడు ఏ పదం వాడబోతున్నాడో ముందే ఊహించి, ఆ పదంకాక ఇంకేమైనా వాడాలంటాడు. ఏడవాడు ఆగి ఆగి గంటలు కొడుతూంటాడు. ఎనిమిదవాడు వ్యాకర ణానికి సంబంధించిన ప్రశ్నలు వేస్తూంటాడు. చివరలో అవధాని తనకిచ్చిన సమస్యలన్నింటినీ చమత్కారంగా పూరించాలి. తనకు పుష్పతాడనమైన్ని సార్లు జరిగిందో సరిగొ చెప్పాలి. వ్యర్థప్రసంగానికి తెలివిగా బదులివ్వాలి. చదరంగంలో ఎప్పటి కప్పుడు సరైన ఎత్తులు వేస్తూ ప్రత్యర్థి ఆటను కట్టించాలి. శ్లోకంలోని అక్షరాలన్నింటినీ గుర్తుంచు కుని వరుసక్రమంలో మనసులోనే కూర్చు\n\nకుని, ఆ శ్లోకమేమిటో చెప్పగలగాలి. పృచ్ఛు కుడు నిషేధించిన పదాన్ని వదలి, అలాంటి మరొక పదాన్ని వాడుతూ పద్యం చెప్పగల గాలి. తను మొత్తు ఎన్ని గంటలు మోగడం విన్నాడో సరిగొచెప్పాలి. వ్యాకరణంలోని ప్రశ్నలన్నింటికీ సరైన సమాధానాలు చెప్పాలి. ఒకే సారి ఎనిమిది విభిన్నకార్యాలు చేయవలసి వున్న క్లిష్టతరమైన అష్టావధానాన్ని, అవధాని అవలీలగా చేసి అందర్నీ ఆశ్చర్య పరుస్తుం డేవాడు. అద్భుతమైన అవధాని పాండిత్యాన్ని పండితులు ఎంతగానో ప్రశంసించేవారు.\n\nపాండిత్యంలో పరిపూర్ణుడైన అవధానికి పెళ్ళి చేయాలని తండ్రి నిర్ణయించుకున్నాడు. సిరిపురంలో వుంటూన్న మేనుమామ కూతురు సుమతి, అతడికి తగిన ఇల్లాలవుతుందని తండ్రి ఉద్దేశం. అయితే, అవధానికీ పెళ్ళి\n\nఇష్టం లేదు. తనంతటి పాండిత్యం వున్న\nయువతి తనకు ఇల్లాలైతే, ఇరువురూ ప్రతి\nరోజూ సాహితీగోష్ఠిచేయవచ్చునని అతడను\nకునేవాడు. అవసరమయితే ఇంటి పను\nలకూ, వంటకూ వేరే మనిషిని పెట్టుకోవచ్చు\nనుని అతడి అభిప్రాయం.\n\nఒకనాడు తండ్రి, అవధానితో, “నాయనా!\nపనివాళ్ళు సదుపాయాలు అమర్చితే అది\nపూటకూళ్ళ ఇల్లవుతుంది. ఎవరి ఇంటి\nపనులు వారే చేసుకున్నప్పుడే, అది ఇల్లని\nపించుకుంటుంది. పెళ్ళిచేసుకున్నాకభార్యా\nభర్తలు పరస్పరం సహాయపడుతూ గృహ\nకృత్యాలు చేసుకోవాలి. వారివల్ల కాని అద\nనపు పనులకే పనివాళ్ళను నియోగించాలి.\nజీవితానికి సాహితీగోష్ఠి ఒక్కటే పరమావధి\nఅనుకుంటే మొక్కలు పూలు పూయవు,\nచెట్లు కాయలు కాయవు!” అంటూ హిత\nబోధ చేశాడు.\n\nఅంతా శ్రద్ధగా విన్న అవధాని, “మీరు\nచెప్పింది బాగానే వున్నప్పటికీ, అది సామా\nన్యులకు చెల్లుతుంది. నేను అష్టావధానిని.\nనా భార్య నాకు తగినట్లు వుండాలనుకోవ\nడంలో తప్పులేదు కదా!” అన్నాడు.\n\nకొడుక్కు పాండిత్యమే తప్ప లౌకికజ్ఞానం\nఇంకా అబ్బలేదని గ్రహించిన తండ్రి చిరు\nనవ్వునవ్వి, “ఒక్కసారి సిరిపురం వెళ్ళిసుమ\nతిని చూసిరా. ఆ పిల్ల నీకు నచ్చకపోతే వేరే\nపిల్లను చూద్దాం,” అన్నాడు.\n\nసుమతి ఎంతో అందమైన పిల్ల. ఆమెను\nఒక్కసారి చూస్తే, కొడుకుబుద్ది మారగల\nదని తండ్రి నమ్మకం.\n\nతన మనసుకు నచ్చకపోయినా, తండ్రి\nమాట కాదనడం దేనికిలే అని, అవధాని సిరి\nపురం వెళ్ళాడు. మేనమామ అతణ్ణి ఎంతో\nఅప్యాయంగా అదరించాడు. అయనసుమ\nతిని పిలిచి, “చూశావా, నీ బావ వచ్చాడు.\nమనింట్లో నాలుగు రోజులపాటుంటాడు.\nఏలోటూ జరక్కండా చూసుకునే బాధ్యత\nనీది!” అని చెప్పాడు.\n\nసుమతి అందం చూసిన అవధాని కళ్ళు\nచెదిరిపోయాయి. మేనమామ ఆమెను తన\nసేవలకు వినియోగించడం, ఇద్దరికీ సాన్ని\nహిత్యాన్ని పెంచడానికేనని అతడు గ్రహించి,\n“నాక్కావలసింది అందం కాదు; పాండిత్యం.\nఅది వీళ్ళకు తెలియదు. తిరిగి వెళ్ళేముందు,\nఆ విషయం చెప్పాలి!” అనుకున్నాడు.\n\nఅయితే, తన అంచనా పారబాటని,\nమర్నాడు సుమతి ప్రవర్తన చూసిన అవ\nధాని గ్రహించగలిగాడు. ఆమె చురుకు\nదనం, ప్రవర్తన చూసి ఆశ్చర్యపోయాడు.\n\nకోడికూయగానే నిద్రలేస్తుంది సుమతి.\nఇంటి ముందు కళ్ళాపుచల్లి, అందమైన\nముగ్గులు వేస్తుంది. వయసుపైబడి మంచం\nపట్టిన బామ్మకు వేళ ప్రకారం మందు\nలిస్తుంది. పూజాపునస్కారాల్లో మునిగిపోయిన\nతల్లికి అన్నీ అమర్చుతుంది. వదినకు మంటింట\nసాయం చేస్తుంది. అందరికీ ఫలహారాలు\nతనే స్వయంగా అందించి, అడిగేలోగానే\nమంచినీళ్ళు తెచ్చిపెడుతుంది. తండ్రికీ,\nఅన్నకూ బయటకు వెళ్ళాలంటే బట్టలు\nతనే తీసి ఇస్తుంది. చెప్పులు దులిపి సిద్ధం\nచేస్తుంది. అన్నగారి చంటిపాపను చక్కటి\nపాటతో లాలిస్తూంటుంది. ఇంటికెవరు\nవచ్చినా, ఎవొందుకొచ్చారో వెంటనే గ్రహించి,\nవారికి తగిన సమాధానాలిచ్చి పంపిస్తుంది.\nఇన్ని చేస్తూ - కొత్తగా వచ్చిన బావ అవస\n\nరాలను ఎప్పటికప్పుడు చూసుకుంటుంది.\nఅన్నిటికన్నా విశేషం - మధ్యమధ్య వీలు\nచేసుకుని, తన అందానికి మెరుగులు దిద్దు\nకుంటూ, ఎప్పుడు చూసినా అప్పుడే విరిసిన\nపువ్వులావుంటుంది. ఎవరైనా తనను వేళా\nకోళం చెయ్యబోతే, సందర్భోచిత్తైన సామె\nతలతో తక్కున బదులు చెప్పి, అవతలి వారిని\nనోరెత్తకుండా చేస్తుంది. అందర్శ్నీ అంత\nబాగా చూసుకుంటుందనే తండ్రి, ఆమెను\nతన అవసరాలను గమనించేందుకు నియ\nమించాడని, గ్రహించాడు అవధాని.\n\nసాయంత్రంసుమతి, అవధానిని ఊరుతా\nతీప్పి అక్కడివోషాలనూ, కులనూ, విష్ణాలయ\nమహాత్యాన్నీగురించి వివరంగా చెప్పింది.\nఅవధాని, ఆమెకు గల సాంస్కృతిక పరిజ్ఞా\nనాన్ని మెచ్చుకుని, “మీ ఊరు గురించి\n\nనీకు తెలిసినంతగా, మా ఊరు గురించి\nనాకు తెలియదనుకుంటాను,” అన్నాడు.\n\nసుమతి నవ్వి, “ఊరికే నన్ను మెచ్చు\nకునేందుకు అలాగంటున్నావు కానీ, నీ\nపాండిత్వం లోకవిదితం కాదా! నీ గురించిన\nవీషేషాలు చెప్పు, వినాలని వున్నది,” అన్నది.\n\nఅవధాని తను చేసిన అష్టావధానం గురించి\nవివరించగా, సుమతి పెద్ద పెద్ద కళ్ళు చేసు\nకుని విన్నది. అతడు తన ముంజేతి కంక\nణాన్ని చూపి, “ఈ స్వర్ణకంకణం నాకు\nఅష్టావధానానికే లభించింది,” అన్నాడు.\n\nసుమతి చిన్నగా నిట్టూర్చి, “నాకూ ఇలా\nస్వర్ణకంకణం తొడిగించుకునేంత గుర్తింపు\nఎప్పుడు వస్తుందో!” అన్నది.\n\n“సుమతీ, రోజంతా నువ్వు చేసే పనులు\nఅష్టావధానాన్ని మించిపోయాయి. నీ జ్ఞాపక\nశక్తి, సామర్థ్యం రెండూ కూడా అపారం. నీకు\nఇష్టమైతేనేను నీకు శిక్షణఇచ్చి ఏడాదిలో గొప్ప\nఅవధానిని చేసి, అప్పుడు నిన్ను పెళ్ళిచేసు\nకుంటాను!” అన్నాడు అవధాని.\n\nసుమతి తల అడ్డంగా ఊపుతూ, “కానీ\nనాకు అవధానిని కావాలని లేదు. శ్రోతలను\nరంజింపజేయడం ఒక గొప్ప కళే అయినా,\nనాకు మనుషుల అవసరాలు చూసి తోడ్పడ\nడంలోనే బ్రహ్మానందం వుంది. అందుకే ఇంట్లో\nఅమ్మను పూజామందిరులోకీ, వదినను వంటి\nట్లోకీ నెట్టి, అన్ని పనులూ నేను చూసుకుంటు\nన్నాను,” అన్నది.\n\nఈ మాటలు విని అవధాని తెల్లబోయాడు.\nఅతడు నెమ్మదిగా, “నువ్వు చెప్పింది నిజం!\nనా విద్య తీరిక సమయాల్లో కాలక్షేపానికీ,\nవినోదానికీ; అయితే, నీవిద్య ఇతులను సుఖ\nపెట్టి, వాళ్ళకు తీరికనూ, విశ్రాంతినీ కలిగి\nస్తుంది. నా అష్టావధానం కంటే గొప్పది నీ అష్టా\nవధానం. నిన్నింకా గొప్పదాన్ని చేయాలను\nకోమడం, నా అవిషేకం. నిజానికి ఈ స్వర్ణకుంకాం\nధరించే అర్హత నీకే వుంది,” అంటూ, తన\nముంజేతికంకణాన్ని తీసి అమెకు తొడిగాడు.\n\nఆ తర్వాత కొద్ది రోజులకే వారి వివాహం\nజరిగింది."
        },
        {
            "title": "లోకభీతి-పాపభీతి",
            "page_start": 56,
            "author": "చందమామ బృందం",
            "pdf_page": 56,
            "content": "లోకభీతి-పాపభీతి\n\nశబరవాడి అనే గ్రామంలోని దేవాలయా\nనికి శంకరారాధ్యుడనే బ్రాహ్మణుడు అర్చ\nకుడుగా ఉండేవాడు. ఆయన ఎంతో దైవ\nభక్తిపరుడు. సహజంగా ఊళ్ళో ఆయనకు\nమంచి గౌరవం ఉండేది.\n\nశంకరారాధ్యుడు చీకటితోనే లేచి నదికి\nస్నానానికి వెళ్ళి, అక్కడ ఉన్న కూరమళ్ళలో\nనుంచి తనకు కావలసిన కూరగాయలు\nకోసుకుని, ఇంటికి తీసుకుపోయి, భార్య\nకిచ్చి, ఆ తరవాతనే దేవాలయానికి వెళ్ళే\nవాడు.\n\nఇలా కూరగాయలు తీసుకోవటం దొంగ\nతనమని ఆయన అనుకోలేదు. తోటవాడు\nఆయనకు కావలిసిన కూరగాయలు సంతో\nషంగా ఇస్తాడు. అయితే, అంత చీకటితో\nమళ్ళలో ఎవరూ ఉండరు. అందుచేతాయన\nఆ కూరగాయలను అడిగి తీసుకునే అవ\nకాశం లేదు.\n\nఇదేచివరకు ప్రమాదంగాపరిణమించింది.\nకూరలతోటవాడికి తన తోటలో దొంగతనం\nజరుగుతున్నట్టు అనుమానం కలిగింది.\nవాడు ఒక రాత్రి తోటలో మాటు వేసుకు\nకూర్చున్నాడు. తెల్లవారుయ్యామున శంకరా\nరాధ్యుడు యథాప్రకారం స్నానానికి వచ్చి,\nతోటలోకి అడుగుపెట్టి, నాలుగే నాలుగు\nవంకాయలు కోసుకున్నాడు. కాయలు తెంపు\nతున్న చప్పుడు తోటవాడికి వినిపించింది.\nమసకవెలుతురులో వాడు పూజారిని గుర్తిం\nచక, వెనుకనుంచి వచ్చి, దుడ్డుకగ్రతో బలంగా\nకొట్టాడు.\n\n“శివ శివా!” అంటూ పూజారి స్పృహ\nతప్పి పడిపోయాడు.\n\nదెబ్బతిని పారిపోతాడనుకున్న దొంగ\nఅక్కడే కుప్పకూలిపోయేసరికి తోటవాడు\nఅశ్చర్యపడి దగ్గరికి వచ్చి చూస్తే, దొంగ\nపూజారేనని తెలిసింది. అంతేకాదు, తాను\n\nకొట్టిన దెబ్బకు పూజారి చచ్చిపోయినట్టు కూడా కనిపించాడు. ఆయనలో చలనం లేదు. ముక్కు దగ్గిరవేలుపెట్టి చూస్తే శ్వాస కూడా ఆడుతున్నట్టు లేదు.\n\nతోటవాడు కొయ్యబారిపోయాడు. పూజా రిని దొంగ అనుకోవటమే అపచారం. ఆయనను చావగొట్టడం మహాపచారం. ఈ సంగతి ఊళ్ళో తెలిస్తే తనను బతకనివ్వరని ఊహించి తోటవాడు ఆ క్షణంలోనే ఊరు విడిచి పారి పోయాడు.\n\nఅయితే పూజారి చావలేదు. తోటవాడు కొట్టిన దెబ్బ ఆయన వీపుపైన పడి ప్రాణం దిమ్మడోయింది. చల్లగాలికి అయన క్రమంగా తేరుకున్నాడు. తన పరిసరాలు చూసుకున్నాక ఆయనకు జరిగినది జ్ఞాపకం మచ్చింది. తోటలో కాయలు కోసుకుంటున్నందుకు తనను తోటవాడు కాబోలు కొట్టాడు. వాడి జాడ కనిపించటం లేదు. తన దొంగతనం గురించి\n\nఊళ్ళోవాళ్ళందరికీ చెప్పి తనను చూపించ టానికి వెళ్ళిఉంటాడు! పరువుగా బతుకుతున్న తనకు దొంగ అనేపేరు మస్తుంది! ఇక తాను ఊళ్ళో తల ఎత్తుకు తిరగలేడు సరికదా, తనకు మంచినీళ్ళు కూడా పుట్టవు.\n\nఇలా అనుకుని శంకరారాధ్యుడు కూడా గ్రామం విడిచి పరారీ అయిపోయాడు. అప్పటికి తూర్పు తెల్లవారుతున్నది.\n\nపూజారి భార్య ఝాము పాద్దెక్కేదాకా భర్తకోసం ఎదురుచూసి, ఇరుగుపారుగు వాళ్ళతో చెప్పింది. చీకటితో స్నానానికి వెళ్ళిన పూజారి ఇంకా తిరిగి రాలేదు. దేవాలయా నికి తిన్నగా వెళ్ళాడే మోననుకుంటే అక్కడా లేడు. స్నానాలరేవు వద్ద వెతికితే పూజారి ఉపయోగించే చెంబు తోటకు సమీపంలో కనబడింది. అందుచేత ఆయన ప్రమాద వశాత్తు నదిలో పట్టుకునిపోయి ఉంటాడని గ్రామస్థులు అనుకున్నారు.\n\nకాని ఇంతలో మరొక విషయం బయట పడింది. అదేమిటంటే, తోటవాడు ఉదయం నుంచీ కనిపించటం లేదు. తోటలో ఒకమూల చెత్తపోగు కాలుతున్నది. దాన్ని కుళ్ళగించి చూస్తే కాలిన ఎముకలేవో కనబడ్డాయి.\n\nతోటవాడు పూజారిని హత్యచేసి చెత్త కుప్పలో నిప్పు అంటించి, ఎక్కడికో పరారీ అయిపోయాడని గ్రామస్థులు నిశ్చయించుకున్నారు. తోటవాడి మీద హత్యానేరం ఆరోపించబడింది. వాణ్ణి పట్టుకునేందుకు రాజభటులు అంతటా వెతుకుతున్నారు.\n\nఒకసంవత్సరం గడిచింది. ఈ లోపుగా తోట వాడు బైరాగి వేషం వేసుకుని చాలాదేశాలు తిరిగాడు. వాడికి తన పెళ్ళాం పిల్లల మీద\n\nగాలి మళ్ళీంది. అందుచేతసాహసించి వాడు\nతన గ్రామానికి వచ్చి, ఊరి సత్రంలో చేరి,\nవాళ్ళు వీళ్ళు అనుకునే మాటలను బట్టి,\nతాను పూజారిని హత్య చేసినట్టూ, పూజారి\nశవాన్ని చెత్తకుప్పలో పెట్టి కాల్చినట్టూ ఊళ్ళో\nవాళ్ళు అనుకుంటున్నట్టు తెలుసుకున్నాడు.\nపూజారి శవాన్ని చూసినవాళ్ళు లేరు. అంటే\nపూజారి చావలేదన్నమాట. తాను పారిపో\nయాక పూజారి లేచి ఎలో వెళ్ళిపోయాడు.\n\nపూజారి ఎక్కడ ఏ రూపంలో ఉన్నా\nపట్టుకోవాలని తోటవాడు నిశ్చయించుకుని\nఊరూరూ తిరుగుతూ, కనిపించిన సన్యాసి\nనల్లా, బైరాగినల్లా పరీక్షగా చూడసాగాడు.\n\nఈ లోపల పూజారి కూడా సన్యాసి వేషం\nధరించి తీర్థయాత్రలు చేసి, చివరకు ఇంటి\nమీద గాలిమళ్ళి, ఇంటిదారి పట్టాడు.\n\nఒకనాడు ఒక ఊరి సత్రంలో ఇద్దరూ\nతారసిల్లారు, తోటవాడు పూజారిని సమీ\nపించి, “మీ పేరు శంకరారాధ్యులు కాదూ?\nతమరు ఈ మారుమేషంలో ఎందుకు తిరుగు\nతున్నట్టు?” అని అడిగాడు.\n\nపూజారి నిర్ఘాంతపోయి, ఆ బైరాగి త్రికా\nలజ్జుడనుకుని, “అయ్యా, నేను కూర\n\nగాయలు దొంగతనం చేసి, తోటవాడిచేత\nచావుదెబ్బతిని, గౌరవంగా బతికినచోట\nదొంగ అనే అప్రతిష్ఠ తెచ్చుకోవటం ఇష్టం\nలేక, ఇలాదేశంచారం చేస్తున్నాను,” అని\nచెప్పాడు.\n\n“అయ్యా, నేనే ఆ తోటవాణ్ణి, తమరని\nతెలీక కర్రవిసిరాను. ఆ పాపం చేసినందుకు\nఅనుభవిస్తున్నాను. మిమ్మల్ని హత్య చేశా\nనని పుకారు పుట్టింది. మీరు కూరగాయలు\nదొంగిలించారని ఎవరూ అనుకోలేదు. కాని నా\nకోసం రాజభటులు కారాడుతున్నారు. మీరు\nప్రాణాలతో గ్రామంలో కనిపిస్తేనే గాని నా\nమీద నుంచి ఈ ఆరోపణ పోదు. నేను నా\nభార్యా బిడ్డలను చూసుకోవాలని తహతహ\nలాడిపోతున్నాను. పదండి, మనఊరుపోదాం,”\nఅన్నాడు తోటవాడు.\n\nఇద్దరి సమస్యా తీరిపోయింది. ఇద్దరూ\nకలిసి గ్రామానికి తిరిగి వచ్చారు. దైవ ప్రేరి\nతంగా తమకిద్దరికీ ఒకేసారి తీర్థయాత్రలు\nచేయాలనిపించిందనీ, ఆ పని ముగించు\nకుని తిరిగి వస్తున్నామనీ వాళ్ళు గ్రామస్థు\nలతో చెప్పారు. గ్రామస్థులు నిజమే కాబో\nలనుకున్నారు."
        },
        {
            "title": "కొడుకు నిర్ణయం",
            "page_start": 61,
            "author": "చందమామ బృందం",
            "pdf_page": 61,
            "content": "కొడుకు నిర్ణయం\n\nఅఫ్రికాదేశంలోని ఒక అడవి సమీపంలో డోటున్ అనే పేదవాడు, అడవిలో కట్టెలు కొట్టి వాటిని అమ్మిపాట్టపోసుకునేవాడు. తన కొడుకు టుండీ చూస్తూండగానే పన్నెండేళ్ళవాడై చేతికి అంది రావడం గమనించి అతడెంతో మురిసి పోయాడు. టుండీ రోజూ తండ్రివెంట అడవికి వెళ్ళి, కట్టెలు కొట్టడంలో అతడికి సాయ పడేవాడు.\n\nఒకూడు డోటున్‌కు జ్వరం వచ్చింది. అతడు మంచంపైనుంచి లేవలేక కొడుకును అడవికి వెళ్ళి కట్టెలు కొట్టుకురమ్మన్నాడు. టుండీ అడవి కేసి నడిచాడు. అయితే దారిలో తన ఈడు స్నేహితులు కనిపించడంతో, వాళ్ళతో అడుకుంటూ చాలాసేపు గడిపేశాడు. మధ్యాన్నం తిరిగివెళ్ళే టప్పుడు కొద్దిగా కట్టెలు కొట్టి ఇంటికి తీసుకు వచ్చాడు.\n\nదానిని చూడగానే డోటున్‌కు పట్టరాని కోపం వచ్చింది. “పనికిరాని మొద్దువెధవా? ఇంతచిన్నమోపు తెస్తున్నావే దీన్నేం చేయను? ఈ రోజు కట్టెలు అమ్మకపోతే రేపు తినడానికి కంచంలోకి ఎలా వస్తుందనుకున్నావు?” అంటూ కొడుకును చెంపమీద కొట్టాడు. కొడుకు ఏడుస్తూ ఇంటి నుంచి బయటికి పరిగెత్తాడు.\n\n“వెళ్ళిపో! అలాగే వెళ్ళిపో! ఇంటిలోపల అడుగుపెట్టావో కాళ్ళు విరగ్గొడతాను,” అంటూ డోటున్ కొడుకుపై కేకలు పెట్టి మళ్ళీ ముసుగు దన్ని అలాగే పడుకున్నాడు.\n\nటుండీ ఏంచేయడానికీ తోచక అడవికేసి నడవసాగాడు. చాలా దూరం వెళ్ళాక, అల సటతో, ఆకలితో ఆపైన అడుగు వేయలేక పోయాడు. ఒక చెట్టు కింద కూర్చుని అలాగే నిద్రపోయాడు.\n\nసాయంకాలమయింది. పట్టణం నుంచి ధనికుడైన ఒకవర్తకుడు తన సేవకులతో ఆ దారి గుండా వెళుతూ చెట్టుకింద నిద్రపోతూన్న కుర్రవాణ్ణి చూసి, అతన్ని తట్టినిద్రలేపి, “ఎవరు\n\nనాయనానువ్వ? ఎటూగానివేళలో ఈ అడుమధ్య ఇలా నిద్రపోతున్నావేమిటి?” అని అడిగాడు.\n\n“నాకు ఇల్లు లేదు. అకలిగా వుంది,” అన్నాడు టుండీ. వర్తకుడు వాడికి రొట్టెలు ఇచ్చాడు. వాడు వాటిని తిని నీళ్ళు తాగాడు. వర్తకుడికి ఆ కుర్రవాడి మీద ప్రేమ కలిగింది. ఆయనకు పిల్లలు లేరు. వాణ్ణి తన వెంట ఇంటికి తీసుకుపోయాడు.\n\nమధ్యాస్నం వెళ్ళిన కొడుకు పాద్దు గూకినా ఇంటికి రాలేదేమిటా అని డోటున్ అందోళన చెందసాగాడు. తను అంత కోప్పడి ఉండకూడ దేమో అనుకున్నాడు. తెల్లవారకముందే లేచి కొడుకు కోసం ఎక్కడెక్కడో వెదికాడు. కనబడిన ప్రతి ఒక్కరినీ అడిగాడు. కాని వాడు కనిపించ లేదు. ఆ బాధను తట్టుకోలేకతల్లడిల్లిపోయాడు. రోజులు దొర్లిపోతున్నాయిగాని, కొడుకుజాడ మాత్రం కనిపించలేదు. కొడుకుకోసం ఎదురు చూస్తూ కాలం గడపసాగాడు.\n\nఇక్కడవర్తకుడు టుండీని సొంత కొడుకులా భావించి ఆప్యాయంగా పెంచసాగాడు. వ్యాపారంలో మెళకువలను నేర్పాడు. టుండీకి రోజులు హాయిగా గడిచిపోతున్నప్పటికీ, తన తల్లిదండ్రులు జ్ఞాపకం వచ్చినప్పుడల్లా అతని గుండె విల విలలాడేది. తన ఇంటినీ, తల్లితండ్రులనూ మరచిపోలేక పోయేవాడు.\n\nవిశ్వాసమూ, నిజాయితీ కలిగిన టుండీ పట్ల వర్తకుడికీ ఆయన భార్యకూ క్రమంగా అదరాభిమానాలు పెరిగాయి. కన్నకొడుకులా భావించి అత నిపై అమిత వాత్సల్యం కన బరుచాగారు. ఇలాగే కొన్నిసంవ త్సరాలు గడిచాయి.\n\nడోటున్ ఒకనాడు అడవిలో దొరికిన ఏనుగు దంతాన్ని పట్టణంలో అమ్మి ఇంటికి తిరిగి వెళు తూండగా, గుర్రం మీద తన కొడుకులాంటి ఒక యువకుడు కనిపించగానే, “బాబూ, అగు!” అన్నాడు. అతడు అగాడు. డోటున్ అతన్నిసమీ పించి పరిశీలనగా చూస్తూ, “నువ్వు టుండీవే కదా? తప్పిపోయిన నా బిడ్డవే కదా?” అని అడిగాడు.\n\nటుండీ గుర్రంపైనుంచి దిగి, “అవును, నేను టుండీనే,” అంటూ తండ్రికి నమస్కరించాడు.\n\nవయసు ఉడిగిపోయి తన తండ్రి మరీ బలహీ నంగా ఉండడం చూసి టుండీ బాధపడ్డాడు.\n\n“నాన్నా! నేను ఇప్పుడున్న ఇంటికి వచ్చి విశ్రాంతి తీసుకుని వెళ్ళు,” అన్నాడు తండ్రితో.\n\n“అలాగే బాబూ,” అన్నాడు డోటున్.\n\nఇద్దరూ కలిసి వర్తకుడి ఇల్లు చేరారు. టుండీ తన తండ్రిని వర్తకుడికి పరిచయం చేశాడు. వర్తకుడు అతన్ని ఆప్యాయంగా పలకరించాడు.\n\nతెల్లవారగానే డోటున్ ఇంటికి బయలు దేరుతూ, వర్తకుడితో, “నేను నా కొడుకును నాతో మా ఇంటికి తీసుకుపోతాను,” అన్నాడు.\n\n“అదెలా సాధ్యం మిత్రమా? అతడిప్పుడు నీ కొడుకు కాదు; నా కొడుకు. నువ్వు ఇంటి నుంచి అతన్ని వెళ్ళగొట్టావు. నేను నీడనిచ్చి న్ప్పుడు అతడికి ఇల్లు లేదు. కాబట్టి ఇదే అతడి ఇల్లు,” అన్నాడు వర్తకుడు వినయంగా.\n\n“దేవుడు కనికరించడంతో, ఇంతకాలానికి నా బిడ్డమళ్ళీ నాకు కనిపించాడు. అతన్ని ఇక్కడే వదిలి నేసెలా వెళ్ళగలను? వాడిపై కోప్పడినమాట వాస్తవ్యమే. అయినా, తండ్రికొడుకుపై కోప్పడడం అసహ జం కాదు కదా?” అన్నాడు డోటున్ బాధగా.\n\n“అయితే, ఇన్నిసంవత్సరాలు ఆప్యాయంగా పెంచి పెద్దచేసి, ఇప్పుడు వదులు కోవడం అంటే మాకేమో అసహజంగానే ఉంటుంది,” అన్నాడు వర్తకుడు.\n\nఇలా చాలాసేపు తర్జనభర్జనలు పడ్డాక వర్తకుడు, “ఈ సమస్యకు ఒక పరిష్కారం చెబుతాను. ఈ విషయాన్ని టుండీకే వదిలిపెడదాం. ఇక్కడే ఉండిపోవాలా? నీతో తిరిగి రావాలా? అన్నది అతడే నిర్ణయిస్తాడు, సరేనా?” అన్నాడు.\n\n“అలాగే! టుండీదే తుది నిర్ణయం!” అని డోటున్ సంతోషంగా అంగీకరించాడు.\n\n“అయితే, ఈ విషయాన్ని రేపు ఉదయం తేల్చుకుందాం!” అన్నాడు వర్తకుడు.\n\nమరునాడు ఉదయం వర్తకుడు, తండ్రీకొడు కులను తనమెంట రమ్మని ముందు నడిచాడు. అయన చేతిలో తళతళలాడుతూ పాడవాటి కత్తి ఉండడంచూసి తండ్రీకొడుకులిద్దరూ విస్మయం చెందారు. అయినా మాట్లాడకుండా ఆయన వెంట నడిచారు.\n\nఅడవికీ, నదికీ మధ్య నిర్మానుష్యంగా ఉన్న ఒకచోట వర్తకుడు ఆగాడు. తన చేతిలోని కత్తిని టుండీకి అందించి, “నాయనా! ఇప్పుడు నువ్వు నీ కర్తవ్యం నిర్వహించు,” అన్నాడు.\n\n“ఇప్పుడు నేనేం చేయాలి?” అని అడిగాడు టుండీ వినయంగా.\n\n“నీ మొదటి తండ్రి వెంట నువ్వు వెళ్ళాలని నిర్ణయించినట్టయితే, నా తలను తెగనరుకు! నీ రెండవ తండ్రినైన నాతో ఉండిపోవాలను కుంటే అతని తల నరుకు!” అన్నాడు వర్తకుడు.\n\nటుండీ కొంతసేపు మౌనంగా తలవంచుకున్నాడు. ఆ తరవాత ఇద్దరికీ వంగి నమస్కరించి, “నా కర్తవ్యం ఇప్పుడు నాకు బోధపడింది. నా తలనే తెగనరుక్కుంటాను,” అంటూ కత్తిని పైకెత్తాడు.\n\n“ఆగు నాయనా!” అంటూ ఇద్దరూ ఒక్క సారిగా అతన్ని అడ్డుకున్నారు.\n\nముగ్గురూ కన్నీళ్ళు ఆపుకోలేక పోయారు.\n\nఆ తరవాత సమస్యకు వాళ్ళొక భిన్నమైన పరిష్కారం కనుగొన్నారు. డోటున్, అతని భార్య వచ్చి వర్తకుడి ఇల్లు చేరారు. కన్నవారికీ, పెంచి ప్రయోజకుణ్ణి చేసిన వారికీ ఆనందం కలిగించి టుండీ పదిమందిలో మంచివాడని పేరు తెచ్చుకున్నాడు.\n\nTHE AMUL\nCHEESE BOY\n\nIN PICNIC PANIC\n\nOne bright sunny day...\n\n...a picnic is in progress.\n\nLittle Munnu Verma\ncrawls away.\n\nSuddenly, huge rocks come\ntumbling down the mountain.\n\nAmul cheese boy eats an\nAmul cheese slice...\n\n...and becomes\nstrong and powerful.\n\nHe smashes the\nfalling rocks...\n\n...reducing them to small pieces.\n\nAll thanks to the cheese\nthat has more milk in it.\n\nMunnu is rescued and\nback with his family.\n\nAmul cheese slices.\n\nAmul cheese. Yes please!"
        }
    ]
}