{
    "book_id": "చందమామ_1949_04",
    "stories": [
        {
            "title": "జోస్యము",
            "page_start": 12,
            "author": "ఏటుకూరి",
            "pdf_page": 13,
            "content": "జోస్యము\n\nకన్నయ చెట్టే సత్రములో\nచిన్నిరాజు బస చేశాడు;\nదివాసుగా రా రాజాతో\nసవాళ్లు దీస్తున్నా డేవో.\n\nఇంతలోన జోస్యము చెప్పే\nకంతిరి శాస్త్రులు వచ్చాడు;\nరాజావారి బంట్రోతుల్\nరత్నకంబరము పరిచారు.\n\nశాస్త్రులు నవ్వుతు గూర్చుండి,\nచంక గ్రంథ మటు పెట్టాడు;\nచొరవ చేసుకొని రాజాతో\nజోస్యము చెప్తా నన్నాడు.\n\nరాజావా రూకొడుతుంటే,\nరవ్వలు రాలిపి పోశాడు;\nచివరకు రా జెనుబది యేండ్లే\nజీవిస్తాడని పలికాడు.\n\nదిగులు పుట్టి రాజావారు\nదివాసు వంకత చూచాడు.\n\nదివాన్\n\n“తమ రెన్నేడులయా! జీవి\nస్తారో సెలవి” మ్మన్నాడు.\n\nజోస్యములు\n\n“అయ్యగారికంటే పది రెం\nడ్లదన” మ్మనుకోమన్నాడు,\n\n* * *\n\nమంతిరి బాకటు దూశాడు,\nకంతిరి తల దెగవేశాడు.\nకలవరపడి రాజావారు\nపులుకు పులుక్కున చూస్తుంటె\n\nదివాన్\n\n“లభంగు వెధవల జోస్యము లీ\nలాగుంటవి పొ”మ్మన్నాడు.\n\nరచన: ‘ఏటుకూరి’"
        },
        {
            "title": "తూరీగ పుట్టుక",
            "page_start": 13,
            "author": "పి. విశ్వనాధశాస్త్రి",
            "pdf_page": 14,
            "content": "తూతిగ పుట్టుకో\n\nక్రిందటిసారి 'ప్రాద్దుతిరుగుడు పువ్వు' కథలో సూర్యమహారాజును గురించి కొన్ని చిత్రాలు విన్నాము—ఆయన కోట ఒకటి తూర్పుదిక్కున ఉన్నదనీ, ఆ మహారాజు ప్రతిరోజునా ఉదయానే ఏడుగుర్రాల రథంమీద బయలుదేరి, అకాశం మధ్యగా పడమటిదిక్కుకు షికారు పోతూవుంటాడనీ.\n\nనూర్యమహారాజు కోటలు చాలా అందమైనవి. వాటి ద్వారాలు, తలుపులు విలువయిన చక్కటి మంచిముత్యాలతో తయారయినవి. ద్వారాల తలుపులు తెరిచేందుకూ, మళ్లీ మూసేందుకూ సుందరమైన ఒక దేవకన్య అక్కడ ఉంటుంది.\n\nఆ దేవకన్య ధరించే జరీదుస్తులు ధగ ధగ మెరిసిపోతూ వుంటాయి. ఆమె జుత్తు పొడవుగా, అందంగా, బంగారు ఛాయతో నిగనిగలాడుతూ వుంటుంది. ఆమె మంచి మనస్సు కలది. అందుకని, ఆ దేవకన్యను\n\nచూస్తే అందరూ ఆభిమానం చూపుతారు. మానవులు, దేవతలుమాత్రమే కాదు, నోరులేని జంతువులు, పకులు, వృకొలు కూడా ఆమెపైన ప్రేమ కలిగివుంటాయి.\n\nమహారాజుగారి కోటలో ఆ దేవకన్య చేయవలిసిన పని ఒక్కటే: ఉదయాన్నే మహారాజు బయలుదేరేటప్పుడు రథం వెళ్లటానికి తూర్పుకోటద్వారాలు తెరవడం, వారు వెళ్ళగానే మూసివేయడం. మళ్లీ సాయంత్రంపరకు ఆమెకు మరేపనిలేదన్న మాట. రోజు రోజంతా పగటిపూట ఆమె యిష్టం వచ్చిన చోట తిరిగి రావచ్చు.\n\nసాయంకాలం ఆయేసరికి సూర్యమహారాజు షికారు పూర్తిచేసుకొని, పడమటిదిక్కున ఉంటాడుగా? మరి, ఆయన రథం పడమటి దిక్కున ఉండే కోటలోకి పోవటానికి అక్కడి ద్వారాలు తెరవాలి. ఆందుకోసం సాయంకాలం ఆయేసరికి\n\nపి. విశ్వనాథశాస్త్రి, బరంపురం.\n\nCHITRA\n\nదేవకన్య పడమటి దిక్కున సిద్ధంగా కనిపెట్టుకుని ఉండాలి. ఇప్పుడు కోట ద్వారాలు మూసివేస్తే మళ్లీ మరునాడు ఉదయంవరకూ ఆమెకు పనిలేదు.\n\nతీరికనమయంలో దేవకన్య భూలోకా నికి వచ్చి, నదీతీరములవెంటా, అరణ్య ములవెంటా తిరిగేది. ప్రకృతిలో అంద చందాలు చూచి ఆనందించి, వేళ తప్పుకుండా తన విధిని నెరవేర్చుకునేందుకు మళ్లీ కోటకు వెళ్లిపోతూ వుండేది.\n\nఒకరోజున ఆమె ఇలాగే భూలోకానికి వచ్చి ఆడవిలో సంచరిస్తుండగా, వనరాజు\n\nఆమెను చూచి \"ఓహో! ఈమె ఎంత చక్కనిది !! ఇటువంటి సుందరిని నేను ఎన్నడూ చూడలేదు. ఈమెను పెళ్లాడితే ఎంత బాగుండును!\" అనుకొన్నాడు.\n\nఈ వుద్దేశం ఆమెతో చెప్పేసరికి, దేవ కన్యకూడా అందుకు ఇష్టపడింది. కాని, ఆమె పెళ్లి చేసుకుని వనరాజుతో భూలోక మందు ఉండిపోయినట్టయితే అక్కడ ఉదయమూ, సాయంకాలమూ సూర్యమహారాజుగారి కోటవ్వారాలు ఎవరు తీస్తారు? ఆందుకని, ఆమె వనరాజును పెళ్లాడినప్పటికీ ఆయనతో ఉండిపోవటం మానేసి, రోజూ తీరిక వేళలలో వచ్చి భర్తసేవ చేసుకొని పోతూవుండేది.\n\nఇలా వుండగా, ఒకనాడు దేవకన్య వచ్చి చూచే సమయానికి వనరాజుకు అకస్మా త్తుగా జబ్బుచేసింది. అతను ఒక చెట్టు కింద కటికనేలపయిన పడుకొనివున్నాడు. ఆమెకు భర్తనుగురించి బెంగపట్టుకుంది. \"నా భర్త భూలోకంలోనూ నేను దేవ లోకంలోనూ చెరివొకచోటా ఉండటంపల్ల ఆయనను నేను సరీగా కనిపెట్టి ఉండ టానికి వీలుగాకున్నది. పోనీ, నేను సూర్యమహారాజుగారి కొలువువదిలి భూలోకంలో\n\nఉండిపోదామంటే, అదీ అసలే వీలుకాదు.\nకనుక నా భర్తనే దేవలోకంలోకి తీసుకు\nపొయే ఏర్పాటు ఆలోచించాలి” అనుకుంది।\nఈ నిశ్చయంతో ఆమె దేవతల అధిపతి\nవద్దకు వెళ్లి \"దేవేంద్రా! నా భర్త ఐసటు\nవంటి వనరాజు భూలోకమందు ఉండి\nపోవటంచేత ఇక్కడ నాకేమీ తోచకుండా\nవున్నది. ఆయనకూడా నాతో ఉన్నట్టయితే,\nనా మనస్సుకి ఉత్సాహంగా ఉంటుంది.\nఅందుచేత నాపైన దయపుంచి, మేము\nఇద్దరమూ ఇక్కడనే కలిసి ఉండటానికి\nఅనుమతి ఇప్పించవలిసిందుని కోరింది.\n\nఇందుకు దేవేంద్రుడు ఒప్పుకోగానే,\nమరునాడు ఆమె వనరాజును దేవలోకం\nలోకి తెచ్చుకుంది. దేవలోకంలో ఉండే\nవాళ్లకు ముసలితనం రాదుట, చావులేదుట.\n\nఅయితే తన భర్త దేవలోకంలో ఉండ\nటానికి మాత్రమే దేవకన్య అనుమతి\nకోరిందికాని, అతనికి తమవలె ఎప్పటికీ\nముసలితనం రాకుండా చేయాలని కోరుకో\nలేదు. అందుకని దేవకన్య, వనరాజు\nకలిసి దేవలోకంలో చాలాకాలం హాయిగా\nఉన్నప్పటికీ, భూలోకంలో నివసించే\nఅందరకులాగనే వనరాజుకు కూడా\n\nకొంతకాలానికి ముసలితనం వచ్చేసింది.\nభర్త ముసలి వాడుగా మారి పోయి\nనప్పటికి, దేవకన్య ఎప్పటిమోస్తరుగా భక్తి\nశ్రద్ధలతో పతిసేవ చేస్తూనేవుంది. ఎంత\nచేసినా, అతని ముసలితనాన్ని మాత్రం\nఆటంకపరచటానికి ఆమెతరం కాలేదు.\n\nక్రమంగా వనరాజుకు చేతికి కర్ర\nవచ్చింది. ఒళ్ళంతా ముడుతలు పడటం,\nపళ్లు ఊడిపోవటం, కళ్లు కనపడకపోవ\nటం, కంఠస్వరం హీనమవటం—ఇలాటి\nముసలి లకీణాలన్నీ కలిగాయి. చివరకు\nఒకనాడు అతను భార్యను పిలిచి, “నాకు\nఅఖిరుదశ వచ్చేసింది. నేను పుట్టి పెరిగిన\nభూలోకానికి పోయి, పరుపులాగ ఉండే\nఆ పచ్చటి గడ్డిలో పడుకుని, విశ్రాంతి\nతీసుకుందామనే కోరిక ఒక్కటే నాకు\nమనస్సులో మిగిలివున్నది. సన్నుతీసుకు\nపోయి అక్కడ దిగబెట్టవలిసింది” అన్నాడు.\n\nభర్త ఇష్టము నెరవేర్చటమూ, అతనికి\nఆ ను కూల ముగా నడవటమూ ఆమె\nముఖ్యమని తలచింది. “మీ సంతోషమే\nనా సంతోషము. నా పారపాటువల్ల మీకు\nముసలితనం రాక తప్పిందికాదు. కానైతే,\nభూమిపైన ఉన్నప్పటికీ, నాతోపాటు మీరూ\nశాశ్వతంగా జీవించవలిసిందేకాని, మర\nఊంచకూడదు. మీకు పచ్చగడ్డిలో ఉండ\nటం హాయిగా వుంటుందన్నారు గనుక\nఅక్షడనే మీకు సౌఖింగా ఉండేటట్టు\nచేస్తాను” అని చెప్పి, ఆమె తన భర్తను\nతూరీగగా మార్చివేసింది.\n\nఈనాడుకూడా దేవకన్య, తూరీగ\nరూపంలో వుండే భర్తను చూడటానికి\nరోజూ భూలోకానికి వస్తూనే వుంటుంది.\nఅందుకనే, పతిభక్తి గల దేవకన్య కంటికి\nకనపడినప్పుడెల్లా, తూరీగ ఉత్సాహంతో\nఎగిరి ఆకాశంలో తిరుగుతూ వుంటుంది."
        },
        {
            "title": "బాలనాగమ్మ",
            "page_start": 17,
            "author": "చందమామ బృందం",
            "pdf_page": 18,
            "content": "అక్కడ ఢిల్లీలో, తన విడిదిలో, నవాభోజ\nరాజు సుఖనిద్రలో ఉన్నాడు. ఆయనకు\nవిపుమీద ఎవరో చరిచినట్టైంది; “లేవయ్యా,\nలే! నీ బిడ్డల్ని ఆడివిపాలుచేసి ఇక్కడ\nహాయిగా నిద్రపోతున్నావా?” అనే మాటలు\nఆయన చెవులలో గింగురుమన్నాయి.\n\nరాజు ఉలిక్కిపడి లేచాడు. ఎన్నడూ\nకనిపించని లక్ష్మమ్మ కలలో కనిపించింది,\nబిడ్డలకేదో అయిందనుకున్నాడు. జమా\nబందిపని మంత్రులకు వదిలి, త్వరగా\nపిల్లలందరికి బట్టలూ, నగలూ, తినుబండా\nరాలూ, బొష్టులూ కొనుక్కుని ఢిల్లీరాజుకు\nకబురైనా చెయ్యకుండా నవాభోజరాజు\nఇంటికి వచ్చేశాడు. ఢంకామోతవిని పిల్లలు\nఎదురురాకపొయేసరికి ఆయనకు ఆరాటం\nమరింత హెచ్చింది. మాణిక్యాలదేవి ఇంటికి\nవెళ్లాడు. ఆవిడ ఇంట్లో ఒంటరిగానే వుంది.\n\n“పిల్ల లేరీ?” అని అడిగాడు రాజు.\n\n“పిల్ల లేరీ అని అడుగుతున్నారా ? మీ\nమొదటిభార్యగారు వచ్చి, ఇంట్లో కుండ\nలన్నీ పగులగొట్టి, శాశరీరమంతా రక్కి\nపిల్లలను తీసుకుని వెళ్లిపోయింది” అన్నది\nమాణి క్యాలదేవి. లక్ష్మమ్మకు మాట ఇచ్చి\nకూడా తాను తిరిగి పెళ్లాడినందుకు కోపం\nవచ్చి ఆమె పిల్లల్ని తీసుకుపోయింది\nకాబోలు అనుకున్నాడు రాజు.\n\nవాళ్ళకోసం దేశమంతటా వెతికించాడు.\nదొరకలేదు. చివరకు తానే పల్లకీఎక్కి\nవెతకటానికి బయలుదేరాడు.\n\nఆట్లా వెతుకుతూ అడవిని పడిపోగా\nఒకచోట అడుగులజాడలు కనిపించాయి.\nఏడు జతలు చిన్నపాదాల గుర్తులూ, ఒక\nజత పెద్దపాదాల గుర్తులూ ఆగుపించాయి.\nఆ ఏడుగురూ తన పిల్లలనీ, ఎని మీదో\nమనిషి లక్ష్మమ్మ అనీ, మాణిక్యాలదేవి\nనిజమే చెప్పిందనీ, ఈ గుర్తులవెంట పోతే\n\n\"చంద్రమామ\"\n\nపిల్లలు దొరుకుతారనీ రాజుకు తోచింది.\nఆ గుర్తులు పాడుపడిన దేవాలయం దాకా\nచచ్చి ఆగిపోయాయి. దేవాలయానికి\nతాళాలు వేసి ఉన్నాయి. ఈగుడికి తాళాలు\nఎవరు వేస్తారా ఆని సందేహం తోచి రాజు\nతాళాలు పగులగొట్టించి లోపల ప్రవేశించే\nసరికి కొసపాణాలతో తన యేడు గురు\nబిడ్డలూ కనిపించారు. వాళ్లను పల్లికలో\nయెక్కించుకుని రాజుయింటికి తిరిగి\nవచ్చాడు. మారుతల్లి తమకుచేసిన దుర్మార్గ\nమంతా పిల్లలు తండ్రికి వెప్పేశారు. రాజుకు\nమాణిక్యాలదేవిమీదకోపంపచ్చి, ఆమె ఇంటి\n\nముఖం చూడక, తన పిల్లలకు అన్నీ తానే\nచేసుకుంటూ యెప్పటిమాదిరిగా ఉన్నాడు.\n\nరాజుని ఎట్లాగయినా తనవలలో వేసు\nకొన వలెనని మాణిక్యాలదేవి ఆడవిలో\nవీవే ఆకులు తెప్పించి, పసర్లు పిండించి,\nరాజు స్నానంచెయ్యటానికి వెళ్లివున్న సమ\nయంలో, ఆయన వంటలో ఈ పసర్లు కలి\nపించింది. రాజుగారు భోజనంచేసి పడుకో\nగానే మాణిక్యాలదేవిమీద వెర్రిమోహం\nపుట్టుకొచ్చి నిలువలేక పోయినాడు. పిల్లలు\nనిద్రపోతున్నారు. రాజు మాణిక్యాలదేవి\nమేడకు వెళ్లి తలుపుతట్టాడు. మాణిక్యాల\nదేవి తలుపు తియ్యక, “నీ పిల్ల లుండగా\nనీకు నేనెందుకు? వాళ్లను చూసుకునేగదా\nనన్ను వొదిలేశావు. వాళ్ళందరి గొంతులూ\nకోసిరా, అప్పుడు తఱ్�ఘపుతీస్తాను” అన్నది.\n\n“అయ్యో! ఎవరయినా కన్నబిడ్డల గెరతులు కోసుకుంటారా?” అన్నాడురాజు.\n\n“ఐతే వాళ్లను నట్టడవిలో విడిచేసిరా.\nనీకువాళ్లన్నా ఉండాలి, నేనన్నాఉండాలి”\nఆన్నది మాణిక్యాలదేవి. ఆమె మీద\nకొత్తగా పుట్టిన మోహంలో, రాజు తన బిడ్డ\nలను ఆడవిపాలుచెయ్యటానికి సిద్ధపడ్డాడు.\nఇంటికి వెళ్లి పిల్లలను లేవి, “ఆ మ్మా!\n\nలెండే, మనం మీ మేనమామల యింటికి పానుగంటి పట్టానికి పొదాం” అన్నాడు.\n\n“మనకు మేనమామ లెవరున్నారు? ఎప్పుడూ వినలేదే?” అన్నారు పిల్లలు.\n\n“పదేళ్లుగా వాళ్లకీ మనకీ మాటలులేవు. మీ అమ్మపోయింది కనక మనం ఒకసారి వెళ్లి వాళ్ళను చూసాస్తే బాగుంటుంది” అన్నాడు రాజు. పిల్లలు సరే నన్నారు.\n\nరాజు పిల్లల్ని అడవిలో విడిచిపెడు తున్నాడని తెలిసి, సంతోషంతో మాటిక్కాల దేవి పిల్లలు ఏడుగురికీ విషంపెట్టిన ఏడు రొట్టెలు తయారుచేసింది. రాజుకు వేరే\n\nఅన్నంమూట కట్టింది. పిల్లల రొట్టెలను రాజును తినవద్దన్నది. తింటే తనకు రొట్టె తక్కువైందని యెవరో ఒకరు నిష్ణారణంగా ఏడుస్తారు. తన భోజనం పిల్లలకు పెట్టవద్దన్నది. ఒకరికి పెడితే అందరికీ పెట్టాలి; రాజుకు చాలదు. ఈ మాయ మాటలు నమ్మి, రాజు సరే నన్నాడు. తండ్రి ముందూ, పిల్లలు వెనకా బయలుదేరారు.\n\nఊరుదాటారు. బాలనాగమ్మ దారిలో ఒక కాకినిచూసి సరదాకు తన ఒళ్లోవున్న రొట్టె కొంచెం తుంచి వేసింది. అముక్క తిని, కాకి అక్షరే గిల, గిల తన్నుకు చచ్చింది.\n\nబాలనాగమ్మ ఆశ్చర్యపడి మరో ముక్కలుంచి కుక్కకు వేసింది. అది తిని కుక్కకూడా చచ్చింది.\n\n“అయ్యో, ఈ రొట్టెల్లో విషం ఉంది. ఇవి తింతే మనం చస్తాం. ఎక్కడన్నా పారేస్తే యితరజంతువులు తిని చస్తాయి. ఆ పాపం మనకు చుట్టుకుంటుంది. అందుకని అందరి రొట్టెలూ, గౌయ్యి తీసి, గోతిలో పూడ్చేద్దాం” అన్నది బాలనాగమ్మ.\n\nఏడుగురు పిల్లలూ తమ తమ రొట్టెలు మట్టిలో పూడ్చి యిసుక కప్పి దిమ్మస చేసి ముందుకు సాగారు.\n\nమరి కొంతసేపటిక వాళ్ళు అడవిలో ప్రవేశించారు.\n\nకొంతదూరం పొగా పొగా బాలనాగ మ్మకు ఆకలి వేసి నడవలేకపోయింది. ఆసంగతి తన అక్కడ మార్యనాగమ్మతో చెప్పింది. ముందు పోతున్న తండ్రిని కలుసుకుని సూర్యనాగమ్మ, “నాన్నా, చెల్లెలు బాలనాగమ్మ ఆకలికి నడవలేకుండా ఉంది. నీ మూటలో అన్నంకొంచెం పెట్టు, పాపం” అన్నది.\n\n“ఈ మూటలోది ఆన్నం కాదమ్మా. దారిలో ఎలుగుబంట్లు వస్తే తరమటానికి మూడు ఇటుక రాళ్లు కట్టుకున్నాను. పానుగంటికి వచ్చేశాంలే. కొంచెం ఓపిక పట్టి నడవమని చెప్పు” అన్నాడు నవాభోజరాజు.\n\nకాని బాలనాగమ్మ కూర్చుని లేవలేక పోయింది. తండ్రికి కోపంవచ్చి దగ్గిర వున్న చెట్టుకొమ్మ విరిచి బాలనాగమ్మను రెండు కొట్టాడు.\n\n“దాన్ని యెందుకు కొడతావు, నాన్నా! బాలనాగమ్మ నడవలేకపోతే మేము ఎత్తుకొస్తాం లే” అని మిగిలిన అడుగురూ ఆమెను మోసుకు నడవసాగారు.\n\nఇంతలో పొద్దుకూకింది.\n\n“అర్ధరాత్రివేళ పోతే మనల్ని ఎవరూ గుర్తుపట్టరు. అంతా నిద్రపోతూ ఉంటారు. అందుకని ఈ రాత్రి అడవిలోనే పడుకుని తెల్లవారి మీ మేనమామల ఇంటికిపోదాం” అన్నాడు రాజు. అందరూ పడుకున్నారు. తండ్రిని మధ్యలోపెట్టుకుని పిల్లలు అటూ ఇటూ పడుకున్నారు. ఆకలితో అర్ధరాత్రి దాకా యెవరికీ నిద్రపట్టలేదు.\n\nపిల్లలంతా నిద్రపోగానే రాజు లేచి తన స్థానంలో ఒక బూరుగదుంగను పెట్టి, దానికి తన తలపాగా చుట్టి, మీద ఒక గుడ్డ\n\nకప్ప, తిరిగి తన పట్ట ణానికి బయలు దేరాడు. కొంతధూరం వచ్చా కతూర్పు తెల్లవారసాగింది. ఒకచెరువుదగిర మొహం కడుక్కుని తాను తెచ్చుకున్న అన్నం తినటానికి మూటవిప్పిచూ సేసరికి అందులో మూడు ఇటుకరాళ్లే ఉన్నాయి.\n\n“ఎంత పాపకర్మణ్ణి! పిల్లలకయినా పెట్టకపోతినే!” అనుకుంటూ రాజు ఇంటికి తిరిగిపోయి, పిల్లలను మరచి మాణిక్కాల దేవితో సుఖాలలో ఓలలాడ సాగాడు.\n\nఇక్కడపిల్లలు తెల్లవారుతూనే లేచారు. తండ్రినిపిలిచారు. పలకలేదు. తట్టిలేపారు.\n\nతండ్రికిబదులు బూరుగ దుంగఉండటం\nచూశారు. తమతండ్రి చచ్చి దుంగ అయి\nపోయినా డనుకుని ఏడిచారు. తరువాత\nఆ దుంగను పట్టుకెళ్లి దహనంచేసి ఒక\nచెరువులో అందరూ స్నానాలు చేశారు.\nఆందరికీ ఆకళ్ళు మండిపోతున్నాయి.\nఎటుచూసినా అరణ్యం. పాపం! వాళ్ళకి\nదారి తెలియదు.\n\nఈ సమయానికే పానుగంటి రామవద్ది\nరాజు ఆ అడవికి వేటకు వచ్చాడు. ఆయన\nపరివారానికి ఈ యేడుగురు పిల్లలూ దొరి\nకారు. “అయ్యో! పాపం, ఎవరో పసివాళ్లు,\n\nఏడుగురు ఆడపిల్లలు ఆకలికి తపించుకు\nపోతూ ఇక్కడవున్నా”రని భటులుచెప్పగా\nవేటకు వచ్చిన రాజు వారిని చూచి వారి\nకథంతా విన్నాడు. వాళ్ళు తన చెల్లెలయిన\nలక్ష్మమ్మ పిల్లలే నని ఆయనకు వాళ్ల\nమాటలనుబట్టి తెలిసింది.\n\nరామవద్దిరాజుకు ఏడుగురు కొడుకులు.\nరామవద్దిరాజు మేనకోడళ్లను తన వెంట\nపానుగంటి పట్టానికి తీసుకుపోయి వారిని\nతన ఏడుగురు కొడుకులకూ యిచ్చి మహా\nవైభవముగా పెళ్ళి చేసుకున్నాడు. అందరి\nలోనూ ఆఖరువాడైన కార్యవద్దిరాజుకు\nబాలనాగమ్మ నిచ్చారు.\n\nఈసమయానికే నవాభోజరాజుకు చెడ్డ\nరోజులు వచ్చాయి. జమాబందికి వచ్చిన\nవాడు తనను చూడకుండా, కిస్తే చెల్లించ\nకుండా తిరిగి వెళ్లిపోయినా డని థిల్లీ పాదు\nపాకు కోపం వచ్చింది. సైన్యాలను పంపి\nనవాభోజరోజు ఆస్తి జప్తు చేయించాడు.\nఆయనను ప్రభుత్వంనుంచి తీసివేశాడు.\n\nమాణిక్యాలదేవితోపాటు నవాభోజ\nరాజుకూ ఇల్లూవాకిలీ లేకుండా పోయింది.\nకొంత కాలంపాటు వారూ ఏరూ తిరిగి\n\nపెట్టారు. నవాభోజరాజు పాదుషాకు ఎన్నో ఆర్టీలు పంపాడుగాని, పాదుషా వాటికేసి చూడలేదు.\n\n“మనరోజులు బాగాలేవు. ఏలిన ఊళ్లో కూలి చేసుకోలేము. ఎక్కడికయినా వెళ్లి పోదా” అన్నాడు నవాభోజరాజు భార్యతో.\n\nఇద్దరూ అడివినిపడి పాసుగంటి చేరారు. అడవిలో కట్టెలేరుకుని పాసుగంటిపట్టం వీధుల్లో అమ్ముకుని, సాయంకాలానికి ఒక మర్రి చెట్టు దగ్గి రకలుసుకుందామని యేర్పాటుచేసుకున్నారు.\n\nరాజు ఒక వీధివెంట సాగాడు. మాణి క్యాలదేవి మరోవీధిన పడింది. తమ ఇంటి ముందుగా “కట్టెలు, కట్టెలు” ఆంటూ రాజు వెళుతుంటే పెల్లలు తండ్రిగొంతువిని ఆశ్చర్యపడ్డారు. పిలిపించి నువ్వేవరని అడిగారు. తమతండ్రే ఆని తెలిసి ఆయనచేసిన మోసం అప్పుడు గ్రహించారు. కాని ఆయన కష్టంలో ఉండటంచూసి జాలిపడి లోపలికి పిలిచి భోజనంపెట్టి గౌరవించారు.\n\nసాయంకాలం కాగానే మాణిక్యాలదేవి మర్రిచెట్టు క్రిందికి వచ్చి భర్తకోసం చాలాసేపు చూచింది. ఎంతకూ ఆయన రాలేదు, “ఈ మగవాళ్ళను సమ్మరాదు.\n\nతాను సంపాదించిన సోలెడుగింజల్లో నాకు పెట్టవలసివస్తుందని మొహంతప్పంచాడు” అనుకొని మాణిక్యాలదేవి ఊరికి ఉత్తరంగా పడి ఎక్కడికో వెళ్లిపోయింది.\n\n* * *\n\nకొని రాజు ఎంతోకాలం ఖ్రితకలేదు. మరి మాణిక్యాలదేవి పెట్టిన మందులు ఊరికే పోతాయా? ఆయన అరోగ్యం పూర్తిగాచెడింది. ఆయన శరీరం ఉచ్ఛింది. కదలలేడు. మంచానకూడా పడ్డాడు. ఎన్ని చికిత్సలు చేసినా లాభం లేకపోయింది. ఆఖరుకు అయన తన కూతుళ్ళ చేతుల\n\nమీదుగానే చనిపోయాడు. ఆయనకు దహన సంస్థారం, ఉత్తర్థికి ములు చక్కగ జరిగాయి.\n\nకొన్ని సంవత్సరాలు గడిచినవి. బాల నాగమ్మా, ఆమె ఆరుగురు ఆక్కలూ భర్తలతో సంస్థారంచేస్తూ హాయిగా కాలం వెళ్ళబుచ్చుతున్నారు. బాలనాగమ్మ ఆక్కలకు ఇంకా సంతానం కలగలేదు. కాని, బాలనాగమ్మకు గర్భచిహ్నాలు కని పించినవి. ఈవార్త ఆమె ఆక్కలకే కాదు, బావలమా, భర్త కార్యవద్దిరాజుకూ ఆనందం కలిగించింది. పానుగంటి పట్టణం చక్కగా ఆలంకరించి ఉత్సవాలు చేశారు. బీదలకు అన్నదానం చేశారు.\n\nఇంతలో సూర్యవద్దిరాజూ, అతని ఆరుగురు తమ్ములూ ఏడో అవసరమైన పనిమీద గండికోట వెళ్లవలసి వచ్చింది.\n\nఏడుగురూ ముస్తాబయినారు. పల్లకీలు వచ్చి వాకిట సిద్ధంగా ఉన్నాయి. వాళ్లు తలారిరాముణ్ణి పిలిపించి, “ఒరే, ఎవరైనా జోగులూ, జంగాలూ, బ్రాహ్మలూ, పరదేశీయులూ యాచనకువస్తే బియ్యమూ, పప్పుయిప్పించి పంపు. కాని యెవరినీ కోటలో ఆడుగుపెట్ట నివ్వకు. ఎవరయినా లోపల అడుగుపెడితే నీ బుర్ర తీయిస్తాం, జాగర్త!” అని చెప్పారు.\n\nబాలనాగమ్మ పెనిమిటి అయిన కార్యవద్దిరాజూ, గర్భిణిగా ఉన్న తన భార్యతో, “మన తలవాకిట ఏడు గిరులు గీశాను. నేను తిరిగి వచ్చేవరకూ నువు పొరపాటున కూడా ఈ ఏడు గిరులూ దాటి వెళ్ళవద్దు” అని చెప్పాడు.\n\nఆ తరవాత ఏడుగురు అన్నదమ్ములూ పన్నెండువేల పరివారంతో గండికోటకు ప్రయాణమై పోయినారు. [ఇంకా వుంది]"
        },
        {
            "title": "బాదరాయణ సంబంధం",
            "page_start": 25,
            "author": "కొడుకుల నారాయణ",
            "pdf_page": 26,
            "content": "అనగా అనగా ఒక పూళ్లో అప్పంభొట్లు అనే బ్రాహ్మ డు ఉండేవాడు. ఆయన ఒక నాడు ఉదయాన్నే చద్దన్నం తిని, దూరపు గ్రామంలో వుండే బంధువులను చూచి వద్దామని బండిమీద బయలు దేరాడు.\n\nమిటమిటలాడే మండులెండలో మధ్యా హ్నం రెండు ఝాములయేసరికల్లా ఆయన ఒక గ్రామం చేరుకొన్నాడు. చూడబోతే బంధువుల వూరు చేరటానికి ఇంకా నాలుగు కోసు లున్నదాయె. పాద్దుటనగా తిన్న చద్దన్నం అరిగిపోయి, కడుపులో నకనక ఆకలవుతున్నది. మరి, భోజనం మాట ఏమిటి? ఆ చుట్టుపక్కల బంధు వులు కాదుకదా, ఎరిగివున్నవాళ్ళయినా ఎవ్వరూ లేరు.\n\n‘ఏమిటోయి పరమేశ్వరా, ఇలా వచ్చిందే నా సంగతి!’ అని ఆలోచిస్తూ\n\nమరొక్క పదిగజాల దూరం వెళ్లేసరికి, ఒక రేగిచెట్టు, చెట్టునీడని చిన్న ఇల్లు కన పడినాయి. వీధి ఆరుగుపయిన విస్తరాకులు కుట్టుకుంటున్న ఒక బ్రాహ్మడుకూడా కన పడ్డాడు. అయనను చూడగానే అప్పం భొట్లుకు ఒక ఆలోచన తట్టింది.\n\n‘ఇది బ్రాహ్మల ఇల్లు. సరిగా భోజనాల వేళకే అందుకున్నాను. పోతే ఇక భోజనం సంగతి చూసుకొందాము.’ అని అనుకొని అప్పంభొట్లు రేగిచెట్టుకిందనే బండి విప్పించివేశాడు. కాని, ముక్కూ మొగమూ ఎరగని కొత్తవారిని ‘భోజనం పెడతారా?’ అని ఎలా అడగటం? అది పెద్దమనిషి తరహాగా వుండదు.\n\nఆ మాటకొస్తే యింటి వారికి తనకూ ఏమి సంబంధ మున్నది? ఏదో ఒకటి కల్పించనయినా కల్పించాలి. లేకపోతే ఆకలి తీరే దారి లేదు. ఈ ఆలోచనతో\n\nకొడుకుల నారాయణ - నర్సిపట్టం\n\nఆ రేగిచెట్టుకేసి చూడగా చూడగా, అప్పం భొట్లుకి ఒక చక్కటి ఉపాయం తట్టింది. 'నా బండి చక్రాలు లోగడ రేగికలపతోనే చేయించినట్టు బాగా జ్ఞాపకం. ఈ వ్రాహ్మల ఇంటి ముందు ఉన్నది రేగిచెట్టే. నిజానికి పూర్వజన్మ సంబంధం ఏదో ఉండబడ్డే, ఇప్పుడు మా ఉభయులమధ్య ఈ బదరికా (రేగి) సంబంధం ఏర్పడింది. వారితో పరిచయం చేసుకోటానికి ఇంతకు మించిన చుట్టరికం ఏమి కావాలె?' అని అనుకొని సంతోషించాడు. ఒకవేళ ఇంటివారు 'మన బంధుత్వం ఏమిటండి?' అని ఆడిగి\n\nనప్పటికీ తకీమని జవాబు చెప్పెయ్య పచ్చునని నిశ్చయించుకొన్నాడు. ఈ నిశ్చయంతో అప్పంభొట్లు చరచర నడవ లోకి పోయి బట్టలు విడిచి పాగా కొయ్యకు తగిలించి, అంగాస్త్రంతో స్నానానికని నూతివద్దకు వెళ్లాడు. అంత చనవుగా ప్రవేశించిన అప్పంభొట్లును చూసి, వీధి అరుగుమీద విస్తరాకులు కుట్టుతూ కూర్చున్న ఇంటి యజమాని, బహుశా ఆయన / తన భార్యవంక బంధువయి ఉంటాడని అనుకొని, తన పని తను చూచుకొంటున్నాడు.\n\nస్నానం కాగానే, మడికట్టుకొని భోజనానికి తయారయిన అప్పంభొట్లుని చూసి, \"ఓహో, ఈయన నా భర్తవంక బంధువు కాబోలు. వారే లోపలికి పంపించివుంటారు. తగువిధంగా మర్యాద చేయకపొతే బాగుండదు” అనుకొని, ఇంటావిడ ఏ లోపమూ రాకుండా భోజనం పెట్టింది.\n\nభోజనమయిన తరవాత అప్పంభొట్లు, నడవలో ఖాళీమంచంపయిన పడుకొని, బడలిక తీర్చుకొన్నాడు. పాద్దు దిగి, కొంచెం చల్లబడగానే, బట్టలు వేసుకుని ఆయన మళ్లీ బండీ కట్టించాడు.\n\nఅంత అక స్మాత్తుగా ప్రయాణమై\nపోతున్న అప్పంభొట్లును అంటి యజమాని\nచూచి ఆశ్చర్యపడ్డాడు. వెంటనే భార్యను\nపిలిచి, “అయన నీకు ఏ వరసవాడు?\nవచ్చి రావటంలో అంత తొందరగా వెళ్ళి\nపోతున్నా డేమిటీ? ఈ రాత్రికి ఉండమన\nలేకపోయావా?” అని అన్నాడు.\n\n“అయ్యో, బాగానే వుంది. ఆయన\nనాకు ఏవరసవారూ కారు. అనలింతకి\nఆయనెవరో నాకు తెలియనే తెలియదు.\nమీ తరఫు బంధువేమో అని నేను పలక\nరించలేదు” అని ఆమె బదులుచెప్పింది.\n\n“ఆయనెవరో నాకు అంతకంటే తెలియదు. మీఆష్టుగారికి సంబంధించిన దగ్గర బంధువులై వుంటారనుకొని నేను అసలు పలకరించలేదు. సరే మోసపోయాంలాగా వుంది” అని ఆయన అప్పంభొట్లువద్దకు వెళ్లి “అయ్యా కీమించాలి. మనకూ మనకూ గల బంధుత్వం జ్ఞాపకం సరీగా రావటం లేదు. మరేమీ అనుకోకుండా సెలవిస్తారా?” అని నిష్కపటంగా అడిగాడు.\n\nదానికి అప్పంభొట్లు చిరునవ్వు నవ్వుతూ\n“బంధుత్వం లేకేమండీ!\n\nఅస్మాకం బదరీ చక్రం,\nఉస్మాకం బదరీ తరు:\nబాదరాయణ సంబంధం,\nయాయం యాయం వ్యయం వ్యయః!\n\nఅంటే మీ ఇంటి ముందు బదరికా (రేగి)\nవృక్షం ఉన్నది. మా బండి చక్రాలు\nబదరికా మానుతో తయారైనవి. మనకూ\nమనకూగల బదరీ బాదరాయణసంబంధం\nఇదేను.” అని బదులు చెబుతూ, బండి\nతెలించుకుపోయాడు.\n\nఈ వింత సంబంధం తెలియగానే\nదంపతులు తెల్లటోయారు."
        },
        {
            "title": "దేవతా ఫిడేలు",
            "page_start": 28,
            "author": "డి. వి. నారాయణ రావు",
            "pdf_page": 29,
            "content": "అనగనగా ఒకరాజు. ఆ రాజుకి సంగీత మంటే చాల సరదా. తనకు సంగీతం నేర్పటానికని గొప్ప గొప్ప విద్వాంసుల్ని పెద్ద పెద్ద జీతాలమీద యేర్పాటు చేసు కున్నాడు. కాని రాజుకి వారిపల్ల ఏమాత్రం సంగీతం అబ్బిందికాదు. ఒకవిద్యాంసుడు కాదని మరొకరు, అతనుకాదని మరొకరు, యిలా రాజు నెలనెలకీ సంగీత విద్వాంసుల్ని మార్చి చూస్తూనే వున్నాడు. కాని, పాపం ఒక్క ముక్కయినా సంగీతం పట్టుబడలేదు.\n\nనోటితో పాడటం రాకపోతే పోయింది, కనీసం యే ఫిడేలో, వీణో వాయించట మన్నా వస్తుందేమోనని రాజు పేరుపడ్డ వాద్యసంగీత విద్వాంసుల్నికూడా ఏర్పాటు చేయించి చూచాడు. కాని, వారిపల్లా ఏమీ కాకపొయేసరికి రాజుకి పెద్ద విచారం పట్టుకుంది. \"ఇంతమంది వచ్చి ప్రయాన్తించినా నాకు ఒక్క ముక్కయినా సంగీతం పట్టుపడకపోవటం ఎంత చిన్న తనం! ఈ సంగతి ప్రజలచెవిని బడిందంటే నేను చాల చులకనైపోతానే\" అని, ఈ దిగులుతో రాజుకి సరిగా అన్నంకూడా సయించకుండ పోయింది. ఎప్పుడూ \"నాకు సంగీతం ఎలావస్తుందా?\" అని ఒకటే దిగులు.\n\nఇలా వుండగా ఒకరోజు రాత్రి రాజుకి కలలో ఒక దేవకన్య కనిపించి యిలా చెప్పింది: \"రాజా! నీ మనస్సులో వున్న దిగులు ఏమిటో నాకు తెలుసు. నీ స్థితి చూస్తే నాకు చాల జాలివేసింది. నీకు సహాయం చేద్దామనే నేను వచ్చాను. ఇదిగో ఈ ఫిడేలు నీకు యిస్తున్నాను. దీన్ని చేత బట్టుకుని తీగెలమీద కమాను ఆడించితే చాలు. దీనినించి నీకు కమ్మటి సంగీతం వినిపిస్తుంది. నీవు ఎప్పుడు కోరితే ఆప్పుడు\n\nథి. వి. నారాయణ రావు, కర్ణూలు\n\nనీ యిష్టం వచ్చినంత సేపు దీన్ని వాయించు కోవచ్చు. ఇందులో మరో విశేషంకూడా వుంది. దీన్ని నువ్వు ఎవరి యెదట వాయిస్తావో వాళ్లు పరపశమై నువ్వు కోర కుండానే నాట్యం చేస్తారు. నీవు ఫిడేలు వాయించటం ఆపితేగాని వాళ్లు ఆడటం మానలేరు. కనుక నీ యిష్టం వచ్చినప్పుడల్లా ఈ ఫిడేలు వాయించు కొంటూ హాయిగా వుండు.”\n\nఇలా చెప్పి, ఆ దేవకన్య ఫిడేలుని రాజు పడుకున్న పక్కమీద పడేసి మాయమైంది. ఫిడేలుపడిన చప్పడు విని రాజు త్రుళ్లిపడి లేచాడు. పక్కమీద ఫిడేలు వుంది. దాన్నితీసి చూసి “నిజంగా ఇది మోగుతుందా ?” అనుకుంటూ వాయించబోయాడు. కమాను తీగెలకు తగలగానే కమ్మటి సంగీతం వినవచ్చింది. రాజు తన చెపులను తానే నమ్మ లేకపోయాడు.\n\nఅప్పటికి తను కలలో చూచింది నిజమేనని రాజు నిశ్చయించుకొన్నాడు. కలలో దేవకన్య చెప్పినవిషయాలన్నీ గుర్తుకు రాసాగినై. దేవకన్య చెప్పినట్లు ఫిడేలువాయించితే ఆది విన్నవాళ్లు నృత్యం చేసేమాట నిజమోకాదో పరీక్షేసి చూడా\n\nCHITRA\n\nలనుకున్నాడు. వెంటనే నౌకరును కేక\nవేశాడు.\n\nనౌకరుపచ్చి నిలబడగానే, రాజు ఫిడేలు\nతీసి వాయించసాగాడు. వెంటనే నౌకరు\nనృత్యం చెయ్యసాగాడు. రాజుకి ఎంతో\nఆనందం కలిగింది. ఇంకాత్వరగా, ఇంకా\nత్వరగా వాయించ సాగాడు. నౌకరు\nకూడా త్వరత్వరగా నృత్యం చేస్తూన్నాడు.\nచివరకు నౌకరకు కాళ్ళు నొప్పి పుట్టినై.\nవాడు ఆడకుండా పుందామని ఎంత\nప్రయత్నించినా తన వల్లకాక పోయేసరికి\n“ఇదేదో మాయగావుంది మహారాజా! నేను\n\nఆడలేక పోతున్నాను. పోనీ, ఊరుకుందా\nమంటే నావల్ల కాకుండా వుంది. ఎలాగైనా\nఈ బాధ వదిలించండి. కాళ్లు లాక్కు\nపోతునై” అని గోలపెట్టాడు.\n\nరాజు ఫిడేలు వాయించటం ఆపాడు.\nనౌకరు కూడా తక్కున ఆడటం మాని\nవేశాడు. ఇప్పుడు రాజుకి తనకు కలలో\nదేవకన్య కనిపించి చెప్పినదంతా నిజమని\nతేలిపోయింది. ఇక తననిచూసి ప్రజలు\nనవ్వతారని తను భయపడవలసిన అవ\nసరం లేదు.\n\nతెల్లవారింది. మామూలు ప్రకారం\nరాజు దర్పారు జరుపుతూ, జరుపుతూ\nతన ఫిడేలుని వాయించసాగాడు. దర్పా\nరులో వున్న మంత్రులు, సామంతులు,\nసేనాసులు అంతా ఆడటం మొదలు\nపెట్టారు. తన ప్రజ్ఞఅంతా చూపాలని రాజు\nయింకా త్వరగా వాయించసాగాడు. వాళ్లు\nయింకా త్వరగా అడసాగారు.\n\n“ ఇక చాలించండి మహారాజా ! మా కాళ్ళు పీక్కుపోతునై ” అని అందరూ మొత్తుకునే వరకూ రాజు వాయించటం ఆపలేదు. చివరకు ఎలాగైతేనేం రాజు ఫిడేలు అపాడు, మంత్రులువాళ్ళు ఆడటం\n\nమానేశారు. అంతటితో ఆ రోజు దర్పారు\nముగిసింది.\n\nరాజు ఫిడేలుని ఎప్పుడూ తన దగ్గిరే\nజాగ్రత్తగా వుంచుకునేవాడు. నిద్రపోయే\nటప్పుడు కూడా పక్కలో పెట్టుకు పడు\nకునే వాడు. కనపడ్డవాళ్లందరి యెదటా\nఫిడేలు వాయించటం, వాళ్ళు ఆడటం,\nవాళ్లకు కాళ్లు నొప్పులు పుట్టేపరకూ\nవాయించి, వాళ్లు గోల పెడుతుంటే\nతనునవ్వటం రాజుకు ఒకఆట ఆయి\nపోయింది.\n\nఒకరోజున రాజు దర్పారులో వున్నాడు.\nఫిడేలుపక్కనే వుండి. దర్పారు ముగిసిన\nతర్వాత మామూలు ప్రకారం రాజు ఫిడేలు\nవాయించటానికి ఫిడేలుకోసం ప్రక్కన\nచూశాడు. ఆది ఆక్కడ లేదు. రాజు\nఆశ్చర్యపోయాడు. “ఏ దుర్మార్గుడు ఈ\nదొంగతనం చేసింది!” అంటూ కళ్లెర\nజేశాడు.\n\nఅప్పుడు దర్పారుమధ్య ఒక స్తంభం\nమీద ఒక కోతి ఫిడేలుపుచ్చుకు వాయిస్తూ\nకనిపించింది. కోతి వాయించ సాగేసరికి\nరాజు ఆడసాగాడు. కాని దర్పారులో\nవున్న మిగతవాళ్లు మాత్రం ఆడటం లేదు.\n\nకోతి ఫిడేలు చాల త్వరత్వరగా వాయించ\nసాగింది. రాజు గోలపెడుతూ చిందులు\nత్రొక్కసాగాడు. ఆ విధంగా ఆడి. ఆడి\nరాజు చివరతు అలిసి మూర్ఛపోయాడు.\nమంత్రులూ వాళ్లు రాజుచుట్టూ గుమికూడి\nతైత్యోపచారాలు చేశారు. కొంతసేపటికి\nరాజుకు తెలివి వచ్చింది. కోతి కోసం\nచూచాడు. కాని యిప్పుడు అక్కడ కోతికి\nబదులు ఒక దేవకన్య నిలి చివుంది.\nఆమె చేతిలో ఫిడేలు వుంది. రాజు తెల్ల\nటోతూ అమెవంక చూడసాగాడు.\n\n“అలా చూస్తావేం రాజా ! నీవేమీ కల గనటం లేదు. నీ దుర్పుద్దికి తగిన ఫలం పొందావు. అంతే ” అన్నది దేవకన్య.\n\n“నేనేం తప్పుచేశాను” అన్నాడు రాజు భయపడుతూ.\n\n“ఇంకా ఏంచెయ్యాలి? పాపం, నవ్వుల పొలై పోతావుగదా అని నీకు నేను ఫిడేలు\n\nయిస్తే, అమాయకుల సందర్శి ఏడిపిస్తావా?\nవాళ్ళు ఎంతకష్టపడ్డారో నీకు ఇప్పటికైనా\nతెలిసిందా ? ” అంది దేవకన్య.\n\n“తప్పుచేశాను. కమించు తల్లి. ఇక\nముందు అలా చెయ్యాను. ఫిడేలుని తిరిగి\nదయచెయ్యి” అని యెంతో దీనంగా అడి\nగాడు రాజు.\n\nదేవకన్యకి జాలికలిగింది. ఫిడేలుని\nరాజుకు అందిచ్చి అమె మాయమైంది.\n\nరాజు చాల సంతోషించాడు. ఆ నాటికిక\nదర్భారు చాలించాడు. ఎవరిళ్ళకు వాళ్లు\nవెళ్లిపోయిన తర్వాత, రాజు ఒంటరిగా\nకూర్చుని కొంచెంసేపు ఫిడేలు వాయించు\nకున్నాడు.\n\nఆ రోజు మొదలు రాజు ఎవరినీ ఏడి\nపించకుండా తన కు కావలసినప్పుడు\nమాత్రమే ఫిడేలు వాయించుకుంటూ\nహాయిగా రాజ్యం చేస్తున్నాడు."
        },
        {
            "title": "పిశాచిని",
            "page_start": 33,
            "author": "కె. నారాయణ రెడ్డి",
            "pdf_page": 34,
            "content": "CHITRA\n\nఅనగనగా ఒక ముసలివానికి దైనా అనే ఒక కూతురు. అతనికి భార్య లేకపోవటం చేత కూతురే ఇల్లు చక్క పెట్టుతూ వుండేది.\n\nకొంతకాలానికి, ముసలివానికి బుద్ది పుట్టి మళ్లీ పెళ్లి చేసుకొన్నాడు. సవతితల్లి రాగానే ఇల్లంతా తారుమారయి, దైనాకు స్వేచ్ఛ తగ్గిపోయింది. ముసలివానికి ఇప్పుడు పెళ్లాం ఎంతచెబితే అంత. అందుచేత పిల్లమీద మగనితో నేరాలు చెప్పేది. తిండివేళకు, మిగిలి పోయిన ఎంగిలి రొట్టె ముక్కలు రాల్చి, ‘ఎక్కడి కయినా పోయి మింగు’ మని కసిరేది.\n\nదైనా ఏమి చేయగలదు? పెరట్లో మూలని వుండే చిన్ని పాకలోకి పోయి, కంటికి కడివెడు నీళ్లుగా ఏడిచేది. ఇలా వుండగా ఒకనాడు పాకలో కన్నంలోనించి కిచకిచలాడుతూ ఒక చుంచునేస్తం వచ్చి కనపడింది. అది వెనుకకాళ్లపైన ఎదురుగా\n\nకూర్చునేసరికి, జాలిగుండె గల దైనా, తన రొట్టె చిదిపి ఒక ముక్క దానికి పడ వేసింది. చుంచు అది తినేసి మళ్లీ మళ్లీ ఆమెవేపు చూడటం మొదలు పెట్టింది. అది చూచినప్పుడెల్లా ముక్కలు పడవేస్తూ ఉండేసరికి దైనాకు రొట్టె మిగలకుండా పోయింది.\n\nఆప్పుడు చుంచు, “దైనా! కొంచెమెనా రొట్టె నీకు ఆట్టెపెట్టకుండా పాపం, నేను తినివేశాను. అయితే ఏమిలే. నీకు పనికి వచ్చే మాట ఒకటి చెబుతా, విను! కొత్తగా వచ్చిన నీ మారుతల్లి ఎవరను కొన్నావో! మనిషిరూపంతో కనపడే రాకసి. ఆమె బాబాయాగా అనే బ్రహ్మరాకసికి చెల్లెలు. పని పెట్టుకుని నీ మారుతల్లి తన ఆక్కవద్దకు నిన్ను పంపుతుంది. ఆప్పుడు వచ్చిననుమ్మ పిలిస్తే, నీకు గండం దాటే ఉపాయం చెబుతా” అని సలహాఇచ్చింది.\n\nకె. నారాయణ రెడ్డి, సికింద్రాబాదు\n\nఅలా ఉండగా ఒకనాడు, మసలివాడు\nఊరికి వెళ్లడం చూసి, అతనిభార్య దైనాను\nపిలిచింది. ‘అడివిలో పెద్ద కోటలో మీ\nపెద్దమ్మ ఉన్నది, ఆమెను అడిగి మాదీ\nదారం ఇష్టున్నానని తీసుకురా’ఆని అంటూ,\nపోయి రావటానికి ఆనవాళ్లు చెప్పింది.\n\nదైనా వెళ్లేవరకూ ఆమె గుమ్మంలోనే\nనిలబడి పుండటంచేత, చుంచు నేస్తాన్ని\nకలుసుకుని ఈసంగతి చెప్పటానికి దైనాకు\nసావకాశం లేకపోయింది.\n\nచాలాదూరం నడిచి, దైనా ఒక పడి\nపోయిన చెట్టు చేరుకొనేసరికి, కిచకిచ\n\nలాడుతూ చుంచునేస్తం ఎదురువచ్చి\n“దైనా, నీకు వచ్చిన భయం లేదు. దారిలో\nదొరికిన వస్తువు విదయినా సరే, మంచిదని\nతోస్తే, తీసి జాగర్త పెట్టు, నీకు మేలు\nకలుగుతుంది” అని చెప్పి మాయమైంది.\n\nముందుగా దైనాకు ఒక కొత్త జేబు\nరుమాలు దొరికింది. దానిని ఆమె చేత\nపుచ్చుకొన్నది. తరువాత ఒక సీసాతో\nచమురు, కొన్ని మాంసపు ముక్కలు, ఒక\nనీలిరంగు రిబ్బను, మంచి రొట్టెముక్క\nఇవన్నీ వరుసగా కనపడినాయి. వీటన్నీంటిని\nజాగర్తగా తీసి, ఆమె దగ్గిర పెట్టుకుంది.\n\nచివరకు దైనా, అడివిలో పెద్దమ్మ\nఉండే కోట చేరుకుంది. ఆ అందలానికి\nఎత్తయిన కంచె, కంచెకు పెద్ద ద్వారాలు\nఉన్నాయి. దైనా తలుపులు తోసేసరికి\nఆవి \"కుయ్యో, మొర్రో” మని చప్పడు\nచేశాయి. వెంటనే దైనా తనవద్ద ఉన్న\nసీసాతీసి, అందులో చమురు బందులలోకి\nవొంచింది.\n\nఇంకా కొంచెం లోపలకు వెళ్లేసరికి,\nఏడుస్తూవున్న దాసీది కనపడింది. దైనా\nఆమెనుఓదార్చి, కన్నీళ్లు తుడుచుకోటానికి\nతనవద్ద ఉన్న జేబురుమాలు ఇచ్చింది.\n\nపనిమనిషికి దగ్గరలోనే బక్షచిక్కిన ఒక\nపెద్దకుక్కఉన్నది. ఆది తిండిలేక ఉమారు\nమని ఉండటంకనిపెట్టి, దైనా రొట్టెముక్క\nదానికివిసరగా, అది గబుళ్లున ఆందుకుని\nతినేసి, సంతోషంతో తోక ఆడించింది.\n\nదైనా వచ్చిన సంగతి తెలుసుకుని,\nగదిలో మగ్గం నేస్తూవున్న బాబాయాగా\nనవ్వుతూ దైనాను పిలిచింది. ఆమె తను\nవచ్చిన పని చెప్పగా “ఇదుగో ఈ మగ్గం\nనేస్తూవుండు. నేను వెళ్లి నీకు సూదీ దారం\nతెచ్చిపెడతాను” అన్నది. పనిమనిషిని\nపిలిచి యాగా, “ఇవాళ మా అమ్మాయి\nవచ్చింది. చప్పున నీళ్లు కాచి ఆమెకు\nతలంటి పోసెయియ్” అని తొందరపెట్టింది.\n\nయాగా చెప్పినప్రకారం దైనా మగ్గం\nనేస్తూనేవుంది. ఆమెకు గదిలో ఒక పొంచి\nవున్న నల్లపిల్లి కనిపించి “నాకు మూడు\nరోజులనుంచి తిండి లేదు. కడుపు మాడి\nపోతున్నది,” అనగానే దయగల దైనా\nతనదగ్గర ఉన్న మాం సపుముక్కలు\nతకీణమే దానికి పడవేసింది.\n\nనల్లపిల్లి సంతోషించి \"అమ్మాయి!\nనువ్విక్కడ ఆ టేస్టేసేపు ఉన్నావం టే\nప్రాణానికి మోసం వస్తుంది. తప్పించుకు\n\nపోయే ఉపాయం చెబుతా, విను: మీ\nపెద్దమ్మ ఇప్పుడు నీళ్లగదిలో ఉన్నది.\nనీకు బదులు నేను మగ్గం నేస్తూవుంటాను.\nనువు పారిపో. ఆమె నిన్ను వెంట తరుము\nకొస్తే ఈ చేతిరుమాలు తీసి వినురు. ఆ\nతరువాతకూడా ఇంకా తరుముకువస్తే ఈ\nపువ్వు తీసి వినురు. నీకు మేలు కలుగు\nతుంది,” అని చెప్పి ఒక జేబు రుమాల,\nపువ్వు యిచ్చిపంపింది.\n\nఆప్రకారమే దైనా వచ్చిన దోవనే మళ్లీ\nపారిపోవటం మొదలు పెట్టింది. కావలి\nకాస్తున్నకుక్క యిది కనిపెట్టి ఆమెమీదికి\n\nచందమాను\n\nఉరికింది గాని తీరా మనిషిని చూచాక,\n'ఓహో ఈమె నాకు రొట్టెముక్క ఇచ్చిన\nపిల్లలాగుంది. చాలా దయగలది' అని\nఅనుకొని, ఏమీ అనకుండా ముడుచుకు\nపడుకుంది.\n\nఆమె గుమ్మంవద్దకు వచ్చేసరికి,\nతమకు చమురపోసిన దైనాను గుర్తించి,\nతలుపులు చప్పడుచేయక దారచ్చాయి.\n\nగుమ్మం దాటగానే కళ్లుపాడిచే ముళ్ళ\nచెట్టున్నది. దైనా తనదగ్గర ఉన్న నీలి\nరిబ్బను తీసి దానికి కట్టింది. ఆ రక్కసి\nచెట్టుకి ఎంతో ఆందం వచ్చేసరికి, అది\n\nపొంగిపోయి దైనాను కళ్లుపాడవకుండా\nపదిలేసింది. ఇక ఏమీ ఆటంకం లేకపోగా\nదైనా లేడిపిల్లలాగ పరుగుచ్చుకొన్నది.\n\nఇంతలో యాగా గడిలోకి వచ్చి\nచూచింది, దైనా కనపడలేదు. మగ్గం\nదగ్గిర కూచున్న నల్లపిల్లిపైన మండిపడి\n“భడవా! పిల్లకు గుడ్లు పెరిగిచేయకుండా\nఎందుకు ఊరకొన్నావు?” అని అడిగింది.\n\n“ఇన్నేళ్లనించీ పనిచేస్తున్నా ఎండి\nపోయిన ఎముకముక్కలు తప్ప మరే\nమన్నా పడవేసిన పాపాన పోయావా ?\nఆ అమ్మాయి చూడు, ఎంత మంచిదో.\nఅడగకుండానే మంచి మాంసంముక్కలు\nపెట్టింది” అంటూ నల్లపిల్లి చెప్పింది.\n\nఈమాట వినగానే బాబాయాగా నల్ల\nపిల్లిసి నాలుగుకాళ్లూ పట్టుకొని విసిరి పార\nవేసి గుమ్మం దగ్గరకు వెళ్లింది. 'గుమ్మామా\nగుమ్మామా, ఆ పిల్ల పారిపోతూపుంటే\nఎందుకు చప్పడు చేశావు కావు?' అని\nఆడిగింది.\n\nఆమె అడిగిందానికి గుమ్మం అన్నది\nకదా: 'ఇన్నాళ్ళనించీ నీ చాకరీ చేస్తూ\nవుంటే, ఒక్క నిటిబొట్టు ఆయినా వేసి\nగొంతు తడిపావా? ఆ అమ్మాయి చూడు,\n\nఎంత దయకలదో. అడగకుండానే మాకు\nచక్కా నూనె పొసింది....' అని.\n\nతరవాత 'పెద్దకుక్కా పెద్దకుక్కా! ఆ\nపిల్ల పైన ఉరికి ముక్కలు చేయకుండా\nఎంతుకు ఊరుకొన్నావు?' అని యాగా\nకుక్కను అడిగింది.\n\n“ఎంతకాలం నీ కొలువు చేసినా, చాలీ చాలని మాడురొట్టె ముక్కలేకదా పడ వేయటం. ఆ పిల్ల చూడు. అడక్కుండానే పాపం, ఎంత మంచి రొట్టె ఇచ్చిందో!” అని పెద్దకుక్క అన్నది.\n\n'రక్కసి చెట్టా రక్కసి చెట్టా! ఆపిల్ల కళ్లుపాడవకుండా ఎందుకు వదిలేశావు?' అని చెట్టును అడిగింది.\n\n'ఇన్నిఏళ్లుగా నీకు సేవచేస్తున్నప్పటికీ ఒక్క నూలుపోగయినా కట్టిన పాపాన పోయావా? ఆపిల్ల ఎంత మంచిదో చూడు, అడక్కుండానే నాకు చక్కటి రిబ్బను కట్టింది' అని రక్కసిచెట్టు జవాబుచెప్పింది.\n\nచివరకు దాసీదానిపద్దకు వచ్చి 'ఓసీ పాపిష్ట! నువు చప్పున నీళ్ళు కాచకపోవ టానికి కారణమేమిటి? నీ ఆలస్యంవల్ల కదా ఆ పిల్ల పారిపోయింది?' అని 'గర్జించి గోలచేసింది.\n\n'నీకు ఎంతకాలం నవుకిరీ చేస్తే యేం లాభం! ఎప్పుడూ చివాట్లు వేయటమే తప్ప జానెడు గుడ్డముక్క పడవేసి ఎరుగు దువా? జాలిగుండె గల ఆ అమ్మాయి చూడు, అడక్కుండానే ఎంత అంద మయిన రుమాలు బహుమతి యిచ్చిందో!' అని పనిమనిషి అన్నది.\n\nఈ అదును చూసుకొని దైనా గబగబా\nవరుగెత్తిపోతూనేవుంది. నల్లపిల్లి చెప్పి\nనట్టుగా ఆమె ఒక్కసారి నేలకు చెవి\nఆనించి వినేసరికి, బాబాయాగా పరిగెత్తి\nవస్తున్న చప్పడు వినపడింది. ధ్వనివెంబడే\n\nయాగా ఎగేసుకునివచ్చింది. అప్పుడు దైనా జేబురుమాలు తీసి నేలమీద విసరగా, ఆది ఒక పెద్ద ఏరుగామారి, దైనాకూ యాగాకూ మధ్యని అడ్డుగా ప్రవహించింది.\n\nఆ పెద్ద ఏరు దాట లేక, యాగా దేముడా ఆంటూ ఇంటికి పోయి, తన పశు వులమందను తోలుకువచ్చి, ఒక్క చుక్కయినా మిగలకుండా ఏటిలో నీళ్లు పశువులను తాగివేయమన్నది.\n\nబాబా చెప్పినప్రకారం పశువులు ఏటిలో నీళ్ళన్నీ తాగివేశాయి. ఏరు ఎండిపోగానే, యాగా మళ్లీ దైనాను వెంబడించింది.\n\nదైనా తనతలలో పువ్వుతీసి కిందికి విసిరేసరికి, అక్కడ ఒక పెద్ద అరణ్యం తయారయింది. ఆ అరణ్యంలో ప్రవేశించబానికి బాబాయాగా వంటి బ్రహ్మ రాకేసికే శక్యంకాలేదు. అందుచేత కాళ్లు ఈడ్చుకొంటూ యాగా కొంప చేరుకుంది.\n\nఇదే సందు చూచుకొని, దైనా అడవులు దాటి ఇంటికి మళ్లీంది. కాని ఇంటిలోపలికి వెళ్లాలంటే ఆమెకు జంకు కలిగింది.\n\nఅప్పుడు ఆమె తనకు అలవాటయిన పాకలోకి పోయేసరికి చుంచు నేస్తం నవ్వుతూ వచ్చి \"దైనా! నేను చెప్పినట్టుగా నువు అన్నీ బాగానే చేసుకువచ్చావు. మీ నాయన ఇప్పుడింట్లోనే వున్నాడు. ఇప్పటి వరకూ జరిగిన సంగతులన్నీ భయపడక ఆయనతో చెప్పు” అని సలహా ఇచ్చింది.\n\nజరిగిన కథ అంతా దైనా తన తండ్రితో పూసగుచ్చినట్టు చెప్పేసరికి, ఆయన రెండో భార్యను మెత్తగా తన్ని తరిమి వేశాడు. చేసేది లేక ఆమె తన అనలురాకేసి రూపంతో అడవులుపట్టి పోయింది.\n\nఇక యిప్పుడు పూర్వంలాగా ఆ యింట్లో దైనాయే పెత్తనం చేస్తూ, తండ్రి కూతురూ కులాసాగా కాలకేపం చేస్తూవున్నారు."
        },
        {
            "title": "భోజరాజు",
            "page_start": 39,
            "author": "పొలంకి వెంకటరామచంద్రమూర్తి",
            "pdf_page": 40,
            "content": "ఒక వూరిలో ఒక బీద బ్రాహ్మణుడు ఉండేవాడు. ఆయన గౌప్ప పండితుడు. ఐతే, ఆ బ్రాహ్మణుడి పాండిత్యా న్నీ విద్యనూ చూచినవాళ్లెవరూ లేకపోయారు. ఆదరణ లేకపోవడంచేత ఆయన గర్భ దరిద్రంలో మగ్గిపోతూవున్నాడు. పేదరి కానికి తోడు, కుచేలుడి మోస్తరుగా, మన బ్రాహ్మణుడికి గంపెడుమంది పిల్లలు కూడాను.\n\nఆ పెద్ద కుటుంబాన్ని పోషించే దారి కనపడక, ఆయనకు సంసారమంటే విరక్తి పుట్టేసింది. ఆందుకని, ఒకరోజున ఎవ్వరికి చెప్పకుండా కాశీ పోదామని బయలుదేరాడు.\n\nపోయి పోయి, బ్రాహ్మణుడు కొన్నాళ్లకు ప్రయాగ చేరుకొన్నాడు. ప్రయాగ పేరు పాందిన పుణ్య కే త్రం. ఆందులోనూ ఇక్కడ గంగా, యమునా, సరస్వతీ అనే\n\nమూడు నదులు కలుస్తున్నాయి. ఈమూడు నదులూ కరిసి ప్రదేశాన్నే 'త్రి చేణీ సంగమం' అని అంటారు.\n\nఆసలు ఈ మూత్ర నదులూ, దేనికదే చాలా మహిమ కలది. అటువంటప్పుడు మూడూ ఒకే చోట కలుస్తున్నవంటే ఆ మహిమ ఎంతటిదో ఎవరు చెప్పగలరు? ఎవరైనా మనస్సులో ఒక కోరిక కోరుకొని, ఈ సంగమంలో పడి చచ్చిపోయినట్టయితే, మళ్లీ జన్మలో ఆ కోరిక తప్పక నెరవేరు తుందని ఒక వాడుకకూడా ఉన్నది.\n\nఈ నమ్మిక అలావుంచి పుణ్యం అర్జించాలనే వుద్దేశంతో దేశ దేశాలనించి వేన వేలు జనం వచ్చి, ప్రతిరోజునా త్రివేణిలో స్నానం చేస్తూ వుంటారు. ఈ జనాన్ని చూసేసరికి, మన పేద బ్రాహ్మణుడికి కూడా ఇక్కడ స్నానంచేసి పుణ్యం అర్జించాలని బుద్ధి పుట్టింది.\n\nఈజన్మానికి ధనం ఎలానూ లేదు, పుణ్యమన్నా ఆర్జిద్దామని అతని ఆశ.\n\nఒకనాడు ఇలానే ఆయన స్పానంచేయ\nటానికి వచ్చేవరికి, నది ఒడ్డున సలుగురు\nఅమ్మాయిలు అగపడ్డారు. వాళ్లు కేవలమూ\nదేవలో కంచె దిగిచ్చిన గంధర్వ\nకన్యలా అన్నంత అపరు పమయిన\nఆందముతో వెలిగిపోతున్నారు!\n\nవాళ్ళ అందము, ఉత్సాహము, ఏదో\nఒక గౌప్ప పని చేయబోతున్నట్టు కనపడే\nవాళ్ళ ప్రయత్నమూ బ్రాహ్మణుడిని ఆకర్షిం\nచాయి. వాళ్ళు మెల్లిగా సదిలోకి దిగి,\n\nఆలా నీటిలోపలికి పోతూనే పున్నారు.\nకొత్తవాళ్లు కావడంచేత నీటిలోతు తెలియ\nదేమోనని అనుకొని, బ్రాహ్మణుడు వాళ్ళతో\n“ఇక లోతుకి పోబోకండి, మునిగిపోతారు”\nఆని హెచ్చరించాడు. “ఎంత లోతుంటే\nమాత్రం మాకేం భయం? మళ్లీ జన్మలో\nనెరవేరటానికిగాను, కోరికలు కోరుకుని\nమునిగిపోవటానికే వచ్చాం” అని ఆ అమ్మా\nయిలు నవ్వుతూ, త్రివేణీ మహిమను\nచెప్పారు. పేద బ్రాహ్మణుడు ఆశ్చర్యంతో\nవాళ్ళవేపు చూస్తూ నిలబడిపోయాడు.\n\nఆ అమ్మాయిలలో మొదటి అమె,\n“పరమేశ్వర! ధనమేకదా జగత్తంతకూ\nమూలము? మళ్లీ జన్మలో నాకు డబ్బున్న\nమగడు కావాలి. డబ్బున్నందుకు, తనింత\nతిని, ఒకళ్ల కింతపెట్టి, దాన ధర్మాలకోసం,\nమంచి పసులకోసం దానిని వినియోగించే\nధర్మగుణంకూడా నాభర్తకు ఉండాలి.” అని\nకోరుకొని, బుడుంగున మునిగిపోయింది.\n\nరెండో పిల్ల—“స్వామీ! ధనం శాశ్వత\nమయింది కాదు. విద్య ఉన్నట్టయితే\nధనమూ, కీర్తీ దానివెంబడే పస్తాయని\nపెద్ద లంటారు. కనుక నాకు మళ్లీ జన్మలో\nవిద్వాంసుడు, పండితుడు, కవి అయినట్టు\n\nవంటి మహానుభావుడు భర్త అయేటట్టు వరం అనుగ్రహించు” అని కోరుకొని, ఆమె బుడుంగున మునిగిపోయింది.\n\nమూడవ ఆమె, “ఎప్పుడైనా ధనమూ, విద్య కలిసి ఉన్నప్పుడే మానవుడి జీవితం రాణిస్తుంది. పీటికితోడు అధికారం కూడా ఉన్నట్టయితే ఇక కోరవలసింది మరేమీ ఉండదు. ఆందుచేత ధనవం తుడూ విద్యావంతుడూ అయిన ఒక రాజును నాకు వచ్చే జన్మలో పతిగా చేయ పలసింది దేవా!” అని కోరుకుని, బుడుం గున మునిగిపోయింది.\n\nఇక, నాలుగో ఆమ్మాయి—“భగవాన్! కంటికి ఇంపయిన చక్కటి రూపం లేక పోతే, ఈ లోకంలో మరి ఏముంటే మాత్రం సార్ధకమున్నది? అన్నీ అందానికి తరవాతి వేను. కనుత, దబ్బపండువంటి పచ్చటి శరీర చ్ఛాయతో, పున్నమచంద్రునివలె కలకలలాడే ముఖంతో, మన్మథునివంటి సొందర్యంకల భర్తను నాకు మళ్లీ జన్మలో ప్రసాదించు ప్రభూ!—” అని అంటూ, బుడుంగున మునిగిపోయింది.\n\nఇలా చిత్రంగా, మనోవాంఛలు నెర వేర్చుకోటానికని అనలుగురు ఆమ్మాయిలు\n\nనవ్వుతూ గంగమ్మతల్లికి ప్రాణాలు అర్పించడం చూచి బ్రాహ్మణుడి మనస్సులో అనేకభావాలు పరుగులెత్తినాయి.\n\nవాళ్ళ సాహ సానికి అతను ఆశ్చర్య పొయాడు. అతనికి కూడా ఏదో ఒక కోరిక కోరుకుని చచ్చిపోదామని ఆలోచన కలిగింది. అయితే ఏ కోరిక కోరుకోవాలి ? 'ఈ జన్మంతా తను దరిద్రంతోనే బాధ పడవలసి వచ్చింది. కనుక మళ్ళీ జన్మలో ధనవంతుణ్ణి కావాలని కోరుకోవాలా ? లేదా, ఇప్పటిమోస్తారు గయ్యాళి పెళ్లాం గాకుండా అనుకూలవతి కావాలని కోరు కోవాలా ?' బ్రాహ్మణుడికి చాలాసేపు ఏదీ తెగలేదు. ఇంతలో అతనికి ఆ అమ్మాయిల కోరికలు జ్ఞాపకం వచ్చినవి.\n\nఅయినా ఇంత ఆలోచన ఎందుకు ? జీవితంలో మానవులు కోరవలసిన వన్నీ, ఆ నలుగు రమ్మాయిలూ కోరనేకోరారు.\n\nకనుక, తనకు శ్రమే తప్పింది అని అనుకుని, ఆ పేదబ్రాహ్మణుడు ఆంగాస్త్రం నడుముకి బిగించి, నదిలోకి దిగాడు.\n\n\"దేవా! నాది వక్కలే చిన్న కోరిక వున్నది. ఇప్పుడు కోరికలతో మునిగిపోయిన ఆ నలుగురు కన్యలకూ నేను వచ్చే జన్మలో భర్తనయేటట్టు అనుగ్రహించు !!\" అని అతను ఆ గుండంలో మునిగిపొయాడు !!!\n\nవాళ్ళవాళ్ళ కోరికలప్రకారం మళ్ళీ జన్మలో ఆ అమ్మాయిలు నలుగురూ నాలుగు రాజకుటుంబాలలో జన్మించారు. బ్రాహ్మణుడు ధారానగరంలో సింధుల మహారాజు కుమారునిగా పుట్టాడు.\n\nఆయనే మన దేశంలో కీర్తిగడించిన భోజమహారాజు. ఆ నలుగురు అమ్మాయిలూ సుగంధి, పద్మగంధి, కనకవతి, చంద్రప్రభ అనే పేరులతో భోజమహారాజుకు రాజీ లయినారు."
        },
        {
            "title": "పాపిష్ఠి ముఖాలు",
            "page_start": 43,
            "author": "చందమామ బృందం",
            "pdf_page": 44,
            "content": "పాపిష్ఠి ముఖాలు\n\nఇప్పుడు వృద్ధుడూ, అతని ప్రక్కనే ధీరవర్ముడి. కిరీటం గాలిలో తేలుతూ పోతూ వున్నారు. వీళ్ళ యిద్దరికి పైన యింకో గజం ఎత్తులో మరో కిరీటంకూడా గాలిలో తెలిపోతూపుంది. అది వృద్ధుడి మేనకోడలిదే. వృద్ధుడు బయలు దేరి, ఎక్కడికి వెళ్లినా ఆమెకూడా అదృశ్యంగా వస్తూనేవుంటుంది. ఈ సారి వృద్ధుడు ధీర వర్ముడిని కలుసుకున్నప్పటినించికూడా ఆమె ఆకాశంలో తేలుతూ వస్తూనేవుంది. ఈ సంగతి ధీరవర్ముడికి తెలియదు.\n\nమధ్య దారిలో కిరీటంగా మాత్రమే కనిపిస్తున్న వృద్ధుడి మేనకోడలు వాళ్లతలల పైకి చాల దగ్గిరికి వచ్చింది. ఆ కిరీటానికి రెక్కలుకూడా వుండటంపల్ల ఆ రెక్కల చప్పడు ధీరవర్ముడి చెవిన పడింది. “ఏమిటి, తాతా ఏదో రెక్కల చప్పడవు తోంది?” అని ఆడిగాడు.\n\n\"ఆది ఉత్త చప్పడు కాదు. నా మేన కోడలు ఒకామె వుంది. ఆమెకూడా నీలాగే ఒక మాయకిరీటం ధరించి మొదటినించి మనతోపాటు వస్తోంది. ఆమె కిరీటానికి రెక్కలుకూడా వునై. నువ్వు విన్నది ఆ రెక్కల చప్పడే. ఆమె మనిద్దరికీ పైగా వున్నది చూడు” అని చెప్పాడు వృద్ధుడు.\n\nధీరవర్ముడు తల పైకెత్తి చూశాడు. వృద్ధుడు చెప్పినట్లుగానే యింకో కిరీటం, రెక్కలు రెపరెప కొట్టుకుంటూ వస్తూవుంది.\n\nఅలా వాళ్ళు వస్తూ వుండగా, ఒకచోట వృద్ధుడు “మనమడా, ఇక జాగ్రత్త. ఆ రాక్షిసుడుండే చోటికి చాల దగ్గిరగా వచ్చాము. పారపాటున నీవు వాడివంక చూశావంటే వెంటనే రాయిగా మారి పోతావు. ఇతరవరకూ మనం పడ్డ కష్ట మంతా వృధా అవుతుంది. అందువల్ల చాల జాగ్రత్తగా వుండు” అని హెచ్చరించాడు\n\n“అలాగే తాతా, మరి మీరు మాత్రం కళ్లు మూసుకుని వుండవద్దా?” అని అడిగాడు ధీరవర్ముడు.\n\n“మేము వాడిదగ్గిరికి రాము. అందువల్ల మేము కళ్లు మూసుకోవలసిన అవసరం లేదు. నీపు మాత్రం చాల జాగ్రత్తగా వుండాలి. వాడు ఏమిచేస్తున్నాడో వాడివంక చూడకుండా నుప్యు చూడగలగటానికే నీ డాలును అద్దంలా తో మమ న్నాను. డాలుని అందుకు ఉపయోగించుకో” అని చెప్పాడు పృద్దుడు. సరే సన్నాడు ధీరవర్ముడు.\n\nఇప్పుడు వాళ్లు ఒక సముద్రంపైన ఎగురుతున్నారు. క్రింద సముద్రపు ఒడ్డుకు కొంత దూరంలో ఆ రాకసుడు గురుపెట్టి నిద్రపాతుండటం పృద్దుడికి కనిపించింది. వాడితల మీదవున్న పాములు బుసలు గెడుతున్న శబ్దంకూడా వినిపిస్తోంది.\n\n“ఆదుగో ఆక్కడ సముద్రపు ఒడ్డున చూడు. నీపు చంపవలసినది వాడినే. కిరీటం క్రింద మాయమై వున్నావు కనుక నువ్వ ఎక్కడ వున్నదీ వాడు తెలుసుకో లేడు కాని వాడిని నువ్వు చూడగలవు. చూడగలను కదా అని వాడివంక మామూలుగా చూసేవు జాగ్రత్త. నీ డాలు లోక వాడి ప్రతిబింబం కనిస్తుంది కనుక డాలులో చూస్తూపుండు. నేను నీకు యిది వరకు యిచ్చిన కత్తి వాడిని నరకటానికి పనికివస్తుంది. ఒక్క ప్రేటున వాడితలని సరికి, వాటిని ఈ సంచీలో పెట్టి బిగించి తీసుకురా” అని చెప్పి యీకిణి యిచ్చిన మాయ సంచీ యిచ్చాడు పృద్దుడు.\n\n“ఇదేమిటి? ఈ సంచిని ఆకలి తీర్పు కునేందుకేకదా వాళ్లు మనకు యిచ్చింది. దీంట్లో ఆ పాపిప్తి తలలని పెట్టటమేమిటి? ఐనా అంత పెద్దతలలు ఈ చిన్నసంచీలో\n\nచంద్రమామ\n\nఎలా పట్టుతై?” అని అడిగారు ధీర వర్ముడు.\n\n“ఆదంతా అనవసరం, నేను చెప్పినట్లు చెయ్యి. ఇక ఆలస్యంచేస్తే లాభంలేదు. వాడు నిద్రలేచాడం టే మళ్లీ ఏడాదివరకూ నిద్రపోడు. వెంటనే పో” అని తొందరచేసి ధీరవర్ముణ్ణి తరిమాడు వృద్ధుడు.\n\nధీరవర్ముడు ఎకాయెకిని సముద్రపు ఒడ్డు కు పచ్చి, ఆ రాకీసుడిపైకి కొద్దిదూరంలో గాలిలో తేలుతూ సమయం కోసం చూస్తున్నాడు. రాకీసుడు దిట్టంగా నిద్రపోతున్నాడు. కాని వాడితలమీద\n\nవున్న పాములు బ్రహ్మాండంగా ఋసలు కొడుతున్నె. ఇదంతా ధీరవర్ముడు తన డాలులో చూసి కనిపెడుతూ న్నాడు.\n\nదూరాన్నించి ఆకాశంలో వృద్ధుడూ అతని మేనకోడలు కూడా యిది చూస్తూ నే వున్నారు. ధీరవర్ముడు ఆలస్యం చెయ్యటం చూచి వృద్ధుడు “ఇంకా చూస్తావేం, నరుకు” అని పెద్దగా కేకవేశాడు.\n\nఈ కేక ధీరవర్ముడి చెవిన పడట మేమిటీ, ధీరవర్ముడి చేతిలో వున్న కత్తి రాకీసుడి మెడమీద పడి సర్రు నమూడు తలలు మొండెంనించి వేరుకావట మేమిటీ\n\nఒక్కసారిగా జరిగినై. ఇక ధీరవర్ముడు ఆ తలల్ని సంచిలో పెట్టటానికి మూతి విప్పి, మూతిని వెడల్పుగా లాగాడు. లాగినకొద్దీ సంచి మూతి పెద్దది అవుతూనే వుంది. ఇకనేం రాకసుడి తలలని దాంట్లో పెట్టి మళ్లీ మూతి బిగించాడు. సంచిలోంచి రాకసుడి తలలమీద వున్న పాములు ఇంకా బుసలు కొడుతూనేవునై.\n\nమరికొంతసేపటిలో ధీరవర్ముడు సంచితో సహా వృద్ధుడూ వాళ్లు వున్నచోటికి చేరు కున్నాడు.“రాకసుడితలల్ని సువ్వునరికినా, ఇంకో ఆరునెలలదాకా ప్రాణంపుంటుంది.\n\nఅందుచేత సంచీమూతిని ఏలాటి పరిస్థితుల్లో విప్పనే కూడదు.” అన్నాడు వృద్ధుడు.\n\nఅలాగే వృద్ధుడు మామూలు రూపంతో, ధీరవర్ముడు కిరీటం రూపంతో వృద్ధుడి మేనకోడలు రెక్కల కిరీటంరూపంతోనూ గాలిలో తేలిపోతూ మరో మూడు రోజుల కల్లు దుష్టపాలుడి రాజ్యం చేరుకున్నారు.\n\nమేనల్లుడు తిరిగి ప్రాణంతో తన ఎదటికి వస్తున్నాడని తెలిసేసరికి దుష్టపాలుడు తన చెవులను తానే సమ్మలేకపోయాడు. ఆయినా, ఎంతోమెచ్చుకున్నవాడిలా వాళ్లకి ఎదురు పచ్చి, వృద్ధుడు వాళ్లవంక చూపుతూ, “వీళ్ళెవరు” అని అడిగాడు.\n\n“నీవు నాకు ఒప్పజెప్పిన పనిని జయ ప్రదంగా నెరవేర్చి తిరిగి నేను బ్రతికి నీ ఎదటికి రాగలిగింది వీళ్ళ సహాయంవల్లనే. వీళ్ళు లేకపోతే నేను ఒక రాయిగా మారిపోయి వుండేవాడిని. నేను చంపిన రాకసుడితలలు ఇదుగో ఈసంచిలో వునై. కాని వాటివంక చూడటానికి వీలులేదు” అని చెప్పాడు ధీరవర్ముడు.\n\n“చంపానన్నావుకదా. ఇక ఆతలల్ని చూపరాదా, అంత ప్రమాదంఏముంది?” అన్నాడు దుష్టపాలుడు.\n\n\"చాలాప్రమాదం జరుగుతుంది. అంకో ఆరునెలల వరకూ ఆ తలలకి ప్రాణం వుంటుంది. ప్రాణం వుండగా వాటివంక చూసిన వాళ్లు ఆపళంగా రాయి ఐపోతారు. నీవు అంతగా చూడదలుచుకుంటే యింకో ఆరునెలలు ఓపికపట్టు\" అన్నాడు.\n\n\"దానివంకచూస్తేనే రాయి ఆయిపోయే లాగైతే, మరి నువ్వు ఆ రాకసుడిని చంపి తలలు ఎట్లా తేగలిగావు? నీదంతా చూడ బోతే దొంగవేషంలావుంది. ఏమైనాసరే ఆ తలలని చూడవలసిందే\" అని పట్టుబట్టారు మంత్రులు. రాజు కూడా \"నిజం. నిజం.\n\nతలలని చూపి తీరవలసిందే. లేకపోతే మళ్లీ వెళ్లిపోవలసిందే\" అన్నాడు.\n\nవృద్ధుడూ, వృద్ధుడి మేనకోడలుకూడా రాజుకి ఎన్నోవిధాల చెప్పి చూశారు. \"ఎందుకు అనవసరంగా పట్టుబట్టుకు కూర్చుంటారు? ఏ నిమిషాన ఆ తలలవంక మీరు చూస్తే ఆ నిమిషాన మీరందరూ ఒక్కసారిగా రాళ్లు ఆయికూచుంటారు\" అని ఎంతో నచ్చచెప్పారు.\n\nవీలులేదన్నారు మంత్రులు. రాజు అంతే అన్నాడు. \"సరే మీ కర్మం. మేము చెప్పు వలసిందంతా చెప్పాం. వినకపోతే మేమేం\n\nచంద్రమామ\n\nచేస్తాం” అంటూ వృద్ధుడు మళ్లీ ధీరవర్ముడి\nనెత్తినా, తన మేనకోడలినెత్తినా మాయ\nకిరీటాలు పుంచాడు. వాళ్లు మాయమై\nపోయి, ఆచోట గాలిలో రెండు కిరీటాలు\nమాత్రం నిలిచినై.\n\nఇది చూచేసరికి దర్పారులో వున్నవా\nళ్లంతా ఆశ్చర్యపోయారు. అప్పుడు వృద్ధుడు\nఆన్నాడు“ఆఖిరిసారిగా నేనుచెబుతున్నాను.\nఈ తలలని చూచితీరాలని మొండిపట్టు\nవవలండి. కాదు కూడదంటే మరొక\nకణంలో మీరు నిలుచున్నచోట్ల మీబదులు\nరాతివిగ్రహాలు మిగులుతై.”\n\nఇంత చెప్పినా వాళ్లకి నమ్మకం కలగ\nలేదు. వాళ్లు ముగ్గురు చేరి తమని మోసం\nచేస్తున్నారని అనుకున్నారు. “రాళ్ళుగా\nమారిపోయినాసరే ఆ తలలని చూచితీరాలి\nసిందే” అన్నారు అందరూ ఒక్కసారి.\n\nఇక చెప్పి లాభంలేదని తెలుసుకున్నాడు\nవృద్ధుడు. సంచిని ఆక్కడ నేలమీదవుంచి\nధీరవర్ముడితో చెప్పాడు-“నేను బయటికి\n\nపొతున్నాను. ఇదివరకు నేచెప్పిన సంగతు\nలన్నీ జ్ఞాపకం వుంచుకుని సంచిమూతి\nవిప్పు. వాళ్ళు చూసిస తర్వాత సుళ్లి\nదానిని సంచీలో బిగించి సన్ను కెకవెయ్యి.\nవస్తాను” అని, సరే సన్నాడు ధీరవర్ముడు.\nవృద్ధుడు సంచిని ఆక్కడ వదిలి సింహ\nద్వారం దగ్గిరికిపొయి వీధివైపుకు చూస్తూ\nనుంచున్నాడు.\n\n\"మామా, సెలవు” అంటూ ధీరవర్ముడు\nతన డాలులో సంచిని చూస్తూ మూతి\nవిప్పాడు. మూతి విప్పి విప్పటంతో లే\nదాంట్లోంచి రాకసుడితలలుఎగిరి నేలమీద\nపడినై. వెంటనే దర్పారులో వున్నవాళ్ళు\nఎక్కడివా ళ్లక్కడ రాతివిగ్రహా లైపోయారు.\n\nఆ తర్వాత, ధీరవర్ముడు తల్లిని కలుసు\nకుని అంతా చెప్పాడు. ఆమె చాలా సంతో\nషించింది. వృద్ధుడి మేనకోడలు ధవళ\nకుమారిని యిచ్చి తన కొడుక్కు పెళ్లి\nచేసింది. ప్రజలంతా సంతోషించారు\nకొత్తరాజునుచూసి.\n\n[ అయిపోయింది]\n\nచేరిందిమోమీ\nపేజిల్\n(భాషాభవుద్ధికి)\n\n## ఆ ధార ములు\n\n### అడ్డము\n\n1. మగతనము\n\n2. మి\n\n3. మి\n\n4. న్యప్పము\n\n5. బూ\n\n6. బూ\n\n7. భాగము\n\n8. పెద్దబూర\n\n9. మి\n\n10. ఒక ఆట పేరు\n\n11. పంప్రెండు రాసు\n\n12. పంప్రెండు రాసు\nలలో ఒకటి\n\n13. ఉపాధ్యాయులు\n\n### విలువు :\n\n1. దీపాపళి నాడు\n   వెలిగించవచ్చు\n\n2. చీకటిలో ప్రకాశించెడి వురుగు\n\n3. ప్రపంచము\n\n4. నీళ్లు వేయుటకు ఉపయోగింతురు\n\n5. నీళ్లు వేయుటకు ఉపయోగింతురు\n\n8. నీటిలో ఉదెడు పడి\n\n9. నీళ్లు దీనిగుండా పోతి\n\n10. నీటితో నూనె తయారు చేయ వచ్చును\n\nముగ్గులు\n\nఆర్. జానకి, ఏలూరు\n\nయస్. పద్మావతి, బళ్లారి"
        },
        {
            "title": "పిల్లల పెంపకం",
            "page_start": 50,
            "author": "మీ పెద్దమ్మ",
            "pdf_page": 51,
            "content": "తల్లులకుమాత్రం:\n\n# పిల్లల పెంపకం\n\n## ఆట లు\n\nపిల్లలు ఆటలాడటం ఊరికే తమాషాకోసం కాదు. ఆటలాడటంపల్ల ఎంతో ఉపయోగ మున్నది. శరీరం ఆరోగ్యంగా వుంటుంది, జీర్ణశక్తి వృద్ధి అవుతుంది, బుద్ధిబలం వికసిస్తుంది. తోడి పిల్లలతో కలిసిమెలిసి నేస్తంగా ఉండటం అలవాటవుతుంది.\n\nఊయలలో పడుకొనివున్న పసిపాప సయితం ఎన్నో ఆటలాడతాడు. పైన వేలాడకట్టిన చిలకల పంజరం చూచి సవ్వుతాడు; చేతులతోనూ కాళ్లతోనూ సైకిలు తొక్కుతాడు!! పిల్లలు పెరిగి పెద్దకావడానికి సహాయపడే అసలు రహస్యం వారు ఆడే ఈ ఆటలే! కనుకనే ఏ వయసు పిల్లలకు తగిన ఆ ఆటలు ప్రకృతిలోనే ఏర్పడివున్నాయి.\n\nచిన్న పిల్లలకు ఆటవస్తువులు బొమ్మలు. కొంచెం ఎదిగినవాళ్లు దాగుడు మూతలు, దొంగను పట్టుకోవటం మొదలయిన ఆటలంటే సరదా పడతారు. పెద్ద ఐతే బంతులాటమీద మోజుపడతారు. ఇంకా ఎదిగిన పిల్లలకు ఉప్పట్లు, బల్‌కిత్ వంటి పెద్ద ఆటలున్నాయి. పిల్లల ఆరోగ్యంకోసం మన పూర్వులు కొన్నివందల రకాల క్రిడలు ఏర్పరిచివున్నారు. ఇటీవల కాలిబంతి ఆట, క్రికెట్ మొదలయిన కొత్త రకాలుకూడా వచ్చాయి.\n\nపిల్లలకు తిండి, బట్ట ఎంత ముఖ్యమో, శరీర వర్ణిశమ అంతకంటే ముఖ్యం. కనుక, ఏ ఆటలాడటానికయినా, ప్రతి గ్రామంలోనూ పిల్లలకోసం ఆటస్థలం ఒకటి కేటాయించడం చాలా అవసరం.\n\nఈ కుంటేలు ఇంటినుంచి బయలుదేరి, అలా తిరుగుతూ తిరుగుతూ చాలదూరం వచ్చేసింది. మళ్లీ యింటికి ఎలా పొవాలో పాపం దానికి తెలియలేదు. మీరు దారి చూపించి జాగ్రత్తగా దాన్ని యింటిదగ్గరకు చేర్చండి చూదాం.\n\nజ\nవా\nబు\n\nప\nజి\nలు\nకు\n\n11-వ పేజీలోని చిక్కు\nవొహ్మలకి జవాబు :\n4, 8 సెంబర్లుగల వొహ్మలు\nరెండూ ఒక్కమాదిరివి\n\n★\n\n★"
        },
        {
            "title": "విజ్ఞానంలోని గమ్మత్తులు",
            "page_start": 52,
            "author": "చందమామ బృందం",
            "pdf_page": 53,
            "content": "విజ్ఞానంలోని గమ్మత్తులు\n\nతొండను ఎప్పడయినా చూచారా? — అది ఈ నిమిషంలో ఒక రంగు, మళ్లీ నిమిషంలో మరొక రంగుతో చాలా చిత్రంగా కనపడుతుంది. ఎరుపు, పచ్చ, నీలం— ఇటువంటి రంగులన్నీ దాని ఒంటమీద అగపడతయి. ఈ రంగులు మనం స్వయంగా ఇంట్లో చేసుకోవచ్చు, ఎలా అంటారా?—\n\nపసుపు, సున్నం, మూడు గాజుగొట్టాలు, నీళ్లు, నిమ్మపండు—అవి మనకు కావలి సిన సామగ్రి. ఒక గాజు గొట్టంలో నీళ్లు పోసి అందులో కొంచెం పసుపు కలిపి, ఒక దగ్గిర ఉంచాలి. రెండో గొట్టంలో సున్నపు నీళ్లు పోసి, అవి ఒకచోట పెట్టాలి. కొంత సేపటిక, పసుపునీళ్లు సున్నపునీళ్లు చక్కగా తేరుకొంటాయి. అప్పుడు మూడో గాజుగొట్టం తీసికొని, అందులోవి కొన్ని నీళ్లు, ఇందులోవి కొన్ని నీళ్లు అందులో పోసి తమాపా చూడండి. ఆ నీరూ ఈ నీరూ కలియగానే, వాటి అసలు రంగులు పోయి, కొత్తగా అందమైన నారింజపండు రంగు బయలుదేరుతుంది. ఇది చిత్రం కాదూ!\n\nమరొక గమత్తు: మీదగ్గిర నిమ్మపండు ఉన్నదికదా? అది రసం పిండి, ఆ నిమ్మ రసం అయిదారు చుక్కలు ఇప్పుడు తయారయిన నారింజరంగు ద్రావకంలో వేసినట్టంటే. నారింజరంగు మాయమై, మళ్లీ మామూలు పసుపు రంగుగా మారి పోతుంది.\n\nఈ మేజిక్కు చూచినవాళ్లందరూ ఒలే బాగా వుందని సంతోషించి ఆశ్చర్యపోతారు.\n\nCHITRA\n\nఈ బొమ్మకి ఎక్కడెక్కడ ఏయే రంగులు వెయ్యాలో అలోచించి అట్లా రంగులు వేసి\nమిదగ్గిర వుంచుకోండి. వచ్చేనెల (మే) చందమామ అట్టమీద ఈ బొమ్మను నరియైన\nశంగులతో మేము వేస్తాం. అప్పుడు మీరు శంగులు వేసిన బొమ్మని దానితో పొల్చుకోండి.\n\nస్కూలు పిల్లలతో ముచ్చటలాడుతున్న మన గవర్నర్ జనరల్ 'రాజాజీ'\n\nతండ్రి-కొడుకులు\n\nపుస్తకము రెండవ ముద్రణ తయారైనది. ప్రతులు కావలసినవారు 0-9-0 తపాలా బిళ్లలు పంపండి. లేదా మా ఏజంట్లను ఆడగండి. పుస్తక వ్యాపారులకు నూటికి 25% కమీషను యిస్తాము. కావలసిన ప్రతులకు వెంటనే వ్రాయండి.\n\nచంద్రమామ పబ్లికేషన్సు\nపోస్టుబాక్సు నెం. 1686, మద్దాసు-1.\n\nవేసవిక\nహాయిగొలిపే దుస్తులు\nకావాలి సుమా.\n\n★\n\nమీకు, మీ పిల్లలకు\nఆనందమూ, సొగసూ\nయిచ్చే\nచి.డి.యం.కంపెనీ\n[కె.హెచ్. ప్యామారావు అండ్ సన్సు]\nచెంగుళూరు వారి\n\nSAMSONS\nDRESSES\n\nమన్నికగల దుస్తులను\nనిత్యమూ వాడండి\n\n★\n\nఆర్గనైజర్లు :\n\nఆంధ్రకు :\n\nజి. వెంకటప్పయ్య అండ్ సన్స్,\nగాంధీనగర్, బెజవాడ.\n\nనిజాముకు :\n\nఫ్రెండ్స్ ఎంపోరియం,\n27, ఘానమండి రోడ్, సికింద్రాబాదు.\n\nడోంగ్రేగొర్\n\nబాలామృతం\n\nఐలహీనమైన నిడ్డలకు పుద్దీయాన్ను.\nపండ్లు మొలిచేటప్పుడు అయ్యే విరేచనములు\nనిలిపి, ఐలమును. ఆరోగ్యము విచ్చును.\nK.T. Dongre & Co. BOMBAY - 4\n\n'చందమామ'కు\nఏజంట్లు కావాలి\n\n★\n\nఏజంట్లు లేనిచోట్ల ప్రతి వూరా చిన్న చిన్న\nఏజంట్లు కావాలి. మీరు ఏజంటయి కొద్ది\nకాపీలు కూడా తెప్పించుకోవచ్చును. మీరు\nప్రతినెలా 2.0-0 పంపుతూ వుంటే మీకు\n7 కాపీలు పంపుతాము. ఈ వద్దతిన మీకు\nప్రతినెలా 0-10-0 లాభం వుంటుంది.\nవూర్తి వివరాలకు మాకు వ్రాయండి.\n\nచందమామ ఆఫీసు,\nపొస్టుబాక్సు నెం. 1686, ముద్రాను - 1.\n\nఆంధ్రజ్ఞోతి\n\nఉగాది సంచిక\n\nకుటుంబరావు, రామకృష్ణశాస్త్రి, శ్రీ శ్రీ, మునిమాతిక్యం. చలం,\nధనికొండ, సౌరిస్, మా. గోఖలే, పి. రామచంద్రమూర్తి, నార్ల,\nమున్నగు ప్రముఖుల ఉత్తమ రచనలతో\n\nయం. టి. వి. ఆచార్య, యన్. వి. యన్. రామారావు, తేజోమూర్తుల కేశవరావు, వి. రామారావు, పి. నరసింహమూర్తి, మా. గోఖలే మున్నగు చిత్రకారుల అందమైన ఏకవర్ణ, త్రివర్ణ చిత్రాలతో\n\n200 పేజీలతో ఎంతో అకర్ఘవంతంగా\nఉగాదినాడు వెలువడుతోంది\n\nమీ కాపీకొరకు నేడే జాగ్రత్తపడండి.\nసంచిక వెల రు. 1-0-0\n\nఆంధ్రజ్యోతి కార్యాలయం,\n37, ఆవారప్పన్ వీధి, మద్దాను 1.\n\nChandamama, April '49\n\nPhoto by N. Ramakrishna\n\nతా - ధిన్ - తా - కిట - ధ\n\nCHANDAMAMA\n\nAPRIL 1949\n\nRegd. No. M. 4854"
        }
    ]
}