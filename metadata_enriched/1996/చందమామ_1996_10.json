{
    "book_id": "చందమామ_1996_10",
    "stories": [
        {
            "title": "విద్యాలయాలు - రాజకీయపక్షాలు",
            "page_start": 7,
            "author": "చందమామ బృందం",
            "pdf_page": 7,
            "content": "Rs. 30/-\n\nRs. 40/-\n\nRs. 30/-\n\nRs. 30/-\n\nRs. 25/-\n\nRs. 30/-\n\nCHANDAMAMA BOOKS ARE ALREADY A LEGEND! THEY OPEN A NEW HORIZON ON THE WORLD OF LITERATURE FOR THE YOUNG\n\nAdded to the six titles by **Manoj Das** is the charming seventh-\n\nWHEN THE TREES WALKED\n\nby the inimitable story-teller **Ruskin Bond**\n\nAmong the titles in the process of production are:\n\nSTORY OF KRISHNA\nSTORY OF RAMA\nSTORY OF BUDDHA\n\nFor details, write to:\n\nCHANDAMAMA BOOKS\nChandamama Buildings\nVadapalani, Madras - 600 026.\n\nRs. 30/-\n\nవార్తలు - విశేషాలు:\n\nఇండియా - సిటిబిటి\n\nసెప్టెంబర్ నెలారంభంలో, ఐక్యరాజ్య సమితిజనరల్ అసెంబ్లీ- సిటిబిటి పత్ర ఆమోదం పొందడానికి సభ్యదేశాల ప్రత్యేక సమావేశం ఏర్పాటు చేసింది. గత జూన్ నెలలో జెనీవాలో అణ్వస్త్ర నిరాయుధి కరణ కోసం ప్రత్యేక సమావేశం జరిగింది. చర్చలు జరిగాయి కాని, అక్కడ అది ఏకగ్రీవ ఆమోదం పొందలేక పోయింది. దాని పర్యవసానమే ఈ సిటి బిటి పత్రం. కాంప్రెహెన్సిన్ టెస్ట్ బ్యాన్ట్రీటీ (అణ్వాయుధ నిషేధ ఒప్పందం)\n\nసంక్రిప్త రూపమే సిటిబిటి.\n\nఈ పత్రాన్ని ఆమోదించాలని జనరల్ అసెంబ్లీలో, ఆస్ట్రేలియా ఒక ప్రేరణను ప్రవేశించింది. దానిని భారత దేశంతో పాటు కొన్ని దేశాలు మాత్రమే వ్యతిరేకించాయి. సెప్టెంబర్ 10వతేదీ సభ్య దేశాలు అత్యధిక మెజా రిటీతో తీర్మానాన్ని ఆమోదించాయి. 185 సభ్యదేశాలలో\n\n158 దేశాలు అనుకూలంగా ఓటు చేశాయి. ఇండియా, భూటాన్, లిబియా దేశాలు వ్యతిరేకించాయి. ఐదుదేశాలు సమావేశానికి హాజరు కాలేదు. మిగతా దేశాలు తటస్థంగా ఉండిపోయాయి. అయినా, ఈ తీర్మానాన్ని ఇండియా ఎందుకువ్యతి రేకిస్తున్నది? అభ్యంతరాలు ఏమిటి?\n\nప్రపంచంలోని ఐదు అగ్రదేశాలయిన - అమెరికా, ఇంగ్లాండు, రష్యా, చైనా, ఫ్రాన్స్ లు ఇప్పటికే అణ్వాయుధాలను కలిగి ఉన్నాయి. 44 దేశాలు అణ్వాయుధాలు తయారు చేసే శక్తి సామర్థ్యాలు కలిగి ఉన్నాయి. అటువంటి దేశాలలో ఇండియా ఒకటి. అంతకు పూర్వం జరిగిన అణ్వస్త్ర నిరాయుధికరణ సమావేశంలో ఐక్యరాజ్యసమితి అణ్వాయుధ నిషేధ ఒప్పందానికి మూడు లక్ష్యాలను ప్రకటించింది: ఒకటి - ఏ దేశమైనా సరే ఇకపై అణ్వాయుధాలు\n\nతయారుచేయడం ఆపివేయాలి. రెండు - ఇప్పటికే అణ్వాయుధాలు కలిగి ఉన్నదేశాలు, వాటినినిర్ణీత గడువు లోపల నిర్మూలించాలి. మూడు - అంతర్జా తీయ శాంతిని పరీరక్షించాలి. అంటే - ప్రపంచంలో అణ్వాయుధ యుద్ధాలు రాని పరిస్థితిని సృష్టించాలి.\n\nపై మూడు లక్ష్యాలలో ఒక్కదాని సాఫల్యానికి కూడా ఈ ఒప్పందం దోహదం చేయదని ఇండియా భావిస్తున్నది. ఇతర దేశాలు అణ్వాయుధాలు తయారు చేయకూడదని ఆదేశించే ఐదు అగ్రదేశాలు తమవద్ద ఉన్న ఆయుధాలను నిర్మూలించడానికి ఉత్సాహం కనబరచడం లేదు. మందగొడిగా ఉన్నాయి. తమ వద్ద కొంతవరకయినా అణ్వాయుధాలు ఉండాలని అవి ఆశిస్తున్నాయి. చైనా, ఫ్రాన్స్ దేశాలు నిన్న మొన్నటి వరకు అణ్వాయుధ వరీక్షలు జరువుతూనే వచ్చాయి - అని ఇండియా తెలియజేసింది. ఆ విధంగా మొదటి లక్ష్యమే నెరవేరే స్థితి లేకుండా ఉన్నది. ఇక ఐదు దేశాలవద్ద ఉన్న అణ్వాయుధాలను నిర్మూలించడానికి ఒప్పంద పత్రం ఒక నిర్ణీతమైన గడువును నిర్దేశించలేదని ఇండియా సూచించింది. ఈ రెండు లక్ష్యాలు నెరవేరకుండా\n\nమూడవ లక్ష్యమైన అంతర్జా తీయ శాంతి అసాధ్యమని ఇండియా భావిస్తున్నది.\n\nఒప్పంద పత్రంలో సభ్య దేశాల సంతకాలకోసం జనరల్ అసెంబ్లీ మరొక మూడేళ్ళు వేచివుంటుంది. ఈ ఒప్పందంలో సంతకం చేయక పోయినప్పటికీ, అణ్వాయుధాలు తయారుచేసే ఉద్దేశం తనకు లేదని ఇండియా సృష్టంచేసింది. తనకు అణ్వాయుధాలు తయారుచేసే శక్తిసామర్థ్యాలు ఉన్నప్పటికీ ఇండియా దానిని ఇంత వరకు శాంతియుత ప్రయోజనాలకు మాత్రమే ఉపయోగించుకోవడం ఇక్కడ గమనించవలసిన విషయం.\n\nఅణ్వాయుధ నిషేధ ఒప్పందంలో సంతకం చేయని ఇండియాపై, ఇతరదేశాలపై ఐక్యరాజ్య సమితి 1999వ సం||లో ఎటువంటి చర్యతీసుకుంటుందో వేచి చూడాలి!"
        },
        {
            "title": "ఇండియా - సిటిబిటి",
            "page_start": 9,
            "author": "చందమామ బృందం",
            "pdf_page": 9,
            "content": "రుద్రయ్య దణ్ణం\n\nపుళిందపురానికి కాళిందుడనే అయన\nగ్రామాధికారిగా వచ్చాడు. అయనకు అధికార\nదర్పం ఎక్కువ. అయన తన పనివాడు\nవీరయ్యతో, “బయటకు వెళ్ళినప్పుడల్లా\nనువ్వు నా పక్కనే వుండు. నేనెవరో తెలియని\nవారికి నాగురించి చెబుతూండు,” అన్నాడు.\n\nవీరయ్య అయనకు వినయంగా చేతులు\nజోడించి, “అయ్యా! నా బోటి సామాన్యుడినే\nఊరంతా ఎరుగుదురు. తమరు గ్రామాధికారి.\nతమ గురించి అందరికీ ఈపాటికి తెలిసే\nవుంటుంది,” అన్నాడు.\n\n“లేదురా-ఇంకా తెలియనివాళ్ళు కొందరు\nన్నారు. వాళ్ళకు నువ్వు నాగురించి చెప్పాలి,”\nఅన్నాడు కాళిందుడు. “కానీ, తమరెవర\nయిందీ, తెలియని వాళ్ళెవరో, నాకెలా తెలు\nస్తుందయ్యా?” అన్నాడు వీరయ్య.\n\n“నేనూళ్ళో తిరుగుతూంటే దణ్ణం\nపెట్టినవాడికి నేనెవరో తెలిసినట్టు. దణ్ణం\n\nపెట్టనివాడు నన్నెరగడని అర్థం,” అన్నాడు\nకాళిందుడు.\n\nదాంతో కాళిందుడి బుద్ది వీరయ్యకు\nతెలిసిపోయింది. వాడాయనతో బయటకు\nవెళ్ళినప్పుడల్లా, ఈ విషయం జాగ్రత్తగా\nచూసుకునేవాడు. చాలామంది కాళిందుణ్ణి\nచూడగానే దణ్ణం పెట్టేవారు. దణ్ణం పెట్టని\nవారికి వీరయ్య, కాళిందుడు ఫలానా అని\nచెప్పగానే దణ్ణం పెట్టేవారు. ఎవరైనా అప్పుడూ\nమరిచిపొతే వీరయ్య గ్రామాధికారి వెనక\nనిలబడి, ఆ ఆసామీకి దణ్ణం పెట్టమని సైగ\nచేసేవాడు.\n\nఇలా బాగానే సాగింది కానీ, ఒక్క\nరుద్రయ్యతోనే ఇబ్బంది వచ్చింది. అయనకు\nఆత్మగౌరవం ఎక్కువ. తలపాగరని కొంద\nరంటారు. ఒకరోజు అయనకు కాళిందుడు,\nవీరయ్య ఎదురైనా దణ్ణం పెట్టకుండా\nముందుకు సాగిపోయాడు."
        },
        {
            "title": "రుద్రయ్య దణ్ణం",
            "page_start": 9,
            "author": "జొన్నలగడ్డ రామలక్ష్మి",
            "pdf_page": 9,
            "content": "రుద్రయ్య దణ్ణం\n\nపుళిందపురానికి కాళిందుడనే అయన\nగ్రామాధికారిగా వచ్చాడు. అయనకు అధికార\nదర్పం ఎక్కువ. అయన తన పనివాడు\nవీరయ్యతో, “బయటకు వెళ్ళినప్పుడల్లా\nనువ్వు నా పక్కనే వుండు. నేనెవరో తెలియని\nవారికి నాగురించి చెబుతూండు,” అన్నాడు.\n\nవీరయ్య అయనకు వినయంగా చేతులు\nజోడించి, “అయ్యా! నా బోటి సామాన్యుడినే\nఊరంతా ఎరుగుదురు. తమరు గ్రామాధికారి.\nతమ గురించి అందరికీ ఈపాటికి తెలిసే\nవుంటుంది,” అన్నాడు.\n\n“లేదురా-ఇంకా తెలియనివాళ్ళు కొందరు\nన్నారు. వాళ్ళకు నువ్వు నాగురించి చెప్పాలి,”\nఅన్నాడు కాళిందుడు. “కానీ, తమరెవర\nయిందీ, తెలియని వాళ్ళెవరో, నాకెలా తెలు\nస్తుందయ్యా?” అన్నాడు వీరయ్య.\n\n“నేనూళ్ళో తిరుగుతూంటే దణ్ణం\nపెట్టినవాడికి నేనెవరో తెలిసినట్టు. దణ్ణం\n\nపెట్టనివాడు నన్నెరగడని అర్థం,” అన్నాడు\nకాళిందుడు.\n\nదాంతో కాళిందుడి బుద్ది వీరయ్యకు\nతెలిసిపోయింది. వాడాయనతో బయటకు\nవెళ్ళినప్పుడల్లా, ఈ విషయం జాగ్రత్తగా\nచూసుకునేవాడు. చాలామంది కాళిందుణ్ణి\nచూడగానే దణ్ణం పెట్టేవారు. దణ్ణం పెట్టని\nవారికి వీరయ్య, కాళిందుడు ఫలానా అని\nచెప్పగానే దణ్ణం పెట్టేవారు. ఎవరైనా అప్పుడూ\nమరిచిపొతే వీరయ్య గ్రామాధికారి వెనక\nనిలబడి, ఆ ఆసామీకి దణ్ణం పెట్టమని సైగ\nచేసేవాడు.\n\nఇలా బాగానే సాగింది కానీ, ఒక్క\nరుద్రయ్యతోనే ఇబ్బంది వచ్చింది. అయనకు\nఆత్మగౌరవం ఎక్కువ. తలపాగరని కొంద\nరంటారు. ఒకరోజు అయనకు కాళిందుడు,\nవీరయ్య ఎదురైనా దణ్ణం పెట్టకుండా\nముందుకు సాగిపోయాడు.\n\n“ఆయనెవర్రా? నన్ను చూడలేదా? నే\nనెవరో తెలియదా?” అన్నాడు కాళిందుడు\nకోపంగా.\n\nరుద్రయ్య సంగతి తెలిసినా, అనవసరపు\nగొడవెందుకని, “ఇంకా తమరు తెలియకుండా\nవుంటుందా? బహుశా చూసి వుండరు,”\nఅన్నాడు వీరయ్య.\n\nకాళిందుడికీ మాటలు అంత తృప్తిగా\nఅనిపించలేదు. ఆయన వీరయ్యతో, “పద,\nఆ విషయం తేల్చుకుందాం. ఆయనచేత\nదణ్ణం పెట్టించుకున్నాకే, ఈ రోజుకిల్లుచేరేది,\nఅంటూ వెనక్కు తిరిగాడు.\n\nఇద్దరూ రుద్రయ్య ననుసరించి కొంత\nదూరం వెళ్ళారు. రుద్రయ్య ఒక దుకాణం\nదగ్గర ఆగి అరటిపళ్ళు బేరం చేస్తున్నాడు.\n\nవీరయ్య, కాళిందుడు అక్కడకు చేరి,\nతామూ దుకాణం వద్ద ఆగారు. రుద్రయ్య\nవాళ్ళిద్దర్శ్నీ ఎగాదిగా ఒకసారి చూసి, తన\nపనిలో మునిగిపోయాడు.\n\nకాళిందుడు, వీరయ్య చెవిలో, “నన్ను\nచూశాడురా, ఇంకా దణ్ణం పెట్టలేదు,” అంటూ\nగొణిగాడు.\n\n“బహుశా తమరు తెలియదేమో లెండి,\nవీలు చూసుకుని పరిచయం చేస్తాను,”\nఅన్నాడు వీరయ్య నెమ్మదిగా, అప్పటికి తప్పిం\nచుకుందామని.\n\n“ఎదురుగా మనిషిని పెట్టుకుని ఎప్పుడో\nఅంటావేమిట్రా-ఇప్పుడే పరిచయం చెయ్యి,”\nఅని కాళిందుడు వీరయ్యను హెచ్చరిం\nచాడు.\n\nవీరయ్య రుద్రయ్యను పలకరించి\nకాళిందుడెవరో చెప్పాడు.\n\n“అలాగ! కొత్త గ్రామాధికారి వచ్చాడని\nవిన్నాను, ఈయనే నన్నమాట! చూడ్డానికి\nబాగున్నాడు,” అని, “అయ్యా! విగ్రహపుష్టి,\nనైవేద్య నష్టి అని రూపు బాగుంటే మాత్రం\nచాలదు. పాత గ్రామాధికారి ఆరోగ్యం బాగో\nలేక, మా పుళిందపురం విడిచిపెట్టి వెళ్ళాడు.\nకానీ, ఊరందరికీ ఆయనంటే ప్రాణం.\nతమరూ ఆయనంత మంచిపేరు తెచ్చుకో\nవాలి,” అంటూ కాళిందుడికి సలహా ఇచ్చాడు\nరుద్రయ్య.\n\nదణ్ణం పెట్టలేదు సరికదా సలహా కూడా\nఇచ్చేసరికి, కాళిందుడికి మరింత ఒళ్ళు\nమండింది. ఆయన వీరయ్యను హెచ్చరిస్తూ\nవీపుమీద గోకాడు. వెంటనే వీరయ్య, “అయ్యా!\nగ్రామాధికారిని మొదటిసారిగా చూస్తున్నారు.\nదణ్ణం పెట్టరా?” అన్నాడు రుద్రయ్యతో.\n\n“ఏమిటోరా- సమయానికి స్ఫురించ లేదు. ఆయనకు నా దణ్ణంయోగం లేద నుకో - అంతే!” అన్నాడు రుద్రయ్య.\n\n“స్ఫురించకపోతే ఇప్పుడు గుర్తు చేశాను కదా!” అన్నాడు వీరయ్య.\n\nరుద్రయ్య కోపంగా, “ఆయన్ను చూసి గౌరవం పుట్టి దణ్ణం పెట్టాలిగానీ, నువ్వు చెప్పా వని పెట్టను. ఇప్పుడు నీ మాట విని దణ్ణం పెట్టాననుకో, అప్పుడు నీ మాటను గౌరవించి నట్టవుతుంది. ఆయన్ను కాదు,” అన్నాడు.\n\n“అయితే ఏమంటారు? ఆయనే దణ్ణం పెట్టమని అడగాలా మిమ్మల్ని?” అన్నాడు వీరయ్య, కాళిందుడు వెనక నుంచి గోకు తూందే భరించలేక.\n\n“ఇదిగో, ఒరేయ్! చెబుతున్నా విను. అడిగి దణ్ణం పెట్టింనుకునేవాణ్ణి అడుక్కునే\n\nవాడు కూడా గౌరవించడు. ఆ ఇంగితం నీకు లేదేమో కానీ, ఆయనకుందనే నా నమ్మకం,” అన్నాడు రుద్రయ్య.\n\nకాళిందుడికి చచ్చేంత అవమానమైనా ఏమీ అనలేక ఊరుకున్నాడు. ఇంటికి తిరిగి వెళ్ళాక ఆయన, రుద్రయ్య మీద కారాలూ మిరియాలూ నూరితే, వీరయ్య కలుగజేసుకుని, “ఎందుకొచ్చిందయ్యా! ఒక్క మనిషిగురించి పట్టించుకోకండి. ఆ రుద్రయ్య తనకంటే పెద్దవారికీ, దేవుడికీ తప్ప ఇంకె వరికీ దణ్ణం పెట్టడు. ఆయన జోలికి వెళితే పరువు పోవడం తప్ప లాభముండదు,” అంటూ సర్దిచెప్పబోయాడు.\n\n“నేను గ్రామాధికారిని. నాకు దణ్ణం పెట్టని వాళ్ళు నష్టపోవాల్సిందే!” అంటూ కాళిందుడు చిందులుతోక్కాడు.\n\nఅయితే, గ్రామాధికారి, రుద్రయ్య గురించి వాకబు చేస్తే- ఆయన చాలా మంచివాడనీ, అందరికీ సాయం చేస్తూంటాడనీ, నీతి నిజాయితీలకు ప్రాణం పెడతాడనీ, తప్పు చెయ్యడనీ తెలిసింది. రుద్రయ్యను వెంటనే ఎలా భయపెట్టాలో తెలియక కాళిందుడొక ఉపాయం అలోచించాడు.\n\nఆ ప్రకారం సునందుడనే పేదరైతు, రుద్రయ్యను కలుసుకుని, “అయ్యా! కాళిం దుడికి నేను కనబడినప్పుడల్లా దణ్ణం పెట్టే వాణ్ణి. ఈ ఒక్కరోజూ ఏదో ఆలోచనలోవుండి దణ్ణం పెట్టలేదు. అంతే! ఆయనకు వల్ల మాలిన కోపం వచ్చింది. నా పాలం పన్ను వాయిదాలమీద కట్టడానికి ఒప్పుకున్నవాడు, ఈ రోజు మొత్తం పన్నంతా ఒక్కసారిగా కట్ట మంటున్నాడు,” అని చెప్పాడు.\n\n“అసలు, సాటి మనిషికి రోజూ ఎందుకు దణ్ణం పెట్టాలి? అలా అలవాటు చేసి, ఇప్పుడేడ్చి ఏం లాభం? నీ పన్ను డబ్బు నేను కడతాను. ఇక మీదట కాళిందుడికి కనబడినా దణ్ణం పెట్టకు,” అన్నాడు రుద్రయ్య.\n\n“అధికారికి దణ్ణం పెడితే తప్పేముంది, బాబయ్య!” అన్నాడు సునందుడు.\n\n“రోజూ దణ్ణం పెట్టేవాడు, ఒక్కరోజు దణ్ణం పెట్టడం మర్చిపోతే అది తప్పవుతుంది. రోజూ దణ్ణం పెట్టనివాడు ఒకరోజు దణ్ణం పెడితే ఎంతో సంతోష మవుతుంది. అధికారికి అవనరమున్నప్పుడే దణ్ణం పెట్టాలి. మిగతా దణ్ణాలన్నీ ప్రయోజనం లేకుండా పోతున్నప్పుడు, ప్రయోజనమున్నప్పుడే దణ్ణం పెట్టడం నేర్చుకోవాలి. అర్థమయిందా?” అన్నాడు రుద్రయ్య.\n\nసునందుడీవార్తకాళిందుడికి చెప్పేలోగా, ఇంకా చాలామందికి రుద్రయ్య ద్వారా తెలిసి\n\nపోయింది. దాంతో ఆ రోజునుంచి ఊళ్ళో చాలామంది కాళిందుడికి దణ్ణం పెట్టడం మానుకున్నారు.\n\nరోజూ దణ్ణం పెట్టేవాడు, ఒక్కరోజు పెట్టకపోతేనే కోపగించుకుంటానని తెలిస్తే, రుద్రయ్య బెదిరిపోతాడని కాళిందుడను కుంటే- ఆ ఉపాయమింకోలా బెడిసికొట్టింది. రుద్రయ్య మూలంగా తనకు ఊళ్ళో గౌరవం లేకుండా పోతున్నదని, కాళిందుడికి బెంగపట్టుకున్నది.\n\nఇలా వుండగా- ఒకరోజున రుద్రయ్య మనమణ్ణి పాము కరిచింది. వాడు పెద్ద కేక వేసి పడిపోయాడు. రుద్రయ్య కొడుకు వైద్యుడి కోసం పరిగెత్తాడు. ఈ సంగతి తెలిసిన కాళిందుడు, “నాకు పాము మంత్రం వచ్చు! ఆ రుద్రయ్య వచ్చి నాకు దణ్ణం పెడితే, మంత్రం వేసి ఆయన మనమణ్ణి బతికిస్తాను,” అన్నాడు.\n\nఇది విన్నా, రుద్రయ్య కాళిందుడింటికి\nవెళ్ళలేదు. వైద్యుడి మందు పనిచేసి, ఆయన\nమనమడు బతికి బట్టకట్టాడు. అయితే\nఅందరూ రుద్రయ్య మొండితనానికి చిరాకు\nపడ్డారు.\n\nకొద్దిరోజులు గడిచాక, రుద్రయ్య పాలే\nరును పాము కరిచింది. వాడు వెంటనే, “బాబూ!\nనేను అబ్బాయిగారిని కరిచిన పామును\nచంపానని, దాని జతపాము పగబట్టి నన్ను\nకాటు వేసింది. మంత్రం వేస్తే నేను బతు\nకుతాను. లేకుంటే లేదు. తమరి పాలేరును\nకాబట్టి కాళిందుడు నాకుమంత్రం వేయడు.\nనాకు కాలం మూడింది!” అంటూ ఏడ్వ\nసాగాడు.\n\n“కాళిందుడిని నేను తీసుకు వస్తాను.\nనువ్వేడవకు. ఈలోగా వైద్యం కూడా చేయిం\nచుకో,” అని వాడికి నచ్చచెప్పి, గ్రామాధికారి\nఇంటికి వెళ్ళాడు రుద్రయ్య.\n\nఅక్కడ కాళిందుడు, వీరయ్యతో ఊసు\nలాడుతుంటే, రుద్రయ్య ఆయనకు రెండు\nచేతులూ జోడించి దణ్ణం పెట్టి, జరిగినదంతా\nచెప్పి, “తమరు వచ్చి మంత్రం వేసి నా పాలే\nరును బతికించాలి. కావాలంటే ప్రతిరోజూ\n\nవచ్చి ఇలా దణ్ణం పెడుతూనే ఉంటాను,”\nఅన్నాడు.\n\nకాళిందుడు తెల్లబోయాడు. అంతలోనే\nకంగారు పడుతూ, “మీ చేత దణ్ణం పెట్టించు\nకోవాలని పట్టుదలకొద్దీ అలా అన్నానుకానీ,\nనాకు నిజంగా పాముమంత్రం తెలియదు,”\nఅన్నాడు.\n\nరుద్రయ్య నవ్వి, “అసలు నేను పాము\nమంత్రాన్నే నమ్మను! ఇప్పుడు నా పాలేరును\nకరిచింది పగపట్టిన పాము కాదు. వాడికి\nవిషం కూడా ఎక్కలేదు. మధ్య మధ్య\nఏడ్వడం తప్ప, చక్కగా మాట్లాడుతున్నాడు.\nఅయితే వాడు పాము మంత్రాన్ని నమ్ము\nతున్నాడు. తమరు మంత్రం వేయకపోతే,\nవాడి నమ్మకమే వాడి ప్రాణం తీస్తుంది.\nతమరు మంత్రం రాదని చెప్పకండి. వచ్చి\nమంత్రం వేయండి, చాలు,” అన్నాడు.\n\nకాళిందుడాయన చెప్పినట్లే చేశాడు.\nరుద్రయ్య పాలేరుకు ప్రమాదం తప్పింది.\nఅయితే, చిత్రంగా ఆ రోజునుంచీ కాళిం\nదుడు, రుద్రయ్య దణ్ణం పెట్టబోతే వారించ\nడమే కాక, కనిపించినప్పుడల్లా తనే, ఆయ\nనకు దణ్ణం పెట్టడం అలవాటు చేసుకున్నాడు."
        },
        {
            "title": "బాకీ వసూలు",
            "page_start": 14,
            "author": "రాంబాబు",
            "pdf_page": 14,
            "content": "బాకీ వసూలు\n\nవీరవరంలో ఉండే గొప్ప ధనవంతుడైన పరమానందం దగ్గర సుబ్బయ్య అనేవాడు అప్పు తీసుకుని ఎంతకూ తీర్చలేదు. సుబ్బయ్య వడ్డీతో సహా వెయ్యి వరహాలు పరమానందానికి ఇవ్వాలి. పరమానందం శతవిధాల ప్రయత్నించి సుబ్బయ్య దగ్గర బాకీ రాబట్టడంలో విఫలమయ్యాడు.\n\nఇలా ఉండగా, వీరవరానికి పారుగున ఉన్నపోలవరం జమీ దివాణంలో, దివానుకు సహాయపడే ఒకముఖ్యమైన ఉద్యోగం ఖాళీ అయింది. పోలవరం దివాను పరమానందా నికి చాలా స్నేహితుడు. అందువల్ల నమ్మకస్థు డైన యువకుణ్ణి, ఆ ఉద్యోగానికి పంపవల సిందిగా పరమానందాన్ని కోరాడు. ఆ సంగతి తెలిసి, వెంకటాద్రి, రామచంద్రం అనే ఇద్దరు యువకులు పరమానందం దగ్గరికి వచ్చారు.\n\nపరమానందం ఆ యువకుల వివరాలు అడిగి తెలుసుకుని, వాళ్ళతో, “మీలో ఒకరిని మాత్రమే ఆ ఉద్యోగానికి సిఫారసు చేయ గలను. ఆ ఉద్యోగం చాలా బాధ్యతాయుత మైనది. ముఖ్యంగా బాకీ వసూలు చేయడంలో నైపుణ్యం ఉండాలి. కాబట్టి ఒక పరీక్ష పెడతాను. ఆ పరీక్షలో నెగ్గినవారికే ఉద్యోగం. ఈ ఊళ్ళో సుబ్బయ్య నా వద్ద అప్పు తీసు కుని చాలాకాలంగా తీర్చడం లేదు. ఆ బాకీ వసూలుచేసుకునివచ్చినవారికి దివాణంలో ఉద్యోగం ఇప్పిస్తాను,” అన్నాడు.\n\nఆయన చెప్పినదానికి ఇద్దరూ సమ్మ తించారు. పరమానందం మూడురోజులు వ్యవధి ఇచ్చాడు.\n\nమూడు రోజుల తరవాత ఇద్దరూ తిరిగి వచ్చి, పరమానందానికి నమస్కరించారు. పరమానందం సుబ్బయ్య బాకీవసూలు గురించి ఇద్దరినీ ప్రశ్నించాడు. వెంకటాద్రి తాను బాకీవసూలు చేయడంలో విఫల మైనట్టు చెప్పాడు.\n\n“మరి నీ సంగతి ఏమిటి?”అని పరమా నందం రామచంద్రాన్ని అడిగాడు.\n\nరామచంద్రం, “ఈ రోజుతో సుబ్బయ్య మీకు కానీ బాకీ లేడు. పూర్తిగా వసూలు చేశాను,” అంటూ పరమానందం చేతికి డబ్బు మూటను అందించాడు.\n\nపరమానందం, ఆనందంగా రామచంద్రం భుజం తట్టి, “శభాష్, రేపే వెళ్ళి దివానును కలుసుకో. నీకా ఉద్యోగం తప్పక వస్తుంది!” అన్నాడు.\n\nఇద్దరు యువకులూ పరమానందం దగ్గర సెలవు తీసుకుని తమ గ్రామానికి బయలు దేరారు. దారిలో వెంకటాద్రి, “అవునూ, నేను ఎంతో ప్రయత్నించినా సుబ్బయ్య దగ్గర బాకీ వసూలు చేయలేకపోయాను. మరి నువ్వు అతన్ని ఎలా లొంగదీసుకున్నావు?” అని అడిగాడు రామచంద్రాన్ని ఆశ్చర్యంగా.\n\nదానికి రామచంద్రం చిన్నగా నవ్వి, “అదా! నాకిప్పుడు ఉద్యోగం చాలా అవసరం. సుబ్బయ్య అప్పు తీసుకుంటాడే తప్ప, తీసుకున్న అప్పును తీర్చే రకం కాదు. అందువల్ల సుబ్బయ్యకు రెండువేల వరహాలు నేను అప్పుగా ఇస్తానన్నాను. అందులో\n\nవెయ్యి వరహాలు పరమానందానికి ఇవ్వ వలసిన బాకీగా జమ చేస్తాను అని చెప్పాను. తనకు వెయ్యి వరహాలు అప్పుగా ముట్టు తుంది గనక, సుబ్బయ్య నేను చెప్పినదానికి సంతోషంగా ఒప్పుకున్నాడు. ఆ విధంగా సుబ్బయ్య నా నుంచి రెండువేల వరహాలు అప్పుగా పుచ్చుకున్నట్టు ఆయన చేత పత్రం రాయించి పుచ్చుకున్నాను. సుబ్బయ్య చేతిలో వెయ్యి వరహాలు పెట్టి, వెయ్యి వరహాలు పరమానందానికి సుబ్బయ్య బాకీగా జమ వేశాను!” అన్నాడు.\n\n“మరి నీ రెండువేల వరహాలు ఎలా వసూలు చేస్తావు?” అని అడిగాడు వెంకటాద్రి.\n\n“దానికీ ఒక మార్గం ఉంది. సుబ్బయ్యకు పోలవరం జమీందారుతో చాలా వ్యవహారాలున్నట్లు నాకు తెలుసు. దివాను దగ్గర ఉద్యోగ బాధ్యతలు చేపట్టాక, సుబ్బయ్య నాకు ఇవ్వవలసిన రెండువేలవరహాల బాకీని వసూలు చేయడం అంత కష్టం కాదు!” అన్నాడు రామచంద్రం.\n\nవెంకటాద్రి, రామచంద్రాన్ని మెచ్చు కుంటూ, “నిజంగా ఈ ఉద్యోగానికి తగిన వ్యక్తివి నువ్వే!” అన్నాడు.\n\nరూపధరుడి\nయాత్రలు\n\n16\n\nఇరవై ఏళ్లకు స్వదేశానికి తిరిగి వచ్చిన రూపధరుడు తన ఇంట్లో అడుగు పెట్టటానికి ఒక\nముసలి బిచ్చగాడి రూపం ధరించవలిసి వచ్చింది. అతని రహస్యం అతని కుమారుడైన\nధీరమతికి ఒక్కడికే తెలుసు. రూపధరుడి భార్య అయిన పద్మముఖిని పెళ్లాడే ఉద్దేశంతో\nఅతని ఇంట చేరి అతని ఆస్తిని తిని తాగేస్తున్న దుర్మార్గులు, ఈ ముసలి బిచ్చగాణ్ణి ఎంతో\nఅవమానించారు. కాని రూపధరుడు దానిని సహించి ప్రతీకారం కోసం వేచివున్నాడు. ఆ\nరాత్రి అందరూ వెళ్లిపోయి, గదిలో రూపధరుడూ, ధీరమతీ మాత్రమే మిగిలారు. - తరవాత\n\nరూపధరుడు ధీరమతికేసి తిరిగి, “నాయనా,\nగోడలమీద ఉన్న అయుధాలన్నీ తీసిసామాన్ల\nగదిలో దాచెయ్యి. అవి ఏమయ్యాయనిఎవ\nరైనాఅడిగితే, దాచానని చెప్పు,” అన్నాడు.\n\nధీరమతి తన తల్లివద్ద ఉన్న దాసీలలో\nపెద్దదయిన బహుకీర్తి అనే ఆమెను పిలిచి,\n“నానమ్మా, దాసీలందరినీ తమ గదులలోకి\nవెళ్లి తలుపులు వేసుకోమను. మా నాన్న\n\nపోయాయో! పెద్దవాణ్ణయ్యాను గనక, వాటిని\nకాపాడే బాధ్యత ఇక నాదేగా!” అన్నాడు\nఉత్సాహంగా.\n\n“నాతండ్రీ! ఇంటి పెత్తనమంతా నువ్వే\nతీసుకో, బాబూ!” అన్నది బహుకీర్తి. ఈ\nముసలిది చిన్నతనంలో రూపధరుడికి\nదాది.\n\nఆమె వెళ్లిపోగానే రూపధరుడూ, ధీరమతీ\n\nవెళ్లిపోయాక ఈ అయుధాలకెసి చూసిన 'లెచ' గోడలెకు 'తగిలరచిఉన్న డాళ్లూ, వారు లేరు. ఇవి చూడు ఎలా బూజ్జుపట్టి సాణూఠాలు తాని నీమిస్లోగాయి."
        },
        {
            "title": "రూపధరుడి యాత్రలు",
            "page_start": 17,
            "author": "(ఇంకాఉంది)",
            "pdf_page": 17,
            "content": "వేశారు. ఈ పని ముగిసినాక రూపధరుణ్ణి అక్కడే వదిలేసి ధీరమతి తన పడకగదికి వెళ్లిపోయాడు.\n\nకొద్దిసేపట్లో పద్మముఖి దిగివచ్చి విశాల మైన గదిలో ఒక ఆసనం పైన కూర్చుంది. దాసీలు చలి కుంపట్లలో కొత్తకట్టెలు వేసి మంటలుచేశారు. ఒక దాసీ రూపధరుణ్ణి చూసి, “ఇంకా ఇక్కడే ఉన్నావా, ముసలాడా? తిన్నదిచాలలేదా?” అని అవమానంగా మాట్లాడింది.\n\n“బుద్ధితక్కువదానా, ఏమిటా ప్రేలాపన? నేనీయనతో మాట్లాడబోతున్నానని తెలిసి కూడా ఎందుకలా నోరు పారేసుకుంటు న్నావు?” అని అ దాసీని మందలిస్తూ పద్మముఖి రూపధరుడికోసం తన ఎదురుగకుర్చే వేయించింది. రూపధరుడు అందులో కూచు\n\nన్నాక ఆమె, “అయ్యా, నువ్వెవరవు? మీది ఏ దేశం? మీ కులగోత్రాలేమిటి?” అని అడిగింది.\n\nరూపధరుడు ఆమెకు తన గురించి ఏదో ఒక కట్టుకథ చెప్పి, తన దేశం సిసిలీ అనీ, యుద్ధానికి బయలుదేరి వెళ్ళేటప్పుడు రూపధరుడు తన ఇంటికి వచ్చి అతిథిగా ఉన్నాడనీ చెప్పాడు. ఆమెకు నమ్మకం కుదిరేలాగ అతను రూపధరుడు అప్పుడు ధరించి ఉన్నదుస్తులనూ, అతనిసేవకులనూ వివరించాడు. ఆ దుస్తులు పద్మముఖి తన భర్తకు ప్రయాణసమయంలో ఇచ్చినవే. ఆ వర్ణన వింటుంటే పద్మముఖికి బిచ్చగాడి మాటలో చాలా గురి కుదిరింది.\n\nఆమె బహుకీర్తిని పిలిచి, “ఈ అతిథి మీ యజమానికి స్నేహితుడు. ఈయనకు కాళ్ళు కడుగు,” అన్నది. బహుకీర్తి ఒక పెద్దగిన్నెలో వేడినీళ్ళూ, చన్నీళ్ళూ సమపాళాలుగా కలిపి తీసుకువచ్చి అతిథికి కాళ్ళు కడగ నారం భించింది. రూపధరుడు తన బట్టను మోకాళ్ళ పైకి తీశాడు. అతని కాలిపై ఉన్న మచ్చ బహుకీర్తికి కనిపించింది. ఆమె రూపధరుణ్ణి గుర్తించింది. ఆమె చేతిలో ఉన్న నీటిగిన్నె దభీమని కింద పడి నీరంతా ఒలికిపొయింది. ఆమె అరవటానికి నోరు తెరిచింది, కాని రూపధరుడు చప్పున ఆమె నోరుమూసి, “నానమ్మా,నా రహస్యం బయటపెట్టి నన్ను నాశనం చెయ్యకు. ఇరవైఏళ్లు అష్టకష్టాలూ పడి ఇంటికి చేరుకున్నాను. ఇంకా కొద్దికష్టాలు మిగిలి ఉన్నాయి. అవి గడిచినదాకా నా రహస్యం కాపాడు,” అన్నాడు రహస్యంగా.\n\nబహుకీర్తి ఇందుకు సమ్మతించి మళ్లీ నీరు తీసుకురాబోయింది.\n\nఅమె చూసి గుర్తించిన గాయం రూప ధరుడికి చిన్నతనంలో ఈ విధంగా కలిగింది. అతను కుర్రవాడై ఉండగా కట్న కానుక లిస్తామని అతని మేనమామలు పిలిపించారు. ఒకరోజు రూపధరుడు తన తాతగారితోనూ, మేనమామలతోనూ వేటకు వెళ్లి అందరికన్న ముందుగా ఒక అడవిపందిని చూసి దాన్ని వేటాడి చంపేశాడు. అయితే అతని ఈటెదెబ్బ తగిలి చచ్చేలోపల ఆ పంది రూపధరుణ్ణి తన కొమ్ముతో కోరింది. ఆ గాయం మాని మచ్చపడింది.\n\nబహుకీర్తి తన యజమానిని గుర్తించటం పద్మముఖికి తెలియదు. రూపధరుడు కాళ్లు కడగటం పూర్తి అయి తిరిగి రాగానే ఆమె అతనితో, “అయ్యా, నాకొక గడ్డుసమస్య వచ్చిపడింది. ఇదివరకల్లా నా కొడుకు పసి వాడు, నా కొంగు పట్టుకుని వదలలేదు. అందుచేత నేను మళ్లీ పెళ్లాడి ఈ ఇంట్లో నుంచి వెళ్లిపోవలిసిన అవసరంలేకపోయింది. ఇప్పుడు వాడు పెద్దవాడయ్యాడు. వాడికిప్పుడు నా కన్న కూడా వాడి ఆస్తి ముఖ్యం. నన్ను స్వయంవరం చేసుకోమని నిర్బంధించే ఈ రాజకుమారులు తన సాత్తంతా తినేస్తూ ఉండటం వాణ్ణి చాలా బాధిస్తున్నది. కనక నేను పెళ్లిచేసుకు తీరాలి. ఇందుకు ఒక ఉపాయం అలోచించాను. నా భర్తపన్నెండు గొడ్డలితలలు బారుగా పెట్టి వాటన్నిటినుంచీ దూసుకుపోయేలాగా బాణం వేసేవాడు. నా భర్త బాణం ఎక్కుపెట్టి, పన్నెండు గొడ్డలి తలల కుండా బాణం వేసినవాణ్ణి పెళ్లాడ దామని నాలోనేను నిశ్చయించుకున్నాను!” అన్నది.\n\nతరవాత ఆమె తన గదికి వెళ్లిపోయి పడుకున్నది. రూపధరుడు గది ముందు భాగంలో ఎద్దుచర్మంమీద గొర్రెతోళ్లు పరుచు కుని పడుకున్నాడు. అతనికి నిద్ర రాలేదు. తెల్లవార్లూ అతను ప్రతీకారం గురించి అలో చించి తెల్లవారగానే తన పక్క తోళ్ళు చుట్టి పెట్టి, దేవుణ్ణి ప్రార్థించాడు.\n\nతెల్లవారగానే ఎవరి పనులమీద వారు బయలుదేరారు. పందుల కాపరి మూడు బలిసిన పందులు తోలుకువచ్చాడు. అతను రూపధరుణ్ణి చూసి, “ఇక్కడ చేరిన మూక నిన్ను సరిగా చూస్తున్నారా, బాబూ? లేక ఇంకా వారి బుద్ది పోనివ్వటం లేదా?” అని అడిగాడు.\n\n“వాళ్ళకు కాస్తయినా అభిమానం లేదు. ఇంకొకరి ఇంట చేరి ఇలా ప్రవర్తించే నీచు\n\nలను దైవం తప్పక శిక్షస్తాడు!” అన్నాడు రూపధరుడు.\n\nవారు మాట్లాడుతుండగా గౌరెల కాపరి కాళుడు వచ్చాడు. తన కొత్త యజమానులు కోసుకు తినగలందులకు వాడు బలిసిన మేకలనూ, మేకపిల్లలనూ తెచ్చాడు. వాడు వాటిని బయట కట్టివేస్తూ రూపధరుణ్ణి చూసి, “ఇంకా ఇక్కడే ఉన్నావా, అడుక్కు తినేవాడా? అడుక్కోవటానికి ఇంత నగరంలో నీకు మరే ఇల్లూ కనబడలేదూ?” అన్నాడు పరిహాసంగా.\n\nరూపధరుడు ఈమాటలకు జవాబుచెప్ప లేదు. అతని మనసులో కోపాగ్ని రగులుతున్నది.\n\nఇంతలో అక్కడికి సుఖిప్రాప్తి అనే పశువుల కాపరి ఒక పాడి అవునూ, కొన్ని మేకలనూ వెంటబెట్టుకుని వచ్చాడు. వాడు రూపధరుణ్ణి చూసి ఎవరు, ఏ దేశస్థుడు అని పందుల కాపరిని అడిగాడు. ఏమంటే ఆ ముసలి\n\nబిచ్చగాడి అవతారం చూస్తూనే వాడికి తన యజమాని గుర్తుకొచ్చాడు, వాడి కళ్ళవెంట నీళ్ళు తిరిగాయి. “అయ్యా, మా యజమాని కూడా నీ లాగే కుళ్ళుగుడ్డలు కట్టుకుని ఎక్కడన్నా దిక్కు లేకుండా తిరుగుతున్నా డేమో! ఆ మహారాజు ఎప్పటికైనా తిరిగి రాకుండా పోతాడా అన్న అశతో ఇంకా ఇక్కడ ఉన్నానే గాని, లేకపోతే ఈ తిండి పోతుల కొలువు ఒక్కనాటికి చేసే వాణ్ణా?” అన్నాడు వాడు రూపధరుడితో పట్టరాని బాధతో.\n\nరూపధరుడు వాడితో, “నువ్వు బుద్ధి మంతుడిలాగా కనబడుతున్నావు. భయ పడకు. నువ్విక్కడ ఉండగానే మీ యజమాని తిరిగి వచ్చి, వీళ్ళందరినీ మట్టుబెడతాడు,” అన్నాడు.\n\n“సరిగా అంతపనే జరగాలిగాని నా చేతు లూరుకుంటాయా?” అన్నాడు సుఖిప్రాప్తి.\n\nసరిగా ఇదే సమయాన దుర్మార్గులు ధీరమతిని హత్య చేయడానికి ఒక పథకం ఆలోచిస్తున్నారు. మధ్యలో ఒకడు, “అన్న లారా, అపశకునాలు కనబడుతున్నాయి. ఈ పథకం పనిచెయ్యదు. ధీరమతి హత్య సంగతి తరవాత చూడవచ్చు. భోజనాలకు పోదాం పదండి!” అన్నాడు. అందరూ లేచి ముందుగదిలోకి వచ్చారు. కొందరు పశువులను కోసి నిప్పుమీద కాల్చసాగారు. రొట్టెలూ, పానీయాలూ వచ్చాయి. అందరూ తినటానికి ఉపక్రమించారు.\n\nవాకిలికి పక్కగా ధీరమతి రూపధరుడికి ఒక పాత కుర్చీ, బల్లా వేయించాడు. అతను తన తండ్రి ముందు ఆహారమూ, పానీయమూ పెట్టించి, “సుఖంగా భోజనం చెయ్యి. నిన్ను ఎవరూ అవమానించకుండా చూస్తాను. ఇది నడివీధి కాదు. నా తండ్రి ఇల్లు. ఇప్పుడు నా ఆస్తి. అందరూ బుద్ధిగా మసలు కోమని\n\nమనవి చేస్తున్నాను. లేకపొతే నేనూరు కోను!” అని గట్టిగా అన్నాడు.\n\nఈ మాటలు విని అందరూ ఆశ్చర్య పోయారు. దుర్భుద్ది తన మిత్రుల కేసిచూసి, “వాడి బెదిరింపు విన్నారా? ఇవాళ మంచి రోజు. మనకు అపశకునాలు జరగకపోయి నట్లయితే ఈ పాటికి వాడి నోరు మూయించే వాళ్ళం!” అన్నాడు.\n\nఈ మాటలు ధీరమతి విన్నాడు గాని, లక్ష్యపెట్టలేదు.\n\nఆ దుర్మార్గులలో అశ్వనిపుణుడు అని పాగరుబోతున్నాడు. వాడు చాలాస్థితిపరుడు. పద్మముఖి తన సంపద చూసి తనను పెళ్ళాడుతుందన్న ఆశతో వాడు దూరప్రాంతం నుంచి వచ్చాడు. వాడిప్పుడు తన అనుచరు లతో, “అబ్బాయిలూ, ఒక్కమాట ఆలకించండి. ఈ ముసలి బిచ్చగాడు మనతో సమంగా కూచుని తింటూ, తాగుతున్నాడు\n\nగదా. కాని వీణ్ణి ఇంకొక మెట్టు పైకి\nపంపిద్దాం. వీడికి నేనిచ్చే బహుమానం\nచూడండి,” అంటూ ఒక ఆవుగిట్టలజోడు\nతీసి రూపధరుడి తలకేసి బలంగా విసిరాడు.\n\nరూపధరుడు తలను పక్కకు తిప్పి\nదెబ్బను తప్పించుకున్నాడు.\n\nధీరమతి కోపంగానూ, వ్యంగ్యంగానూ మాట్లాడుతూ, “అశ్వనిపుణుడా, చాలా గురిగా గురి తప్పావు! కాని మన అతిథి తలను పక్కకు తిప్పుకోవడటం చూశాను. అతని తలకుదెబ్బేతగిలిఉంటే, నా బల్లెం నీగుండెలను గుచ్చి ఉండేది. నేనిదే చెబుతున్నాను, మీరు బుద్ధిగా మసలుకోండి. నేనుగ్రాహికం వచ్చినవాణ్ణి. మీరిలా విచ్చలవిడిగా నా పశువులను కోసుకు తినడమూ, చెడతాగితందనాలు వేయటమూ నేను సహించను,” అన్నాడు.\n\nకొంతసేపు ఎవరూ మాట్లాడలేదు.\nచివరకు ఒకడు, “మిత్రులారా, ఆ బిచ్చగాడి\nజోలికి పోకండి. ధీరమతీ, మేము కోరేదల్లా\nఒకటే: మీ అమ్మ స్వయంవరం. ఆవిడ\nదేనికోసం ఎదురుచూస్తున్నది? మాలో ఒకరిని\nఎందుకు పెళ్ళాడదు?” అన్నాడు.\n\nవాకిలి కెదురుగా ఆసనం వేసుకుని\nకూచుని ఉన్న పద్మముఖి, ఈ సంభాషణ\nఅంతా విన్నది. ఆమె లేచి వెళ్ళి తన భర్త\nతాలూకు వస్తువులుండే గది తలుపు తాళం\nతెరిచింది. ఆ గదిలో రూపధరుడి ధనుస్సూ,\nఅంబులపాదీ ఉన్నాయి. ఈ ధనుస్సును\nరూపధరుడికి ఎవరో బహుమానంగాఇచ్చారు..\nయుద్ధానికి బయలుదేరేటప్పుడు రూపధరుడు\nదానిని వెంట తీసుకుపొలేదు. పద్మముఖి\nఆ ధనుస్సును కాస్సేపు తన ఒడిలో పెట్టుకుని\nఏడ్చింది. తరవాత ఆమె కళ్ళు తుడుచుకుని\nధనుస్సునూ, అంబులపాదినీ తీసుకుని కిందికి\nదిగి వచ్చింది. నౌకర్లు గొడ్డలి తలలను ఒక\nపళ్ళెంలో పేర్చి ఆమె వెనకనే తెచ్చారు.\n\nపద్మముఖి విశాలమైనగది ద్వారంలో\nనిలబడి తన చెంపకు మేలిముసుగు అడ్డంగా\nపెట్టుకుని ఇలా అన్నది:\n\n“అందరూ శ్రద్ధగా వినండి. మీరందరూ\nనన్ను పెళ్ళాడవచ్చి, మా ఇంటికి ముట్టడి\nవేసి, మా సాత్తంతా తింటున్నారు, తాగు\nతున్నారు. నన్ను పెళ్ళాడగోరడం తప్ప మీ\nఅర్వత ఏమిటో మీలో ఒక్కరు కూడా\nబయట పెట్టలేకపోయారు. మీ అర్వత ప్రద\nర్శించి నన్ను బహుమానంగా పాందండి.\nఇదుగో నా భర్త ఉపయోగించిన ధనుస్సు.\nమీలో ఎవరు ఈ ధనుస్సుకు తాడు తగిలించి,\n\nబాణం ఎక్కు పెట్టి ఈ పన్నెండు గొడ్డలి తలల గుండా బాణాన్ని వేస్తారో వారిని నేను పెళ్ళాడతాను.”\n\nఈ మాట చెప్పి ఆమె పందులకాపరిని పిలిచి, అతని చేతికి ధనుస్సూ, గొడ్డలి తలలూ ఇచ్చి, వాటిని అందరికీ చూప మన్నది. వాటిని చేతిలోకి తీసుకుంటూ పందుల కాపరి కంటతడి పెట్టుకున్నాడు. దూరాన నిలబడి చూస్తున్న సుఖప్రాప్తికి కూడా దుఃఖం ఆగలేదు. దుర్భుద్ది వారిద్దరినీ చూసి వెటకారంగా, “ఆడముండల్లాగా అలా ఏడుస్తారేం? తింటారా కూచుని తిండి తినండి. ఏడవదలిస్తే బయటికి పోయి ఏడవండి! మాకిక్కడ గట్టిపని పడింది. ఎందుకంటే ఈ విల్లు వంచడం అంత తేలిక పని అని నేననుకోను. రూపధరుడి వంటి బలశాలి ఇక్కడ ఎవరూ లేరు. నేను చిన్నతనంలో ఆయనను కళ్ళారా చూసిన వాణ్ణి! ఆయన బలం నాకు తెలుసు,” అన్నాడు.\n\nఅతను పైకి అలా అన్నాడే గాని, తానా విల్లును వంచి, తాడు తగిలించి, బాణం గొడ్డలి తలలగుండా దూసుకుపోయేటట్టు\n\nగురిచూసి నేర్పుగా కొట్టగలనన్న ధైర్యం అతడికున్నది.\n\nధీరమతికి ఒక్కసారిగా వెర్రి ఆవేశం వచ్చినట్టయింది. “ఓహో, మా అమ్మపెళ్ళాడి అత్తవారింటికి వెళ్ళే సమయం వచ్చింది! అది చూసి నేను వెర్రివాడికి మల్లే ఆనం దిస్తున్నాను. మా అమ్మలాటిది భూప్రపం చంలో ఎక్కడా లేదు. కాని ఆ మాట నేను అని ఏం లాభం? ఏదీ మా నాన్న ధనుస్సు నేను ఎక్కుపెట్టగలనేమో చూస్తాను!” అంటూ అతను లేచి గొడ్డలి తలలను అతి చాకచక్యంతో ఒక సోల్సులో అమర్చి తరవాత ధనుస్సును నిలువుగా నేలమీద నిలబెట్టి, దానికి తాడు తగిలించడానికి మూడు ప్రయత్నాలు చేశాడు. ఇంకా గట్టిగా ప్రయత్నిస్తే తాడు తగులుకుంటుందని అతనికి తోచింది గాని, రూపధరుడు ప్రయత్నించవద్దని అతనికి కళ్ళతోపెచ్చరిక చేశాడు. అతను విరమిస్తూ, “అబ్బే, నేను వట్టి అర్భకుణ్ణి. ఎందుకూ పనికిరాను. లేక నాకు ఆయం చాలదేమో! ఇక్కడ పెద్దలంతా ఉన్నారు గదా, మీ బల పరాక్రమాలు ప్రదర్శించండి. చూస్తాను!” అన్నాడు.\n\n– (ఇంకాఉంది)\n\nఉత్తర ధ్రువంలో భారత పతాకం!\n\nభారత వైమానిక దళానికి చెందిన క్వాడన్ లీడర్ సంజయ్ థాపర్, ఏడ్రిల్ 21వ తేదీ ఉత్తర ధ్రువాన్ని చేరుకున్నాడు. అంతకన్నా ముఖ్యమైన విశేషం ఏమంటే - అతడు 10,000 అడుగుల ఎత్తు నుంచి దూకి అంటే, 'స్కై-డైవింగ్' చేసి అక్కడికి చేరడం! అతడు హెలికాప్టర్ నుంచి కిందికి దూకగానే, దిగడానికి సరైన చోటును కనుగొనడానికి ఆకాశంలో రెండుసార్లు గిరిటీలు కొట్టాడు. ఆ తరవాత సెకనుకు 176 అడుగుల వేగంతో కిందికి దూసుకు వెళ్ళాడు. ఆఖరి 300 అడుగుల ఎత్తు నుంచి ప్యారాచూట్ సాయంతో కిందికి దిగాడు. మొత్తం మీద హెలికాప్టర్ నుంచి భూమి మీద కాలు మోపడానికి అతనికి ఆరు నిమిషాలు పట్టింది. మొట్టమొదటి పనిగా ఆర్కిటిక్ ధ్రువాగ్రంలో భారత పతాకాన్ని పాతాడు. అతడు హెలికాప్టర్ నుంచి దూకినప్పుడు భూమి మీద మైనస్ 26 డిగ్రీలు సెల్ఫియస్. అక్కడి ఉష్ణోగ్రత మైనస్ 68 డిగ్రీలు సెల్ఫియస్. భూమి మీద 26 డిగ్రీలు సెల్ఫియస్. మన దేశంలో ఎక్కువసార్లు స్కై డైవింగ్ చేసిన వాడు కూడా సంజయ్ థాపర్ కావడం విశేషం. రష్యా పారా రెస్క్యూ సెంటర్ ఏర్పాటు చేసిన సాహసయాత్రలో అతడు పాల్గొన్నాడు!\n\nఅక్షరాస్యతను పెంచడానికి!\n\nమధ్యప్రదేశ్ రాష్ట్రం మాండోర్ జిల్లాకు చెందిన ఇరవైరెండేళ్ళ రాంప్రకాష్ బాల్డే చదువుకున్నది పదవ తరగతి వరకే. పుట్టుక నుంచే కుడి కాలు లేకపొవడం వల్ల ఆపైన అతడు చదవలేకపొయాడు. అయితే, ఇప్పుడతడు ఒంటికాలుతోనే, మోటారు సైకిలు మీద యావత్ భారతయాత్ర చేశాడు. తన ప్రయాణం ద్వారా అక్షరాస్యత ప్రాముఖ్యతను చాటాలన్నది అతడి ఉద్దేశం. జూలైలో మధ్యప్రదేశ్ నుంచి బయలుదేరిన రాంప్రకాష్ 32 రాష్ట్రాలనూ, కేంద్రపాలిత ప్రాంతాలనూ పర్యటించి స్వతంత్ర దినమైన ఆగస్టు 15వ తేదీ రాజధాని ఢిల్లీకి చేరు కున్నాడు. రెండుచక్రాలవాహనం మీద అత్యంత దూరం ప్రయాణం చేసిన వికలాంగుడిగా తన పేరు గిన్నిస్బుక్ ఆఫ్ రికార్డ్స్ లో చోటు చేసుకోగలదని\n\nరాంప్రకాష్ ఆశిస్తున్నాడు. రోటరీ క్లబ్, లయన్స్ క్లబ్ వంటి అంతర్జాతీయ సంస్థలు అతని యాత్రను ప్రోత్సహించాయి!\n\nఎమిలీ కథ!\n\nఅమెరికాకు చెందిన మాంస విక్రయశాల యజమాని ఒకాయన ఎమిలీ అనే ఒక ఐదేళ్ళ ఆవును తెచ్చి కొట్టంలో ఉంచాడు. చుట్టూ అయి దడుగుల కంచె ఉండడం వల్ల ఎమిలీ ఎక్కడికీ పోలేదులే అని అతడు భావించాడు. కాని ఒకనాడు ఎమిలీ కనిపించలేదు. అంత పెద్ద శరీరంతో ఐదడుగుల ఎత్తు కంచెను దాటి ఎమిలీ పారిపోవడం ఆశ్చర్యమే. అవు కోసం వెదకడం ప్రారంభించారు. ఆ విషయంగా పత్రికలలో ప్రకటనలు జారీచేశారు. మాసా చూసెట్స్, బోస్టన్ సమీప అడవిలో ఎమిలీ పట్టుపడింది. బోస్టన్ సమీపంలోని హాప్పింటన్ కు చెందిన మేగ్రాండా, లూయిస్ రాండా దంపతులు ఆ ఆవును కనుగొనడంలో సాయపడ్డారు. ఇంతకూ ఆ దంపతులు శాకాహారులు. గుర్రాలు, మేకలు, కుక్కలు, కుందేళ్ళు మొదలైన వాటిని సంరక్షించే పీస్ అబే ఫార్మ్ ను నడుపుతున్నారు. వారి జంతు ప్రేమను మెచ్చి, మాంస విక్రయశాల యజమాని, ఎమిలీని 500 డాలర్లు చెల్లించి కొనడానికి పలు వురు వచ్చినప్పటికీ, వారందరినీ కాదని దానిని పేరుకు ఒక డాలర్ పుచ్చుకుని రాండా దంపతులకు అప్పగించాడు. శాకాహారం గురించి ప్రచారం చేయ డానికీ, జంతువులను ఎలా పెంచాలో పిల్లలకు నేర్పడానికీ ఎమిలీని ఉపయోగించగలమని రాండా దంపతులు చెప్పారు. ఎమిలీ కథ త్వరలో చలన చిత్రంగా రానున్నది!\n\nనీళ్ళంటే మంట!\n\nఇది ప్రపంచంలోనే వింత యున విషయమని చెప్పుచెప్పు. జర్మనీకి చెందిన ఎని మిదేళ్ళహైడీ ఫాల్కనర్ అనే అమ్మాయి నీళ్ళు తాగా లన్నా, నీళ్ళలో స్నానం చేయాలన్నా విలవిలలాడి పోతున్నది పాపం!\n\nఎదుటివాడి దుఃఖం\n\nపట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మానంగా శ్మశానంకేసినడవసాగాడు. అప్పుడు శవంలోని బేతాళుడు, “రాజా, నువ్వు అలౌకిక, అద్భుత శక్తులు గలవాళ్ళనెవరినైనా నమ్మి, ఏ మహ త్కార్యాన్నో సాధించేందుకు రాత్రివేళ ఈశ్మశా నంలో పడరాని పాట్లు పడుతున్నావేమో! అదే నిజమైతే నీ మేలు కోరి నేనొక సలహా ఇవ్వదలిచాను. లోకంలో ఏదో కొంత మినహా యింపూ, నియమ నిబద్ధమూ కాని సంపూర్ణత్వ మంటూ ఉండదు. తపోధనులైన మునులూ, యోగులూ, సాధువులూ, బైరాగులూ ఒక్కొక్క సారి తాము సాధించిన శక్తుల విషయంలో భంగపాటుకు గురవుతూంటారు. అందువల్ల, వివేకి, అలాంటి వాళ్ళను నమ్మే ముందుతగు జాగ్రత్తలో వుండాలి. ఇందుకు ఉదాహరణగా, ఎన్నో అద్భుతశక్తులుగల ఒక బైరాగి ఒకానొక\n\nబేతాళ కథలు"
        },
        {
            "title": "ఎదుటివాడి దుఃఖం (బేతాళ కథలు)",
            "page_start": 25,
            "author": "వసుంధర",
            "pdf_page": 25,
            "content": "సామాన్య పండితుడి వల్ల పడిన భంగపాటు\nగురించి చెప్పుతాను, శ్రమ తెలియకుండా,\nవిను,” అంటూ ఇలా చెప్పసాగాడు:\n\nఒక గ్రామంలో భద్రుడనేవాడు వీధి\nఅరుగు మీద కూర్చుని పురాణం చదువు\nకుంటూంటే బైరాగి ఒకడు వచ్చి, “భిక్షాం\nదేహి!” అన్నాడు.\n\nభద్రుడు తలెత్తి బైరాగిని చూసి, “నీకు\nభిక్షవేస్తే నాకేమిటి లాభం?” అని ప్రశ్నించాడు.\n\n“నేను సర్వసంగ పరిత్యాగిని. నా వంటి\nవాడికి బిచ్చం వేస్తే పుణ్యం వస్తుంది. ఆ\nపుణ్యం బ్రతికున్నంత కాలమూ నిన్ను సుఖ\nపెడుతుంది. ప్రాణంపోయాక ఉత్తమ లోకా\nలకు తీసుకుని వెళుతుంది,” అన్నాడు బైరాగి.\n\n“పుణ్యం సంపాదించడానికి పురాణాలు చదువుకోవచ్చు. దేవుడికి నమస్కరించు\n\nకోవచ్చు. అవి ఖర్చులేని పనులు. నీ వంటి\nవాడికి తిండిపెట్టడం ఖర్చుతో కూడిన పని.\nనేనడిగిందిస్తానంటే, నీకుబిచ్చమేం కర్మ, కడుపు\nనిండా తిండి పెడతాను,” అన్నాడు భద్రుడు.\n\nబైరాగి వాడిని ఏంకావాలో అడగమన్నాడు.\n\n“ఎదురింట్లో సత్కారుడనే పండితుడు\nన్నాడు. అతడికి దుఃఖం కలగాలి. అందు\nకొక వరమివ్వు. నాకేమో సంతోషం కలిగేలా\nఇంకో వరం కావాలి. మొత్తం రెండువరాలు.\nఇంతే నాకు కావలసింది,” అన్నాడు భద్రుడు.\n\n“నేను నీకు ఒకే ఒక్క వరమివ్వగలను.\nఅదీ నీ సంతోషం కోసమైతేనే ఇస్తాను. ఎట్టి\nపరిస్థితులలోనూ ఎదుటివాడికి దుఃఖం కలగ\nరాదు,” అన్నాడు బైరాగి.\n\n“వెళ్ళు, వెళ్ళు! నీకూ నాకూ సమయం\nవృధా!” అన్నాడు భద్రుడు చిరాగ్గా.\n\nబైరాగి అక్కణ్ణించి కదిలాడు. అంతలో\nభద్రుడి భార్య లోపలినుంచి వచ్చి, “అయ్యో!\nబైరాగి వరమిస్తానంటే వద్దని పంపేశావు.\nఅదేం తెలివి? ఆ వరాన్ని ఎదురింటి సత్కా\nరుడు పుచ్చుకుని ప్రయోజనం పొందుతాడో,\nఏమిటో?” అంటూ కలవరపడింది.\n\nభద్రుడు నవ్వి, “వెర్రిదానా! వరమిచ్చే\nటంత మహిమ ఉన్నవాడు, ఇలా వీధుల\nవెంట అడుక్కుంటూ తిరగడు. కోటి విద్యలు\nకూటికొరకే అంటారు. తిండికోసం వాడు\nబైరాగివేషం వేశాడు. అంతే!” అన్నాడు.\n\n“అయితే బైరాగిని అంతసేపు నిలబెట్టి\nఎందుకు మాట్లాడావు? వరాలెందుకు అడి\nగావు?” అన్నది భద్రుడి భార్య.\n\n“తిండి పెడతానని ఆశపెట్టి, ఆ తర్వాత\nగొంతెమ్మ కోర్కెలు కోరి పంపేయడం నాకు\n\nసరదా! అదే చేశాను,” అన్నాడు భద్రుడు నవ్వుతూ.\n\n“ఒకవేళ బైరాగి నువ్వడిగిన రెండువరాలు ఇస్తానంటే,ఏం చేసేవాడివి?” అన్నది భద్రుడి భార్య, భద్రుడి వంక కుతూహలంగా చూస్తూ.\n\n“కొందరు బైరాగులకు క్షుద్రశక్తులుం టాయి. అలాంటివాళ్ళు నన్ను సంతోషపెట్ట గలిగినా లేకున్నా,ఎదుటివాడికి తప్పక దుఃఖించి కలిగించగలరు. వీడు అలాంటి బైరాగేమో అని ఆశపడ్డాను. కానీ కాదు,” అన్నాడు భద్రుడు.\n\nమెల్లగా నడిచిపోతున్న బైరాగికీ మాటలు వినిపిస్తూనే ఉన్నాయి. ఆయన ఎదురింటి ముందు ఆగి, “భిక్షాందేహి!” అన్నాడు.\n\nవెంటనే ఆ ఇంటి తలుపులు తెరుచు కున్నాయి. లోపలినుంచి సత్కారుడు బయటకు వచ్చి బైరాగిని చూసి, “ఆహా! నేడెంత సుదినం. అడబోయిన తీర్థం ఎదురయింది. చచ్చి స్వర్గాన ఉన్న మా తాతగారి జన్మదినం ఈ రోజే! బ్రతికినంత కాలం అతిథి మర్యాదల కోసమే జీవించి, అందుకు మా ఆస్తినంతా కరిగించిన ఆయన పుట్టినరోజున, మేము ఉడుతాభక్తిగా సత్పురుషుడొకడికి భోజనం పెట్టడం మామూలు. ఆ పనిమీదే బయల్దేరబోతూండగా తమరు కనిపించారు. లోపలకు రండి,” అంటూ ఆయనను సాద రంగా లోపలకు తీసుకుని వెళ్ళాడు.\n\nఅక్కడ బైరాగికి సకల మర్యాదలూ జరిగాయి. సత్కారుడి తమ్ముడు, బైరాగికి కాళ్ళు కడిగి ముఖ ప్రక్షాళనానికి నీళ్ళందించాడు. సత్కారుడి భార్య ఆయనకు పీటవేసి, విస్తరి ముందుపరిచి రుచికరమైన వంటకాలుకొసరి\n\nకొసరి వడ్డించింది. ఆయన భోంచేస్తున్నంత సేపూ సత్కారుడి చెల్లెలు భక్తితో వీవన పట్టింది.\n\nభోజనమయ్యాక బైరాగి, సత్కారుడితో, “అతిథి మర్యాదలలో నీ కుటుంబానికి సాటి రాగలవారు లేరు. నాకెంతో సంతోషమైంది. నీకేంకావాలో కోరుకో. తప్పక ఇస్తాను,” అన్నాడు.\n\nసత్కారుడు, బైరాగికి వినయంగా నమ్మస్కరించి, “అయ్యా, నా సంతోషం కోసంమీకు ఆతిథ్యమిచ్చాను. మీనుంచి ప్రతిఫలమాశిస్తే, నాది పూటకూళ్ళ ఇల్లవుతుంది. మీ సంతోషమే నా సంతోషం. నాకింకేమీ వద్దు,” అన్నాడు.\n\nబైరాగి ఈమాటలకు సంతోషించి, “నేను నీకు అతిథిని. అతిథి భగవంతుడితోసమానం. భగవంతుడు వరమిస్తానంటే కాదనడం\n\nనీకు తగదు. అది అతిథిమర్యాదను భంగ\nపర్చడమే అవుతుంది,” అన్నాడు.\n\nఅప్పుడు సత్కారుడు తన కుటుంబ\nసభ్యులందరినీ సంప్రతించాడు. అందరూ\nఒక నిర్ణయానికి వచ్చాక సత్కారుడు\nబైరాగితో, “అయ్యా! ఏడాదిక్రితం నా తండ్రి\nపోయాడు. అప్పటినుంచీ నా తల్లి మనో\nవ్యాధితో మంచం పట్టింది. ఎన్ని మందులు\nవాడినా ఆమెకు నయం అవడం లేదు. రోజు\nరోజుకూ ఆమె క్షీణించిపోతూంటే, మా అంద\nరికీ ఎంతో బాధగా ఉంది. ఆమె మనోవ్యాధి\nకుదిర్చి, ఎప్పటిలా మాతో మసిలేలా చేయ\nగలరా?” అన్నాడు.\n\nఇది వింటూనే బైరాగి ముఖం గంభీరంగా\nమారిపోయింది. అయన ఏదో ఆలోచనలో\nపడి కళ్ళు చిట్లించాడు. కాసేపాగి, “నాయనా!\n\nనువ్వు చాలా మంచివాడివి. నీ మంచితనమే\nనీకు శాపం కావచ్చు. నీ మంచితనాన్ని విడిచి\nపెడితే తప్ప, నీ తల్లికి నయం కాదేమోనని\nనా అనుమానం. నీ తల్లికోసం నువ్వు ఏం చెయ్య\nడానికైనా సిద్ధంగా ఉన్నావా?” అని అడిగాడు.\n\n“మీమాటలు నాకు అర్థంకావడం లేదు,\nస్వామీ!” అన్నాడు సత్కారుడు.\n\nఅప్పుడు బైరాగి అతడికి ఎదురింటి\nభద్రుడి కథ చెప్పి, “నిజానికి నా వద్ద ఒక\nగుళిక ఉన్నది. అది నోట్లో వేసుకున్నాక,\nఎదుటివాడికి దుఃఖం కలిగించేలాగానూ,\nతనకు సంతోషాన్ని కలిగించేలాగానూ- రెండు\nవేర్వేరు వరాలు కోరుకుంటే వెంటనే ఫలి\nస్తాయి. ఒకే వరం కోరుకుంటే ఏదీ ఫలించదు\nసరికదా, అనర్థం కూడా జరుగుతుంది. నేను\nనీకు గుళికనిస్తాను. నీ తల్లికి అరోగ్యంకోరు\nకుని సంతోషంపొందు. అయితే, ఎదురింటి\nభద్రుడికి దుఃఖంకూడా కలిగించు. వాడు\nనీకు దుఃఖం కలిగించాలని పట్టుదలగా\nఉన్నాడు కాబట్టి, నువ్వు వాడికి దుఃఖం\nకలిగిస్తే అది తప్పు కాదు,” అన్నాడు.\n\nఈ మాటలకు సత్కారుడాళ్చర్యపడి,\n“అయ్యా! తమ వద్ద ఇటువంటి గుళిక ఉన్న\nప్పుడు, భద్రుడి అతిథ్యాన్ని అంగీకరించి దాన్ని\nవాడికే ఎందుకివ్వలేదు? గుళిక ఇచ్చే రెండు\nవరాలూ వాడికి సంతోషాన్ని కలిగిస్తాయి.\nఎదుటివాడికి దుఃఖం కలిగించడం, నాకు\nమనశ్శాంతి లేకుండా చేస్తుంది. నా తల్లి\nఅనారోగ్యంతో వున్నా నాకు బాధ లేదు. మీ\nగుళిక నాకు వద్దు,” అన్నాడు.\n\nదానికి బైరాగి కాదన్నట్టు తల వూపి,\n“భద్రుడికి గుళికను పొందే యోగ్యత లేదు.\n\nచంద్రమామ\n\nఅందుకే నేను వాడింట ఆతిథ్యం స్వీకరించలేదు. నువ్వు యోగ్యుడివి కాబట్టి నీకీ గుళిక ఇస్తున్నాను. నువ్వు దీనిని కాదంటే అతిథి మర్యాదలను ఉల్లంఘించినట్టే! భద్రుడి వంటివాడు, నీ ఇంటిఎదుట వుండడం వల్ల, నీ యోగ్యతకు భంగం కలగకుండా, ఈ గుళికను వినియోగించుకోవడం నీకు వీలు పడుతుంది,” అంటూ బైరాగి, సత్కారుడికి తన వద్దనున్న గుళికను ఇచ్చి వెళ్ళి పోయాడు.\n\nసత్కారుడు తటవటాయించకుండా గుళికను నోట్లో వేసుకుని, “నా తల్లి ఎప్పటిలా సంపూర్ణరోగ్యవంతురాలు కావాలి. నా ఇల్లొక అద్భుతభవనంగా మారిపోవాలి!” అన్నాడు.\n\nఅది విని సత్కారుడి కుటుంబసభ్యలందరూ కంగారుపడి, “అయ్యో! రెండు వరాలూ మనకు మేలు కలిగించేవే! ఇప్పుడే అనర్థం జరుగుతుందో ఏమిటో?” అన్నారు.\n\nఅంతలో అక్కడికి ఒక వృద్ధురాలు చక్రాకా నడుచుకుంటూ వచ్చి, “ఏమిట్రా, అంతా ఇక్కడున్నారూ? ఆకలితో నకనకలాడిపోతున్నాను. నాకేమైనా భోజనం ఏర్పాట్లున్నాయా, లేవా?” అంటూ అందర్నీగదమాయించింది.\n\nచక్కని ఆరోగ్యవంతురాలిగా వచ్చిన తల్లిని చూసి, సత్కారుడు పరమానందం చెంది, “అమ్మా! నువ్వు మళ్ళీ మామూలు మనిషివి అయ్యావు. నాకెంతో సంతోషంగా ఉంది,” అని భార్యవైపు తిరిగి, “అమ్మకు భోజనం ఏర్పాట్లు చూడు!” అన్నాడు.\n\nసత్కారుడి భార్య అక్కణ్ణించి కదలబోయి, “ఇదేమిటి? మన ఇల్లు పూర్తిగా మారిపోయింది. వంటిల్లెక్కడో వెదుక్కోవాలి!” అన్నది.\n\nసత్కారుడితో సహా అందరూ తమ ఇల్లు అద్భుతభవనంగా మారిపోవడం గమనించి, బయటనుంచి చూస్తే ఎలాఉంటుందో అన్నకుతూహలంతో వీధివైపుకు వచ్చారు.\n\nఅప్పుడు ఎదురంటి భద్రుడు, సత్కారుడికి పట్టిన అదృష్టం కళ్ళారా చూసి భరించలేక అరుగు మీద కూర్చుని, అగని కన్నీళ్ళను పైపంచతో తుడుచుకుంటున్నాడు.\n\nబేతాళుడు ఈ కథ చెప్పి, “రాజా, బైరాగి ఎంతో కొంత అద్భుతశక్తులు కలవాడనడంలో, సందేహం లేదు. అయితే, అతడు తాను పరిపూర్ణ శక్తిమంతుడినన్న భ్రమతో వున్నట్లు కనబడుతున్నాడు. తాను ఇచ్చే గుళిక వల్ల రెండువరాలు లభ్యమవుతాయనీ, అందులో ఒకటి తన సంతోషానికి కోరుకోవాలనీ, రెండవది ఎదుటివాడికి దుఃఖిం కలిగేందుకు\n\nకోరుకోవాలనీ సత్కారుడికి చెప్పాడు. అంతే కాక, రెండువరాలు తన సంతోషానికే కోరు కుంటే అనర్థం వాటిల్లుతుందని కూడా హెచ్చరించాడు. అయినా, సత్కారుడు రెండు వరాలూ తన సంతోషానికే కోరుకున్నా ఎలాంటి అనర్థం జరగకపోగా, రెండూ ఫలించాయి. ఈ కారణం వల్ల, బైరాగి తాను సాధించానను కుంటున్న అద్భుతశక్తుల విషయంలో భంగపాటు చెందినట్టే గదా? ఇక సత్కారుడిమాట కొస్తే, అతడు బైరాగి హెచ్చరికను ఎందుకు పాటించలేదు? అతడికి బైరాగి అద్భుతశక్తుల విషయంలో నమ్మకం లేదని అనుకోవలసిందే కద్దా? ఈ సందేహాలకు సమాధానాలు తెలిసి కూడా చెప్పకపోయావో, నీతల పగిలిపోతుంది,” అన్నాడు.\n\nదానికి విక్రమార్కుడు, “జరిగినదాన్ని సుని శితంగా పరిశీలించిప్పుడు, బైరాగీ, సత్కారుడూ ఇద్దరికీ ఇద్దరు ఎట్టి పరిస్థితులలోనూ అధర్మానికి ఒడిగట్టనివాళ్ళని తేలుతుంది. తనకు భిక్ష వేయకపోగా, అవమానకరంగా మాట్లాడిన భద్రుడిని, బైరాగి తనకు తానుగా శపించగలడు. కానీ అతడా పని చేయలేదు. అటువంటి ధర్మపరుడు, మరొకరి ద్వారా\n\nభద్రుడికి దుఃఖం కలిగేలా చేస్తాడను కోవడం సందర్భశుద్ధి అనిపించుకోదు. అయితే, అతడు తానివ్వదలచిన రెండు వరాల్లో ఒకటి తన సంతోషానికీ, రెండవది ఎదుటివాడి దుఃఖానికీ కోరుకోవాలని సత్కారుడితో చెప్పడం, అతడి ధర్మగుణాన్ని పరీక్షించేందుకు మాత్రమే! ఇది గ్రహించడం వల్లనే పండితుడైన సత్కారుడు, కుటుంబ సభ్యులు వారిస్తున్నా వినక, తనకు సంతోషం కలిగించే రెండు కోర్కెలు కోరుకున్నాడు. అవి ఫలించినై. ఈ కారణం వల్ల, బైరాగి తాను అద్భుతశక్తులు కలవాడననే భ్రమతో ఉన్నాడను కోవడం నిజం కాదు. ఇక భద్రుడి ప్రవర్తన విషయానికొస్తే - అలాంటి అసూయాపరులు లోకంలో కోకొల్లలు. తన ఇంటి మామిడిచెట్టు ఒక పిందెవేసి, ఎదుటివాడి ఇంటి చెట్టు రెండు పిందెలు వేస్తే, వాళ్ళు భోరుమంటూదుఃఖించ గలరు. వాళ్ళు పుట్టుకతోనే శాపగ్రస్తులు,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)\n\n[అధారం : “వసుంధర” రచన]"
        },
        {
            "title": "చావుతెలివి",
            "page_start": 30,
            "author": "లలిత - శర్మిల",
            "pdf_page": 30,
            "content": "చావుతెలివి\n\nతనకు తాను చాలా తెలివైన దానిలా భావించుకునే కాంతమ్మ, ఉన్న ఒక్కగానొక్క కోడలు లక్ష్మిని చిత్రంగా సాధించేది. లక్ష్మి మంచిచీర కట్టుకోబోతే, “వద్దమ్మా, అసలే అందమైన పిల్లవు! దిష్టి తగులుతుంది,” అనేది. కోడలు మనసు పడి ఏదైనా పిండి వంటచెయ్యబోతే, “అయ్యో, నా తల్లీ! అవీ ఇవీ తిని నీ ఆరోగ్యం పాడుచేసుకుంటే, నేను భరించగలనా?” అనేది.\n\nఇలా ఉండగా - సహజంగా భక్తురాలైన లక్ష్మి, ఒకసారి ఏదో నోము నోచుకోవాలని తలపెట్టింది. అయితే, అది కూడా సహించ లేక కాంతమ్మ, “అయ్యో, వెర్రిపిల్లా! నోములూ ప్రతాలూ చెయ్యటం కంటే, నిర్మల భక్తితో ఆ దేవదేవుణ్ణి ధ్యానించడమే ఉత్తమ మార్గ మని నువ్వు వినలేదా? తిండి కూడా సరిగొ తినకుండా, ధ్యానంలో గడపడం వల్లనే, మహర్షులు అంతగొప్పవాళ్ళయ్యారు,” అన్నది.\n\nఅత్తగారు తనను నోము నోచుకోనివ్వదని లక్ష్మి గ్రహించింది. అయితే, అత్తగారికి ఎదురు చెప్పే దైర్యం లేని అమె, చివరకు తనలో తాను, “అవును, నిజమే! భక్తి వుండాలే గాని, భగవంతుణ్ణి ఆరాధించటానికి నోములూ, ప్రతాలూ అక్కర్లేదు. ఈ క్షణం నుంచి నిశ్చలమైన మనస్సుతో, ఆ సర్వేశ్వ రుణ్ణి ధ్యానించటం ఒక్కటే నా పూజ!” అనుకుని అలాగే చెయ్యటం మొదలు పెట్టింది.\n\nకొన్నేళ్ళు అలా జరిగాక, వృద్ధురాలైన కాంతమ్మ చనిపోయింది. యమభటులు, అమెను ముందుగా స్వర్గానికి తీసుకుపోయారు.\n\nమొదటినుంచీ తను మహాతెలివైన దాని నని గర్వపడే కాంతమ్మ, యమభటులుతనను స్వర్గానికి తీసుకువెళ్ళటం చూసి మరింత గర్వపడింది. అయితే వాళ్ళు, అమెను స్వర్గంలో వుంచింది, ఒక్క క్షణకాలం మాత్రమే.\n\n'లలిత - శర్మీల'\n\nఆమె ఇంకా స్వర్గమంతా కలియ చూడ కుండానే, యమభటులు ఆమెను యమ పాశంతో బంధించి, నరకానికి తీసుకుపోయి, యమధర్మరాజు ఎదుట నిలబెట్టారు.\n\nకాంతమ్మ, యమధర్మరాజు కేసి చుర చుర చూస్తూ, “ఏమిటయ్యా ఇది? వీళ్ళు ముందు నన్ను స్వర్గానికి తీసుకు వెళ్ళి, క్షణాల మీద ఈ నరకానికి తీసుకు వచ్చారు! ఎందువల్ల?” అంటూ ప్రశ్నించింది.\n\nదానికి యమధర్మరాజు శాంతంగా, “కాంతమ్మా! నువ్వు జీవితంలో సంపాదించు కున్న పుణ్యం, నువ్వు ఒక్క క్షణం మాత్రమే స్వర్గంలో గడపడానికి సరిపోయేంతటిది. పోతే నీ పాపం పూర్తిగా ప్రక్షేళన కావటానికి, నువ్వు మారు సంవత్సరాల పాటు నరకంలో వుండవలసి వుంటుంది,” అన్నాడు.\n\nఆ మాట వింటూనే కాంతమ్మ, “ఇదేం న్యాయం? అంత పాపం నేనేం చేశాను? ఉన్న ఒక్కగానొక్క కోడల్ని ఏనాడైనా ఒక్క చిన్న పరుషపుమాట అని ఎరుగుదునా?” అన్నది.\n\nఅందుకు యమధర్మరాజు నవ్వి, “నువ్వు నీ జీవితకాలంలో ఎన్నడూ ఒక్క పరుషపు మాట కూడా అనని సంగతి నిజమే! కాని,\n\nత్రికరణాలైన మనోవాక్కాయ కర్మల్లో, మనస్సు ప్రథమస్థానం వహిస్తుంది. నీకు ఆ మన శ్ముద్ధే లోపించింది. మనసులో కల్మషం దాచుకుని, పైకి ఆప్యాయంగా మాట్లాడే నీ వంటి వ్యక్తుల మాటలనే, ‘తేనె పూసిన కత్తులు’ అంటారు. నీ కల్మషబుద్ధి చివరకు, నీ కోడలు నోములు నోచుకోవటాన్ని కూడా సహించలేకపోయింది. నీ అలవాటు ప్రకారం, క్రోధాన్ని మనసులోనే దాచుకుని, పైకి, ఆ అమాయకురాలికి నిశ్చలధ్యానం గురించి బోధించావు. ఆమెఅలాగే భగవంతుణ్ణి ధ్యానం తోనే ఆరాధించి, ఎంతో పుణ్యం సంపాదించు కున్నది,” అన్నాడు.\n\n“నిజమా? అప్పట్లో ఆ సంగతి గ్రహించ లేకపోయాను!” అంటూ కాంతమ్మ నివ్వెర పోయింది.\n\n“నీ వంటి మూర్ఛులూ, అహంకారులూ గ్రహించలేకపోవడం సహజం! ఏమైతేనేం, నీ కోడలు అంత పుణ్యాత్మురాలు కావడానికి పరోక్ష కారకురాలివి నువ్వు. అందువల్లనే నీకు క్షణకాలం స్వర్గంలో గడిపే అర్హత లభిం చింది. ఇహ పరాలు రెండూ దక్కించు కోలేని చావుతెలివి నీది!” అన్నాడు యమధర్మరాజు."
        },
        {
            "title": "తిరువనంతపుర మార్గం",
            "page_start": 33,
            "author": "మీరా నాయర్",
            "pdf_page": 32,
            "content": "# సముద్రతీర ప్రయాణాలు: 12\n\n## తిరువనంతపుర మార్గం\n\nరచన: మీరా నాయర్ ▲ చిత్రాలు:గౌతమ్సేన్\n\nసముద్రంలోకి ప్రవహించే పెరియార్ మొదలైన నదులు నూనెతో కలిసినట్టున్న ఒక రకం బురదను కొట్టుకువచ్చి సముద్రంలోకి చేరుస్తున్నాయి. ఋతుపవనాలు ప్రారంభం కాగానే ఈ బురద కలియదీయబడి, నీటి ఉపరితలం అడుగుకు చేరుతుంది. వీటిని బురదగట్టులు అంటారు. ఇవి అడ్డుగా ఏర్పడి తీరం వైపున ఉన్న నీటిని తుఫాను సమయంలో కూడా అల్లకల్లోలం కాకుండా ప్రశాంతంగా ఉంచుతాయి!\n\nఈ బురదగట్టుల వల్ల, మలబారు తీరంలో ఏర్పడిన లంగరు వేయడానికి అనువైన స్థలాలను అరబ్ వ్యాపారులు పూర్వకాలంలో తిరువనంతపురం పూవార్ చక్కగా ఉపయోగించుకున్నారు.\n\nఆలప్పుళా నుంచి కొల్లంకు 85 క.మీ దక్షిణంగా ప్రయాణం చేయాలి. దారి పాడవునా అందమైన జలాశయాలు, వాటిలోని కలువలు, తామరలు, ఎగిరే నీటిపక్షులు కనులవిందు చేస్తాయి. మార్గమధ్యంలోని అంబలప్పుళాలో శ్రీకృష్ణమందిరం ఉన్నది. ఇక్కడ ప్రసాదంగా ఇచ్చే బియ్యం పాయసం చాలా ప్రసిద్ధమైనది.\n\nఓట్టం తుళ్ళల్\n\nఓట్టం తుళ్ళల్ అనే కళాప్రక్రియ ఇక్కడే ఆరంభమయింది. ఈ ప్రాంతంలో ఒకప్పుడు చక్కియర్ కూత్తు అనే నాటక ప్రక్రియ ప్రాచుర్యంలో ఉండేది. పురాణ సంబంధమైన పాటలనూ, జానపద గేయాలనూ, సామాజిక గీతాలనూ పాడుతూ చక్కియర్ కులస్తులు ఈ నాటకం ప్రదర్శించేవాళ్ళు. అటువంటి ఒక నాటక బృందానికి కుంజన్ నంబియార్ అనే కవి మిళావు (రాగితో కుండ ఆకారంలో చేసిన వాయిద్యం) వాయించేవాడు. ఒకనాడు అలా వాయిస్తూ నంబియార్ ప్రదర్శన సమయంలోనే నిద్రపోయాడు. దానికి చక్కియర్ బృందం నాయకుడు ఆయన్ను తిట్టడంతో, నంబియార్ అవమానభారంతో అక్కడి నుంచి వెళ్ళిపోయి, చక్కియర్ కూత్తుకు పోటీగా, దానికి కొన్ని నాట్య రూపాలు మేళ వించి, 'ఓట్టం తుళ్ళల్' అనే సరికొత్త నాటక ప్రక్రియను సృష్టించాడని చెబుతారు.\n\nనంబియార్ మొట్టమొదట ఓట్టం తుళ్ళల్\n\nఓట్టంతుళ్ళల్ మొట్టమొదట\nప్రదర్శించిన అంబలప్పుళా\nకృష్ణమందిరంలోని మంటపం\n\nచక్కియర్ కూత్తుకు\nకుంజన్ నంబియార్\nఉపయోగించిన మిళావు\n\nప్రదర్శించిన అలయ ప్రాంగణంలోని మంటపంలో ఆయన ఉపయోగించిన 'మిళావు'ను గత జూన్ నెలలో ప్రతిష్ఠించారు.\n\nఆలప్పుళాకు దక్షిణంగా కాయంకుళం అనే తీరపట్టణం ఉన్నది. కేరళ రాబిన్ హుడ్గా ప్రసిద్ధి గాంచిన కాయంకుళమ్ కొచ్చుణ్ణి జన్మస్థానం ఇది. పేదలకు సాయపడడానికి అతడు ధనికుల నుంచి దోచుకునే వాడు. ఆ 18వ శతాబ్దపు బందిపోటు ఉపయోగించిన ఆయుధాలు కొన్ని, అతన్ని బంధించిన జైలులో ఇంకా ఉన్నాయి.\n\nచరిత్ర ప్రసిద్ధిగాంచిన కొల్లం పట్టణం అష్టముడి తటాకతీరంలో ఉన్నది. దీనిని పూర్వం క్విలాన్ అని పిలిచేవారు. మలబారు తీరంలోని అతి ప్రాచీనమైన రేవుపట్టణాలలో ఇది ఒకటి. పూర్వకాలంలో వివిధ దేశాల నుంచి వ్యాపార ఓడలు ఇక్కడికి వచ్చేవి. ఈ ప్రాంతంలో లభించే మిరియాలు ప్రధాన అకర్షణ. సంస్కృతంలో 'కోలం' అంటే మిరియాలు అని ఒక అర్థం ఉన్నది. దానిమీదే ఈ పట్టణానికి 'కొల్లం' అనే పేరు వచ్చిందని చెబుతారు.\n\n13వ శతాబ్దంలో చీనా దేశస్థులు మలబారు తీరంలో కొల్లంను తమ ప్రధాన వ్యాపారస్థావరంగా చేసుకున్నారు. ఆ కాలంలో స్వతంత్ర సంస్థానంగా ఉన్న కొల్లం చీనాతో దౌత్య సంబంధాలు కూడా పెంచుకున్నది.\n\nకొల్లం జిల్లాలోనే పవిత్రమైన శాస్తా మూట్టా తటాకం ఉన్నది. కేరళలో ఉన్న ముఖ్యమైన మంచినీటి తటాకం ఇదొక్కదే. ఈ తటాక సమీపంలో ఉన్న శాస్తామందిరాన్ని శ్రీరాముడు నెల కొల్పినట్టు భక్తులు విశ్వసిస్తారు.\n\nఆలప్పుళా జిల్లాలోని సముద్రతీరాలు తెల్లగా వెండిలా మెరుస్తూ ఉంటాయి. అయితే ఇక్కడి ఇసుకలో ఇల్మనైట్, బాక్సైట్ అనే ఖనిజ పదార్థాలు కలిసి ఉండడం వల్ల ఈ తీరప్రాంతాలు కొద్దిగా నల్లగా ఉన్నాయి.\n\nఇక్కడికి 20 కి.మీ దూరంలో దక్షిణంగా అంజేంగో (అంజు- తెంగు) తీరపట్టణం ఉన్నది. ఇంగ్లీష్ ఈస్టిండియా\n\nదూరతీరాల వ్యాపారులను ఆకర్షించిన మిరియాలు\n\nకంపెనీ ఇక్కడ, మలబారు తీరంలో తన మొట్టమొదటి వ్యాపార స్థాపరాన్ని ప్రారంభించింది. ఇక్కడికి తొలుత వచ్చిన ఆంగ్లేయులు నిర్మించిన పాత కోట ఒకటి ఇంకా ఉన్నది.\n\nఅంజేంగో సమీపంలోనే ఆరోగ్యకేంద్రమూ, యాత్రా స్థలమూ, విశ్రాంతి విడిదీ అయిన వర్కాలా ఉన్నది. ఇక్కడ సముద్రతీర రేఖ నుంచి లేచిన బ్రహ్మాండమైన ఎర్రటి బండల నుంచి నీటిబుగ్గలు పెల్లుబుకుతున్నాయి.\n\nసుప్రసిద్ధ మత సంస్కర్త శ్రీ నారాయణగురు వర్కాలాలోని శివగిరి కొండ మీదే తన అంతిమశ్వాస వదిలారు. శ్రీ నారాయణగురు 'ఒకే కులం, ఒకే మతం, ఒకే దేవుడు!' అనే సిద్ధాంతాన్ని గాఢంగా విశ్వసించి ప్రచారం చేశాడు. కుల మత భేదాలు పాటించకుండా మనుషులందరూ అభివృద్ధి సాధించాలని ఆయన ప్రబోధించాడు.\n\nజనార్ధన మందిరంలో శ్రీకృష్ణుణ్ణి 'వర్కాలప్పన్'గా పూజిస్తారు. ఇది హిందువులకు ముఖ్యమైన యాత్రాస్థలం.\n\nవర్కాలకు 48 క.మీ దక్షిణంగా కేరళ రాష్ట్ర రాజధాని\n\nతిరువనంతపురం ఉన్నది. తిరు అనంత పురం అంటే వేయి పడగల అదిశేషుడి నిలయం అని అర్థం. నగరం సముద్రానికి అనుకుని చిన్న కొండల మీద ఉన్నది. నగరానికి ప్రధాన అలంకారంగా ఉంటున్నది పద్మనాభస్వామి ఆలయం. ఇది పద్మతీర్థం పుష్కరిణికి అభిముఖంగా ఉన్నది.\n\nతిరువాన్నూరు రాజా మార్తాండవర్మ తిరువనంతపురాన్ని తన రాజధానిగా చేసుకున్నప్పుడు తన రాజ్యాన్ని శ్రీమహావిష్ణువుకు అంకితమిచ్చాడు. తిరువాన్నూరు రాకుమారులు తమను 'అనంత పద్మనాభస్వామి దాసులు'గా చెప్పుకోవడం గొప్పగా భావించారు. ఈనాటి ఆలయం 18వ శతాబ్దంలో నిర్మించబడింది.\n\nఅంజేంగోలోని కోట\n\nతిరువనంతపురంలోని శ్రీ అనంత పద్మనాభస్వామి దేవాలయం\n\n100 ఏనుగుల సహాయంతో 4,000 మంది తాపీ పనివాళ్ళు, 6,000 మంది కూలీలు ఆరు నెలలు కష్టపడి ఈ ఆలయాన్ని నిర్మించినట్టు చెబుతారు. ఆలయంలో అనంతుడైన ఆదిశేషుడి పాన్ను మీద మహావిష్ణువు పవళించిన భంగిమలో విగ్రహం ఉన్నది. దీర్ఘ చతుర్పసాకారంలో ఉన్న ఆలయ మంటపం నాలుగు వైపులా 4,000 స్తంభాలు ఉన్నాయి. ప్రతి స్తంభం మీదా రెండు చేతులతో జ్యోతిని పట్టుకున్న భంగిమలో స్త్రీరూపాలు మలిచారు. సంధ్యాసమయంలో జ్యోతులు వెలిగించగానే ఈ స్త్రీరూపాలన్నింటికీ జీవం వచ్చినట్టు వింత శోభ ఏర్పడుతుంది. మెట్లమీదుగా వెళ్ళామంటే ఏడంతస్తుల గోపురం దగ్గరికి చేరుకుంటాము.\n\nమన దేశంలోని రెండవ ప్రాచీనమైన జంతు ప్రదర్శనశాల తిరువనంతపురంలో ఉన్నది. (కలకత్తా జంతు ప్రదర్శనశాల అతి ప్రాచీనమైనది).\n\nశ్రీచిత్ర అర్ట్ గ్యాలరీలో రాజపుత్ర, మొగల్ చక్రవర్తుల చిన్న చిన్న చిత్రాలు ఉన్నాయి. కేరళకు కీర్తి తెచ్చిన సుప్రసిద్ధ చిత్రకారుడు రాజారవివర్మ చిత్రాలు ఇక్కడ ప్రత్యేకంగా ప్రదర్శనకు ఉంచారు. ఈ చిత్ర కళామందిరంలో టిబెట్, చైనా, జపాను, బాలినీ శైలి చిత్రాలు కూడా ఉన్నాయి.\n\n1972వ సం॥లో తిరువనంతపురంలో విక్రమ్ సారాభాయ్ అంతరిక్ష కేంద్రం ఏర్పరచబడింది. మన దేశంలోనే 'శాటలైట్ లాంఛ్ వెహికల్స్' అభివృద్ధి పరచడానికి అవసరమైన సాంకేతిక పరిజ్ఞానాన్నీ, పరికరాలనూ ఈ కేంద్రం సమకూరుస్తుంది.\n\nరాజధానీ నగరానికి 18 కి.మీ దక్షిణంగా నెలవంక ఆకారంలో కోవలం సముద్రతీరం ఉన్నది. మన దేశంలోని అతి సుందరమైన సముద్రతీరాలలో ఇది ఒకటి. బ్రహ్మాండమైన బండలు దీనిని సముద్రతరంగాల తాకిడి నుంచి కాపాడుతున్నాయి.\n\n'రామకథాపాట్టు' రచించిన సుప్రసిద్ధ కవి అయ్యాపిళ్ళ ఆసాన్ కోవలంలోనే జన్మించాడు. దాదాపు కేరళ, తమిళనాడు సరిహద్దులో పూవార్ ఉన్నది. 970 మీ॥ ఎత్తయిన అగస్త్యకూడం కొండలలో పుట్టి ప్రవహించే నెయ్యార్ నది ఇక్కడే అరేబియా సముద్రంలో సంగమిస్తున్నది."
        },
        {
            "title": "అజయుడి కోరిక",
            "page_start": 36,
            "author": "ఎన్. శివనాగేశ్వరరావు",
            "pdf_page": 36,
            "content": "అజయుడి కోరిక\n\nచంద్రపుర రాజ్యం రాజు ధర్మసేనుడు,\nపేరుకు తగినట్టు ధర్మమూర్తి, మహావీరుడు.\nఆయన ఆడిన మాట తప్పి ఎరగడు.\nఇచ్చిన మాట కోసం ప్రాణాన్నయినా పణంగా\nపెట్టగలడని, సాటిరాజులు చెప్పుకునేవారు.\nఆయన పాలనలో ప్రజలు చీకూ చింతా\nలేకుండా జీవిస్తున్నారు.\n\nహిమగిరి, చంద్రపురానికి పారుగురాజ్యం.\nఆ రెండు రాజ్యాల మధ్య వైరం ఎన్నో\nఏళ్ళుగా కొనసాగుతున్నది. ధర్మసేనుడు,\nతాత ముత్తాతల నాటి వైరం కొనసాగించ\nదలచక,హిమగిరిరాజు విక్రమవర్మతో స్నేహం\nచేయసంకల్పించాడు. అయితే, మూర్ఛుడూ,\nరాజ్య విస్తరణాభిలాష గలవాడూ అయిన\nవిక్రమవర్మ అందుకు సమ్మతించక శత్రుత్వం\nకొనసాగించాడు.\n\nధర్మసేనుడు, విక్రమవర్మను అవలీలగా\nఓడించగల సత్తా కలవాడైనప్పటికీ, అలాంటి\n\nప్రయత్నం ఏనాడూ చెయ్యలేదు. విక్రమవర్మ\nమాత్రం చంద్రపుర రాజ్యాన్ని ఆక్రమించ\nడానికి ఏవేవో పథకాలు ఆలోచిస్తూండేవాడు.\n\nఏళ్ళు గడిచాయి. క్రమంగా విక్రమవర్మ\nతన సైనికబలాన్ని పెంచుకుని, ధర్మసేనుడి\nమీద యుద్ధం ప్రకటించాడు. తనకై తాను\nకాలు దువ్విన విక్రమవర్మను ఓడించి, తన\nపరాక్రమం నిరూపించుకోవడానికి ధర్మ\nసేనుడు సిద్ధపడ్డాడు. చంద్రపుర, హిమగిరి\nరాజ్యసైనికులు యుద్ధభూమిలో పోరు ప్రారం\nభించారు. కొద్ది వ్యవధి తర్వాత ధర్మసేనుడు,\nవిక్రమవర్మయుద్ధభూమిలో ముఖాముఖి తల\nపడ్డారు. అయితే, ఎవరూ విజయంసాధించ\nలేక, సూర్యాస్తమయవేళకు ఎవరి శిబిరాలకు\nవాళ్ళు వెళ్ళిపోయారు.\n\nఆ మర్నాడు జరిగిన యుద్ధంలో శత్రు\nసైనికుడు విసిరిన ఈటె, ధర్మసేనుడి భుజాన్ని\nబలంగా తాకింది. ఆయన యుద్ధరంగం\n\nఎన్. శివనాగేశ్వరరావు.\n\nనుంచి తనశిబిరానికి వెళ్ళిపోయాడు. వైద్యులు ఆయన గాయానికి కట్లు కట్టారు.\n\nజరిగిన సంఘటనకు ధర్మసేనుడు కలతచెందాడు. ఇప్పుడేమి చేయడమాని ఆయన ఆలోచిస్తూండగా, సేనాధిపతి అక్కడికి వచ్చి, “ప్రభూ! మీరు విచారించకండి. గాయ పడిన మీరు యుద్ధరంగానికి రాలేరు. నేను, నా సర్వశక్తులూ ఒడ్డి విక్రమవర్మను ఓడించ గలను,” అన్నాడు.\n\nఈ సేనాధిపతి ఎంతో రాజభక్తుడూ, దైర్యశాలే గాని, యుద్ధతంత్రం అంతగా ఎరిగిన వాడు కాదని, ధర్మసేనుడికి తెలుసు. అయినా, అప్పటి విషమ పరిస్థితిలో చేసేది లేక, ఆయన సరే అన్నట్టు తలఁపాడు. సేనాధిపతి సేనాధిపతి అక్కడి నుంచి వెళ్ళిపోయాడు. ఆ రాత్రి చంద్రపుర సైన్యంలోని\n\nఒక సైనికుడు, శిబిరంలో ధర్మసేనుణ్ణి ఒంటరిగా చూడ వచ్చి, “ప్రభూ! నా పేరు అజయుడు. ఈ మధ్యనే మన సైన్యంలో చేరాను. మీరు గాయపడిన సంగతి తెలిసింది. ఈ పరిస్థితిలో మీరు శత్రురాజు విక్రమవర్మతో యుద్ధం చేయలేరు. ఆ అవకాశం నాకుకల్పించడి. ఏదో విధంగా అతణ్ణిఒంటరిగా ఎదు ర్కాని హతమార్చగలను,” అన్నాడు.\n\nఒక సామాన్య సైనికుడు, విక్రమవర్మను ఎదుర్కొంటాననడం, ధర్మసేనుడికి ఆశ్చర్యం కలిగించింది. అది గమనించిన అజయుడు, “ప్రభూ! బాల్యం నుంచీ మా అవ్వ చెప్పిన కథలు వినీ వినీ, నా మనసులో ఒక కోరిక స్థిరపడిపోయింది. అది నెరవేర్చుకునే ప్రయత్నంలో అహర్షిశలు శ్రమించి యుద్ధ విద్యలు నేర్చాను. నా పరాక్రమం ఏ పాటిదో ప్రదర్శించి, తమరిని మెప్పించి, నా కోరిక తీర్చు కోవడానికే సైన్యంలో చేరాను,” అన్నాడు.\n\n“బావుంది! మరి నీకోర్కె ఏమిటోతెలుసు కోవచ్చా?” అని ప్రశ్నించాడు రాజు.\n\nదానికి అజయుడు, “ప్రభూ! నా మనసు లోని కోరికను, విక్రవర్మను అంతమొందించిన తర్వాతే వెల్లడిస్తాను. అయితే, అది తప్పక నెర వేరుస్తానని తమరుమాట ఇవ్వాలి,” అన్నాడు.\n\nధర్మసేనుడు ఒకటి, రెండు క్షణాలు మౌనంగా వుండి, “అజయా! నువ్వు నిజంగా విక్రమవర్మను ఓడించగలిగితే, నీ కోరిక ఏదయినా తప్పక తీరుస్తానని, నేను అరా ధించే ధర్మదేవత సాక్షిగా ప్రమాణం చేసి చెబుతున్నాను,” అన్నాడు.\n\nతర్వాత ఆయన, సేనాధిపతిని పిలిపించి విషయం వివరించాడు.\n\nమర్నాడు యుద్ధభామిలో అజయుడు, విక్రమవర్మకు బాసటగా వున్న సైనికులను తరిమి కొట్టి, అతణ్ణి ఎదుర్కొన్నాడు. ఇది చూసిన విక్రమవర్మ కళవెళపడి, తన శక్తి నంతటినీ ఒడ్డి అజయుణ్ణి ఎదిరించ ప్రయ త్నించాడు. అయితే, అది విఫలమై వెనుదిరిగి పారిపోజూసిన విక్రమవర్మ తలను, ఒక్క కత్తివేటుతో అజయుడు నరికివేశాడు.\n\nతమ రాజు మరణం చూసి హిమగిరి సైనికులు చెల్లాచెదరయ్యారు. అజయుడి విజయవార్త విన్న ధర్మసేనుడు అనందంతో అతణ్ణి కౌగిలించుకుని అభినందించి, “ఈ సంతోషకరమైన సమయంలో, నీ మనసులోని కోరిక వెల్లడించు. అది నెరవేర్చి, నీకిచ్చిన మాట నిలుపుకుంటాను,” అన్నాడు.\n\n“ప్రభూ! నేను రాకుమారిని వివాహ మాడదలిచాను. ఆమెతో నా వివాహం జరిపించండి,” అన్నాడు అజయుడు వినయంగా.\n\nఅజయుడి కోరిక విన్నంతనే, ధర్మసేనుడు సంకట స్థితిలో పడ్డాడు. అయనకు ప్రియం వద ఒక్కతే కుమార్తె. ఆమెకు శరశ్చంద్రిక రాజ్య రాకుమారుడు వసంతసేనుడితో వివాహం నిశ్చయమయింది. ఆ విషయం ఇంకా ప్రజలకు తెలియబరచలేదు. నిశ్చయమైన వివాహాన్ని తప్పించలేదు. అలాగని అజయుడికిచ్చిన మాట తప్పలేదు.\n\nఆయన తనమననులోనిబాధ బయటపెట్ట కుండా, విజయుణ్ణి గౌరవంగా అంతఃపురా నికితీసుకుపోయి అతిథిమర్యాదలు జరిపించాడు.\n\nఆ రాత్రి ధర్మసేనుడు, కుమార్తె ప్రియం వదతో సంగతి వివరించి, “నీ వివాహం అజయుడితో జరిపిస్తే, వసంతసేనుడి వద్ద మాట తప్పిన వాడినవుతాను. వసంతసేనుడితో జరిపిస్తే, అజయుడికిచ్చిన మాట నిలబెట్టు కోలేను,” అన్నాడు విచారంగా.\n\nప్రియంవద మంచి మేధావి. పరిపాలనా విషయాల్లో, ఆమె తండ్రికి సలహాలిస్తుంటుంది. ఆమెతండ్రికి ధైర్యంచెబుతూ, “నాన్నా ఈ సమ స్యను నేను అందరికీ తృప్తికరంగా పరిష్కం ‘స్తాను. మీరు మాట తప్పే పరిస్థితి రాదు,” అని హామీ ఇచ్చింది.\n\nమర్నాటి ఉదయం ప్రియంవద, తన ప్రియచెలికత్తె వీణాధరికి తన అలంకరణ చేసి, ఏం చేయాలో చెప్పింది. వీణాధరి, అజయుడి మందిరానికి వెళ్ళింది. రాకుమార్తె అలంకరణలో వున్న ఆమెను చూసి అజయుడు, ఆమెను రాకుమారిగానే భావించాడు.\n\nవీణాధరి అతడితో, “మీరు రాకుమా రినివివాహమాడాలన్నకోర్కెలోవున్నారని, మహా రాజుగారుచెప్పారు. నిజమే కదా?” అన్నది.\n\nఆ ప్రశ్న విని, అజయుడు పరమానంద భరితుడైపోయి, “అవును, రాకుమారీ, నిజం! నేనింతవరకూ రాకుమార్తెలు ఎలావుంటారో కళ్ళ చూసి ఎరగను. మీరు నా చిన్నతనంలో అవ్వ చెప్పిన కథల్లోని రాకుమారిలాగే వున్నారు. క్షత్రియేతరుడనైన నేను, ఎన్నోక్లాత్ర విద్యలు నేర్చి, ఈనాడు రాకుమారినివివాహ మాడ బోతున్నానంటే - అందుకు మా\n\nఅవ్వే కారణం!” అంటూ అడుగు ముందుకు వేయబోయాడు.\n\nవీణాధరి చిరునవ్వుతో అజయుణ్ణి వారించి, “మహావీరుణ్ణి వివాహమాడబోతున్న నేను ధన్యురాలిని! త్వరలోనే మన వివాహం జరుగుతుంది,” అని వెళ్ళిపోయింది.\n\nఈ జరిగినది కుమార్తె ప్రియంవద ద్వారా తెలుసుకున్న ధర్మసేనుడు, “అమ్మా! ఈ అజయుడు, మన రాజ్యాన్ని బలవంతు డైన శత్రురాజు నుంచి రక్తించాడు. అటు వంటి వాడికి, వీణాధరిని రాకుమారి అని కట్ట బెట్టడం – నేను మాట తప్పడం అవు తుంది కదా?” అన్నాడు.\n\n“అదేం లేదు, నాన్నా! ఆ మహావీరుడు వివాహమాడదలచింది, ఏదో ఒక రాకుమా రిని, అంతే! ఇప్పుడు నువ్వు వీణాధరినిదత్తు చేసుకోబోతున్నావు. దత్తుకుమార్తె, కన్న కుమా రైకు సమురాలన్నది శాస్త్ర విరుద్ధం కాదుకదా?” అన్నది ప్రియంవద.\n\nఆ తర్వాత ధర్మసేనుడు, వీణాధరినిదత్తు చేసుకుని, నెల తిరక్కుండానే అజయుడి కామెనిచ్చి, అత్యంత వైభవంగా వివాహం జరిపించాడు."
        },
        {
            "title": "మహాభారతం",
            "page_start": 45,
            "author": "చందమామ బృందం",
            "pdf_page": 45,
            "content": "తగిలి, ఆ రాక్షసుడు నిజస్వరూపంతో బయట\nపడి చచ్చాడు.\n\nఅప్పుడు అర్జునుడు కిరాతుడితో, “ఎవరు\nనువ్వు? నిర్జనమైన ఈ వనంలో అడదాన్ని\nవెంటబెట్టుకుని ఎందుకు తిరుగుతున్నావు?\nనన్ను చంపటానికి వచ్చిన ఈ రాక్షసుణ్ణి నేను\nకొట్టుతుంటే, నాతో సమంగా నువ్వు కూడా\nఎందుకు బాణాలు వేశావు? ఇది వేటగాడి\nధర్మం కాదు. ఇలా చేసినందుకు నేను నిన్ను\nచంపేస్తాను!” అన్నాడు.\n\nకిరాతవేషంలో ఉన్న శివుడు అర్జునుడి\nమాటలకు నవ్వి, “నీ కెందుకు విచారం?\nఇది మా ఆటవికుల ధర్మం. నిర్జనమైన ఈ\nఅరణ్యంలో నువ్వేందుకున్నావు? నువ్వు చూడ\nబోతే నాగరికుడవు గానూ, సుకుమారం\nగానూ ఉన్నావు. ఈ పంది మాటంటావా?\n\nదాన్ని ముందు కొట్టినవాణ్ణి నేను. నేను\nకొట్టిన పందినే నువ్వు కొట్టావు. బలమున్నది\nగదా అన్న పాగరుతో నన్ను తప్పు పట్టుతు\nన్నావు. అంత బలవంతుడవైతే నాతో యుద్ధా\nనికి రా!” అంటూ అర్జునుణ్ణి రెచ్చగొట్టాడు.\n\nఅర్జునుడు అలిగి కిరాతుడి మీద వరసగా\nబాణాలు వేశాడు. కాని, కిరాతుడు వాటిని\nలక్ష్యపెట్టక, “ఇవేం బాణాలు? ఇంతకన్న మంచి\nబాణాలు లేవా? ఇంతకన్న బాగా యుద్ధం\nచెయ్యలేవా?” అన్నాడు.\n\nఅమోఘమైన తన అస్త్రాలను లక్ష్యపెట్టని\nఈ కిరాతుడు మాయావేషంలో ఉన్న మహనీ\nయుడెవడో అయి ఉంటాడని అర్జునుడికి\nఅనుమానం కలిగింది. మామూలు కిరాతు\nడైతే ఎప్పుడో పోయి ఉండేవాడు. ఏమయినా\nఅర్జునుడు ఏ మాత్రం వెనకాడకుండా కిరాతుడి\nపైన బాణవర్షం కురిపించాడు. కొద్ది సేప\nట్లోనే అక్షయతూణీరాలు ఖాళీ అయి\nపోయాయి!\n\nఅగ్నిదేవుడు ప్రసాదించిన అక్షయ\nతూణీరాలు ఖాళీ అయిపోవటం అర్జునుడి\nఅనుమానాన్ని మరింత ఎక్కువ చేసింది. అయి\nనప్పటికీ అతను వెనకాడక తన గాండీవం\nమొనతో ఆ కిరాతుణ్ణి పాడిచి చంపబోయాడు.\nమరుక్షణం గాండీవం మాయమయి పోయింది!\nదాన్ని కూడా లక్ష్యపెట్టక అర్జునుడు కత్తిదూసి\nదానితో కిరాతుణ్ణి కొట్టాడు. కత్తి ముక్కలు\nముక్కలై కింద పడింది.\n\nఅర్జునుడిప్పుడు నిరాయుధుడు. అతను\nకిరాతుడి పైన చెట్ల కొమ్మలు విసిరాడు.\nరాళ్ళు రువ్వాడు. అర్జునుడు ఏది ప్రయోగిం\nచినా కిరాతుడు మటుకు చలించ లేదు.\n\nచంద మామ\n\nఅప్పుడు అర్జునుడు కిరాతుడిపై కలియబడి,\nపిడికిళ్ళతో కొట్టసాగాడు. కిరాతుడు కూడా\nఅర్జునుణ్ణి పిడికిళ్ళతో పాడిచాడు.\n\nకిరాతుడి దెబ్బలకు అర్జునుడికి స్పృహ\nతప్పింది. అతను స్పృహ తెలిసి లేస్తూనే\nస్నానం చేసి మట్టితో చేసిన శివలింగం\nమీద పూలగుత్తి ఉంచి, కొంచెంసేపు ధ్యానించి\nలేచి కిరాతుడికేసి చూసేసరికి లింగం మీద\nతానుంచిన పూలగుత్తి కిరాతుడి నెత్తిన\nకనిపించింది.\n\nఇది చూడగానే అర్జునుడికి మొదట\nఅశ్చర్యమూ, తరవాత సంతోషమూ కలిగాయి.\nతాను ఇంతసేపూ యుద్ధం చేసిన కిరాతుడు\nశివుడేనని గ్రహించి, అర్జునుడు సాప్టాంగపడి,\nస్తోత్రం చేశాడు.\n\nఅప్పుడు శివుడు అతని భక్తికి మెచ్చుకుని,\n“అర్జునా, నీ వంటి శూరుడు మూడులోకాల\nలోనూ మరాకడు లేడు. నీ భక్తికి మెచ్చాను.\n\nతేజస్సులో నువ్వు నా అంత వాడివి. నా దివ్యా\nస్త్రాన్ని నీ కిస్తాను. దాన్ని ప్రయోగించటానికైనా,\nస్వీకరించటానికైనా నువ్వు అర్హుడివి. దాని\nమహిమతో నువ్వు శత్రువులను జయిస్తావు,”\nఅనిచెప్పి అర్జునుడికి దర్శనమిచ్చాడు.\n\nఅర్జునుడు శివుడికాళ్ళపైన పడి తన అజ్ఞా\nనాన్ని క్షమించ మని వేడుకున్నాడు. శివుడు\nఅర్జునుణ్ణి కౌగలించుకుని, అతని చెయ్యి\nపట్టుకుని, “అర్జునా, పూర్వజన్మలో నువ్వు\nనరుడనే ఋషివి. అనేక వేల సంవత్సరాల\nపాటు నువ్వు, నారాయణుడనే ఋషి బదరికా\nశ్రమంలో తపస్సు చేశారు. మీరిద్దరూ అనేక\nమంది దుష్టరాక్షసులను చంపి, దేవేంద్రుడి\nపదవి నిలబెట్టారు. అప్పుడు నీ చేత ఉండిన\nధనుస్సే ఇప్పుడు మళ్ళీ నీ వద్ద ఉన్నది. నా\nమాయచేతనే నీ గాండీవమూ, అక్షయ తూణీ\nరాలూ మాయమయ్యాయి. నీ కోరిక లేమిటో\nచెప్పు, తీర్పుతాను,” అన్నాడు.\n\n“మహేశ్వరా, నాకు భీష్మ, ద్రోణ, కర్ణ, దుర్యోధనులతో యుద్ధం కలగబోతున్నది. ఆ మహావీరులను జయించటానికి గాను నాకు పాశుపతాస్త్రమూ, బ్రహ్మశిరోనామాస్త్రమూ కావాలి. వాటిని నాకు అనుగ్రహించు,” అని అర్జునుడు అన్నాడు.\n\nశివుడు అర్జునుడికి పాశుపతాస్త్ర ప్రయోగమూ, ఉపసంహారమూ ఎలా చెయ్యాలో మంత్రసహితంగా తెలిపాడు. గాండీవమూ, అక్షయతూణీరాలూ అతనికి తిరిగి లభించాయి. శివుడు పార్వతితో సహా అదృశ్యమయ్యాడు.\n\nఅర్జునుడికి ఎక్కడలేని శక్తి వచ్చినట్టయింది. తనకు అపూర్వమైన పాశుపతాస్త్రం లభించింది. ఈశ్వర దర్శనం లభించింది. ఈశ్వరుడి స్పర్శచే తన శరీరం పవిత్రమయింది.\n\nఅంతలో, లోకపాలకులైన ఇంద్ర, యమ, వరుణ, కుబేరులు తమ భార్యలతో సహా, అర్జునుడు ఉన్నచోటికి వచ్చి, తమ అస్తాలు అతనికిచ్చారు. ఇంద్రుడు మాత్రం అర్జునుణ్ణి స్వర్గానికి ఆహ్వానించి, అక్కడ అతనికి దివ్యాస్తాలు ఇస్తానన్నాడు.\n\nమరి కొంతసేపటికి అర్జునుడి కోసం ఇంద్రుడి రథం వచ్చింది. దానికి సారథి అయిన మాతలి, “అర్జునా, నీ కోసం ఇంద్రుడు ఈ రథం పంపాడు. అయన దేవతలతోనూ, గంధర్వులతోనూ, ఋషులతోనూ, అప్పరసలతోనూ కొలువుదీరి, నీ రాకకోసం ఎదురుచూస్తు న్నాడు,” అన్నాడు.\n\nఇంద్రుడి రథం ఎక్కే మాట అటుంచి, తాకటానికైనా తనకు అర్వత లేదేమోనని అర్జునుడికి అని పించింది. అయినా, ఇంద్రుడి అనుజ్ఞాయింది గనుక ఎక్కడలచి, ముందు మాతలిని ఎక్కమని, తరవాత తాను రథం ఎక్కాడు.\n\nరథం ఆకాశంలోకి లేచి, సిద్ధమార్గాన పోసాగింది. దారిలో స్వయంప్రకాశం గల రాజర్హులూ, యుద్ధాలలో చనిపోయిన శూరులూ, సిద్ధులూ, గంధర్వులూ, అప్పరో గణాలూ కనిపిస్తే, వారు ఎవరెవరైనదీ మాతలి అతనికి వివరించి చెప్పాడు.\n\nకొంత సేపటికి అర్జునుడికి అమరావతీ నగరం అంత దూరాన కానవచ్చింది. దాని వెలుపలి ద్వారం మీద ఎత్తయిన గోపురం ఉన్నది. అది చూస్తేనే అర్జునుడికి పరమానందమయింది. నగరం లోపల నందన వనంలో అప్పరలు విహరిస్తున్నారు.\n\nఅర్జునుడి రథం అమరావతీ నగరం ప్రవేశించగానే దేవతలు ఇంద్రుడి అజ్ఞపై అతనికి\n\nఎదురు వచ్చారు. గంధర్వులూ, సిద్ధులూ, అప్పరలూ అతనికి మంగళోపారాలు చేశారు. నారదుడు మొదలుగా గల దేవర్షులు అర్జునుణ్ణి ఆశీర్వదించారు. అర్జునుడు మొగసాల వద్ద రథం దిగి, ప్రాకారాలుదాటి, దేవేంద్రుడి సుధర్మ అనే సభ ప్రవేశించాడు.\n\nఅక్కడ దేవేంద్రుడు నిండు కొలువులో ఉన్నాడు. ఆయన చుట్టూ గంధర్వులు స్తోత్ర పాఠాలు చేస్తున్నారు. వేద ఘోష వినిపిస్తు న్నది; సిద్ధ, చారణ, మరుత్తులూ, విశ్వ దేవతలూ, ఆశ్వినులూ, ఆదిత్యులూ, వసు వులూ, రుద్రులూ, బ్రహ్మర్షులూ, రాజర్షులూ ఉన్నారు. ఇంద్రుడి పైన తెల్లని గొడుగున్నది. ఆయనకు వింజామరలు వీస్తున్నారు.\n\nఅర్జునుడు ఇంద్రుడి వద్దకు వెళ్ళి ప్రణామం చేశాడు. ఇంద్రుడు అతన్ని కౌగలించుకుంటూ లేవదీసి, తన సింహాసనం మీద తన పక్కనే కూర్చోబెట్టుకున్నాడు. ఆయన తన కొడుకైన అర్జునుడి కేసి చూస్తూ ఎంతో మురిసిపోయాడు. నారదుడు వీణ వాయించాడు, తుంబురుడు పాడాడు; అప్పరసలు నృత్యాలు చేశారు.\n\nతరవాత దేవతలు ఇంద్రుడి అజ్ఞపైన అర్జునుడికి అర్ఘ్యపాద్యాలు ఇచ్చి, అందమైన విడిది గృహానికి అతన్ని తీసుకుపోయారు. అర్జునుడు స్వర్గంలో చాలా కాలం ఉండి, దేవతాస్తాల ప్రయోగ, ఉపసంహారాలు పూర్తిగా గ్రహించాడు.\n\nఆ సమయంలో ఇంద్రుడు అర్జునుడికి చిత్రసేనుడనే గంధర్వుడి చేత దేవతల సంగీతమూ, నృత్యమూ నేర్పించాడు. అర్జును డికి స్వర్గంలో ఉన్నా, అరణ్యవాసం చేసే తనవాళ్ళూ, తనకు దూరమై పోయిన తల్లీ\n\nజ్ఞాపకం వచ్చి మనసు ఎంతో బాధ పడేది. అర్జునుడికి ఊర్వశి పైన మనసు కలిగిందని ఇంద్రుడు అపోహపడి, చిత్రసేనుణ్ణి పిలిచి, “అర్జునుడి కోరిక తీర్చమని ఊర్వశితో నా మాటగా చెప్పు,” అన్నాడు. అలాగే చిత్రసేనుడు ఊర్వశితో చెప్పాడు. ఊర్వశికి అదివరకే అర్జునుడిపైన కోరిక కలిగి ఉన్నది. అందు చేత ఆమె ఇంద్రుడి అజ్ఞ పాలించ టానికి ఒప్పుకుని, ఒక నిండువెన్నల రాత్రి అర్జునుడి విడిదికి వెళ్ళింది.\n\nఅద్భుతంగా సింగారించుకుని, సువాస నలు చిమ్ముతూ రాత్రివేళ తన విడిదికి వచ్చిన ఊర్వశిని చూసి అర్జునుడు అదిరిపడి, ఆమె పాదాలకు భక్తితో మొక్కి, “దేవీ, నీ రాకకు కారణమేమిటి? నా వల్ల ఏమి కావాలి?” అని అడిగాడు. ఊర్వశి తాను\n\n\n\nవచ్చినపని చెప్పింది. అర్జునుడు హరిహరీ అని చెవులు మూసు కుని, “అమ్మా, నువ్వు నాకు కుంతీదేవి వంటి దానివి, శచిదేవి వంటి దానివి, మా మూల పురుషుడైన పురూరవుడికి భార్యవు. నేను నిన్ను తల్లిగానే భావిస్తున్నాను,” అన్నాడు.\n\nదానికి ఊర్వశి, “అర్జునా, ఈ దేవలో కంలో మా పద్దతులు వేరు. మీ భూలో కంలో పద్దతులు వేరు. అందుచేత లేనిపోని అనుమా నాలు పెట్టుకోక నా కోరిక తీర్చు,” అన్నది.\n\nఅర్జునుడు అమెతో, “అమ్మా, మీరు దేవతలు. మీరు ఏది చేసినా తప్పు లేదన్న మాట నిజమే. కాని నేను మానవమాత్రుణ్ణి. అందుచేత మీరు చేసేపనులు నేను చెయ్యలేను. నువ్వు నాకు తల్లిలాంటి దానివి. నామీద ఇతర భావాలు పెట్టుకోక, నన్ను నీ కొడుకులాగా చూసుకో!” అన్నాడు.\n\nఆశాభంగం కలగటంతో ఊర్వశికి అగ్రహం కలిగింది. ఆమె అర్జునుడితో, “ఓయీ, నేను స్త్రీని. స్వేచ్ఛ గలదాన్ని. నిన్ను వలచి వస్తే, నువ్వు నన్ను తృణీక రించావు. అందుచేత నిన్ను నపుంసకుడివి కమ్మని శపిస్తున్నాను. పేడివై, అంతః\n\nపురంలో అడవాళ్ళ మధ్య ఆట పాటలతో కాలక్షేపం చేస్తూ ఉండిపోదువుగాక!” అని శపించి, గిరుక్కున తిరిగి, వెళ్ళిపోయింది. అర్జునుడు ఆ రాత్రి ఎలాగో గడిపి, మర్నాడు చిత్రసేనుడు రాగానే అతనితో, గడచిన రాత్రి ఊర్వశి తనవద్దకు రావటమూ, తానామె కోరికను తోసిపుచ్చటమూ, ఆమె తనను శపించి వెళ్ళిపోవటమూ వివరించి చెప్పాడు.\n\nఇదంతా చిత్రసేనుడి ద్వారా విని, ఇంద్రుడు అర్జునుడి వద్దకు వచ్చి, “అర్జునా, నువ్వు నిజంగా ఇంత నిగ్రహం కలవాడివని నేను అనుకోలేదు. ఇంత నిగ్రహం గల వారు మహర్షులలో కూడా చాలా అరుదుగా ఉంటారు. ఊర్వశి శాపానికి భయపడకు. మీరు ఒక ఏడాది పాటు అజ్ఞాతవాసం చెయ్యవలసి ఉన్నది గద. అప్పుడీ శాపాన్ని అనుభవించు. అందువల్ల నీకు మేలే అవు తుంది. ఆ ఏడాది కాగానే నీకు ఊర్వశిశాపం తీరిపోతుంది,” అన్నాడు.\n\nఈ మాటలతో తృప్తి పడి అర్జునుడు చిత్రసేనుడి వెంట తిరుగుతూ స్వర్గంలో కాలం గడిపాడు."
        },
        {
            "title": "తిరుగులేనివైద్యం",
            "page_start": 51,
            "author": "కోనే నాగవెంకటఅంజనేయులు",
            "pdf_page": 51,
            "content": "తిరుగులేనివైద్యం\n\nహేలాపురిలో పుండే సుందరమ్మ మంచి స్థితిమంతురాలు. ఆమె ముగ్గురు కొడుకులకూ పెళ్ళిళ్ళయి కోడళ్ళు కాపరానికి రాకముందు, ఉన్న ఇద్దరు పనిమనుషులకూ, ఆ పనీ, ఈ పనీ పురమాయిస్తూ, ఊరికే కూర్చోక వంటపనుల్లో, పెరటి కూరపాదులకు నీళ్ళు పోయటంలాంటి పనుల్లో సాయపడుతూండేది. ఐతే, కోడళ్ళు కాపరానికి వచ్చాక పనిమనుషులను మానిపించి, అన్నిపనులూ కోడళ్ళచేతచేయిస్తూ, వాలుకుర్చీలో పడుకుని ఏవో భక్తిగీతాలను కూనిరాగాల రూపంలో ఆలపిస్తూండేది.\n\nఇలా కొంతకాలం జరిగాక, ఆమె క్రమంగా స్థూలకాయురాలు కాసాగింది. తింటే ఆయాసం, తినక పోతే నీరసం అన్నస్థాయికి వచ్చాక, ఆమె వైద్యుల దగ్గరకు పోయి సంగతి చెబితే, వాళ్ళల్లో కొందరుతిండి తగ్గించమనీ, మరికొందరు ఇంటికి అరకోసు దూరంలో వున్న అమ్మవారి గుడికి ఉదయం, సాయంత్రం వెళ్ళి వస్తూండమనీ చెప్పి, ఏవో మందులిచ్చేవారు. భర్త కోదండపాణి అయితే- ఏకంగా ఇంటిపనుల్లో, పెరటిపనుల్లో కోడళ్ళకు సాయపడమన్నాడు.\n\nసుందరమ్మకు అంత దూరాన వున్న అమ్మవారిగుడికి పోయే ఓపికలేదు. భర్త చెప్పినట్టు ఇంటి పనులు కోడళ్ళతోపాటు చేయడమంటే అత్త ఆధిక్యతను కించపరుచుకోవడమే కాక, వాళ్ళకు లోకువై పోతుంది!\n\nఈ పరిస్థితిలో ఆమెకు సుగంధపురిలో, ఒక వైద్యుడు మాత్రలతో స్థూలకాయాలు తగ్గిస్తున్నాడనితెలిసి, ఆయన దగ్గరకు పోయింది. ఆయన ఆమెకు వందమాత్రలున్న చిన్న సీసా యిచ్చి, వందరూపాయలు తీసుకున్నాడు.\n\n“బాబుగారూ, ఈ మాత్రలు రోజుకెన్ని మింగాలి?” అని అడిగింది సుందరమ్మ.\n\n“అవి మింగటానికి కాదు. వాటిని రోజుకు ఆరుసార్లు కింద పారబోసి, సీసాను ఎత్తయిన బల్లమీద పెట్టి, వందమాత్రలనూ ఒక్కొక్కటిగా ఏరి, సీసాలో వెయ్యాలి,” అన్నాడు వైద్యుడు.\n\n- కోనే నాగవెంకటఅంజనేయులు\n\nచందమామ\nఅనుబంధం - 96\n\nమనదేశపు చెట్లు\n\nచంపకం\n\nమనదేశంలో 'అలయవృక్షం'గా ప్రసిద్ధి గాంచిన చంపక వృక్షం మెక్సికో నుంచి ఇతర దేశాలకు వ్యాపించింది. హిందువులే కాకుండా, ముస్లింలు, బౌద్ధులు కూడా దీనిని పూజ నీయంగా భావిస్తారు. దేవా లయాలలో, మసీ దులలో ఇవి ఎక్కువగా కనీపిస్తాయి. ముస్లింలు దీనిని గోరీలవద్ద నాటి పెంచుతారు. అందు వల్ల దీనికి 'మృతుల పుష్పం' అనే పేరు కూడా వచ్చింది.\n\nహిందీలో దీనిని చమేల్, గుల్- ఇ- చిన్ అనీ, మరాఠీలో ఖైర్ చంపా అనీ, గుజరాతీలో ధోలో చంపా అనీ, బెంగాలీలో దలమా పూలా అనీ, ఒరియాలో గోలోచి అనీ, తమిళంలో ఇళత్తళరి అనీ, మలయాళంలో అరళి, వెళ్ళ చంపక అనీ అంటారు. తెలుగులో దీనిని అర్హత గన్నేరు అని కూడా అంటారు.\n\nఈ చెట్లు అరు మీటర్ల ఎత్తు వరకు పెరుగుతాయి. కొమ్మలు దృఢంగా నాలుగు వైపులకూ విరుచుకుని ఉంటాయి. ఆకులు లేనప్పుడు కొమ్మల కొనలు లావుగా కనీపిస్తాయి. దాదాపు 30.సెం.మీ. పాడవైన ఆకులు కొమ్మలచివర గుబురుగా ఉంటాయి. మధ్య కాడనుంచి అరంభమయ్యే ఈనెలు ఒకదాని కొకటి సమాంతరంగా ఉంటాయి. ఇతర చెట్లలాగే చంపకం శీతాకాలంలో\n\nఆకులు రాలుస్తుంది.\n\nపుష్ప దశాలు మొదట పసుపు, తెలుపు చివర ఎరుపు, లేతఎరుపు రంగులతో రక రకాలుగా కనిపిస్తాయి. పువ్వులు సువాసనలు వీస్తాయి. ఫిబ్రవరి నుంచి అక్టోబర్ వరకు పూస్తాయి.\n\nవేళ్ళతో పెకలించినా చంపకం పూస్తూనే ఉంటుంది. అందుకే దీనికి 'జీవనవృక్షం' అనే మరొక పేరు కూడా ఉన్నది.\n\nమనదేశపు ఋషులు:\n\nజాజిలి\n\nసామాన్య మానవులకు చారశక్యం గాని భీకరా రణ్యం మధ్య జాజిలి అనే ఒక ముని తపస్సు చేస్తూండేవాడు. ఆయన వైరాగ్యంతో ఇంద్రి యాలను జయించాడు. చెట్టు బెరడును చుట్టు కుని ఎండకూ, వానకూ, చలికీ తట్టుకుని ఘోర తపస్సు చేశాడు. అఖరికి అన్నపానాదులు కూడా త్యజించాడు. సూర్యరశ్మి నుంచి, గాలి నుంచి ఆయనకు కావలసిన జీవశక్తిలభించేది. ఆయన ధ్యానంలో కూర్చుందే తుపాను సైతం కదిలించ లేకపోయేది!\n\nఒకనాడు జాజిలి ధ్యానం నుంచి లేచి నిలబడి ఉదయభానుడి కేసి చూడ సాగాడు. ఆ సమయంలో అటుకేసి ఎగురుతూ వచ్చిన రెండు పక్షులు ఏదో చెట్టు అనుకుని ఆయన తల మీద వాలాయి. పక్షులకు ఇబ్బంది కలిగించడం ఇష్టం లేక జాజిలి అలాగే నిలబడ్డాడు. కొంతసేపటికి ముడివేసిన ఆయనజటా జూటాలను గూడు అనుకుని ఒక పక్షి అందులో గుడ్లు పెట్టింది. గుడ్లు కింద పడిపోకుండా కదలకా మెదలకా ముని అలాగే నిలబడ్డాడు.\n\nకొన్నాళ్ళకు గుడ్లు పిగిలి, పిల్లలు రెక్కలొచ్చి మెల్లగా ఎగరడం నేర్చుకున్నాయి. తల్లిపక్షి వాటికి అహారం తెచ్చిపెట్టేది. జాజిలి దీనినంతా\n\nఅంతకాలమూ ఓర్పుగా భరించాడు. ఒకనాడు పక్షిపిల్లలు, తల్లిపక్షితో ఎటో ఎగిరిపోయాయి. సాయంకాలం తిరిగి వచ్చాక అవి బెదిరి పోకూడదని జాజిలి ఉన్నచోటు నుంచి కదల లేదు. మరునాటి ఉదయం వెళ్ళిన పక్షులు ఆరు రోజులకు కాని రాలేదు. అయితే, జాజిలి మాత్రం అక్కడే కదలకుండా నిలబడ్డాడు. ఏడవ రోజు ఉదయం వెళ్ళిన పక్షులు నెలరోజులు గడిచినా రాకపోవడంతో, అవి వేరొక నివాసస్థానం చూసుకున్నాయని గ్రహించిన జాజిలి సముద్రంలో స్నానం చేయడానికి వెళ్ళాడు. స్నానం చేస్తూ, “ఆహా! పక్షుల కోసం నేనెంత శ్రమపడ్డాను! నేనెంత తపశ్శాలిని!” అని మనసులో పొంగిపోయాడు. “నువ్వే అంత గొప్పవాడివయితే మరి వారణాశి వర్తకుడు తులాధరుడి మాదీమిటి?” అనే అశరీర వాక్కు వినిపించింది!\n\nఆ మాటలకు ఆశ్చర్యం చెందిన జాజిలి వారణాశికి వెళ్ళి తులాధరుణ్ణి కలుసుకున్నాడు. కుటుంబాన్ని పోషిస్తూ, చుట్టూ ఉన్న బంధు మిత్రులకు చేతనైన సాయం చేస్తూ, అహంకార మమకారాలు లేకుండా, అతి నిరాడంబరంగా, తృప్తిగా జీవనయాత్ర సాగిస్తూన్న తులాధరుణ్ణి చూడగానే జాజిలి మనస్సులో తాను గొప్ప తపస్విని అనే అహంకారం నశించింది. ఆయనతో చర్చలు జరిపాడు. వేదాంత రహా స్యాలు తెలుసుకున్నాడు. జాజిలి కూడా వినయ శీలి అయ్యాడు!"
        },
        {
            "title": "జాజిలి",
            "page_start": 54,
            "author": "చందమామ బృందం",
            "pdf_page": 54,
            "content": "# సాధనము\n\n1. ఖురాము.\n\n2. స్పియిన్; మెక్సికో.\n\n3. స్టేథస్కోవ్.\n\n4. అక్టేరియం.\n\n5. 18 సంవత్సరాలు.\n\n6. గోళ్ళలో నరాలు లేవు.\n\n7. దక్షిణ ఆథికా.\n\n8. చెప్పి.\n\n## అవాధూను\n\n9. ఇసుక.\n\n10. భూగోళాశాస్త్రం.\n\n11. భూకంపాలు.\n\n12. నీల ఆర్మీస్టాంగ్, ఎడియ్స్ ఆల్టిన్.\n\n13. మ్యాజీలాండ్.\n\n14. ఇరాన్.\n\n15. మూడు సంవత్సరాలు.\n\n## నాయకులు\n\n1. ముస్లింల పవిత్ర గ్రంథం ఏది?\n\n2. 'బుల్ పైటింగ్' ఏ దేశాలలో ప్రసిద్ధమైన కీడ?\n\n3. రోగి గుండె కొడ్డుకునే వేయిన్సో వినడానికి డాక్టర్ ఉపయోగించే పరికరం పేరేమిటి?\n\n4. జలచరాల లాభసాధనం ఏంగ్లుంటూ ఉండాను?\n\n5. తిరిగి ఉంటి ద్విత్వస్థోని కనిత్వయింతి నాటి తిరిగి ఉంటే నూటి ప్రసిద్ధమైన కీడ?\n\n6. ద్విత్వయింతి దించి నింది ప్రసిద్ధమైన కీడ.\n\n7. ద్విత్వయింతి దించి ప్రసిద్ధమైన కీడ.\n\n8. ద్విత్వయింతి దించి ప్రసిద్ధమైన కీడ.\n\n9. ద్విత్వయింతి దించి ప్రసిద్ధమైన కీడ.\n\n10. నిలేదుల్లో అంటున్ను, 'ట్లో, 'ంచర్చవతావా, 'ంచతరిపణ నాయమి నియామించి దించిను నియామిని పిల్లా నిశ్చితం ఏది?\n\n11. భూమి ప్రాథమిక గ్రామీషే నాయమి నిలిపి నును అనుకెళ్లింది?\n\n12. చంద్రుడి మీద పాఠసాధనమున్నాడు ద్విత్వయింతి పాఠసాధనం మోపిన వారెవరు?\n\n13. ఏ దేశపు ప్రజలను నులజవు, నివ్వి, నును అని అంటూ?\n\n14. పర్షియా ఈవాటి పేరేమిటి?\n\n15. నత్త ఎంతకాలం నిధపాటును?\n\n## నాయకులు\n\n9. ఇసుక.\n\n10. భూగోళాశాస్త్రం.\n\n11. భూకంపాలు.\n\n12. నీల ఆర్మీస్టాంగ్, ఎడియ్స్ ఆల్టిన్.\n\n13. మ్యాజీలాండ్.\n\n14. ఇరాన్.\n\n15. మూడు సంవత్సరాలు.\n\n16. గోళ్ళలో నరాలు లేవు.\n\n17. దక్షిణ ఆథికా.\n\n18. చెప్పి.\n\nబంగారు గడియలు నెం.5 : సమాధానాలు\n\n4. బోలుగా ఉండడం. నిజానికి పక్షి ఈకల కన్నా ఎముకలు తేలికగా ఉంటాయి!\n\n5. ఏడు ఎముకలే!\n\n6. కింగ్‌కాంగ్.\n\n7. నిప్పుకోడి (అస్ట్రిచ్):\n* మామూలు అస్ట్రిచ్ గుడ్డు `1.6` కి. గ్రా.\nబరువు ఉంటుంది.\n\n1. 'నెస్సీ', లాచ్‌నెస్ భీకరమృగం.\n\n2. టిబెటన్లు దానిని 'యెతి' అన్నారు.\nపాశ్చాత్యులు 'అతిచెడ్డ మంచుమనిషి' అన్నారు.\n\n8. ఈదకుండా ఉండలేవు. మిగతా చేపలకున్నట్టు వీటికి నీటిపై తేలడానికి ఉపయోగపడే క్లోమం లేదు. ఈదడం ఆపితే మునిగిపోతాయి. కాబట్టి నిదురపోయేప్పుడుకూడా ఈదుతూ ఉండాల్సిందే!\n\n3. బెర్మూడా ట్రయాంగల్. దీనిని డెవిల్స్ ట్రయాంగల్ అని కూడా అంటారు.\n\nఅసలు పొరబాటు అతిపెద్ద వేట\n\nచరిత్ర పూర్వయుగపు మనిషి డైనోజార్‌ను వేటా డడంఅసంభవం. ఎందుకంటే మానవుడు పుట్ట డానికి పూర్వమే డైనోజార్లు నశించి పోయాయి!"
        },
        {
            "title": "దయ్యం చేసిన పెళ్ళి",
            "page_start": 56,
            "author": "లక్ష్మీ గాయత్రి",
            "pdf_page": 56,
            "content": "దయ్యం చేసిన పెళ్ళి\n\nగంగరాజుకు లక్ష్మి ఒక్కతే సంతానం.\nఆమె తల్లి చిన్నతనానే పోవటంతో, తండ్రీ కూతుళ్ళిద్దరూ ఒకరికొకరు మిగిలారు. లక్ష్మి ఆనందంగానే బతుకుతున్నా, తన బొటా బొటి సంపాదనతో కూతురు పెళ్ళి ఎలాగా అని గంగరాజు మధనపడుతూండేవాడు.\n\nఇలా ఉండగా, ఒకనాటి ఉదయాన్నే పనికి బైలుదేరుతున్న గంగరాజును, ఇంటి యజమాని ఆపి, “ఇదిగో, ఈ నెల నుంచి మీ ఇంటి అద్దె మరొక పాతిక రూపాయలు పెంచుతున్నాను. ఇష్టం లేకపోతే మరొక ఇల్లు వెతుక్కో!” అన్నాడు నిక్కచ్చిగా.\n\nఆ మాట వింటూనే దిగాలు పడిపోతున్న తండ్రిని చూసి, గుమ్మంలోనే వున్న లక్ష్మి ముందుకు వచ్చి, “ఏ క్షణాన కూలి నెత్తిన పడుతుందో అన్నట్లున్న ఈ ఇంటికి, అద్దె పెంచి నిండా ఆరునెలలు కూడా కాలేదు. మళ్ళీ పెంచడమా?” అన్నది, కాస్త కోపంగా.\n\nఆ మాటకు ఇంటి యజమాని మండిపడి, “ఇంత చక్కటి ఇల్లు నీకు కూలిపోయే కొంపలా కనిపిస్తున్నదా? నీలాంటి సుకు మారికి, ఆ రత్తమ్మ దయ్యపుకొంపే సరైన చోటు! సాయంత్రంలోగా ఇల్లు ఖాళీ చేశారా సరేసరి, లేకపోతే తట్టా బుట్టా వీధిలోకి గిరా దెయ్యడం ఖాయం!” అంటూ రంకెలుపెట్టి, ఇంట్లోకి వెళ్ళి తలుపు వేసుకున్నాడు.\n\nగంగరాజు నిస్సహాయంగా కూతురువైపు తిరిగి, “నాకిప్పటికే ఆలస్యమైంది. సాయం కాలానికి ఆయనకు కోపం కాస్త చల్లబడుతుందేమో చూస్తాను,” అని వెళ్ళిపోయాడు.\n\nలక్ష్మి ఇంట్లోకి వెళ్ళి, మంచం మీద విచారంగా కూర్చుని, ఇంటియజమాని అన్న రత్తమ్మ దయ్యపుకొంపగురించి ఆలోచించ సాగింది. అక్కడికి రెండువీధుల అవతల వున్న పెద్ద మండువాలోగిలి ఇల్లే రత్తమ్మది! బతికుండగా, రత్తమ్మ పేరు చెబితే చాలు\n\nఅంతా చెయ్యెత్తి దణ్ణం పెట్టేవారు. 'అమ్మా, ఇదీ కష్టం' అని చెప్పుకున్నవాణ్ణి, రత్తమ్మ ఎన్నడూ ఉత్త చేతులతో పంపి ఎరుగదు. అటువంటి రత్తమ్మ, మూడేళ్ళ క్రితం ఏదో చిన్న జబ్బు చేసి చనిపోయింది. ఆమె భర్త ఎప్పుడో పోయాడు. ఆ ఇంట మిగిలిందల్లా, రత్తమ్మ ఒక్కగానొక్క కొడుకు వేణు మాత్రమే.\n\nరత్తమ్మ పోయిన కొత్తలో వేణుతో బాటు వంటమనిష్టి, పనివాళ్ళూ వుండేవారు. అలా ఒక ఆరునెలలు గడిచేసరికి, పనివాళ్ళంతా రత్తమ్మ దయ్యమై ఆ ఇంట తిరుగుతున్నదని గోలచేసి,పనులు వదులుకుని వెళ్ళిపోయారు.\n\nఅదంతా గుర్తు చేసుకున్న లక్ష్మి, చివరకు ఒక నిర్ణయానికి వచ్చినదానిలా లేచి, “జాలీ దయా లేనివాళ్ళను మళ్ళీ మళ్ళీ అడిగిఇంకా చులకన అయ్యేకంటే, మొండికెత్తి బతకటం వెయ్యిరెట్లు నయం,”అనుకుంటూ, ఇంటికి తాళం పెట్టి బయలుదేరింది.\n\nలక్ష్మి, రత్తమ్మ ఇల్లు చేరేసరికి,ఒకయువ కుడు అప్పుడే ఇంటికి తాళం వేస్తున్నాడు. అతడే వేణు అయివుంటాడని ఊహించి లక్ష్మి, అతడికి నమస్కరించి, తమ పరిస్థితి క్లుప్తంగా చెప్పి, “నాకు దయ్యాలున్నవన్న నమ్మకం అంతగా లేదు. కొద్దిరోజుల పాటు మమ్మల్ని మీ ఇంట తలదాచుకోనిస్తే, మీ మేలు మర్చిపోము,” అన్నది.\n\nఆమె మాటలకు ముగ్ధుడైన వేణు, “అసలంటూ మీరీ ఇంట వుండాలే గాని, ఎన్నాళ్ళున్నా నాకు అభ్యంతరం లేదు. ఇది మీ స్వంత ఇల్లనుకోండి.మా అమ్మ దయ్యం కాలేదనీ, ఇది దయ్యపుకొంప కాదనీ, మీ వల్ల నలుగురికీ తెలిస్తే చాలు,” అని, ఇంటితాళం తీసి, ఇల్లంతా అమెకుచూపించి, “కచేరీకి పొతున్నాను. మళ్ళీ సాయంత్రం వస్తాను,” అని చెప్పి వెళ్ళిపోయాడు. వేణు వెళ్ళగానే, ఇల్లంతా మరొకసారి కలియదిరిగిన\n\nలక్ష్మి, ముందుగా చిపురు తీసు కొచ్చి, ఇల్లంతా ఊడ్చి శుభ్రంచేసింది. తర్వాత ఇంటికి తాళం పెట్టి, తమకు పరిచయస్తుడైన రంగడనే బాడుగబండి వాడి సహాయంతో తమ సామా నంతా రత్తమ్మ ఇంటికి చేరవేసింది.\n\nఆ సరికి ఇంటికి తిరిగి వచ్చిన గంగరాజు, తనకూతురు చేసినపని తెలుసుకుని, రత్తమ్మ ఇంటికి వచ్చి తలుపు తట్టాడు.\n\nతలుపు తీసిన లక్ష్మి, తండ్రి ముఖంలో కోపం గమనించి, “నిన్ను అడక్కుండా, ఇల్లు మార్చినందుకు కోపగించుకోకు నాన్నా! మన ఇంటి యజమాని అన్నదేమిటి? సాయంకాలా నికల్లా ఇల్లు ఖాళీ చేయకపోతే, బుట్టా తట్టా బయట పారేస్తానని! ఇంత అవమానం జరి గాక అక్కడ ఎలా వుండగలం? దయ్యాల గురించి ఏం భయపడకు. మన తాహతుకు తగినఇల్లు దొరగ్గానే వెళ్ళిపోదాం,” అని వేణు గురించి చెప్పింది.\n\nఆ రాత్రి వేణు ఆ తండ్రీ కూతుళ్ళతో పాటు భోజనం చేస్తూ, లక్ష్మివంటను చాలా మెచ్చుకున్నాడు. ఉదయం గంగరాజు పనికి బయలుదేరుతూ లక్ష్మితో, “ఈ రోజునుంచి ఇంటికోసం వెతుకుతాను. నేను వచ్చేసరికి పొద్దుపోయినా, ఖంగారుపడకు,” అని చెప్పాడు.\n\nఆ రోజు పగలంతా కూడా లక్ష్మి ఇంటినీ, ఇంటి చుట్టూ ఉన్న విశాలమైన ఆవరణనూ శుభ్రం చేస్తూ గడిపింది. చికటిపడ్డాక పాయ్యి వెలిగించి, వంట ప్రారంభించింది.\n\nవంట పూర్తికావస్తూండగా, “ఇంకా నిన్ను పలకరించకుండా ఉండడం నావల్ల కాదు,” అన్న మాటలు వినిపించినై.\n\nలక్ష్మి ఉలిక్కిపడి తిరిగి చూసేసరికి, పక్కనే పీట వాల్చుకుని నవ్వు మొహంతో కూర్చుంటున్న అడదయ్యం ఒకటి కని పించింది. ఆ దయ్యం రత్తమ్మేనని రూఢి చేసుకున్న లక్ష్మి కూడా నవ్వుతూ, “నాకు\n\nతెలీకడుగుతాను. బతికుండగా అంత మంచి దానివి, చనిపోయాక దయ్యానివెలా అయ్యా వత్తా? ఇప్పుడు చూడు, ఇంత పెద్ద ఇంటికి నీ కొడుకు ఒక్కడూ ఒంటరిగా ఎలా మిగి లాడో!” అన్నది.\n\nఅందుకు దయ్యం పెద్దగా నిట్టూర్చి, “వేణుకు కాస్త వయసొచ్చినప్పటి నుంచి, ఎంత తొందరగా వాడి పెళ్ళి చేసి కోడల్ని తెచ్చుకుందామా అని తహతహలాడాను. వాడు ఇదుగో, అదుగో అంటూ చేసిన ఆలస్యం అంతా ఇంతా కాదు. ఈ లోగా నేను కాస్తా హరీమని, వాడి పెళ్ళి చూడాలన్న ప్రగాఢ వాంఛ తీరక, దయ్యాన్నయి, మా పెరట్లో ఉన్న బావి పక్కన వున్న చింతచెట్టు మీద గుట్టుచప్పుడు కాకుండా కాలక్షేపం చెయ్యడం ప్రారంభించాను. రోజూ అర్ధరాత్రి\n\nవేళ ఒక్కసారి మాత్రం ఇంట్లోకి వెళ్ళి, నా కొడుకును కళ్ళారా చూసుకునేదాన్ని. పని వాళ్ళూ, వంటమనిషీ వాడికి వేళపట్టున అన్నీ అమర్చిపెడుతున్నారా లేదా అని గమనించే దాన్ని. క్రమంగా పనివాళ్ళ ప్రవర్తనలో మార్పు వచ్చింది.\n\nఒకనాడు నా కొడుకు పుట్టెడు జ్వరంలో మంచానపడి వుంటే, పనివాళ్ళందరూ కూడ బలుక్కుని, చీకటి పడ్డాక పెద్ద మూటెడు బియ్యంపెరటిదారిన అమ్మబోయారు. చూస్తూ వూరుకోలేక, వాళ్ళమీదికి ఒక్క దూకుదూకి, ఆ మూట లాక్కుని, “ఒరే, నేను రత్తమ్మను, మీ యజమానురాల్సి! అప్పట్లో మిమ్మల్ని కన్న బిడ్డల్లా చూసు కున్నాను. మీ విశ్వాసమేమై పోయింది? ఇలాంటి తప్పుడు పనులుచేశారో పీకలు నులిమేస్తాను!” అన్నాను. అంతే! అందరూ కలిసి, ‘దయ్యం బాబో’ అని కేకలు పెడుతూ వీధినపడ్డారు. ఇందులో, నా తప్పే మైనా ఉన్నదంటావా?” అని అడిగింది.\n\nలక్ష్మి తలూపుతూ ఏదో చెప్పబోయేంతలో, వీధి తలుపు చప్పడైంది. రత్తమ్మ దయ్యం రివ్వున కిటికీలోంచి ఎగిరి మాయమైంది.\n\nఆ తర్వాత, ఐదోనాటి రాత్రి, గంగరాజు ఆనందంగా ఇంటికి తిరిగి వచ్చి, కూతుర్ని కేకవేసి పిలిచి, “మనకు ఇల్లు దొరికింది. రేపు ఉదయాన్నే వెళదాం,” అన్నాడు.\n\nఆ మాట వినగానే అక్కడే వున్న వేణు మొహం చిన్నబోయింది. అయినా దయ్యపు కొంపగానే పేరుబడ్డ తన ఇంట్లో, ఇంకా వుండమని వాళ్ళను బలవంతం చెయ్యలేక, తనలో తానే బాధపడుతూ మౌనంగా వూరు కున్నాడు.\n\nగంగరాజు స్నానం చేసేందుకు పెరట్లోని బావి దగ్గరకు వెళ్ళి, బావి గట్టుమీద కాలు మోపగానే, పక్కనే వున్న చింతచెట్టు మీద నుంచి రత్తమ్మ దయ్యం దభీమంటూ అతడి ముందుకు దూకింది. గంగరాజు దయ్యాన్ని చూస్తూనే బిగుసుకుపోతూ, నోట మాట రాక, నిలుచున్న పాటున చతికిల బడ్డాడు.\n\nదయ్యం కూడా అతనికెదురుగా చతికిలబడుతూ, “గంగన్నా! బతికుండగా నీకు చేసిన సాయం మర్చిపోయావా! నీకేం భయం లేదు, నే చెప్పేది కాస్త విను,” అంటూ అర్థింపుగా, తను దయ్యమెలా అయినదీ, లక్ష్మికి చెప్పినదంతా అతడికి చెప్పి, “రేపు పాద్దున్నే మరొక ఇంటికి పోదామని, నువ్వు లక్ష్మికి చెప్పినమాట విన్నాను. ఈ నాలుగు రోజుల నుంచీ నా కొడుకు వేణు ఆనందంగా ఉన్నాడు. నీ కూతుర్షి వాడికిచ్చి పెళ్ళి చేసి, వాడి ఆనందాన్ని శాశ్వతం చెయ్యి. కోరికదీరా వాడి పెళ్ళి చూసి, ఈ ఇల్లొదిలి నా దారిన నేను పోతాను! నా మాట నమ్ము!” అన్నది.\n\nస్వతహాగా జాలిగుండే, మంచితనమూగల గంగరాజు, దయ్యం మాటలకు కరిగిపోతూ,\n\n“నీనుంచి లోగడ ఉపకారం పొందిన వాణ్ణి, నీ మాట కాదంటానా, అక్కయ్య?” అన్నాడు.\n\nఆ మాట వింటూనే దయ్యం ఆనందంగా, “హమ్మయ్య పెళ్ళిభోజనం చేసినంతతృప్తిగా ఉన్నది, గంగరాజు!” అని, రివ్వున గాలిలోకి లేచి మాయమైంది.\n\nవెంటనే స్నానం మాట కూడా మర్చిపోయి ఇంట్లోకి వచ్చిన గంగరాజు దిగులుగా కూర్చుని వున్న వేణును చూసి జాలిపడుతూ, “బాబూ, మేం వెళ్ళడం నీకు ఇష్టం లేనట్టున్నది. మా లక్ష్మి మీ ఇంట శాశ్వతంగా వుండి పోవడం, ఇష్టమైతే చెప్పు. దాన్ని నీ చేతుల్లో పెట్టి, నా దారిన నేను పోతాను,” అన్నాడు గుంభనంగా నవ్వుతూ.\n\nఅది వింటూనే ఆనందంతో తబ్బిబైన వేణు, గంగరాజు చేతులు పట్టుకుంటూ, “అంతకంటే అదృష్టమా, మామయ్యా! ఈ ఇల్లే లక్ష్మిదయ్యాక, నువ్వొక్కడివీ వేరే ఎక్కడికో వెళ్ళడం దేనికి? ముగ్గురం ఒకరి కొకరం తోడుగా బతుకుదాం,” అన్నాడు.\n\nఅక్కడే వుండి, వాళ్ళిద్దరి మాటలూవిన్న లక్ష్మి సిగ్గుతో తల వంచుకుని పక్కగదిలోకి వెళ్ళిపోయింది.\n\nతల్లిపేమ\n\nఒక గ్రామంలో ఒక పేదరాలికి ముత్తు అనే కొడుకు ఉండేవాడు. తల్లికి వాడంటే గారాబం. తాను కష్టపడి పనిచేసి సంపాదించిన డబ్బుతో కొడుకును ఎంతో ఆప్యాయంగా పెంచింది. ముత్తుకు తినటమూ, తోటివాళ్ళతో అడుకోవటమూ తప్ప వేరే పని లేదు.\n\nఅయితే ముత్తు ఒక సంగతి గమనించాడు. తన ఈడుకుర్రాళ్ళందరూ తమకు చాతనైన పనులేవో చేసి, తల్లిదండ్రులకు సహాయంగా ఉంటున్నారు. తాను కూడా తల్లికి సహాయపడదామని ముత్తు అనుకున్నాడు, కాని తనకొడుకు శ్రమించటం తల్లికి ఇష్టం లేకపోయింది. ఉన్న ఊళ్ళో తానుపని చెయ్యటానికి తల్లి ఒప్పుకోదు. అందుచేతమరే ఊరైనా వెళ్ళి పనిచెయ్యాలన్న ఉబలాటం ముత్తుకు కలిగింది. అందుకు కూడా తల్లి ఒప్పుకోదని తెలిసి, ముత్తు ఒకనాడు తల్లికి చెప్పకుండా ఇంటి నుంచి బయలుదేరాడు.\n\nవాడు చాలాదూరం ప్రయాణం చేసి ఒక గ్రామం చేరి, అక్కడ ఒక ధనికుడి ఇంట పనికి కుదిరాడు. ధనికుడి వద్ద ఒక సంవత్సరం పని చేశాక వాడికి తల్లి మీద గాలి మళ్ళీంది. వాడు ఈ మాట యజమానితో చెబితే అయన వాడికి ఒక వెండి అచ్చు బహుమానంగా ఇచ్చి, దాన్ని జాగ్రత్తగా ఇంటికి చేర్చమన్నాడు. ముత్తు పని చేసిన కాలంలో ధనికుడి ఇంట రెండు పెళ్ళిళ్ళు జరిగాయి. అప్పుడు ధనికుడు తన నౌకర్ల కందరికీ కట్నాలూ, కానుకలూ దండిగా ఇచ్చాడు. ముత్తు తాను పని చేసిన కాలంలో జీతండబ్బులు కూడా ఏమీ తీసుకోలేదు. అందుచేత ఇప్పుడు వాడికి ఇంత వెండి దొరికింది. దాన్ని వాడు తన పైబట్ట కొంగున కట్టుకుని భుజాన వేసుకుని, ఎంతో ఉత్సాహంగా తన గ్రామానికి బయలుదేరాడు. నడు స్తున్నకొద్దీ ముత్తుకు వెండిమూట భారం\n\nపెరిగిపోతున్నట్టు అనిపించింది. ఆ బరువు మూలాన చురుకుగా నడవలేక పోయాడు.\n\nముత్తు కొంతదూరం వెళ్ళాక ఒక మనిషి గుర్రంమీద ఎక్కి ఎదురొచ్చాడు. దాన్ని చూడ గానే ముత్తుకు, తనకు అటువంటి గుర్రం ఉంటే తాను వేగంగా తల్లిని చేరుకోవచ్చు గదా అనిపించింది. వాడు గుర్రంమీద వచ్చే వాణ్ణి పలకరించి, “ఏమండీ, ఇటువంటిగుర్రం ఖరీదు ఎంత ఉంటుంది?” అని అడిగాడు.\n\n“నీ దగ్గిర ఏమున్నది గుర్రాన్ని కొన డానికి?” అని గుర్రంమనిషి అడిగాడు.\n\nముత్తు ఆ మనిషికి తన వెండి చూపాడు. ఆ మనిషి ఆ వెండి తీసుకుని గుర్రాన్ని ఇవ్వ టానికి ఒప్పుకున్నాడు. ముత్తు తన వెండి కాస్తా ఆ మనిషికిచ్చి, అతని సహాయంతో గుర్రం మీద ఎక్కి కూర్చున్నాడు.\n\nముత్తు ఎక్కి కూర్చోగానే ఆ గుర్రం శరవేగంతో దౌడు ప్రారంభించింది. దాని వేగాన్ని అదుపు చెయ్యటం గాని, దాన్ని తన ఇష్టం వచ్చిన దిక్కుగా నడిపించటం గాని ముత్తుకు సాధ్యం కాలేదు.\n\nగుర్రం అలా దౌడు తీసి పోతూంటే ఒక చోట అవులను మేపుతున్న వాడొకడు ముత్తు పరిస్థితి గమనించి, కర్ర ఎత్తి గుర్రానికి ఎదురు వచ్చి, దాన్ని ఆపటానికి ప్రయత్నించాడు. గుర్రం ఆగింది, కాని ఆగే ముందు హాతాత్తుగా వెనకకాళ్ళమీద లేచి ముత్తును కింద పడేసింది.\n\nతరవాత అవులను మేపేవాడు ముత్తును లేవదీసి, “జానెడు లేవు. నీకీ గుర్రం స్వారీ ఏమిటి? అసలీ గుర్రం నీకెలా వచ్చింది? ఎక్కడైనా దొంగిలించలేదు కదా?” అని అడిగాడు.\n\nముత్తు తన సంగతంతా ఆ మనిషితో చెప్పుకున్నాడు. “నువ్వు చాలా పారపాటు చేశావు. ఈ గుర్రాన్ని చూసి మీ అమ్మ ఏమని సంతోషిస్తుంది? అంతకన్నా, చెప్పిన మాట విని ఒక అవును తోలుకుపోయి నట్టయితే మీ అమ్మ చక్కగా పాడి చేసేది గద. ఇప్పుడైనా మించిపోయింది లేదు. నాకీ గుర్రాన్నిచ్చి, మంచి అవును తీసుకుని ఇంటికి వెళ్ళు. మీ అమ్మ నిన్ను మెచ్చుకుంటుంది,” అన్నాడు అవులను మేపే మనిషి.\n\nఆవు దూడలను పెడుతుందనీ, ఇంటి నిండా అవులమంద తయారవుతుందనీ ఊహించుకుని ముత్తు గుర్రాన్నిచ్చి అవును తీసుకోవడానికి ఒప్పుకున్నాడు. కానీ ఆ ఆవు లను మేపేవాడు వాడికి ఒక వట్టిపోయిన ముసలి ఆవునిచ్చి పంపేశాడు.\n\nముత్తు ఆవును తోలుకుంటూ బయలు\nదేరాడు. వాడికి మధ్యాన్నం అయినప్పటి\nనుంచి అకలి దహించుకుపోతున్నది. సాయం\nకాలం దాకా ఆగితే ఆవు పాలిస్తుందనీ, అవి\nతాగి కడుపు నింపుకోవచ్చుననీ వాడు అను\nకున్నాడు.\n\nసూర్యాస్తమయం వేళకు ముత్తు ఒక\nమేకల మంద ఉండేచోటికి చేరాడు. వాడు\nమేకల కాపరిని అడిగి ఒక చెంబు తీసుకుని\nఆవును పితకటానికి ప్రయత్నించాడు. పాలు\nరాకపోగా ఆవు తన్నసాగింది.\n\nఇదంతా చూస్తూన్న మేకలకాపరి నవ్వి,\n“ఇది ముసలి ఆవు. నీకేం పాలిస్తుంది?\nదీన్ని ఎక్కడ సంపాదించావు?” అని ముత్తు\nనడిగాడు.\n\nముత్తు వాడికి తన కథంతా చెప్పాడు.\n\n“పాపం, నిన్ను చిన్నవాణ్ణి చేసి మోసం చేశారు. ఈ ఆవును ఇక్కడే వదిలేసి, ఒక\n\nమంచి పాడిమేక నిస్తాను, తీసుకుపో. కొద్ది\nకాలంలోనే నీకూ ఒక మేకలమంద ఏర్పడు\nతుంది,” అన్నాడు మేకలకాపరి.\n\nవాడు తానిస్తానన్న మేకను పితికి ముత్తుకు\nతాగడానికి దాని పాలు కూడా ఇచ్చాడు.\nముత్తు తృప్తిపడి ఆ మేకను తోలుకుంటూ\nఇంటిదారి పట్టాడు.\n\nకొంతదూరం పోయాక మేక ముత్తు\nవెంట రాక, వెనక్కు పోవడానికి ప్రయత్నిస్తూ,\n“మే, మే,” అని గట్టిగా అరవసాగింది. దానితో\nపెనుగులాడేటందుకు ముత్తుకు శక్తి చాల\nలేదు.\n\nఇంతలో ఒక మనిషిచంకలో కోడిపుంజును\nపెట్టుకుని అటుగా వచ్చి, “ఎందుకబ్బాయీ,\nఆ మేకతో ఘర్ణణ పడుతున్నావు? ఇది నీది\nకాదా? దీన్ని ఎక్కడికి తీసుకుపోతున్నావు?” అని\nఅడిగాడు. ముత్తు ఆ మనిషికి తన కథంతా\nచెప్పేశాడు.\n\nకోడిపుంజు మనిషి అంతా విని, “మీ ఊరు ఇంకా చాలా దూరం ఉంది. ఈ మేకను బలవంతాన అంతదూరం నువ్వు నడిపించలేవు. నా మాట విని దీన్ని నాకు వదిలేసి ఈ కోడిని తీసుకుని వెళ్ళు. ఇది నీకు రోజుకు పదేసి గుడ్లు పెడుతుంది. చూస్తూండగానే నీ ఇల్లంతా కోళ్ళమయం అవుతుంది.మీ అమ్మ చాలా సంతోషిస్తుంది,” అన్నాడు.\n\nముత్తుకు ఈ సలహా నచ్చింది. ఆ మనిషి చేతిలో వున్నది కోడిపుంజనీ, అది గుడ్లు పెట్టదనీ కూడా ముత్తుకు తెలీదు. వాడు బాధ విరగడయిందే చాలనుకుని, మేకను ఆ మనిషికిచ్చి, కోడిపుంజును తీసుకుని బయలుదేరాడు.\n\nవాడు కొంత దూరం పోయాక ఒక గ్రామంలో ఒకచోట ఒకమనిషి అనేక కత్తులు తన ముందు పోగేసుకుని, సానరాయి మీద ఒక్కొక్కదే సానపడుతున్నాడు. ముత్తు ఆగి, వాడు చేసేపని చూసి, “ఎందుకిట్లా చేస్తు న్నావు?” అని అడిగాడు.\n\n“కత్తులను పదును పెడుతున్నాను. ఈ కత్తులన్నీ పదును పెట్టానందే రూపాయి\n\nడబ్బులు వస్తాయి. ఒక పూట పని,” అన్నాడు సానవాడు.\n\n“నాక్కూడా అటువంటి సానరాయి ఉందే బాగుండునే,” అన్నాడు ముత్తు.\n\n“నా దగ్గిర ఇంకో రాయి ఉంది, కావలిస్తే అమ్ముతాను,” అన్నాడు సానవాడు.\n\n“కొనటానికి నా దగ్గర ఈ కోడి తప్ప ఏమీ లేదు,” అన్నాడు ముత్తు.\n\n“పోనీ అదే తే!” అంటూ సానవాడు కోడి పుంజును తీసుకుని ఒక సానరాయి ముత్తు కిచ్చాడు.\n\nముత్తు ఆ రాయితో తన గ్రామం చేరుకుని తల్లితో, తాను ధనికుడిచ్చిన బరువైన వెండి సుద్దను సానరాయి కింద ఎట్లా మార్చినదీ చెప్పాడు.\n\n“పిచ్చి వెధవా! అంత వెండి పొగొట్టుకుని ఈ పనికిమాలిన రాయి తెచ్చావా? వెండిపాతే పోయిందిలే. నువ్వు తిరిగి వచ్చావు. అంతే చాలు,” అన్నది తల్లి.\n\nఆ తరవాత ఆమె వాణ్ణి పనిలో ప్రవేశించనిచ్చింది. ముత్తు మంచి పనిమంతుడు కావడంవల్ల తల్లి కన్న ఎక్కువే సంపాదించి, తల్లిని సుఖపెట్టాడు."
        }
    ]
}