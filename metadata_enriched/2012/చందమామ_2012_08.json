{
    "book_id": "చందమామ_2012_08",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 6,
            "content": "జూన్ చందమామ మూడో వారం చివర్లో కూడా లభ్యం కాలేదు. వచ్చిన పత్రికను చూసి ఆనందించడం, కథలన్నీ ఆబగా చదవటం షరామామూలే కాని అన్ని పత్రికలూ వచ్చిన మూడు వారాల వరకు సంచిక విడుదల కాకపోతే పత్రిక పరిస్థితి దెబ్బతింటుందేమో ఆలో చించండి.\n\n- రాజేష్, హైదరాబాద్, ఎపి\n\nజూన్ సంచికలో చిన్నకథలు వేటికవే సాటిలేని విధంగా ఉన్నాయి 'రహస్యం', 'పనికిరాని సాధనం', 'పనివాడు', 'మేలైన మెచ్చుకోలు' కథలు ఆద్యంతం అలరించాయి. ఏ పత్రిక లోనూ ఇంత నీతిమంతమైన చిన్న కథలను చూడలేదు.\n\n- నాగేశ్వరరావు, ఏలూరు, ఎపి 'రెండు రహస్యాలు', 'పరిశుద్ధుడు' కథలు రెండూ చక్కటి నీతిని బోధించాయి. మంచి ఊరు, చెడు ఊరు గురించి శంకరాచార్యుడు వివరించిన తీరు హృద్యంగా ఉంది. ఇక ఉపాధ్యాయుడి కొలువు అంగడి వస్తువు కాదని, దాన్ని అమ్మలేమని పాఠశాల నిర్వాహకుడు చెప్పిన తీరు కదిలించింది.\n\n- యజ్ఞస్వ శాస్త్రి, వేటపాలెం, ఎపి\n\nచందమామలో కథల నాణ్యత ప్రస్తుతం అంత బాగున్నట్లు లేదు. దేవీ భాగవతం, వీర హను మాన్, మహాభారతం చందమామకు వన్నెతెచ్చాయి. ఇప్పుడు చందమామ ఆత్మకోల్పోయిన ట్లుంది. శిథిలాలయం సీరియల్ మాత్రం అద్భుతం.\n\n- విజయ్ చాహాన్, ఉత్తర ప్రదేశ్ చందమామ గత సంచిక అందిన వెంటనే ఆబగా చదివేశాను. మండువేసవిలో మలయమా రుతంలా అనిపించింది. సంచిక మొత్తం చక్కగా ఉంది. చందమామ ధర పెరుగుతోందని విన్నాను. పరిస్థితి ఇంత తీవ్రమయ్యేంత వరకు మీరు ధర ఎందుకు పెంచలేదని ఆశ్చర్యంగా ఉంది. ధర ఎలా ఉన్నా నాలాంటి పాఠకులం ఎప్పుడూ చందమామతో ఉంటాము.\n\n- ప్రాఫెసర్ సందీప్ కుమార్, అమృత్సర్ ఢిల్లీలో ఉంటున్న నాకు ఇరవయ్యేళ్లు. చందమామను చిన్నప్పటినుంచే చదువుతున్నాను. చందమామ, దాని అద్భుత చిత్రాలు నన్నెప్పుడూ ఆకట్టుకుంటుంటాయి. పాత కథలు మరీ బాగుంటాయి. చందమామను తిరిగి పాత రూపంలోకి తీసుకురండి.\n\n- స్వాతి, ఢిల్లీ\n\nనిన్ననే జూన్ చందమామ చూశాను. నిజంగానే పౌర్జమి నాటి చందమామను చూసినంత ఆనందం కలిగింది. రాత్రంతా కూర్చుని మొత్తం పత్రికను ఆరుసార్లు చదివాను. కవర్ పేజీ నిజంగా నాకు ఒక గిఫ్ట్ ఇచ్చినట్లే ఉంది. చందమామను మాకు ఇస్తున్నందుకు కృతజ్ఞతలు. రియల్లీ ఐ మీన్ ఇట్.\n\n- డ్యాక్టర్ సిరి, మిర్యాలగూడ, నల్గొండ\n\nచందమామ మొన్ననే అందింది. నిద్రావస్థలో ఉన్న కుంభకర్ణుడి ముఖ చిత్రం అత్యద్భుతంగా ఉంది. మళ్లీ పాత చందమామను చూస్తున్నంత అనుభూతి. ఆర్ట్‌బుక్ నుంచి వేసిన శ్రీకృష్ణుడు ఎంత సుందర మోహనరూపుడిగా ఉన్నాడో! శిథిలాలయం సీరియల్. పూర్తి పేజీ చిత్రంలోని రాత్రిపూట అటవీ సౌందర్యం జిగేల్మంటోది. ఎంత గొప్ప చిత్రాలు...!\n\nనిజంగా చందమామ ఒక అద్భుత లోకం.\n\n- రామచంద్రయ్య, కర్నూలు, ఎపి\n\nChandamama Subscribers\nwill get flat 10% off on\nsubscription renewals!\n(All Editions - within India)\n\nChandamama!\n\nBecause stories\nmake the\nworld\ngo round...\n\nChoose\nyour Chandamama!\n\nGo to\nwww.chandamamashop.com\n& subscribe Now!!\n\nYou can also subscribe online at: www.chandamamashop.com\n\nChandamama is available in English and 11 regional languages.\nJunior Chandamama for children above 4 years\nis available only in English.\n\nI want to subscribe to / gift / renew subscription for the following\neditions of Chandamama:\n\n☐ English\n\n☐ Telugu\n\n☐ Tamil\n\n☐ Kannada\n\n☐ Hindi\n\n☐ Marathi\n\n☐ Gujarati\n\n☐ Oriya\n\n☐ Bengali\n\n☐ Sanskrit\n\n☐ Malayalam\n\n☐ Assamese\n\n☐ Junior (Only in English)\n\nName:\n\nDate of Birth:\n\nSex:\n\nAddress:\n\nCity:\n\nState:\n\nPin:\n\nTelephone:\n\nMobile:\n\nEmail:\n\nSubscription Number (for renewals):\n\nGift Subscription to the following address:\n\nEnclosed Cheque/DD* for Rupees.\n\nCheque/DD No\n\nfavouring Chandamama India Ltd on\n\nbank.\n\nYour subscription will commence in 6 weeks.\n\nPlease mail the subscription form to:\nChandamama India Limited,\nP.O.Box No:19407, Mumbai-400093.\nPhone +91 22 28312872 / 28311849\nEmail: subscription@chandamama.com\n\nYou can also subscribe online at : www.chandamamashop.com\n\n<table><thead><tr><th>Take Your Pick!</th><th>1 YEAR</th><th>2 YEARS</th><th>3 YEARS</th><th>4 YEARS</th><th>5 YEARS</th></tr></thead><tbody><tr><th>ENGLISH<br>(Rs. 30/- per copy)</th><td>Rs. 360</td><td>Rs. 645</td><td>Rs. 915</td><td>Rs. 1150</td><td>Rs. 1350</td></tr><tr><th>You Save</th><td></td><td>Rs. 75</td><td>Rs. 165</td><td>Rs. 290</td><td>Rs. 450</td></tr><tr><th>REGIONAL<br>(Rs. 25/- per copy)</th><td>Rs. 300</td><td>Rs. 540</td><td>Rs. 765</td><td>Rs. 960</td><td>Rs. 1125</td></tr><tr><th>You Save</th><td></td><td>Rs. 60</td><td>Rs. 135</td><td>Rs. 260</td><td>Rs. 375</td></tr><tr><th>JUNIOR<br>(Rs. 20/- per copy)</th><td>Rs. 240</td><td>Rs. 430</td><td>Rs. 610</td><td>Rs. 765</td><td>Rs. 900</td></tr><tr><th>You Save</th><td></td><td>Rs. 50</td><td>Rs. 110</td><td>Rs. 195</td><td>Rs. 300</td></tr></tbody></table>\n\nAnnual Subscription Overseas : US $40 for English Chandamama, US $30 for Regional Languages, US $25 for Junior Chandamama (including shipping and handling charges) by air mail.\n\n* conditions apply\n\nనేను 1979లో ఎస్ఎస్ఎల్సి పూర్తి చేశాను. మా కుటుంబంలో నేనే పెద్దకొడుకుని. ఆర్థిక కారణాలతో చదువు కొనసాగించలేకపోయాను. నాకు 6 గురు సోదరీ సోదరులు న్నారు. ఆ సమయంలో నాకు మార్గ దర్శకత్వం వహించిన ఉపాధ్యాయుడు, కాలేజీ విద్య కంటే ఎక్కువగా జీవితానుభవాన్ని ఇచ్చినదీ, నా మనస్సును పదునెక్కించినదీ ఒక్క చందమామే అని చెప్పడానికి గర్వపడుతున్నాను.\n\nగ్రంథాలయానికి వెళ్లి చందమామను క్రమం తప్పకుండా చదివేవాడిని. మా నాన్న పదవీవిరమణ చేశాక, పిడబ్ల్యుడి విభాగంలో కూలీగా చేరాను. అప్పట్లో నాకు రూ. 150లు మాత్రమే నెలజీతంగా వచ్చేది. ఆ జీతంతోనే నేను చందమామను ప్రతి నెలా కొంటూ, క్రమం తప్పకుండా చదువుతూ వచ్చాను.\n\nచందమామ నా పదజాలాన్ని పెంచింది, నాకు జ్ఞానాన్ని ఇచ్చింది. చందమామను వరుసగా చదవడం ద్వారా వ్రాయడం నేర్చుకున్నాను. నా రచనలు పలు పత్రికలలో ప్రచురించబడ్డాయి. చందమామలోని నీతికథలు నేను మంచి చెడులను నిర్ణయించు కోవడంలో సహాయం చేశాయి. అలా చందమామ నా అభిమాన పత్రిక అయిపోయింది.\n\nనేను 1991లో రెన్యూశాఖలో చేరాను. అక్కడ కూడా గ్రామీణ ప్రజల మనస్సులను అర్థం చేసుకోవడంలో, అమాయకపల్లె ప్రజలతో వ్యవహరించడంలో చందమామ కథలు, కథనాలే నాకు సహాయపడ్డాయి. దారిద్ర్యంలో ఉన్నప్పుడు నాకు స్వాంతననిచ్చిన చందమామే ఆర్థికంగా నేను ఎదిగిన తర్వాత కూడా నా ప్రియమైన పత్రికగా వెంట నడిచింది. టెలివిజన్, మొబైల్ వంటి ఆధునికతా రూపాలలో సంపద ఎన్ని వికర్షణలను కొని తెచ్చినా నా మనస్సులో మాత్రం చందమామ ప్రత్యేకంగా నిలిచిపోయింది.\n\nనిరాడంబర జీవితాన్ని గడపటంలో చందమామ నాకెంతో సహాయపడింది. స్వామి వివేకానంద, శారదా దేవి, రామకృష్ణ పరమహింస జీవిత చరిత్రలు నన్నెంతగానో ప్రభావితం చేశాయి. కామ, క్రోధ, లోభ, మోహ, మద, మాత్సర్యాలనే ఆరు శత్రువులతో వ్యవహరించడంలో చందమామ నాకు సహాయపడింది. వీటిని ఎలా అదుపు చేసుకోవాలి అని చందమామ నాకు నేర్పింది. నా మనస్సును ఆరోగ్యంగా ఉంచుకోవడంలో కూడా చందమామ నాకు తోడ్పడింది.\n\nఆకలికి ఆహారం ఎలాగో, విజ్ఞానానికి చందమామా అలాగే మరి. పర్యటన, అధ్యయనం అనేవి ప్రపంచాన్ని తెలుసుకోవడానికి రెండే రెండు మార్గాలు. నేను డబ్బుకోసం పర్య"
        },
        {
            "title": "చందమామతో నా జ్ఞాపకాలు",
            "page_start": 9,
            "author": "చందమామ బృందం",
            "pdf_page": 9,
            "content": "టించలేదు కాని ప్రపంచం ఎంత వర్ణమయంగా ఉంటోందో చందమామ నాకు చూపించింది. చందమామ కథలు నా జీవితమంతా ప్రేరణ కలిగిస్తూనే ఉన్నాయి. వ్యక్తిగానేను చందమామ ద్వారానే విచక్షణా శక్తిని, స్వయం నియంత్రణను, మనోధైర్యాన్ని పొందాను. ఈ 2012 జనవరి సంచిక కూడా నన్ను నిజంగా ఆకర్షించింది.\n\nముప్పై ఏళ్లతర్వాత కూడా, చందమామను నేను చదువుతూనే ఉన్నాను, నా పిల్లలకు చందమామ అంటే చాలా ఇష్టం. వాళ్లు ఇంగ్లీష్ మీడియం పాఠశాలలకు వెళుతున్నారు కాని కన్నడ చందమామను ఇప్పటికీ చదువుతున్నారు. దీనివల్ల వారు ఇంగ్లీషునుంచి కన్నడ లోకి, కన్నడ నుంచి ఇంగ్లీషు లోకి, హిందీ నుంచి ఇంగ్లీషులోకి కూడా అనువదించే కళను నేర్చుకున్నారు.\n\n## చందమామతో నా జ్ఞాపకాలు - మరాఠి\n\nమా నాన్నేమాకు చందమామ చదివే అలవాటును నేర్పించారు. మా నాన్న మరో నగరంలో పని చేసేవాడు. ప్రతి శనివారం ప్రత్యేకించి ప్రతి నెలలో మొదటి శనివారం మా నాన్న రాకకోసం మేం వేచి ఉండే వాళ్లం. ఆ రోజే చందమామ మరాఠీ సంచిక మా ఇంటికి వచ్చేది. చందమామను ఎవరు ముందు చదవాలి అనే విషయంలో మేం ప్రతిసారీ గొడవపడేవాళ్లం. ఒక్కోసారి నాన్న వెళ్లి తీసుకోకముందే చందమామ సంచికలన్నీ అమ్ము డయిపోయేవి. ఆ నెలంతా మాకు పిచ్చిపట్టినట్లుండేది.\n\nచందమామ ప్రతులను సంవత్సరం వారీగా మా నాన్న బౌండ్ చేయించేవాడు. గత ముప్పై సంవత్సరాలుగా ఈ బౌండ్ పుస్తకాలను మేము మళ్లీ మళ్లీ చదువుతూనే వచ్చాము. కొన్నాళ్లకు చందమామ పేజీలు కొన్ని చిరిగిపోయేవి. ఒకరోజు వాటిని మేము పారవేయవలసి వచ్చింది.\n\nమా బాల్యాన్ని అలా మేం పోగొట్టుకున్నాము కూడా.\n\nమా తదనంతర తరాలు కూడా చందమామను అదే ఆసక్తితో చదువుతూ వస్తున్నారు. మా సోదరిలలో ఒకరు మేనేజ్‌మెంట్ ప్రాఫెసర్. ఆమె బేతాళ కథలను కేస్ స్టడీస్‌గా ఉపయోగించేది. తన తార్కిక చింతనను, విశ్లేషణా పటిమను ఈ కథలు మెరుగుపర్చాయని ఆమె చెబుతుంది.\n\nచందమామ నైతిక విలువలను బోధిస్తుందని మా స్నేహితురాలు చెప్పింది.\n\nచందోబా(చందమామా) నీకు ధన్యవాదాలు.\n\nభేతాళ కథలు\n\nదేవుణ్ణి\nనమ్మనివాడు\n\nపట్టుమదలని విక్రమార్కుడు\nచెట్టువద్దకు తిరిగి వెళ్ళి,\nచెట్టుపైనుంచి శవాన్ని దించి\nభుజాన వేసుకుని ఎప్పటిలా\nగానే మౌనంగా స్మశానం కేసి నడవ\nసాగాడు.\n\nఅప్పుడు ఝులోని బేతాళుడు 'రాజా!\nనువ్వు ఏమాశించి ఇంత కష్టసాధ్యమైన\nపనికి పూనుకున్నావో, ఏ నమ్మకం నిన్ను\nఇటుగా నడిపిస్తోందో నాకు తెలియడం\nలేదు. కానీ ఈ నమ్మకాలన్నవి నూటికి\nనూరు శాతం శాశ్వతం కావు. కాకూడదు\nకూడా. నమ్మకాలు మార్చుకోలేనివాడు\nఎక్కడున్నవాడు అక్కడే ఉండిపోతాడు.\nకాలానుగుణంగా, సమయానుకూలంగా\nతనని తాను మార్చుకున్న వాడు తర్వాతి\nకాలానికి అదర్శప్రాయుడవుతాడు. అది\nమంచికో, చెడుకో తర్వాతి విషయం. అలా\nతన నమ్మకాలనుమార్చుకున్న ఒక చక్రవర్తి\nకథచెబుతాను. శ్రుమ తెలియకుండా విను,\nఅంటూ ఇలా చెప్పసాగాడు."
        },
        {
            "title": "దేవుణ్ణి నమ్మనివాడు",
            "page_start": 11,
            "author": "పైడికొండల వెంకటేశ్వరరావు",
            "pdf_page": 11,
            "content": "పూర్వం కోసల సామ్రాజ్యాన్ని చంద్ర గుప్తుడనే చక్రవర్తి పరిపాలిస్తూ ఉండేవాడు. కోసల సామ్రాజ్యం ఎంత విశాలమైనదో అంత సంపన్నమైనది కూడా. సహజసంప దలు సమృద్ధిగా ఉన్న ప్రాంతం కావడమూ, ప్రజలంతా కష్టించి పనిచేసే తత్వం గల వారు కావడమూ చేత ఆ రాజ్యం దినదినా భివృద్ధి చెందుతూ ఉండేది.\n\nఅంత పచ్చగా ఉన్న సామ్రాజ్యం మీద, అక్కడి ప్రజలు సృష్టించుకున్న సంపద మీదా పొరుగు రాజ్యాల కన్ను ఉండటం, అలాంటి వాళ్లు శత్రువులుగా పరిణమించడం సహజం. తమ రాజ్యానికి ఎంత మంది శత్రువులు ఉంటారో తెలిసిన చంద్ర గుప్తుడు, రాజ్య పరిరక్షణ విషయంలో ఎప్పుడూ ఏమరుపాటుగా ఉండడు.\n\nఅందువల్లనే ఆ రాజ్యానికి పటిష్టమైన సైనిక వ్యవస్థ, లక్షల సంఖ్యలో సైన్యమూ ఉన్నారు. ఎప్పుడూ యువరక్తంతో సైన్యం ఉరకలేస్తూ ఉండేలా ఎప్పటికప్పుడు నవ యువకులని సైన్యంలో చేర్చుకోవడమూ, వాళ్లకి చక్కగా అన్ని విషయాల్లోనూ శిక్షణ ఇచ్చి సుశిక్షితులైన సైనికులుగా తయారు చేయడమూ జరుగుతూ ఉంటుంది.\n\nనిజానికి, ఆ బలమైన సైనిక వ్యవస్థని చూసే, ఏ శత్రురాజ్యమూ కోసల రాజ్యం మీదికి దండెత్తే సాహసం చేయడం లేదు. అందువల్లనే చాలా ఏళ్లుగా ఆ రాజ్యం యుద్ధం ఎరుగదు. రోజులలా గడుస్తూ ఉండగా ఒకనాడు వేగులు వాళ్ళు తెచ్చిన సమాచారం కోసల సామ్రాజ్యం మొత్తాన్ని ఒక్కసారిగా వణికించింది.\n\nవిజయవర్ధనుడనే రాజు ఒకడు తన అపార సైన్యంతో విశాల భరతఖండం మొత్తాన్ని తమ పాదాక్రాంతం చేసుకోవాలనే ఏకైక లక్ష్యంతో ఒక్కో రాజ్యాన్ని జయించు కుంటూ ప్రస్తుతం కోసల రాజ్యం దిశగా సాగుతూ వస్తున్నాడని, ఇంతవరకూ అతని చేతిలో ఓటమి పాలయిన వాళ్లూ, యుద్ధం చేయకుండా లొంగిపోయిన వాళ్లూ తప్ప, అతనిపై గెలిచిన వాళ్లు ఒక్కరూ లేరనీ, వేగులు తెచ్చిన సమాచారం.\n\nదాంతో రాజ్యమంతా అప్రమత్తమైంది. ముంచుకొస్తున్నది యుద్ధం గనుక, యుద్ధ ప్రాతిపదిక మీద సకల ముందు జాగ్రత్త చర్యలూ తీసుకోవడానికి సన్నాహాలు మొద లయ్యాయి.\n\nమంత్రి మహాదేవుడు, సైన్యాధ్యక్షుడు వీరభద్రుడిని పిలిపించి, ‘యుద్ధుమేఘాలు కమ్ముకున్న ఈ తరుణంలో అన్నింటికన్నా ముఖ్యం క్షేత్రస్థాయిలో యుద్ధం చేసే సైని కులే. వాళ్లలో దేశభక్తినీ, శత్రువుని చీల్చి చెండాడి దేశాన్ని రక్తించుకోవాలనుకునే కోసినీ, తపననీ, విజయమో, వీరస్వర్గమో తేల్చుకోవాలన్న తెగువని నింపాలి. ఆ ప్రయత్నాల్లో ఉండండి,’ అన్నాడు.\n\n‘దేశభక్తి విషయంలో మన సైనికులకె వరూ సాటి రారు మంత్రి వర్యా, కాకపోతే ఎందుకో మన సైనికులు భీరువులయ్యా రని అనిపిస్తోంది....’\n\nసైన్యాధ్యక్షుడు చెప్పిన మాటలకి మంత్రి ఉలిక్కిపడ్డాడు. ఇలాంటి సమయంలో అలాంటి స్థితి ఎంత ప్రమాదం...\n\n‘అదేమిటి వీరభద్రా! సైన్యమంటే\n\nయుద్ధం వచ్చినప్పుడు బయటికి తీసి వాడుకునే వస్తువు కాదు. ఎప్పటికప్పుడు రేపే యుద్ధం అన్నంతగా సర్వసన్నద్ధమై ఉండాలి. అలాంటిది నిజంగా యుద్ధం ముంచుకొస్తున్న ఈ సమయంలో ఇలాంటి మాటలేమిటి?’ అన్నాడు మంత్రి.\n\n‘క్షమించాలి... దానికి ఎలాంటి మాట వాడాలో తెలియని స్థితిలో ఆపదం వాడాను తప్ప నిజంగా మన వాళ్లు భీరువులయ్యా రని కాదు. విజయవర్ధనుడి విజయాలూ, పెద్ద పెద్ద రాజ్యాల అపజయాల వార్తలూ వాళ్లలో భయం పెంచాయనుకుంటాను. అలా అని వాళ్లు యుద్ధానికి వెళ్లకుండా పారిపోయే పిరికివాళ్లో, యుద్ధంలో తేలిగ్గా లొంగిపోయే బలహీనులో కాదు...’\n\n‘నిజమే, కానీ శత్రువుని గెలవాలంటే వాడి మీద ముందు మనసులో గెలవాలి.\n\nతర్వాత నిజంగా వాడ్ని గెలవడం సులభం.\nఅలాకాక, ముందు మానసికంగా ఓడిపో\nయినవాడు శత్రువుని ఎన్నటికీ గెలవలేడు.’\n\n‘అవును మంత్రివర్యా! కనుకే సైన్యంలో\nస్ఫూర్తిని నింపేలా ఎన్నో ఆలోచనలు\nచేస్తున్నాం. త్వరలోనే మంచి వార్తతో మీ\nముందుంటాను,’ అన్నాడు వీరభద్రుడు\nసెలవు తీసుకుంటూ.\n\nఇది జరిగిన నెల రోజుల తర్వాత వీరభ\nద్రుడు మంత్రి మహాదేవుడిని కలిసాడు.\n\n‘ఏమ్మెంది? ఎంతదాకా వచ్చాయి మీ ప్రయత్నాలు?’ అడిగాడు మంత్రి వీర భద్రుడిని.\n\n‘సఫలం అయ్యాయి మంత్రివర్యా!’\n\n‘శుభం. ఎలా సాధించారు?’ ఉత్సుక తతో ప్రశ్నించాడు మంత్రి.\n\n‘జెండాపై కుమారు విజయానికి చిహ్నం కదా మంత్రివర్యా! భారత యుద్ధంలో విజయుడికి విజయాన్నందించిన ఆ పతాకం వెంట ఉంటే విజయలక్ష్మి మననే వరిస్తుందని జ్యోతిష బ్రహ్మ విశ్వనాథశాస్త్రి గారు చెప్పారని చెప్పి సైన్యంలో ఉత్సాహం నింపాను. ఇప్పుడా జెండాల సాక్షిగా మన సైన్యం నిత్యం యుద్ధకళలని రెట్టించిన ఉత్సాహంతో సాధన చేస్తున్నారు. ఎప్పుడంటే అప్పుడు వాళ్లు సర్వం సిద్ధం. కానీ..’\n\n‘ఊ... కానీ...? ఇంకా ఈ కానీ\nఏమిటి?’ ఒకింత కోపంగానే అన్నాడు\nమంత్రి.\n\n‘సైన్యంలో ఆశించిన ఫలితం అయితే\nవచ్చింది కానీ, ఆ పని ఎంత ఆనాలోచి\nతంగా చేశానో నాకు రాజధానిలో అడుగు\nపెట్టాకే అర్థమైంది,’ అని కలవరపడుతూ\nఅన్నాడు సైన్యాధ్యక్షుడు.\n\n‘ఏమ్మెంది..?’\n\n‘నా భయం అంతా మన ప్రభువుల గురించే. పరమ నాస్తికుడైన ప్రభువులు రేపు యుద్ధరంగంలో దైవ సంబంధమైన చిహ్నాలను అనుమతించకపోతే...’\n\nమధ్యలోనే ఆపేసినా వీరభద్రుడి మాటల ఆంతర్యమేమిటో పూర్తిగా అర్థమైంది మంత్రికి.\n\nఎందుకంటే చంద్రగుప్తుడు నాస్తికుడు.\n\n‘దేవుడు కావచ్చు, మరొకటి కావచ్చు...\nకంటికి కనిపించని వాటిమీద నమ్మకాలు\nపెట్టుకున్నవాడు బలహీనుడవుతాడు.\nస్వశక్తిని నమ్ముకున్నవాడు మరింత శక్తి\n\nమంతుడవుతాడు,' అంటాడు ఆయన.\n\nతన అభిప్రాయాలు ప్రజలమీద రుద్ద కుండా, ఎవరి నమ్మకాలు వాళ్లవని వదిలే సినా, రాజరికవ్యమహారాల్లోనూ, పరిపాలనా సంబంధ విషయాల్లోనూ అంతా ఆయన అభీష్టం మేరకే జరుగుతూ ఉంటుంది. దానివల్లనే ఎక్కడా దైవ ప్రసక్తిగానీ, ఎలాంటి చిహ్నాలు కానీ అంతఃపురంలోనూ ప్రభు త్వానికి సంబంధించిన విషయాల్లోనూ ఎక్కడా కనిపించవు.\n\n'ఎలాంటిసంకటస్థితిలో పడ్డాం మనం. విడవమంటే పాముకు కోపం, కరవమంటే కప్పకి కోపం అన్న సామెతలా ఉంది పరిస్థితి. సరే.. ఎలా జరిగేది అలా జరుగుతుంది. అయినా మన చేతుల్లో ఏముంది.. సకల గుణాల రాశీ, ప్రజల్ని కన్నబిడ్డల్లా చూసుకునే ఈ మహావీరుడైన ప్రభువు దేవుడిని నమ్మని నాస్తికుడవటం దైవలీల కాక మరేమిటి... మీరు వెళ్ళి మీ ఏర్పాట్లలో మీరు ఉండండి. ఆ పైన పైవాడిదయ..' అన్నాడు మంత్రి.\n\nతర్వాత చాలా కొద్ది రోజులకే విజయ వర్ధనుడు కోసల రాజ్యం దిశగా మరింత ముందుకు చొచ్చుకు వస్తున్నాడని వేగుల సమాచారం వచ్చింది.\n\nచంద్రగుప్తుడి నేతృత్వంలో అత్యవసర సమావేశం ఏర్పాటు చేయబడింది. కోసల రాజ్యపు సరిహద్దులలో కాపు కాసి విజయ వర్ధనుడిని అక్కడే ఎదుర్కొని రాజ్యంలో కాలు మోపనివ్వకుండా అడ్డుకోవాలనేది యుద్ధ వ్యూహంగా ఎంచబడింది.\n\nసైన్యాన్ని సర్వసన్నద్ధంగా ఉంచాలని వీరభద్రుడిని ఆదేశించాడు చంద్రగుప్తుడు.\n\nఇకసంశయిస్తే లాభం లేదని విషయం చంద్రగుప్తుడికి వివరించాడు మంత్రి సహ దేవుడు.\n\nఅంతా విని చాలాసేపు ఆలోచిస్తూ ఉండిపోయాడు చంద్రగుప్తుడు. గంభీరంగా మారిపోయిన ఆయన మోహం చూస్తూ అంతా ఉత్కంఠతో ఊపిరి బిగుపట్టి చూడసాగాడు.\n\nచాలా సేపటి తర్వాత ఒక నిర్ణయానికి వచ్చినట్లు తల పంకించిన చంద్రగుప్తుడు పతాకాలు వెంట తెచ్చుకునేందుకు వీర భద్రుడికి అనుమతినిచ్చాడు.\n\nఅంతవరకూ కథ చెప్పిన బేతాళుడు 'రాజా, స్వశక్తినే నమ్ముకున్న చంద్రగు\n\nప్తుడు, అంతకాలం నాస్తికుడిగా గడిపిన\nవాడు, దేవుడిని నమ్మనివాడు అకస్మాత్తుగా\nతన నమ్మకాన్ని ఎందుకు సడలించుకు\nన్నాడు. తన నిర్ణయాలు ఎందుకు మార్చు\nకున్నాడు? హాయిగా ఉన్నప్పుడు దేవుడిని\nతిట్టి, కష్టాలు ముంచుకురాగానే దేవుడా\nనీవే దిక్కనే చాలామందిలాగా అతను\nకపటనాస్తికుడా? పైకి దేవుడు అక్కర్లేద\nనేంత ధైర్యవంతుడిగా నటించే భయ\nస్తుడా? ఈ ప్రశ్నలకి సమాధానాలు తెలిసీ\nచెప్పకపోయావో నీ తల వేయి ముక్కలవు\nతుంది' అన్నాడు.\n\nఅందుకు విక్రమార్కుడు సమాధాన\nమిస్తూ, 'చంద్రగుప్తుడు భయస్తుడు\nకాడు. బలహీనుడు కాడు. వ్యక్తిగా అతను\nపరిపూర్ణుడు. అందుకే దైవాన్ని కాదని\nస్వశక్తిని నమ్ముకున్నాడు. అదే సమ\nయంలో ప్రజల మీద తన నమ్మకాలు\nరుద్దకుండా వాళ్లనమ్మకాల్ని గౌరవించాడు.\nఅంటే దేవుడిని నమ్మకపోవడం అన్నది\nపూర్తిగా తన వ్యక్తిగతమైన అభిప్రాయం\n\nఅని అతడు చెప్పకనే చెప్పాడు. అలాంటి\nవాడు సైనికుల నమ్మకాన్ని గౌరుంచడంలో\nఆశ్చర్యం ఏమీ లేదు.\n\nఅదీగాక యుద్దం అన్నది అతడి వ్యక్తి\nగతమైన వ్యవహారం కాదు. మొత్తం రాజ్యా\nనికీ, ప్రజలకీ సంబంధించిన విషయం.\nఆలాంటి చోట సైనికుల మానసిక స్టైర్యా\nనికి సంబంధించిన విషయంతో తన నమ్మ\nకాన్ని సడలించుకోవడంలో ఎంత విజ్ఞత\nచూపాడతను.\n\nనాస్తికుడైన మహారాజే దాన్ని నమ్మా\nడంటే అందులో మహిమ ఉన్నదని\nమరింత నమ్మకంతో, రెట్టించిన ఉత్సా\nహంతో యుద్దంలో పాల్గొన్న సైన్యం విజ\nయంతో తిరిగి వచ్చిందనడంలో కూడా\nఎలాంటి అతిశయోక్తి ఉండదు..' అని\nచెప్పాడు.\n\nరాజుకు ఆ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్లీ చెట్టిక్కాడు.\n- కల్పితం\n(ఆధారం: పైడికొండల వెంకటేశ్వర రావు)\n\nT ఆగస్టు 2012\n\n16\n\nచందమామ\n\nచేమల పంట\n\nకైరోనగరంలో గోహా అనే ప్రసిద్ధహాస్యగాడు ఒకాయన ఉండేవాడు. ఆయనకు ఒక ప్పుడు తోటపనిమీద ఆసక్తి కలిగింది. అందుచేత ఆయన తన పెరడు యావత్తూ తవ్వి, రకరకాల పూలమొక్కలు నాటి పాదులు పెట్టి, ఎరువు వేసి, శ్రద్ధగా పెంచ సాగాడు.\n\nతోటపనిలో గోహాకు కలిగిన ఆసక్తిగమనించి ఆయనకు అనేకమంది మిత్రులు సలహాలిచ్చారు. చేతనయినవారు సాయం చేశారు. కొద్ది కాలంలోనే గోహా తన పెరడులో అందమైన పూలు పూయించసా గాడు.\n\nఒకనాడు ఒక సంపన్నుడు గోహాను చూడడానికి వచ్చాడు. ఆ సమయానికి గోహా పూల తోటలో కలుపు తీస్తూ కనిపించాడు.\n\n'ఇటీవల నువు గొప్ప తోటమాలివి అయ్యావని విన్నాను. కాని నీ తోటలో కొత్త రకంమొక్కలేమీ ఉన్నట్లు లేదే?' అన్నాడు సంపన్నుడు.\n\n'దొరికిన విత్తనమల్లా వేసి చూస్తూనే ఉన్నాను. కొత్తమొక్కలు లేకపోతే అది నా తప్పు కాదు,' అన్నాడు గోహా.\n\n'కొత్తవిత్తనాలు కావాలంటే నేనే ఇస్తాను గాని, వాటిని మొలిపించడం నీవల్ల కాదే మోనని నా అనుమానం,' అన్నాడు సంపన్నుడు.\n\n'అటువంటి భయమేమీ వద్దు. నేను ఎలాంటి విత్తనాలనైనా మొలిపిస్తాను,' అన్నాడు గోహా.\n\n'అయితే రేపు ఉదయం మా నౌకరు చేత విత్తనాలు పంపుతాను. వాటిని మా అల్లుడు బాగ్దాదు నుంచి ఇటీవల పంపాడు.\n\nవై. ఆదినారాయణ\n\nChandamama\n\nAugust 2012 T"
        },
        {
            "title": "చేపల పంట",
            "page_start": 17,
            "author": "వై. ఆదినారాయణ",
            "pdf_page": 17,
            "content": "నాకు తోటపని మీద ఆసక్తి లేక వాటిని అలాగే పొట్లం కట్టిపెట్టాను.' అన్నాడు సంపన్నుడు నర్మగర్భంగా నవ్వుతూ.\n\nమర్నాడు ఉదయం సంపన్నుడి నౌకరు వచ్చి గోహాకు ఒక పొట్లం ఇచ్చి, 'అయ్యా! దీనిని మా యజమాని మీకిమ్మన్నారు. వీటిని ఎంతో జాగ్రత్తగా మొలకెత్తించమ న్నారు,' అని చెప్పాడు.\n\nగోహా పొట్లాన్ని విప్పి, 'ఇవి ఏ బాపతు విత్తనాలో మీ యజమాని చెప్పాడా?' అని నౌకరును అడిగాడు.\n\n‘వాటి గురించి ఆయనకే తెలియదట. మొక్కలు పెరిగాక ఆయన వచ్చి చూస్తా నని చెప్పమన్నారు,’ అని చెప్పి నౌకరు వెళ్లిపోయాడు.\n\nతోటపని చేసేవారు సాధారణంగా\n\nతమకు తెలియని విత్తనాలు కనిపించిన ప్పుడు ఒకటి నోట్లో వేసుకుని, మునిపంట కొరికి రుచి చూస్తారు. గోహా కూడా ఆ పనే చేసి సంపన్నుడు తనకు చేసిన మోసం గుర్తించాడు.\n\nఅవి విత్తనాలు కావు. ఎండబెట్టిన చేప గుడ్లు. తనను పది మందిలో వేశాకోళం చెయ్యడానికే సంపన్నుడు వాటిని తోటలో నాటమని పంపించాడు. దీనికి ఏదో ఒక విధంగా ప్రతిక్రియ చేయాలని గోహా నిశ్చయించుకున్నాడు.\n\nరెండు వారాలు గడిచింది. గోహా బజారుకు వెళ్ళిన సమయంలో సంపన్నుడు ఎదురుపడి, 'ఏం గోహా? గులాబీలు కులా సాయేనా?' అన్నాడు.\n\n‘మీ దయవల్ల ఈ యేడు అవి ఆకు కనపడకుండా పూశాయి!’ అన్నాడు గోహా.\n\n‘అన్నట్లు నేను పంపిన విత్తనాలు నాటావా?’ అన్నాడు సంపన్నుడు.\n\n‘అప్పుడే నాటానే!’ అన్నాడు గోహా ఏ మాత్రం తడుముకోకుండా.\n\n‘సంపన్నుడు బలవంతాన నవ్వు ఆపు కుంటూ, ‘బహుశా మొలకెత్తి ఉండవు. వాటిని మొలకెత్తించడం మామూలు తోట మాలులకు సాధ్యమయే పని కాదని మా అల్లుడు కూడా అన్నాడులే!’ అన్నాడు.\n\n‘ఆపప్పులు మనదగ్గరఉడకవు. చెయ్య వలసినట్లు పాదు చేసి, వెయ్యవలసిన ఎరువు వేసి విత్తులు నాటి జాగ్రత్తగా కాపాడితే, ఏ విత్తనాలైనా మొలుస్తాయి. మీరు\n\nపంపిన విత్తనాలు ఇప్పుడిప్పుడే మొలకలె\nత్తుతున్నాయి. వాటికి దిష్టీ, ఎండా తగల\nరాదు. అందుచేతపిడతలు కప్పి ఉంచాను.\nరేపు ఉదయం మా యింటికి దయచె\nయ్యండి చూద్దురు గాని!’ అన్నాడు గోహా.\n\nసంపన్నుడు వెలవెలబోతూ 'అలాగే\nవస్తాను!' అని తన దారిన వెళ్లాడు.\n\nగోహా చేపల దుకాణానికి వెళ్లి ఒక పావు\nశేరు చిన్న చేపలు కొని ఇంటికి పట్టు\nకెళ్లాడు. ఆయన తన చిన్న కొడుకును\nపిలిచి, 'ఒరే, ఈ చేపలను మూతులు పైకి\nకనబడేటట్టుగా మన పెరడులో ఒక బార\nదూరాన సగం సగానికి పాతిపెట్టి, వాటిపైన\nపిడతలు మూసిపెట్టు,' అన్నాడు. గోహా\nకొడుకు అలాగే చేశాడు.\n\nమరుసటి రోజు ఉదయం సంపన్నుడు\nవచ్చాడు. గోహా ఆయనను వెంటబెట్టుకు\nపోయి పిడతలు చూపించి, 'మొక్కలు\nవాటి కింద ఉన్నాయి,' అంటూ ఒకపిడత\nఎత్తి చూపాడు. నేలలోనుంచి మొలుచుకు\n\nవస్తున్నట్లుగా చేప ఒకటి కనపడింది.\n\nగోహా పిడతలన్నీ ఎత్తి చూపినాక సంప\nన్నుడికి తల తిరిగినట్లయింది. 'ఆశ్చర్యం!\nఅద్భుతం! నిన్న కూడా నీ మాటలు నేను\nనమ్మలేదు. ఇప్పుడైనా నా కళ్లతో ప్రత్యక్షంగా\nచూశాను గనక నమ్ముతున్నాను గాని లేక\nపోతే నమ్మను!' అన్నాడు.\n\n'ఈ విత్తనాలు మొలిపించడం ఏమీ కష్టం కాదు. నాకేపది ఎకరాలుంటే పంట పండించేద్దును!' అన్నాడు.\n\n'ఆ పని నేనే చేస్తాను!' అంటూ సంప\nన్నుడు ఇంటికి వెళ్లి తన పొలాలు చేసేవా\nరిని పిలిచి, 'ఒరే, మీరు ఈ యేడు మన\nపొలాలలో ఎండిన చేపగుడ్లు చల్లండి!'\nఅన్నాడు. వాళ్లు అలాగే చేశారు.\n\nగోహా ఈ వార్తను నగరమంతటా చెప్పే\nశాడు. అందరూ సంపన్నుణ్ణి చూసి నవ్వ\nసాగారు. గోహాను పరాభవం చెయ్యబో\nయినందుకు తనకు ప్రాయశ్చిత్తం బాగా\nజరిగిందని సంపన్నుడు తెలుసుకున్నాడు.\n\nఅనంతుని అహంకారం\n\nపూర్వం ఈశ్వరపురం అనే గ్రామంలో అనంతుడనే మోతుబరి రైతు ఉండేవాడు. తండ్రి ఇచ్చిపోయిన పది ఎకరాలనూ పాతికకు పెంచి, పండ్లతోటలూ, వరి, పప్పుధాన్యాలతో పాటుగా కూరపాదులూ తృణధాన్యాలూ సాగుచేస్తూ మంచి రైతుగా గ్రామంలో గుర్తింపు పొందాడు. అందరూ మెచ్చుకోడంతో అతడిలో కాస్త గర్వం, అతిశయం పెరగ సాగాయి.\n\nగ్రామంలోని రైతులంతా రాత్రి భోజనాలయ్యాక ఊరి నడిబొడ్డున ఉన్న రచ్చబండ వద్ద చేరేవారు, గ్రామపెద్దతో తమ సాధకబాధకాలు చెప్పుకునేవారు. ఆయన ఏదైనా పరిష్కారం సూచించేవాడు. ఒక రోజురాత్రి అనంతుడు రచ్చబండవద్దకెళ్ళే సరికి అంతా సునందుని ఓదార్చడం చూసి 'ఏమైంది?' అని అడిగాడు.\n\nదానికి దానయ్య అనే ఇంకొక రైతు 'అనంతా! ఈరోజు సునందుని సంతలో మోటయ్య అనేటోకు వ్యాపారి మోసం చేశాడు.' అని చెప్పగానే, అనంతుడు నవ్వి 'వ్యాపారం, వ్యవసాయం అంతసులువైనవి కావు, తెలివితేటలు, అనుభవం లేకుంటే ఎవరైనా సులువుగా మోసంచేస్తారు' అన డంతో గ్రామపెద్దతో సహా అంతా అనంతుని తొందరపాటుకు నొచ్చుకున్నారు.\n\nఅసలే బాధలో ఉన్న సునందు ముఖం చిన్నబోవడం కూడా అంతా గమనించారు. గ్రామపెద్ద కేవలం అనుభవం తెలివితేటలూ మాత్రమే చాలవు అనంతా! ఒక్కోమారు ఎంత తెలివైనవారైనా మోసపోడం ఖాయం' అన్నాడు.\n\nదానికి అనంతుడు, 'నేను మీ మాట అంగీకరించను. తెలివితేటలుంటే ఎంత"
        },
        {
            "title": "అనంతుని అహంకారం",
            "page_start": 20,
            "author": "ఆదూరి హైమవతి",
            "pdf_page": 20,
            "content": "మోసాన్నయినా తుప్పించుకోవచ్చు. చూడండి\nనేనెన్నడూ మోసపోలేదు సంతలో అన\nడంతో, బాధలో ఉన్న సునందు 'ఐతే నీవు\nచాలా తెలివైన వాడినంటావ్?' అని అడి\nగాడు. 'ముమ్మాటికీ! నేనెన్నడూ ఎవరిచేతా\nమోసపోలేదు, పోను కూడా. ఎందుకంటే\nప్రతిపనీ బాగా ఆలోచించి చేస్తాను గనుక\nఅని ధీమాగా చెప్పాడు అనంతుడు.\n\nదానికి సునందు 'నీవు ఎప్పుడైనా ఎవరి\nవల్లసైనా మోసపోతే నేను ఇరవై వేల వరహాలి\nస్తాను, నీవు మోసపోకపోతే ఏంపందెమో\nచెప్పు.' అనగా, గ్రామపెద్ద కలుగజేసుకుని\n'ఊరంతటికీ తెలివైనవాడినంటున్న అనం\nతుడు మోసపోతే సునందుకు నలభై వేల\nవరహాలు ఇవ్వాల్సి ఉంటుంది. ఈ పందెం\nమూడు మాసాల వరకూ మాత్రమే! దీనికి\nమేమంతా సాక్ష్యం ఏమంటావు అనంతా! నీకు\nసమ్మతమేనా?' అన్నాడు సవాలుగా. అనం\nతుడు 'అలాగే నేను మోసపోవడమంటూ\nజరగదు, ఉత్తపుణ్యానికి సునందు మరో\nఇరవై వేల వరహాలు పొగొట్టుకుంటాడనే\nనాబాధ' అన్నాడు వేళకోళంగా.\n\nజరిగిందే మంటే సునందు మంచి మన\nసున్నవాడు. మామిడి కాయలు అంతా\nముందే దింపించి పొగబెట్టి పండించి\nసంతలో ముందుగానే టోకు ధరకు అమ్మి\nసామ్ము చేసేసుకుంటారు. సునందు\nమాత్రం చెట్లకే పండ్లను ఉంచి పక్వానికి\nవచ్చాక దింపించి అమ్ముతాడు, కొనితినే\nవారు అనందపడాలనీ ఆ ఆనందమే అమ్మి\nనవాడికీ పండించినవానికీ ఆశీర్వచనమని\n\nభావించేవాడు. ఊరివారంతా పండ్లను\nదింపించాక వారానికి తాను దింపించి అమ్మే\nవాడు. ఈ మారూ అలాగే పది మామిడి\nపండ్ల బండ్లతో వెళ్ళాడు సంతకు. మంచి\nరంగు రుచిగల మేలు రకం పండ్లు గనుక\nమంచి రేటు వస్తే తన పెళ్ళికి ఎదిగిన\nకూతురు రుక్కిణికి నగలు చేయించి,\nశ్రావణమాసంలో వివాహం జరిపించాలని\nసునందు ఆలోచన.\n\nసంతకెళ్ళగానే ముందుగా మోటన్న\nకనిపించాడు. ప్రతిఏడాదీ తనవద్ద బేరం\nచేసే బయ్యన్న కోసం వెతికి ఎండెక్కిపోతు\nన్నందున మోటన్నతో బేరం కుదుర్చుకు\nన్నాడు సునందు. ఐతే మోటన్న మోసగాడు,\n'సునందూ! నీవు మూడు రోజులు ఆల\nస్యంగా వచ్చావు, ఈరోజు అంత వెలలేదు\n\nఏంచేద్దాం చెప్పు, నీకోసమని వందకు మూడు వరహాలు తగ్గించి తీసుకుంటాను, లేదా నీవు రేపటి వరకూ ఆగు, రేపటి రేటు ఎక్కువ అయితే ఆరేటుకే కొంటాను' అని చెప్పగానే, సునందు 'రేపటివరకూ ఎక్కడుంటాను, పళ్ళు బాగా మాగాయి, రేపటికి పాడేతాయేమో! ఎలాగో తీసేసుకో, పాద్దుండగానే గ్రామానికి వెళతాను' అని తన పది బళ్ళ మామిడి పళ్ళూ మోటన్న అడిగిన వెలకంటే మూడు వరహాలు తక్కువకు ఇచ్చేసి వచ్చాడు, తాను ఆశించిన ధర రానందుకు చాలా బాధపడుతూ ఇల్లుచే రాడు.\n\nఆసాయంకాలం సునందు బావమరది బంగారయ్య, బావగార్నీ, చెల్లెల్ని తన చెల్లాయి పెళ్ళికి ఆహ్వానించాలని వస్తూ\n\nఓ బుట్టెడు మామిడి పళ్ళు తెచ్చాడు. సునందు మామిడిపళ్ళు చూసి ఆశ్చర్యంగా 'బంగారూ! ఇవి నా తోటలో పళ్ళు? నీకె క్కడివీ?' అనగా బంగారయ్య 'పిల్లలున్న ఇంటికివస్తూ ఉత్తి చేతులతో రాలేకసంతలో కొన్నాను బావా! వంద ఇరవై వరహాలు, చాలా బావున్నయ్ కదూ!' అనగానే సునందుకు తానెంత మోసపోయిందీ అర్ధమైంది. ఆ విషయమే ఆరోజు రచ్చబండవద్ద గ్రామ స్తులందరితో చెప్పుకున్నాడు సునందు.\n\nఇది జరిగిన మండలం రోజులకు అనంతుడు ఓరోజున ఉదయాన్నే తన గిత్తల గూడు బండిలో తోటల్లోంచీ వెళుతుండగా గ్రామపెద్ద ఎదురై 'ఏం అనంతూ! ఎక్కడికో ప్రయాణంలాగుంది, కుటుంబంతో!' అని ప్రశ్నించాడు. 'జౌను! మా తమ్ముడి కొడుకు నామకరణానికి వెళ్తున్నాం, పదిరోజులు మకాం' అన్నాడు బండి ఆపి.\n\n‘మరి ఇంటినిండా వరి బస్తాలు వేశా వాయె, ఏంఫరవాలేదా?’\n\n‘బాగానే జాగ్రత్తచేశాను, పాలేర్లను కాపలా ఉంచాను, మాఇంటి పెంపుడు కుక్కలు రోజంతా కాపలా కాస్తూ, చీమ చిటుక్కు మన్నా చీల్చేస్తాయి.’\n\n‘మరి పప్పధాన్యాలూ గాదెల్లో పెట్టావు కదా?’\n\nఫరవాలేదు, ఆగాదెలపైన పేడ అలి కించి మా ఆవుల్ని కట్టేశాను, మాపాలె గాళ్ళు వాటి ఆలనాపాలనా చూస్తారు.\n\n‘మరి మామిడిపళ్ళూ, తృణ ధాన్యాలూ అమ్మిన సామ్ము చాలానే ఉండాలి కదా.’\n\nఏదో పొలం బేరమాడుతున్నవాయె!’\n‘దానికీ తగుజాగ్రత్త చేశానులే! సామ్ము దాచిన బానను దేవుని మూలగదిలోంచి తీసి కూటికుండల మధ్య దాచాను, ఏ దొంగా తెల్సుకోలేడులే, వస్తానయ్యా! పాద్దెక్కే వేళకు ఊరు చేరాలి’ అంటూ బండి సాగించాడు.\n\nపదిరోజులయ్యాక దంపతులు ఇల్లు చేరారు. అనంతుడి భార్య, వంట కోసం కూటికుండలు సవరించగా అన్నీ ఓటు బోసి ఉన్నాయి, వాటి అడుగున ఉంచిన సామ్మున్నబాన మాత్రం కన్పించనే లేదు అనంతుకు ఎంత వెతికినా.\n\nఅనుమానంవచ్చి ఆవులను కట్టేసిన చోట ఉన్న గాదెలను త్రవ్వి చూడగా అవీ ఖాళీగా ఉండటం చూసి బేజారెత్తింది అనంతుకు. వరిధాన్యం బస్తాలలో వరికి బదులు చెత్త చెదారం ఉంది.\n\nగుండెలను బాదుకుంటూ గ్రామపెద్ద వద్దకెళ్ళి చెప్పుకున్నాడు 'మీరేన్యాయం చేయాలి ఆరోజు ఊరెళుతున్నట్లు మీకే చెప్పాను, బహుశా ఇది సునందుపనే అయి\n\nఉంటుంది, నన్ను దెబ్బతీయాలని ఈ దొంగ తనం చేయించి ఉంటాడు' అని చెప్పాడు.\n\nగ్రామపెద్ద అర్థాత్రి అందరినీ పిలిపించి 'ఈ అనంతు ఊరు వెళుతూ ఏవేవి ఎక్కడ దాచింది నాకుచెప్పాడు. తెలివైనవారు ఇలా దాచిన ప్రదేశాలు చెప్తారా? ఇపుడు ఈ దొంగతనం, సునందు మీదవేయటం ఏంబా వుంది? తోటల్లో ఎంతోమంది పని చేస్తుం టారు, ఎవరైనా నీగుట్టులన్నీ వినిచేయవ చ్చుకదా? నిజానికి సునందు పక్షం రోజు లుగా తన బావమరది ఇంట జరిగే పెళ్ళికి వెళ్ళి ఉన్నాడు.\n\nమోసపోకుండా ఉండటానికి తెలివి ఒక్కటే చాలదు, అనుభవమూ చాలదు. ఒక్కో సమయంలో ఎంతతెలివైన వారైనా మోసపోతారు. నీవే దానికి ఉదాహరణ. భయపడకు, నీ సామ్మంతా భద్రంగా నాయింటనే ఉంది. వెళ్ళి తెచ్చుకోపో. ఎవ రినీ తక్కువచేయటం తగదు.' అని మంద లించాడు. సిగ్గుతో తలదించుకున్నాడు అనంతుడు.\n\nపంచతంత్ర కథలు\n\nదక్షిణ దేశంలో మహిళారూప్య నగరం\nసమీపంలో ఉండిన మహారణ్యంలో ఒక\nవిశాలమైన వటవృక్షం ఉండేది. దాని మీద\nఉండిన అసంఖ్యాకమైన పళ్లను వేలాది\nపక్షులు తినేవి. దాని నీడకింద ఎంతమంది\nబాటసారులైనా విశ్రమించటానికి చోటు\nఉండేది. దాని ఊడలు ఎంతో మేర\nదిగాయి. దాని ఆకుల మధ్య ఎన్నో రకాల\nపక్షులు గూళ్ళు కట్టుకున్నాయి. దాని\nకొమ్మల మీద అనేక కోతుల సమూహాలు\nనివసించేవి. దాని పూల తేనెలను అంతు\nలేని తేనెటీగలు పట్టుకుపోయేవి.\n\nఆ మహావృక్షం మీద లఘుపతనకం\nఅనే కాకి నివసిస్తూ ఉండేది. ఒకనాడు అది\nఆహారం కోసం మహిళారూప్య నగరం కేసి\nపోతూ ఒక బోయవాణ్ణి చూసింది. వాడు\n\nనల్లగానూ, క్రూరంగానూ ఉన్నాడు. వాడి\nచేతిలో వల ఉన్నది. వాణ్ణి చూసి కాకి, 'ఈ\nదుర్మార్గుడు నేనుండే వటవృక్షం వైపే పోతు\nన్నాడు. అక్కడ వాడు తప్పక పక్షులను\nపట్టుతాడు. పాపం, వాటిగతి ఏమి కాను\nన్నదీ తెలియదు. ఏమైనా నేను వాటిని\nకాపాడాలి,' అనుకున్నది.\n\nఇలా అనుకుని ఆ కాకి వెనక్కు తిరిగి\nవెళ్లి, పక్షులన్నిటితోనూ ఇలా చెప్పింది:\n\n‘వలా, బియ్యపు గింజలూ తీసుకుని\nఒక బోయవాడు ఇటుగా వస్తున్నాడు.\nమీరు ఆ దుర్మార్గుణ్ణి గాని, వాడు వేసే\nబియ్యాన్ని గాని నమ్మకండి. వాడు వల వేసి\nబియ్యం చల్లుతాడు. ఆ బియ్యాన్ని మీరం\nదరూ విషం కింద భావించి వర్ణించండి.’\n\nబోయవాడు వటవృక్షం వద్దకు వచ్చి,"
        },
        {
            "title": "మిత్ర సంప్రాప్తి - 1",
            "page_start": 24,
            "author": "చందమామ బృందం",
            "pdf_page": 24,
            "content": "వల పరిచి, బియ్యం గింజలు చల్లాడు.\nతరువాత వాడు కొంతదూరం వెళ్లి ఒక చోట\nదాగి, వలవేసి చూడసాగాడు. కాకి ముందు\nగానే హెచ్చరించి ఉడటం చేత పక్షులన్నీ\nరహస్యంగా దాక్కున్నాయి.\n\nకాని కొద్ది సేపటికల్లా చిత్రగ్రీవమనే\nపావురాల రాజు, తన వెయ్యిమంది అను\nచరులతో సహా, ఆహారం వెతుకుతూ\nఅటుగా వచ్చింది. దూరాన ఉండగానే\nవాటికి బియ్యపు గింజలు కనపడ్డాయి.\nఅవి వాటికేసి ఎగురుతూ ఉన్నాయి. కాకి\nవాటికి ప్రమాదం గురించి హెచ్చరికచేసింది.\nకాని లాభం లేకపోయింది.\n\nజిహ్వ చాపల్యంతో పావురాలన్నీ\nబియ్యపు గింజల పైన వాలి, వలలో\nచిక్కుకుపోయాయి. అజ్ఞానంలో ఉంటూ,\nజిహ్వ చాపల్యానికి గురి అయే ప్రాణులు,\nచేపలలాగా ఆకస్మిక మరణానికి గురికా\nవటం తప్పదు కదా! అంతమాత్రాన పావు\nరాలను తప్పుపట్టనవసరం లేదు. మానవ\nజాతికి దురాశ సహజమే గద! లేకపోతే,\nరావణుడి వంటి దైవభక్తుడు ఇతరుడి\nభార్యను అపహరించటం పాపమని\nఎందుకు గ్రహించకపోవాలి? దైవస్వరూ\nపుడైన రాముడికి బంగారు లేడి అసంభ\nవమనీ, అది మాయ అనీ ఎందుకు తెలి\nయకపోవాలీ? ధర్మపరుడైన యుధిష్ఠరుడు\nపాచికలాడి ఆకస్మికంగా తన సర్వస్వమూ\nఎందుకు పోగొట్టుకోవాలీ?\n\nతన మనస్సును ఏదైతే ఆకర్షిస్తుందో\nదాని వెనక దాగి ఉండే ప్రమాదాన్ని మనిషి\nగుర్తించలేక పోతాడను కోవాలి. లేదంటే\nఅపాయం కలగటం తప్పనిసరి అయిన\nక్షణంలో విధినిర్ణయం వల్ల మేధావంతు\nలకు కూడా బుద్ధి పెడతల పట్టుతుందని\nఅనుకోవాలి.\n\nపావురాలు తన వలలో చిక్కుకుపోయా\nయని బోయవాడికి తెలిసింది.\n\nబోయవాడు పన్నిన ఉచ్ఛులలో తన\nఅనుచరులందరూ చిక్కుకుపోయిన\nసంగతి గ్రహించి, చిత్రగ్రీవం వాటితో ఇలా\nఅన్నది.\n\n'విచారించి కుంగిపోకండి. ఆపదలో\nమనసును చిక్కబట్టుకున్న వాడు ఆ ఆప"
        },
        {
            "title": "స్వర్గం - నరకం",
            "page_start": 27,
            "author": "జి. ప్రియరాణి",
            "pdf_page": 27,
            "content": "తుడు నిలబడి, 'చింతించకండి మహా రాజా! మీరు తప్పక స్వర్గానికే వెళతారు. ఎందుకంటే ప్రజారంజకంగా పరిపాలించే రాజు భగవంతుడితో సమానం!' అన్నాడు ఊరడింపుగా.\n\nఆ మాటలతో రవివర్మ మండిపడ్డాడు. 'అదే నిజమని ఎలా చెప్పగలరు? మంచి పనులు చేసేవారు సైతం కొన్ని బలహీన క్షణాలలో కాని పనులు చేయవచ్చు. అలాగే నేను కూడా ఏమైనా కాని పనులు చేశానేమో. నాకు నరకప్రాప్తి అని రాసి ఉంటే దానిని తప్పించడానికి చేయవలసిన కార్యాలు వివరించండి. వెంటనే అమలు చేస్తాము. మీ పండితులంతా చర్చించి నా సమస్యకు పరిష్కారం చూపండి.' అని చెప్పి సభ చాలిం చాడు మహారాజు రవివర్మ.\n\nమూడు రోజుల తర్వాత సభ జరుగు తుండగా ఒక బ్రాహ్మణ బాలకుడు ఒక పింగాణి జాడితో సభాప్రవేశం చేశాడు. ఆ బాలకుడు సరాసరి రవివర్మ ఎదుటికొచ్చి, భుజం మీదున్న జాడీని కిందికి దించి, 'మహారాజా! నాపేరు శేషేంద్రుడు. రాజ ధానిలో ఒక పూరింట్లో నా తల్లిదండ్రులతో కలిసి ఉంటున్నాను. నా కన్నవాళ్లకు మామిడి ఆవకాయ చాలా ఇష్టం. అందుకే రెండు డజనుల కాయలు ఊరవేశాను. పుణ్యక్షేత్రాల సందర్శనకు వెళ్లిన నా వృద్ధ తలిదండ్రులు నాలుగైదు రోజుల్లో తిరిగొస్తారు. నేను రేపు ఉదయానే పొరుగు పట్టణంలో ఒక శుభకార్యం జరపడానికి పోతున్నాను. తిరిగి నేను రెండు దినముల తర్వాతే ఇంటికి చేరగలను. తడికెలతో నిర్మించబడ్డ నా ఇంట్లోకి ఎవరైనా చొరబడి దీనిని దొంగి లించకుండా మీ దగ్గర భద్రగా ఉంచండి మహారాజా!' అని ఎంతో దీనంగా విన్నవించుకున్నాడు.\n\nశేషేంద్రుడి మాటలు ముందుగా రవి వర్మకు చికాకు కలిగించాయి. ఆగ్రహం తెప్పించాయి. అయినా తల్లితండ్రుల మీద అతనికున్న అపార భక్తి ప్రపత్తులకు మహారాజు ముగ్ధుడైపోయాడు. ఆ ఊరగాయ జాడీని తన శయనమందిరంలో భద్రపరచ మని భటులను ఆజ్ఞాపించాడు. శేషేంద్రుడు సంతోషంగా వెళ్లిపోయాడు.\n\nనాలుగు రోజుల తర్వాత శేషేంద్రుడు సభాప్రాంగణంలోనికి వచ్చాడు. రవివర్మ ఆ బాలకుడిని ఆహ్వానించి ఒక ఉచితా\n\nసనం చూపించి కూర్చోమన్నాడు. అతని తల్లి తండ్రుల యోగక్షేమాలు అడిగి తెలుసుకు న్నాడు. మహారాజు అజ్ఞతో శయనమంది రంలో భద్రపరచబడిన పింగాణీ జాడీ తెప్పించబడింది.\n\nమహారాజు రవివర్మ ఎంతో ఆసక్తిగా ‘ఊరగాయలను నీవేస్వయంగా తయారు చేశావా లేక ఎవరి సహాయమైనా తీసుకు న్నావా?’ అని అడిగాడు.\n\n‘నేనేస్వయంగా తయారు చేశాను మహారాజా!’ అన్నాడు బాలుడు.\n\n‘నీ చేతి మహాత్యమేమో గానీ ఆవకాయ చాలా బాగుంది. ఈ జాడీ నాకిచ్చేసి మేమిచ్చే వేయి వరహాల బహుమానం తీసుకో, నీ పేదరికం కూడా తీర్చినట్లుంటుంది!’ అనే శాడు రవివర్మ మీసం మెలేస్తూ.\n\nశేషేంద్రుడు పకపకా నవ్వి, ‘సందేహం లేదు మహారాజా! మీరు నరకానికే పోతారు!’ అన్నాడు. ఆ మాటలతో రాజుతో సహాసభంతా గంభీరంగా మారిపోయింది. శేషేంద్రుడి వంక రవివర్మ అయోమయంగా చూశాడు.\n\nశేషేంద్రుడు మరోమారు నవ్వి, ‘ఔను మహారాజా! భద్రంగా కాపాడులసినపరాయి సాత్తును మీ జిహ్వ చాపల్యానికి బలిచేసిన మీమ్మల్ని నేను క్షమించను. పరాయి సాత్తును పాపంగా భావించనివాడు స్వర్గప్రాప్తికి పూర్తిగా అనర్హుడు. ఆలోచించండి,’ అనేశాడు ఎంతో ధీమాగా\n\nసభంతా మౌనంగా ఉండటం చూసి తిరిగి శేషేంద్రుడు నోరు విప్పాడు. ‘కాని పని అని తెలిసి కూడా దానిని మూర్ఖంగా చేయడమే నరకానికి మార్గం. మంచి పనిని పదిమంది శ్రేయస్సుకోసం వినియోగించడమే మోక్షప్రాప్తి. స్వర్గానికి, నరకానికీ మధ్య ఉన్నది అదే తేడా!’ అన్నాడు చిరుమంద హాసంతో.\n\nఆ మాటలతో మహారాజు రవివర్మ ఎంతో సిగ్గుపడ్డాడు. శేషేంద్రుడు ప్రధాన పండి తుడి కుమారుడేనన్న సంగతి తెలుసుకున్న మహారాజు అతడి బుద్ధి చాతుర్యాన్ని మెచ్చు కుని తగు రీతిగా సత్కరించాడు. అంతేకాదు. ఆనాటి నుంచి విపరీత పోకడలు పోలేదు.\n\nవంటొచ్చిన మొగుడు\n\nకొత్తగా కాపురానికొచ్చిన నర్మదకు భర్త శరవయ్య ప్రవర్తన తలనొప్పిగా తయా రైంది. ఏ పనికీ వెళ్లకుండా వంటగదిలో చేరి, భార్యకు సలహాలివ్వసాగాడు. నేను చెప్పినట్లు చేయలేదు. అందుకే కూర రుచిగా లేదు.’ అంటూ తినేటప్పుడు వంకలు పెట్టసాగాడు. మొగుడి చాదస్తం భరించలేక, ఓ రోజు ఇంటి పక్కనున్న వంటమేస్త్రి నాగమణితో చెప్పిందోసారి మాటవరుసకు.\n\n‘నువ్వు చేసే వంటలన్నీ వంకలు పెడు తున్నాడు అంతే గదా?’ అంది వంటమేస్త్రి.\n\n‘అంతే కాదు, ఏ పనీ చేయకుండా ఇంటిపట్టునే ఉంటున్నాడు. కూర్చుని తింటే ఆస్తులు ఎంత కాలం ఉంటాయి చెప్పు?’ అంది ఆవేదనగా.\n\n‘మీ వారి రోగాన్ని నేను పూర్తిగా సరిచే\n\nస్తాగా! భాధపడకు’ అంది వంటమేస్త్రి నాగమణికి అభయమిస్తూ.\n\n‘ఆ సాయంత్రమే వంటమేస్త్రీ శరవయ్య ఇంటికి వెళ్లి ‘మరిదీ, నీకు వంటల రుచి బాగా తెలుసని, మాచెల్లి చెప్పింది. మాకు రేపు బంగారం వ్యాపారి సత్యం గారింట్లో పెద్ద వంట పని ఉంది. ఏ మాత్రం తేడా వచ్చినా ఒప్పుకునే రకం కాదు. నువ్వు మాతో పాటు వచ్చి, కాస్త ఉప్పు, కారం చూశావంటే మా వంట చక్కగా పూర్తవు తుంది. ఊరికే ఏమొద్దు. రెండు వందలు డబ్బు కూడా నీకు ఇస్తాను,’ అంది.\n\n‘దానికేం తప్పకుండా వస్తాను. నాకు తెలిసినంతగా, వంటల రుచి, మీక్కూడా తెలీదు,’ అన్నాడు శరవయ్య గొప్పగా.\n\nమరుసటి రోజు నాగమణి వెంట వెళ్లిన శరవయ్య వంటవాళ్లకు సలహాలివ్వసా"
        },
        {
            "title": "వంటొచ్చిన మొగుడు",
            "page_start": 30,
            "author": "పుప్పాల కృష్ణమూర్తి",
            "pdf_page": 30,
            "content": "గాడు. వాళ్లు పాటించకున్నా, వంటలు\nరుచి చూడటం, తను ఒప్పుకున్న తర్వాతే\nవడ్డించడం గొప్పగా అనిపించింది. వాళ్లతో\nపాటు మునక్కాయలు తరగటం, ఉల్లి\nపాయలు కోస్తూ, వంట బృందంలో కలిసి\nపోయాడు.\n\nఆ సాయంత్రం విందు పూర్తయ్యాక\n‘మరిదీ, వంటలు అద్భుతంగా ఉన్నా\nయని అందరూ మెచ్చుకున్నారు. కేవలం\nనువ్వు రుచి చూడటం వల్లే బాగా కుది\nరాయి. రేపు కిరాణ వ్యాపారి ఇంట్లో విందు\nఉంది. తప్పకుండా రా,’ అంది వంటమేస్త్రీ\nరెండు వందలు చేతిలో పెడుతూ.\n\n‘అంతకంటేనా వదినా, తప్పకుండా వస్తాను’ అని ఇంటికెళ్లి భార్యతో తన గురించి గొప్పగా చెప్పుకున్నాడు. ఇంత కాలానికి తనకో గుర్తింపు వచ్చిందని అతడు సంబరపడ్డాడు.\n\nమరుసటి రోజు నుంచి వంటవాళ్లతో పాటు కూరగాయలు తరగటం, బియ్యం వడకట్టడం, తాళింపు పెట్టడం వగైరాపంట\n\nపనులు మేస్త్రీ చెప్పుకుండానే చేయసా\nగాడు. కూరలు రుచి చూస్తూ, పనివాళ్లను\nపురమాయిస్తూ వంటలను చకచకా\nతయారు చేయించసాగాడు. నాగమణి\nవంట బృందంలో శరభయ్య కూడా ఒక\nసభ్యుడైపోయాడు. వంట జరిగినప్పుడల్లా\nనాలుగు వందలు సంపాదించసాగాడు.\nతమ కంటే నాగమణి ఎక్కువ డబ్బులు\nతీసుకోవడం కూడ అతడికి నచ్చలేదు.\nచక్కగా వంటనేర్చుకుని, మంచి వంటవా\nడిగా గుర్తింపు తెచ్చుకున్నాడు. నలుగుర్ని\nమెంటబెట్టుకుని తేస్వయంగా వంటలకు\nవెళ్లసాగాడు. అచిరకాలంలోనే నగరంలో\nమంచి వంటమేస్త్రీ అయ్యాడు.\n\nస్వయంగా చేసిన వంటకాలు తినీ\nతినీ, తినీ మొహం మెత్తింది శరవయ్యకు.\nఇంటికొచ్చి, భార్య వండిపెట్టే అన్నం,\nకూరలు మహాద్భుతంగా అనిపించసా\nగాయి. వంటలో కష్టం అర్థమైంది కాబట్టి\nఅతడు ఇప్పుడు వంటలపై అస్సలు\nవంకలు పెట్టడం లేదు.\n\nChandamama\n\nAugust 2012 T\n\nబింబ ప్రతిబింబాలు\n\nవిశాల నగరంలో వివేకవంతుడనే రాజు ఉండేవాడు. ఆయన ప్రతి ఉదయమూ, సాయంకాలమూ తన భవనం పై భాగానికి వెళ్లి, అక్కడ చల్లగాలిలో పచారు చేస్తూ సూర్యోదయ శోభా, సూర్యాస్తమయ శోభా తిలకిస్తూ ఉండేవాడు.\n\nప్రతిరోజూ ఒక కట్టెలు కొట్టేవాడు ఉదయం పూట రాజప్రాసాదం పక్కగా కట్టెలు కొట్టడానికి అడవికి వెళ్లి, తిరిగి సాయంకాలం పూట కట్టెల మోపుతో తిరిగి వచ్చేవాడు.\n\nప్రతి ఉదయమూ, సాయంకాలమూ వాడు రాజుకు కనిపిస్తూనే ఉండేవాడు. అయితే వాడు ఉదయం పూట అడవికి పోతూ కనిపించినప్పుడు మహారాజుకు, ‘పాపం! చూడబోతే అసలే ఎముకల గూడులా ఉన్నాడు. ఇంత శ్రమపడితే కాని వాడికి రోజు గడవదు కాబోలు!’ అనుకుని జాలి పుట్టుకొచ్చేది.\n\nసాయంకాలంపూట వాడు మోపు నెత్తిన పెట్టుకు వస్తూ కనిపించినప్పుడు మట్టుకు రాజుకు వాణ్ణిచూడగానే ఎందుకోపట్టరాని ఆగ్రహం వచ్చేంది. ‘పాపాత్ముడు, వీడిని నిట్ట నిలువునా చీల్చినా దోషం లేదు!’ అనిపించేది.\n\nఒకే మనిషిని చూస్తే తనలో ఉదయం ఒక భావమూ, సాయంకాలం పూట దానికి విరుద్ధంగా ఇంకొక భావమూ, ఎందుకు కలుగుతున్నదీ రాజుకేమాత్రం అర్థం కాక ఆశ్చర్యం వేసింది.\n\nచివరకాయన తన మంత్రిని పిలిచి అతనితో తన అనుభవం చెప్పి, తనలో\n\nచామర్తి కూర్మాచార్యులు"
        },
        {
            "title": "బింబ ప్రతిబింబాలు",
            "page_start": 32,
            "author": "చామర్తి కూర్మాచార్యులు",
            "pdf_page": 32,
            "content": "విరుద్ధ భావాలు కలగడానికి కారణం ఏమై\nఉంటుందో తెలుసుకోమన్నాడు.\n\nమంత్రి సరేనని మూడు రోజుల వ్యవధి\nకావాలని అడిగాడు.\n\nమర్నాడు మంత్రి పేదవాడి వేషం వేసు\nకుని కట్టెలు కొట్టేవాడిని అనుసరించి అడ\nవికి పోయి వాడు రోజల్లా పడే శ్రమ చూసి\nసాయంకాలం వాడి వెనకనే తాను కూడా\nవచ్చేశాడు.\n\nరాజుగారు ఆ కట్టెలు కొట్టేవాణ్ణి చూసి\nఎందుకు జాలిపడుతున్నదీ మంత్రికి అర్థ\nమయింది. కాని రాజుకు వాడంటే ఆగ్రహం\nఎందుకు వస్తున్నదీ తెలియరాలేదు.\n\nరెండోనాడు మంత్రి ఒక సాధువు వేషం\nవేసుకుని కట్టెలు కొట్టేవాడి ఇంటికేసి\nవెళ్లాడు. ఆయన గుమ్మంలో అడుగు\n\nపెట్టడం చూసి కట్టెలు కొట్టేవాడి భార్య\nలోపలికి ఆహ్వానించి కూచోబెట్టి ఎంతో\nమర్యాద చేసింది. మంత్రికి గంధపు చెక్కల\nవాసన ఘాటుగా తగిలింది.\n\n'గంధపు చెక్క ఇంట్లో పుష్కలంగా\nఉన్నట్లున్నదే. అది అమ్ముకుని వచ్చిన\nదానితో సుఖంగా బతక్క ఇంత అగచాట్లు\nపడుతున్నారేం తల్లీ?' అన్నాడు మంత్రి\nసానుభూతిగా.\n\n'బాబూ, గట్టిగా అనకండి! నా\nమొగుడు కట్టెలు కొట్టేటప్పుడు ఎప్పుడన్నా\nగంధపు కర్ర కూడా దొరుకుతుంది. దూరా\nలోచనతో ధాన్ని ఒక గది నిండా పేర్చి\nపెట్టాము. ఎప్పుడో ఒకప్పుడు రాజుగారు\nచావడం జరగవచ్చు. ఆయనను దహనం\nచేయడానికి గంధం చెక్క కొనేటప్పుడు\n\nChandamama\n\nAugust 2012 T\n\nఎంత ధర అయినా ఇస్తారు. అందుకని దాన్ని చిల్లరగా వాళ్లకూ వీళ్లకూ అమ్మక నిలవేసి ఉంచాము!’ అన్నది కట్టెలు కొట్టే వాడి భార్య.\n\nరాజుకు కట్టెలు కొట్టేవాడిపైన అగ్రహం ఎందుకు కలుగుతున్నదో మంత్రికి తెలిసి పోయింది. కట్టెలు కొట్టేవాడు అడవికి వెళ్లే టప్పుడు తన దారిద్ర్యం గురించి అనుకుంటాడు. తన ఇంటి ఖర్చుకు సరిపడా కట్టెలు దొరకాలని కోరుకుంటాడు. ఆ సమయంలో రాజు వాడిస్థితి చూసి జాలి పడతాడు.\n\nకట్టెలు కొట్టేవాడు తన పని పూర్తిచేసు కుని ఇంటికి తిరిగి వచ్చేటప్పుడు తాను దాచి ఉంచిన గంధపు కట్టె గురించి అనుకుని, రాజు త్వరగా చనిపోతే అదంతా సామ్ము అవుతుంది గదా అనుకుంటాడు. ఆ సమయంలో రాజుగారికి వాడిమీద పట్టరాని కోపం వస్తుంది.\n\nకట్టెలు కొట్టేవాడి భావాలూ, రాజుగారి భావాలూ బింబ ప్రతిబింబాలు.\n\nమంత్రి కట్టెలు కొట్టేవాడి భార్య వద్ద సెలవు తీసుకుని తన ఇంటికి వెళ్లిపోయి, మర్నాడు ఉదయం మామూలుగానే సభకు హాజరయ్యాడు.\n\n‘ఏం మంత్రీ? ఆ రహస్యం అంతు చిక్కిందా?’ అని అడిగాడు రాజు.\n\n‘నిజం తెలుసుకున్నాను మహారాజా, ఆ కట్టెలు కొట్టేవాడిని శిక్షించనని మాట ఇస్తే తమకు యధార్థం విన్నవించుకుంటాను,’ అంటూ జరిగిన సంగతి అంతా చెప్పేశాడు మంత్రి.\n\nకట్టెలు కొట్టేవాడు దరిద్రుడై ఉండటం చేతనే గదా రోజూ తన మరణం కోరుతు న్నాడని గ్రహించి రాజు అతడిని పిలిపించి, తగిన విధంగా మందలించి, కొంత డబ్బు కూడా ఇప్పించి వాడు అట్టే శ్రమ లేకుండా జీవితం గడిపే ఏర్పాట్లు చేయించాడు.\n\nరైతు పెట్టుకున్న అర్జీ\n\nఒక ఊళ్ళో ఒక పేద రైతు ఉండేవాడు.\nవాడికి ఉన్న ఆస్తి ఒక బక్క అవు మాత్రమే.\nదాన్ని మేపుకునేటందుకు కూడా పేద\nరైతుకు అవకాశం లేకనే అది అలా చిక్కి\nపోయింది. ఆ ఆవును రైతు తన దొడ్డోనే\nకట్టిపెట్టి గడ్డిపరకలు మెయ్యనిచ్చేవాడు.\n\nపేదరైతు దొడ్డిని అనుకునే ఒక పెద్ద\nభూస్వామి ఆవరణ ఉన్నది. ఆ అవరణలో\nపశువుల మేత గడ్డి ఏపుగా పెరిగి అవుకు\nకమ్మని వాసన తగిలింది. అది రెండిళ్ల\nమధ్యా ఉన్న కంచెలో గల కంతనుంచి\nభూస్వామి ఆవరణలోకి దూకి అక్కడి గడ్డి\nమెయ్యసాగింది.\n\nఇది గమనించిన భూస్వామి నౌకరు\nఒక దుడ్డు కర్ర తెచ్చి అవు తల పగలగొ\n\nట్టాడు. నౌకరు వేసిన ఒకే ఒక్క దెబ్బకే అది\nకాస్తా చచ్చి ఊరుకుంది.\n\nరైతు భూస్వామి వద్దకు పరుగెత్తి తనకు\nజరిగిన అన్యాయం గురించి మొరపెట్టు\nకున్నాడు. భూస్వామి ఆ రైతు చెప్పిన\nమాటలనూ, తన నౌకరు చెప్పిన మాటలూ\nవిని, 'నీ ఆవును ఊళ్లోవాళ్ల దొడ్లమీదికి\nతోలటమే గాక అన్యాయం జరిగిందం\nటావా?.. రేయ్! వీణ్ణిమన ఇంటి బయటి\nగుంజకు కట్టేసి పది దెబ్బలు కొట్టి\nపంపించు,' అని తన నౌకరుతో అన్నాడు.\n\nపేదరైతు ఆవును కోల్పోవటమే గాక\nభూస్వామి నౌకరు చేత దెబ్బలు కూడా పడి\nఇంటికి వచ్చి అంతా తన భార్యతో చెప్పాడు.\n'భూస్వామి మనకు న్యాయం చేయకపోతే"
        },
        {
            "title": "రైతు పెట్టుకున్న అర్జీ",
            "page_start": 35,
            "author": "ఎన్. సుశీల",
            "pdf_page": 35,
            "content": "ఆగుతుందా ఏమిటి? నువు వెళ్లి ఏకంగా రాజుగారికే ఫిర్యాదు చేయి. రాజుగారు అన్యాయం జరగనివ్వడు. మనకు న్యాయం చేస్తాడు,’ అన్నది రైతు భార్య.\n\nఅయితే రాజుగారికి జరిగినదంతా స్పష్టంగా నివేదించడమెలాగ? అర్జీలు రాసుకునేటందుకు ఆ భార్యాభర్తలు చదువుకున్నవాళ్లు కారు. అందుచేత వాళ్లు ఒక కొయ్యపలకతెచ్చి దానిమీద ఒక బొమ్మ గీశారు.\n\nఅందులో రైతు ఇల్లూ, భూస్వామి ఇల్లూ, మధ్య ఉన్న కంచే, ఆ కంచెలో కంతా, భూస్వామి నౌకరు ఆవును చంపిన చోటూ, ఆ నౌకరే రైతును కొట్టటానికి కట్టే సిన గుంజా, అన్నీ గుర్తులు పెట్టారు.\n\n‘భేష్, ఇది చూస్తే రాజుగారికి జరిగిన దంతా అరటిపండు వొలిచిపెట్టినట్లు అర్థ మవుతుంది. నీకు దారిలో తినటానికి రొట్టెలు మూటగట్టి ఇస్తాను. నువు రాజు గారి నగరానికి తిన్నగా బయలుదేరు,’ అన్నది రైతు భార్య.\n\nరైతు బయలుదేరి మధ్యాహ్నానికల్లా ఒక వనంలో ప్రవేశించాడు. అది రాజుగారి వనం. ఆ వనంలో రైతుకు ఒక మనిషి కని పించాడు. ఆ మనిషి రాజుగారే. అయితే అయన మామూలు దుస్తులతో ఉండటం చేతరైతు అయనను చూసి రాజనుకోలేదు.\n\n‘దణ్ణాలు, బాబూ!’ అన్నాడు రైతు.\n\n‘శుభం కలగాలి. ఎవరు నువు? ఎక్కడికి నీ ప్రయాణం?’ అని రాజు అడిగాడు.\n\n‘ఏముందీ? రాజుగారి దగ్గిరఫిర్యాదు చేసుకుందామని వెళుతున్నా. ఇదుగో, అర్జీ నా వీపున కట్టుకున్నా. నా ఆవును అన్యాయంగా చంపారులే! ఆకలి మండి పోతున్నది. కాస్త ఈ రొట్టెముక్క తిన్నాక అంతా చెబుతా,’ అన్నాడు రైతు.\n\nఒక వాగు పక్కన రాజూ, రైతూ చతికిల బడి కూచున్నారు. రైతు తాను తెచ్చుకున్న రొట్టెలోనూ, వెన్నలోనూ సగం రాజుకు ఇచ్చాడు. ఇద్దరూ తినటం ముగించి, వాగులో ఇంత చల్లని నీరు తాగారు.\n\n‘ఏదీ నీ అర్జీ!’ అన్నాడు రాజు.\n\nరైతు తాను తయారు చేసుకువచ్చిన\n\nపలక తీసి, ‘ఇదుగో ఇది మా ఇల్లు. ఈ ఇల్లు భూస్వామిది. ఇది కంచె. ఇక్కడ కంత ఉన్నది. ఈ కంతలోనుంచి మా ఆవు దూరి వారి ఆవరణలో ప్రవేశించింది. ఇక్కడ భూస్వామిగారి మనిషి మా ఆవును దుడ్డు కర్రతో కొట్టిచంపాడు. ఇంత అన్యాయమా అని నేను పోయి భూస్వామితో మొరపె ట్టుకుంటే, ఇదుగో, ఈ గుంజకే నన్ను కట్టేసి పది దెబ్బలు కొట్టి, దిక్కున్న చోట చెప్పుకోమన్నారు,’ అంటూ అంతా వివరిం చాడు.\n\n‘ఇంకేం? దీన్ని నాకు చూపించినట్టే రాజుగారికీ చూపించు. నీకు న్యాయం జరుగుతుందిలే. ఇకవస్తా!’ అంటూ రాజు సెలవు పుచ్చుకుని వెళ్లిపోయాడు.\n\nరైతు మర్నాడు తన అర్జీపలకపట్టుకుని దర్భారు వెళ్ళాడు. దర్భారులో రాజుగారు కిరీటమూ, ఇతర రాజలాంఛనాలూ ధరించి ఎత్తుగా బంగారు సింహాసనంపై కూర్చుని ఉన్నాడు. ఆయన పక్కనే వరు సగా పన్నెండుమంది మంత్రులు కూచుని ఉన్నారు.\n\nరాజును గుర్తించక రైతు అర్జీపలకను చివర కూర్చున్న మంత్రికిచ్చి, ‘అయ్యా, ఈ అర్జీ చిత్తగించండి. భూస్వామి గారి మనిషి నా ఆవును చంపటమూ, నన్ను గుంజకు కట్టేసి కొట్టటమూ, అంతా ఇందులో ఉంది. చిత్తగించండి!’ అన్నాడు.\n\nమంత్రి ఆ పలకను ఎగాదిగా చూసి, ‘ఇదేమిటో నాకు కొంచెం కూడా బోధపడటం లేదు. ఇదేమి అర్జీ?’ అంటూ దాన్ని తన పక్కన ఉన్న మంత్రికి ఇచ్చాడు.\n\nఆ మంత్రి కూడా పలకను ఎగాదిగా చూసి, ‘ఇది అర్జీకాదు. ఈ వెర్రివాణ్ణి బయటకు గెంటండి!’ అన్నాడు.\n\nఅంతలో రాజుగారు కలగజేసుకుని, ‘దాన్ని నాకు పంపండి,’ అన్నాడు. రైతు తెచ్చిన అర్జీపలక ఒక్కొక్క మంత్రే అందుకుని చూసి, తల అడ్డంగా తిప్పి, తన పక్క వాడికి ఇచ్చాడు. చివరకు ఆ అర్జీపలక రాజుగారికి చేరింది.\n\nఆయన దానికేసి ఎగాదిగా చూసి, ‘ఇది అర్థమవుతూనే ఉన్నది. ఏమోయ్,\n\nఇలా రా!’ అని రైతును పిలిచాడు.\n\n‘ఇది నీ ఇల్లూ, ఇదేమో భూస్వామి ఇల్లూనూ. అవునా?’ అని రాజు అడిగాడు.\n\n‘చిత్తం,’ అన్నాడు రైతు.\n\n‘ఇది కంచెలో కంతలాగుంది. దీనిలో నుంచే గదా నీ ఆవు భూస్వామి ఆవరణలో జొరబడింది?’ అన్నాడు రాజు.\n\n‘మరేనండీ!’ అన్నాడు రైతు.\n\n‘మిగిలింది కూడా తెలుస్తూనే ఉంది. భూస్వామి మనిషి ఇక్కడ నీ ఆవును చంపి ఉంటాడు. నిన్ను ఈ గుంజకు కట్టి కర్రతో కొట్టి ఉంటారు,’ అన్నాడు రాజు.\n\n‘తమరు ఉన్న సంగతి సరిగా కనిపెట్టా రండీ,’ అన్నాడు రైతు దిగులుగా.\n\n‘సరే, నువు మీ ఇంటికి తిరిగి వెళ్లి, నేను న్యాయం చేస్తానని నీ భార్యతో చెప్పు!’ అన్నాడు రాజు.\n\nరైతు రాజుగారికి దణ్ణాలు పెట్టి, మంత్రులకేసి కోపంగా చూసి ఇంటికి వచ్చేశాడు.\n\nఆ సమయానికే రాజుగారి తీర్పు కూడా భూస్వామికి అందింది. భూస్వామి రైతుకు క్షమాపణలు చెప్పుకో వడమే గాక, ఒక ఇల్లూ, పశువుల సావడీ కట్టించి, ముప్పై కుంటల పొలమూ, ఏడు పాడి ఆవులూ ఇచ్చుకునేటట్టు రాజుగారు తీర్పు ఇచ్చాడు.\n\n‘రాజుగారు మనకు న్యాయం చేస్తాడని నేను చెప్పానా లేదా?’ అన్నది రైతు భార్య ఆనందంగా.\n\n‘రాజుగారికేం? ఆయన ఎంత తెలివైన వాడు! మనం కష్టపడి తయారు చేసిన ఆర్జీని చూస్తూనే అంతా తెలుసుకున్నాడు. కాని వింత విషయం ఏమిటంటే ఆయన దగ్గరపన్నెండుమంది మంత్రులు ఉన్నారు. వట్టి మట్టిబుర్రలు! అంత తెలివిగలవాడు. ఇంత మంది చవటలను జీతం ఇచ్చి ఎందుకు పెట్టుకున్నాడో అర్థం కావటం లేదు!’ అన్నాడు రైతు ఆశ్చర్యంతో.\n\nచిల్లర నాణేలు\n\nలలితపురం గ్రామంలో లక్ష్మమ్మ, నారా\nయణ అనే దంపతులు ఉండేవారు.\nపదుగురికి సహాయపడుతూ జీవనం\nసాగించేరు. వారికి శివుడు ఒక్కగా నొక్క\nకొడుకు.\n\nశివుడికి పదేళ్ల ప్రాయంలో తండ్రి\nనారాయణ గుండెపోటుతో మరణించాడు.\nఅప్పటి నుంచి లక్ష్మమ్మే ఆ ఇంటా ఈ\nఇంటా పాచిపని చేస్తూ కొడుకును కష్టం\nమీద పోషించేది.\n\nకొన్నేళ్లు గడిచాక, లక్ష్మమ్మకు పక్షవాతం\nవచ్చింది. తల్లిని పోషించడానికి శివుడు\nచదువు మానేసి కూలిపనులు చేయసా\nగాడు. కొడుకు కష్టపడటం చూసి లక్ష్మమ్మ\nకన్నీరు పెట్టుకునేది. అప్పుడు శివుడు\n‘అమ్మా! నీకు సేవచేయడం నాకు సంతో\nషమే కాని, క్షుఱం కాదు’, అని ఓదార్చేవాడు.\n\nకొంతకాలానికి లక్ష్మమ్మకు మరణ\nఘడియలు సమీపించాయి. ఆమె కొడు\nకును చేరబిలిచి 'నాయనా! నాకోసం ఎంతో\nకష్టపడ్డావు. నాకు ఎన్నో సేవలు చేశావు.\nనీకంతా మంచే జరుగుతుంది. నీకు నేను\nఇవ్వగలిగింది ఈ చిల్లర నాణేలే! ఇవే నీకు\nమంచి చేస్తాయి', అంటూ కొడుకు చేతిలో\nఒక చిల్లు కాణీ, అర్థణా, అణా, బేడా\nనాణేలు పెట్టి కన్నుమూసింది.\n\nశివుడు తల్లి ఇచ్చిన చిల్లరనాణేలు\nభద్రంగా దాచి పెట్టుకుని, ఆమెకు అంత్య\nక్రియలు జరిపాడు.\n\nతల్లి మరణానంతరం శివుడా ఊరిలో\nఉండలేక మరోచోటికి బయలు దేరిపో\nయాడు. శివుడికి ఎటు పోవాలో అర్థం\nకాలేదు. అంతలో ఒకబిక్షగాడు ఎదురుపడి\nసాయం అడిగాడు. శివుడు జేబులో చేయి"
        },
        {
            "title": "చిల్లర నాణేలు",
            "page_start": 39,
            "author": "ఎన్. శివనాగేశ్వరరావు",
            "pdf_page": 39,
            "content": "పెడితే చిల్లు కాణీ దొరికింది. దాన్ని బిక్ష గాడికి దానం ఇచ్చాడు. అప్పుడా బిక్షగాడు, ‘నాయనా! తూర్పు దిక్కుగా వెళ్లు! నీకు శుభం జరుగుతుంది’, అని దీవించాడు.\n\nశివుడు తూర్పు దిశగా ప్రయాణం సాగించాడు. కొద్ది రోజుల ప్రయాణానం తరం శివుడు ఒక చిట్టడవి చేరాడు.\n\nఆ అడవిలో దుక్రూరుడు అనే రాక్షసుడు ఉన్నాడు. వాడు నరవాసన తగిలి నంతనే హుటాహుటీన వచ్చి శివుడికి ఎదురు నిలిచాడు. తాటిచెట్టు ప్రమాణంలో ఉన్న రాక్షసుడిని చూసిన వెంటనే శివుడికి భయం వేసింది. నీకు అంతా మంచే జరు గుతుంది అన్న తల్లి దీవెన గుర్తుకొచ్చి ధైర్యం తెచ్చుకున్నాడు.\n\nఅంతలో దుక్రూరుడు, శివుడితో,\n\n‘ఒరేయ్ మానవా! చాలా కాలానికి నర మాంసం కంటబడింది. అయితే నాకో అచ్చిరాని సంఖ్య ఉంది. నీవు ఒకటి నుంచి తొమ్మిది వరకు గల ఒక సంఖ్య చెప్పు. నీవు చెప్పింది నాకు అచ్చిరాని సంఖ్య అయితే నిన్నోదిలేస్తాను. కాకుంటే నిన్ను కబళిస్తాను’, అన్నాడు.\n\nశివుడు జేబులో చెయ్యి పెట్టి తడిమితే తల్లి ఇచ్చిన చిల్లర నాణేలలోని అర్ధణా తగిలింది. శివుడు సందేహించక ‘మూడు’ అని రాక్షసుడితో చెప్పాడు.\n\nఅది విన్నంతనే రాక్షసుడు ముఖం చిట్లించి ‘నాకు అచ్చిరాని సంఖ్య అదే? ఆ సంఖ్య చెప్పిన నిన్ను తింటే నాకు తంటానే, తక్షణం నా ముందునుంచి తప్పుకో!’ అని కసురుకున్నాడు.\n\nశివుడు పెనుప్రమాదం నుంచి తప్పించుకున్నందుకు సంతోషిస్తూ త్వరత్వరగా ఆ ప్రాంతం వీడి ముందుకు సాగాడు. మరి కొద్ది రోజులు అటూ ఇటూ తిరు గుతూ, ఒక కోయగూడెం చేరాడు. శివుడిని చూసినంతనే అక్కడి కోయలు, అతడ్ని బంధించి, తమ నాయకుడు శరాబంది వద్దకు తీసుకుపోయారు.\n\nశరాబంది, శివుడిని చూసినంతనే ఆగ్రహించి, ‘మా గూడెంలో అడుగుపెట్టిన వారిని మేము ప్రాణాలతో వదిలేది లేదు. అయితే మాకో నియమం ఉంది’, అని శివుడిని అమ్మవారి నిలువెత్తు విగ్రహం ముందుకు తీసుకుపోయాడు.\n\nఅక్కడ అమ్మవారి పాదాల చెంతన\n\nఆరులోటాలు ఉన్నాయి. శరాబంది ఆ లోటాలను శివుడికి చూపించి, ‘వాటిల్లో ఒక లోటాలో ద్రాక్షరసం ఉంది. మిగిలిన వాటిల్లో విషం ఉంది. నీవు ఏదో ఒక లోటా తీసుకుని తాగు. అమ్మవారి దయ నీమీద ఉంటే బతికిపోతావు. లేకుంటే చచ్చిపోతావు', అన్నాడు.\n\nశివుడు చనిపోయిన తల్లిని మనసులో తలుచుకుని జేబులో చేయిపెట్టి ఒక నాణెం బయటకు తీశాడు. అది అణా. శివుడు వెంటనే అక్కడున్న లోటాల్లో ఆరో లోటా తీసుకుని తాగేశాడు. అది ద్రాక్షరసం కావడంతో శివుడు బతికిపోయాడు.\n\nశరాబంది, శివుడిని మెచ్చుకుని 'అదృష్టవంతుడివి. అమ్మవారి దయ నీమీద ఉంది. నీవు బయలు దేరుచ్చు', అన్నాడు.\n\nశరాబంది స్వయంగా శివుడిని అడవి వెలుపలికి తీసుకుపోయి, 'దక్షిణదిశగా వెళ్తే సువర్ణపురి రాజ్యం వస్తుంది', అని చెప్పాడు.\n\nశివుడు, సువర్ణపురి రాజ్యం చేరేసరికి\n\nఅక్కడవేలాదిమంది ప్రజలు గుమిగూడి కనిపించారు. శివుడు విషయం ఏమిటని అక్కడ వారిని అడిగాడు.\n\nఅక్కడి వారు 'మా రాజ్యం రాజు సువర్ణ ధీరుడు ఆకస్మికంగా మరణించాడు. అత డికి వారసులు లేనందున, పట్టపుటేనుగు ఎవరి మెడలో మాలవేస్తే వారు రాజు అవు తారు. సమయానికి వచ్చావు. నీ అదృష్టం పరీక్షించుకో', అని సలహా ఇచ్చారు.\n\nశివుడు జేబులో చేయి వెడితే తల్లి ఇచ్చిన బేడ నాణెం దొరికింది. శివుడు ఆ నాణేన్ని గాలిలోకి ఎగురవేసి అది కింద పడిన చోటికి వెళ్లి నిలబడ్డాడు. కొంత సేపటికి అట్టుగా వచ్చిన పట్టపుటేనుగు శివుడి మెడలో పూల మాల వేసింది. సువర్ణపురి ప్రజలు జయ జయధ్వానాలు చేస్తూ శివుడిని రాజుగా ఎన్నుకున్నారు.\n\nతల్లి ఇచ్చిన చిల్లర నాణేల సహాయంతో సువర్ణపురి సింహాసనం అధిష్టించిన శివుడు శివసేన మహారాజుగా జనరంజకమైన పరిపాలన గావించాడు.\n\nChandamama\n\nAugust 2012 T\n\nవ్యాపారలౌక్యం\n\nవీణాపురిలోని ఆదిశేషయ్యది కూరగాయల దుకాణం. సోముడు ఆయనకు సహాయ కుడిగా ఉండేవాడు. సరసమైన ధరలకే తాజా కూరగాయలు అమ్మడం వలన, ఆ దుకాణానికి ఇతర్రగామాల ప్రజలు కూడా వస్తుండేవారు. ఒకరోజు ఉదయాన, వెంకటాద్రి అనే పారుగూరు భూస్వామి పెద్ద జాబితా ఇచ్చి, త్వరగా ఆయా కూరగాయలను ఇమ్మన్నాడు. ఆదిశేషయ్య, సోముడు జాబితా ప్రకారం తూకంవేసి బుట్టల్లో సర్దసాగారు.\n\nఇంతలో రామేశం అనే ఉపాధ్యాయుడు దుకాణం వద్దకు వచ్చాడు. ఆయనను చూడగానే ఆదిశేషయ్య తన పనిని ఆపి, అవసరమైన కూరగాయలు ఇచ్చి పంపాడు. ఈ వ్యవహారం చూసి వెంకటాద్రి ముఖం చిట్టించుకోవడం సోముడు గమనించాడు. కొంతసేపటి తర్వాత వెంకటాద్రి డబ్బిచ్చి తన సరుకును తీసుకెళ్ళాడు.\n\nఅతను అలా వెళ్ళగానే, 'మీ పద్ధతి వెంకటాద్రికి ఇబ్బంది కలిగించింది. రెండు వరహాల సరుకును తీసుకున్న రామేశానికి ప్రాధాన్యతనిచ్చి, రెండువందల వరహాలిచ్చిన వెంకటాద్రిని పక్కకు పెట్టడం సమంజసంగా లేదు' అన్నాడు సోముడు.\n\n'వెర్రివాడా.. రామేశం రోజూ మన దుకాణానికే వచ్చి కూరగాయలు కొనుక్కుని వెళతాడు. మనం కాసేపు నిల్చోబెట్టినా, అవమానపడి ఇంకో దుకాణానికి మారతాడు. ఫలితంగా దీర్ఘకాలంలో నష్టపోతాం. అదే వెంకటాద్రి విషయంలో ఎలాగూ సగం కూరగా యలు కట్టి ఉన్నాం కావున, తను ఎక్కడికీ వెళ్ళలేడు. పైగా ఇది ఆయాచితంగా వచ్చిన వ్యాపారమేగాని నిత్యం జరిగేది కాదు. దీనికోసం రామేశం లాంటి వారి విశ్వాసాన్ని మనం కోల్పోకూడదు.' నవ్వుతూ చెప్పాడు ఆదిశేషయ్య. వ్యాపారలౌక్యంలో కొత్తమెలకువను తెలుసుకున్నందుకు సోముడు ఎంతగానో సంతోషించాడు.\n\n- ఎస్. సుధారాణి"
        },
        {
            "title": "వ్యాపారలౌక్యం",
            "page_start": 42,
            "author": "ఎస్. సుధారాణి",
            "pdf_page": 42,
            "content": "నిజంలాంటి అబద్దం చెప్పినవారికి బంగారు మామిడిపండు ఇస్తానని ఒక తోచీ తోచని రాజు రాజ్యమంతటా చాటింపు వేయించాడు.\n\nబంగారు మామిడిపండుపై ఆశతో దేశదేశాల నుండి ఎందరెందరో వచ్చి రకరకాల అబద్దాలు చెప్పారు. కాని రాజుకు అవేమీ నచ్చలేదు. అందులో కొన్ని నిజం కూడా కావచ్చు. మిగిలినవి పచ్చి అబద్దాలు. అందుచేత రాజుగారు బంగారు మామిడిపండును ఎవరికీ ఇవ్వలేదు.\n\nఒకనాడు ఒక బిచ్చగాడు పెద్ద కుండ పట్టుకుని రాజుగారి వద్దకు వచ్చాడు.\n\n‘ఏం కావాలి నీకు?’ అన్నాడు రాజు.\n\n‘నాకు తమరు ఈ కుండెడు బంగారం బాకీ ఉన్నారు. ఇప్పించండి.’ అన్నాడు బిచ్చగాడు.\n\n‘అబద్దం! నేను నీకేమీ బాకీ లేను,’ అన్నాడు రాజు.\n\n‘అబద్దమా? అయితే ఆ బంగారు మామిడిపండు నా మోహాన పారెయ్యండి!’ అన్నాడు బిచ్చగాడు.\n\nరాజుగారు సంతోషించి వాడికి బంగారు మామిడిపండు ఇచ్చేశాడు."
        },
        {
            "title": "నిజంలాంటి అబద్దం",
            "page_start": 43,
            "author": "చందమామ బృందం",
            "pdf_page": 43,
            "content": "రుద్రమదేవి\n\nమన దేశం ఎందరో వీర వనితలను కన్నది. దేశం కోసం ప్రాణాలు అర్పించి, యుద్ధాలలో పరాక్రమం చూపి, ఎంతో సమర్ధతతో రాజ్యాలను ఏలీ చరిత్ర ప్రసిద్ధి గన్న వీరవనితలు మనదేశంలో ఎందరో ఉన్నారు. అటువంటివారిలో ఒకతె కాకతీయ రుద్రమదేవి.\n\nదక్షిణ భారతదేశంలో సామ్రాజ్యాలు స్థాపించిన వారిలో కాకతీయులు ఒకరు. కాకతీయ సామ్రాజ్యంలో ప్రజలు చాలా సుఖంగా ఉండేమారు. కళలూ, సంస్కృతీ బాగా విస్తరించాయి.\n\nకాకతీయ రాజులలో గణపతి దేవుడు ఒకడు. ఈయనకు ఒకే ఒక కుమార్తె కలిగింది. ఆమె రుద్రమ్మ. తండ్రి అనంతరం సామ్రాజ్యాన్ని ఏలవలసినది\n\nకావటం చేత రుద్రమ్మచిన్నతనం నుంచి కత్తిసామూ, గుర్రపు స్వారీ, యుద్ధతం త్రమూ, రాజ్యతంత్రమూ మొదలైన వన్నీ నేర్చుకున్నది.\n\nరుద్రమ్మ తల్లి నారమ్మ. తనకున్న ఒక్క కూతురూ లలితకళలు నేర్చుకోవడానికి బదులు ఇలా మగవాడిలాగా యుద్ధ విద్యలు అభ్యసించడం ఆమెకు కొంచెం కూడా నచ్చలేదు. ఇదేమీ బాగా లేదని ఆమె తన భర్త అయిన గణపతి దేవుడితో చాలాసార్లు అన్నది. కాని గణపతిదేవుడు ఆమెకు ఎలాంటి సమాధానం చెప్పక చిరునవ్వు నవ్వి ఊరుకు నేవాడు.\n\nరుద్రమ్మ ధోరణి ఆమె చెలికత్తెలకు కూడా ఏమాత్రమూ నచ్చలేదు. రుద్ర"
        },
        {
            "title": "రుద్రమదేవి",
            "page_start": 44,
            "author": "చందమామ బృందం",
            "pdf_page": 44,
            "content": "మదేవి మామూలు రాజకన్యలాగే ఉండి,\nమంచి నగలూ, నాణ్యాలూ ధరించి,\nసుకుమారంగా పెరిగి, యుక్తవయసు\nరాగానే తగిన వరుణ్ణి పెళ్లాడి పిల్లలను\nకనటం మంచిదని వారి ఉద్దేశం.\n\nఅందుచేత ఆమె బుద్ధి మార్చడా\nనికిగాను వారందరూ కూడబలుక్కుని\nఒక ఆలోచన చేశారు. ఒకనాడు రుద్ర\nమదేవి ఉద్యానవనంలో కూచుని\nఉండగా, చెలికత్తెలు ఒకరి తరవాత ఒక\nరుగా వచ్చి, ‘జయము, జయము\nయువరాజుకు!’ అన్నారు.\n\nఈ మాటలు విని రుద్రమ్మ బిడియ\nపడిపోతుందని వారి ఉద్దేశం. కాని అటు\nవంటిదేమీ జరగలేదు.\n\nరుద్రమ్మవాళ్లకేసి నిశ్చలంగా చూసి,\n\n‘యువరాజు వల్ల మీకు కావలసిన పని\nఏమిటి?’ అని అడిగింది.\n\nచెలికత్తెలు ఏమనటానికీ తోచక ఒకరి\nమొహాలొకరు చూసుకున్నారు.\n\n‘ఎందుకు సంకోచిస్తారు? మీ కోరిక\nఏమిటో నాకు తెలపండి. దానిని తీర్చ\nటానికి నేను సిద్ధంగా ఉన్నాను,’ అన్నది\nరుద్రమ్మ.\n\nతమ కడుపులో ఉండే ఉద్దేశం పూర్తి\nచేసుకోవడానికి ఇది కూడా మంచి అవ\nకాశమేనని చెలికత్తెలకు తోచింది. వారు\nరుద్రమ్మతో, ‘మాకు వేరే కోరిక ఏమీ\nలేదు. మీరు ఆయుధాలు ముట్టనని\nమాకు మాట ఇస్తే చాలు!’ అన్నారు.\n\nతనచేత అస్త్రవిద్యాభ్యాసం మాన్పిం\nచాలని వారికి గల మొండిపట్టు చూసి\n\nరుద్రమ్మ మండిపోయింది. తాను ఆయుధ విద్యలు అభ్యసించటం తన తండ్రికి ఎంతో ఇష్టం. అందుచేత వాటిని మానే ఉద్దేశం ఆమెకు ఏ కోశానా లేదు. అయితే తన చెలికత్తెలు ఏమి కోరితే అది చేస్తానని అన్నది గనక రుద్రమ్మవారితో, ‘మీరు కోరినట్లు నేను అస్త్రసన్యాసం చేస్తాను. కాని అందుకు ఒక షరతు ఉన్నది. అదేమిటంటే, నన్ను ఎవరైనా సరే అస్త్రవిద్యలో ఓడించగలగాలి. ఆ తర్వాత అస్త్రసన్యాసం తప్పక చేస్తాను,’ అన్నది.\n\nఆమెచెలికత్తెలు ఈ మాటలకు చాలా సంతోషించి, ఈ శుభవార్తను రుద్రమ్మ తల్లి నారమ్మకు కూడా తెలియజేశారు. చెలికత్తెలలాగే నారమ్మ కూడా తన\n\nకూతురు అస్త్రాల పోటీలో సులువుగా ఓడిపోతుందనుకున్నది. ఆమె మంత్రిని పిలిచి, ‘అమ్మాయిని కత్తిసాములో ఓడిం చగలవాణ్ణి ఒకణ్ణి చూసి పిలిపించాలి,’ అన్నది.\n\nమంత్రి నవ్వి, ‘కత్తిసాములో అమ్మాయిని జయించగలవాళ్ళున్నారని నాకు తోచదు,’ అన్నాడు.\n\nనారమ్మ ఆశ్చర్యపడి, ‘అంత చోద్యంగా చెబుతారేమిటి? నిన్నగాక మొన్న కత్తి సాము నేర్చిన అమ్మాయిని ఓడించే వాళ్ళే మన దేశంలో లేరంటే నమ్మటం ఎలా?’ అన్నది.\n\nనేను ఇచ్చకాలు మాట్లాడటం లేదు. మహారాణీ! మన సేనాని కొడుకు కత్తి సాములో చాలా గట్టివాడు. ఎందరినో\n\nఓడించినవాడు. కావలిస్తే అతనికీ, అమ్మా\nయికీ కత్తిసాములో పోటీ పెట్టి చూడ\nవచ్చు, ' అన్నాడు మంత్రి.\n\nమర్నాడే సేనాని కొడుకూ, రుద్రమ్మకూ కత్తిసాములో పోటీ ఏర్పాటు చేశారు. ఈ కత్తిసాము జరిగేటప్పుడు రాణి నారమ్మా, మంత్రీ కూడా ఉన్నారు.\n\nపోటీ ఎంతో సేపు జరగలేదు. త్వర\nలోనే రుద్రమ్మతన ప్రత్యర్థిని నిరాయు\nధుణ్ణి చేసి పోటీలో గలిచింది.\n\nరాణి నిర్ఘాంతపోయింది. కాని తన\nకుమార్తె చేత అస్త్రసన్యాసం చేయించాలన్న పట్టుదల మట్టుకు ఆమెలో మరింత పెరిగింది. ఆమె గణపతి దేవుడి అనుమతి పొంది మరీ దేశేశాల చాటింపు వేయించింది. ఆ చాటింపు ఉద్దేశం ఏమంటే, ఎవరైనా రుద్రమ్మను అస్త్రవిద్యలో ఓడించగలిగితే వారికి సేనాని పదవి ఇస్తామని.\n\nఈ చాటింపు విని ఎందో యోధులూ,\nరాజకుమారులూ రుద్రమ్మను ఓడిం\nచటానికి వచ్చారు. కాని వారిలో ఒక్కరు\nకూడా రుద్రమ్మదేవిని ఓడించలేకపో\nయారు. అందుచేత రుద్రమ్మ అస్త్రస\nన్యాసం చేయనేలేదు.\n\nగణపతి దేవుడికిలాగే రుద్రమ్మకు\nకూడా ఆడపిల్లలే కలిగారు. అందుచేత\nఆమె తన కూతురి కొడుకైన ప్రతాప\nరుద్రుణ్ణి పెంచుకున్నది.\n\nగణపతి దేవుడి తదనంతరం రుద్రమ్మ\nకాకతీయ సామ్రాజ్యాన్ని చాలా కాలం\nపరిపాలించింది. ఆమె రాజ్యం చేస్తూ\nఉండగా ప్రతాపరుద్రుడు యువ\nరాజుగా ఉండి కొంత రాజ్యభారాన్ని\nకూడా పంచుకున్నాడు.\n\nరుద్రమదేవి రాణిగా చాలా సమర్థ\nరాలు. ఆమె పరిపాలన కాకతీయ సామ్రా\nజ్యానికి ఒక స్వర్ణయుగం లాంటింది.\n\nసింహబలుడు\n\nరామాపురంలో సింహబలుడు అనే పాట్టి వాడు ఉండేవాడు. వాడు విలువిద్య, కత్తి సాము నేర్చుకున్నాడు. కాని పాట్టిగా ఉండటం చేతరాజుగారి కొలువులో వాడికి ఉద్యోగం లభించలేదు. దానితో వాడు ఏ పనిలేక సోమరిగా మారాడు. ఒకరోజు, అతి కష్టం మీద దండనాయకుడిని కలు సుకుని కొలువులో ఉద్యోగం కోరాడు. దానికి దండనాయకుడు 'నువ్వు ఇంకో రెండు అడుగులు పెరిగినట్లయితే ఉద్యోగం లభిస్తుంది. ప్రయత్నించి చూడు,' అని వేశాకోళం చేశాడు. సింహబలుడు నిరాశతో ఇంటిదారి పట్టాడు.\n\nసింహబలుడు మార్గ మధ్యంలో ఒక చెట్టు కింద విశ్రమించాడు. వాడు నిద్ర లేచే సమయానికి ఎదురుగా ఒక యువ\n\nకుడు కన్పించాడు. 'నేను విజయుణ్ణి, పక్క గ్రామంలో ఒకపులి ప్రజల్ని ఇబ్బంది పెడుతున్నదని దండనాయకుడికి తెలి సింది. దాన్ని చంపమని నన్ను ఆదేశిం చారు,' అన్నాడు.\n\nసింహబలుడు ఒక నిమిషం ఆలోచించి, 'నేను అందుకే వెళుతున్నాను. ఆ పులిని బంధించి నా వీరత్వాన్ని దండనా యకుడికి చూపిస్తాను,' అన్నాడు.\n\nఇద్దరూ చక్రపురానికి చేరుకున్నారు. గ్రామ పెద్ద వారిని ఆహ్వానిస్తూ 'గ్రామ ప్రజలు పులి కారణంగా ప్రాణాలు అర చేతిలో పెట్టుకుని బ్రతుకుతున్నారు. అది ఇప్పటికి పది ఆవుల్ని, ఆరు గౌరెలను, ముగ్గురు యువకులను చంపింది,' అన్నాడు."
        },
        {
            "title": "సింహబలుడు",
            "page_start": 48,
            "author": "ఎమ్. ఆనందరావు",
            "pdf_page": 48,
            "content": "‘నేనైతే ఆ పులిని నా చేతులతో పట్టి చంపగలను కాని దండూయకుడు పంపిన విజయుడికే మొదటగా ఆ ఆవకాశం ఇవ్వండి,’ అన్నాడు సింహబలుడు. వాడు గ్రామస్తులు పెట్టిన ఫలహారాలు శుభ్రంగా తిని వారు ఇచ్చిన మహిలో నిద్రపోయాడు.\n\nవిజయుడు ఒక ఆవును చెట్టుకు కట్టి, సమీపంలో గల మరొక చెట్టుపై విల్లుతో పులికోసం ఎదురు చూడసాగాడు. కాని పులి రాలేదు. ఈ విధంగా మూడురోజులు గడిచాయి. కాని పులి మాత్రం గ్రామంలో నికి జొరబడి నిద్రిస్తున్న ఒకరైతుని తీవ్రంగా గాయపరిచింది.\n\nవిజయుడు గ్రామ పెద్దలతో, ‘పులి మనిషి రక్తం రుచి మరిగింది. కాబట్టి అది ఆవు కోసం రాదు. అందుకనే ధైర్యవంతు డైన ఒక మనిషిని ఆవు స్థానంలో కడదామ నుకుంటున్నాను. మీలో ఎవరైనా ధైర్య వంతుడు ముందుకు రండి,’ అన్నాడు.\n\nగ్రామ ప్రజలు ఒకరి మొహాలు ఒకరు చూసుకున్నారు. గ్రామపెద్ద నవ్వుతూ, ‘దీనికోసం మన సింహబలుడు ఉన్నాడు. అతడు సింహాలను సైతం వట్టిచేతులతో చంపగల సమర్థుడు,’ అన్నాడు.\n\nతనను పులికి ఎరగా కట్టడానికి వచ్చారని తెలిసి సింహబలుడికి పై ప్రాణాలు పైనే పోయాయి. ‘నాకు అవమానం జరిగింది. ఒక మహా వీరుడిని ఆవు స్థానంలో కడతారా!’ అంటూ అరిచాడు. కాని గ్రామ\n\nస్థులు గట్టిగా కోరడంతో అతడందుకు అంగీకరించక తప్పలేదు.\n\nసింహబలుడు ఆవుస్థానంలో కూర్చు న్నాడు. చెట్టుపైన ఉన్న విజయుడు పులి కోసం ఎదురుచూడసాగాడు. ఆవుకి కట్టిన తాడు నేలపై పడి ఉంది. సింహబలుడు కొన్ని గులకరాళ్లను ఏరుకుని చెట్టుపై ఉన్న విజయుడిని గురిచూసి కొట్టసాగాడు. విజయుడు, ‘ఎందుకు రాళ్లు విసురుతు న్నావు?’ అని కోపంగా అన్నాడు. ‘నీకేం, చెట్టు మీద హాయిగా ఉన్నావు. నువ్వు నిద్రపోతే నేను ఏమైపోవాలి?’ అన్నాడు సింహబలుడు. విజయుడు చెట్టుమీద నుండి కిందికి దిగి ఆవుకి కట్టిన తాడును సింహబలుడి నడుంకి చుట్టి ‘పులిచేతిలో’\n\nచావు తరువాత విషయం.. సరిగ్గా ఉండక పోతే ముందుగా నా చేతిలోనే చావగలవు,’ అన్నాడు.\n\nవిజయుడు చెట్టుపైకి చేరి పులికోసం ఎదురు చూడసాగాడు. సింహబలుడు మాత్రం అరవడం, రాళ్లు విసరటం, పాటలు పాడటం మానలేదు.\n\nఅర్థరాత్రి సమయంలో ఇద్దరూ నిద్రలోకి జారుకున్నారు. పులి నెమ్మదిగా సింహబలుడిని సమీపించింది. సింహబలుడు మేల్కొని చిన్నగా శబ్దం చేయసాగాడు. కాని దురదృష్టం కొద్ది విజయుడికి మూడు రోజులుగా నిద్రలేకపోవడం చేత మంచి నిద్రలో ఉన్నాడు.\n\nపులి సింహబలుడి మీదకు ఉరికింది. వాడు పెడబొబ్బలు పెడుతూ పరిగెత్తాడు.\n\nకాని నడుంకి చుట్టిన తాడు విప్పేసమయం లేకపోవడంతో వాడు పులినుండి తప్పించు కోవడానికి తాడును కట్టిన దుంగ చుట్టూ పరిగెత్తసాగాడు. పులి వాడిని వెంబడించింది. ఇంతలో విజయుడు నిద్రలేచి, 'మిత్రమా నువ్వు పరుగెత్తడం ఆపితే నేను బాణాల్ని వెయ్యగలను,' అన్నాడు.\n\n'నేను ఆగితే పులికి ఆహారంగా మారడం ఖాయం,' అంటూ సింహబలుడు మరింత వేగంగా దుంగ చుట్టూ పరిగెత్తసాగాడు. పులి, సింహబలుడు దుంగ చుట్టూ వేగంగా తిరగడం వలన విజయుడు బాణాల్ని వెయ్యలేకపోయాడు. కాని సింహబలుడికి కట్టిన తాడు పులి కాళ్ల మధ్యలో పడటంతో దాని వెనుక రెండు కాళ్లు తాళ్ల మధ్యలో చిక్కుకున్నాయి.\n\nపులి కదలలేని పరిస్థితిని గమనించి\nసింహబలుడు పులి వీపు మీద కూర్చుని\nదాని మెడను గట్టిగా వడిసి పట్టుకొన్నాడు.\nసింహబలుడి ఆర్తనాదాలకు గ్రామస్తులు\nచేరారు. వారు సింహబలుడిని పొగడ్డలతో\nముంచెత్తారు.\n\n‘నేను పొట్టివాడిని, నన్ను చూసి\nఅందరూ నవ్వుతారు. ఈ పులిని రాజుగా\nరికి కానుకగా ఇచ్చి, మంచి బహుమతి\nసంపాదించు,’ అన్నాడు సింహబలుడు.\n\n‘నాకు కొలువులో ఉద్యోగం ఉంది పైగా నీవే దానిని బంధించావు. దీనితో నువ్వు కొలువులో చేరవచ్చు,’ అని విజయుడు సింహబలుడిని ఒప్పించాడు.\n\nసింహబలుడు రాజధానికి చేరుకొని,\nమహారాజుకు పులిని కానుకగా ఇచ్చాడు.\nమంత్రి లేచి, ‘ప్రభూ! ఈ పొట్టివాడు పులిని\nబంధించడం విచిత్రంగా ఉంది, ఎవరైనా\nసాక్ష్యులు ఉంటే బావుండు,’ అన్నాడు.\n\nమంత్రి మాటలు సింహబలుడికి అవ\nమానకరంగా తోచాయి. 'నేను ఈ పులిని\nబంధించాను అనడానికి విజయుడు\nసాక్ష్యం. అతను మీ కొలువులోనే పనిచేస్తు\nన్నాడు,' అన్నాడు.\n\nమంత్రి పగలబడి నవ్వుతూ, 'మన\nకొలువులో విజయుడు అనేవాడెవ్వడూ\nలేడు,' అన్నాడు. మహారాజు లేచి నిలబ\nడ్డాడు. వెంటనే నవ్వులు ఆగిపోయాయి.\nఅప్పుడు మహారాజు మాట్లాడుతూ, 'నేనే\nఆ విజయుణ్ణి, ఇతడు తనను చంపడానికి\nవచ్చిన పులిని సైతం చంపకుండా దానిపై\nదయ చూషించాడు. కాని ఇంత ఉన్నత\nస్థానంలో ఉన్న మనం అభినందించవలసిన\nఇతడిని అవమానిస్తున్నాం,' అన్నాడు.\n\nరాజు, సింహబలుడిని దండనాయ\nకుడిగా నియమించాడు. సింహబలుడు\nరాజు నమ్మకాన్ని వమ్ము చేయకుండా\nమంచి పేరు తెచ్చుకున్నాడు.\n\nఇద్దరు కుమారులు\n\nవైశేషికపుర రాజు ఏకముఖుడికి సుమం\nతుడు, వసంతుడు అనే ఇద్దరు కుమారులు\nకలరు. ఇరువురినీ కేదారుడి గురుకులంలో\nవిద్యార్థులుగా చేర్చాడు. ఏకముఖుడికి తన\nకుమారులపై అమితమైన వాత్సల్యం. ఇద్ద\nరినీ సమభావంతో చూస్తూ, తన తదనం\nతరం రాజ్యాన్ని చెరిసగం చేసి ఇవ్వాలనేది\nఅతని ఆకాంక్ష. ఆ ఇద్దరికీ పాలనలో,\nయుద్ధవిద్యల్లో ప్రత్యేక శిక్షణనిమ్మని కేదా\nరుడిని కోరాడు.\n\nకొంతకాలం గడిచాక కుమారుల విద్యా\nప్రగతిపై కేదారుడిని ప్రశ్నించాడు ఏకము\nఖుడు. కేదారుడు జవాబిస్తూ, ‘మహారాజా,\nమీరు కోరినవిద్యలను ఇద్దరికీ నేర్పుతు\nన్నాను. అయితే సుమంతుడికి మాత్రమే\nపరిపాలనపై ఆసక్తి ఉంది. పరిపాలనకు\nచెందిన ప్రతి సూక్ష్మాన్నీ తను శ్రద్ధగా అవ\n\nగాహన చేసుకుంటున్నాడు. కానీ, వసంతు\nడికి మాత్రం ఇవేవీ ఆసక్తిని కలిగించడం\nలేదు. ప్రకృతిని పరిశీలిస్తూ.. చిత్రాలు\nవేస్తూ, కవిత్వం వ్రాస్తున్నాడు. తనకు వాటి\nపట్లే అమితకాంక్ష!’ అన్నాడు.\n\nఒకనాడు ఆకస్మికంగా మారువేషంతో\nకాలినడకన ఏకముఖుడు గురుకులానికి\nచేరుకున్నాడు. ఒక పెద్దచెట్టు చాటునుంచి\nవిద్యార్థుల కృత్యాలను పరిశీలించాడు.\nకేదారుడు ఒకగంట సేపు బోధన జరిపాక,\nఎవరికి ఆసక్తి ఉన్న కార్యక్రమాన్ని వారు\nశ్రద్ధతో చేయసాగారు. సుమంతుడు విలు\nవిద్యను అభ్యసిస్తుంటే, వసంతుడు చిత్ర\nలేఖనంలో మునిగిపోయాడు. మధ్యాహ్నం\nవరకూ ఏకముఖుడు వారిని గమనించాడు.\nఇంతలో కేదారుడు ఏకముఖుడిని గుర్తిం\nచాడు. సాదరంగా ఆహ్వానించి, ఆశ్రమం"
        },
        {
            "title": "ఇద్దరు కుమారులు",
            "page_start": 52,
            "author": "శాఖమూరి శ్రీనివాస్",
            "pdf_page": 52,
            "content": "పక్కనే విరగకాసి మామిడిచెట్టు క్రింద\nమెత్తటి దుప్పటిపై కూర్చోబెట్టాడు.\n\n‘వసంతుడి పరిస్థితే అగమ్యగోచరంగా ఉంది. వీరత్వం లేకుంటే రాజ్యాన్ని పాలిం చేదెలా కాపాడుకునేదెలా తీవ్రనిరాశ కలు గుతోందని బాధపడ్డాడు ఏకముఖుడు.\n\n‘ప్రభూ.. అధికచింతన అనర్థదాయకం. ముందు మా ఆతిథ్యాన్ని స్వీకరించండి. తదుపరి వసంతుడి భవిష్యత్ పై చర్చిద్దాం అని చెప్పి, కేదారుడు శిష్యులను పురమా యించి భోజనఏర్పాట్లు చేశాడు. భోజనా నంతరం తాజాగా నిగనిగలాడుతున్న మామిడిపండును రాజుకు అందించాడు.\n\nదాని రుచి ఏకముఖుడిని మైమరిపించింది. అత్రంగా మరొక పండును కొరికిన ఏకముఖుడికి తీవ్రనిరాశ కలిగింది. ఆ పండు చాలా వగరుగా ఉండడంతో, దానిని కొరికిన వెంటనే రాజు ముఖంలో వచ్చిన మార్పును పసిగట్టిన కేదారుడు, ‘చూశారా.. మీకిచ్చిన రెండుపళ్ళు కూడా ఈ మామిడి చెట్టువే! ఒక చెట్టుకే కాసినా రెండింటి\n\nరుచిలోగల తేడాను గుర్తించండి. మీ కుమా రులు కూడా అంతే! ఎవరి ప్రత్యేకత వారిదే!\n\nసృష్టిలోని ఏప్రాణి కూడా ఇతర ప్రాణుల కంటే ఎక్కువా, తక్కువా కాదు. దేని ప్రత్యేకత దానిదే! వసంతుడిని మీరు బలవం తంగా రాజును చేసినా.. ఆ రాజ్యపాలన సక్రమంగా సాగదు. ఆసక్తిలేని పని ఎన్నడూ సత్ఫలితాన్ని ఇవ్వదు. తనకు అభిరుచి ఉన్న విషయాల్లోనే ప్రోత్సహిస్తే పేరు ప్రఖ్యాతులు పొందుతాడు. మీ మనసుకు కష్టమైనా, రాజ్యాన్ని పూర్తిగా సుమంతుడికే అప్పగించి మంచిరాజుగా ఎదిగేందుకు తోడ్పడండి,’ అని పరిష్కారాన్ని సూచించాడు కేదార్చుడు.\n\nరాజులోపరిమర్శకలిగింది. తన నిర్ణయం ప్రకారు నడుచుకోమని కుమారులను కోరుం మూర్ఖత్వమనిపించింది. మనుషుల్లో ఎవరి ప్రత్యేకత వారిదేనని గుర్తించాడు. పూర్తి స్వేచ్ఛతో, విద్యార్థుల అభిరుచికి తగినట్లు బోధన చేస్తున్న కేదారుడిని అభినందించి, సంతృప్తిచెందిన మనసుతో తిరిగివెళ్ళాడు.\n\nఆదిశేషయ్య ఒక్కగానొక్క కూతురు మేధ వివాహం చేయదలిచి ఆమెతో ప్రస్తావించాడు.\n‘నాకు తగినవారు అనుకున్న ఓ ఇద్దరిని మీరే ఎంపిక చేయండి. వారిలో ఒకరిని తప్పక\nవివాహమాడతాను,’ అన్నది మేధ. ఆదిషేషయ్య చుట్టు పక్కల గ్రామాలన్నీ గాలించి, సుజ\nయుడు, అజయుడు అనే ఇద్దరిని ఎంపిక చేశాడు.\n\nసుజయుడు తండ్రి తదనంతరం కూర్చుని తిన్నా తరగనంత సంపదకు వారసుడై సకల భోగభాగ్యాలను అనుభవిస్తూ కాలం గడుపుతున్నాడు. ఇక అజయుడు కళను నమ్ముకుని తను చిత్రించిన చిత్రపటాలను అమ్ముకోగా వచ్చిన డబ్బుతో జీవనం గడుపుతున్నాడు.\n\nఆదిషేషయ్య, కూతురితో ‘సుజయుడు స్థితిమంతుడు. నీ జీవితం ఆనందంగా సాగి పోతుంది. నువ్వు ఊ అంటే అతడే నాకు కాబోయే అల్లుడు,’ అన్నాడు.\n\nమేధ తల అడ్డంగా ఊపుతూ, ‘మీకు తగిన అల్లుడు అజయుడు నాన్నా,’ అంది.\n‘సుజయుడు స్థితిమంతుడే అయినా కూర్చుని తింటే ఆ సంపద తరిగి పోవచ్చు. ఆపై ప్రయత్నించినా కష్టపడలేడు. దాంతో నా జీవితం ఇబ్బందుల్లో పడుతుంది.’ అంది మేధ. ‘అజయుడిని చేసుకుంటే మొదటినుండే కష్టాలు పడాల్సిస్తుంది కదా తల్లీ,’ అన్నాడు ఆదిషేషయ్య.\n\n‘లేదు నాన్నా.. అజయుడు మంచి చిత్రకారుడు. తగు ప్రోత్సాహాన్నందిస్తే మరింత నేర్పుగా చిత్రించగలుగుతాడు. అతడి చిత్రాలకు మంచి గిరాకీ ఏర్పడుతుంది. దానితో డబ్బు కూడుతుంది. అంతే కాదు.. కళాకారుడు సున్నిత హృదయుడై ఉంటాడు. అతడు తన భార్యను కళా హృదయంతో ఆరాధిస్తాడే తప్ప ఎన్నడూ నొప్పించడు,’ అంది మేధ.\n\nఆదిషేషయ్య కూతురి ఆలోచనా తీరుకు అబ్బురపడుతూ అజయుడినే అల్లుడుగా ఖాయం చేసుకున్నాడు.\n\n- జొన్నకూటి మార్టిన్ ఫిన్లె"
        },
        {
            "title": "తగిన వరుడు",
            "page_start": 54,
            "author": "జొన్నకూటి మార్టిన్ ఫిన్లె",
            "pdf_page": 54,
            "content": "శిధిలాలయం - 29\n\n(రాత్రివేళ శిఖిముఖీ వాళ్లను వృశ్చికలంక లోని ఆదిమవాసులు పట్టుకున్నారు. వాళ్ళ నాయకుడు చెప్పిన వెర్రి వెలగపండు కోసం నాంగ్ సోమ్ వెళ్లి, అక్కడ కాపలా ఉన్న వాణ్ణి పట్టుకుని, కాళ్లూ చేతులూ కట్టివేసాడు. వాడు పక్క నున్న బండరాయితో పాటు, శిఖిముఖీ వాళ్లు నిద్రపోతున్న కొండ దిగువకు దొర్లుకు రాసాగాడు.)\n\nగుహలో నిద్రపోతున్న వృశ్చిక జాతి వాళ్ల నాయకుడికీ, గుహముందు కునికిపాట్లు పడుతున్న శిఖిముఖీ అతడి అనుచరు లకూ, కొండపై నుంచి దొర్లుకు వస్తున్న బండరాయీ, కాపలావాడూ కలిసి చేసే పెద్ద ధ్వని భయం కలిగించింది. ఏదో పెను తాకిడికి కొండ శిఖరం తునాతునకలై కిందపడుతున్నదనుకున్నాడు శిఖిముఖి. అతడు గొంతెత్తి తన వాళ్లను హెచ్చరించే లోపలే, గుహలో నుంచి వృశ్చిక జాతివాళ్ల నాయకుడు మెరుపులా బయటకి వచ్చాడు.\n\n‘కొండ అంచు నుంచి దూరంగా పరి\n\nగెత్తండి. భూకంపం! భూకంపం!’ అంటూ అరిచాడు వాడు. ఆ హెచ్చరిక వింటూనే అందరూ పారిపోబోయేంతలో, పెద్దపెద్ద ధ్వనులతో బండరాయీ, ఓ క్షణం ఆల స్యంగా కాపలా వాడూ కొండమీది నుంచి కింద బడ్డారు. అదృష్టవశాన బండరాయి మనుషులెవరూ లేని చోట పడింది. కాని కాపలావాడు మాత్రం కీచుమని అరుస్తూ తన జాతివాళ్లిద్దరి మీదా ధబీమంటూ పడిపోయాడు.\n\nవృశ్చికజాతి నాయకుడు కిందపడి మూలుగుతున్న కాపలావాణ్ణి సమీపించి,"
        },
        {
            "title": "శిథిలాలయం - 29",
            "page_start": 55,
            "author": "దాసరి సుబ్రహ్మణ్యం",
            "pdf_page": 55,
            "content": "‘ఇదేవిటి? కాళ్ళూ చేతులూ కట్టుకు న్నావేం?’ అని ప్రశ్నించాడు.\n\nవాడు తడబడుతూ లేచి నిలబడి,\n‘మనం పట్టుకున్న ఈ ఇభ్యుజాతి వాళ్లలో\nఒకడు నేను కాపలా కాసే చోటుకు వచ్చి,\nదొంగదెబ్బ తీసి నా కాళ్లూ చేతులూ కట్టివే\nశాడు. ఈ సంగతి చెప్పేందుకు నేను కొండ\nమీది నుంచి దొర్లి వచ్చాను,’ అన్నాడు.\n\nఈ మాటలు వృశ్చిక నాయకుణ్ణి, శిఖి\nముఖీ, విక్రమకేసరుల్ని కూడా ఆశ్చర్య\nపరిచినై. శిఖిముఖి తన అనుచరుల కేసి\nచూసి, వాళ్లలో నాంగ్‌సోమ్ లేడని తెలుసు\nకున్నాడు. అతడు విక్రమకేసరితో ఈ\nసంగతి చెప్పబోయేంతలో వృశ్చిక నాయ\nకుడు గడగడ వణికిపోతూ, ‘మీలో ఒకడు\n\nరహస్యంగా ఆ వెర్రివెలగపళ్లకోసం వెళ్లాడు.\nఒకవేళ దుస్సాహసం కొద్దీ వాడా పండు\nతిన్నాడో, చాలా చిక్కుల్లో పడిపోతాడు.\nఇప్పుడేం చేయటం?’ అన్నాడు.\n\n‘అలా అయితే మనం త్వరగా పోయి\nనాంగ్‌సోమ్ ఆ వెలగపండు తినకుండా\nఆపే ప్రయత్నం చేద్దాం. ఇంతకీ ఆ పండు\nతింటే రాబోయే ప్రమాదం ఏమిటి?’\nఅన్నాడు శిఖిముఖి.\n\n“వృశ్చిక జాతి వాళ్ల నాయకుడు తప్ప\nమరెవ్వడూ ఆ వెర్రివెలగపండు తిని నిభా\nయించుకోలేరు. ఆ మధ్య నాకు పట్టుబడ్డ\nశిఖవాడికి ‘వాడు పెట్టుకున్న పేరు శిథిలా\nలయ పూజారి కామాలు’ వాడి చేత ఆ\nపండు తినిపించి, నిజం మాట్లాడేటట్టు\nచేద్దామనుకున్నాను,” అన్నాడు వృశ్చిక\nనాయకుడు.\n\nశిఖిముఖి వృశ్చిక నాయకుడితో, ‘నాంగ్\nసోమ్ ఎవర్నీ మోసగించి వెర్రి వెలగపండు\nకోసం వెళ్లలేదు. అతడికి ఈ మధ్య, ఈ\nప్రాంతాల గాలీ నీరూ పడక మనస్థిమితం\nకాస్త తప్పింది. మనం మనం మిత్రులం.\nశిథిలాలయం ఎక్కడుందో కనుక్కోవటంలో\nనీకు అన్ని విధాలా సాయపడగలం.\nముందు నాంగ్‌సోమ్ ఎక్కడున్నాడో వెతికి\nపట్టుకుందాం పదండి,’ అన్నాడు.\n\n‘నాంగ్‌సోమ్ వెర్రి వెలగపండు తిని\nఉంటే అతడిని తప్పక వృశ్చికమాతకు బలి\nఇస్తాన’ని వృశ్చిక నాయకుడు తన వాళ్లతో\n\nచెప్పి, శిఖిముఖీ వాళ్లతో, 'పదండి, పండు తిని మీ వాడు తన ప్రాణం మీదికి తెచ్చు కోకముందేవెళ్ళిపట్టుకుందాం,' అన్నాడు గాభరాగా.\n\nఅందరూ వృశ్చిక నాయకుడి వెంట వెర్రివెలగపండు చెట్లున్న కొలను కేసి బయలుదేరారు. కాని, ఈ లోపలే నాంగ్ సోమ్ వెలగచెట్టెక్కి ఒకపండు కోసుకుని తిన్నాడు. అది తిన్న కొద్ది క్షణాలకల్లా అతడికి ఏదో మైకం కమ్మినట్లయిపోయింది. తాను నిలబడ్డ భూమీ, చెట్టు చేమలూ, కొండలూ అన్నీ గిర్రున తిరిగి పోతున్నట్లు తోచింది.\n\n'నేను తిన్నది వెర్రివెలగపండు! నాకేదో వెర్రెత్తుతున్నట్లున్నది. ఈ వెర్రితోగాని భూగర్భంలో ఉన్న శిథిలాలయం కనుక్కోలేనేమో! అసలు శిథిలాలయం, వృశ్చిక మాత మందిరం ఒకటేనా? ఒకటే! అదుగో శిథిలాలయం! అదుగో వృశ్చికమాత మందిరం!' అంటూ నాంగ్ సోమ్ తల పీక్కుని, అరుస్తూ కొండదార్లవెంట పరిగెత్తి సాగాడు.\n\nఅతణ్ణి పట్టుకునేందుకు బయలు దేరిన శిఖిముఖీ వాళ్లకు అతడు చెట్లలో నుంచీ అరిచే అరుపులు తప్ప మనిషి మాత్రం ఏక్కడా కనిపించలేదు. ధ్వని వచ్చినదిక్కుగా వాళ్లుసూర్యోదయం అయే వరకు అతడి కోసం తీవ్రంగా గాలించి, బాగా అలిసిపోయి, చివరకు ఒక కొండ\n\nఅంచున ఉన్న చెట్లకింద కూలబడ్డారు.\n\nవెర్రివెలగపండు చెట్లున్న కొలనుకు ఆవల ఉన్న అరణ్యంలో వృశ్చికజాతి వాళ్ల కాపుదలలో ఉన్న శిథిలాలయ పూజారికి, నాంగ్‌సోమ్ పిచ్చిగా వేసే కేకలు, ఆ రాత్రి వేళే వినిపించినై. అతడు తన అనుచరులైన సవర భేరుండాన్నీ, తతిమ్మావాళ్లనూ హెచ్చరించి, వృశ్చికజాతి కాపలా వాళ్లతో, ఆ కేకలు పెట్టేవాడు వృశ్చికమాత మహా భక్తుడనీ, అతణ్ణి అనుసరించి పోతే మాతమం దిరం కనబడుతుందనీ నమ్మబలికాడు.\n\nమాయమర్మాలు అంతగా ఎరగని వృశ్చిక జాతివాళ్లు, శిథిలాలయ పూజారి వెంట నాంగ్‌సోమ్ కోసం బయలుదేరారు. తూర్పు తెలతెలవారుతుండగా వాళ్లకు ఒక\n\n\n\nగుహముందు నాంగ్‌సోమ్ కనిపించాడు.\nగుహాముఖం చిక్కని సాలెగూటితో కప్ప\nబడి ఉన్నది. అందులో ఒక రాక్షసితేలు\nచిక్కుకుని బయట పడేందుకు నానా\nప్రయాసా పడుతున్నది. నాంగ్‌సోమ్ ఆ\nసాలెగూటి ముందు కత్తిపట్టుకుని అటూ\nఇటూ గెంతుతూ, 'రక్షించండి! రక్షించండి!\nభయంకర జలజంతువు నన్ను మింగ\nబోతున్నది!' అంటూ అరుస్తున్నాడు.\n\nఆ అరుపులూ, నాంగ్‌సోమ్ భయంతో వణికిపోతున్న తీరూ చ్ఛూసి, శిథిలాలయ పూజారి అతడికి వెర్రి వెలగపండు తిన్న కారణంగా మతి స్థిమితం తప్పిందని గ్రహించాడు. వృశ్చికజాతి వాళ్లు నమ్ము తున్నట్లు బహుశా ఆ స్థితిలోనే అతడు నిజమైన శిథిలాలయం ఎక్కడ ఉన్నదో కనుక్కోవచ్చన్న నమ్మకం కూడా అతడికి కలిగింది.\n\nపూజారి అతణ్ణి సమీపించి, 'నువ్వు\nఇభ్యుజాతి వాడివి కాదా? నిన్ను గోల్భరా\nగ్రామంలో చూశాను. నీ పేరు నాంగ్‌సోమ్,\nఅవునా?' అని ప్రశ్నించాడు.\n\nనాంగ్‌సోమ్ ఆ మాటలు వింటూనే\nఉలిక్కిపడి వెనక్కు తిరిగి, 'నెత్తిమీద\nశిఖతో ఇక్కడ అవతరించిన మహాను\nభావులు మీరెవరు? సిద్ధుల్లా ఉన్నారు.\nనన్ను ఈ ఖడ్గమృగం నుంచి కాపాడాలి,'\nఅంటూ పూజారికి సాప్టాంగపడ్డాడు.\n\nపూజారి అతణ్ణి భుజాలు పట్టుకుని\n\nలేపి నిలుచోబెట్టి, 'అది ఖడ్గమృగం కాదు.\nరెండు తలల గంఢభేరుండం. ఒక్క\nక్షణంలో చంపేయిస్తాను,' అంటూ పక్క\nనున్న సవర భేరుండంతో, 'భేరుండం! ఆ\nపిశాచిని నరుకు,' అన్నాడు.\n\nఆ వెంటనే భేరుండం కత్తితో తేలును\nబలంగా కొట్టాడు. అది రెండుగా తెగి\nపోయి, రక్తంతో సాలెగూడు తడిసిపో\nయింది. నాంగ్‌సోమ్ ఆ నెత్తురు చూస్తూనే\nవణుకుతూ పూజారి పాదాలు పట్టుకుని,\n'మహాసిద్ధులు నన్ను రక్షించాలి! నెత్తుటి\nప్రవాహంలో కొట్టుకుపోతున్నాను. ఈత\nరాదు!' అన్నాడు.\n\nశిథిలాలయ పూజారి అతడికి అభయం\nఇస్తున్న వాడిలా చేతిని తల మీద పెట్టి,\n\n'నీకొచ్చిన భయం ఏమీ లేదు. రక్తపుటే రును, సెలయేటి జాలుగా మార్చాను. నువ్వు దాని వెంట బయలుదేరి భూగ ర్భంలో శిథిలాలయం ఉన్న చోటు చేరు,' అన్నాడు.\n\n'గురుసిద్ధా, తమ ఆజ్ఞ!' అంటూ నాంగ్ సోమ్ అక్కణ్ణుంచి కదిలి వేగంగా నడవసా గాడు.\n\nశిథిలాలయ పూజారి తన బంట్లతో, 'బల్లి తోక పట్టుకుని బ్రహ్మాపుత్రానది ఈదజూసినట్లుంది మన పని! అయితే ఏ పుట్టలో ఏ పాముందో చెప్పలేం. వీడి వెర్రి మనను శిథిలాలయం చేర్చినా చేర్చవచ్చు. వీడు పారిపోకుండా జాగ్రత్తపడాలి,' అని చెప్పి నాంగ్‌సోమ్ వెంట నడవసాగాడు.\n\nనాంగ్‌సోమ్ వాళ్లను ఆ చుట్టుపక్కల గల గుట్టల్లో, చెట్లల్లో నానా గిరికీలూ కొట్టించాడు. వెర్రి వెలగపండు విషం అతడి మస్తిష్కాన్ని బాగా వశపరుచుకున్నది. అతడికి ప్రతి చిన్న ప్రాణీ ఏనుగంత ఆకారంలో భయంకరంగా కనబడసా గింది. అలాంటి సమయాల్లో అతడు పెద్దగా 'గురుసిద్ధా, నీవే రక్ష!' అంటూ కేకలు పెట్టసాగాడు.\n\nమిట్టమధ్యాహ్నం వేళకు నాంగ్‌సోమ్ అందర్నీ ఒక ఎత్తయిన పర్వతం మీదికి చేర్చాడు. దిగువను ఒక చిన్న లోయ ఉన్నది. ఆ లోయలో చాలా ఎత్తుగా గుబురుగా పెరిగి వటవృక్షాలు అసంఖ్యా కంగా ఉన్నవి.\n\nనాంగ్‌లోయకేసి ఓ మారు చూసి జుట్టు గట్టిగా షీక్కుని, 'గురుసిద్ధా! శిథిలాలయం ఆ అగాథంలో ఉన్నది. ఎంత బగారం! ఎన్ని మణిమాణిక్యాలు! ఆలయం మీది కలశం.. అదుగోమెరుస్తున్నది!' అన్నాడు. శిథిలాలయ పూజారి లోయలోకి తొంగి చూశాడు. నాంగ్‌సోమ్ చెప్పిన వేమీ అతడికి కనిపించలేదు. పెద్ద పెద్ద ఊడలు దించు కున్న వటవృక్షాలు మాత్రం అతడి కంట బడినై.\n\n'ఇది వెర్రివాగుడు! వెధవ మనల్ని గుట్టలూ పుట్టలూ తిప్పి నానా హైరానా పెట్టాడు. లోయలోకి తోసేస్తే సుఖపడి పోతాం,' అన్నాడు శిథిలాలయ పూజారి.\n\nఆ మాట వింటూనే సవరభేరుండం\nముందుకు వచ్చి, ‘గురుప్రభో! శాల్తీని\nఉన్నపళ్లంగా తోయమన్నారా, ముక్కలుగా\nనరికి విసరమన్నారా?’ అన్నాడు.\n\nమరుక్షణం వృశ్చికజాతివాళ్లలో కల\nకలం లేచింది. వాళ్లు రాతి గొడ్డళ్లను పైకెత్తి\nముందుకు వచ్చి, ‘ఈ ఇభ్యుజాతి వాడికి\nఎలాంటి హనీ జరగ్గూడదు. అతడు\nవృశ్చికమాత గణాచారి. అతడు చెప్పినట్లు\nఆ లోయలో వృశ్చికమాత మందిరం ఉన్న\nదేమో ఎవరు చూశారు!’ అన్నారు.\n\nపూజారి ఏదో అనబోయేంతలో సవర\nభేరుండం చేతులు ఊపుతూ, ‘అదీ నిజమే,\nగురుప్రభో! అలా గాల్లోకి ఎగిరి లోయలో\nవాలమన్నారా?’ అన్నాడు.\n\nశిథిలాలయ పూజారి అతణ్ణి గట్టిగా\nకసిరి, ‘నువ్వు మళ్లీ అతిగా తాగటం\nమొదలు పెట్టినట్టుంది. జాగర్త. కొండ\nముచ్చుగా మార్చి, ఇక్కడి చెట్లమీద వదిలి\nపోతాను,’ అన్నాడు.\n\n‘గురుప్రభో! అలా చేయకండి. కొండ\nముచ్చులు కొండల్లో తప్ప చెట్లమీద\nబతకటం...’\n\nసవరభేరుండ మాట పూర్తిచేసే లోపలే\nపూజారి కీచుమంటూ ఒక్క ఎగురెగిరి,\n‘అదె వచ్చె వచ్చె! శబర శుంఠ శిఖిముఖీ\nవాడి దండూ!’ అన్నాడు.\n\nశిఖిముఖి కొండమీదికి వస్తూనే, ‘నాంగ్\nసోమ్‌ను కొండ అంచునుంచి ఇవతలికి\n\nలాగండి,’ అని శిథిలాలయ పూజారిని\nచూసి, గట్టిగా ‘దుర్మార్గుడా, ఇంతకాలా\nనికి దొరికావ్! పారిపోవాలని చూశావో\nవీపులో కత్తో బాణమో గుచ్చుకుంటుంది\nజాగ్రత్త!’ అన్నాడు.\n\nఎలా పారిపోవటమా అని ఆలోచిస్తున్న\nపూజారికి, శిఖిముఖి మాటలతో ఒక\nఉపాయం తోచింది. అతడు చప్పున\nముందుకు దూకి నాంగ్‌సోమ్‌ను భుజాన\nవేసుకుని, కొండ అంచునే పరిగెత్తుతూ\nఇరుకు రాళ్లమధ్య జొరబడ్డాడు.\n\nపాము బారి నుంచి తప్పుకుని పులి\nనోట పడినట్టయింది పూజారి పని. అటు\nవైపు నుంచి కుంటుతూ వస్తున్న జాంగ్‌లా\nఒక్క గావుకేక పెట్టి, ‘పాపాత్ముడా! ఇక\n\nనువ్వు ప్రాణాలతో పారిపోలేవు!’ అంటూ అతడి మీదికి ఉరికాడు.\n\nశిథిలాలయ పూజారి, నాంగ్‌సోమ్‌ను భుజం మీదినుంచి కిందికి జార్చి, మొలన వేలాడుతున్న చురకత్తితో జాంగ్‌లా గుండె లకు గురిచేసి పొడవచూశాడు. అంతలో జాంగ్‌లా వచ్చి మీద పడటంతో కత్తి గురి తప్పి అతడి భుజంలో గుచ్చుకుంది.\n\nజాంగ్‌లా అంత బలమైన కత్తి పోటనూ లెక్క చేయకుండా పూజారి మెడ పట్టు కోబోయాడు. కాని, పూజారి తల పక్కకు తిప్పి కొండ అంచుకు ఒరిగి పోవడంతో, అతడి నెత్తిమీది శిఖ మాత్రమే జాంగ్‌లా చేతికి దొరికింది.\n\nజాంగ్‌లాకు తగిలిన గాయం నుంచి రక్తం ధారగా కారుతున్నది. కాని, అతడు పూజారి శిఖ వదలకుండా గట్టిగా పట్టు కుని కొండ మీదికి లాగేందుకు ప్రయత్ని స్తున్నాడు. పూజారి తాను కింది లోయలో\n\nపడిపోతానన్న భయంతో వణికిపోతూ గిల గిల తన్నుకుంటున్నాడు.\n\nఆ పరిస్థితుల్లో శిఖిముఖి అక్కడికి పరిగెత్తుకుంటూ వచ్చి, ‘జాంగ్‌లా, నీ స్వామి భక్తి మెచ్చదగింది. సవరగండు పోతు కూతురు నాగుమల్లి, వీడి శిఖ కావాలన్నది!’ అంటూ కత్తితో శిథిలాలయ పూజారి శిఖ మొదటి కంటా కోశాడు. మరు క్షణం శిథిలాలయ పూజారి ఒక్క చావుకేక పెట్టి లోయలోకి పడిపోయాడు.\n\nఆ క్షణం వరకూ నాంగ్‌సోమ్‌ ఏం చేస్తు న్నదీ ఎవరూ గమనించలేదు. అతడు లోయలోని మహా వటవృక్షాల కేసి కన్నార్ప కుండా చూడసాగాడు. అతడికి శిథిలా లయ పూజారి పెట్టిన చావుకేక వినిపిం చింది. ఆ వెంటనే నాంగ్‌సోమ్‌, ‘అదుగో, శిథిలాలయం!’ అని అరిచి లోయలోని వటవృక్షాల కేసి దూకేశాడు.\n\n- (ఇంకా ఉంది)\n\nT ఆగ్టు 2012\n\n62\n\nచందమామ"
        },
        {
            "title": "అమాయకురాలు!",
            "page_start": 63,
            "author": "చందమామ బృందం",
            "pdf_page": 62,
            "content": "# అమాయకురాలు!\n\nకొత్తగా కాపరానికి వచ్చిన ఒక అమ్మాయికి జీడిపప్పు అంటే చాలా ఇష్టం. అత్తగారు చూడకుండా అటు వచ్చీ, ఇటు వచ్చీ ఒక్కొక్క పలుకు నోట్లో వేసుకుంటూ ఉండేది.\n\nకొన్నాళ్లయ్యాక అత్తగారికి అనుమానం కలిగింది. ముంతలో జీడిపప్పు తరిగిపోయిందని, అనుమానించడానికి కోడలు తప్ప ఇంకెవరున్నారూ?\n\nఅత్త తన దొంగతనం పసిగట్టిందని కోడలు పిల్ల కనిపెట్టింది. ఒకనాడామె ఇల్లు ఊడుస్తూ నేలమీద పడి ఉన్న జీడిబద్ద ఎత్తి, దానికేసి వింతగా చూసి, 'ఇదేం పప్పు, అత్తయ్య?' అని అడిగింది.\n\n'అయ్యో, పాపం. ఆ పిచ్చిపిల్లకు జీడిపప్పు మొహమే తెలీదు. నేను దాన్ని అను మానించాను!' అని అత్తగారు పశ్చాత్తాపపడింది.\n\nజ్యోతిషం\n\nతాతయ్య నిండు వెన్నెలలో పడకకుర్చీ\nవాల్చి కూచుని, పాడుంకాయలో నుంచి\nఎడమచేతిలోకి పాడుం వేసుకుంటూ ఒక\nశ్లోకం చదివాడు:\n\nమంత్రః కార్యానుగో యేషాం,\nకార్యం స్వామి హితానుగం;\nత ఏవ మంత్రిణో రాజ్ఞాం\nనతు యే గతపల్లవాః.\n\nతాతయ్య చుట్టూ కూచున్న పిల్లలు,\n‘అదేం శ్లోకం తాతయ్య? దాని అర్థమే\nమిటి?’ అని అడిగారు.\n\nతాతయ్య తాపీగా కుడిచేతి వేళ్లతో\nపాడుం పట్టు పట్టి పీల్చి, చెయ్యి విది\nలిస్తూ, ‘ఆశ్లోకానికి అర్థం ఏమిటంటారా?\nచెబుతా వినండి. మంత్రి అయినటువం\nటివాడు రాజుకు అనుకూలంగా ఉండి\nకార్యసాధన చెయ్యాలి గాని, అలా చేయ\n\nలేనివాడు మంత్రేకాదు,’ అని దాని అర్థం\nఅన్నాడు.\n\n‘ఏ రాజు తాతయ్య?.. మంత్రి ఎవరు\nతాతయ్య చెప్పవూ? ఆ కథ చెప్పు\nతాతయ్య!’ అని పిల్లలు తలా ఒక మాటా\nఅడిగారు.\n\n‘కథ చెప్పమనా మీరనేది? దానికేం?\nచెబుతా వినండి,’ అంటూ తాతయ్య ఈ\nకథ చెప్పాడు.\n\nపూర్వం చక్రపురాన్ని సుదర్శన మహా\nరాజు అనే ఆయన పాలించేవాడు. ఆయ\nనకు బుద్ధి సింధుడనే జ్ఞానమంతుడు\nమంత్రిగా ఉండేవాడు. ఈ మంత్రి\nఉన్నాడే... అతడు బహుగొప్ప బుద్ధిశాలి.\nఅందుకే ఆయనను రాజుతో పాటు రాజ్యం\nలోని ప్రజలందరూ కూడా ఎంతగానో\nమెచ్చుకునేవారు."
        },
        {
            "title": "జ్యోతిషం",
            "page_start": 64,
            "author": "సి. శేషాద్రి",
            "pdf_page": 64,
            "content": "రాజుగారికి మటుకు ఒకపెర్రి ఉండేది.\nఆయన అడ్డమైన జ్యోతిష్కులనూ పిలిచి\nభవిష్యత్తు తెలుసుకుంటూ ఉండేవాడు.\nఇలా ఉండగా రాజుగారి కొలువుకు ఒక\nజ్యోతిష్కుడు వచ్చి తన శక్తి గురించి రాజు\nగారికి గొప్పగా చెప్పుకున్నాడు. రాజుగారికి\nఅతగాడిలో గురి కుదిరింది. ఆయన ఆ\nజ్యోతిష్కుడికి తన చక్రం చూపించి,\n‘అయ్యా, నా ఆయుర్దాయం ఇంకా ఎంత\nఉంది?’ అని అడిగాడు.\n\nదానికా జ్యోతిష్కుడు, ‘మహారాజా,\nఈనాటినుంచి మరి ఆరుమాసాలతో మీ\nఆయువు తీరిపోతుంది. నా దగ్గిర దాప\nరికం లేదు,’ అనేశాడు.\n\nదాంతో రాజుగారికి మనోవ్యాధి పట్టు\nకుంది. ఆయన నిద్రాహరాలు మానేసి,\nమంచాన పడి అయ్యో, మరో ఆరుమా\nసాలతో నాకు కాలం తీరిపోతుందే! అని\nబెంగతో కృశించసాగాడు.\n\nఇదంతా చూస్తున్న మంత్రికి జ్యోతి\nష్కుడి పైన కోపం వచ్చింది. ఆయన రాజు\n\nగారితో, 'మహారాజా, మీరీ జ్యోతిష్కులను\nనమ్మకండి. వసిష్ఠుడంతటివాడు శ్రీరాముడి\nపట్టాభిషేకానికి ముహూర్తం పెడితే ఏమ\nయింది? అదే ముహూర్తానికి రాముడు\nవనవాసం బయలుదేరటమే గాక తన\nభార్యను పోగొట్టుకున్నాడు గద!' అన్నాడు.\n\nకాని రాజు మనోవ్యాధి నిమ్మళించలేదు.\nఅప్పుడు మంత్రి ఏం చేశాడనుకున్నారు?\nజ్యోతిష్కుణ్ణి పిలిపించి, ‘ఏమయ్యా,\nరాజుగారి ఆయుఃప్రమాణం చెప్పావు\nగదా, మరి నీ ఆయుఃప్రమాణం మాట\nఏమిటి?’ అని అడిగాడు.\n\n'చిత్తం, నేనింకా నలభై ఏళ్లు బతుకు\nతాను!' అన్నాడు జ్యోతిష్కుడు.\n\n'అలాగ?' అంటూ మంత్రి ఆ జ్యోతి\nష్కుడికి అప్పటికప్పుడే మరణదండన\nవిధించి శిరచ్ఛేదం చేయించాడు.\n\nఆ దెబ్బతో రాజుగారికి మనోవ్యాధి\nపోయింది. దాంతోపాటు జ్యోతిషం పిచ్చి\nకూడా పోయింది. ఆయన చాలాకాలం\nసుఖంగా రాజ్యం చేశాడు.\n\nపోయేదేమీ లేదు\n\nఒకానొక రాజ్యంలో ఒక నిరుపేద ఉండేవాడు. వేరొక రాజ్యంలో బతకాలనే ఉద్దేశంతో అతడు అయిదువందల బళ్లు కలిగిన అతిపెద్ద బిడారుతో జతకలిశాడు. ఒక రాత్రి వేళ బిడారు అడివిలో మజిలీ వేసింది. అందరూ నిద్రపోయారు కాని ఈ పేదవాడు మాత్రం మజిలీ చేసిన శిబిరం వెలుపల నిద్రపోకుండా కూచుండిపోయాడు.\n\nమలిజామున కొంతమంది దారిదోపిడీ దొంగలు ఈ శిబిరాన్ని కొల్లగొట్టే ఉద్దేశంతో అక్కడికి వచ్చారు. కాని పేదవాడు మేలుకుని ఉండటంతో వాళ్లు వెనుదిరిగారు. వాళ్లు మరో రెండు సార్లు ప్రయత్నించారు కాని అప్పటికీ పేద వాడు నిద్రపోకుండా మేలుకునే ఉన్నాడు. చివరికి తెల్లవారుజామున వారు చివరిసారిగా అక్కడికి వచ్చి ఆ మనిషి ఇంకా మేలుకుని ఉండటం చూశారు. తమ చేతుల్లో ఉన్న కర్రలు, రాళ్లు వారు విసిరి వేసి, 'ఈ మనిషి ఇవ్వాళ మిమ్మల్ని మానుంచి కాపాడాడు. ఇతడ్ని బాగా చూసుకోండి,' అంటూ అరుస్తూ అక్కడి నుంచి వెళ్లిపోయారు.\n\nదాంతో ఇతర ప్రయాణీకులు మేల్కొన్నారు. శిబిరం బయట కర్రలు, రాళ్లు పడి ఉండటం చూసి, 'రాత్రి వేళ దొంగలేమైనా వచ్చారా!' అని నిరుపేదను అడిగారు. 'దొంగలను చూసి నీకు భయం వేయలేదా?' అని ప్రశ్నించారు.\n\n'దొంగలను చూసి నేనెందుకు భయపడాలి?' అన్నాడా నిరుపేద. 'పోగొట్టు కోవడానికి నా దగ్గర ఏమయినా ఉంటే కదా!'"
        },
        {
            "title": "పోయేదేమీ లేదు",
            "page_start": 66,
            "author": "చందమామ బృందం",
            "pdf_page": 66,
            "content": "జీవితంలో తృప్తి\n\nమాధవపురంలో వీరయ్య, సూరయ్య అనే మిత్రులు ఉండేవారు. వారు ఒకే వయస్సు వారు కావడం వల్ల ఒకే తరగతిలో చదివే వారు. ప్రాథమిక విద్య వారి గ్రామంలోనే అభ్యసించారు. మాధ్యమిక విద్య పారు గూరు సీతారాంపురంలో, ఉన్నత విద్య దూరంగా ఉన్న హేళాపురి పట్టణంలో అభ్యసించారు.\n\nవీరయ్య రైతుబిడ్డ. ఉన్నత విద్య అభ్యసించి కూడా తమ గ్రామానికే పరిమితమై వ్యవసాయం చేసుకునేవాడు. తమ పాలాలు దున్నుకుంటూ వచ్చినఫల సాయం తోటే గుట్టుగా సంసారాన్ని ఈదు తున్నాడు.\n\nసూరయ్య వ్యాపార కుటుంబానికి చెందిన వాడు. తండ్రి చేస్తున్న వ్యాపారాల్లో మెలకువలు గ్రహించి, సాటి వ్యాపారుల\n\nఆలోచనలు ఊహించి, అంతకంటే మెరు గైన ఆలోచనలతో వ్యాపారంలో ముందుకు దూసుకుపోతున్నాడు. మొదట చుట్టు ప్రక్కల పల్లెట్టూళ్లకే పరిమితమైన అతడి వ్యాపారం లాభసాయికి ఉండటంతో రాజ ధాని నగరం వరకు వ్యాపించింది.\n\nవారిద్దరూ ఉన్నత విద్యను అభ్యసించి నప్పటికీ వారి వారి వారసత్వ వృత్తులలోనే స్థిరపడ్డారు. ఇది తెలిసి వారికి విద్య నేర్పిన గురువులు బాధపడ్డారు. 'మీలాంటి మంచి తెలివితేటలున్న విద్యార్థులకు రాజాస్థానంలో గొప్ప నౌకరీ దొరికి ఉండేది. మీరు చదువును, తెలివిని వృధా చేస్తు న్నారు,' అనేవారు.\n\nదానికి సూరయ్య, వీరయ్య 'మాకు మా పూర్వకాలం నుండి వస్తున్న వృత్తుల మీద అభిమానం ఎక్కువ. వీటిని సమర్థ"
        },
        {
            "title": "జీవితంలో తృప్తి",
            "page_start": 67,
            "author": "నారంశెట్టి ఉమామహేశ్వరరావు",
            "pdf_page": 67,
            "content": "వంతంగా నిర్వహించగలమన్న నమ్మకం మాకుంది. అందుకే మేము రాజాస్థానంలో ప్రయత్నించలేదు,’ అని చెప్పేశారు.\n\nసూరయ్య, వీరయ్య ఎప్పటికప్పుడు కలుసుకుంటూ క్షేమసమాచారాలు విచారిస్తూ ఉండేవారు. వీరయ్య తరచూ తనకు ఏ లోటూ లేదనీ, ఉన్నదానితోనే తృప్తిగా ఉన్నానని చెప్పేవాడు.\n\nఅప్పుడు సూరయ్య ‘మిత్రమా, మీ భూములు రెండు మూడెకరాలు మాత్రమే కదా! వేరేవారివి కౌలు తీసుకుని వ్యవసాయం చేయవచ్చు కదా! పెట్టుబడి అవసరమయితే అప్పుగా ఇస్తాను. ఏదైనా సాయం కావాలంటే అడుగు,’ అని సలహా ఇచ్చేవాడు.\n\nదానికి వీరయ్య ‘నాకు ఉన్న భూమితో\n\nవ్యవసాయం చేసుకుంటూ సుఖంగా జీవిస్తున్నాను. అత్యాశతో వేరే భూములు కౌలుకి తీసుకుని వ్యవసాయం చేసే ఆలోచన లేదు,’ అనేవాడు.\n\nకాలచక్రంలో పదేళ్లు గడిచిపోయాయి. వీరయ్యకి ఇద్దరు అమ్మాయిలు కలిగారు, వారి చదువులు, తిండికి, బట్టలకు బోలెడు డబ్బు అవసరమయ్యేది. అలాంటి సమయంలో కూడా ఉన్నదాంట్లోనే సర్దుకు పోతూ గడిపేవాడు.\n\nమరోపక్క సూరయ్య వ్యాపారంలో పోటీలేని స్థాయికి ఎదిగాడు. చాలా వ్యాపారాలు నిర్వహిస్తూ సమాజంలో గొప్పవాడిగా పేరు గడించాడు.\n\nఒకసారి సూరయ్య చిన్ననాటి మిత్రుడి ఇంట్లో శుభకార్యం ఉండి మాధవపురం వచ్చాడు. అనంతరం వీరయ్య ఇంటికి వెళ్లి మిత్రుడి కుటుంబ సభ్యులను కలిసి క్షేమసమాచారాలు విచారించాడు.\n\nసూరయ్య ముఖ్యంగా గమనించినది ఏమిటంటే వీరయ్య ఆర్థికంగా ఎదగలేదని. తనచిన్ననాడు వారి ఇల్లు, పాలాలు, పశుసంపద ఎలా ఉండేదో ఇప్పుడూ అలాగే ఉంది. ఏమాత్రం ఎదుగుదల లేదు. అందుకు కొంత కలత చెందాడు.\n\nసూరయ్య మిత్రుడిని పిలిచి ‘నీ పిల్లలు, నీవూ తృప్తిగా భోజనం చేస్తున్నారా? మంచి చదువులు చదివిస్తున్నావ?’ అని అడిగాడు.\n\nదానికి వీరయ్య ‘నాకున్నంతలో తృప్తిగా బతుకుతున్నాము. నా స్తోమతుకు తగ్గ\n\nచదువు చదివిస్తున్నాను. నాకు ఏ విషయంలోనూ అసంతృప్తి లేదు. ఆనందంగా ఉన్నాను,’ అని జవాబిచ్చాడు.\n\nఅప్పుడు సూరయ్య పకపకా నవ్వి, ‘చాలా తెలివిగా సమాధానం చెప్పావు కదూ!’ అన్నాడు.\n\nవీరయ్య తడబడుతూ, ‘ఇందులో తెలివేం ఉంది. ఉన్నది ఉన్నట్లుగా చెప్పాను,’ అన్నాడు.\n\nదానికి సూరయ్య ‘మిత్రమా, నీవెంత తెలివైనవాడవో, చురుకైనవాడవో నాకు తెలుసు. నీవు మొదటినుండి ఉన్నదాంతో తృప్తిపడటం అలవాటు చేసుకున్నావు. అదే నీవు చేసిన పారపాటు. నీవు నాతోనే జీవితం ప్రారంభించావు. జీవితంలో ఎదు గుదల సాధించాల్సిన వయసులో తృప్తిపడటం తప్పగానీ, గొప్పవారు కావాలను కోవడం, సంపద పెంచుకోవాలనుకోవడం తప్పు కాదు. ఒకప్పటి నీ ఆస్తి మీ భార్యా భర్తలకు సరిపోతుంది. పిల్లలు కలిగాక వారి ఖర్చులు తట్టుకోగలిగేలా సంపాదన\n\nపెంచుకోవాలి. కాని నీవు అప్పుడు కూడ తృప్తి పడటం అలవాటు చేసుకున్నావు. అందుకే ఎక్కడవేసిన గొంగళి అక్కడే అన్న సామెతలాగా ఎదుగూ బొదుగూ లేని సంసారం నడుపుతున్నావు. రైతు పదిమంది కోసం వ్యవసాయం చేసి పంట పండించి కడుపు నింపేవాడు. అతడు ఆశపడ కూడదని, ఆశయాలు ఉండకూడదని ఎక్కడా ఎవ్వరూ చెప్పలేదు. ఎప్పుడైతే మనిషి తృప్తిపడటం అలవాటు చేసుకుంటాడో అప్పుడే అతడి జీవితంలో అభివృద్ధి ఆగిపోతుంది. అందుకని తప్పుడు మార్గాలను వెతకకుండా, మంచి దారిలోనే వెళుతూ నిరంతరం కృషిచేయాలి. అప్పుడే ఉన్నత స్థితికి చేరగలుగుతాము,’ అని సుద్యీర్ఘంగా జవాబిచ్చాడు.\n\nవీరయ్యకి తాను ఎక్కడ పారపాటు చేశాడో బోధపడింది. ఆ తర్వాత మిత్రుడి సాయంతో ఎక్కువ భూమి సేద్యం చేస్తూ ఎక్కువ ఆదాయం సంపాదిస్తూ తర్వాత కాలంలో మెరుగైన జీవితం గడిపాడు.\n\nపంజరం చిలుక\n\nకృష్ణాపురం జమీందారు దివాణంలో\nగుమాస్తాగా పని చేస్తూన్న రామచంద్ర\nయ్యకు భార్య, ఇద్దరు పిల్లలు ఉన్నారు.\nభార్య పేరు జానకి. పదేళ్ళ కొడుకు పేరు\nమురళి. కూతురు లక్ష్మికి ఏడేళ్ళు. రామ\nచంద్రయ్య రోజూ పని నుంచి తిరిగొచ్చేట\nప్పుడు పిల్లలకు తినుబండారాలు గాని,\nఆటవస్తువులు గాని కొని తెచ్చేవాడు.\n\nఒకనాడు రామచంద్రయ్య, భార్యాపిల్ల\nలను వెంటబెట్టుకుని అత్తగారి ఊరైన నీల\nకంఠాపురంలో జరిగే తిరునాళ్ళకు బయ\nలుదేరాడు. వాళ్ళు మార్గమధ్యంలో ఒక\nమామిడితోటలో కొంతసేపు విశ్రాంతి\nతీసుకున్నారు. అప్పుడు ఆ తోటలోని\nపక్షులు, ముఖ్యంగా చిలుకల కిలకిలారా\nవాలు పిల్లలను ఎంతగానో ఆనంద పరి\nచాయి. మరునాడు సాయంకాలం, తిరు\n\nనాళ్ళు చూడడానికి తండ్రి వెంట వెళ్ళిన\nమురళికి చిలుకజోస్యం చెప్పేవాడొకడు\nకనిపించాడు. గూటిలో నుంచి, జోస్యుడు\nచెప్పగానే పంచవన్నెల రామచిలుక బుల్లి\nబుల్లి నడకలతో బయటికి వచ్చి, ఒక చీటీ\nతీసి అతని చేతికి ఇచ్చి, అతడిచ్చే సెనగ\nగింజను అందుకుని లోపలికి వెళ్ళడం\nచూసిన మురళి ఎంతగానో మురిసిపో\nయాడు. తనకూ అలాంటి చిలుక ఒకటి\nకావాలని తండ్రిని అడిగాడు.\n\n‘స్వేచ్ఛగా తిరిగే చిలుకను పట్టి బంధించడం చాలా తప్పు. దాని స్వేచ్ఛను హరించరాదు,’ అని తండ్రి ఎంత చెప్పినా వాడు వినిపించుకోలేదు. తెచ్చితీరాలని పట్టుబట్టాడు. ఇంటికి తిరిగి వచ్చిన మరునాడు సాయంకాలం తండ్రి తెచ్చి ఇచ్చిన చిలుకను చూసి ఎంతో సంబర పడిపోయాడు."
        },
        {
            "title": "పంజరం చిలుక",
            "page_start": 70,
            "author": "ఎస్. అరుల్ బాలమురుగన్",
            "pdf_page": 70,
            "content": "రోజంతా దానితోనే గడపసాగాడు.\n\nమురళికి ఉన్నట్టుండి జ్వరం వచ్చి, మూడు రోజులు లేవలేక పోయాడు. తల్లి దండ్రులు వైద్యుడి వద్దకు తీసుకు వెళ్ళారు. వైద్య పరీక్షలు చేసిన వైద్యుడు ఇది ఒక రక్షమైన విషజ్వరమనీ, మందులు వాడ్డంతో పాటు, రెండు వారాలు మంచం నుంచి కిందికి దిగకూడదనీ, ఒకవేళ బయట తిరి గితే, జ్వరం తిరగబెట్టే అపాయం ఉందనీ హెచ్చరించి మందులిచ్చి పంపాడు.\n\nఆ కారణంగా మురళి రెండు వారాల పాటు పడక నుంచి కిందికి దిగలేదు. మందులు మింగడం, మంచం మీద కదలా మెదలకపడుకుని ఉండడం వాడికి మహా క్షుమనిపించింది. కాళ్ళు చేతులు కట్టి పడేసినట్టయింది. జ్వరం తగ్గినా ఎందుకు బయటకు వెళ్ళవద్దంటున్నారో వాడికి అంతుబట్టలేదు. కిటికీ నుంచి బయటకు చూస్తూ, వీధిలో ఆడుకునే పిల్లల్ని చూసి, తను ఎప్పుడెప్పుడు వెళ్ళి వాళ్ళతో కలిసి ఆడుకుంటానా అని ఎదురు\n\nచూస్తూ, క్షణమొక యుగంగా గడపసాగాడు.\n\nఇంటి వసారాలో వేలాడగట్టిన పంజరం లోని చిలుక తన తల్లి అందించే గింజలను తింటూ, లోపలే అటూ ఇటూ తిరగడం-మురళి దిగులుగా గమనించసాగాడు.\n\nఆ రోజుతో వైద్యులు చెప్పిన గడువు ముగిసింది. మరునాడు తెల్లవారగానే, తల్లి మురళికి వేడినీళ్ళ స్నానం చేయించి, 'ఇకనువ్వు వెళ్ళి హాయిగా ఆడుకోవచ్చు,' అన్నది.\n\nమురళి పంజరంతో సహా చిలుకను తీసుకుని వాకిట్లోకి వచ్చి, పంజరం తలుపు తీసి, 'పదిహేను రోజులు ఒక గదిలో పడు కుని ఉండడమే బందిఖానాలా అనిపించింది. అది ఎంతటి కష్టమో తెలిసింది. నిన్ను పంజరంలో బంధించి, హింసించను. వెళ్ళి హాయిగా, స్వేచ్ఛగా తిరుగు!' అంటూ చిలుకను వదిలి పెట్టాడు. చిలుక కిలకిల మంటూ ఎగిరిపోయింది. మురళి ముఖం ఆనందంతో ప్రకాశించింది!\n\nశివకోట మహారాజుకు ఊరికే ఉండటం విసుగెత్తి తన రాజ్యానికి పడమరగా ఉన్న చిన్న కోట మీదికి సైన్యాలు తీసుసుని యుద్ధానికి పెళ్లాడు. ఇదేసమయంలో శివకోట రాజ్యానికి తూర్పుగా ఉన్న పెదకోట రాజు శివకోట మీదికి దండెత్తి వచ్చాడు.\n\nపెదకోట రాజు సైన్యంతో వస్తున్నాడని తెలియగానే శివకోటలో అందోళన బయలు దేరింది. శివకోటను రక్తించటానికి సైన్యం లేదు. ఒకప్పుడు శివకోట సేనానిగా పనిచేసి వృద్ధుడైపోయిన రణమల్లుడూ, అతనిలాగే మంచి పరాక్రమవంతులని ఒకప్పుడు పేరు పొంది వృద్ధాప్యం వచ్చేసిన ఇద్దరు ముగ్గురు యోధులూ మాత్రం ఉన్నారు.\n\nరణమల్లుడు దీర్ఘంగా యోచించుకుని ఒక ఉపాయం ఆలోచించాడు. 'కోట తలుపు తెరవండి. ముఖద్వారానికి తోరణాలు అలంకరించండి. అక్కడ భాజాభజంత్రీలను ఏర్పాటు చేయండి,' అని ఉత్తరువిచ్చి, తాను మంచి దుస్తులు ధరించి, శాలువ క్షుకుని నిలబడ్డాడు రణమల్లుడు. ఆయన పక్కనే ముసలి యోధులు నిలబడ్డారు.\n\nశత్రుసేనలు కనుచూపు మేరలోకి రాగానే రణమల్లుడు, 'పెదకోట మహారాజావారికి జయం! జయం! స్వాగతం! స్వాగతం!' అని అరిచాడు. ఆయనతో పాటు మిగిలిన వాళ్లూ అరిచారు.\n\nపెదకోట మహారాజు తన రథాన్ని ఆపించాడు. ఆయన వెనక ఆయన సేనలూ నిలిచిపోయాయి. 'జిత్తులమారి వెధవా! నీ సంగతి నాకు తెలీదా? కోటలోకి ఆహ్వానించి, లోపల దాచి ఉంచిన నీ సేనకు మమ్మల్ని బలిచేద్దామనుకున్నావా? నీ ఎత్తులు మన దగ్గిర పారవు,' అంటూ పెదకోట రాజు తన సేనను వెనక్కు తిప్పుకుని వెళ్లిపోయాడు."
        },
        {
            "title": "ఘనవిజయం",
            "page_start": 72,
            "author": "చందమామ బృందం",
            "pdf_page": 72,
            "content": "కెరీర్ అంటే?\n\nఈ నెల మనం ఒక విశిష్ట వృత్తిని గురించి తెలుసుకుంటున్నాము. దానిపేరు ఫారెన్సిక్ సైంటిస్టు. 'ఫారెన్సిక్ సైన్స్ లేదా ఫారెన్సిక్స్ అనేది న్యాయ వ్యవస్థ నేర, సివిల్ దావాలను పరిశోధించే వివిధ శాస్త్రీయ పద్ధతులు, సూత్రాల అన్వయంతో ముడిపడి ఉంటుంది.'\n\nనేరం జరిగిన స్థలం నుండి సేకరించబడిన అన్ని క్లూలను ఫారెన్సిక్ శాస్త్రవేత్తలు నేర ప్రయోగశాలలో నుంచి విశ్లేషిస్తారు. వీటిని న్యాయస్థానాల్లో సమర్పించేందుకు అనువైన\n\nసాక్ష్యాలుగా మారుస్తారు. భౌతిక సాక్ష్యం అనేది రక్తం మరియు లవణాలు, వెంట్రు కలు, చక్రం మరియు షూల గుర్తులు, వేలిముద్రలు, పాదముద్రలు వంటి శరీర ద్రవ్యాలతో ముడిపడి ఉంటుంది. ఫారెన్సిక్ శాస్త్రజ్ఞుడిగా మారడానికి కావలసిన ప్రధాన లక్షణాలు ఏవంటే విశ్లేషణాత్మక ఆలోచన, బృందంలో ఒకరుగా కలిసి పనిచేసే సామర్థ్యం, ఊహాశక్తి, సమాంతర ఆలోచన వగైరాలు.\n\nఫారెన్సిక్ సైన్స్ లో పలు విభాగాలు న్నాయి. ఫారెన్సిక్ ఆర్కియాలజీ, ఫారెన్సిక్ బయాలజీ, ఫారెన్సిక్ ఎకనమిక్స్, ఫారెన్సిక్ ఇంజినీరింగ్, ఫారెన్సిక్ జ్ఞానమీమాంస, ఫారెన్సిక్ భాషాశాస్త్రం, ఫారెన్సిక్ సైకాలజీ, ఫారెన్సిక్ సెరోలజీ, ఫారెన్సిక్ ఆంత్రోపాలజీ, ఫారెన్సిక్ కంప్యూటింగ్ లేదా డిజిటల్ ఫారెన్సిక్.\n\nఫారెన్సిక్ సైన్స్ లో పి.జి డిగ్రీ చదవాలంటే బి.ఎ లేదా బిఎస్సి డిగ్రీ కోర్సులో ప్రధమ శ్రేణిని సాధించాలి. సైన్స్ నేపధ్యం కలిగిన విద్యార్థులకు ప్రాధాన్యత ఉంటుంది. ఎంబిబిఎస్ డిగ్రీతోపాటు ఫారెన్సిక్ సైన్స్ లో స్పెషలైజేషన్ చేసిన వారు మాత్రమే శవాలపై శమరీక్షచేయగలరు. ఫారెన్సిక్ సైన్స్ లో 60 శాతం మార్కులను సాధించిన పిజి విద్యార్థులు పరిశోధనకు అర్హులవుతారు.\n\nఈ కోర్సు పూర్తి చేసిన విద్యార్థులు పోలీసు బలగాలు, న్యాయ వ్యవస్థలు, కార్య నిర్వాహక లీగల్ సంస్థలు, ప్రభుత్వ, ప్రయివేట్ దర్యాప్తు కార్యాలయాలు వంటి రంగాలలో ఉద్యోగాలు సాధించగలరు. ఫారెన్సిక్ ఆంత్రోపాలజీ, ఫారెన్సిక్ ఆర్కియాలజీ, ఫారెన్సిక్ సెరోలజీ వంటి పలు ఫారెన్సిక్ సైన్స్ శాఖలు తమ తమ ప్రత్యేక విభాగాలలో అభ్యర్థులకు ఉపాధి కల్పించగలవు.\n\n- సాయి"
        },
        {
            "title": "కెరీర్ అంటే?",
            "page_start": 73,
            "author": "సాయి.",
            "pdf_page": 73,
            "content": "చందమామ లోకజ్ఞానం క్విజ్ - 43\n\nస్వాతంత్ర్య పోరాటం\n\n(పదహారేళ్ళ లోపు పిల్లలకు)\n\nఅన్నీ సరైన సమాధానాలు రాసిన\nఒకరికి బహుమతి ₹250/-*\n\n*సరైన సమాధానాలు రాసినవారు ఒకరికన్నా ఎక్కువమంది ఉన్నట్టుయితే ఒక్కొక్క విజేతకు ₹50/- బహుమతిగా ఇవ్వబడుతుంది.\n\nమీరు చేయవలసిందేమంచే :\n\n1. సమాధానాలు రాయండి.\n\n2. మీ పేరు, వయసు(16 ఏళ్ళ లోపు ఉండాలి) పిన్ కోడ్‌తో సహా పూర్తి చిరునామా రాయండి.\n\n3. చందాదారు అయితే, ఆ నంబర్ రాయండి.\n\n4. కవరు మీద చందమామ లోకజ్ఞానం క్విజ్ -43 అని రాసి, చందమామ పూర్తి చిరునామా రాసి మాకు పంపండి.\n\n5. సెప్టెంబర్ నెలాఖరులోగా మీ ఎంట్రీలు మాకు అందాలి.\n\n6. నవంబర్ 2012 సంచికలో ఫలితాలు వెలువడుతాయి.\n\n1. స్వాతంత్ర్య పోరాట కాలంలో లోకమాన్య తిలక్ ప్రారంభించిన వార్తా పత్రిక ఏది?\n\n2. మహాత్మాగాంధీ 1942 ఆగస్టులో ప్రారంభించిన సుప్రసిద్ధ ఉద్యమం ఏది?\n\n3. బాలాసోర్లో 1915వ సంవత్సరంలో పోలీసులతో జరిగిన సమరంలో ప్రాణత్యాగం చేసిన విప్లవకారుడు ఎవరు?\n\n4. ఇండియన్ నేషనల్ ఆర్మీఎప్పుడు, ఎక్కడ స్థాపించబడింది?\n\n5. లోక్సభ ప్రథమ స్పీకర్ ఎవరు?\n\n6. భారత రాష్ట్రపతి ప్రమాణ స్వీకారోత్సవాన్ని ఎవరు నిర్వహిస్తారు?\n\n7. భారత స్వాతంత్రోద్యమ కాలంలో భగత్ సింగ్ లేవనెత్తిన నినాదమేది?\n\n8. పోలీసు పాశవికత్వానికి బలయిన సందర్భంగా, లాలా లజపత్ రాయ్ పాల్గొన్న నిరసన ప్రదర్శన ఏది?\n\n9. ఈస్ట్ ఇండియా కంపెనీ తన తొలి ఫ్యాక్టరీని ఎక్కడ స్థాపించింది?\n\n10. శివాజీ ఉత్సవాలను ప్రారంభించి, భారతీ యులలో దేశభక్తిని రగుల్కొల్పింది ఎవరు?\n\nచందమామ లోకజ్ఞానం క్విజ్-40 సమాధానాలు:\n\n1. బ్రహ్మగుప్త, భారతీయ గణిత శాస్త్రజ్ఞుడు; 2 శుభ్రుతుడు; 3. ఆర్యభట్ట;\n\n4. జగదీష్ చంద్రబోస్; 5. చతురంగ; 6. తక్షశిల; 7. బోధాయన.\n\nమే'12 నెల క్విజ్‌కు విజేతలు లేనందువల్ల బహుమతి ప్రకటించలేకపోతున్నాము."
        },
        {
            "title": "చందమామ లోకజ్ఞానం క్విజ్ - 43",
            "page_start": 74,
            "author": "చందమామ బృందం",
            "pdf_page": 74,
            "content": "జోసెఫ్: ఓహ్. నీవు రాస్తున్నది రూ. 5,000 చెక్ అన్నమాట.\n\nరాహుల్: అవును, దీన్ని పుట్టినరోజు బహుమతిగా మా చెల్లికి పంపబోతున్నాను.\n\nజోసెఫ్: కాని నువు చెక్కుమీద సంతకం చేయలేదే?\n\nరాహుల్: చెక్ను ఎవరు పంపిందీ ఆమెకు తెలియనివ్వకూడదనీ.\n\nవినియోగదారు: ఆ స్టాబెర్రీలు వారం క్రితం కోసినవి లాగా కనబడుతున్నాయి.\nకానీ మీ బోర్డు మాత్రం తాజా పళ్లు అని చూపిస్తోందేమిటి?\n\nకూరగాయల వ్యాపారి: మీరు చెప్పింది నిజమే. బోర్డుపై ప్రకటన తాజాదే.\nదాన్ని ఇంతకు ముందే రాశాను మరి.\n\nసార్జెంట్ (కొత్తసైనికుడితో): సైన్యంలో చేరకముందు నీవెలా ఉండే వాడివి?\n\nకొత్తసైనికుడు: సంతోషంగా ఉండే వాడిని సార్జెంట్.\n\nకొత్తగా కారు కొన్నతను కార్ డీలర్ వద్దకు వచ్చాడు.\n‘నా కారుతో పాటు వారంటీ కూడా ఇచ్చారు.’\n\n‘అవును సర్,’ సమాధానమిచ్చాడు డీలర్.\n\n‘ఏది విరిగినా దాన్ని మార్చి కొత్తది ఇస్తాము కూడా.’\n\n‘మంచిది! నాకు కొత్త గ్యారేజ్ తలుపు కావాలి.’\n\nకోప్పిష్టిబాస్ తన బాయ్‌తో: ఈ ఉదయం కూడా నీవు ఆలస్యంగా వచ్చావు\n\nఆఫీస్ బాయ్: రాత్రి ఎక్కువగా నిద్రపోయాను సర్.\n\nకోప్పిష్టిబాస్: అంటే నీవు ఇంట్లో కూడా మామూలుగానే నిద్రపోయావన్నమాట?\n\nప్రయాణీకుడు: ఇది నా రైలేనాండీ?\n\nటికెట్ కల్ట్వెకర్: కాదు కాదు. ఇది ఇండియన్ రైల్వేస్ ది.\n\nప్రయాణీకుడు: పరాచాకాలొద్దు. నేను ఈ రైలును కేరళకు తీసు కెళ్లగలనా అని.\n\nటికెట్ కల్ట్వెకర్: లేదు సర్ ఇది చాలా బరువైనది."
        },
        {
            "title": "నవ్వుల పువ్వులు",
            "page_start": 75,
            "author": "చందమామ బృందం",
            "pdf_page": 75,
            "content": "ఈ జాబితాలో మొదట మీకు తెలిసిన భాషలలోని పదాలను చదవండి.\n\nఆ తరవాత వాటి కింద ఇచ్చిన పదాలను అనుసరించి ఆయా భాషలలో ఆ పదాల ఉచ్చారణలనూ, అర్థాలనూ నేర్చుకోడానికి ప్రయత్నించండి.\n\n<table><thead><tr><th>English</th><th>He is a famous director</th><th>There was nothing new</th></tr></thead><tbody><tr><td>Telugu</td><td>అతడు ప్రసిద్ధ దర్శకుడు.</td><td>దానిలో కొత్త విషయం లేదు.</td></tr><tr><td>Hindi</td><td>वह एक प्रख्यात निर्देशक है।<br/>వహి ఏక్ ప్రఖ్యాత్ నిర్దేశక్ హై.</td><td>కృఛ భీ నయా నహీ థా।<br/>కుచ్ బి నయా నహిథా.</td></tr><tr><td>Tamil</td><td>அவர் ஒரு பிரபல இயக்குணர்.<br/>அவர் ஒரு ப్రబల இயக்குనார்.</td><td>அதில் புதிதாக ஒன்றுமில்லை.<br/>அదில் பు஧ிதొக ஒனுமில்லை.</td></tr><tr><td>Bengali</td><td>তিনি একজন বিখ্যাত নির্দেশক।<br/>তিনি একోজন్ বিখ్యాతో నిర్దేశక్.</td><td>সেখানে నాడు కిఛుই ఛిల నా।<br/>సెఖానే నూతన్ కిచుయి చిలో న.</td></tr><tr><td>Marathi</td><td>તో ఖూడ ప్రసిద్ధ దిగ్గర్భక్తు ఆహే.<br/>తో ఖుప్ ప్రసిద్ధ దిగ్గర్భక్తు ఆహే.</td><td>త్యాత కాహి నవీన నాహి.<br/>త్యాత్ కాహి నవిన్ నాహి.</td></tr><tr><td>Kannada</td><td>ఆవరు ఖ్యాత నిర్దేశకరు<br/>ఆవరు ఖ్యాత నిర్దేశకరు.</td><td>అల్లేనూ హొసతు ఇరలిల్ల<br/>అల్లెనూ హౌసతు ఇరలిల్ల.</td></tr><tr><td>Odia</td><td>పే కెళే ప్రెచ్చిఇ గిర్భేణి<br/>సె జనె ప్రసిద్ధ నిర్దేశక్.</td><td>పేంచే కెటి కూడా కెథా గిర్భేణి<br/>సె థారె కిచ్చి నోవా కఠా నథిలా.</td></tr><tr><td>Gujarati</td><td>తే ఏక ప్రఖ్యాత నిర్దేశక్ చెచ్చే<br/>తె ఎక్ ప్రఖ్యాత నిర్దేశక్ చెచ్చే.</td><td>ત్యాన్ కే నవు నహాతు<br/>త్యాన్ కే నవు నహాతు.</td></tr><tr><td>Assamese</td><td>తేంతో ఏగవాకీ విఖ్యాత నిర్దేశక।<br/>టేవు ఎగోరాకి బిఖ్యాత్ నిర్దేశక్.</td><td>ఇయాత ఏకో నాడు నాఇ।<br/>ఎయత్ ఎకు నతున్ నాయి.</td></tr><tr><td>Malayalam</td><td>അയാണേ ഒരു പ്രസിద്ധീകരിച്ചു സംഖ്യാന്തുകാണുന്നു.<br/>അయల్ ఒరు ప్రసిద్ధ సంవిధాయకనను.</td><td>പുതുന്നതായി ഒന്നുകില്ലായിരുന്നു.<br/>പുత്തുతയി ഒന്നുമില്ലായിരുന്നു.</td></tr><tr><td>Santali</td><td>ఖల 91091916 55555555 61616161<br/>ఉని నుటుమన్ ఉద్యమిక కనయ్</td><td>1812 2123 4567 8999 0123456789<br/>ఒండె చెడ్ హోన్ నవ బంగ్ టమెన్యు</td></tr><tr><td>Sanskrit</td><td>स: सुप्रसिद्धः दिद्वारकः अस्ति।<br/>सः सुप्रसिद्धः दिग्दर्शकः अस्थिः</td><td>तत्र किमपि नूतनं नास्ति।<br/>తత्र किमपि नूतनं नास्ति.</td></tr></tbody></table>"
        },
        {
            "title": "మన దేశభాషలు నేర్చుకుందాం",
            "page_start": 76,
            "author": "చందమామ బృందం",
            "pdf_page": 76,
            "content": "<table><thead><tr><th>English</th><th>It was very boring</th><th>This is my favourite actor</th></tr></thead><tbody><tr><td>Telugu</td><td>ఇది చాలా విసుగెత్తించింది.</td><td>ఇతడు నా అభిమాన నటుడు.</td></tr><tr><td>Hindi</td><td>वह बहुत उबाक था।<br>వహి బహుత్ ఉంటావు దా.</td><td>यह मेरा प्रिय अभिनेता है।<br>యహ్ మేరా ప్రియ అభినేతా ప్తి.</td></tr><tr><td>Tamil</td><td>அது அலுப்பாக இருந்தது<br>அదு அலுப்பார் இருந்தது.</td><td>எனக்குப் பிடித்த நடிகள் இவர்<br>ఎనக్కు పిడిత్త నడిగర్ இవర్.</td></tr><tr><td>Bengali</td><td>সেটা খুব বিরক্তিকর ছিল।<br>ইনి ఆమార్ ప్రియో ఒభినేత.</td><td>ইనি আমার প্রিয অভিনেতা।<br>ఆমి అబోషియోయి సెటా దెఖబో.</td></tr><tr><td>Marathi</td><td>ते खूप कंटाळवाणं होतं。<br>తె ఖుప్ కంటల్వన హోటా.</td><td>हा माझा·खूप आवडता अभिनेता आहे。<br>హా మజ ఖుప్ అవడతా అభినేత అమో.</td></tr><tr><td>Kannada</td><td>ಅದು ತುಂಬಾ ಬೋರಿಂಗ್ ಆಗಿತ್ತು<br>ಅದು ತುಂಬಾ ಬೋರಿಂಗ್ ಆಗಿತ್ತು.</td><td>ఇవరు నన్న నెచ్చిన నట<br>ఇవరు నన్న నెచ్చిన నట.</td></tr><tr><td>Odia</td><td>ఐఛి। జారి పిఠిశేఠి థి॥<br>ఏహా భారి బిరక్తికార థిలా.</td><td>వే నోరు ప్రేషణ ఐఠినేళ్లి।<br>సె మొరు ప్రియ అభినేతా.</td></tr><tr><td>Gujarati</td><td>తే ఖూబ కెంటాళ్లను అన్ను.<br>తె ఖూబ కటాలాజనక హతు.</td><td>ఆ మారో మనపసంద్ అభినేతా చ్చె.</td></tr><tr><td>Assamese</td><td>ই బర ఆమని లగా ఆఛిల।<br>ఎ బోర్ ఆమోని లోగా ఆసిల్.</td><td>এয়া మోబ్ ప్రియ అভినేతా<br>ఎయియా ముర్ ప్రియో అభినేత.</td></tr><tr><td>Malayalam</td><td>അത് വളരെ മട്ടിപ്പുള്ളവാക്കുന്നതായിരുന്നു.<br>അഥു വലർ മാട്ടുപ്പൂലവക്കുന്നൂ.</td><td>ഇതാണ് എന്റെ പിയപ്പെട്ട നടന്നെ.<br>ఇതను ఎంటి ప్రియపెట్ట నదన్.</td></tr><tr><td>Santali</td><td>ఐఐని నిమిన మంగళి 0నిమంగళి 6నిమంగళి<br>నొట అది బెకర్ తహోన్ కన</td><td>ఇక్కడ మంగళి నిమిన 0నిమంగళి 6నిమంగళి<br>నుయి ఎక్టర్ అధిన్జి కుసి అయ</td></tr><tr><td>Sanskrit</td><td>अतीव नीसम् आसीन्।<br>अతీవ్ नीरसं अशीत్.</td><td>एष: मम प्रियः अभिनेता।<br>ఎషః मम ప్రియః అభినేత.</td></tr></tbody></table>\n\nభారత దర్శిని\n\nమన జాతీయ గీతం\n\nజనగణమణ బెంగాలీ మూలగీతాన్ని రవీంద్రనాథ్ టాగూర్ కవీం ద్రులు 1911లో రచించి తత్వబోధ ప్రకాశికలో ప్రచురించారు. ఐరిష్ కవి, బీసెంట్ థియసాఫికల్ కాలేజ్ ప్రిన్సిపాల్ అయిన జేమ్స్ హెచ్ కజిన్స్, ఆహ్వానంపై 1919లో రవీంద్రుడు ఆంధ్రప్రదేశ్ రాష్ట్రం చిత్తూరు జిల్లాలోని మదనపల్లెను సందర్శించారు. ఫిబ్రవరి సాయంత్రాన, డాక్టర్ కజిన్స్, అతడి భార్య మార్గరెట్, మరికొందరు విద్యార్థులు రవీంద్రులు రచించిన బెంగాలీ గీతాన్ని పాడమని కోరారు.\n\nపాట చివరలో జయహే జయహే వద్దకు రాగానే అక్కడ చేరివున్న జనమంతా టాగూర్తో వంతపలికారట. మదనపల్లెలో ఉండగానే టాగూర్ ఈ పాటను ఇంగ్లీషులో రాశారు.\n\nప్రధాని జవహర్లాల్నెహ్రూ 1948 ఆగస్టు 15న ఢిల్లీలోని ఎర్రకోటపై తొలిసారిగా జాతీయ జెండా ఎగురవేసినప్పుడు, సిక్ రెజిమెంట్ డాక్టర్ కజిన్స్ స్వరకల్పన చేసిన జాతీయ గీతాన్ని ఆలపించింది. నాటి నుండి దాన్ని ఆ వరుసలోనే పాడుతున్నాము.\n\nతొలి స్వాతంత్ర్య వీరులు\n\nభారతీయ పితూరీ 1857 మార్చి 29న ప్రారంభమైంది. బరక్పూర్లో విడిది చేసి ఉన్న బ్రిటిష్ రెజ్ మెంట్ కి చెందిన సిపాయి మంగళపాండే తన బ్యారక్ నుండి ఆరోజే బయటకు వచ్చి ఒక బ్రిటిష్ అధికారిని కాల్చి చంపాడు. విదేశీ పాలన నుండి స్వాతంత్ర్యం కోరినందుకు ఉరితీయబడిన తొలి అమరుడు ఇతడే.\n\nఅయితే సిపాయి తిరుగుబాటు వెల్లూరు (1806)లో, విశాఖపట్నం (1780)లో, మదురై (1763)లోనే ప్రారంభమయిన విషయం చాలా కొద్ది మందికే తెలుసు. భారతీయ సిపాయిలు బ్రిటిష్ సైనికులను, పౌరులను కాల్చిచంపడంతో విశాఖలో తిరుగు బాటు ప్రారంభమైంది. వారి నాయకుడు మేజర్ షేక్ మహమూద్. మద్రాసు (ఇప్పుడు చెన్నయ్)కు నౌకను తరలించవలసిందిగా సైనికులకు ఆదేశాలు జారీ చేసినప్పుడు వారు తిరగబడ్డారు. వాళ్లు పలువురు అధికారులను బందీలుగా పట్టుకుని విశాఖకు పారి పోయారు. కొద్ది కాలంలోనే వారు పట్టుబడ్డారు. కొద్దిమంది అధికారులు, సిపాయిలు ఈ చర్యలో చంపబడ్డారు. షేక్ మహమూద్ను విచారించి తర్వాత ఉరితీశారు కూడా."
        },
        {
            "title": "భారత దర్శిని",
            "page_start": 78,
            "author": "చందమామ బృందం",
            "pdf_page": 78,
            "content": "CHANDAMAMA'S\nRamayana\nAn Epic Journey\n\nFollow the epic journey of Prince Rama, from his birth to his exile, from the abduction of his wife, Sita, to his great war with the Asura King, Ravana, in Chandamama's latest offering: Ramayana - An Epic Journey.\n\nPrice: Rs 449/-\n\nTo place an order, go to\nwww.chandamama.com\n\nChandamama's Ramayana is available only in English\nat all leading book shops.\n\nవిదూషకుడు\nబీర్బల్\n\nఎన్నికాకులు?\n\n1. ఒకవేసవి ఉదయాన, అక్బర్, బీర్బల్ వాహ్యాళి కెళుతున్నారు. 'వేసవి ఇంకా మొదలైనట్లు లేదు. ఇంకా చల్లగాలి వీస్తోంది,' అని అక్బర్ వ్యాఖ్యానించాడు\n\n2. 'షహెన్షా, వసంతాన్ని ఆస్వాదిస్తున్నట్లుగా పక్షులు ఇంకా కువకువలాడుతున్నాయి,' చెట్లవైపు చూపిస్తూ బీర్బల్ వ్యాఖ్యానించాడు.\n\n3. కాస్సేపట్లో వారు పక్షులు నీళ్లు తాగుతున్న తటాకం వద్దకు వచ్చారు. ఉన్నట్లుండి అక్బర్‌కు బీర్బల్‌ను ఆటపట్టించాలనిపించింది.\n\n4. 'బీర్బల్, ఈ తోటలో ఎన్నికాకులున్నాయో చెప్పు గలవా?' అడిగాడు చక్రవర్తి. ఒక్క క్షణం బీర్బల్ విస్తుపోయాడు.\n\n5. మరుక్షణం, అతడు 'ఒకటి, రెండు మూడు, తొంబై వేల నాలుగు వందలు, తొంబై అయిదు వేల నాలుగు వందల అరవై మూడు కాకులు,' అని చెప్పాడు."
        },
        {
            "title": "బీర్బల్",
            "page_start": 80,
            "author": "చందమామ బృందం",
            "pdf_page": 80,
            "content": "6. అక్బర్ అంత సులభంగా బీర్బల్ను వదల దల్చుకోలేదు. ‘నీవు లెక్కించిన సంఖ్య కంటే ఎక్కువ కాకులు ఉంటే..’ అని ప్రశ్నించాడు.\n\n7. ‘మరిన్ని కాకులు ఉన్నట్లయితే..’ అంటూ ఎదుర్కొన్నాడు బీర్బల్. ‘అప్పుడు అవి పొరుగు రాజ్యం నుంచి వచ్చి ఉంటాయి.’ బీర్బల్ ముఖంపై నవ్వు పులుముకున్నాడు.\n\n8. అక్బర్ కొనసాగించాడు. ‘ఒకవేళ నుప్పు చెప్పిన సంఖ్యకంటే తక్కువ కాకులు ఉన్నట్లయితే?’ తెలివైన ప్రశ్నతో బీర్బల్ను బురిడీ కొట్టించానని చక్రవర్తి ఆనందపడ్డాడు.\n\n9. బీర్బల్ వెంటనేసమాధానమిచ్చాడు. ‘మనకాకులు కొన్ని ఇతర రాజ్యాలను సందర్శిస్తూంటాయి,’ దీంతో అక్బర్ పరాజయాన్ని అంగీకరించాడు. ‘నిన్ను మించిన వాడు లేడు బీర్బల్,’ అన్నాడు చక్రవర్తి.\n\n## హామ్ రేడియోలు\n\nమనం వైపరీత్యాల రూపంలో ప్రకృతి ఆగ్రహానికి గురైనప్పుడు, మనం నిస్సహాయులమైనట్లు భావిస్తాము. తుఫాను దాడి చేసినప్పుడు, సకల కమ్యూనికేషన్ వ్యవస్థలు విఫలమైనప్పుడు, మనం ఏం చేస్తాము? సులభమైన పరిష్కారం హామ్ లేదా ఆమెచూర్ రేడియో. హామ్ రేడియోలు ప్రపంచమంత్రి సంకేతాలు పంపిస్తాయి, ఇతర హామ్ రేడియోల నుంచి సంకేతాలు అందిస్తాయి.\n\nహామ్ రేడియో అనేది రేడియో స్టేషన్, రేడియో రిసీవర్‌ని కలిసి నిర్మించిన పరికరం. ఇంటినుంచి రేడియో స్టేషన్‌ను నిర్వహించడం లాంటిది. హామ్ రేడియో సెట్ పనిచేయసాగిందంటే, ఎవరైనా ఒక చానెల్‌లోకి ట్యూన్ చేయగలరు. (మీరు రేడియో స్టేషన్లకు ట్యూన్ చేసినట్లు) ఆ చానెల్‌లో అందరికీ రేడియో సందేశాలను పంపి స్వీకరించగలరు. ఆన్‌లైన్‌లో చాటింగ్ చేసినట్లే కానీ కంప్యూటర్‌కి బదులు రేడియో సెట్ నుండి ఆ పని చేస్తారన్నమాట.\n\nజాతీయ చిప్పలు\n\nఈనెల మనం మన జాతీయ చిహ్నాలతో స్పాట్స్ బుక్ తయారు చేద్దాము.\n\nపులి\n\nకమలం\n\nతిర్ఘడ పతాకం\n\nనెమలీ\n\nమహృవెట్టు\n\nచందమామ"
        },
        {
            "title": "జాతీయ చిహ్నాలు",
            "page_start": 82,
            "author": "చందమామ బృందం",
            "pdf_page": 82,
            "content": "ఒ వా ప్రయాణిన చిన్నారి...\nమీ ఆక్కడం చూడు...\nమనం పెద్దగా అవుతున్న కొద్దీ...\nమన ఆకాష్ణలు కూడా పెద్దవి అవుతున్నాయి...\nచాలా కొత్త బట్టలు కొనుక్కుందాం...\nడిస్ట్రిలాండ్ కు వెళ్దాం.... ఏటన్నింటికీ మవకు\nపెద్దముత్తంలో డబ్బు కావాలి.... కనుక మనం ఎంతో\nణగ్రత్తగా ఖర్చు పెడదాం.....\nమరింత ఎక్కువ పొదువు చేద్దాం....\nఇప్పుడు మనం\nశోటప ఓ వెళ్దామా, ఒకే?\n\nఅష్టాదం నేరు\nచాలా రోజు నిధిస్తాయి\n\nఅష్టాదం\n\nఅదా\n50% జరుపి\n\nపోటీస్ తో మీ పొదువును\nప్రారంభించండి\n\nఅందమైన వస్త్రాల ఆలయం\n\nఉప్పున రోడ్డు, పనగల్ పార్క్, టి.సగర్, చెప్పై -17. ఫోన : 044-2431 0901. నెంపింప కార్డు నిర్మాణ శ్రవనపుట్టారు • తయారేయిల్లా • మందువై • కోయంలకూరు • తయారునంతపురం • నింపిస్తో | Online Shopping at www.pothys.com"
        }
    ]
}