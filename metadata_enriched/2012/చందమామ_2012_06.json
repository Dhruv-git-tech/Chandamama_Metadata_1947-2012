{
    "book_id": "చందమామ_2012_06",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 6,
            "content": "వైభవం తెచ్చే ప్రయత్నంలో మీరు విజయం సాధించాలని అభిలషిస్తున్నాను.\n\n- జి. సుబ్రహ్మణ్య గౌడ్, రాజంపేట, కడప, ఎపి తెలుగు చందమామ అంటే మాకు చాలా ఇష్టం. ప్రతి నెలా చందమామ కోసం ఎదురుచూ స్తుంటాము. ఏప్రిల్ సంచికలోని 'భూమి పుత్రుడు', 'పరీక్షలు', 'నష్టం మూడుసార్లు' కథలు ఎంతో బాగున్నాయి. మేము తెలుగు భాషనేర్చుకునేందుకు చక్కగా చందమామ ఉపయోగ పడుతున్న చందమామకు మా కృతజ్ఞతలు. - టి. అనీష్ శ్రీనివాస్, భవ్యశ్రీ, గుంటూరు, ఎపి ఏప్రిల్ నెల సంపాదకీయం గొప్ప సత్యాన్ని చెప్పింది. ఈరోజు బోధకులుగా ఉన్నవారు రేపు విద్యార్థిగా మారతారు. 'మన ఆలోచనలే మన సంపదలు' అంటూ సాయిబాబా ప్రవచించిన సూక్తి సార్వత్రిక విలువను బోధిస్తోంది.\n\n- టివిఎస్ శాస్త్రి, తెనాలి, ఎపి నా తొమ్మిదవ ఏటనుంచి చందమామ చదవటం అలవాటు. అప్పుడు దీని ధర పావలా.. ఇప్పుడు నాకు 66 సంవత్సరాలు. నేటికీ కొని చదువుతున్నాను. - ఇందిర, హైదరాబాద్ అట్టమీద బొమ్మలో, ప్రవచించే బోధనలు పాటించాలన్న సత్యసాయి వాక్కు సత్యం. చిత్రాలలో జీవం తగ్గుతోంది. సంజీవని ఫలం చిన్న కథ, చాలా మంచి కథ. క్విజ్‌లు వాటి ఫలితాలు మరుసటి నెలలోనే వచ్చేలాగా చూడండి.\n\n- రామచంద్ర, నెల్లూరు, ఎపి నాకు 65 సంవత్సరాలు. సంస్కృత విద్యార్థిని. సంస్కృతాన్ని అభ్యసించడానికి చందమామ చాలా ఉపయోగకారిగా ఉంటోంది. సంస్కృత ప్రచారం కోసం మీరు చేస్తున్న కృషి ప్రశంసనీ యమే కాని సంస్కృత ప్రేమికుల కోసం చందమామ ధరను దయచేసి తగ్గించగలరు.\n\n- సుబ్రహ్మణ్యం పుట్టా ఎ.డి. ఉజ్జయిని, మధ్యప్రదేశ్ నేను 75 సంవత్సరాల వయస్సులో కూడా చందమామ చదువుతున్నాను. చిత్రలేఖనంలో ఎం.ఎ చదువుతుండగా చందమామ చిత్రాలు నాకెంతగానో సహాయం చేశాయి. బొమ్మలతో కూడిన కథలు ఈనాటికీ నా జ్ఞాపకాలలో ఉండిపోయాయి. చందమామ సంపాదక బృందానికి, పాఠకులకు నా శుభాకాంక్షలు.\n\n- హుకుంచంద్ర్ ఎస్. ఉజ్జయిని, మధ్యప్రదేశ్ నాకిప్పుడు 74 ఏళ్లు. చిన్నప్పటినుంచే నేను చందమామను చదువుతూ వచ్చాను. డబ్బు లేని కారణంగా అప్పట్లో అన్ని సంచికలూ నేను కొని చదవలేకపోయాను. చందమామలో ప్రచురించబడే అన్ని కథలూ విద్యావంతంగాను, నీతిబోధకంగాను ఉంటాయి. సూర్య చంద్రులు ఉన్నంతవరకు చందమామ కొనసాగాలని నేను దేవుడిని ప్రార్థిస్తాను. దయచేసి నేపాలీ భాషను కూడా చాటర్ బాక్స్ శీర్షికలో పొందుపర్చగలరు.\n\n- కార్తీక్ సిహెచ్. మన్నా, పశ్చిమబెంగాల్ చంద్రుడిమీదికి చేరడానికి ముందుగా చాలా కాలం అమెరికా శాస్త్రజ్ఞులు పరిశోధించారు. కానీ భారతదేశంలో ప్రతి నెలా మా ముంగిళ్లలోకి చందమామ వస్తున్నందుకు ఎంత సంతోషి స్తుంటామో మాటల్లో చెప్పలేము. సంవత్సరాలుగా మీరు చేస్తున్న కృషికి మా హృదయపూ ర్వక అభినందనలు. చందమామ మరింత ఎత్తుకు ఎదగాలని మనసారా కోరుకుంటూ...\n\n- ప్రాఫెసర్ సందీప్ కుమార్, పంజాబ్\n\nChandamama Subscribers\nwill get flat 10% off on\nsubscription renewals!\n(All Editions - within India)\n\nChandamama!\n\nBecause stories\nmake the\nworld\ngo round...\n\nChoose\nyour Chandamama!\n\nGo to\nwww.chandamamashop.com\n& subscribe Now!!\n\nYou can also subscribe online at: www.chandamamashop.com\n\nChandamama is available in English and 12 regional languages.\nJunior Chandamama for children above 4 years\nis available only in English.\n\nI want to subscribe to / gift / renew subscription for the following\neditions of Chandamama:\n\n☐ English\n\n☐ Telugu\n\n☐ Tamil\n\n☐ Kannada\n\n☐ Hindi\n\n☐ Marathi\n\n☐ Gujarati\n\n☐ Oriya\n\n☐ Bengali\n\n☐ Sanskrit\n\n☐ Santali\n\n☐ *Maiyalam*\n\n☐ Assamese\n\n☐ Junior (Only in English)\n\nName:\n\nDate of Birth:\n\nSex:\n\nAddress:\n\nCity:\n\nState:\n\nPin:\n\nTelephone:\n\nMobile:\n\nEmail:\n\nSubscription Number (for renewals):\n\nGift Subscription to the following address:\n\nEnclosed Cheque/DD* for Rupees:\n\nCheque/DD No\n\nfavouring Chandamama India Ltd on:\n\nbank\n\n* Your subscription will commence in 6 weeks.\nPlease mail the subscription form to:\nChandamama India Limited,\nP.O.Box No:19407, Mumbai-400093,\nPhone +91 22 28312872 / 28311849\nEmail: subscription@chandamama.com\nYou can also subscribe online at: www.chandamamashop.com\n\n<table><thead><tr><th>Take Your Pick!</th><th>1 YEAR</th><th>2 YEARS</th><th>3 YEARS</th><th>4 YEARS</th><th>5 YEARS</th></tr></thead><tbody><tr><td>English (20 copies)</td><td>₹300</td><td>₹540<br/>₹60</td><td>₹765<br/>₹135</td><td>₹960<br/>₹240</td><td>₹1125<br/>₹375</td></tr><tr><td>₹500 (4 copies)<br/>(20 copies)</td><td>₹60</td><td>₹80</td><td>₹110<br/>₹110</td><td>₹178<br/>₹180</td><td>₹900<br/>₹200</td></tr><tr><td>JUNIOR (₹15/- per copy)</td><td>₹180</td><td>₹325<br/>₹35</td><td>₹460<br/>₹80</td><td>₹575<br/>₹145</td><td>₹675<br/>₹255</td></tr></tbody></table>\n\n** conditions apply\n\nAnnual Subscription Overseas: US $40 for English Chandamama, US $30 for Regional Languages, US $25 for Junior Chandamama (including shipping and handling charges) by air mail.\n\nమామగారికన్నా చందమామే నాకు దగ్గరి బంధువు.\n\nచిన్నప్పుడు ప్రతి నెలా మూడవ తారీకు వచ్చిందంటే చాలు. నాన్న ఎంత ఆలస్యంగా ఇంటికి చేరినా సరే, మేము మెలకువగా ఉండాల్సిందే. ఎందుకంటే ఆ రోజు ఆకాశంలో చందమామ రానీ రాకపోనీ, ఇంట్లోకి మాత్రం చందమామ పత్రిక తప్పనిసరిగా వస్తుంది.\n\nఅందరూ అక్షరాలు, గుణింతం బడిలో నేర్చుకుంటారు. నాకు మాత్రం మొదటి బడి చందమామే. బడిలో చేరక ముందే నాకు అక్షరాలు వచ్చు. రెండవ తరగతిలో ఉండగానే అక్షరాలు ఒకటొకటిగా కూడబలుక్కుని చందమామను చదివాను. నేను చదివిన పద్ధతి ఇదేమరి. చదవడాన్ని అభ్యసించడంలో చందమామే నాకు ప్రేరణ.\n\nఅక్షరాలను కూడబలకడం ద్వారానే చందమామను చదువుతూ వచ్చాను. ఆ విధంగానే వేగంగా చదవడం కూడా నాకు అలవడింది.\n\nమాది పల్లెటూరు. చుట్టు పక్కల కొన్ని పల్లెలకు మా ఊరే కేంద్రం. మా ఊర్లో అన్ని బడులకూ కలిపి ఆటల పోటీలు నిర్వహించేవారు. నావంటి బద్దకుపు పిల్లల కొరకేమో కథల పోటీ ఉండేది. కథలు చెప్పడంలో ఎప్పుడూ మొదటి బహుమతి నాకే. ఇంకెవరికీ చందమామ చదవడం రాదు మరి. అదే నా విజయ రహస్యం.\n\nName: Dr. K.B. Gopalam\nOccupation: Science writer, Hyderabad.\n\n‘ముగ్గురు మాంత్రికులు,’ ‘సింద్‌బాద్‌ యాత్రలు’ సీరియల్స్‌ కూడా నాకు గుర్తు న్నాయి. అంతకు ముందువి ఏముండేవబ్బా!\n\nగుండు భీమన్న కథలూ గుర్తున్నాయి. ఫోటో వ్యాఖ్యల పోటీకి ఎంట్రీలు పంపాలని ప్రతి నెలా కలలు కనడమే. పంపింది మాత్రం లేదు.\n\nచందమామలో దీపావళి ప్రత్యేకసంచిక కొత్తపేజీలలోంచి కమ్మగా వచ్చే కునేగా సెంట్ వాసన కలకాలం గుర్తుండిపోయేది. అప్పట్లో చందమామలో వచ్చే ప్రకటనలు బహు ఆసక్తికరంగా ఉండేవి.\n\nమా ఇంట్లో చెక్క పెట్టె నిండా సంవత్సరాల వారీగా చందమామలు సర్ది ఉండేవి. కారణాలు చెప్పలేను కానీ, అవన్నీ ఇప్పుడు నావద్ద లేవు. ఆ సంగతి తెలిసిన నాడు నేను అన్నం తినలేదు.\n\nఇప్పుడు నేనూ ఒక రచయితనూ, పేరున్న మనిషిని అయినానంటే, నాన్న ఎంత కారణమో చందమామ కూడా అంత కారణమని నాకనిపిస్తుంది."
        },
        {
            "title": "చందమామతో నా జ్ఞాపకాలు",
            "page_start": 9,
            "author": "Dr. K.B. Gopalam",
            "pdf_page": 9,
            "content": "# చందమామతో నా జ్ఞాపకాలు - కన్నడ\n\n'చందమామతో నా జ్ఞాపకాలు' కథనాలను చదివినప్పుడు నిజంగానేను యాబై ఏళ్లవెనక్కు వెళ్లి చూసుకున్నాను. నిజం చెప్పాలంటే నాలో పుస్తకాలు చదివే అలవాటు పెరగడానికి చందమామే కారణం. మా పెద్దన్న క్రమం తప్పకుండా చందమామను ఇంటికి తీసుకుని వచ్చేవాడు. చందమామను ముందుగా ఎవరు చదవాలి అనే విషయంపై నాకూ, మా పెద్ద అక్కగార్లకు మధ్య పెద్ద యుద్ధమే జరిగేది. కథలన్నీ చదివితే గాని నేను చందమామను కింద పెట్టేవాణ్ణి కాదు. చందమామ కథలు ఎంతో ఆసక్తిగాను, ఆశ్చ ర్యభరితంగాను ఉండేవి. ఒక నెల పత్రికను చదివిన తర్వాత మేం మరుసటి నెల సంచిక కోసం ఎదురు చూసేవాళ్లం.\n\nప్రారంభంలో 'బాలనాగమ్మ', 'గుణసుందరి' ధారావాహి కలు చాలా ఆసక్తికరంగా ఉండేవి. తర్వాత విచిత్ర కవలలు, ధూమకేతు, మకర దేవత. ముగ్గురు మాంత్రికులు వంటి సీరియల్స్ పాఠకులను మునివేళ్లపై నిలిపి చదివించేవి. ఈ విధంగా నేను చందమామతోటే పెరుగుతూ వచ్చాను. ఒక్క నెల కూడా చందమామను చదవకుండా పోయింది లేదు. ఏ కారణంవల్లనైనా ఒక నెల చందమామ అందకపోతే చాలా బాధ కలిగేది. రాబోయే తరాల కోసమని నేను చాలా సీరియల్స్ ను బౌండ్ చేసి భద్రపర్చాను. దురదృష్టవశాత్తూ వాటిని ఇతరులకు ఇచ్చాను. తర్వాత అవి తిరిగి రాలేదు.\n\nName: Jeddu Sadashiva\nBhatt, Bangalore.\n\n# చందమామతో నా జ్ఞాపకాలు - ఒడియా\n\nజాహ్నమాము(చందమామ)తో నా సంబంధం తల్లిపిల్లల సంబంధంలాంటిది. నా చిన్నప్పుడు అంటే అయిదేళ్ల వయసులో నేను మా పిన్ని వాళ్ల ఇంట్లో ఉండేదాన్ని. అమ్మకు దూరంగా ఉండటం అనే బాధను, చింతను అధిగమించడంలో జాహ్నమాము నాకు ఎంతగానో సహాయ పడింది. చందమామను అందిన ప్రతిసారీ చదవడం పూర్తికాకూడదని అనుకుంటాను. కాని అది సాధ్యమయ్యేది కాదు. పత్రిక చదివిన వెంటనే వచ్చే నెల చందమామ కోసం ఎదురుచూసేదాన్ని చిన్నప్పటినుంచి ఈ రోజువరకు చందమామను చదువుతూనే ఉన్నాను. నాకిప్పుడు 37 సంవత్సరాలు. ఉపాధ్యాయురాలిని. జాహ్నమామును ప్రతి నెలా చదవండని మా అబ్బాయికి, విద్యార్థులకు కూడా చెబుతుంటాను. రేపటి తరాల పిల్లలు కూడా జాహ్నమాము కోసం ఇలాగే ఎదురుచూ స్తుంటారని, చూడాలని కోరుకుంటున్నాను.\n\nName: Laxmipriya Das\nSudarshan nagar,\nPuri, Odisha.\n\nబేతాళ కథలు\n\nనిజమైన\nవేటగాడు\n\nపట్టువదలని విక్రమార్కుడు\nచెట్టుపై నుంచి శవాన్ని దించి,\nభుజాన వేసుకుని మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు 'రాజా, నువు ఈ\nఅర్ధరాత్రివేళ ఏ ప్రయోజనం ఆశించి\nఇలా సంచరిస్తున్నావో నాకు బోధపడడం\nలేదు. బహుశా ఎవరికయినా న్యాయం\nచేయడానికో లేక ఎవరి ప్రాపకం సంపా\nదించడానికో ఈ పనికి పూనుకున్నావేమో!\nఎవరి ప్రాపకం కోసం ఈ పని చేస్తున్నావో\nకానీ, ఆ కార్యం నీవు కష్టపడి నెరవేర్చినా,\nవాళ్ళు నీ నిజాయితీని నమ్మక పోవచ్చు.\nపూర్వం తను దొంగ కాకున్నా వట్టి పుణ్యా\nనికి అనుమానించబడ్డ ఒక వేటగాడి కథ\nచెబుతాను. శ్రమ తెలియకుండా విను,\n'అని కథ చెప్పసాగాడు.\n\nపూర్వం బసవయ్య అనే వేటగాడు"
        },
        {
            "title": "నిజమైన వేటగాడు",
            "page_start": 11,
            "author": "పుప్పాల కృష్ణమూర్తి",
            "pdf_page": 11,
            "content": "అడవి పక్కన ఉన్న కొమ్ముగూడెంలో నివసిస్తూండేవాడు. గూడెంపక్కనున్న అడవిలోని జంతువులు, పక్కులే అతనికి జీవనాధారం. వాటిని పట్టిసమీప గ్రామాల్లో అమ్ముకుని జీవిస్తూండేవాడు. ఒకనాడు ఎప్పటి లాగే అడవిలోకి వెళ్ళేసరికి బాటు పక్కన సగం తినేసిన మనిషి శవం కనబడ్డది. దానికి కాస్తదూరంలోనేలమీదమెరుస్తూ బంగారు గొలుసు కనబడేసరికి దాన్ని చేతిలోకి తీసుకున్నాడు. సంతోషంగా మెడలో వేసుకున్నాడు. తర్వాత ఓ కుందేలును వేటాడి ఇంటికి తీసుకుని పోయాడు.\n\nఓనెల తర్వాత 'దురాపండుగవస్తోంది. ఇంట్లోకి సరుకులు, పిల్లలకు మనకు బట్టలు తీసుకురండి,' అంది భార్య.\n\n‘మనవద్ద దాచిపెట్టిన డబ్బులేం లేవు. ఈ గొలుసు అమ్మితెస్తాను,’ అని చెప్పిపట్నానికి బయలుదేరాడు. నేరుగా కంసాలి కనకయ్య దుకాణానికి వెళ్లి, గొలుసు చూపించి 'దీన్ని తీసుకుని వచ్చినంత డబ్బివ్వండి,' అనడిగాడు.\n\nకంసాలి కనకయ్య ఆ గొలుసును చూసి ఆశ్చర్యపోయాడు. ఇది తను చేసిందే. ఏడాది క్రితం దాన్ని మురారికి ఇచ్చాను. నెల నుంచి అతడు కనిపించడం లేదు.\n\nఇతనే గొలుసు కోసం మురారిని చంపి ఉంటాడు అనుకుని వెంటనే భటులకు సైగ చేశాడు. రాజభటులు నగతో సహా బసవయ్యను లాక్కుని వెళ్లి, న్యాయాధి కారి ముందు నిలబెట్టారు. ఇంతలో మురారి భార్య కూడా ఏడుస్తూ న్యాయాధి కారికి మొర పెట్టుకుంది.\n\nఅయ్యా, 'నా భర్తను ఇతడే చంపేసి ఉంటాడు. ఇంత ఘాతుకానికి పాల్పడిన ఇతగాడికి మరణదండన విధించి నా గొలుసు నాకిప్పించండి. నా భర్తజ్ఞాపకార్ధం దానిని అట్టిపెట్టుకుంటాను' అని ఆమె కన్నీళ్ళు పెట్టుకొని న్యాయాధికారిని వేడు కొంది.\n\nన్యాయాధికారి పేరు ధర్మరాజు. సమయస్పూర్తితో వ్యవహరిస్తాడని, న్యాయ బద్ధంగా తీర్పు చెబుతాడని తనకు చాలా పేరుంది.\n\nతన ఎదుట నిర్భయంగా నిలబడ్డ బస\nవయ్యతో, ‘ఈ నగ నీకు ఎక్కడిది? నిజం\nచెప్పు!’ అని అడిగాడు న్యాయాధికారి.\n\n‘అయ్యా! ఉదయమే నేను వేటకు వెళుతుంటే, జంతువులు తినేసిన సగం మనిషి శవం దారి పక్కన కనబడింది. ఆ పక్కనే ఈ గొలుసు పడి ఉంటే తీసుకు న్నాను. సొంతదారుకు ఇద్దామన్నా అక్కడ ఎవరూ లేరు. ఇప్పుడు కుటుంబ అవసరాలకోసం అమ్ముదామని వస్తే, భటులు నన్ను పట్టుకుని, దొంగ అని మీఎదుట నిలబెట్టారు,’ అన్నాడు బసవయ్య నదురు బెదురు లేకుండా.\n\n‘నువ్వు అబద్దం చెబుతున్నామని మురారి భార్య అంటోంది. నువ్వే నగ కోసం మురా\n\nరిని చంపలేదని నమ్మకమేమిటి?’ అనడి\nగాడు ధర్మరాజు.\n\n‘అయ్యా! నేను వేటగాడినే ‘కానీ,\nదొంగను కాను. నన్ను నమ్మండి, కావా\nలంటే మీరు పరీక్షించుకోవచ్చు,’ అన్నాడు\nబసవయ్య.\n\n‘ఏం పరీక్ష చేయమంటావు? నీ విలు\nవిద్యా ప్రావీణ్యం ఏపాటిదో చూపిస్తావా?’\nఅనడిగాడు ధర్మరాజు.\n\n‘నా వెంట అడవికి రండి. జంతువుల్ని,\nనాకు నగ దొరికిన స్థలాన్ని కూడా చూపి\nస్తాను,’ అన్నాడు బసవయ్య ధీమాగా.\n\nసరేనని, న్యాయాధికారి, మురారి\nతమ్ముడిని వెంటబెట్టుకుని వేటగాడితో\nఅడవిలోకి వెళ్లాడు. బసవయ్యను చూసిన\n\nకాకులు కావ్.. కావ్.. మంటూ గోలగోలగా అరవసాగాయి. జింకలు, నక్కలు భయంతో అడవిలో పరుగులు పెట్టసాగాయి.\n\n‘నిజమే, నువ్వు వేటగాడివే అని నమ్ము తున్నాను. స్థలం చూపించు,’ అన్నాడు న్యాయాధికారి.\n\nబసవయ్య న్యాయాధికారిని వెంట బెట్టుకుని ఆస్థలం వద్దకు వెళ్లి, చూపించ సాగాడు. ఇంతలో హఠాత్తుగా గాంఢ్రు... గాంఢ్రు మంటూ పెద్ద పులి అరుపు విని పించింది.\n\n‘అదుగో, మనిషిని చంపినపులి వస్తోంది. కనుకే మాటు వేసి కూర్చుంది మరో మనిషి కోసం. మీరు చెట్టెక్కండి,’ అని బసవయ్య గబగబా వాళ్లను చెట్టెక్కించాడు. తర్వాత\n\nఅతడు కూడా ఆ చెట్టు ఎక్కి బాణం సిద్ధంగా పట్టుకుని కూర్చున్నాడు.\n\nకాస్సేపటికి పులి వాళ్ళుకూర్చున్న చెట్టు కిందికి వచ్చి, మనుషుల్ని అందుకోవడం కోసం, చెట్టుపైకి ఎక్కడానికి ప్రయత్నించ సాగింది.\n\nబసవయ్య బాణం సంధించి, పులి మీదికి సూటిగా వదిలాడు. డొక్కలో దిగిన బాణంతో, పులి పెద్దగా అరుస్తూ కొద్ది దూరం వెళ్లి నేలమీద పడి చనిపోయింది. అందరూ చెట్టుమీదనుంచి దిగారు.\n\nఅప్పుడు న్యాయాధికారి బసవయ్యను మెచ్చుకోలుగా చూస్తూ, ‘నువ్వు దొంగపై ఉంటే మమ్మల్ని చంపేసి, మామెళ్లో ఉన్న ఈ బంగారాన్ని కూడా తీసుకునేవాడివే. కాని నువ్వు నిజమైన వేటగాడివి. నిన్ను అనవసరంగా అనుమానించినందుకు బాధపడుతున్నాను. మా ప్రాణాల్ని కూడ రక్షించినందుకు, నీకు బహుమతిగా ఈ హారం ఇస్తున్నాను తీసుకో,’ అని తనమెళ్లో ఉన్న బంగారు గొలుసును వేటగాడి మెడలో వేశాడు.\n\n‘అయ్యా! మీరు నన్ను వేటగాడని నమ్మి నందుకు సంతోషం. కానీ ఈ మాటలు ఇక్కడ కాదు. మీ న్యాయస్థానంలో, పది మంది ముందు చెప్పండి,’ అని గొలుసు తిరిగి ఇచ్చి వేశాడు బసవయ్య. న్యాయాధి కారి అతని తెలివి తేటలకు ఆశ్చర్యప\n\nడ్డాడు. ఆ విధంగానే తనతో పాటు అతడిని తీసుకువెళ్లి, సభ ఏర్పాటు చేశాడు.\n\n‘సభికులారా! మీతోపాటు నేనూ అనవ సరంగా ఇతడిని అనుమానించాను. ఇతని సాహసం వల్లనే నేను తిరిగి మీముందు మాటాడగలుగుతున్నాను. బసవయ్య నిజమైన వేటగాడు. కాకుంటే మేము ఈ పాటికి పులికి ఆహారమైపోతుండేవాళ్ళమే. బసవయ్యకు మురారి గొలుసు దొరికిందే కాని, మురారిని హత్య చేసి ఆ గొలుసును దొంగిలించలేదు,’ అని న్యాయాధికారి ధర్మరాజు జరిగిన సంఘటనంతా వివరించాడు. ప్రజలు అభినందన పూర్వకంగా చప్పట్లు చరిచారు. తరవాత ధర్మరాజు, రాజభటులు తెచ్చిన గొలుసును మురారి భార్య మణెమ్మకు ఇచ్చివేశాడు.\n\nఅనంతరం న్యాయాధికారి తనమెడలో గొలుసును తీసి, ‘మా ప్రాణాలను రక్షించి నందుకు బసవయ్యకు ఈ చిన్ని బహుమ తిని ఇస్తున్నాను,’ అని ప్రకటించి తన మెడలోని హారం తీసి, బసవయ్యమెడలో వేయబోయాడు.\n\n‘అయ్యా! మన్నించండి. మీ కానుకను తీసుకోలేను. మాకు పండుగసరుకులు, బట్టలు ఇప్పించండి చాలు. గొలుసు మాత్రం వద్దు,’ అని వేడుకున్నాడు.\n\nబసవయ్య మాటలు విని ఏదో అర్థమ యినట్లుగా నవ్వి, ఏడాదికి సరిపడా సరు\n\nకులు, అతని కుటుంబానికి సరిపోను బట్టలు పెట్టి, గౌరవంగా వీడ్కోలు పలి కాడు న్యాయాధికారి.\n\nబేతాళుడు ఈ కథ చెప్పి ‘రాజా, బసవ య్యను న్యాయాధికారి మొదట దొంగగా అనుమానించి అడవిలోకి తీసుకెళ్లాడా? అడవిలో గొలుసు ఇవ్వబోగా వేటగాడు ఎందుకు తీసుకోలేదు? న్యాయస్థానంలోనే ఎందుకు ఇవ్వమన్నాడు? న్యాయస్థానంలో ఇవ్వబోగా వద్దని సరుకులు, బట్టలు మాత్రమే ఎందుకు కోరాడు? బంగారం విలువ తెలియకనా? ఈ ప్రశ్నకు సమా ధానం తెలిసి కూడా చెప్పక పోయావో నీ తల వేయి వక్కలవుతుంది,’ అన్నాడు.\n\nఅప్పుడు విక్రమార్కుడు, ‘న్యాయాధి\n\nకారి సభలోనే బసవయ్య తడబడకుండా\nసమాధానాలు చెప్పిన తీరుకు అతడు వేట\nగాడనే నమ్మాడు. కానీ జనానికి నమ్మకం\nకలిగించడం కోసం మురారి బావమరిదిని\nతీసుకుని అడవికి వెళ్లాడే గాని భయంతో\nరక్షణ కోసం కాదు. దొంగని అనుమానిస్తే\nవెళ్ళేవాడే కాదు.\n\nఅడవిలో హారం ఇవ్వబోగా వద్దన్న బస\nవయ్య దానిని సభలో ఇమ్మని కోరింది తన\nనిర్దోషిత్వం నిరూపించుకోవడం కోసమే.\nఅడుిలో గొలుసు తీసుకుని ఎవరి ఇండ్లకు\nవాళ్లు వెళ్లిపోతే, జనానికి నిజం తెలియక\nదొంగలాగే అనుమానిస్తారు. అందుకే సభలో\nఇవ్వమని కోరాడు.\n\nఇంక ఆపులి సంఘటన న్యాయాధికారి\nగాని, వేటగాడు గాని అసలు ఊహించ\nలేదు. తన ప్రాణాల్ని కాపాడాడనే కృతజ్ఞ\nతతో న్యాయాధికారి హారం ఇద్దామనుకు\nన్నాడు. సభలో హారాన్ని ఇస్తున్నా బస\n\nవయ్య వద్దనడానికి కారణం, వేటగాడు\nదాన్ని ఎల్లకాలమూ ధరించడు. ఏనాటికైనా\nహారాన్ని అమ్మి కుటుంబ అవసరాలు\nతీర్చుకోవలసిందే.\n\nవెంటనే అమ్మితే న్యాయాధికారికి బాధ\nఅనిపించొచ్చు. జనానికి ఈర్ష్య, అనుమానం\nకలగొచ్చు. తన కుటుంబం గడపడానికి\nమాత్రమే సరుకులు కావాలి. బంగారం\nఎప్పుడూ కోరుకోలేదు. అందుకే హారం\nవద్దని సరుకులు, వస్తాలు మాత్రం ఇప్పిం\nచమని అడిగాడు.\n\nన్యాయాధికారి మురారి భార్యకు భర్త\nహారం ఇప్పించి, వేటగాడికి కావలసిన\nవస్తువులు కూడా ఇప్పించి, ఇద్దరికీ సరైన\nన్యాయం చేశాడు,’ అని చెప్పాడు.\n\nబేతాళుడికి సరైన సమాధానం లభించ\nడంతో శవంతో సహా మాయమై తిరిగి చెట్టి\nక్కాడు.\n- కల్పితం\n\n(ఆధారం : పుష్పాల కృష్ణమూర్తి)\n\nT జూన్ 2012\n\n16\n\nచందమామ\n\nగాడిద జోస్యం\n\nసువర్ణానదీ తీరాన ఒక గ్రామంలో ఒక జ్యోతిష్కుడుండేవాడు. ఆయన పంచాం గాలు గుణించడంలో, ఆ చుట్టుపక్కల మిగిలిన సిద్ధాంతుల కన్న చాలా గొప్పవా డని పేరు వచ్చింది. తరవాత జాతకాలు రాయటంలో అంతటి వాడు లేడని అన సాగారు.\n\nసిద్ధాంతిగారి ఖ్యాతి క్రమంగా రాజధా నికి పాకింది. అక్కడ ఉండే రాజోద్యోగు లంతా కలిసి ఆయనను రాజధానికి రప్పిం చారు. కొద్ది కాలంలోనే సిద్ధాంతిగారికి రాజాశ్రయం కూడా దొరికింది. ఆయన చెప్పిన జోస్యానికి తిరుగు ఉండేది కాదు.\n\nక్రమంగా సిద్ధాంతి గారు అధికారుల అనుగ్రహమూ, బోలెడంత డబ్బూ సంపాదించుకుని నదీ తీరాన తన స్వగ్రామంలో\n\nఅనేక వందల ఎకరాల భూమికి హక్కుదా రైనాడు. పంటలొచ్చే తరుణంలో మాత్రం సిద్ధాంతిగారు స్వగ్రామానికి వెళ్లి, చేలు కోయించి, కుప్పలు వేయించి, నూర్పిళ్లు చేయించి, ధాన్యం కొట్లలో వేయించి, దాని అమ్మకానికి ఏర్పాట్లు పూర్తి చేసుకుని రాజధానికి తిరిగి పోతుండేవాడు.\n\nఒక ఏడు ఆయన ఈవిధంగానే తన గ్రామం వెళ్లాడు. కుప్పలన్నీ నూర్చి ధాన్య మంతా పొలాల్లోనే రాసి పోశారు. మధ్యాన్న భోజనం అయాక ఒక కునుకు తీసి లేచి, సిద్ధాంతి గారు చల్లగాలికి వసారాలో వచ్చి కూచున్నాడు.\n\nఆ సమయానికి ఊరి చాకలి ఉతికిన బట్టలు గాడిదపైన వేసుకుని ఇంటికి పోతూ, సిద్ధాంతి గారిని చూసి ఆగి, “ఏం\n\nటి. ప్రభాకరరావు"
        },
        {
            "title": "గాడిద జోస్యం",
            "page_start": 17,
            "author": "టి. ప్రభాకరరావు",
            "pdf_page": 17,
            "content": "బాబూ? ధాన్యమంతా పాలంలోనే ఉన్నట్లుంది. త్వరగా ఇల్లు చేర్పించండి! ఇంకా చూస్తారేం?' అన్నాడు.\n\n‘చేర్పిస్తాను. ఇప్పుడేం తొందర వచ్చిందిరా?’ అన్నాడు సిద్ధాంతిగారు.\n\n‘తొందర కాకేమండీ? ఇంకో గంటలో భయంకరమైన తుఫాను ముంచుకొస్తుంటేనూ?’ అన్నాడు చాకలి ఆదుర్దాగా.\n\nసిద్ధాంతి గారు నవ్వి, ‘నీ జోస్యం అఘోరించినట్టే ఉంది. ఈ కార్తెలో వానలే ఉండవు గదా. తుఫాను రావడమేమిటి? ఆకాశం చూడు, ఎంత నిర్మలంగా ఉందో! ఎక్కడా ఒక్క మబ్బు తునక లేదు. మందమారుతం వీస్తున్నది! తెలిసీ తెలియని విషయాలు పెద్దలతో ఎన్నడూ చెప్పకు!’ అన్నాడు.\n\n‘మీ మంచికోరే చెబుతున్నాను. కార్తెల సంగతి నే నెరగను కాని, ఇంకో రెండు గడియలలో తుఫాను రావటం మటుకు నిజం. వెంటనే బళ్లను పాలానికి తోలించి ఒక్క గింజ దిగబడకుండా ధాన్యమంతా ఇంటికి తెప్పించుకోండి. లేకపోతే, బంగారం లాంటి పంట నిష్కారణంగా పాడైపోతుంది!’ అంటూ చాకలి తన గాడిదను అదిలించి తన దారిన ముందుకు సాగిపోయాడు.\n\nసిద్ధాంతి గారు వాడి అమాయకత్వానికి నవ్వుకుంటూ మళ్లీ ఒక్కసారి ఆకాశాన్ని కలయజూశాడు. పడమటగా చిటికెన వేలంత మబ్బు ఒకటి కనిపించింది. మరి కాస్సేపటికల్లా, అడవి ఏనుగుల మందలాగా కారుమేఘాలు వాయువేగంతో అన్ని\n\nవైపుల నుంచి వచ్చి కమ్ముకున్నాయి.\nసూర్యుడు ఎక్కడ ఉన్నదీ తెలియరాలేదు.\nప్రపంచం చీకటిపడినట్లయి పోయింది.\nపెద్ద పెద్ద మానులను కూకటి వేళ్లతో సహా\nపెకిలించగల హోరుగాలి సాగింది. ఆకాశాన\nఉరుములూ, మెరుపులూ సాగి వాన ఆరం\nభమయింది.\n\nసిద్ధాంతి గారికి ఏమి చేయాలో తోచ\nలేదు. చాకలి చెప్పినప్పుడే ధాన్యం చేరవే\nసుకుని ఉంటే ఏమీ నష్టం ఉండేది కాదు.\nకాని పంచాగం ప్రకారం ఈ సమయంలో\nవానలుండటానికి వీలులేదు గనకసిద్ధాంతి\nగారు చాకలి మాట లక్ష్యపెట్టలేదు.\n\nఅన్నట్టు ఈ తుఫాను వస్తుందని చాక\nలికి గంటకిందటే ఎలా తెలిసింది? అని\nసిద్ధాంతి గారు ఆశ్చర్యపడ్డారు. తుఫాను\nకాస్త తగ్గగానే ఆయన చాకలి ఇంటికి\nపరిగెత్తివెళ్లి, ‘ఒరే చాకలీ? నువు చెప్పినట్లే\nచిత్రంగా వాన వచ్చిందే! నీకు తప్పక\n\nజోస్యం తెలిసి ఉండాలి. ఎవరి దగ్గర\nనేర్చుకున్నావురా?’ అని అడిగాడు.\n\n‘మరెవరోనా బాబూ, నా గాడిదే నాకు\nజోస్యం చెబుతుంది. దాని ముందు ఏ\nపంచాంగాలు పనికిరావు. ఇంకో మూడు\nనాలుగు గడియల్లో వాన రాబోతోందనగా\nదాని వంటిమీదున్న రోమాలన్నీ నిలబడ\nతాయి. అది చెవులూ, కళ్లూ పైకి తిప్పి\nమనకు వినబడని వానకోసం ఆలకిస్తుంది.\nతరవాత తోకను ముడిచి అటూ ఇటూ\nచిందులు తొక్కుతుంది! దాని జోస్యానికి\nతిరుగులేదు బాబూ!’ అన్నాడు చాకలి.\n\nసిద్ధాంతి వెళ్లిపోతూ, ‘ఒరే, నీకు పుణ్య\nముంటుంది. ఇవాళ జరిగిన సంగతి ఎవ\nరికీ చెప్పకు. నా పరువు కాస్తా పోతుంది.’\nఅని చాకలిని బతిమాలుకున్నాడు. కాని\nఈ సంగతి అందరికీ తెలియనే తెలిసింది.\nసిద్ధాంతిగారి దగ్గిర జరగబోయే విషయాలు\nతెలుసుకునేవారు క్రమంగా తగ్గిపోయారు.\n\nవిలువైన నిధి\n\nదండకారణ్యానికి తూర్పు దిక్కుగా పర్వత\nసానువుల మధ్యలో ఉన్న చంద్రవరం\nగ్రామంలో సోముడనే యువకుడు ఉండే\nవాడు. తల్లిదండ్రులు మరణించేనాటికి\nఒక పాత ఇల్లూ, దానినానుకుని కొంత\nపంటపాలమూ మిగిలాయి వాడికి.\n\nస్వతహాగా బద్దకస్తుడు కావడంతో పగ\nలంతా రచ్చబండ మీదా, గుడి ప్రాంగణం\nలోనూ గడుపుతూ, ఎవరైనా జాలిపడి ఇంత\nపెడితే తిని రాత్రికి వారింట్లో పడుకుని\nకాలం గడుపుతూండేవాడు సోముడు.\n\nఒకరోజు రాత్రి సోముడు మంచి నిద్రలో\nఉండగా అటకమీద ఎలుకలు చేసిన\nచప్పుడుకు మెలకువ వచ్చి అటక ఎక్కి\nచూడగా పాతకాలం నాటి పెట్టె ఒకటి\nకనిపించింది. దానిని చూడగానే వాడికళ్లు\nఆనందంతో మెరిశాయి. అంతకాలమూ\n\nదానిని గమనించనందుకు తనను తాను\nనిందించుకుంటూ ఎలాగోలా కష్టపడి ఆ\nపెట్టెను అటకమీదినుంచి కిందికి దించాడు.\n\nకానీ దాన్ని తెరిచి చూశాక అందులో\nకనిపించిన పనికిరాని పాతసామాన్లు వాడికి\nఅంతులేని నిరాశను కలిగించాయి. నిద్రా\nభంగం చేసిన ఎలుకల్ని తిట్టుకుంటూ\nఅన్యమనస్కంగా ఒకొక వస్తువునూ తీసి\nబయట పెట్టినవాడికి పెట్టె అడుగున ఒక\nతాళపత్రం కనిపించింది.\n\nఆ తాళపత్రంలో ఉన్న విషయాన్ని ఆక\nశింపు చేసుకున్నవాడికి అంతులేని ఆనందం\nకలిగింది. చంద్రవరం గ్రామానికి పశ్చిమ\nదిశగా ఉన్న కొండల మధ్య ఉండే లోయలో\nఒకశిథిలాయంలో గొప్పనిధి ఉన్నదని వాడికి\nఆ పత్రం ద్వారా తెలిసింది.\n\nకానీ అక్కడికి ఎలా వెళ్లాలో తెలియజేసే\n\nసీతాసత్య"
        },
        {
            "title": "విలువైన నిధి",
            "page_start": 20,
            "author": "సీతాసత్య",
            "pdf_page": 20,
            "content": "వివరాలు ఆ తాళపత్రంలో లేవు. సోముడు దిగులు పడకుండా మరునాడు తెల్లవారు జామునే బయలుదేరి ఊరికి పశ్చిమ దిశగా నడిచి ఓ గ్రామం చేరుకున్నాడు.\n\nచాలాదూరం నడవటం వలన వాడికి నీరసం ముంచుకొచ్చింది. ఒకరిద్దరు గ్రామ స్థులను, తినేందుకు ఏమైనా పెట్టమనీ అడిగాడు. వారు ఊరి పెద్ద భూమయ్యను కలవమని చెప్పారు.\n\nసోముడు భూమయ్యను కలుసుకుని తనకింత అన్నం పెట్టమని బ్రతిమాలుకు న్నాడు. భూమయ్యవాడిని ఎగాదిగా చూసి, తర్వాత భోజనాలు పెట్టించాడు.\n\nషర్ధసోపేతమైన భోజనాన్ని ఆరగించాక, 'ఊరు కాని ఊళ్లో నామీద ఇంత దయ చూపించిన మీ రుణం ఎలా తీర్చుకోవాలో తెలియడం లేదు,' అన్నాడు సోముడు.\n\n‘నాకు తెలుసులే! అలా పెరట్లోకి వెళ్లి పశువులపాకను శుభ్రంగా ఊడ్చి, పశువు లను శుభ్రంగా కడిగి కొట్టంలో కట్టేస్తే నా రుణంలో సగం తీరుతుంది,’ అన్నాడు భూమయ్య.\n\nఒక్క క్షణం తెల్లబోయినా భూమయ్య చెప్పిన పనిని పూర్తి చేసేసరికి అలవాటు లేని కారణాన వాడికి ఒళ్లంతా నొప్పులు పుట్టి భూమయ్య ఇంటి అరుగు మీదే ఒళ్లెర క్కుండా నిద్రపోయాడు.\n\nమర్నాడు ఎవరో తట్టి లేపినట్టనిపించి లేచి కూర్చున్నాడు సోముడు.\n\nచేతికర్రతో అతడి భుజంమీద పొడుస్తూ.. 'లే.. లే... బారెడు పొద్దెక్కింది. పశువుల\n\nనలా కాసేపు అడవిలో తిప్పి తోలుకురా,’ అన్నాడు భూమయ్య.\n\nదిక్కులు చూస్తున్న సోముడితో, 'నా రుణంలో సగం బాకీ అలానే ఉందనే సంగతిని మరిచిపోయావా 'ఏంటి?' అని హుంకరించాడు భూమయ్య.\n\nపశువుల్ని తోలుకుని దాపులనున్న అడి వికి వెళ్లక తప్పలేదు సోముడికి.\n\nఅలా వారం రోజుల పాటుగా ఉదయం తిన్న తిండికి సాయంత్రం, సాయంత్రం తిన్న తిండికి మర్నాడు ఉదయం పనిచే సినా అతడి బాకీ సగానికి సగం అలానే ఉండిపోతూ వచ్చింది.\n\nఈ వెట్టి చాకిరీ చేయడం కంటే పస్తు లుండటమే నయమనిపించి ఒక రోజున ఎవరికీ చెప్పకుండా పశువుల్ని కొట్టంలో\n\nరోజూ చీకటితోనే లేచి ఆశ్రమం శుభ్రం చేయటం, వాగు నుంచి నీరు తెచ్చి ఆశ్రమంలో ఉన్న పాత్రలన్నీ నింపటం, అడవి నుంచి తేనె, పళ్లూ, దుంపలూ సేకరించటం, సాధువుకు కావాల్సిన ఇతర ఏర్పాట్లన్నీ చూడటం, ఈ పనులతో సోముడికి క్షణం కూడా తీరిక దొరికేది కాదు.\n\nసాధువు కూడా అతడి పరిచర్యల వలన సంతోషించినట్లే కనిపించాడు. ఒక రోజు రాత్రి తన కాళ్లు పడుతూ నిద్రకు జోగుతున్న సోముడి తలమీద చేయివేసి, ‘ఏదో ఆలయానికి దారి అడిగినట్లుగా ఉన్నావు. ఇప్పట్లో అక్కడికి వెళ్లే ఉద్దేశం లేదా ఏం?’ అన్నాడు సాధువు.\n\n‘మీరు ఆ మాట ఎప్పుడంటారా అని ఎదురు చూస్తున్నాను స్వామీ,’ అన్నాడు సోముడు వినయంగా.\n\n‘ఇంతకూ అక్కడికి వెళ్లి ఏం చేయాల నుకుంటున్నావో చెప్పనే లేదు నువ్వు,’ అన్నాడు సాధువు.\n\nసోముడు గతుక్కుమని, ‘అది పరమ రహస్యం స్వామీ!’ అన్నాడు.\n\n‘నువ్వక్కడికి వెళ్లాలనుకుంటున్నది నిధి గురించి కాదు కదా?’ అన్నాడు సాధువు కళ్లు తెరిచి.\n\nసోముడు రెండు చేతులూ పైకెత్తి, ‘విషయాన్ని మీ వద్ద దాచి పెట్టినందుకు నన్ను మన్నించండి స్వామీ. నేను అక్కడికి వెళ్లాల నుకుంటున్నది నిధికోసమే,’ అన్నాడు.\n\n‘గతంలో నీలానే చాలామంది అక్కడికి వెళ్లి ఉత్తచేతులతో తీరిగి వచ్చారు నాయనా!\n\nనువ్వక్కడికి వెళ్లడం వలన ఏమీ ప్రయో\nజనం ఉండబోదు,' అన్నాడు సాధువు.\nసోముడిని జాలిగా చూస్తూ.\n\n'నేనక్కడికి వెళ్లి తీరాలి స్వామీ! నాకు\nపట్టిన దరిద్రాన్ని వదిలించుకోవాలంటే\nఅదొక్కటే మార్గం!' అన్నాడు సోముడు.\n\n‘సరే అయితే విను,’ అంటూ శిధిలాల యానికి వెళ్లేందుకు అవసరమైన వివరాలు చెప్పాడు సాధువు. ఆ రాత్రికి అశ్రమంలోనే విశ్రమించి మర్నాడు ఉదయాన్నే శిథిలాల యానికి బయలుదేరాడు సోముడు.\n\nకొండలూ, కోసలూ దాటి భీకరారణ్యం\nగుండా ప్రయాణించి ఎట్టకేలకు పాడుప\nడిన ఆలయాన్ని చేరుకున్నాడు సోముడు.\nఆలయ ప్రాంగణంలో ఉన్న అమ్మవారి\nవిగ్రహం చుట్టూ ముమ్మారు ప్రదక్షిణం\nచేసిన తరువాత ఆలయప్రాంగణమంతా\nఎంత వెదికి చూసినా నిధి ఉన్న జాడ అత\nడికి తెలియరాలేదు. సాధువు మాటల్ని\nమననం చేసుకుంటూ ఆ రాత్రికి అక్కడే\nవిశ్రమించాడు సోముడు.\n\nమర్నాడు ఉదయం లేచి మరింత శ్రద్ధగా\nఆలయపు గోడలమీద ఏమైనా వివరాలు\nదొరుకుతాయేమోనని కళ్లల్లో కళ్లు పెట్టు\nకుని మరీ వెదికాడు సోముడు. చివరికతడి\nశ్రమ ఫలించి ఒకచోట రాగిరేకుమీద చెక్క\nబడి గోడలో తాపడం చేయబడిన ఫలకం\nకనిపించింది.\n\nఆత్రుతగా దాన్ని చదివాడు సోముడు.\nదానిమీద ఇలా చెక్కబడి ఉంది. 'ఇప్పుడు\nనీకు కష్టం విలువ తెలిసింది. దీనికంటే\nవిలువైన నిధి ఎక్కడైనా ఉన్నదని ఎవరైనా\nచెప్పినా నమ్మకు!'\n\nదానిని చూసినవెంటనే అంతులేని నిరాశ\nకలిగింది సోముడికి. స్థిమితంగా ఆలోచిం\nచగా అందులోని గూడార్ధం అవగతమైంది\nవాడికి. వెంటనే వెనుదిరిగి ఊరికి ప్రయాణ\nమయ్యాడు.\n\nతరువాత క్రమేణా బద్దకాన్ని వదుల్చు\nకుని తల్లిదండ్రుల నుంచి సంక్రమించిన\nపంటభూమిని సాగు చేసుకుంటూ సుఖ\nసంతోషాలతో జీవించాడు సోముడు.\n\nపంచతంత్ర కథలు\n\nదొంగలనాయకుడు చెప్పినట్లే అతని అనుచరులు రాజు కొడుకునూ, మంత్రి కొడుకునూ, కోశాధికారి కొడుకునూ, వారి వెంట వస్తున్న సుబుద్ధినీ పట్టుకుని తీసు కువచ్చారు.\n\nదొంగల నాయకుడు వాళ్లను సోదా చేస్తే అతనికి ఏమీ దొరకలేదు. అందుచేత అతను తనకు నచ్చిన పైపంచ ఒకటి తీసుకుని, నలుగురినీ వదిలి పెట్టాడు.\n\nవాళ్లు వెళ్లిపోతుంటే పక్షి మళ్లీ అరి చింది. నాయకుడు వాళ్లను మళ్లీ తెప్పించి, మరింత శ్రద్ధగా సోదా చేశాడు. కాని అతనికి ఏమీ దొరకలేదు. అతను వాళ్లను మళ్లీ వదిలేశాడు. వాళ్లు పోతుంటే ఈసారి పక్షి మరింత గట్టిగా అరిచింది. నాయ కుడు వాళ్లను మళ్లీ తెప్పించి, 'మీ వద్ద\n\nమణులున్నాయని పక్షిచెబుతున్నది. అవి ఎక్కడ?' అని అడిగాడు.\n\n‘మా దగ్గర మణులుంటే నువు సోదా చేసినప్పుడు దొరకవా?’ అన్నారు వాళ్లు.\n\n‘పక్షి పదేపదే చెబుతున్నది గనక మీ వద్ద మణులు ఉండి తీరాలి. అవి మీ వంటి మీదే లేవు గనక, మీరు వాటిని మింగి ఉంటారు. ఇప్పుడు చీకటి పడుతున్నది. రేపు ఉదయమే మీ పాట్టలు చీల్చి మణులు ఉన్నాయో లేదో చూస్తాను,’ అంటూ దొంగలనాయకుడు వారిని ఒక కొట్టులో బంధింపజేశాడు.\n\nఆ రాత్రి కొట్టులో చాలా సేపు మేలు కుని సుబుద్ధి ఇలా ఆలోచించాడు.\n\nరేపు ఉదయం ఈ దొంగ మిగిలిన ముగ్గురి పాట్టలూ చీల్చి, అందులో మణు"
        },
        {
            "title": "మిత్రభేదం - 31",
            "page_start": 24,
            "author": "చందమామ బృందం",
            "pdf_page": 24,
            "content": "లున్న సంగతి గ్రహించిన మీదట, నా\nపాట్టలో కూడా ఒక మణి ఉంటుందన్న\nఆశతో నన్ను కూడా చీల్చుతాడు. ఎలాగూ\nనా చావు తప్పదు. నేను ఏం చేయాలి?\nబుద్ధిమంతులు తమ చావు తప్పదని\nతెలిసినప్పుడు ఎవరికైనా మేలు చేసి\nఉత్తమలోకాలు సంపాదించుకుంటారని\nపెద్దలు చెబుతుంటారు. అందుచేత రేపు\nఉదయం దొంగలనాయకుడిని మొదట\nనా పాట్టనే చీల్చనిస్తే, మిగిలిన ముగ్గురూ\nబతికిపోతారు. నా పాట్టలో మణి దొరకక\nపోయేసరికి దొంగలనాయకుడికి పక్షి\nజోస్యంలో నమ్మకం పోతుంది. వాడు విర\nక్తితో మిగిలిన ముగ్గురినీ విడిచిపుచ్చు\nతాడు. వాళ్ల ధన ప్రాణాలు దక్కించినం\nదుకు నా కీర్తి ఇహంలోనూ, పరంలోనూ\n\nకూడా వ్యాపిస్తుంది. నా పాపాలన్నీ పరిహారం అయిపోతాయి. రానున్న చావును బుద్ధిమంతుడు ఎదుర్కొనటానికి ఇంత కన్న మేలైన మార్గం లేదు.\n\nఇలా అనుకుని సుబుద్ధి మిగిలిన\nవాళ్లకు నిజం చెప్పేసి, తన ఎత్తు వివరిం\nచాడు. వాళ్లు మళ్లీ మళ్లీ కృతజ్ఞతలు తెలు\nపుకున్నారు.\n\nతెల్లవారగానే దొంగల నాయకుడు ఆ\nనలుగురినీ తన వద్దకు రప్పించి, పాట్టలు\nచీల్చే సన్నాహం చేశాడు.\n\nఅప్పుడు సుబుద్ధి చేతులు జోడించి\nదొంగల నాయకుడితో, 'నా కళ్ల ముందు\nనా సోదరుల పాట్టలు చీలటం నేను భరిం\nచలేను. నాయందు అనుగ్రహం ఉంచి\nముందు నా పాట్ట చీల్చు', అన్నాడు.\n\nదొంగల నాయకుడు అతన్ని కనిక రించి, ముందుగా అతని పొట్టనే చీల్చాడు. కాని ఎంత వెతికినా అందులో మణి లేదు.\n\nఇది చూసి దొంగల నాయకుడు పశ్చా త్తాపంతో కుమిలిపోతూ, 'అయ్యో, పక్షిని నమ్మి, ధనాశతో ఎంత పాపిష్టి పనిచేశాను. మిగిలిన వాళ్ల పొట్టలలో కూడా రత్నాలు ఉండవు. వారిని హింసించటం వృధా!' అనుకుని వారిని విడిచిపుచ్చాడు.\n\nఆ ముగ్గురూ క్షేమంగా అరణ్యం దాటి రత్నపురం చేరి, ఒక సత్రంలో బసచేసి, ఆముదం తాగి తమ మణులను తిరిగి పొందారు. కోశాధికారి కొడుకు వాటిని ఆ నగరంలోని వర్తకులకు అంతులేని ధనానికి అమ్మి, ఆ ధనమంతా రాజు కొడుక్కు ఇచ్చాడు.\n\nఆ సమయంలో రత్నపురాన్ని ఏలుతు న్నవాడు ఒక రాజగ్రోహి. వాడు రాజ వంశాన్ని నిర్మూలించి, రాజ్యం కాజేసి\n\nప్రజా కంటకుడుగా పాలిస్తున్నాడు. అందుచేత రత్నపుర రాజ్యాన్ని జయించాలని రాజు కొడుకుకు ఆలోచన కలిగింది. అతను మంత్రి కుమారుడిని తన మంత్రి గానూ, కోశాధికారి కొడుకును తన కోశాధి కారిగానూ నియమించాడు.\n\nవారు ముగ్గురూ పొరుగు రాజ్యానికి వెళ్ళి, డబ్బు మంచినీరు లాగా ఖర్చుచేసి, చతురంగ బలాలను సమకూర్చుకున్నారు. ఈ సైన్యంతో వారు రత్నపురం మీదికి దండెత్తి వచ్చారు.\n\nరత్నపుర రాజ్యం వారి వశమయింది. తరవాత రాజకుమారుడికి వైభవంగా రాజ్యాభిషేకం జరిగింది. అతను పొరుగు రాజుకూతురిని పెళ్లిచేసుకున్నాడు కూడా. అటుపిమ్మట అతను రాజకార్యాలను తన మిత్రులిద్దరి మీదా వదిలి, తన కొత్తభార్యతో గడుపుతూ సుఖసౌఖ్యాలలో తేలిపోసా గాడు.\n\n(ఇంకా వుంది)\n\nపరుసేది\n\nమొఘల్ చక్రవర్తి జహంగీర్ తన జీవిత చరిత్ర 'తుజుక్-ఇ-జహంగిరి'లో పరుసేది గురించి ఒక ఆసక్తికరమైన పిట్టకథను పేర్కొన్నాడు. ఇనుముతో తయారుచేసిన ఏ వస్తువునైనా పరుసేదికి తాకిస్తే చాలు ఆ వస్తువు బంగారుగా మారుతుందని నానుడి. దీంతో పరుసేదిపై కథలు, కల్పనలకు అంతే ఉండేది కాదు.\n\nపూర్వం, దక్షిణ భారతదేశంలో మండూ అనేపర్వత ప్రాంతముండేది. ఈ ప్రాంతం లోని ఒక గ్రామంలో కట్టెలు కొట్టేవాడు ఉండేవాడు. ఇతడు నిరుపేద. ప్రతి రోజూ ఉదయాన్నే అతడు గొడ్డలి చేతపట్టుకుని చెట్లు నరికేందుకు అడివికి వెళ్లేవాడు. కలపను పట్టణంలో అమ్మి జీవించేవాడు.\n\nఒకరోజు ఓ చెట్టును నరుకుతుండగా చేతిలోని గొడ్డలి ఒక చిన్న ముక్కకి తగిలి\n\nవిరిగిపోయింది. వెంటనే గొడ్డలి కొస రంగు మారిపోయింది. కట్టెలు కొట్టేవాడు నిర్ఘాంతపోయాడు. అలాంటి గొడ్డలితో తానిక చెట్లు ఎలా నరకగలడు? అతడు గొడ్డలిని తీసుకుని కంసాలి వద్దకు పరుగెత్తాడు. 'అన్నా, నాకు ఎలాంటి గొడ్డలిని చేసి ఇచ్చావో చూడు! చిన్న ముక్క తగలగానే ఇదెలా అయిందో చూడు!'\n\nగొడ్డలి రంగు చూడగానే కంసాలి కళ్లు మెరిశాయి. అతడు కట్టెలు కొట్టేవాడి చేతిలోని గొడ్డలిని తీసుకుని పరీక్షగా చూశాడు. 'అవును తమ్ముడూ, గొడ్డలి ఇలా మారినందుకు నాదే తప్పు. ఇను మును సానబట్టడంలో ఏదో తప్పు జరిగి నట్లుంది' అంటూ కంసాలి కట్టెలు కొట్టేవాడికి హామీ ఇచ్చాడు. 'దిగులు పడవద్దు. నీకు కొత్త గొడ్డలిని చేయిస్తాను' అన్నాడు"
        },
        {
            "title": "పరుసవేది",
            "page_start": 27,
            "author": "అమితాబ దాస్గుప్త",
            "pdf_page": 27,
            "content": "కంసాలి. కట్టెలు కొట్టేవాడు తనకు కొత్త గొడ్డలి వస్తుందని విని సంతోషించాడు.\n\nఅప్పుడు కంసాలి అడిగాడు. ‘నీ గొడ్డలిని తాకిన వస్తువేదో కాస్త చూపగలవా?’ దానికి కట్టెలు కొట్టేవాడు ఆశ్చర్యపడి, ‘ఎందుకు చూపనూ, నాతో రా అన్నా’ అని కంసాలిని పిలుచుకుపోయాడు.\n\nకంసాలితో పాటు అడవిలోకి వచ్చిన కట్టెలు కొట్టేవాడు అక్కడ ఒక చెట్టు కింది చిన్న చిన్న ముక్కను చూపి, ‘ఇదే అన్నా నా గొడ్డలిని తాకింది’ అన్నాడు.\n\n‘ఆ ముక్కను తీసి నాకివ్వు, అదేమిటో చూస్తాను!’ అన్నాడు కంసాలి. కట్టెలు కొట్టే వాడు అలాగే తీసి ఇచ్చాడు. దాన్ని చూడ గానే కంసాలి తన ముఖకవళికలను దాచి పెట్టుకుని చెప్పాడు. ‘దీన్ని మాఇంటికి\n\nతీసుకెళతాను. ఇనుమును నునుపు చేయ డానికి, శుభ్రపర్చడానికి ఇది ఉపయోగ పడుతుందేమో చూస్తాను.’\n\nకంసాలి చాలా తెలివైన వాడు. గొడ్డలిని చూడగానే అది బంగారుగా మారినట్లు అతడు గుర్తించాడు. తర్వాత ఆముక్కని తీసుకుని ఇంటికి వెళ్లగానే దాన్ని ఇనుప వస్తువులకు తాకించాడు. తప్పకుండా అది పరుసవేది అని ధృవపర్చుకున్నాడు.\n\nకంసాలికి సుడి తిరిగినట్లయింది. బంగారును అమ్మగా వచ్చిన డబ్బుతో మండూ ప్రాంతంలో భూమి కొనుగోలు చేసి పెద్ద భవంతిని కట్టుకున్నాడు. దాంట్లో చాలామంది పనివాళ్లను, సేవకులను నియమించాడు. రోజురోజుకూ తన సంపద, పలుకుబడి పెరుగుతూ వచ్చింది. త్వర లోనే అతడు మండూ రాజు అయ్యాడు.\n\nమండూ పారుగున బొర్టన్‌పూర్ అనే రాజ్యం ఉండేది. ఈ రెండు రాజ్యాలకు మధ్యనర్మదా నది ఉండేది. మండూ రాజు కుమార్తెను తన కుమారుడికి ఇచ్చి పెళ్లి చేయవలసిందిగా కోరుతూ బొర్టన్‌పూర్ రాజు ప్రతిపాదన పంపాడు. కంసాలి రాజ వెంటనే ఈ ప్రతిపాదనను అంగీకరించాడు. ఒక శుభముహూర్తాన బొర్హాన్‌పూర్ యువ రాజు మండూ రాజకుమార్తెను పెళ్లాడాడు.\n\nకుమార్తెను అత్తవారింటికి పంపేట ప్పుడు కంసాలి రాజు తన వద్ద ఉన్నపరుస వేదిని చెక్కపెట్టెలో ఉంచి కూతురు చేతిలో పెట్టాడు. ‘అమ్మా! దీనిని మీ మామగారికి ఇవ్వు. ఇది నా బహుమతిగా ఆయనతో\n\nచెప్పు' అన్నాడు. తర్వాత దాని వెనుక రహస్యం గురించి అతడు తన కుమార్తెకు చెప్పాడు.\n\nబొర్వన్పూర్ రాజు తన కోడలికి ఆహ్వానం\nపలికేందుకు నర్మదా నది గట్టువద్ద వేచి\nచూస్తున్నాడు. గట్టు చేరగానే కంసాలి రాజు\nకుమార్తె తన వద్ద ఉన్న చెక్క పెట్టెను\nరాజుకు అప్పగించింది. 'మా తండ్రి దీనిని\nమీకు బహుమతిగా పంపాడ'ని చెప్పింది.\n\nఆసక్తితో బొర్వన్పూర్ రాజు ఆ పెట్టెను తెరిచి చూశాడు. పెట్టెలోపల వస్తువును చూడగానే అతడు అగ్రహించాడు. మండూ రాజు తనను అపహాస్యం చేయడానికి దాన్ని పంపాడని అతడు భావించాడు. కంసాలి కుమార్తె దాని గురించి చెప్పే లోపే ఆ ముక్కను నర్మదా నదిలోకి విసిరేశాడు. కంసాలి కుమార్తె విషాదంతో ఏడ్చేసింది. అది పరుసవేది అని తన మామగారికి చెప్పింది. రాజు తన తప్పు గ్రహించి పశ్చాత్తాపపడ్డాడు. నర్మదా నది నీటిలోపల ఆ వస్తువు కోసం వెతకమని గజఈతగాళ్లకు\n\nఆదేశించాడు. కాని ఎంత వెతికినా అది\nఎవరికీ దొరకలేదు.\n\nజహంగీర్ తన ఆత్మకథలో ఈ విషయం\nపేర్కొంటూ, ఈ ఘటన జరిగిన చాలా ఏళ్ల\nతర్వాత అక్బర్ చక్రవర్తి బొర్వన్పూర్ రాజుతో\nయుద్ధానికి దిగాడని రాశాడు. అక్బర్\nసేనలు ఒకసారి నర్మదానదిని దాటుతున్న\nప్పుడు ఒక ఏనుగు ఉన్నట్లుండి మతి తప్పి\nదూకుడుగా వ్యవహరించింది. సైన్యాధి\nకారి ఆదేశం మేరకు ఏనుగు కాళ్లను ఇనుప\nగొలుసుతో కట్టేశారు. ఏనుగుల మంద\nనర్మదా నదిని దాటుతున్నప్పుడు ఆ ఏనుగు\nకాళ్లను కట్టి ఉంచిన గొలుసు బంగారుగా\nమారడం కనిపించింది. ఈ వింతను తర్వాత\nఅక్బర్ చక్రవర్తి చెవిన వేశారు. ఇలా పరుస\nవేది గురించి చాటువు అక్బర్ వరకు పెళ్లింది.\n\nఅక్బర్ చక్రవర్తి నర్మదా నది నీటి అడుగు ప్రాంతాన్ని వెతకవలసిందిగా ఈతగాళ్లను ఆదేశించాడు. రాత్రింబవళ్లూ వారు నీటిలో వెతికారు కాని ఆ పరుసవేది వారెవరికీ దొరకలేదు.\n\nచిత్రకారుల యుక్తి\n\nపూర్వం జయవిజయులని ఇద్దరు చిత్ర కారులుండేవారు. వారు ప్రతిభావంతులు. వారు ఏ కొత్త మనిషినైనా సరే కొద్దిసేపు చూసి ఆ మనిషి రూపం చిత్రించగలిగే వారు. తాము చూడని మనిషిని సైతం వర్ణించగా విని, ఎరిగినవాళ్లు పోల్చుకునేలాగ చిత్రించగలిగేవారు.\n\nవారు తమ అపూర్వ శక్తులను అనేక రాజాస్థానాలలో ప్రదర్శించి ఎన్నో బిరు దులూ బహుమానాలూ పొందుతూ దేశాటన చేశారు.\n\nఒకనాడు వారు మాధవవర్మ అనే రాజు యొక్క ఆస్థానానికి వచ్చి అక్కడకూడా తన ప్రజ్ఞను ప్రదర్శించారు.\n\nమాధవవర్మవారితో, 'మీరు ప్రతిభావం తులని నేను నమ్ముతున్నాను. అయితే మీకొక చిన్నపరీక్షపెడతాను. అన్ని రకాల\n\nజ్ఞానం కంటే కూడా ఆత్మజ్ఞానం గొప్పదని పెద్దలు చెబుతారు. ఇది కళలలో కూడా నిజమేనని నా ఉద్దేశం. మీరు నిజంగా ప్రతిభావంతులే అయితే మీరు మీ చిత్త రువులనే వేసి నాకు చూపించండి. అవి వాస్తవాన్ని పోలి ఉన్నట్లయితే నేను మీకు నిజంగా మంచి బహుమానం ఇచ్చి సత్కరి స్తాను,' అన్నాడు.\n\nఈ మాటలకు జయ విజయులు తెల్ల బోయినట్లు కనబడ్డారు.\n\n‘మీరు తరచు మీ ముఖాలను అద్దాలలో చూసుకుంటూనే ఉంటారు కదా! ఆ ముఖాలను చిత్రించడం మీకేమంత కష్టం? అలా కనిపించి వెళ్లిపోయిన దాసీ దాని చిత్తరువు అచ్చు గుద్దినట్లు వేశారే. అంత కన్న ఇది కష్టమైన పని కాదు,’ అన్నాడు మాధవవర్మ."
        },
        {
            "title": "చిత్రకారుల యుక్తి",
            "page_start": 30,
            "author": "టి. తాతారావు",
            "pdf_page": 30,
            "content": "జయవిజయులు ఒకరినొకరు చూసు\nకున్నారు. ఒకరి ముఖాలొకరు పరీక్షించు\nకున్నారు. వారి కళ్లు ఏమో మాట్లాడుకు\nన్నాయి.\n\n‘సరే మహారాజా! ఈ పరీక్షకు మేము నిలబడతాం!’ అన్నారు వారు.\n\nరాజుగారు నౌకర్లను పిలిపించి, ‘ఈ చిత్రకారులిద్దరినీ చెరొక గదిలోనూ ఉంచి, చిత్రాలు పూర్తి అయినాక వాటిని నా వద్దకు తీసుకురండి. వారుండే గదులలో అద్దాలు గాని అద్దాలలాటివి గాని ఏమీ లేకుండా చూడండి’ అన్నాడు.\n\nరాజుగారి నౌకర్లు వారిని చెరొక ఖాళీ గదికి తీసుకుపోయారు.\n\nఎవరి ముఖం వారు చిత్రించడం సులు\nవైన పనికాదు. అద్దంలో చూసుకున్నప్ప\nటికీ ప్రతిబింబాలలో కుడి ఎడమలు\nవ్యత్యాసంగా ఉంటాయి.\n\nఆ కారణం చేత, జయవిజయులు\nరాజాజ్ఞ ప్రకారం ఎవరి ముఖం వారు చేసు\n\nకోవడానికి ప్రయత్నించినట్లయితే ఫలితం\nసరిగా ఉండేది కాదు.\n\nఅయితే వారు ఆ పని చేయడానికి\nప్రయత్నించలేదు. విజయుడి ముఖాన్ని\nజయుడు, జయుడి ముఖాన్ని విజ\nయుడూ చిత్రించ నారంభించారు.\n\nఒక్క ఘడియ లోపల ఇద్దరి చిత్రణా\nముగిసింది. వారు తమ తమ చిత్రాలను\nవేరు వేరు పెట్టెలలో పెట్టి నౌకర్లకిచ్చి వాటిని\nరాజుగారి వద్దకు పంపించారు.\n\nరాజుగారి చేతికి అందగానే రెండు\nపెట్టెలూ కలిసిపోయాయి. వాటిలో ఉన్న\nరెండు చిత్తరువులనూ ఆయన చెరొక\nచేతిలో పట్టుకుని వాటిలో గల వాస్తవ\nచిత్రణకు దిగ్గ్భమ చెందాడు.\n\nచిత్రకారులు చేసిన యుక్తి ఆయనకు\nఅసలు స్పురించనేలేదు.\n\nఆయన జయవిజయులను సభకు\nరావించి, వారి శక్తిని ఎంతో కొనియాడి, ఇద్ద\nరికీ ఘనంగా సన్మానం చేసి పంపించాడు.\n\nరాజులసేవ కత్తిమీది సామువంటిది. కాళి దాసును ప్రాణంతో సమానంగా చూసు కునేభోజరాజుకు కూడా కాళిదాసుపై ఏదో ఆగ్రహం కలిగింది. ఆ కారణంగా కాళి దాసు ధారానగరం విడిచి పోయాడు.\n\nకాళిదాసు వెళ్లిపోయిన అనంతరం భోజరాజు పండితపరిషత్తులో ఒక రకమైన అరాజకం ఏర్పడింది. ఆ పండితులలో ముగ్గురు చురుకైన వాళ్లు చేరారు.\n\nవారిలో ఒకడు ఏకసంథాగ్రాహి అంటే ఏదైనా ఒకసారి వింటే పట్టెయ్యగలవాడు; రెండోవాడు ద్విసంథాగ్రాహి రెండు సార్లు విని పట్టేస్తాడు; మూడోవాడు మాత్రం త్రిసంథాగ్రాహి.\n\nఎవరైనా ఊరూపేరూ లేని కవులు ఒక కొత్త శ్లోకం చదివితే భోజరాజు వారికి ఒక\n\nలక్ష పారితోషకం ఇచ్చి పంపుతూ ఉండే వాడు. కాని ఈ ముగ్గురూ చేరినాక ఈ ఆచారానికి విఘాతం కలిగింది. ఎందు కంటే ఎవరైనా వచ్చి సభలో శ్లోకం చదివితే ఏక సంథాగ్రాహి లేచి 'ఇది నేను విన్న శ్లోకమే' అని తాను కూడా దానిని చదివేసే వాడు. అప్పటికి రెండుసార్లు విని ఉన్న ద్విసంథాగ్రాహి, 'ఇది పాత శ్లోకమే' అని తాను కూడా చదివేవాడు. అతడి వెనుకగా త్రిసంథాగ్రాహి చదివేవాడు. అది పాత శ్లోక మేనని భోజరాజుకు నమ్మకం కుదిరేది. కొత్తగా వచ్చిన వాడు అవమానం పొంది వెళ్ళిపోయేవాడు.\n\nఈ విధంగా అనేకమంది పండితులు భోజరాజు దగ్గిరశ్లోకాలు చదివి, బహుమా నానికి బదులు పరాభవం పొంది, తిరిగి"
        },
        {
            "title": "సరికొత్త శ్లోకం",
            "page_start": 32,
            "author": "ఎమ్. రామానుజాచారి",
            "pdf_page": 32,
            "content": "వెళ్లిపోయారు. ఇలా వెళ్లిపోయిన వారిలో\nఒకడు దూరదేశంలో ఉన్న కాళిదాసుకు\nతటస్థపడ్డాడు.\n\nపండితుడి అనుభవమంతా విని కాళి\nదాసు చాలా చింతించాడు. తాను అక్కడి\nనుంచి వచ్చిన తర్వాత భోజరాజు ఆస్థానం\nఎలా మారిపోయిందీ కాళిదాసుకు చాలా\nస్పష్టంగా అర్థమయింది.\n\nభోజరాజుకూ, అతని పండితులకూ\nతగిన శాస్తిచేద్దామని కాళిదాసు నిశ్చయిం\nచుకుని, ఒక శ్లోకం రచించి, పండితుడికి\nచ్చాడు. ‘ఈ శ్లోకం తీసుకుపోయి భోజరాజు\nఆస్థానంలో చదవండి. మీకు పారితోషకం\nతప్పక లభిస్తుంది,’ అన్నాడు.\n\nపండితుడు ఆ శ్లోకం తీసుకుని ధారా\nనగరం చేసి భోజరాజు ఆస్థానానికి వెళ్లాడు.\n\n‘మహారాజా, కొత్త శ్లోకం రచించాను.\nవిని, తగిన పారితోషికం ఇప్పించండి,’\nఅన్నాడు పండితుడు. భోజరాజు శ్లోకం\nచదవమన్నాడు. పండితుడీ శ్లోకం చదివాడు.\n“స్వస్తి, శ్రీ భోజరాజ: త్రిభువనవిదితో\nధార్మికస్తే పితా భూ\nత్పిత్రాతే వైగృహీతా నవనవ తిమితా\nరత్నకోట్యోమదీయా:\nతామేదేహీతి, రాజన్: సకల బుధజనై\nర్జాయతే సత్యమేత\nన్నోవా జానంతితే తన్మమకృతి మధవా\nదేహిలక్షంతతోమే,”\n(శ్రీ భోజరాజుకు స్వస్తి! ధార్మికుడని\nమూడులోకాల ప్రసిద్ధిగాంచిన మీ తండ్రి\nగారు 99 కోట్ల రత్నాలు నావి తీసుకు\nన్నాడు. వాటిని నాకు ఇప్పించు. ఈ మాట\n\nనిజమని పండితులందరూ ఎరుగుదురు.\nఒకవేళవారు ఎరగని పక్షంలో నా ఈ శ్లోకా\nనికి అధమం లక్షమయినా ఇప్పించు.)\n\nఈ శ్లోకం వినగానే ఏకసంథాగ్రాహి\nమొదలైన వాళ్లు పెద్దచిక్కులో పడ్డారు. ఈ\nశ్లోకం అదివరకే తమకు తెలుసునన్నట్ల\nయితే, భోజరాజు తండ్రి ఈ పండితుడివద్ద\n99 కోట్ల రత్నాలు తీసుకుని ఉన్నమాట\nతమకు అదివరకే తెలిసినట్లు సాక్ష్యం\nచెప్పినవారవుతారు.\n\nఆ మాట సమస్తపండితులకూ తెలు\nసునని శ్లోకంలో ఉన్నది. ఆ శ్లోకం తెలి\nయని వారికి మాత్రమే ఆ మణులమాట\nతెలియకపోవాలి.\n\nతమకా శ్లోకం తెలియదన్న పక్షంలో\nఅది సరికొత్త శ్లోకమవుతుంది. అప్పుడు\nభోజరాజు పండితుడికి ఒక లక్షమాత్రమే\nఇవ్వవలిసి వస్తుంది.\n\nఅందుచేత సభలో అందరూ అది కొత్త\n\nశ్లోకమేనని ఒప్పుకున్నారు. భోజరాజు పండి\nతుడికి లక్షపారితోషికం ఇప్పించి, 'అయ్యా,\nమీరు ఈ శ్లోకం ఈ విధంగా ఎందుకు\nరాయవలసి వచ్చింది? దీని ఆంతర్యమే\nమిటి?' అని అడిగాడు.\n\nపండితుడు భోజరాజుతో, తానుపూర్వం\nవచ్చి ఒక కొత్త శ్లోకం చదివిన సంగతి, తన\nకథ అంతా విని ఎవరో బ్రాహ్మాడు ఈ శ్లోకం\nరాసి పంపిన సంగతీ చెప్పేశాడు.\n\nఏక సంథాగ్రాహి, ద్విసంథాగ్రాహి,\nత్రిసంథాగ్రాహి కలిసి ఆడే నాటకం భోజ\nరాజుకు అర్థమయింది. వీరి మూలంగా\nఎందరికీ అన్యాయం జరిగిందో?\n\nఈ శ్లోకం రాసి పంపినది కాళిదాసేనని\nభోజరాజుకు అనుమానం తగిలింది.\nఆయన సపరివారంగా బయలుదేరి ఆ\nపండితుడి వెంట వెళ్లి కాళిదాసును కలు\nసుకుని, క్షమాపణ చెప్పుకుని, ధారానగరా\nనికి తిరిగి తెచ్చుకున్నాడు.\n\nచూపు ఆనని వాళ్లు\n\nఒక ఊళ్లో ముగ్గురు అన్నదమ్ములు పక్క\nపక్క ఇళ్లలో నివసిస్తూండేవాళ్లు. ఆ ముగ్గు\nరికీ అపరిమితమైన చత్వారం.\n\nఏ వస్తువైనా ముక్కు దగ్గిర పెట్టు\nకుంటే గాని కనిపించేది కాదు.\n\nఆ అన్నదమ్ములు ముగ్గురూ ఒకనాటి\nసాయంకాలం పెద్దవాడి ఇంట కలుసు\nకుని లోకాభిరామాయణం మాట్లాడు\nతున్నారు. మధ్యలో పెద్దవాడు తన తమ్ము\nలతో, 'అన్నట్లు, ఈ మధ్య, నా చూపు\nచాలా బాగయింది సుమా. అంత దూరాన\nదోమ కనిపిస్తే అది ఆడదో మగదో పోల్చ\nగలుగుతున్నానను కోండి,' అన్నాడు.\n\n'చాల్లేనీ బడాయిలు! వారం క్రితమేగా నువు పట్టపగలు కావడివాడిపైన పడిందీ?' అన్నాడు రెండోవాడు.\n\n'పగలు మాట అటుంచు. చీకటిపడిన\nకొద్దీ అద్భుతంగా చూపు ఆనుతున్నది.\nకొందరికి రాత్రి చూపు ఉంటుందట,'\nఅన్నాడు పెద్దవాడు.\n\n'ఇవన్నీ ఎందుకొచ్చిన కబుర్లు? తింటే\nగాని రుచి తెలియదు. ఎవరి చూపు ఎటు\nవంటిదో పరీక్ష పెడితే క్షణంలో తేలిపో\nతుంది,' అన్నాడు మూడోవాడు.\n\n'ఏమిటా పరీక్ష?' అన్నాడు రెండో\nవాడు.\n\n'చెబుతాను వినండి. మన వీధికెదు\nరుగా సత్రం వాకిలి ఉన్నదే, ఆ వాకిలిపైన\nరేపు ఉదయం ధర్మశాసనం శిల వేయిస్తు\nన్నారు. ఆ శిలపైన ఏమి చెక్కి ఉన్నదో\nచదవటమే మనకు పరీక్ష. దానిమీద అక్ష\nరాలను మనలో ఎవరు ఎక్కువ దగ్గిరగా"
        },
        {
            "title": "చూపు ఆనని వాళ్లు",
            "page_start": 35,
            "author": "టి.ఎస్.రామారావు",
            "pdf_page": 35,
            "content": "నిలబడి చదవగలిగితే వాడు ఓడినట్టు.\nమిగిలిన ఇద్దరికీ ఓడినవాడు భోజనం పెట్టే\nటట్టు పందెం!’ అన్నాడు మూడోవాడు.\n\nదీనికి పెద్దవాళ్లిద్దరూ సరేనన్నారు. చిన్న\nవాళ్లు తమ ఇళ్లకు వెళ్లిపోయాక పెద్దవాడికి\nబెంగపట్టుకున్నది. కారణం, ఆ శాసనాన్ని\nముక్కుతో తాకిగాని చదవలేడు.\n\nఈ సమస్య గురించి చాలాసేపు సతమ\nతమైన మీదట పెద్దవాడికి దివ్యమైన ఆలో\nచన తట్టింది.\n\nసత్రంలో గుమాస్తాఉంటాడు. ఆయన\nనడిగితే ఆ ధర్మశాసనం పలక పైన ఏము\nన్నదీ చెప్పేస్తాడు. ఈ ఆలోచన తట్టగానే\nపెద్దవాడు ఉన్నఫళానా బయలుదేరి సత్రా\nనికి వెళ్లాడు.\n\n‘ఏదో పనిమీద దయచేశారు?’ అని\nఅన్నాడు సత్రం గుమాస్తా.\n\n‘మరేమీ లేదు. రేపు ధర్మశిల వేస్తున్నా\nరటగా? దానిమీద ఏమి రాయించారే\nమిటి?’ అన్నాడు పెద్దవాడు.\n\n‘ఏమీ లేదండీ, శ్రీరామకటాక్షము అని\nరాయించారు,’ అన్నాడు గుమాస్తా.\n\nపెద్దవాడు ఆనందభరితుడై గుమాస్తా\nవద్ద సెలవు పుచ్చుకుని ఇంటికి బయలు\nదేరాడు. సత్రం వాకిలి వద్దనే రెండోవాడు\nపెద్దవాడికి ఎదురు వచ్చాడు. అయితే\nఇద్దరూ చూపు ఆననివాళ్లే గనక ఒకరినొకరు\nగమనించలేదు.\n\nపెద్దవాడికి వచ్చిన ఆలోచనే రెండోవాడికీ\nవచ్చింది. అతడు కూడా గుమాస్తా వద్దకు\nవెళ్ళి పెద్దవాడు అడిగినట్లే, ధర్మశాసనంపైన\nఏమి రాయించారని అడిగాడు.\n\nప్రతివాళ్లూ ఇదే సంగతి అడగటం\nచూసి ఆశ్చర్యపడుతూ గుమాస్తా పెద్దవాడికి\nచెప్పినట్లే జవాబు చెప్పాడు.\n\nరెండోవాడు అంతటితో తృప్తిపడి వెళ్లి\nపోక, ‘పలక రంగు ఏది? అక్షరాలు ఏ\nరంగు?’ అని అడిగాడు.\n\n‘తెల్లటి చలవరాతి పైన బంగారు\nచెక్కుడు అక్షరాలు,’ అన్నాడు గుమాస్తా.\n\nరెండోవాడు వెళ్లిన కాస్సేపటికి మూడో\nవాడు వచ్చి గుమాస్తాను మొదటి వాడు\nఅడిగినట్లే అడిగాడు. గుమాస్తా చెప్పాడు.\n\n‘శ్రీరామ కటాక్షము అన్నదాని కింద’\n\nశాసనం వేయించేవారి పేరుగాని చెక్కించ\nలేదా ఏం? ' అన్నాడు మూడోవాడు.\n\n‘చిన్న అక్షరాలతో పలానావాడు అని చెక్కించారు. దానికి ఏం రంగు పూశారని అడుగుతారేమో! ఎర్ర రంగు' అన్నాడు గుమాస్తా నవ్వుతూ.\n\nఅన్నదమ్ములు ముగ్గురూ, నేను గెలిచా\nఅనుకుంటే నేను గెలిచా అనుకుని ఆ\nరాత్రి నిద్రపోయారు. తెల్లవారగానే పెద్ద\nవాడింటికి మిగిలిన వాళ్లిద్దరూ వచ్చారు.\n\nధర్మశాసనం చూడబోదామని ముగ్గు\nరికీ అత్రంగానే ఉంది. అందుచేత అటే\nఆలస్యం చేయకుండా ముగ్గురూ వీధి\nలోకి వచ్చారు.\n\nపెద్దవాడు చప్పన ఆగి సత్రం కేసి\nచూసి, ‘ఇంకా దగ్గిరికి పోవలసిన అవస\nరమేముంది? శాసనం పలకమీది అక్ష\nరాలు ఇక్కడికే కనిపిస్తున్నాయి. చదవనా?\nశ్రీరామ కటాక్షము – కొట్టవచ్చినట్లు కని\nపిస్తున్నాయి!’ అన్నాడు.\n\nఈ మాటలు విని చిన్నవాళ్లిద్దరూ నిర్ఘాం\nతపోయారు. ఒక క్షణం పాటు తాము\nఓడామని వాళ్లు భయపడ్డారు. కాని రెండో\nవాడు తెప్పరిల్లుకుని, ‘పలక ఏ రంగుది?\nఅక్షరాలు ఏ రంగు?’ అని అడిగాడు.\n\nపెద్దవాడికి గోతిలో పడ్డట్టయింది.\n‘రంగా! నీకు రంగు కనిపిస్తున్నదా?’ అడి\nగాడతడు రెండోవాడిని.\n\n‘రంగు కనిపించకపోవటమేమిటి?\n\nతెల్లటి పలకమీది బంగారు పూత పూసిన\nచెక్కుడు అక్షరాలు అనిపించటం లేదూ?’\nఅన్నాడు రెండోవాడు.\n\n‘మీరిద్దరూ ఎందుకు పోట్లాడుకుం\nటారు. ఆ పలకమీద చెక్కి ఉన్న చిన్న అక్ష\nరాలు కబోది కూడా చదువుతుంది,’\nఅన్నాడు మూడోవాడు.\n\n‘పలకమీద చిన్న అక్షరాలు కూడా\nఉన్నాయా?’ అన్నారు పెద్దవాళ్లిద్దరూ.\n\n‘కనిపిస్తూంటేనే! ఎర్రటి అక్షరాలు.\nఫలానావారు అని స్పష్టంగా రాసి ఉంది!\nఏమిటో అనుకున్నాను. మీ ఇద్దరి చూపు\nకంటే నాదే నయంలాగుందే!’ అన్నాడు\nమూడోవాడు.\n\nపెద్దవాడు తాను కూడా గెలిచిన వాడితో\n\nచేరే ఉద్దేశంతో, 'నీ చూపే మన ముగ్గురి లోకీ మంచిది. తరవాత నా చూపు మంచి దంటాను. పెద్ద అక్షరాలను గుర్తించినది నేను కద! మీరింకా ముందుకుపోబో తుంటే నేను అక్కడే ఆగాను. అందుచేత నీకు నాకూ రెండోవాడు భోజనం పెట్టాలి,' అన్నాడు.\n\nరెండోవాడు పేచీ పెట్టాడు. అక్షరాలు ఏ రంగో, పలకఏ రంగో తెలుసుకోలేనివాడు చూశాడంటే ఎలా నమ్మటం?\n\nకాస్సేపు ముగ్గురూ ఘర్షణపడి ఈ విషయంపై ఎవరి తీర్పు అయినా తీసుకోవడానికి ఒప్పుకున్నారు. ఇంతలో సత్రం గుమాస్తా అటుగా వచ్చాడు.\n\n‘అయ్యా! మీరెవరో కాస్తా మాకు న్యాయం చెప్పండి. ఆ సత్రం ధర్మశాసనం మీద శ్రీరామ కటాక్షము అని రాసి ఉన్నమాట అబద్దమా?’ అని పెద్దవాడు గుమాస్తాను అడిగాడు.\n\n‘కాదు!’ అన్నాడు గుమాస్తా.\n\n‘పలకతెల్లచలవరాయి అవునంటారా? దానిమీద బంగారు చెక్కుడు అక్షరాలే నంటారా?’ అన్నాడు రెండోవాడు.\n\n‘అవును!’ అన్నాడు గుమాస్తా.\n\n‘చిన్న అక్షరాలతో ఫలానావారు అని రాసి ఉన్నమాటా, అక్షరాలు ఎర్రగా ఉన్నమాట నిజమేనంటారా?’ అన్నాడు మూడో వాడు.\n\n‘నిజమే!’ అన్నాడు పూజారి.\n\nమళ్లీ అన్నదములు ముగ్గురూ ‘నా చూపు మెరుగు! అంటే నా చూపు మెరుగు’ అని తగాదా పడసాగారు.\n\nసత్రం గుమాస్తా వారిని ఆపి, ‘మెరుగో తరుగో గాని మీ ముగ్గురి చూపూ ఒకటి గానే ఉన్నదని నా ఉద్దేశం. ఎందుచేతనంటే సత్రం వాకిలికి ఇంకా ధర్మశాసనం పలక తగిలించలేదు!’ అంటూ నవ్వుకుంటూ తన దారిన తాను వెళ్లిపోయాడు.\n\nపూర్వం ఒక ఊరిలో సుఖదాసు అనే పేద రైతుకు కుమారవర్ధనుడనే కుమారుడు ఉండేవాడు. చదువు పూర్తయ్యాక కుటుంబానికి చేదోడువాదోడుగా ఉండవలిసిందని సుఖదాసు తన కుమారుడితో చెప్పాడు. దీంతో కుమారవర్ధనుడు మంచి కొలువుకోసం ప్రయత్నాలు చేశాడు. అతడు హర్షగుప్తుడనే వ్యాపారి వద్దకు వెళ్లాడు. హర్షగుప్తుడు మరొక వ్యాపారి రత్నాచారికి కుమారవర్ధనుడి గురించి సిఫారసు ఉత్తరం రాసి ఇచ్చాడు. కుమారవర్ధనుడు తర్వాత రత్నాచారిని కలిశాడు. సిఫారసు లేఖ ఉన్నప్పటికీ ప్రయాణం కారణంగా అతడి బట్టలు మురికిగా మారటం అతడు మాట్లాడే భాష కాస్తమొరటుగా ఉండటం రత్నాచారి గమనించాడు. అతడికి ఉద్యోగం ఇచ్చేదీ లేనిదీ తర్వాత చెబుతానని చెప్పాడు. తనకు ఇక ఉద్యోగం రాదని కుమారవర్ధనుడు అర్థం చేసుకున్నాడు.\n\nతిరిగి హర్షగుప్తుడి వద్దకు వచ్చి జరిగినదంతా చెప్పాడు కుమారవర్ధనుడు. ఉద్యోగాన్ని ఆశించి వెళ్లేటప్పుడు చక్కటి, శుభ్రమైన దుస్తులను ధరించి వెళ్లాలని, మృదువుగా మాట్లాడాలని, భాషలో తప్పులు లేకుండా చూసుకోవాలని హర్షగుప్తుడు సలహా ఇచ్చాడు. మనుషులు తమను తాము ఎలా ప్రదర్శించుకోవాలో అతడు కుమార వర్ధనుడికి సూచించాడు. మనిషి మాట్లాడే ప్రతి మాటనూ ప్రపంచం అంచనా వేస్తుంటుందని తెలిపాడు. ఈసారి అతడు సుమంగళుడు అనే మరొక వ్యాపారవేత్తకు సిఫారసు ఉత్తరం రాసి ఇచ్చాడు. కుమార వర్ధనుడు తనకు హర్షగుప్తుడు ఇచ్చిన సూచనలను తుచు తప్పకుండా పాటించాడు. సుమంగళుడి వద్ద కార్యదర్శి పదవి సంపాదించాడు కూడా. లోకంలో మర్యాద మన్ననలకు ఉన్నవిలువ ఏమిటో అతడు అర్థం చేసుకుని హర్షగుప్తుడికి కృతజ్ఞతలు తెలుపుకున్నాడు.\n\n- మహావీర్ నానా"
        },
        {
            "title": "మట్టు - మర్యాద",
            "page_start": 39,
            "author": "మహావీర్ నానా",
            "pdf_page": 39,
            "content": "శివయ్య కోరిక\n\nరామాపురంలో శివయ్య, గంగమ్మ అనే\nదంపతులు ఆ ఊరి జమీందారు దగ్గర\nపనిచేసేవాళ్లు. ఓ రోజు సాయంత్రం పని\nముగించుకుని ఇంటికి వస్తుండగా, శివ\nయ్యకు పారుగింటి నుంచి కమ్మని నేతి\nగారెల వాసన వచ్చింది. నోట్లో నీళ్లూరుతుం\nడగా ఇంటికొచ్చాడు. స్నానం చేసి, భార్య\nవడ్డించిన రాగి సంకటిని చూసి, ‘నాకు\nనేతిగారెలు తినాలని ఉంది.’ అంటూ సంక\nటిని దూరంగా నెట్టాడు. ‘మనమేమన్న\nశ్రీమంతులమా ఏమిటి? పూట గడవని\nమనకు నేతిగారెలు అత్యాశే,’ అంటూ\nనొక్కింది గంగమ్మ. చిన్నబోయిన శివయ్య\nబలవంతంగా సంకటి తిన్నాడు.\n\nఆ సంవత్సరం జమీందారు, తన తండ్రి\nఆబ్దికానికి ఏర్పాట్లు చేయసాగాడు.\nశివయ్య దగ్గరుండి అన్ని పనులు చూసు\n\nకుంటున్నాడు. అపరకర్మలు పూర్తి అయి\nపోయాక తద్దినపు భోక్తలకి భోజనం వడ్డిం\nచసాగాడు. అందులో నేతిగారెలు కూడా\nఉండటం చూసి శివయ్యకి ప్రాణం లేచి\nవచ్చింది. తన భార్యని పెరట్లోకి పిలిచి,\n‘ఏమేవ్! శ్రాద్ధానికి నేతిగారెలు వడ్డిస్తు\nన్నారు. సాయంత్రానికి కొన్నయినా మిగు\nలుతాయి కదా. ఈ రోజుకి నేతిగారెలు తినే\nయోగం వచ్చిందని సంబర్పడిపోయాడు.\n\nబ్రాహ్మణుల భోజనం అయిపోయాక,\nకొన్ని పిండివంటలు, గారెలు మిగిలిపో\nయాయి. వాటిని ఏమి చేద్దామని అను\nకుంటుండగా, ‘అయ్యా, శ్రాద్ధ కర్మల\nకోసం వండిన వంటకాలు మిగిలి ఉంటే,\nదగ్గర్లోని చెరువులో వదిలేయండి. పితృ\nదేవతలకు చేరుకుంటాయి,’ అన్నాడు\nబ్రాహ్మణుడు."
        },
        {
            "title": "శివయ్య కోరిక",
            "page_start": 40,
            "author": "ముద్దు గోపీకృష్ణ",
            "pdf_page": 40,
            "content": "మిగిలిన పిండివంటలు మూటగట్టి, జమీందారు శివయ్యకిచ్చి, 'ఒరే మన ఊరి చెరువులో వీటిని విడిచిరారా. మరిచేవు,' అన్నాడు. శివయ్య భారంగా చెరువుకేసి బయలు దేరాడు. కళ్లలో నీళ్లు తిరుగు తుండగా, వాటిని చెరువులో వదిలాడు.\n\nఇంటికొచ్చిన శివయ్య, 'చేతిదాకా వచ్చిన గారెలు నీళ్లపాలయ్యాయి. చెరు వులో చేపైనా కాకపోతిని గారెలు తినడానికి' అని వాపోయాడు. 'మనకి తినే యోగం లేకుంటే ఎంత ప్రయత్నించినా దక్కవు,' అంటూ గంగమ్మ ఓదార్చింది.\n\nశివయ్య ఎలాగైనా గారెలు తినాలని నిశ్చయించుకున్నాడు. ప్రతి నెలా కొద్ది కొద్దిగా డబ్బు పోగేయసాగాడు. పండుగ సమీపిస్తుండగా, బజారు నుంచి నెయ్యి, మినప్పప్పు, ఇతర దినుసులు తెద్దామని బయలు దేరాడు.\n\nఎదురుగా తన బావా, చెల్లెలు రావటం చూశాడు. 'ఈసారి పండగ ఇక్కడే జరు\n\nపుకోవడానికి వచ్చాం అన్నయ్య' అంది చెల్లెలు. వారిని లోపలికి తీసుకెళ్లాడు. గంగమ్మ భర్తని షిలిచి, 'ఇంట్లో సరుకులు నిండుకున్నాయి. బజారు కెళ్లి పట్రా. గారెలు మరెప్పుడైా చేసుకుందాం' అంది.\n\nఈ జన్మకి గారెలు తినే యోగం లేద నుకుంటా, అనుకుని బజారుకు బయ లుదేరాడు శివయ్య. సరుకులు కొనుక్కుని ఇంటి దగ్గరకొస్తున్న శివయ్యకి కమ్మని నేతిగారెల వాసన రాసాగింది. ఆశ్చర్యంతో ఇంట్లోకి రాగా, గంగమ్మసంతోషంతో, 'మీ చెల్లెలండీ. వస్తుంటే దారిలో ఆంజనేయ స్వామి గుడిలో పెట్టారట. మీకు ఇష్ట మని పట్టుకొచ్చింది,' అంటూ ముందు పెట్టింది.\n\nకళ్లలో నీళ్లు తిరుగుతుండగా, శివయ్య గారెలని కొరుకుతూ, తన చెల్లెలిని, బావనీ అనవసరంగా తిట్టుకున్నందుకు బాధపడ్డాడు. తన భర్తచిరకాల కోరికతీరినందుకు గంగమ్మమహదానందపడింది.\n\nపెసరపాడు గ్రామాధికారి భూషయ్య ఏడేళ్ళ కూతురు కమల తండ్రి వద్దకు వచ్చి, 'నాన్నా, రహస్యం అంటే ఏమిటి?' అనడిగింది. 'ఎందుకూ?' అనడిగాడతను. కమల తన స్నేహితురాలు వనజ ఇంట్లో ఆడుకుంటూంటే, ఒకావిడ వచ్చి వనజ తల్లితో, ఏదో చెప్పబోయింది. అప్పుడు వనజ తల్లి పిల్లలతో, 'రహస్యాలు పిల్లలు వినకూడదు. బైటకు వెళ్ళి ఆడుకోండి,' అంది.\n\n‘సమాచారం, రహస్యం అంటే ఏమిటి నాన్నా?’ అనడిగింది కమల. భూషయ్య ‘వాటి అర్థం తరువాత చెబుతాను కాని, ముందు నువ్వు రచ్చబండ దగ్గరకు వెళ్ళి అక్కడ ఉన్న వారందరితోనూ సాయంత్రం నేను మామిడితోపు దగ్గరకు రమ్మన్నానని చెప్పిరా,’ అన్నాడు. కమల వెంటనే పరుగెత్తుకు వెళ్ళి చెప్పి వచ్చింది.\n\nకాసేపటి తరువాత భూషయ్య కొబ్బరితోటకు వెళ్తూ కూతుర్ని కూడా రమ్మన్నాడు. త్రోవలో ఓ ఇంటి వద్ద ఆగి, ఆ ఇంటి ఆసామీని పిలిచాడు. అతను బైటకు రాగానే, గొంతు తగ్గించి, ‘వచ్చే నెలలో పెసరవెల పెరగబోతున్నట్టు సమాచారం అందింది. తొందరపడి నీ పంటంతా చవగ్గా అమ్మేయకు. ఈ సంగతి ఎవరికీ చెప్పకు’ అన్నాడు భూషయ్య.\n\nకొంతదూరం వెళ్ళాక మరో వ్యక్తి కనిపిస్తే అతన్ని పక్కకు పిలిచి, ముందు వ్యక్తికి చెప్పినట్టే చెప్పాడు భూషయ్య. త్రోవ పొడవునా మరో అరడజనుమందికి అలాగే చెప్పాడు.\n\nఅదంతా గమనిస్తూన్న కమల విస్తుపోతూ,’ అదేంటి నాన్నా, ఎవరికీ చెప్పాద్దంటూ అందరికీ నువ్వే చెప్పేసావు?’ అనడిగింది. భూషయ్య నవ్వి, ‘రహస్యమంటే ఇదేనమ్మా. ఎవరికీ చెప్పాద్దంటూ ఒక్కొక్కరికే చాటుగా చెప్పేదే రహస్యం!’ అన్నాడు. ‘సమాచారమంటే బాహా టంగా పదిమందికీ తెలియపరచేది. నువ్వు రచ్చబండకు వార్తమోసుకుపోలా? అదన్నమాట.’\n\n‘రహస్యమంటే ఇదా!’ అంటూ బుర్ర గోక్కుంది కమల. భూషయ్య నవ్వి, కొబ్బరి బొండాలు దింపించి తీయటి కొబ్బరినీటిని కమలకు ఇప్పించాడు.\n\n- తిరుమలశ్రీ"
        },
        {
            "title": "రహస్యం",
            "page_start": 42,
            "author": "తిరుమలశ్రీ",
            "pdf_page": 42,
            "content": "ఒక కుందేలు ఒక కొక్కిరాయి వద్దకు వచ్చి, ‘నీవు కట్టుడు పళ్లు బాగా కడతావుట.\nనాకు రెండు మంచి దంతాలు కట్టు,’ అన్నది.\n\n‘నీ పళ్లన్నీ బాగానే ఉన్నాయే,’ అన్నది కొక్కిరాయి.\n\n‘బాగా లేవని కాదు. నాకు ఇంకా పొడుగైన కోరలు. సింహం కోరల్లాంటివి కావాలి’,\nఅన్నది కుందేలు.\n\n‘దేనికీ?’ అని కొక్కిరాయి అడిగింది.\n\n‘నక్కను భయపెట్టడానికి, దానితో వేగలేకుండా ఉన్నాను. దాన్ని చూసినప్పుడల్లా పారిపోవలసి వస్తున్నది. ఈ దెబ్బతో అదే నన్ను చూసి పారిపోవాలి’ అన్నది కుందేలు.\n\nకొక్కిరాయి తనలోనే నవ్వుకుని కుందేలుకు రెండు భయంకరమైన కోరలు అమర్చింది. కుందేలు అద్దంలో చూసుకుని, ‘అద్భుతం! ఇప్పుడు చెబుతాను నక్క పని!’ అని నక్కను వెతుకుతూ బయలుదేరింది.\n\nఅది ఎంతో దూరం పోకుండానే ఒకపొద చాటున పొంచి చూస్తున్న నక్క కనిపించింది. కుందేలు అదురుకుని, శరవేగంతో కొక్కిరాయి వద్దకు తిరిగి వచ్చి, ‘అన్నా, ఈ కోరలు తీసేసి, ఇంతకన్న భయంకరంగా ఉండేదేమైనా అమర్చగలవా?’ అని అడిగింది.\n\n‘మార్చవలసినది నీ దంతాలు కావు నీ పిరికి గుండె! దాన్ని తీసేసి గట్టిగుండె అమర్చినప్పుడు గాని, నీ సమస్య తీరదు,’ అన్నది కొక్కిరాయి."
        },
        {
            "title": "పనికిరాని సాధనం",
            "page_start": 43,
            "author": "చందమామ బృందం",
            "pdf_page": 43,
            "content": "అమూల్యమైన ఆస్తి\n\nపూర్వం విక్రమసేనుడనే రాజు అమరావతి\nనగరానికి రాజుగా ఉండేవాడు. ఆయనకు\nతన చుట్టూ ఉండే అధికారులపైన కొంచెం\nకూడా ఆదరం ఉండేది కాదు. ఎందుకంటే\nవారు ఎంతసేపూ, ‘తమరు ఇంద్రులు,\nచంద్రులు! తమ పరిపాలనలో ప్రజలు\nస్వర్గసుఖాలు అనుభవిస్తున్నారు!’ అని\nఇచ్చకాలు పలుకుతూ ఉండేవారు. ఈ\nధోరణి ఆయనకు నచ్చేది కాదు.\n\nఅందుచేత విక్రమసేనుడు అప్పుడ\nప్పుడూ మారువేషం ధరించి మామూలు\nమనిషిలాగా పల్లెట్టూళ్లవెంట తిరుగుతూ,\nసామాన్య ప్రజలు ఎలా జీవిస్తున్నారో, వారి\nకష్టసుఖాలేమిటో స్వయంగా తెలుసు\nకుంటూ ఉండేవాడు. ఆయనకు తాను\nతినే రాజభోజనం కంటే గుడిసెలలో వాళ్లు\n\nతినే సామాన్యపు భోజనమే రుచికరంగా\nఉన్నట్లు కూడా తోచేది.\n\nఒకనాడు విక్రమసేనుడు మారువే\nషంలో ఒక అడవి మధ్యగా వెళుతుండగా\nఎవరో వేణువు ఊదటం వినిపించింది.\nరాజు ఆ పాట వినవచ్చిన దిక్కుగా వెళ్లి ఒక\nగొర్రెల కాపరిని చూశాడు.\n\nవాడికి పదహారేళ్లు ఉంటాయి. చింకి\nబట్టలు ధరించినా మనిషి అందంగా\nఉన్నాడు. వాడి అందచందాలు చూసి\nరాజు ఆశ్చర్యపడి, తనలాగే వాడు కూడా\nమారువేషంలో ఉన్న ఏ రాజకుమారుడో\nఅనుకున్నాడు.\n\nకాని ఆయన ఆ కుర్రవాడితో సంభా\nషించి వాడి తల్లితండ్రులు చాలా పేదవారని\nతెలుసుకున్నాడు."
        },
        {
            "title": "అమూల్యమైన ఆస్తి",
            "page_start": 44,
            "author": "ఎన్.సుందరరావు",
            "pdf_page": 44,
            "content": "ఆ గొర్రెలకాపరి పేరు సాంబుడు. వాడు\nరాజుగారి ప్రశ్నలకు సూటిగా సమాధానా\nలిచ్చాడు. వాడికి కపటంగా మాట్లాడటం\nఏమాత్రం చేతకాదు. వాడి మాటలలో\nఅమాయకత్వమూ, మంచితనమూ ఉట్టి\nపడుతున్నాయి.\n\n‘సాంబా, నా వెంట వస్తావా? నీకు మంచిబట్టలిచ్చి, భోజనం పెట్టి ఉద్యోగం ఇస్తాను!’ అన్నాడు రాజు.\n\nసాంబుడు సరేనన్నాడు.\n\nఅమరావతీ నగరం చేరి రాజభవనంలో\nఅడుగుపెట్టాక, తనను తెచ్చినది సాక్షాత్తూ\nతమ దేశపు రాజుగారేనని సాంబుడికి\nతెలియవచ్చింది. రాజుగారికి తనపై అంత\nఅనుగ్రహం కలిగినందుకు వాడు సంతోషిం\nచాడు.\n\nసాంబుడి గొర్రెల కాపరి దుస్తులు తీసి\nవేసి రాజోచితమైన దుస్తులూ, రత్నాలు\nపొదిగిన తలపాగా ఇచ్చారు. వాడికి రాయ\nటమూ, చదవటమూ, సభలో మసులు\nకోవడమూ నేర్పారు.\n\nకొద్దికాలం గడిచాక రాజుగారు సాంబు\nడిని తన ఖజానాదారుగా వేసుకున్నాడు.\nఅనేక కోట్ల విలువ చేసే ఆ ఖజానాకు\nఅధికారిగా ఉండటానికి సాంబుడి కన్న\nనమ్మకస్థుడు తనకు దొరకడని రాజుగారు\nభావించాడు.\n\nఈ ఉద్యోగంలో చేరకమునుపు రాజు\nగారి అనుమతితో సాంబుడు తన గ్రామా\n\nనికి వెళ్లి తాను తిరిగిన చోట్లన్నీ మళ్లీ తిరి\nగాడు. వేణువు ఊదాడు. తరవాత తనవా\nరందరికీ వాడు కానుకలు ఇచ్చాడు.\n\n‘రాజుగారి కొలువు ఎలా ఉంది?’ అని\nతనవారు అడిగితే, ‘మీరు ఈ గ్రామాన్ని\nవదిలి ఎక్కడికీ వెళ్లకండి! రాజదివాణాలలో\nఅసలే ఉద్యోగాలు చేయకండి! నిజమైన\nసుఖం ఇక్కడే ఉన్నది!’ అని సలహా\nఇచ్చాడు.\n\nతరవాత వాడు అమరావతికి తిరిగి వెళ్లి\nరాజుగారి ఖజానాదారుగా పని ప్రారంభిం\nచాడు.\n\nకొంతకాలానికి రాజుగారు చనిపో\nయాడు. రాజుగారి కొడుకు కనకసేనుడు\nసింహాసనం ఎక్కాడు. రాజుగారి అధికా\n\nరులలో చాలామందికి సాంబుడంటే పడేది కాదు. ఎందుకంటే చనిపోయిన రాజు గారు వాణ్ణి తమ అందరికన్న ఎక్కువ ఆదరంతో చూసేవాడు.\n\nఇప్పుడు ఈ అధికారులందరూ కొత్త రాజు చుట్టూ చేరి, ‘మహారాజా, మీనాన్న గారి అండచేరి ఈ సాంబుడు మీ ఖజా నాను కొల్లగొట్టేశాడు. వాణ్ణి ఒక కంట కని పెట్టటం మంచిది!’ అన్నారు.\n\nతన అధికారులు తన క్షేమం కోరి ఏదైనా చెబితే రాజైనవాడు వినకుండా ఎలా ఉండ గలడు? ‘సాంబుడి ద్రోహం బయటపడే ఉపాయం చెప్పండి. అతడిని తప్పక శిక్షిస్తాను,’ అన్నాడు కనకసేనుడు.\n\n‘మీ తాతగారి వద్ద రత్నాలు తాపినపిడి\n\nగల కత్తి ఉండేది. దాన్ని తెచ్చి తమకు చూప మనండి,’ అని కుట్రదారులు రాజుకు సలహా ఇచ్చారు.\n\nరాజు సాంబుడిని పిలిపించి, ‘మాతాత గారి కత్తి నీ ఆధీనంలో ఉన్నదట. దాన్ని ఒకసారి తెచ్చి నాకు చూపించు!’ అన్నాడు.\n\n‘మహారాజా, ఆ కత్తిపిడినుంచి రత్నాలు తీయించి తమ తండ్రిగారు ఆభరణాలు చేయించారు,’ అన్నాడు సాంబుడు.\n\nసాంబుడు చెప్పిన మాట నిజమేనని రుజువయింది. ఎందుకంటే సాక్షులు చాలా మంది దొరికారు.\n\n‘సాంబుడు నిర్దోషిగా కనిపిస్తున్నాడు!’ అన్నాడు రాజుగారు కుట్రదార్లతో.\n\n‘మహాప్రభూ, ఖజానాలో ఉన్న వస్తువు లన్నిటి జాబితా వేసి తీసుకురమ్మనండి. పాత జాబితాలతో పోల్చి ఏ వస్తువులు న్నాయో, ఏవేవి పోయాయో తెలుసుకో వచ్చు!’ అన్నారు కుట్రదారులు.\n\nరాజు గారి ఆజ్ఞ ప్రకారం సాంబుడు తన ఆధీనంలో ఉన్న అన్ని వస్తువులు జాబితా వేసి తెచ్చాడు. జాబితా చూస్తే వస్తువు లేవీ పోయినట్లు కనబడలేదు. వాడు వేసిన జాబితాలోని వస్తువులను తనిఖీ చేయ డానికి రాజుగారు సపరివారంగా ఖజానాకు వెళ్లారు.\n\nఖజానా చూస్తుంటే రాజుగారికి పరమా నందమయింది. అందులో వస్తువులన్నీ ఎంతో అందంగా, నేర్పుగా అమర్చు\n\nన్నాయి. జాబితాను బట్టి వాటిని సరిచూ డడం చాలా సులువుగా జరిగిపోయింది.\n\nరాజుగారు వెళ్లిపోవడానికి ముందుగా సాంబుడిని ప్రశంసించబోతుండగా అయనవెంట ఉన్న అధికారులలో ఒకడు ఖజానా గోడలోని చిన్న ఇనుప తలుపు చూసి, ‘గోడలో ఏదో సారుగు ఉన్నట్లు న్నది. అందులో ఏమున్నదో?’ అన్నాడు.\n\nరాజుగారు సాంబుడికేసి తిరిగి, ‘ఆ సారుగులో ఏమి వస్తువులు ఉన్నాయి? వాటిని ఈ జాబితాలో ఎందుకు చేర్చ లేదు?’ అని అడిగాడు.\n\n‘మహారాజా, మన్నించండి! ఆ సారు గులో ఉన్నది నా సాంత ఆస్తి! అది నాకు అమూల్యమైనది! అందుచేత దానిని మీ జాబితాలో చేర్చలేదు!’ అన్నాడు సాంబుడు.\n\nఈ మాటలు వినగానే, కుట్రదారులు సాంబుడిని గురించి చెప్పిన చాడీలన్నీ రుజువయినట్లే రాజుగారికి అనిపించింది.\n\nఆయన కోపంతో, ‘ముందు ఆ సారుగు తలుపు తెరు!’ అన్నాడు.\n\nసాంబుడు ఇనుప తలుపు తెరిచాడు. దాని వెనకగోడలో ఉన్న సారుగులో ఒక గొర్రెల కాపరి కంబళీ, పాతచెప్పలూ, ఒక వేణువు మాత్రమే కనిపించాయి.\n\nరాజుగారు నిర్ఘాంతపోయి, ‘ఇదేనానీ అమూల్యమైన ఆస్తి?’ అని అడిగాడు.\n\n‘అవును మహారాజా! నేను మీ తండ్రి గారి కొలువులో చేరకమునుపు నాకున్న ఆస్తి అదే. కొలువులో చేరాక నా మనసు సుఖమన్నది ఎరగదు. నేను సుఖపడింది, ఆ ఆస్తి ఉన్నంతవరకే!’ అన్నాడు సాంబుడు.\n\nరాజుగారు సాంబుడి మాటలతో మంచి గుణపాఠం నేర్చుకున్నాడు. తరవాత అయన సాంబుడిని తన తండ్రికన్న కూడా ఎక్కువగా అదరించి, వాడిమీద చాడీలు చెప్పినవారినందరినీ కొలువులో నుంచి తొలగింపచేశాడు.\n\nరెండు రహస్యాలు\n\nజగద్గురువు ఆదిశంకరాచార్యుల వారు దేశ\nమంతటా పాదయాత్రలు చేస్తూ భగవం\nతుని సారాంశాన్ని వ్యాపింపచేస్తున్న రోజు\nలవి. అలా ఓ రోజు అటవీ ప్రాంతం గుండా\nకాశీనగరానికి తన భక్త బృందంతో యాత్ర\nసాగిస్తూ ఉండగా, చీకటిపడే సమయం\nకావొచ్చింది.\n\nదూరంగా మినుకు మినుకుమంటూ\nదీపపు కాంతులతో ఓ ఊరు కానరావడంతో\nఆ పూటకు అక్కడికి చేరి కాస్త విశ్రమించి\nమరునాడు పయనం సాగించవచ్చని శంక\nరాచార్యుల వారు శిష్యులకు ఆనతీయ\nడంతో వారంతా ఊరి వైపు పయనం సాగిం\nచారు.\n\nఊరు సమీపించగానే ఆది శంకరాచా\nర్యులవారు విచ్చేస్తున్నారని తెలిసిన జనులు\nతండోపతండాలుగా చేరి భజనలతో, దీపా\n\nలతో, పుష్పాలతో ఎదురేగి వచ్చి వారందరినీ\nఊరిలో ఆశ్రమానికి కొనిపోయారు. కావల\nసినపాలు పండ్లు భోజభక్ష్యాదులు అమర్చి\nఆ రాత్రి వారిని సేవించారు.\n\nమర్నాడు ఊరిలోని ప్రతి గడును దర్శిం\nచారు. ఇంటింటా గోమాత దర్శనమిచ్చింది.\nప్రతి ఇంటి వాకిటా తులసి వనాలు దర్శన\nమిచ్చాయి. పూజా మందిరాలలో వేదాలు\nవల్లింపబడుతున్నాయి. ఆ ఊరిని చూసేస\nరికి సమస్త దేవతలూ అక్కడే కొలువుతీరి\nఉన్నట్లుగా అనిపించింది.\n\nజనులందరినీ దీవిస్తూ జగద్గురువు తన\nశిష్యులతో తిరిగి పయనమై అందరివద్దా\nవీడ్కోలు తీసుకున్నారు.\n\nఊరికి కాస్త దూరంగా నడిచివచ్చాక\nశంకరాచార్యుల వారు కాస్సేపు ఆగి ఆ ఊరి\nవైపు చూశారు. శిష్యుగణం అంతా చూస్తుం"
        },
        {
            "title": "రెండు రహస్యాలు",
            "page_start": 48,
            "author": "లక్ష్మీనారాయణ",
            "pdf_page": 48,
            "content": "డగా ఊరిని దీవిస్తూ, ‘ఈ ఊరిలో ప్రతిగడపా నలుదిశలా చెదిరిపోవు గాక,’ అని ఆశీర్వదించి నడక ప్రారంభించారు. స్వామి నోటి వెంట వచ్చిన ఆ వాక్కు విని శిష్యగణం ఆశ్చర్యపోయింది. జగద్గురువు ఎదుట నోరు మెదిపే ధైర్యం చాలక ఆలోచనలో పడ్డారు.\n\nమరలా దట్టమైన కీకారణ్యం గుండా కాశీనగరం వైపు నడక సాగిస్తుండగా కొద్ది సేపటికి సాయం సమయం అయింది. దూరంగా మళ్లీ కొన్ని దీపపు కాంతులతో మరో ఊరు గోచరించింది. శంకరాచార్యులవారు ఈసారి ఆ ఊరి వైపు నడవమని ఆదేశించగా అంతా అటుపయనించి ఊరు చేరారు.\n\nఓ రాగి వృక్షం కింద పెద్ద అరుగు కనిపించేసరికి అక్కడ జగద్గురువు తన శిష్యులతో కలిసి ఆసీనులయ్యారు. కాని అక్కడి జనులలో సాత్వికత మచ్చుకైనా కానరావడం లేదు.\n\n• అదిశంకరాచార్యుల వారే అక్కడ వచ్చినిలిచినా ఎవరికీ పట్టనట్లుగా చూసిపోతున్నారు. కొందరు జనులైతే మద్యం మత్తులో మునిగి జోగుతూ వీరిని చూసి పరిహాసం చేసి పోతున్నారు. అక్కడ సేవించడానికి మంచినీరు కూడా దొరకలేదు.\n\nసుఖాలతో, మత్తుతో తులతూగుతున్న ఆ ఊరిని చూసి శిష్యగణం కోపంతో ఊగి పోతున్నా వారిని శాంతింపజేస్తూ జగద్గురువు ఆ రాత్రి అక్కడే గడిపి మరునాడు పయనం సాగించారు.\n\nఊరికి కాస్తదూరంగా వచ్చి శంకరాచార్యుల వారు ఊరి వైపు చూస్తూ ఆగారు. శిష్యులంతా ఊరిని శిపించమన్నట్లు కళ్లెర్రజేసి చూస్తున్నారు. కాని స్వామి వారు ఆ ఊరిని దీవిస్తూ, ‘ఈ ఊరు కలకాలం ఇచ్చోటనే ఐకమత్యంతో కలిసి ఉండుగాక,’ అని దీవించి ముందుగు సాగారు.\n\nశిష్యగణం మరింత ఆశ్చర్యానికి లోనయ్యారు. ఆతిథ్యం దొరికిన చోటుని చెదిరి పొమ్మన్నారు. అవమానం జరిగిన చోట అందరినీ కలిసి ఉండమని దీవించారు. స్వామి అంతర్యం ఏమై ఉంటుంది? శిష్యులను తొలిచి వేస్తున్న సందేహాన్ని గమనించిన జగద్గురువు వారితో ‘మీరంతా నా దీవెన లలో అంతరార్థం తెలియక సతమతమవుతున్నారు కదూ,’ అని అడిగారు.\n\nఅప్పుడు అందరూ ముక్తంరంతో 'అవును స్వామీ, దయచేసి వాటి అంతరార్థం తెలి యజేసి, మా సందేహాన్ని నివృత్తి చేయగ లరు', అంటూ ప్రాధేయపడ్డారు.\n\nశంకరాచార్యులవారు ఆ ఆడవిలో ఓ చల్లని వృక్షం కింద అందరినీ కూర్చుండ బెట్టి తానూ ఆశీనులై వివరిస్తూ, 'నాయన లారా, మనకు ఆతిథ్యం లభించిన మొదటి ఊరు అణువణువు భక్తి పారవశ్యంతో నిండి ప్రతి మనిషీ పావనుడై ఉన్నాడు. వారంతా వేదాలు, పురాణాలు అవపోసన పట్టిన మహాజ్ఞానులు. ఇటువంటి ఊరును చెది రిపోవుగాక అంటే నా మనోభీష్టం అది కాదు. వారంతా నలువైపులా వ్యాప్తి చెందితే వారు ఏ మూల చేరినా అక్కడ భక్తి, సంస్కృతి విరాజిల్లుతుందని అర్థం. వారు పాదాలు మోపిన ప్రతిచోట ఎంతో ఆదర్శవంతమైన సమాజం వేళ్లూనుకుంటుంది. అలా వారు ఇక్కడే ఉండిపోతే సామాన్యులు జ్ఞానుల య్యేదెలా.. అందుకే వారిని నలుదిశలా విస్తరించేలా ఆశీర్వదించాను. మనకు అవ\n\nమానం జరిగిన రెండవ ఊరుని కలిసి ఉండ మని ఎందుకు దీవించానంటే ఈ ఊరిలో ప్రతి వ్యక్తీ తమోగుణంతో పెరిగి ఉన్నారు. మద్యపాన సేవనంతో మానవీయతను మరి చిపోయి నడుచుకుంటున్నారు. ఆ జనం ఏ చోటుకు చేరినా ఆ ప్రభావం మిగతా సమాజంపై పడి భ్రష్టుపడుతుంది. అందుకే వారిని అక్కడే కలిసి ఉండమంటూ.. పున రపి మరణం పునరపి జననంతో చివరికి ఆ జీవనవైవిధ్యమే ఓ నరకప్రాయమని తెలు సుకునేలా దీవించాను. ఈ రహస్యం సామా న్యులకి అంతుపట్టనిది. అర్థమయిందా.. నాయనా... ఇక పదండి' అంటూ జగద్గు రువు ముందుకు సాగారు.\n\nతమ సందేహాలను నివృత్తి గావించు కున్న శిష్యులందరి మొహాల్లో వెలుగునిం డుకుంది. తన సంకల్పబలంతో ఈ నేలను పునీతం చేసిన ఆదిశంకరులు భగవంతుడు కాక ఇంకెవరు, అనుకుంటూ భక్తిపారవ శ్యంతో కాశీక్షేత్రం వైపు పాదయాత్ర కొన సాగించారు.\n\nమేలైన మెచ్చుకోలు\n\nపేలాపురి మహారాజు హేమచంద్రుడు తన ఆస్థానంలోని ప్రసిద్ధ కవులు శివనాథుడు, సురకీర్తిలకు ఒకసారి తాను రాసిన 'సుజనరంజితం' అనే కావ్యాన్ని చదివి వినిపించి అభిప్రాయం చెప్పమన్నాడు. శివనాథుడు రాజుతో 'ప్రభూ కాళిదాసు జీవించి ఉంటే మీ రచనని చూసి ఈర్ష్యతో రగిలిపోయేవాడు. ఆ కృష్ణదేవరాయలవారినే తలపించారు' అన్నాడు.\n\nసురకీర్తి 'మహారాజా! మీ కావ్యం శబ్దాలంకారాల సమతుల్యం పాటిస్తూ, వ్యాకరణ దోషాలు దొర్లకుండా సాగింది,' అన్నాడు. రాజు కవులిద్దరికీ ధన్యవాదాలు చెబుతూ, మంత్రిని పిలిచి 'వీరిద్దరినీ సముచితంగా సత్కరించండి,' అన్నాడు. మంత్రి తమలపాకులూ, వక్కలూ, వందకాసులూ ఉన్న వెండిపళ్లెం తెప్పించి 'మహారాజా, ఇది సురకీర్తి కవికి ఇవ్వండి,' అన్నాడు. రాజు ఆ బహుమతిని సురకీర్తికి అందజేశాడు. ఆ తరవాత మంత్రి కేవలం తమలపాకులూ, వక్కలూ మాత్రమే ఉన్న ఇత్తడి పళ్లెం తెచ్చి రాజుకిచ్చి, 'ఇది శివనాథకవికి ఇవ్వండి,' అన్నాడు.\n\nరాజు ఆశ్చర్యపడి, 'మనం శివనాథుడిని సరిగా సత్కరిస్తున్నామా' అని మంత్రిని ప్రశ్నంచాడు. మంత్రి ఏదో చెబుతుంటే శివనాథుడు వారించి, 'ప్రభూ! నేను మీ కావ్యం గురించి చెప్పినది అతిశయోక్తులతో కూడిన పొగడ్త. సురకీర్తి మాత్రం సాటికవిగా మీరు రాసింది మెచ్చుకోవడం మాత్రమే చేశాడు. అది మేలైన మెచ్చుకోలు. మెచ్చుకోవడానికీ, ఉబ్బేసి ఉక్కిరిబిక్కిరి చేయడానికి తేడా ఉన్నదని నాకు తెలియజెప్పటమే మంత్రి గారి ఉద్దేశం. అది నేను గ్రహించాను,' అన్నాడు.\n\nరాజు మంత్రితో, 'శివనాథుడికి కూడా సురకీర్తి కిచ్చినట్లే సత్కారం జరిపించండి. ఆయన్ని సత్కరిస్తున్నది నన్ను ఉబ్బేసి పొగడ్తలతో ముంచెత్తినందుకు మాత్రం కాదు. ఇది ఆయన సౌజన్యతకు నేను చేస్తున్న సన్మానం' అన్నాడు.\n\nజొన్నలగడ్డ రత్న\n\nChandamama\n\nJune 2012 T"
        },
        {
            "title": "మేలైన మెచ్చుకోలు",
            "page_start": 51,
            "author": "జొన్నలగడ్డ రత్న",
            "pdf_page": 51,
            "content": "పరిశుద్ధుడు\n\n‘మామయ్యా ఈ ఉత్తరం చూడండి!’\nఅంటూ శేఖర్ ఒక కవర్ని రాంచంద్ కి\nఇచ్చాడు. ‘భారతీయ ఉన్నత పాఠశాలలో\nసైన్స్ ఉపాధ్యాయుడి ఉద్యోగం కోసం\nఇంటర్వ్యూకి రమ్మని కబురు చేశారు.\nమీరు కనుక నాకు సహాయం చేసినట్ల\nయితే ఈ ఉద్యోగం తప్పక చేజిక్కించుకుం\nటాను. పాఠశాల నిర్వాహకుడితో, ప్రధానో\nపాధ్యాయుడితో మీకు పరిచయం ఉంది\nకదా. నా గురించి ఒక మంచి మాట వారితో\nచెప్పండి చాలు.’\n\n‘శేఖర్! మంచిమాట చెప్పినంత మాత్రాన నీకు ఒరిగేది ఏమీ ఉండదు. ఆ మాటతో పాటు చాలా పెద్దదాన్నే వారిముందు పెట్టాలి. మరి నీవద్దఅది ఉందా?’ అన్నాడు మామయ్య.\n\n‘అర్థం అయింది మామయ్యా, ఎంత\n\nమొత్తం కావాలన్నా చెల్లించడానికి సిద్ధంగా ఉన్నాను,’ అన్నాడు శేఖర్. ‘నువు చురుగ్గానే ఉన్నావు శేఖర్,’ నవ్వాడు మామయ్య.\n\nఆ మరుసటి దినమే, రాంచంద్ పాఠశాల నిర్వాహకుడిని, ప్రధానోపాధ్యాయుడిని కలసిశేఖర్ గురించి చెప్పాడు. తర్వాత శేఖర్‌తో తెరపెనుక తాను చేయగలిగిన పని పూర్తి చేశానని, ఉద్యోగం రావడం ఇక నిమిషాలమీద పనేనని తెలిపాడు. శేఖర్ ఆనందంతో ఉబ్బితబ్బిబ్బయ్యాడు.\n\nఇంటర్వ్యూ రోజు రానే వచ్చింది. హాజరైన అభ్యర్థులందరితో శేఖర్ పిచ్చాపాటీగా మాట్లాడుతూ, వారంతా పలుకుబడి గల వారి మద్దతుతో వచ్చారని, ఉద్యోగం కోసం పాఠశాల యాజమాన్యం చేతులు తడుపడా నికి కూడా వాళ్ళు సిద్ధంగా ఉన్నారని తెలుసుకున్నాడు.\n\nడి. జానకి"
        },
        {
            "title": "పరిశుద్ధుడు",
            "page_start": 52,
            "author": "డి. జానకి",
            "pdf_page": 52,
            "content": "ఒక ఉద్యోగం కోసం ఇంతపోటీ ఉంటుం\nదని ఊహించని శేఖర్ వెంటనే మామయ్య\nరాంచంద్ ను సెల్ ద్వారా సంప్రదించి తాను\nఉద్యోగం కోసం లక్షరూపాయల వరకు\nకూడా ఇవ్వగలనని ఈ విషయాన్ని ఎంపిక\nదార్లకు తెలిపి తనకు అనుకూలంగా\nఒప్పందం కుదుర్చుకోవలసిందని కోరాడు.\n\nరాంచంద్ కూడా ఎంపిక కమిటీకి ఈ\nవిషయం తెలియజేశాడు. అయితే ఎంపిక\nకమిటీ పెద్దవారి నుండి ఏ సిఫార్సు తెచ్చి\nనట్లు కనబడని అరవింద్ అనే మామూలు\nవ్యక్తిని ఆ ఉద్యోగానికి ఎంపిక చేసింది.\n\nశేఖర్ కుప్పగూలిపోయాడు. ఏం మను\nషులో? వాళ్లకు లక్షరూపాయల వరకు\nఇస్తానని చెప్పినా పట్టించుకోలేదు. వెంటనే\nరాంచంద్ ను సంప్రదించాడు. రాంచంద్\nకూడా ఆగ్రహించాడు. వాళ్లిద్దరూ ప్రధానో\nపాధ్యాయుడితో వాదులాటకు దిగారు.\n\nప్రధానోపాధ్యాయుడు స్పష్టంగా చెప్పే\nశాడు. ‘రాంచంద్ గారూ! ఇది పాఠశాలే\nగాని సంత కాదు. సంతలో మీకు నచ్చిన\n\nధర పెట్టి సరుకులు కొనగలరు. అపవిత్ర\nమైన పని చేయటానికి మీరు ఒక పవిత్ర\nమైన చోటకు వచ్చారు. ఉపాధ్యాయుడి\nకొలువుకు వెల కట్టి మరీ కొనడానికి మా\nవద్దకు వచ్చారు. క్షమించాలి. మేం దాన్ని\nఅమ్మలేము. ఇక్కడ ఉపాధ్యాయులు\nపిల్లలకు జ్ఞాన బోధ చేయడానికి ఉన్నారు.\nచిన్న పిల్లల్లో నిజాయితీ అనే విత్తనాలను\nచల్లడం కోసమే వారు ఇక్కడ ఉన్నారు.\nలంచమివ్వడానికి సిద్ధపడి పాఠశాల పవిత్ర\nతోభంగం కలిగించదలిచిన వాడు కాకుండా\nనిజాయితీ కలిగిన వాడే ఈ పనిని చక్కగా\nనెరవేర్చగలడు. శేఖర్తో సహా పలువురు\nఅభ్యర్థులను పరిశీలించిన తర్వాత అరవింద్\nప్రతిభావంతుడే కాక, స్వచ్చమైన వ్యక్తిగా\nకూడా గుర్తించాము. అందుకే ఈ ఉద్యోగా\nనికి అతడినే ఎంపిక చేశాము.\n\nరాంచంద్ నోట మాట పడిపోయింది.\nఅతడు తల దించుకుని ప్రధానోపాధ్యా\nయుడి గది నుంచి అవమానంతో బయ\nటకి వచ్చాడు.\n\nరాఘవాపురంలో ఇరవై ఎకరాల ఆసామి రామచంద్రుడు. రామచంద్రుడిది సువిశాల మైన ప్రాంగణం మధ్యలో ఓ మోస్తరు ఇల్లు. ఇంటి చుట్టూ ఉన్న ఖాళీ ప్రదేశంలో రకరకాల పూలమొక్కలు, పండ్ల చెట్లు పచ్చదనంతో కళకళలాడేవి. రామచంద్రుడి దగ్గర తోటమా లిగా ఉన్న వీరయ్య కాలం చేయడంతో కొత్తపనివాడు అవసరమయ్యాడు. ఇది తెలిసి ఒకరోజు ఉదయానే సీతయ్య, కాశయ్య అనే యువకులు ఆయన దగ్గరకొచ్చారు.\n\nఇద్దరి వివరాలనడిగిన రామచంద్రుడు, తాను ఒక ముఖ్యమైన పనిపై పట్నం వెళుతు న్నానని, మరుసటి రోజు ఉదయం కనిపించమని చెప్పి తన గుర్రబ్బగ్గీమీద వెళ్లిపోయాడు. సూర్యుడు నడినెత్తికొచ్చేసరికి ఆయన ఇంటికి చేరాడు. ప్రధానద్వారం దగ్గర సీతయ్య మట్టిని సరిచేస్తూ దారికడ్డంగా అక్కడక్కడా ఉన్న చిన్న చిన్న రాళ్లను ఏరి పారవేస్తూ కన్పించాడు. రామచంద్రయ్య బగ్గీని నిలిపి,’ పైన ఎండ మండిపోతోంది. రేపు ఉదయాన్నే కనిపించమన్నానుగా. ఇక్కడేం చేస్తున్నావు!’ అని అడిగాడు.\n\nసీతయ్య వినయంగా లేచి నిలబడి ‘అయ్యా! ఉదయం తమరు బగ్గీలో పోతున్న ప్పుడు గుర్రం కాలు జారి ఇక్కడున్న చిన్న గుంతలో పడి బగ్గీ మొత్తం అదిరింది. ప్రమాదాలు చెప్పిరావు. అందుకే దానిని సరిచేస్తున్నానయ్యా!’ అన్నాడు భయపడుతూ.\n\nరామచంద్రయ్య “కాశయ్య నా మాటకు విలువనిచ్చి వెళ్లిపోయాడు. అదీ మంచి పనే. అయితే సీతయ్య నా క్షేమం కాంక్షించాడు. ఉపాధి కోసం చేసే పనిని ప్రేమించడంతో పాటు అన్నం పెట్టే యజమాని మేలు కోరేవాడే అసలు సిసలయిన పనిమంతుడు. ఇటువంటివారే చేసే పనిపట్ల నిబద్ధత, కలిగి ఉంటారు” అని ఆలోచించి సీతయ్యను తోటమాలిగా తీసుకున్నాడు.\n\n- జి. ప్రియరాణి"
        },
        {
            "title": "పనివాడు",
            "page_start": 54,
            "author": "జి. ప్రియరాణి",
            "pdf_page": 54,
            "content": "శిథిలాలయం - 27\n\n(వృశ్చికలంకకు పోయేదారిలో ఒకచోట, జాంగ్‌లా శిఖిముఖీ వాళ్లకు తట్టస్థపడతాడు. తనను శిథిలాలయపూజారి చంపజూశాడని అతడు శిఖిముఖికి చెప్పాడు. సూర్యోద యంతో అందరూ తిరిగి ప్రయాణమయారు. ఒక లంకమలుపులో, పూజారి పడవలు వాళ్లకు కనిపించినై, విక్రమకేసరి పూజారి కేసి బాణాలు వదలసాగాడు. తరవాత)\n\nవిక్రమకేసరి వదిలిన బాణాలు శిథిలా లయ పూజారిక్కాదు గదా, అతడున్న పడవక్కూడా తగలలేదు. జలజంతువు కదలిక వల్ల లేచే నీటి అలలమీద పూజారి పడవలు అటూ ఇటూ ఒరుగుతూ చాలా వేగంగా కొట్టుకుపోతున్నవి. జలజంతువు తానంతకు ముందు పట్టుకుతిన్న వాడితో కాస్త తృప్తిపడినట్లుగా పడవలను లోగడంత వేగంగా తరమటం లేదు. ఒకటి రెండు నిమిషాలు గడిచినై. జలజంతువు నీటిలో ఉన్నచోటునే ఆగి మెడ అటూ ఇటూ తిప్పి ఓసారి చుట్టూ కలయజూసింది.\n\nఆ భయంకర జంతువు దృష్టితమ మీద పడుతుందేమో అన్న భయంతో శిఖిముఖీ అతడి అనుచరులూ, దాపులనున్న రెల్లు పాదలచాటుకు తప్పుకున్నారు. ఎర్రగండు మొరగకుండా శిఖిముఖి దాని తల నిమర సాగాడు.\n\nఅతడికి జలజంతువు తమను పట్టు కుని కబళిస్తుందన్న భయం కన్న, ఒడ్డున ఉన్న తమ పడవల్ని నీట ముంచుతుం దేమో అన్న భయం అధికంగా ఉన్నది. అలా జరిగితే, తాము ఈ నిర్జనమైన లంక మీద చిక్కుకుపోతారు..."
        },
        {
            "title": "శిథిలాలయం - 27",
            "page_start": 55,
            "author": "దాసరి సుబ్రహ్మణ్యం",
            "pdf_page": 55,
            "content": "చూస్తూండగానే శిథిలాలయ పూజారి ఉన్నపడవలు లంక మలుపు తిరిగి, కన బడకుండా పోయినై.\n\nజలజంతువు తృప్తిగా ఒళ్ళు విరుచు కుంటున్నట్లు నీటిలో అటూ ఇటూ కాసేపు పార్లి లేచి, తల మాత్రం నీటి బయటకు పెట్టి, దూరంగా ఉన్నమరో చిన్న లంకకేసి బయలు దేరింది. అది కనబడకుండా పోయేవరకూ ఆగి, శిఖిముఖీ వాళ్లు దాగిన చోటునుంచి బయటకు వచ్చి, తిరిగి తమ పడవల మీదికి వెళ్లారు.\n\nతమ ప్రయాణం జంతువు వెళ్లిన దిక్కు కాకపోవడం వాళ్లకు కొంత ధైర్యాన్నిచ్చింది. కాని, ఈ జలమయప్రదేశంలో అటువంటి భయంకర ప్రాణులు మరికొన్ని ఉండవ చ్చన్న అనుమానం వాళ్లను బాధించసా\n\nగింది. వీటన్నిటికీ తోడు శిథిలాలయ పూజారి తమ ప్రయాణాన్ని ముందుగానే పసిగట్టడం అన్నిటినీ మించిన సంకటాన్ని తెచ్చిపెట్టవచ్చు.\n\nపడవలు రెండూ కదలబోయే సమయంలో, శిఖిముఖి అందరికీ వినబడేంత పెద్దగొంతుతో, ‘వృశ్చికలంకకు వెళ్లాలనే ప్రయత్నంలో ఉన్న సాధకబాధకాలు, ఈసరికి అందరికి తెలిసి వచ్చినై అనుకుంటాను. నేనూ, కేసరీ ఏ పరిస్థితుల్లోనూ అక్కడికి వెళ్లక తప్పదు. కాని, మిగతా వాళ్లెవరైనా ఇక్కడ దిగబడిపోదలిస్తే నా కభ్యంతరం లేదు. తిరుగు ప్రయాణంలో అలాంటివాళ్లను తీసుకుపోతాం. ఈలోపల వాళ్ళకు అవసరం అయిన ఆహార పదా ర్థాలు ఈ లంకలో వదులుతాం', అన్నాడు.\n\nఈ మాటలకు ఒక్క క్షణం అందరూ ఆశ్చర్యపోయారు. నాంగ్‌సోమ్, అజిత వీరభద్రులతోపాటు, కుంటి జాంగ్‌లా కూడా ఎన్నికష్టాలు ఎదుర్కోవలసి వచ్చినా, వృశ్చిక లంకకు వెళ్ళి తీరవలసిందే అన్నాడు. ‘శిథిలాలయ పూజారి అంతం చూడవలసి ఉన్నదనీ, కనక తాను ఒంటరిగానైనా సరే, వృశ్చిక లంకకు వెళ్లక తప్పద’నీ అన్నాడు, జాంగ్‌లా.\n\nతమ అనుచరుల ధైర్యాన్నీ, పట్టుదలనూ, విశ్వాసాన్నీ శిఖిముఖీ, విక్రమకేసరులు మెచ్చుకున్నారు.\n\nపడవలు కదిలినై. గాలి అనుకూలంగా ఉండటంతో తెరచాపలు ఎత్తారు. తమకన్న\n\nముందు లంక మలుపు తిరిగిపోయిన\nపూజారి వాళ్ల పడవల కోసం అందరూ\nజాగ్రత్తగా చుట్టు పక్కల ప్రదేశాన్ని పరీక్షిం\nచసాగారు. కాని, సూర్యాస్తమయ సమ\nయమవుతున్నా వాళ్లకు పూజారి పడవలు\nఎక్కడా తారసపడలేదు. చీకటి పడుతుం\nడగా పడవలను ఒక చిన్న లంక ప్రదేశాన\nఒడ్డు చేర్చి, తాళ్లతో వాటిని ఒడ్డునున్న\nచెట్లకు కట్టి, ఆ దాపులనే అందరూ వంట\nప్రయత్నాలు ప్రారంభించారు.\n\nవంట పూర్తయి అందరూ భోజనాలు\nచేసేసరికి జాముపాద్దు గడిచిపోయింది.\nఈ లంకలో తీరంలో మొసళ్లున్న సూచ\nనలు లేవు. కాని, లంకమీది చెట్టుచేమల్లో\nమాత్రం అనేకరకాల నీటిపక్షులు ఉన్నవి.\nఅవి పాద్దు పోతున్న కొందికీ మరింత\nబిగ్గరగా గీబా అంటూ గోల చేయసాగినై.\n\nనెగడు వెలిగించి శిఖిముఖీ అతడి అను\nచరులూ దాని చుట్టూ చేరి మాట్లాడుకోసా\nగారు. వాళ్లకల్లంత దూరంలో పడవలు\nరెండూ అలల తాకిడికి లేచి పడుతూ, ఆ\nచీకట్లో నాట్యం చేస్తున్న రెండు పెద్ద\nభూతాల్లా కనిపిస్తున్నవి. కొంచెం సేపు\nమాట్లాడుకున్న తరవాత ఒకరొకరుగా శిఖి\nముఖీ వాళ్లు నెగడు చుట్టూ ముడుచుకు\nపడుకున్నారు. రెండవ జామున కాపలా\nపని నాంగ్‌సోమ్‌ది.\n\nనాంగ్‌సోమ్ ఈటె పట్టుకుని ఒకసారి\nపడవల దగ్గిరకు పోయి చూసి, తిరిగి\nనెగడు దగ్గరకు వచ్చి కూచున్నాడు. నీటి\n\nపక్షులు చేసే గోల అతడికి తల దిమ్మెత్తి\nస్తున్నది. అతడొకసారి బద్దకంగా ఆవి\nలించి, పక్కనే నిలబడి ఉన్న ఎర్రగండు\nతలను నిమరబోయాడు.\n\nఎర్రగండు మెడ పక్కకు తిప్పి, పడవ\nలున్న దిక్కుకేసి ఓ అడుగు వేసి, గాలిలో\nతలను అటూ ఇటూ ఓమారు తిప్పి\nచిన్నగా మొరిగింది. పసికట్టడంలో ఎర్ర\nగండు కున్న శక్తి బాగా తెలిసినవాడు\nకావటంతో నాంగ్‌సోమ్, అది తల తిప్పిన\nదిక్కుకేసి పరీక్షగా చూశాడు. పడవల్లో\nఒకటి ఓ క్షణకాలం పక్కకు ఒరిగి, రెండవ\nదాన్నుంచి కొంచెం దూరం కదిలినట్టు అత\nడికి తోచింది.\n\nనాంగ్‌సోమ్ ఎర్రగండు మొరగకుండా\nదాని తల నిమిరి, ఈటెను గట్టిగా గుప్పెట\n\n\n\nబిగించి, నేలమీద వంగి నడుస్తూ పడవల దగ్గిరకు వెళ్లాడు. అతడింతకు ముందు చూసినట్లు ఒక పడవ రెండవదానికి భిన్నంగా నీటి మీద ఉండి ఉండి చప్పున ఒక పక్కకు ఒరిగి, మళ్లీ యథాప్రకారం నిలబడుతున్నది.\n\nపడవ కింద ఏవో మొసళ్లు చేరి పోట్లాడుకుంటున్నవేమో అన్న అనుమానం నాంగ్‌సోమ్‌కు కలిగింది. కాని, పరీక్షగా చూడగా అక్కడ నీటిలో పెద్దకదలిక ఏమీ అతడికి కనిపించలేదు.\n\nదానితో అతడికి శత్రువెవరో పడవ కింద దాగి ఉండి పడవకు చిల్లి పొడవడమో, లేక దొంగిలించుకుపోవాలనే ప్రయత్నమో చేస్తున్నాడన్న అనుమానం గట్టిగా కలిగింది.\n\nనాంగ్‌సోమ్ ఎర్రగండును నీటి ఒడ్డునే ఉంచి, నిశ్శబ్దంగా నీటిలో దిగి పడవను చేరి, దానిమీద ఎక్కి నిలబడ్డాడు. ఆ సమయంలో పడవ కొంచెంగా అటూ ఇటూ ఒరిగింది. వెంటనే దాని అడుగు నుంచి ఒక నల్లని ఆకారం చప్పున నీటిమీ దికి తేలింది. గుడ్డివెన్నెల్లో ఒకరినొకరు గుర్తించారు.\n\nకన్ను మూసి తెరిచేంతలో నాంగ్‌సోమ్ చేతిలోని ఈటెను బలంగా ఆ నల్లని ఆకారం కేసి విసిరాడు. అదే సమయంలో నీటిలో ఉన్నవాడు చప్పున ఈటెను నాంగ్ సోమ్ మీదికి ప్రయోగించాడు. ఆ ఈటె పడవ అంచును తాకటం, నాంగ్‌సోమ్\n\nఈటె దూసుకొచ్చి వాడి వెన్నులో దిగబడటం ఒకేసారి జరిగిపోయింది.\n\nనీటిలో ఉన్నవాడు ఒక్కచావు కేక పెట్టాడు. వెంటనే నాంగ్‌సోమ్ నీటిలోకి దూకి వాణ్ణిచేతులతో బలంగా పట్టుకుని ఒడ్డుకేసి ఈడ్చుతూ, పెద్దగొంతుతో, 'శత్రువులు! శత్రువులు!' అని కేకలు పెట్టసాగాడు.\n\nఆ కేకలు వింటూనే శిఖిముఖీ వాళ్లు అదురుకుంటూ నిద్రలు లేచి నాంగ్‌సోమ్ ఉన్న చోటుకు పరిగెత్తుకొచ్చారు. ఆ సరికి నాంగ్‌సోమ్ గాయపడినవాడిని బాగా ఒడ్డు మీదికి ఈడ్చుకు వచ్చాడు. వాడి వెన్నులో దిగిన ఈటె అలాగే దిగబడి ఉన్నది. వాడు బాధతో ఆయాస పడుతున్నాడు. అజితుడి చేతిలో ఉన్న కాగడా తీసుకుని, దాని\n\nకాంతిలో శిఖిముఖి వాడి ముఖం పరీక్షించి\nచూశాడు. వాడు మరెవరో కాదు. తిమ్మ\nగూడెం ప్రాంతాల గల అడవుల్లో దొంగల్లా\nబతికే ముఠాలోని వాడు. ఆ ముఠావాళ్లు\nఇద్దరు ముగ్గురు శిథిలాలయ పూజారి\nబంట్లుగా గోల్భరా వచ్చారన్నమాట.\n\nనాంగ్‌సోమ్, శిఖిముఖికి జరిగిందంతా\nఒకటి రెండు మాటల్లో టూకీగా చెప్పే\nశాడు. శిఖిముఖి దొంగతో, 'నువ్వు చేసిన\nదురంతాలకు తగిన చావే నీకెదురైంది. నీ\nవెన్నులో దిగబడి ఉన్న ఈటెను లాగే\nయించుతాను. కాని వెంటనే చస్తావు.\nచచ్చేముందు ఒక్కమాట చెప్పు. మాపడ\nవలకు అడుగునచిల్లులు పొడిచి ముంచా\nలనే గదా నువ్వొచ్చింది? పూజారి ఏ\nలంకలో దిగాడు?' అని ప్రశ్నించాడు.\n\nదొంగ ఓసారి మూలిగి మొదటి ప్రశ్నకు\nఅవునన్నట్టు తల ఊపి, అక్కడికి దాపులనే\nఉన్న మరొక లంకేసి బాధగా చేయి ఎత్తి\nచూపాడు.\n\nఆ వెంటనే శిఖిముఖి, నాంగ్‌సోమ్‌ను\nఈటె లాగివేయమన్నాడు. నాంగ్‌సోమ్\nఈటెను వెన్నులో నుంచి బయటకు గుంజ\nగానే, దొంగ గిలగిలా ఓ క్షణకాలం పాటు\nతన్నుకుని కొయ్యదుంగలా నిగడదన్ను\nకుపోయాడు.\n\n‘శిఖీ! ఆ పూజారి వెధవ లోగడ మనను అరణ్యంలోన వెన్నంటి గోల్భరా వచ్చినట్లే, ఇప్పుడు వృశ్చికలంకక్కూడా మన వెనకనే వస్తున్నాడు!’ అన్నాడు విక్రమకేసరి.\n\n‘వాడు వూరికే రావటం లేదు. దారిలోనే\nమనను నాశనం చేయాలని చూస్తున్నాడు.\nమన పడవల్ని నీటముంచితే, మనం ఈ\nదిక్కుమాలిన లంక మీద ఆకలికి అలమ\nటించి చస్తామని వాడి ఆశ. ఏమైనా, ఇక\nముందు మనం పడవల విషయంలో\nమరింత గట్టికాపలా ఏర్పాటు చేసుకోవడం\nక్షేమం,’ అన్నాడు శిఖిముఖి.\n\nనాంగ్‌సోమ్ ఆ చీకట్లోనే శిథిలాలయ\nపూజారి దిగిన లంకకు పోయి, వాడిని\nహతమార్చడం బావుంటుందని సలహా\nఇచ్చాడు. కాని, అది కేవలం దుస్సాహసం\nఅవుతుందనీ, ఏ చెట్టుచాటునో ఉండి,\nవాడూ, వాడి అనుచరులూ తమ మీద\nదొంగదెబ్బ తీయగలరని, శిఖిముఖి చెప్పి,\nఆ ఆలోచనను వ్యతిరేకించాడు.\n\nఆ రాత్రి మరే అవాంతరం లేకుండా తెల్లవారిపోయింది.\n\nశిఖిముఖీ అతడి అనుచరులూ పడవ లను సిద్ధం చేసి, ముందుగా దొంగచెప్పిన లంకను సమీపించి, జాగ్రత్తగా దానిమీద దిగారు.\n\nవాళ్లు ఎంతో వెతకగా వెతకగా ఒకచోట రాత్రి పూజారి ముఠా వాళ్లు వేసుకున్న నెగటి గుర్తులు మాత్రం కనిపించినై. వాళ్లు ఏ తెల్లవారు జామునో లంక వదిలిపో యారు.\n\nతరవాత నాలుగు రోజులపాటు వాళ్లు చిన్నా పెద్దలంకల పక్కగా ప్రయాణం చేసి అయిదవనాటి సంధ్యాసమయానికి ఎత్త యిన కొండలతో, మహావృక్షాలతో ఉన్న ఒక పెద్దలంకను చూశారు. ఈ మధ్య కాలంలో వాళ్లకు శిథిలాలయ పూజారి ఉన్న పడ వలు ఎక్కడా కనబడలేదు.\n\nతాను తన జాతి ఇభ్యుపెద్దల ద్వారా విన్న వృశ్చికలంక ఇదేనని నాంగ్‌సోమ్\n\nగుర్తించాడు. అతడు ఇదే వృశ్చికలంక అని శిఖిముఖీ, విక్రమకేసరులతో చెప్పగానే వాళ్లు ఎక్కడలేని సంతోషంతో పడవలను తీరానికి నడపమన్నారు.\n\nకొద్దిసేపటి తరవాత పడవలు రెండూ తీరాన్ని చేరినై. అందరూ పడవల్లోంచి ఒడ్డుకు దిగారు. ఇంకా వెలుతురు ఉండ గానే, దాపుల ఉన్న కొండ ఎక్కి లంక ఎలా ఉన్నదీ చూసేందుకు విక్రమకేసరీ, శిఖి ముఖీ బయలుదేరారు. మిగతావాళ్లు పడవల దగ్గిరే ఉండిపోయారు.\n\nవాళ్లిద్దరూ కొండ పైభాగం చేరి దూరంగా లంకలో అంతకన్న చాలా ఎత్తుగా ఉన్న మరికొన్ని కొండల కేసి కొంచెం సేపు చూసి, వెనుదిరగబోయేంతలో వాళ్ల దృష్టిదిగువ నున్నచిన్న గుట్టమీదపడింది. ఆ వెంటనే వాళ్లక్కలిగిన ఆశ్చర్యం అంతా ఇంతా కాదు. ఆ గుట్టమీద పాడుబడి కూలిపోవటానికి సిద్ధంగా ఉన్న ఒక దేవాలయం ఉన్నది.\n\n(ఇంకా ఉంది)\n\nసరైన తీర్పు\n\nనీరవుడు తన పెరటిలో నాటిన కొబ్బరి మొక్క ఏపుగా ఎదిగి కొంతకాలానికి బాగా కాపుకి వచ్చింది. అతను మొక్కను నాటిన సమయంలో అక్కడ ఏ ఇల్లు లేదు. తర వాత గిరిధరుడు అతడి ఇంటి పక్కనే తన ఇల్లు కట్టుకున్నాడు.\n\nఅయితే నీరవుడి ఇంట్లో పెరిగిన కొబ్బరి చెట్టు గిరిధరుడింటి వైపుకు వాలింది. కాసిన కాయలన్నీ అటువైపే రాలిపోతుండేవి. వాటిని గిరిధరుడు వెనక్కు ఇవ్వకుండా తన స్వంతానికి వాడుకునేవాడు. నీరవుడు చెట్టెక్కి దింపుకోబోతే చెట్టు తన ఇంటివైపు వంగి ఉన్నందున అవి తనకే దక్కుతాయని మొండిగా వాదించాడు. జరిగింది అన్యాయంగా భావించిన నీర\n\nవుడు తిన్నగా వెళ్లి గ్రామాధికారి పెంచ లయ్యకు మొరపెట్టుకున్నాడు. అది విన్న వెంటనే గ్రామాధికారి, గిరిధరుడికి కబురు పెట్టి పిలిపించాడు.\n\n‘చెట్టును నేనేం వాలమనలేదే! నా వైవుకు వచ్చిన వాటిని అనుభవించే హక్కు నాకు ఉండదా!’ అన్నాడు గిరిధరుడు అడ్డంగా వాదిస్తూ.\n\nఅతనికి ఎంత చెప్పినా వినకుండా తిరు గుముఖం పట్టాడు. గ్రామపెద్ద పెంచ లయ్య సమయం వచ్చినప్పుడు సరైన తీర్పునిస్తానన్నాడు.\n\nఅలా కొంత కాలం గడిచింది. ఈ మధ్య కాలంలో కొబ్బరి బాగా విరగకాసినా సరే నీరవుడికి ఏమాత్రం దక్కలేదు.\n\nకె.కె. రఘునందన"
        },
        {
            "title": "సరైన తీర్పు",
            "page_start": 62,
            "author": "కె.కె. రఘునందన",
            "pdf_page": 62,
            "content": "ఒక ఏడాది పోయాక ఓరోజు గిరిధరు డింట్లో వారందరికీ దురదలు పట్టుకు న్నాయి. కారణం తెలీక తంటాలు పడు తూంటే కొబ్బరి చెట్టుపైకి ప్రాకిన దూల గొండి తీగనూగుపడటం వల్ల దురదలు వచ్చినట్లుగా పనివాడు చెప్పాడు.\n\nవెంటనే గిరిధరుడు ఆగ్రహంతో, 'నీ ఇంట్లో పుట్టిన దూలగొండిని వెంటనే పెకి లించి పారెయ్యి. అది నా ఇంటి మీదికి ఎగబ్రాకింది. దీనివల్ల నానా నరకంగా ఉంది' అన్నాడు.\n\nదాన్ని పెరికి పారెయ్యాల్సిన అవసరం తనకు లేదని, పక్కింట్లోకి పాకితే తనేం చేయగలనని మొండిగా చెప్పేశాడు నీర వుడు. గిరిధరుడు ఆవేశంలో దురదగొండి తీగను పీకబోయేసరికి ఆ కాయలన్నీ పేలి పోయి, ఇల్లంతా జల్లుకుపోయి మరింతగా దురదలు తగులుకున్నాయి.\n\nతనకు జరిగిన మోసాన్ని గ్రామపెద్దకు చెప్పుకుందామని వెళ్లాడు గిరిధరుడు.\n\n'నీ ఇంట్లోకి వాలినవాటిని అనుభవించే హక్కుందని నీవే అన్నావుగా! నీ ఇంట్లోకి వచ్చిన కొబ్బరి కాయలు నీ సొత్తయిన ప్పుడు దానిమీదకు ఎగబ్రాకిన దురద గొండి మాత్రం నీదెందుక్కాకూడదో చెప్పు? మంచి చెడు రెండూ సమానంగా అనుభవించాల్సిందే కదా!' అన్నాడు పెంచలయ్య.\n\nఅంతే, గిరిధరుడి నోటమాట రాలేదు. చివరికి చేసేది లేక దారికి వస్తూ కొబ్బరి కాయల విలువను నీరవుడికి తిరిగిస్తానని, దురదగొండిని సమూలంగా పెకిలించమని చెప్పి వేడుకున్నాడు.\n\nఅయితే గిరిధరుడికి బుద్ధి చెప్పడానికి, పెంచలయ్యే నీరవుడికి ఈరకంగా సలహా ఇచ్చి గిరిధరుడిని దారికి తెచ్చిన సంగతి మాత్రం ఎవరికీ తెలీదు.\n\nరాత్రి భోజనాల అనంతరం తాతయ్య ఆరుబయట వెన్నెలలో పడకకుర్చీలో కూచున్నాడు. తాతయ్య చిటికెడు పాడుం తీసి పీల్చి, చెయ్యి దులుపుకుంటూ ఈ శ్లోకం చదివాడు:\n\n“పరోక్తం సాధ్వనాకర్ణ్య న యుక్తం ప్రతిభాషితుమ్\nబహిర్నిష్కాసిత: కోపి\nబధిర: ప్రతికూలవాక్.”\n\nతాతయ్య చుట్టూ కూచున్న పిల్లలు 'ఆశ్లోకానికి అర్థమేమిటి తాతయ్య,’ అని అడిగారు.\n\n‘శ్లోకానికి అర్థమా? వినండి చెబుతాను. దాని అర్థమేమిటంటే: ఇతరులు చెప్పేది సరిగా వినకుండా బదులు పలకరాదూ అని! ఒకానొక చెవిటివాడు అసందర్భంగా మాట్లాడినందువల్లనే గదా వాణ్ణి తన్ని తగిలేశారు!’\n\n‘అ చెవిటివాడు ఎవరు తాతయ్య? వాడేమన్నాడు తాతయ్య? వాణ్ణి ఎందుకు తన్ని తగిలేశారు తాతయ్య?’ అంటూ పిల్లలు ప్రశ్నల వర్షం కురిపించారు.\n\n‘ఎందుకర్రా అన్ని ప్రశ్నలూ? ఆ కథ చెబుతాను వినండి,’ అంటూ తాతయ్య ఈ కథ చెప్పాడు:\n\nవెనకటికి కాంచీపురంలో దేవశర్మా, హరి శర్మా అని ఇద్దరు స్నేహితులుండేవారు. చిన్నతనంలో ఇద్దరూ కలిసి తిరిగారు. పెద్దవారైనాక కూడా వాళ్లమధ్య స్నేహం ఉండిపోయింది.\n\nఇలా ఉండగా, దేవశర్మ ఉన్నాడే.. వాడికి కొంచెం చెవుడు ఆరంభమయింది. అది అందరికీ తెలిసిపోతుందేమో అని వాడు భయపడుతూ ఉండేవాడు."
        },
        {
            "title": "చెవిటిమేళం",
            "page_start": 64,
            "author": "సి. శేషాద్రి",
            "pdf_page": 64,
            "content": "ఒకసారి హరిశర్మకు జబ్బు చేసింది.\nఎన్ని వైద్యాలు చేసినా అది తిరుగుముఖం\nకాలేదు. తన వ్యాధి నిమ్మళించదని హరి\nశర్మనిరాశపడ్డాడు కూడా.\n\nతన మిత్రుడైన హరిశర్మకు జబ్బుగా\nఉందని దేవశర్మకు తెలియవచ్చింది.\n\nఅతణ్ణి చూసి పరామర్శించి వద్దామని\nబయలు దేరాడు.\n\nతనకు మరి చెవుడు గద. చాలా సేపు\nమాట్లాడుతూ కూచుని ప్రయోజనం లేదు.\nఅవతలి వాళ్లు చెప్పేవి తనకు ఎలాగు\nవినపడవు. తనకు చెవుడని అందరికీ\nతెలిసిపోతుంది. అందుకని ముచ్చటగా\nమూడే ప్రశ్నలు వేసి, స్నేహితుణ్ణి పరామ\nర్శించి వచ్చేద్దామనుకున్నాడు.\n\nతనను చూడటానికి దేవశర్మవచ్చాడన\nగానే హరిశర్మ సంతోషించి కూచోమని\nచెయ్యి ఊపాడు.\n\n‘జబ్బు ఎలా ఉంది?’ అని అడిగాడు\nదేవశర్మ.\n\n‘ఇది నయమయ్యేట్టు లేదు,’ అన్నాడు\nహరిశర్మ.\n\nఆ మాట దేవశర్మకు వినపడదుగా!\n‘భగవంతుడి దయవల్ల అలాగే జరగాలి..\nఔషధం ఏమిటి?’ అని మళ్లీ అడిగాడు\nదేవశర్మ.\n\n‘మృత్యువే ఇకనాకు ఔషధం,’ అన్నాడు\nహరిశర్మ.\n\n‘అదే మంచి మందు.. ఇంతకూ వైద్యు\nడెవడు?’ అని దేవశర్మమళ్ళీ ప్రశ్నించాడు.\n\n‘ఎవడా? యమధర్మరాజు!’ అన్నాడు\nహరిశర్మవళ్లు మండి.\n\n‘అతణ్ణే నమ్ముకో! చాలా గట్టివాడు!’\nఅన్నాడు దేవశర్మ.\n\nఇదంతా వింటున్న హరిశర్మ బంధు\nవులు దేవశర్మధోరణికి మండిపడి, అతడిని\nపట్టుకు చావగొట్టి, వీధిలోకి గెంటారు.\n\n‘చూశారా, అవతలివాడి మాటలు విన\nకుండానే జవాబివ్వడం అనేది ఎంత అన\nర్థాన్ని కలిగిస్తుందో!’ అన్నాడు తాతయ్య.\n\nఒక పేద రైతు ఒకనాడు పాలంలో పని చేసి అలిసిపోయి, ఇంటికి వచ్చి, నడుము వాల్చి, 'ఓ దేవుడా! నాకొక చిన్న నిధి ఇవ్వలేవా?' అని ప్రార్థన చేశాడు.\n\nఅకస్మాత్తుగా అతని ముందొక సంచీ పడింది. మరుక్షణమే అతనికి ఇలా వినబడింది: 'ఈ సంచీలో నీకు బంగారు నాణెం దొరుకుతుంది. దాన్ని తీస్తే ఇంకొకటి దొరుకుతుంది. తడవకు ఒకటి చొప్పున దాని నుంచి నీకు ఎన్ని నాణేలైనా దొరుకుతాయి. నీకు చాలినన్ని తీసుకున్నాక, ఈ సంచీని నదిలో పారెయ్యి, అయితే ఒక్కటి గుర్తుంచుకో, సంచీని నదిలో పారేసేదాకా నువ్వా డబ్బును ఖర్చుచేయరాదు. అలా ఖర్చుచేశావో, నువు తీసిన డబ్బు యావత్తూ మాయమవుతుంది.'\n\nరైతు పరమానందం చెంది, ఆ రాత్రల్లా సంచీలో నుంచి బంగారు నాణాలు తీసి, ఒక గోతం నింపాడు. మర్నాడు అతనికి ఇంట్లో తిండి లేదు. సంచీని నదిలో పారేసిన దాకా బంగారాన్ని వాడటానికి లేదు. ఇంకొక్క రాత్రి అంతా కూర్చుని ఇంకొక గోతం నింపి, తరువాత సంచీని నదిలో పారేద్దామనుకున్నాడు. ఇలా చాలా రోజులు గడిచాయి. గోతాలు బంగారు నాణాలతో నిండుతున్నాయి. రైతు రోజూ బిచ్చమెత్తి పాట్ట నింపుకుంటున్నాడు.\n\nచివరకు ఒకనాడు అతను చనిపోయాడు. ఇరుగు పారుగు వాళ్లు వచ్చి చూసి ఆ బిచ్చగాడి ఇంటి నిండా గోతాల కొద్దీ బంగారు నాణాలుండటం చూసి నిర్ఘాంతపోయారు."
        },
        {
            "title": "బిచ్చగాడి నిధి",
            "page_start": 66,
            "author": "చందమామ బృందం",
            "pdf_page": 66,
            "content": "కన్నీటి విలువ\n\nరామవరంలో రామయ్య ఓ మధ్యతరగతి\nరైతు. ఆయన ఆస్థల్లా నాలుగెకరాల\nమాగాణి. మూడెకరాల మెట్ట. అయితే\nపేద సాదలను, అవసరార్థులను ఆదుకో\nవడంలో ఆయనకు ఆయనే సాటి. దానం\nచేయడంలో బొత్తిగా ఎముకలేని చెయ్యి.\nభార్య విశాలక్షికూడా భర్తకు తగ్గదే.\n\nఅదే ఊళ్లో ఉండే చంద్రయ్య అనే\nసన్నకారు రైతు రామయ్యకు చిన్ననాటి\nస్నేహితుడు. ఇద్దరూ ఎంతో కలివిడిగా\nఉంటారు. చంద్రయ్యకు మిత్రుడి అతి\nమంచితనం సుతరామూ నచ్చేది కాదు.\nప్రతి రాత్రీ భోజనాలు ముగించుకుని\nరచ్చబండ దగ్గర కలుసుకున్నప్పుడు 'నీ\nఅతి మంచితనం ముందుముందు ఎన్ని\nఅనర్థాలకు దారి తీస్తుందోనని ఒక్కసారైనా\nఆలోచించావా. నీ ఇద్దరు ఆడపిల్లల బాగో\n\nగులు దృష్టిలో పెట్టుకుని కాస్త వెనకా\nముందు ఆలోచించడం అలవర్చుకో.' అని\nరామయ్యను హెచ్చరించేవాడు చంద్రయ్య.\nమౌనమే సమాధానంగా ఓ చిరునవ్వుతో\nసరిపెట్టేసేవాడు రామయ్య.\n\nఇదిలా ఉండగా ఒక రోజు ఉదయానే\nరామయ్య, చంద్రయ్యలు రచ్చబండ\nదగ్గర తారసపడ్డారు. వాళ్లిద్దరూ సంభాషిం\nచుకుంటుండగా ఓ యువకుడు అక్కడికి\nఆందోళనగా వచ్చాడు. 'అయ్యా, నా పేరు\nశివయ్య. నాది పారుగునే ఉన్న రావిపల్లి.\nనేను రాతి పనులు చేసుకుంటాను. రెండు\nరోజులనుండి మా అమ్మకు తెగ సుస్తీ\nచేసింది. మూసిన కన్ను తెరవడం లేదు.\nఆచారిగారి దగ్గరకి తీసుకెళితే వైద్యానికి\nఎనిమిది వందలు దాకా ఖర్చవుతుందని\nచెప్పారు. కాస్త దయ తలచండి. జీవి"
        },
        {
            "title": "కన్నీటి విలువ",
            "page_start": 67,
            "author": "జాన్ కెనడీ",
            "pdf_page": 67,
            "content": "తాంతం రుణపడి ఉంటాను,’ అని వల వలా ఏడ్చేశాడు.\n\nరామయ్య కొద్దిసేపు ఆలోచించి ‘కుదువ పెట్టడానికి ఏదన్నా వస్తువుందా?’ అని అడిగాడు.\n\nకళ్లు తుడుచుకున్న శివయ్య ‘నా పెళ్లికి అత్త తరపు వారు పెట్టిన ఉంగరం ఉంది. తీసుకుని సాయం చేయండి,’ అని వేలి కున్న ఉంగరాన్ని తీసి రామయ్య చేతిలో పెట్టాడు.\n\nరామయ్య దానిని ఎగాదిగా చూసి, ‘ఇది అసలుదో నకిలీదో తెలియడం లేదు. నకిలీని అసలుగా చూపించి ఏమార్చడం ఈ రోజుల్లో పరిపాటయిపోయింది’ అని జేబులో నుండి రెండు వందలు తీసి శివయ్య చేతిలో పెట్టాడు.\n\nశివయ్య గుడ్ల నీరు కుక్కుకుని, ‘అయ్యా, తమరు సందేహించనవసరం లేదు. అది నిఖార్సయిన బంగారమే. మీ మిత్రుడి సలహా కూడా తీసుకుని మరో ఐదారు వందలన్నా ఇప్పించండి. చావు బతుకుల్లో ఉన్న మా అమ్మను బతికించుకుంటాను,’ అని దీనంగా వేడుకు న్నాడు.\n\nరామయ్య కన్నెర్రజేసి ‘ఇష్టవైతే తీసుకో, లేకుంటే ఆ రెండొందలు కూడా ఇచ్చేసి నీ వస్తువుతో వెనుదిరుగు,’ అని మండిపడ్డాడు. శివయ్య మారుమాట్లాడ కుండా కళ్లు తుడుచుకుని చకచకా అడు గులేస్తూ వెళ్లిపోయాడు.\n\nశివయ్య అటువెళ్లగానే చంద్రయ్యతో రామయ్య ‘నాతో రావిపల్లి వరకు రాగ లవా?’ అని అడిగాడు. ధర్మాత్ముడని అందరితో పాగడ్డలందుకునే రామయ్య ప్రవర్తనలో మరో కోణాన్ని చూసి లోపల బాధపడుతున్న చంద్రయ్య అయిష్టంగానే ఒప్పుకుని మిత్రుడితో బయలుదేరాడు.\n\nఇరువురూ రావిపల్లి చేరీచేరగానే సరా సరి ఆచారిగారి ఇంటిని సమీపించారు. కిటికీలో నుండి లోపలికి తొంగి చూసిన రామయ్యకు ఆచారిగారిని ఏడుస్తూ ప్రాధేయపడుతున్న శివయ్య కనిపించాడు.\n\n‘ఆచారిగారూ, సమయానికి మీరడి గిన మొత్తం సమకూరలేదు. ఈ రెండొందలు తీసుకుని వైద్యం ప్రారంభించండి. మిగతా మొత్తం సాయంత్రానికల్లా ఎలా గోలా సర్దుబాటు చేస్తాను,’ అని ఆచారి\n\nకాళ్లావేళ్లాపడుతున్నాడు శివయ్య. ఆచారి\nససేమిరా అంటున్నారు.\n\nఅదే సమయానికి రామయ్య లోపలికి\nప్రవేశించి, 'ఆచారిగారూ, రోగులతో చెల\nగాటమాడటం తగదు. కాసులతో ముడి\nపెట్టితిరిగి తీసుకురాలేని ప్రాణాన్ని తీయ\nకండి. ఇదిగో, ఈ ఆరొందలు కూడా తీసు\nకుని శివయ్య తల్లికి వెంటనే వైద్యం ప్రారం\nభించండి,' అని మందలించి, ప్రక్కనే\nనిలబడ్డ శివయ్య, అతని భార్యకు ధైర్యవ\nచనాలు చెప్పి, జేబులో నుండి ఉంగరం\nతీసి శివయ్య చేతిలో పెట్టి, 'దగ్గరుండి\nవైద్యం చేయించుకుని నీ తల్లిని బ్రతికిం\nచుకో, ఆ భగవంతుడు తప్పక సాయం\nచేస్తాడు,' అని సానుభూతి ప్రదర్శించి\nమరీ బయటికొచ్చాడు రామయ్య.\n\nమిత్రుడి ప్రవర్తన చంద్రయ్యకు అయో\nమయంగా తోచింది. ఇంతవరకు రామయ్య\nవస్తువులు కుదువపెట్టుకున్న దాఖలాలు\nలేవు. 'సిసలైన బంగారం కుదువపెట్టినా\nనకిలీదేమో అని అనుమానించిన నువ్వు,\n\nఎండలో ఇంతదూరం నడిచివచ్చి మరీ\nసాయపడటం లోని ఆంతర్యమేమిటి\nమిత్రమా!' అని అడిగేశాడు చంద్రయ్య\nకుతూహలం ఆపుకోలేక.\n\nరామయ్య నవ్వి, 'అపాత్రదానం పనికి\nరాదు. నేను అసలా, నకిలీనా అని అను\nమానించింది బంగారాన్ని కాదు. శివయ్య\nకన్నీటిని. ఈ రోజుల్లో చెడు వ్యసనాలకు\nబానిసలుగా మారిన వారు ఎన్నో మోసా\nలకు తెగబడటం ప్రతి రోజూ చూస్తున్నాం.\nనిజానిజాలు తెలుసుకోకుండా సహాయం\nచేస్తే ఆ సహాయం ఎన్నో అనర్థాలకు దారితీ\nయగలదు.\n\nసహాయం చేసేవాడెప్పుడూ అర్హులకే\nచేయాలి తప్ప అనర్హులకు కాదు. మనకు\nఇప్పుడు ప్రత్యక్షంగా తెలిసిందిగా, శివయ్య\nకన్నీటి విలువ ఓ నిండు ప్రాణమని!' అని\nవివరించాడు. విచక్షణ దూరదృష్టితో కూడిన\nరామయ్య మంచితనాన్ని చంద్రయ్య మన\nస్పూర్తిగా అభినందించకుండా ఉండలేక\nపోయాడు.\n\nఅట్టమీది బొమ్మ\n\nజూన్ నెల చందమామలో మహారాక్షసుడు కుంభకర్ణుడి\nచిత్రాన్ని అట్టమీది బొమ్మగా ప్రచురించాము. కుంభకర్ణుడు\nరావణాసురుడి సోదరుడు. ఇతడు మహావీరుడని మనకు\nతెలుసు. యుద్ధరంగంలో అడుగుపెట్టి రావణుడి విజయం\nకోసం కడదాకా ప్రయత్నించిన వీరుడితడు. రాముడితో జరిగే\nయుద్ధంలో తను ఓటమిని ఎదుర్కొనబోతున్నట్లు ఇతడికి\nతెలుసు. యుద్ధంలో వరుసా పరాజయాల తర్వాత రావణుడు తన సోదరుడైన కుంభ\nకర్ణుడిసహాయం తీసుకోవాలని నిర్ణయించాడు. ఆసమయంలో కుంభకర్ణుడు ఆరు\nనెలల దీర్ఘ నిద్రలో ఉంటాడు. కుంభకర్ణుడి నివాస గృహం ఒక పెద్ద గుహ. అతడిని\nలేపడానికి ధైర్యం చేసి వచ్చిన రాక్షస బలగం అతడి ముక్కుల్లోంచి వచ్చే గాలికే బయ\nటకి కొట్టుకొచ్చారట. అతడిని లేపడానికి వాయించిన నగారాల మోత అతను పెట్టే\nగురకమోతలో వినిపించలేదట! నిద్రిస్తున్న కుంభకర్ణుడి భారీకాయాన్ని చూసి రాక్ష\nసులు వణికిపోయారు. అతడి దేహం మీదికి ఎక్కి ఈటెలతో పాడిస్తే అతనికి నల్లి\nకుట్టినట్లు కూడా ఉండేది కాదు. ఏనుగులతో తొక్కించారు. అన్నీ నిప్పయోజనమే\nఅయినాయి. చివరకు అతడు లేచాడు. తీవ్రమైన ఆకలి. ఆకలి తీర్చాక అతడు,\nనన్నెందుకు ఇప్పుడు లేపారు, సోదరుడు రావణుడు కుశలమేనా అని అడిగాడు.\nరామాయణం మొత్తంలో కుంభకర్ణుడు విశ్వాసానికి మారుపేరుగా నిలుస్తాడు. తాను\nఅధర్మపక్షంలో ఉన్నట్లు అతడికి తెలుసు కాని యుద్ధం చేయడం తప్పని, రావణుడు\nచేస్తున్నది తప్పని అతడు తన సోదరుడికి సూచించాడు. రావణుడు అతడిని అవ\nమానించి అతడి శౌర్యంపై సందేహం వ్యక్తపరిచిన తర్వాతే కుంభకర్ణుడు యుద్ధంలో\nపాల్గొని తన విధి నిర్వర్తించాలని నిశ్చయించుకున్నాడు. విభీషణుడిలా ఇతడు రావ\nణుడితో తన బంధాన్ని తెంచుకోలేదు. తప్పైనా, ఒప్పైనా హితులకోసం చివరికంటా\nప్రయత్నించే తీరుకు కుంభర్ణుడు పెద్ద ఉదాహరణగా నిలుస్తాడు. అతడి నిర్ణయం\nతప్పు కావచ్చు లేదా ఒప్పు కావచ్చు కాని సోదరుడి పట్ల అతడు చూపించిన అభి\nమానం, విధి నిర్వహణలో స్వచ్ఛత వల్లే అతడికి మోక్షప్రాప్తి కలిగింది. చందమామ\nమేటి చిత్రకారులు శ్రీ ఎంటివి అచార్య చిత్రించిన ఈ చిత్రం 1948 మే చంద\nమామలో ప్రచురించబడింది. జూలైలో మా వార్షిక ముఖచిత్రంతో మళ్లీ కలుసు\nకుందాము.\n- సామ్య భరద్వాజ్"
        },
        {
            "title": "అట్టమీది బొమ్మ",
            "page_start": 70,
            "author": "సౌమ్య భరద్వాజ్",
            "pdf_page": 70,
            "content": "ఈ నెల మనం ఇంటీరియర్ డిజైనింగ్ గురించి తెలుసుకుందాము. ఇది గత దశాబ్దంలో కొత్త మలుపు తీసుకుంది.\n\nఇంటీరియర్ డిజైనింగ్ తనకు తానుగా ఒక వృత్తిగా శరవేగంగా వృద్ధి చెందింది. పైగా ఇది బాగా వెలుగులోకి వచ్చింది కూడా. అసంఖ్యాక ప్రజలు డిజైనింగ్ పై ఆసక్తి ప్రదర్శించి తమ అభిరుచి, శైలికి అనుగుణంగా కార్యాలయాలు, నివాసప్రాంతాలను రూపొందించుకుంటున్నారు, నిర్వహిస్తున్నారు.\n\nడిజైనింగ్ అంటే కళాత్మక ప్రతిభ, సృజనాత్మకతల కలబోత. డిజైన్ అనేక విభిన్న రంగా లతో కూడి ఉంటుంది. ఇంటీరియర్ డిజైనింగ్ అంటే నివసిస్తున్న స్థలాన్ని అమర్చుకోవడం. అంటే ఇళ్లు, కార్యాలయాలు, రిటైల్ షాపులు, హోటళ్లు, విమానాశ్రయాలు వంటి వాటిని ఆర్గనైజ్ చేయడం, నిర్వహించడం, ప్లాన్ చేయడం. గొలుసు హోటళ్లు, రిసార్టులు, ఆసు పత్రులు, ప్రైవేట్ కన్సల్టెంట్లు, స్టూడియోలు రంగాల్లో ఇంటీరియర్ డిజైనర్లు ఉపాధి అవకాశాలను పొందవచ్చు.\n\nవీరు తమ స్వంత వ్యాపారాలను కూడా నిర్వహించుకోవచ్చు. మార్కెట్ లో ఒకసారి వీరికి పేరు వచ్చిందంటే వీరి వ్యాపారం మూడుపువ్వులు ఆరుకాయలుగా విలసిల్లుతుంది.\n\nభారతదేశంలో ఇంటీరియర్ డిజైనింగ్ లో కొన్ని సంస్థలు మాత్రమే చక్కటి ప్రోగ్రామ్ లను అందిస్తున్నాయి. అహమ్మదాబాద్ కు చెందిన స్కూల్ ఆఫ్ ఇంటీరియర్ డిజైనింగ్ నాలుగేళ్ల ప్రోగ్రామ్ ను, ముంబైకి చెందిన జె.జె.స్కూల్ ఆఫ్ ఆర్ట్స్ ఫైనార్ట్స్ డిగ్రీలో నాలుగేళ్ల బ్యాచు లర్ డిగ్రీని అందిస్తున్నాయి. అభ్యర్థులు ఇంటర్మీడియట్ లో గణితం, జీవశాస్త్రం, భౌతిక శాస్త్రం, ఇంగ్లీషులో 55 శాతం మార్కులను సాధించి ఉండాలి. ఇక కనీస అర్హతతో ఒక సంవత్సరం డిప్లామా కోర్సులు కూడా చాలానే అందుబాటులో ఉన్నాయి. పదవ తరగతి ప్రాతిపది కన అనేక ప్రైవేట్ సంస్థలు కూడా దీనికి సర్టిఫికెట్ కోర్సులను అందిస్తున్నాయి.\n\nక్లయింట్ లను సంతృప్తి పరచే సామర్థ్యంపైనే ఇంటీరియర్ డిజైనర్ల విజయం ఆధారపడి ఉంటుంది. వీళ్లు కళాత్మక, సాంకేతిక, ఇంటర్ పర్సనల్ మరియు మేనేజ్మెంట్ కౌశలాలను తప్పక కలిగి ఉండాలి. ఇంటీరియర్ డిజైనర్లు సృజనాత్మకంగా, ఊహాత్మకంగా ఉండాలి. స్వయం ప్రేరణతో, క్లయింట్ మాటలను చక్కగా వినగలగాలి. అలాగే ఇంటీరియర్ డిజైనర్ కి అద్భుతమైన భావవ్యక్తీకరణ సామర్థ్యం ఉండాలి. ఎందుకంటే తమ ఆలోచనలను, అవసరాలను వీరు క్లయింట్లకు, బిల్డర్లు, ఎలక్ట్రీషియన్లు వంటి ఇతర వృత్తి జీవులకు చక్కగా వివరించాల్సి ఉంటుంది.\n\n- సాయి"
        },
        {
            "title": "కెరీర్ అంటే?",
            "page_start": 71,
            "author": "సాయి",
            "pdf_page": 71,
            "content": "మహాభారతంలో పాత్రలు\n\nఅన్నీ సరైన సమాధానాలు రాసిన\nఒకరికి బహుమతి ₹250/-*\n\n*సరైన సమాధానాలు రాసినపారు ఒకరిక్కూ ఎక్కువచుంది ఉన్నట్టుయితే ఒక్కొక్క విజేతకు ₹50/- బహుమతిగా ఇవ్వబడుతుంది.\n\nమీరు చేయవలసిందేమంటే :\n\n1. సమాధానాలు రాయండి.\n\n2. మీ పేరు, వయసు(16 ఏళ్ళ లోపు ఉండాలి) విన్ కోడ్ తో సహా పూర్తి చిరునామా రాయండి.\n\n3. చందాదారు అయితే, ఆ నంబర్ రాయండి.\n\n4. కవరు మీద చందమామ లోకజ్ఞానం క్విజ్-41 అని రాసి, చందమామ పూర్తి చిరునామా రాసి మాకు పంపండి.\n\n5. జూలై నెలాఖరులోగా మీ ఎంట్రీలు మాకు అందాలి.\n\n6. సెప్టెంబర్ 2012 సంచికలో ఫలితాలు వెలువడుతాయి.\n\n1. మహాభారత కావ్యంలో ప్రధాన పాత్ర ఎవరు?\n\n2. మహావిష్ణువు ఎనిమిదవ మరియు సంపూర్ణావతారం అని చెప్పబడుతోంది ఎవరు?\n\n3. అర్జునుడికి తన గాంధీర్య ఆయుధాన్ని ఇచ్చి నది ఎవరు?\n\n4. గాంధీర్చి సోదరుడు ఎవరు?\n\n5. కుంతీదేవి, పాండురాజుల పెద్ద కుమారుడు ఎవరు?\n\n6. గురు సాందీపని కుమారుడిని కాపాడటా నికి కృష్ణుడికోసం నావ నడిపినది ఎవరు?\n\n7. కృషి ద్రోణాచార్యుల పుత్రుడు ఎవరు?\n\nచందమామ లోకజ్ఞానం క్విజ్-38 సమాధానాలు:\n\n1. ఎలీషా ఓటిస్; 2 లాజ్టో బిరో; 3. డెనిస్ పాపిన్; 4. టిమ్ బెర్నెర్స్-లీ; 5. శామ్యూల్ కోల్ట్; 6. విల్లీస్ కారియర్; 7. కింగ్ గిల్లెట్.\n\nమందిరమునం క్విజ్-38 సమాధానాలు:\n\nMarch'12 Winners: 1. S. Janakiram Mannavar, Asarajan, Nanded, Maharashtra-431603.\n2. Sohag Singha, New Barrackpur(P.O), North 24 Parganas(Dt.), Kolkata-700131.\n3. Krishnankith Banerjee, Paramanand Chok Gate, Delhi-110009.\n4. V.P. Aishwarya, Periyamkode, Mannanthala, Thiruvananthapuram-695 015.\n5. Kumare Kavyashree, IJARI Lakamapur(Village), Haveri, Karnataka-581110."
        },
        {
            "title": "చందమామ లోకజ్ఞానం క్విజ్ - 41",
            "page_start": 72,
            "author": "చందమామ బృందం",
            "pdf_page": 72,
            "content": "చరణ్ పక్షి ప్రేమికుడు. ఒకరోజు తన ఇంటి పెరడులో\nనిల్చుని ఉండగా ఒక గుడ్లగూబ అరవడం విన్నాడు. దాని\nఅరుపుకు ప్రతిస్పందించి దానిలాగే అరిచాడు. ఆశ్చర్యంగా\nగుడ్లగూబ మళ్లీ అలాగే అరిచింది.\n\nమరుసటి రోజు రాత్రి కూడా అలాగే జరిగింది. చరణ్,\nఅతడి ప్రియమైన పక్షి అలాగే పరస్పరం కూత పెట్టారు. గూబతో\nచరణ్ మాట్లాడుతూ పోయాడు కూడా. పైగా పక్షుల భాషలో\nతాను ఎంతో ప్రావీణ్యత సాధించినట్లు కూడా అతడు భావిం\nచాడు.\n\nఆ సమయంలోనే చరణ్ భార్య అమల పొరుగింటి మహిళ\nరాధతో మాట్లాడుతోంది.\n\n‘మా ఆయన రాత్రంతా గుడ్లగూబలతో మాట్లాడుతూ’ గడిపాడు తెలుసా', అన్నది అమల. ‘ఓస్, మా ఆయన కూడా ఆ పనే చేశాడు మరి', అన్నది రాధ.\n\nఉపాధ్యాయురాలు: ‘నువ్వు ధరించిన సాక్స్‌లు చిత్రంగా ఉన్నాయిరా, ఒకటి ఆకుపచ్చది మరొకటి ఎర్ర మచ్చలున్న నీలిరకం!!’\n\nపప్పు: ‘అవును, ఇది నిజంగానే చిత్రంగానే ఉందీ టీచర్, నాకు ఇంట్లో ఇలాంటి మరొక జత చెప్పులు కూడా ఉన్నాయి మరి!’\n\nఒక చిన్నారి బాలిక తిమింగలాల గురించి తన టీచర్‌తో మాట్లాడుతోంది. టీచర్ ఆ చిన్నారితో మాట్లాడుతూ, ‘తిమింగలం చాలా పెద్ద జీవే అయినప్పటికీ దాని నోరు చాలా చిన్నది కాబట్టి అది మనిషిని మింగటం అసాధ్యమ’ని చెప్పింది.\n\nఅయితే తిమింగలం తనమిత్రుడు జానయ్యను మింగే\nసిందని రాధ చెప్పింది. కాని తిమింగలం మనిషిని మింగలే\nదని, అది అసాధ్యమని ఉపాధ్యాయురాలు మళ్లీ నొక్కి చెప్పింది.\n‘సరేనండీ నేను స్వర్గానికి పోయినప్పుడు ఈ విషయాన్ని\nజానయ్యనే అడుగుతాను’.\n\nఉపాధ్యాయురాలు, ‘జానయ్య నరకానికి పోయి ఉంటే?’\n\nఅని రెట్టించింది. ‘అప్పుడు మీరే అతడిని అడగండి’ అన్నది రాధ."
        },
        {
            "title": "నవ్వుల పువ్వులు",
            "page_start": 73,
            "author": "చందమామ బృందం",
            "pdf_page": 73,
            "content": "## ఊరగాయలో ఏముంది?\n\nఊరగాయలకు మూలం ఈజిప్ట్ దేశమని అందరూ భావిస్తున్నారు. ప్రాచీన ఈజిప్ట్ వాసులు పుచ్చకాయలు, చేపల ఊరగాయలు చేసేవారు. ప్రస్తుతం ప్రపంచమంతా ప్రాచుర్యంలో ఉన్న దోసకాయల ఊరగాయలను 3 వేల సంవత్సరాల క్రితమే భారతదేశంలో తయారు చేసేవారు. పైగా కన్నడ సాహిత్యంలో తొలి రచన అయిన లింగపురాణం మామిడి, వంకాయ, రొయ్య, పంది మాంసంతో సహా 50 రకాల ఊరగాయలను గురించి పేర్కొంది.\n\nక్రిస్టమస్ చెట్టుపై ఊరగాయ రూపంలోని నగలను వేలాడదీయడం చాలా పాత సంప్రదాయంగా భావించబడుతోంది. ఈనాటికీ ఈ ఆచారాన్ని అనేక ఇళ్లలో పాటిస్తూనే ఉన్నారు. కొన్ని సార్లు ఇది చెట్టులోపల దాగి ఉంటుంది. లోపల దాగిన ఈ నగను కనిపెట్టిన పిల్లవాడికి సెయింట్ నికోలస్ నుండి ప్రత్యేక బహుమతితో పాటు ఆశీర్వాదం కూడా లభించేది.\n\nకొలంబస్ తన అన్వేషణా యాత్రలు చేస్తున్న కాలంలో, అతడి సిబ్బంది స్కర్వీ అనే విటమిన్ సి లోపంతో కూడిన వ్యాధితో బాధపడేవారు. అమరిగో విష్ణూచి అనే యాత్రికుడు విటమిన్ సి సమృద్ధిగా కలిగిన ఊరగాయలను పెద్దమొత్తంలో తన నౌకలో పెట్టేవాడు. స్కర్వీ వ్యాధిని ఊరగాయలు నిరోధించగలిగేవి. దీంతో ఈ ఊరగాయల వ్యాపారి తదనంతరం పెద్ద అన్వేషకుడుగా పేరొందాడు. అమెరికాను కనుగొనడంలో ఊరగాయలు వహించిన పాత్ర ఎంత ముఖ్య మైనదో చూడండి మరి!\n\nఊరగాయల్లో ఎలాంటి పోషక పదార్థం లేదని అన్నదెవరు? కొరియన్ శాస్త్రజ్ఞుల అభిప్రాయం ప్రకారం ప్రత్యేక రకం క్యాబేజ్ ఊరగాయ మామూలు క్యాబేజ్ కంటే రెట్టింపు స్థాయిలో విటమిన్ బి1, బి2, బి5 మరియు బి12 లను కలిగి ఉంటాయట.\n\nఊరగాయలు అంటే ప్రాణమిచ్చే ఒక ప్రముఖ అభిమాని గురించి మాట్లాడుకుందాము. అమెరికా అధ్యక్షుడు జార్జ్ వాషింగ్టన్ దాదాపు 476 రకాల ఊరగాయలను సేకరించాడట."
        },
        {
            "title": "రాజ ఫలహారం",
            "page_start": 74,
            "author": "చందమామ బృందం",
            "pdf_page": 74,
            "content": "జగదేకసుందరి క్లియోపాత్ర అద్వితీయ సౌందర్యానికి ఊరగాయలే కారణమని పరిశోధకులు చెబుతున్నారు. ప్రత్యేకించి పుచ్చకాయలతో చేసిన ఊరగాయ అంటే ఆమె ఎంతో మక్కువ చూపేదట. అలాగే దోసకాయ ఊరగాయ కూడా ఆమె ప్రాధాన్యతలలో ఒకటిగా ఉండేదట.\n\nకూల్-ఎయిడ్ పికిల్స్ గురించి విన్నారా? ఇది పాత పద్ధతి నుంచి మెరు గులు దిద్దిన ఊరగాయ. ఉప్పునీటిలో కూరగాయలు లేదా పండ్లను ఊర బెట్టడానికి బదులుగా కూల్-ఎయిడ్ మిక్స్‌లో వాటిని నిల్వ ఉంచేవారు. ఈ కొత్తపద్ధతిలో చేసిన ఊరగాయలను ప్రజలు లొట్టలేసుకుని ఆరగించే వారట.\n\nనెపోలియన్ ఊరగాయలను తన సైన్యాల ఆరోగ్యాన్ని సంరక్షించేవిగా లెక్కించే వాడట. ఊరగాయలను భద్రంగా నిల్వఉంచి, ఊరబెట్టే పద్ధతితో తన వద్దకు వచ్చేవారికి అధికమొత్తంలో డబ్బులను బహుమతిగా ప్రకటించడానికి కూడా అతడు సిద్ధపడ్డాడట. సైనిక కార్యక్రమాల సందర్భంగా తమ సైన్యాలకు నెపోలి యన్, జూలియస్ సీజర్ ఇరువురూ దోసకాయ ఊరగాయలను తప్పనిసరిగా అందించేవారని తెలుస్తోంది.\n\n## మరికొందరు అభిమానులు!\n\n* పదమూడవ శతాబ్దంలో, కింగ్ జాన్ ఇచ్చే ప్రముఖ విందులో ఊరగా యలు ప్రధాన వంటకంగా వడ్డించేవారట.\n\n* రోమన్ చక్రవర్తి టిబెరియస్ ప్రతిరోజూ ఊరగాయలను ఆరగించే వాడని ప్రతీతి.\n\n* ఊరగాయలలో ఉండే నొప్పి తగ్గించే గుణాన్ని అరిస్టాటిల్ ప్రశంసించాడు కూడా.\n\n* ఒకటవ ఎలిజబెత్ రాణి కూడా ఊరగాయలంటే పడి చచ్చేదని తెలుస్తోంది.\n\nపసిఫిక్ దీవుల్లో స్థానికులు పండ్లు, కూరగాయలను ఉపయోగించి చేసే ఊరగాయలను అరటి ఆకులతో కప్పిన గుంటలలో ఉంచేవారు. ఫిజీ దీవులలో, అమ్మాయి తల్లిదండ్రులకు తన వద్ద ఉన్న ఊరగాయల గుంట లను చూపించిన తర్వాతే ఆ అమ్మాయిని పెళ్లాడేవాడు!\n\nఈ జాబితాలో మొదట మీకు తెలిసిన భాషలలోని పదాలను చదవండి.\n\nఆ తరవాత వాటి కింద ఇచ్చిన పదాలను అనుసరించి అయా భాషలలో ఆ పదాల ఉచ్చారణలనూ, అర్థాలనూ నేర్చుకోడానికి ప్రయత్నించండి.\n\n<table><thead><tr><th>English</th><th>The exam is over.</th><th>How was it?</th></tr></thead><tbody><tr><td>Telugu</td><td>పరీక్ష ముగిసింది.</td><td>అది ఎలా ఉంది?</td></tr><tr><td>Hindi</td><td>పరీక్ష ఖతమ్ హో గయి హై.</td><td>కైసీ రీ? క్షేమి రీ?</td></tr><tr><td>Tamil</td><td>தேர்வு முடிவு லிட்டமு. தேர்வு முடிவு விட்டுவு.</td><td>ఎప్పటి ఇరున్దదు?</td></tr><tr><td>Bengali</td><td>পরిష్కాటి మాసి. ప్రారంభిస్తా సెష్.</td><td>టామన హల్? కమెన్సోల్?</td></tr><tr><td>Marathi</td><td>పరీక్ష సంఖ్యల ఆహే. పరీక్ష సాంఖ్య ఆహే.</td><td>కశి గేలి? కషి గెలి?</td></tr><tr><td>Kannada</td><td>పరీక్షముగియితు. పరీక్ష ముగియితు.</td><td>ఆదు హేగిత్తు? అదు హేగిత్తు?</td></tr><tr><td>Odia</td><td>ఖఠిసి ఖఠిసి? పరీక్ష సరిజాయిచ్చి.</td><td>అట్లి దిగి? ఏహా కీర్తిసి లాభం? ఏహా కీర్తిసి లాభం?</td></tr><tr><td>Gujarati</td><td>పరీక్ష పూర్తం ఖల్లి. పరీక్షా పూర్త థయే?</td><td>హేతు హల్లు? తె తెవు హతు.</td></tr><tr><td>Assamese</td><td>పశ్చిమా మాసి హల్? ప్రారంభిస్తా సెట్.</td><td>ఉటేటో టామన ఆశిసి? ఐతు కెనె ఆసిల్?</td></tr><tr><td>Malayalam</td><td>പരిക്രమా కళించ్చి. పరీక్ష కళింజు?</td><td>అందుబాటు అయిని స్వామి? ఆతెంగనె ఉన్ డయిరున్ను?</td></tr><tr><td>Santali</td><td>మాసి శిశువు మంది మాసి. బినింద్ దొప్పి సత్ ఎన్.</td><td>మిట్ల మిట్ల మంది మాసి? చెద్దీ లెక్క హుయి ఎన్?</td></tr><tr><td>Sanskrit</td><td>పరీక్ష సమాసి. పరీక్షా సమాప్తా.</td><td>కథమాసిన్ పరీక్షా? కథమాసిన్ పరీక్షా?</td></tr></tbody></table>"
        },
        {
            "title": "మన దేశభాషలు నేర్చుకుందాం",
            "page_start": 76,
            "author": "చందమామ బృందం",
            "pdf_page": 76,
            "content": "<table><tr><td>English</td><td>Not very good.</td><td>I will study well.</td></tr><tr><td>Telugu</td><td>ఫరువాలేదు:</td><td>నేను బాగా చదువుతాను.</td></tr><tr><td>Hindi</td><td>बहुत अच्छी नहीं।<br/>బహుత్ अच्छी नहीं。</td><td>मैं ठीक से पढ़ूँगा।<br/>मैं ठीक से पढ़ाये।</td></tr><tr><td>Tamil</td><td>சுரியாக இல்லை.<br/>सरियांग इल्ले.</td><td>நூண் நண்ணாகப் படிப்பேண்.<br/>நூண் நண்டாங்க படியేன்.</td></tr><tr><td>Bengali</td><td>খুব ভাল নয়।<br/>ঝুটি ভালো না যো।</td><td>আমি ভালো করে পড়ব।<br/>আমি ভালো কাঠ পড়ো.</td></tr><tr><td>Marathi</td><td>फार चांगली नाही.<br/>फर्ट चंद्री नहीं.</td><td>मी चांगला अभ्यास करीन.<br/>मी चंद्री अभ्यास करीने।</td></tr><tr><td>Kannada</td><td>THOODOA DEXANAGA<br/>THOODOA DEXANAGA</td><td>నాను చేస్తా? ఓయిత్తే నే.<br/>నాను చెప్పి ఓయిత్తే నే</td></tr><tr><td>Odia</td><td>ঞুুুু কুকু ছোঁ কুলো ই।<br/>ঝুটি ভাল হারিয়ানা হীন.</td><td>গুঁ কুকু ছোঁ কুলো পেত্রিত।<br/>মুন্সি ভাল ভাবতে পড়িতে।</td></tr><tr><td>Gujarati</td><td>ખૂબ સારું નહીં.<br/>ઘોડ સારું નહીં.</td><td>હું સારો અન્યાસ કરીશ।<br/>ઘોડ સારું અભ્યાસ કરીશ.</td></tr><tr><td>Assamese</td><td>बब भाल नाछिल ।<br/>બોર્ડ ભાર્તી નાસિલ્‌।</td><td>মই ভালদের অধ্যয়ন করিম।<br/>মুখ্য ভার্টોর্ট અધ્યાયન્‌ કોર્ટમ્‌.</td></tr><tr><td>Malayalam</td><td>ഞാനെ നല്ലതല്ലായിരുന്നു.<br/>അത്ര നല്ലതല്ലായിരുന്നു.</td><td>ഞാൻ നന്ദായി പറിക്കും.<br/>സ്ത്രീയ നമ്മായി പടിക്കുന്നു.</td></tr><tr><td>Santali</td><td>৮৮শেষ ওষী ১৮০৯ ১২৮৯ ১৯৮৯।<br/>উনীর্ণ দি বৈ বেসি লৈন।</td><td>৮৮শেষ ১৭ মারিয়ন ৮৯-৯।<br/>নম্বর ৩০-১ পলার্ট-৪</td></tr><tr><td>Sanskrit</td><td>न बहुत सम्यक्।<br/>न बహुत सम्यक्.</td><td>अहम सम्यक् पठित्यामि।<br/>अमृत्यु सम्यक् पठित्यमि.</td></tr></table>\n\nశివకల్యాణ్ పుట్టినప్పుడు, అతడి వెన్నుముక పట్టు\nతప్పి జీవితాంతం బాధపడవలసి వచ్చింది. కాని ఇది\nతొమ్మిదేళ్ల ఈ బాలుడిని బాలమేధావి కాకుండా అడ్డు\nకోలేకపోయింది. పుట్టిన మూడున్నర సంవత్సరాల\nతర్వాత కూడా ఇతడికి పాకటం రాలేదు. తమ బిడ్డకు\nమంచి వైద్యం అందించే కోరికతో శివ తల్లిదండ్రులు\nఅతడితో పాటు అమెరికాకు వెళ్లారు. శివ అమెరికాకు\nవెళ్లిన తర్వాత అతడి వయసు రీత్యా తనను రెండో\nతరగతిలో చేర్పించారు. కాని ఉపాధ్యాయులు త్వర\nలోనే అతడు సామాన్యుడు కాదని గుర్తించారు. అత\n\nడిని ఎనిమిదవ తరగతి పరీక్షలకు కూర్చోబెట్టారు. కాని అతడు కాలేజీ కోర్సు చదవడానికి తగిన అర్హత కలిగి ఉన్నాడని త్వరలోనే కనిపెట్టారు. శివ మేధస్సు అచిరకాలంలోనే గుర్తింపు పొందింది. అమెరికాల్కెల్లా ప్రతిష్టాత్మకమైన జాన్స్ హాప్కేన్స్ విశ్వవిద్యాలయంకి చెందిన సెంటర్ ఆఫ్ టాలెంటెడ్ యూత్ నుండి అతడు రెండు అవార్డులు అందుకున్నాడు కూడా. అలాగే ఎస్ఎటి 1, ఎస్ఎటి 2 పరీక్షల్లో కూడా ఇతడు మంచి మార్కులు సాధించాడు. అమెరికాలో వైద్యం చేయించుకుంటున్నపుడు శివ శారీరక పరిస్థితి కూడా మెరుగయింది. వాకర్ సహాయంతో అతడీరోజు నడవగలడు కూడా.\n\nఫ్రాన్సిస్ తమిళనాడు గ్రామీణ ప్రాంతా\nల్లోని రోగులకు సహాయం చేయడానికి\n1974లో భారతదేశంలో అడుగుపెట్టింది.\nనర్సుగా శిక్షణ పొందిన ఫ్రాకోయిస్ సామా\nజిక, ఆరోగ్య విద్యా కార్యక్రమాలలో, క్షయ\nవ్యాధి నిర్మూలనా కార్యక్రమాలలో పాలు\nపంచుకుంది. బొమ్మల తయారీలో కూడా\nఆమె ఇక్కడే తీవ్రంగా కృషి చేసింది. ఫ్రాంకో\nయిస్ బొమ్మలు మాట్లాడతాయి. జీవన\nసౌందర్యం గురించి, జీవితానందం గురించి అవి మాట్లాడతాయి.\n\nనిరు పేదలకు జరుగుతున్న అన్యాయం గురించి, వారి అగ్రహం నిస్పృహల గురించి\nకూడా అవి మాట్లాడతాయి. అద్భుతంగా రూపొందించబడే ఈ బొమ్మలు వాస్తవ భంగిమలలో\nకొట్టాచ్చినట్లు కనపడతాయి. వాటి సృష్టికర్తకలలు, ఆశలు, అన్వేషణలు, స్నేహాలు, కన్నీళ్లు,\nనిరసనలు మరియు ఆమె అగ్రహాన్ని కూడా ఇవి వ్యక్తీకరిస్తుంటాయి."
        },
        {
            "title": "భారత దర్శిని",
            "page_start": 78,
            "author": "చందమామ బృందం",
            "pdf_page": 78,
            "content": "CHANDAMAMA'S\nRamayana\n\nAn Epic Journey\n\nFollow the epic journey of Prince Rama, from his birth to his exile, from the abduction of his wife, Sita, to his great war with the Asura King, Ravana, in Chandamama's latest offering: Ramayana - An Epic Journey.\n\nPrice: Rs. 444\n\nTo place an order, go to\nwww.chandamama.com\n\nChandamama's Ramayana is available only in English\nat all leading book shops.\n\nమాత్రముడు\nబీర్చల్\n\nపండితుడు\n\n1. ఒకరోజు సేవారామ్ అనే పారుగు వ్యక్తి బీర్చల్ వద్దకు వచ్చాడు. 'మిత్రమా, నాకు మీ విలువైన సలహా కావాలి,' అని అన్నాడు. బీర్చల్ 'ఎందులో సహాయం కావాలి' అనడిగాడు.\n\n2. 'మాతాతముత్తాతలు గొప్పసంస్కృతపండితులు. ప్రజలు వారిని గౌరవంతో పండితవర్యా అని పిలిచే వారు. నాకు కూడా జనం చేత పండితుడని అనిపించుకోవాలని ఉంది'.\n\n3. బీర్చల్ ఒక్క క్షణం ఆలోచించాడు. 'నా సలహా పాటించు! నిన్ను ప్రజలు పండితవర్యా అని పిలిచి నప్పుడు వాళ్లపై గట్టిగా కేకలేయి. వారు నిన్ను పండితవర్యా అని పిలిచేటట్లు చేస్తాను,' అన్నాడు.\n\n4. బీర్చల్ కొంత మంది పారుగింటి పిల్లలను పిలిచి సేవారామ్ ను పండితవర్యా అని పిలువవలసిందిగా కోరాడు.\n\n5. వాళ్లు అతడితో మాట్లాడుతూ, 'పండితవర్యా! నీ నడక బాతునడకలా ఉంది. హా.. హా..' అంటూ నవ్వారు. సేవారామ్ వెంటనే రెచ్చిపోయి, 'మూర్ఖుల్లారా నోరు మూయండి' అని అరిచాడు."
        },
        {
            "title": "విదూషకుడు బీర్బల్",
            "page_start": 80,
            "author": "చందమామ బృందం",
            "pdf_page": 80,
            "content": "6. మరొక రోజు.. 'పండితవర్యా! మీ తలకుచ్చు పాములాగా ఉంది! హాప్హాహ్యా! హిప్హిహ్యా! హరాప్హరాప్హరా!' అని ఎగతాళి చేశారు పిల్లలు. సేవారామ్, 'వెధవ ల్లారా మిమ్మల్ని చంపేస్తాను,' అన్నాడు.\n\n7. సేవారామ్ మండిపడటం చూసిన పిల్లలు మరింతగా ఆనందించారు. పదే పదే అతడిని పండితుడని పిలవడం ద్వారా వాళ్లు అతడిని ఆట పట్టిస్తూ వచ్చారు.\n\n8. పెద్దవాళ్లు కూడా పిల్లలను అనుకరించి 'పండిత వర్యా ఎక్కడికి వెళుతున్నారు?' అని అడగటంతో 'నరకానికిరా వెధవల్లారా! నా కాళ్లకింద మిమ్మల్ని నలిపివేస్తాను!' అని ఉగ్రుడయ్యాడు సేవారామ్.\n\n9. సేవారామ్ ప్రజలను తిట్టి తిట్టి అలసిపోయాడు. కాని పండితుడనే పేరు నిల్చిపోయింది. తర్వాత అతడు బీర్బల్‌ను కలిశాడు. 'కృతజ్ఞతలు మిత్రమా! ఇప్పుడు అందరూ నన్ను పండితవర్యా అంటున్నారు!'\n\n## ప్రయరీ కుక్కలు వాస్తవానికి కుక్కలు కావు. వినడానికి వింతగా ఉంది కదూ? అయినా ఇది నిజం!\n\nఅమెరికాలోని విశాలమైదానాలను ప్రయరీలనీ అక్కడ నివసించే జంతువులను ప్రయరీ డాగ్స్ అనీ అంటారు. 30 సెంటీమీటర్ల ఎత్తు పెరిగే ఈ జంతువులు నిజానికి ఉడత జాతికి చెందినవి. ఇవి కుక్కల్లాగా మొరగటం వల్ల వీటికి కుక్కలని పేరు వచ్చింది.\n\nఇవి గుంపులు గుంపులుగా నివసిస్తాయి. పగటిపూటంతా తింటూనో, తోటి జంతువులతో కలిసి గెంతుతోనో కనిపిస్తాయి. రాత్రిపూట సురక్షితమైన బొరియల్లో హాయిగా నిద్రపోతాయి.\n\nప్రయరీ కుక్కలు ఒకదాన్ని ఒకటి చూడగానే సంతోషంతో పళ్లికిలిస్తూ పలకరించుకుంటాయి. ఆ తరవాత ఆనందంతో తోకలను ఆడిస్తాయి."
        },
        {
            "title": "ఆలయాలు",
            "page_start": 82,
            "author": "చందమామ బృందం",
            "pdf_page": 81,
            "content": "## ఆలయాలు\n\nఈ నెల ఆలయాలతో మునం స్రొచ్చుక్ తయారు చేద్దాం రండి.\n\nపూరి జగన్నాథ్, ఒడిపా.\n\nఒంకారేష్వర, మధ్యప్రదేశ్\n\nబర్తీనాథ్, ఉత్తరాఖండ్\n\nఏలింగ్జి ఆలయం, రాజస్థాన్\n\nకాశీ విశ్వవాధుడు, వారణాసి\n\nChandamama\n\nArt Book\n\nI got Chandamama art book yesterday itself. what a lighting speed. When i see the art book, my 1st impression is \"superb printing\". In art book each and every image is having nice description in left side of the page. Why don't you mention the description of Chandamama's cover page image monthly wise? Once again thank you for sending the artbook an d Chandamama intime.\n\nWith Best Wishes,\nDr. V.V. Venkata Ramana, Hyderabad, AP\n\nOrder Now\n\n2 Volumes\n\n₹1500/-\n\nCHANDAMAMA (Telugu) June 2012 Registrar of Newspapers of India No. MAHTEL/2010/35912\nPosting Date: 25/05/2012, Licensed to post regd. No. MH/MR/N/126/MBI/10-12"
        }
    ]
}