{
    "book_id": "చందమామ_1975_02",
    "stories": [
        {
            "title": "మిత్రభేదం – 20",
            "page_start": 2,
            "author": "చందమామ బృందం",
            "pdf_page": 2,
            "content": "రామ్, శ్యామ్లు\nప్రఖ్యాత స్మగ్లరు పట్టేశారు\n\nరామ్, శ్యామ్లులు నడుస్తున్నారు\nసరదాగా, ఆగిచూసారు\nఓ వింత దృశ్యం కనపడగా\n\n“చూడు, రామ్!\nఅతనుదాంగ కాదు\nఅతనే స్కల్పర్ల నాయకుడు?”\n\n“త్వరపడండి ఇన్ స్పెక్టర్\nఈదారిన పదండి, త్వరగా\nఆ స్కల్పర్లను పట్టుకోండి?”\n\nపరిగెత్తుతున్నారు స్మగ్లర్లు కాలిసత్తువ కొద్ది\nకాని అంతలోనే జారిపడ్డారు అదేమిటా.\n\n“నేనునేలపై జార్చిన పాపిన్స్\nఅందుకు కారణం, విప్పి మనమూ\nతిందాం మజ్జా మణాగా ఈక్షణం!”\n\nనోరూరించే మనసుదోచే మైమరపించే\n\nపార్టీ\nపాపిన్స్\n\nపండ్ల రుచిగల పిప్పరమెంట్లు\n\n5 పండ్ల నువాసనలలో-\nరాస్పబెరీ, ఆనాస, నిమ్మ,\nనారింజ, మోసంబి!\n\neverest/981/pp-tl"
        },
        {
            "title": "విచిత్రకవలలు–8",
            "page_start": 5,
            "author": "చందమామ బృందం",
            "pdf_page": 5,
            "content": "పుష్ఠిభవనం\n\n20\n\nపిచ్చుకా, వ త్రంగి పిట్టా, తుమ్మెదా కలిసి కప్పను చూడ బోయాయి. కప్ప అంతా విని, “మన లాటి గొప్ప వాళ్ళు పూనుకుంటే ఈ ఏనుగు లాటి పరమమూఢుణ్ణి క డ తేర్చట మెంత పని? మిత్రమా. తుమ్మెదా, నువు ఝం కారం చేస్తూ వెళ్ళి, ఏనుగు కళ్ళముందు ఎగురుతూ, కుట్టటానికి ప్రయత్నాలు చెయ్యి. ఏనుగు భయపడి కళ్ళు మూసు కుంటుంది. అప్పుడు వచ్చంగిపిట్ట దాని కన్ను ఒకటి పొడిచేస్తుంది. ఏనుగు కంగారుపడి రెండో కన్ను కూడా మూసు కుని పరిగెత్త నారంభిస్తుంది. అప్పుడు వచ్చంగిపిట్ట దాని వెంటపడి రెండో కన్ను కూడా పొడిచేస్తుంది. ఏనుగు నీటిమడు గులో చేరదామని వెర్రిగా అటూ ఇటూ పరిగెత్తుతుంది. అప్పుడు నేను ఒక\n\nఅగాధం అంచున కూర్చుని బెకబెకలాడతాను. నేను అరిచే దిక్కుగా నీటిమడుగు ఉన్నదనుకుని, ఏనుగు పరిగెత్తుకుంటూ వచ్చి, అగాధంలోపడి చచ్చి ఊరుకుంటుంది. ఆ విధంగా దాని పీడ విరగడై పోతుంది,” అన్నది.\n\nకప్ప చెప్పినట్టే చేసి. తుమ్మెదా, వచ్చంగిపిట్టా కలిసి, ఏనుగును అగాధంలో పడేసి చంపేశాయి.\n\nతన భార్య చెప్పిన, “పిచ్చుకా — ఏనుగూ” కథ విని ఉల్లంకిపిట్ట, “సరే, నేను ఈ రోజునే నా మిత్రులనందరిని సమావేశ పరుస్తాసు. తరవాత అంద రమూ కలిసి సముద్రాన్ని ఎండగట్టేస్తాం,” అన్నది.\n\nఅది పక్షులన్నీటినీ పిలిచి, సముద్రం తమ గుడ్లకు చేసిన అన్యాయం గురించి\n\nచెప్పింది. పకులన్నీ తమ ముక్కులోకి సముద్రజలాన్ని తీసుకుని, సముద్రంలో నీరు లేకుండా చెయ్యటానికి ప్రయత్నించాయి. కాని అందువల్ల ఫలితం ఏమీ లేకపోగా, అవి సముద్రాన్ని తమ రెక్కలతో కొట్టాయి. అందువల్ల కూడా ఫలితం లేకపోయేసరికి, అవి మట్టి బెడ్డలను తెచ్చి వేసి, సముద్రాన్ని పూడ్చయి. త్పించాయి.\n\nఅప్పటికీ ఫలితం లేకపోవటం చూసి, ఒక వివేకం గల పకి, 'చూడండి! మనంతట మనం సముద్రాన్ని కాళ్ళు జేరానికి తీసుకురాలేం. మర్రిచెట్టు కింద ఒక ముసలిబాతు ఉన్నది. అది మనకు తగిన సలహా ఇస్తుంది. అది ఒకప్పుడు\n\nతన సలహాతో ఒక బాతులమందను బోయవాడి ఉచ్చుల నుంచి విడిపించింది. అందుచేత మనం దాని సలహా అదు గుదాం,' 'అన్నది.\n\n“ఏమిటా కథ?” అని ఇతర పకులు అడిగాయి. వివేకం గల పకి ఇలా చెప్పింది:\n\nమునలిబాతు కథ\n\nఒక అరణ్యంలో ఒక మహావృక్షం ఉండేది. దానికి లెక్కలేనన్ని శాఖలు ఉండేవి. ఆ చెట్టు మొదట్లో ఒక లత మొలిచి పెరగనారంభించింది.\n\nఒక ముసలిబాతు అడబాతులతో, “ఈ లత చెట్టు పైకి ఎగబాకితే, దాని సహాయంతో శత్రువులు చెట్టు పైకి ఎక్కు\n\nగలుగుతారు. అందుచేత మనం ఇప్పుడే ఈ లతను తుంచేద్దాం,'' అన్నది.\n\nఅడబాతులు నవ్వి, ''ఈ లత మనని ఏం చెయ్యగలదు?'' అన్నాయి.\n\nలత చెట్టు పైకి ఎగబాకింది. ఒకనాడు ఒక బోయవాడు ఆ లత సహాయంతో చెట్టు మీదికి ఎక్కి, బాతులన్నీ ఆహారం కోసం వెళ్ళి ఉన్న సమయంలో ఉచ్చులు పన్నాడు. తిరిగి వస్తూనే బాతులన్నీ ఉచ్చులలో చిక్కుకు పోయాయి. అవి తప్పించుకునేటందుకు చేసిన ప్రయత్నాలు వ్యర్థమయాయి.\n\n''నా మాట వినక ఈ దుస్థితి తెచ్చు కున్నారు,'' అన్నది ముసలిబాతు.\n\n''అది నిజమే. ఇప్పుడు ఈ ఆపద తప్పే ఉపాయం చెప్పు,'' అన్నాయి మిగిలిన బాతులు.\n\n''ఇప్పుడు మనమంతా కదలకుండా పడిపోయి. చచ్చినట్టు నటింతాం. తర వాత బోయవాడు వచ్చి, మనమంతా చచ్చామనుకుని, ఒక్కొక్కరినే ఉచ్చు\n\nనుంచి తీసి కింద పడేస్తాడు. చిట్టచివరి పక్షి కింద పడినదాకా కదలకుండా ఉండి తరవాత అందరమూ ఒక్క పెట్టున ఎగిరి పోదాం,'' అన్నది ముసలిబాతు.\n\nమర్నాడు ఉదయం బోయవాడు వచ్చి, పక్షులన్నీ చచ్చాయనుకుని, ఉచ్చులు విప్పి, నిశ్చింతగా ఒక్కొక్క బాతునే కింద పడెయ్యసాగాడు. అన్నిటినీ పడేసి వాడు చెట్టు దిగి రాబోతూండగా, అన్ని బాతులూ ఒక్కసారిగా లేచి ఎగిరి పోవటం చూసి వాడికి అమిత ఆశ్చర్యం కలిగింది.\n\nఈకథ విన్న మీదట పక్షులన్నీ వెళ్ళి, ముసలిబాతును కలుసుకుని, సముద్రం పొంగి ఉల్లంకిపిట్ట పెట్టిన గుడ్లను కాజే సిన విషయమంతా చెప్పాయి.\n\n''మనమంతా కలిసి, మనకు రాజూ, మహా విష్ణువుకు వాహనమూ అయిన గరుత్మంతుడి ధర్మనం చేసుకుందాం. అతను జాలిగుండె గలవాడు.'' అన్నది ముసలిబాతు.\n\n8\n\n[ఏచితకవలలను వెతికి తెచ్చేందుకు బయలుదేరిన కవలసోదరులు, అరణ్యంలో ఒక గడ్డం వాడికి దొరికిపోయి, చివరకు వాణ్ణి ఓడించి, వాడి నుంచి అపూర్వ శక్తులు గల భస్మాలూ, అంజనాలూ తీసుకున్నారు. ముగ్గురూ కొంతదూరం అరణ్యంలో ప్రయాణించిన తరవాత, ముందుపోతున్న ఉదయనుడు హాతత్తుగా మాయమయ్యాడు. తరవాత—]\n\nఉదయనుడు కనిపించకుండా పోగానే ఉదయనుడి బాడగానీ, అతడి గురం సంధ్యా, నిశీధులు తమ గుర్రాలను లాగి పట్టి, వేగం తగ్గించి, నెమ్మదిగానే ముందుకు సాగారు. కొంత దూరం పోయేసరికి భవనం ముందువైపున, ఒక పెద్ద కందకం కనుపించింది. తమ సోదరుడు గురంతో కూడా అందులో పడిపోయివుంటాడని సంధ్యా, నిశీధులు గ్రహించారు; కాని బ్రహ్మాండమైన లోతుగల ఆ కందకంలో\n\nఉదయనుడి బాడగానీ కనుపించ లేదు.\n\nసంధ్యా, నిశీధులకు ఏమి పాలు పోయింది కాదు. భవనంలోకి ప్రవేశిద్దామా అంటే, కందకం వెడల్పు కాస్తా కూస్తా కాదు. పోనీ, కందకానికి అసలు మొదలెక్కడో, చివరఎక్కడో కనిపెడితే భవనంలోకి తేలికగా ప్రవేశించ వచ్చను కున్నారు.\n\n‘చంద్రమామ’\n\nఇలా ఆలోచించి సంధ్యా, నిశీధులు గుర్రాలను నడిపించుకుంటూ కందకం అంచునే అడుగులు వేయజొచ్చారు. కాని, ఎంతదూరం పొయినా కందకానికి దరీ అంతూ కనబడలేదు. తిరిగి తిరిగి వారు మళ్ళీబయలుదేరినచోటుకే వచ్చేశారు. దీనిని బట్టి ఆ కందకానికి మొదలూ చివరా లేదనీ, భవనంలో ఎవరూ చొరవీలు లేకుండా వుండటానికే, చుట్టూతా ఈ కందకం త్రవ్వబడిందనీ అనుకున్నారు. కాని, ఇంతకూ భవనం లోక ప్రవేశించే మార్గం స్ఫురించనే లేదు.\n\nకొంతసేపు తీవ్రంగా ఆలోచించిన మీదట సంధ్య, నిశీధుడితో, ‘‘నిశీధా!\n\nఎలాగైనా మనం యీ కందకం దాటి తీరాలి. గుర్రాల మీద దౌడుతీసుకొంటూ వచ్చి, ఒక్కదూకున దాటుదాము. దాటగలి గామా అదృష్టవంతులమే. లేదూ, కంద కంలో పడటమే సంభవిస్తే, మన ఉదయ నుడి కోసం శాయశక్తులా వెతుకుదాము,’’ అంటూ ఉత్సాహపరిచాడు.\n\nఇందుకు నిశీధుడు కూడా, ‘‘భేష్!’’ అన్నాడు. వాళ్ళు మళ్ళీ తమ గుర్రాల నెక్కి, కొంత దూరం వెనక్కివెళ్ళి. శరవేగానవచ్చి, ఒక్కదూకులో కందకం దాటారు.\n\nఅదృష్టవశాత్తూ, ఇద్దరూ కూడా ఎట్టి ప్రమాదమూ లేకుండా కంద కానికి అవతలి గట్టున పడ్డారు. ‘‘ఇదంతా మనముందు మంచికే సూచనగా కనబడుతున్నది. ఇక ఫరవాలేదు, కోటలో పాగా వేశామన్న మాటే,’’ అని అనుకొని సంతోషించారు సోదరులు. ఈ సంతోషంతో వారు భవనం ప్రవేశించారే కాని, తీరా చూడగా అ భవనంలో మనుష్య సంచారమేలేదు. లెక్కలేనన్ని ద్వారాలు వునై కాని, ఒక్కదానికి తలుపులు లేవు. వారు ఒక్కొక్కద్వారమే దాటుకుంటూ పోతుండగా, ప్రతి ద్వారానికి యురువైపులా మానవుల శిలాప్రతిమల కనబడినై.\n\nచివరికి వాళ్ళు ఒక పెద్దద్వారం చేరు కున్నారు. నిజానికి అది ద్వారం కానే కాదు. ఒక బ్రహ్మాండమైన రాక్షసుడు, ఈ రూపంలో ఆకాశం ఎత్తున నిలబడి నిద్రపోతూ వున్నాడు. వాడి కాళ్ళ మధ్య నున్న ఖాళీస్తలమే ద్వారంవలె కనిపిస్తున్నది. ఈ రాక్షసుడికి రెండువైపులా రెండు సింహాల ప్రతిమలు వునై. అవి జీవకళతో పుట్టిపడుతూ, మీదికి ఉరుకుతామన్నటు భయంకరంగా చూపట్టే సరికి, సోదరు లిద్దరూ ఒక్కమాటుగా కెవ్వుమన్నారు.\n\nఈ కేక చెవిని బడి రాక్షసుడికి మెలకువ వచ్చేసింది. వాడు అమాంతం సంధ్యా, నిశీధులను తన గుప్పిటిలోకి తీసుకుని, ‘‘భేష్! భేష్! మరో రెండు\n\nవిగ్రహాలు!’’ అన్నాడు ఎంతో ఉత్సాహంతో. వాడు యీమాట అనగానే, వారు భవనంలో చూస్తూ వచ్చిన మానవవిగ్రహాలు ఏదో మాయవల్ల తయారైనవే అని ఊహించగలిగారు.\n\nతలవని తలంపుగా యిలా చిక్కుబడి పోయినందుకు సంధ్యానిశీధులు విచారించారు. కాని, విచారించి వారు చేయ గలదేమున్నది ?\n\nఇటువంటి చిక్కులు జీవితంలో ఎన్నో తగులుతూ వుంటై. నిజానికి చిక్కులలో పడి, బుద్దిబలం వల్ల వాటి నుండి తప్పించుకు బయట పడటంలోనే ఉన్నది మానవుని తెలివి. ఈ ఉద్దేశంతో వారు ధైర్యం తెచ్చుకున్నారు. ‘‘చావుకిన్ని\n\nచావులున్నవా? ఏమైతే కానీ, ఒక పథకం\nవేసి చూస్తాను, ఈ రాకసుడికి!” అను\nకున్నాడు. నిశితమైన బుద్ది నైపుణిగల\nనిశీధుడు.\n\nఅలా అనుకుంటూ నిశీధుడు, రాక\nసుని ఎదుట నెంచుని, “ఏమయ్యోవ్,\nమేము ఎవరమనుకుంటున్నావో: మేము\nయిక్కడికి దొంగతనంగా రాలేదు. ఫలానా\nగడ్డపువాడు మీకు ఒక వార్త అందించ\nమని మమ్మల్ని పంపాడు. అందుకే....”\nఅని యింకా ఏమో చెప్పబోతూండగా,\nరాకసుడు అత్రంతో, “ఏమిటీ, వాడు\nబతికేవున్నాడా? ఇన్నాళ్ళూ తిరిగి రాక\nపోయేసరికి, వాడు ఏదో ప్రమాదం వచ్చి\n\nచ ని పో యా డ ను కు న్నా మే! అయితే\nయింతకూ వాడు మీకు చెప్పి పంపిన\nవార్త ఏమిటో త్వరగా చెప్పండి,” అని\nతొందర పెట్టాడు.\n\nఆప్పుడు నిశీధుడు, రాకసుడితో,\n“అతని ప్రాణానికేమీ మోసం లేదు. కాని,\nఅతడి జీవిత రహస్యం ఎవరో కనిపెట్టి\nవేశారట. కనిపెట్టటమే కాదు, అతడి\nదగ్గిర వున్న భస్మాలూ, అంజనాలూ,\nతువ్వాలూ కూడా కాజేసి పోయారట.\nఅవి లేనిదే తను ఒక్క అడుగైనా ముందుకి\nవెయ్యలేడట. అందువల్ల యీ వార్త మీకు\nఅందజేసి, మళ్ళీ కొన్ని అంజన పు\nడబ్బాలూ, భస్మాలూ పంపమని చెప్ప\nమన్నాడు,” అని ఎంతో నమ్మేటట్టు\nచెప్పాడు.\n\nఅంతా విని, రాకసుడు, “అలాగా,\nపాపం! అందుకనే వాడు తిరిగి రాలేక\nపోయాడు. ఇంకా నయం, అ దుర్మార్గు\nలెవరో, వాడి దండ కాజేశారు కారు.\nఅదే జరిగితే వాడిని రక్షించటం ఎవరి\nవల్లా కాదు. సరే, యిక నేను పోయి\nవస్తాను. మీరు మాత్రం ఒక్క పురుగుని\nకూడా లోపలికి రానివ్వకుండా చూస్తూ\nవుండండి,” అని చెప్పి బయలుదే రాడు.\n\nఎప్పుడైతే రాకసుడు పదిలిపోయాడో,\nసంధ్యా, నిశీధులు సంతోషంతో ఎగిరి\n\nగంతేశారు. అంతటి రాకుసుణ్ణి టోపి\nవేశాం గదా అని వారు ఉప్పాంగి\nపోయారు. ఇంతలో నిశీధుడు, “ఇక\nఒక్కకుణం కూడా మనం ఆలస్యం చెయ్య\nకూడదు. వాడు తిరిగి వచ్చేలోగా మనం\nయీ భవనం యొక్క రహస్యం ఏమిటో\nకనుక్కోవాలి,” అన్నాడు.\n\nసోదరులిద్దరూ ముందుకు సాగారు.\nమరికొన్ని ద్వారాలు దాటి, చివరి ద్వారం\nకూడా దాటి వెళ్ళేసరికి, ఒక పెద్ద కొలను\nకను పించింది. అందులో అందాల\nహంసలు ఈదులాడుతున్నాయి.\n\nప్రాద్దుటనగా బయలుదేరి హైరానపడు\nతూవున్న ఆ కవలసోదరులకు చాలా\nదాహం వేసింది. దప్పిక తీర్చుకుందా\nమని సంధ్య కొలనులో దిగి, పుడిసెడు\nనీళ్ళు తీసుకుని తాగాడు. కాని, ఆ నీరు\nగొంతు దిగిందో లేదో, పాపం సంధ్య శిలా\nప్రతిమగా మారిపోయాడు.\n\nతన కళ్ళ ఎదటనే సోదరుడు యిలా\nరాయి అయిపోవటం చూసి, నిశీధుడు\nప్రతిమలా నిలుచుండిపోయాడు. “ఇంకా\nనయం, నేను కూడా తొందరపడి తాగి\nనట్టయితే, నాగతీ యింతే అయేది. ఉద\nయనుడి గతి ఏమయిందా అని పాలుపో\nకుండా వున్న ఈ సమయంలో, సంధ్య\nకూడా యిలా అయిపోయాడే! నాకూ\n\nఏదైనా అపద వచ్చిందా, మా అతీగతి\nకూడా లోకానికి తెలియకుండాపోతుందే!”\nఅని అనేకవిధాల చింతించాడు.\n\nనిశీధుడు మరి కొంతదూరం ముందుకు\nపోయేసరికి, ఒక పెద్ద తోట కనుపిం\nచింది. ఆ తోటలో రకరకాల ఫలవృక్షా\nలునై. అన్నిటికంటే చిత్రమైనది ఒక\nమామిడిచెట్టు. ఆచెట్టున వున్న కాయలు\nయిన్నీ అన్నీ కావు. ఎక్కడో గాని అకే\nకనుపించటం లేదు. అంత విరగ కాచిం\nదన్నమాట ఆ మామిడిచెట్టు.\n\nనిశీధుడికి యిప్పుడు బాగా అకలి\nవేసింది. గబగబ యిన్ని పళ్ళుకోసి,\nముందు పడవేసుకుని, ఒక పండు తీసి"
        },
        {
            "title": "బతికున్న పిశాచాలు",
            "page_start": 13,
            "author": "బూర్లె నాగేశ్వరరావు",
            "pdf_page": 13,
            "content": "తినబోయాడు. కాని చిత్రమేమిటో, పండు కొరకటంతో లే, నిశీధుడు కోతిగా మారి పోయాడు. కోతిగా మారి పోవటంతో, 'అయ్యో బాబో, ఇంకా ఏమి విడ్డూరాలు జరగబోతాయో, యీ రాకసమాయలు ఎవరు తెలుసుకోగలరు?' అనుకొని, నిశీధుడు తక్కిన పళ్ళు తినకుండా, ఎక్కడి వక్కడే వదిలేశాడు. ఆ కోతి రూపంలో వున్న నిశీధుడు, తన సోదరు డైన సంధ్య శిలారూపం దాల్చిన కొలను వద్దకు వచ్చి, దాని చుట్టూ తిరగసాగాడు.\n\nఇంతలో కొలనులో నించి ఏదో బుడ బుడ మని శబ్దం వచ్చింది. మరి కొద్ది సేపటికల్లా, నీటిలో నించి ఒక హంస\n\nతన వైపు రావడం కనుపించింది. ఇదంతా కోతి రూపంలో వున్న నిశీధుడు స్పష్టంగా చూడగలుగుతూనే వున్నాడు.\n\nమరి కొద్ది సేపటికల్లా, ఆ హంస పూర్తిగా బైటికి వచ్చి, ఒక మనిషిగా మారిపోయింది. నిశీధుడు ఎగిరి గంతే శాడు. ఎందుకని? ఆ వచ్చింది కంద కంలో పడి కనపడకుండా పోయిన తన ప్రియసోదరుడు ఉదయనుడే!\n\nఉదయనుడు ఒడ్డుకి రాగానే సంధ్య శిలాప్రతిమ కంటబడి, కొయ్యబారి పోయాడు.\n\nఇంతలో కోతి రూపంలో వున్న నిశీధుడు, ఉదయనుడి కాళ్ళను చుట్టేసు కున్నాడు. అది మామూలు కోతే అను కుని మొదట ఉదయనుడు దాన్ని విది లించి కొట్టాడు. కాని, అది విడవకుండా కాళ్ళను చుట్టేసుకోవటం చూసి, తన సోదరుడైన నిశీధుడే యిలా మారిపోయి వుంటాడని అనుమానించక తప్పలేదు.\n\nఐతే, ఏమి చెయ్యాలో ఉదయనుడికి తోచలేదు. సంధ్య యిలా రాయిగా ఎందుకు మారాడో, కోతి రూపంలో వున్నది తన సోదరుడు అవునో కాదో తనకు ఎలా తెలుస్తుంది?\n\nకొంత సేపు అలా ఆలోచించి, ఛటుక్కున ఏదో ఉపాయం స్ఫురించిన\n\n\n\nవానిలా తన జేబులో వున్న భస్మాలూ,\nఅంజనాలూ బైటికి తీశాడు. సంధ్య శిలా\nవిగ్రహం పైన నల్ల భస్మం చల్లాడు.\nఏమీ కాలేదు. పచ్చ అంజనం రాసి\nచూశాడు. మార్పు కనిపించలేదు. ఎర్ర\nఅంజనం రాశాడు. అప్పటికీ ఆ శిలా\nప్రతిమ అలాగే వుండిపోయింది. ఇన్ని\nవిధాల ప్రయత్నించినా ఫలితం దక్కక\nపోయేసరికి, ఉదయనుడు ఆ అంజనాలూ\nభస్మాలూ కోతి రూపంలో వున్న నిశీధుడి\nపైన చల్లాడు. కాని, యీసారీ వాటివల్ల\nమార్పు ఏమీ రాలేదు. కోతి కోతిగానే\nవుండిపోయింది.\n\nఉదయనుడికి ఏమి చెయ్యాలో పాలు\nపోక, కొలను ఒడ్డునే కూర్చుని ఆలోచ\nనలో పడ్డాడు. ఆ ప్పుడు కొలనులోని\nహంసలలో ఒకటి, ఉదయనుడి పాదాల\nముందుగా పోయింది. ఉదయనుడు\nచటుక్కున దాన్ని పట్టుకుని, బైటికి\nతీశాడు. బైటికి రాగానే ఆ హంస ఒక\nఅందాలకన్యగా మారిపోయింది.\n\nఆకన్య సిగ్గుతో తల వంచుకొని,\nమాట్లాడకుండా నిలబడింది. ఆమెతో\nఉదయనుడు, “నీ వెవరు? ఇలా హంస\nరూపంతో, ఎందుకున్నావు? చెప్పితే....”\nఅని యింకా ఏమో అనబోయాడు.\n\nఅంతలో, “ఎక్కడరా, మీరూ?” అనే\nపెద్ద కేక ఒకటి వినిపించింది.\n\nఎప్పుడైతే యీ కేక విని పించిందో\nవెంటనే ఆకన్య, ఆ వస్తున్నది భవనాన్ని\nకాపలాకాసే రాకసుడే అని తెలుసుకొని,\nఉదయనుడితో, “అదంతా తర్వాత\nచెబుతా. ముందిప్పుడు ప్రాణాలు రక్తం\nచుకోవాలి,” అంటూ, సంధ్య శిలా\nప్రతిమనూ, ప్రతిమ దగ్గిర వున్న కోతినీ\nకొలనులోకి తోసివేసింది.\n\nవెంటనే అవి రెండూ హంసలుగా\nమారిపోయాయి. తర్వాత ఉదయనుడి\nచెయ్యి పట్టుకుని, తను కూడా కొలను\nలోకి దూకింది. దూకీ దూకటంతోనే,\nవాళ్ళిద్దరూ కూడా హంసలైపోయారు.\n\n—(ఇంకా వుఁది)\n\nబతికున్నపిశాచాలు\n\nపట్టువదలని విక్రమార్లుడు చెట్టు వద్దకు తిరిగి వెళ్ళి, చెట్టుపై నుంచి శ్రవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, అతీతశక్తులు మనిషికి దురహంకారాన్ని కలిగిస్తాయి. అందుకు నిదర్శనంగా నీకు ప్రవీణుడి కథ చెబుతాను. శ్రమ తెలియకుండా విను,” అంటూ ఇలా చెప్పసాగాడు:\n\nపూర్వం సువర్ణగిరిని సాలించిన రాజ సింహుడు వట్టి అసమర్థుడు. అయన రాజకీయ వ్యవహారాలన్నీ ప్రభుత్వోద్యోగుల మీద వదిలిపెట్టి, పరిపాలన వారి చిత్తం వచ్చినట్టు చెయ్యనిచ్చాడు. ఈ కారణంగా పరిపాలనలో అంతులేని అవి నీతి పెరిగిపోయింది. మంత్రుల దగ్గిర నుంచి ద్వారపాలకుల దాకా అందరూ\n\nబేలాళ కథలు\n\nఅక్రమమైన మార్గాలు అనుసరించి ప్రజలను పీడించుకు తినసాగారు. అధర్మం నాలుగు పాదాలా నాట్యంచేసింది. కాని రాజుకు ఆ సంగతి ఏమాత్రమూ తెలియదు. ఆయనకు రాజోద్యోగులంటే అపారమైన విశ్వాసం.\n\nసువర్ణగిరి లోనే ఒక పేద బ్రాహ్మణుడికి ప్రవీణుడు అని ఒక కొడుకు ఉండేవాడు. చిన్నతనంలోనే ఆ కుర్రవాడి తెలివితేటలు అసాధారణంగా ఉండటం చూసి, తండ్రి అతణ్ణి సమస్తాస్తాలూ, విద్యలూ నేర్చుకోనిచ్చాడు. తరవాత ప్రవీణుడు ఎక్కడెక్కడో ఉన్న విశ్వవిద్యాలయాలకు వెళ్ళి. ఆంతులేని\n\nపాండిత్యం ఆలవరచుకుని సువర్ణగిరికి తిరిగివచ్చాడు.\n\nమహాపండితుడై తిరిగి వచ్చిన తన కొడుకు ఆ పాండిత్యం ద్వారా జీవనోపాధికల్పించుకుంటాడని తండ్రి అనుకున్నాడు. కాని అలా జరగలేదు. ప్రవీణుడు, తిరిగి వచ్చినాక తన చుట్టూ ఉన్న జీవితం చూసి, విచారంలో ముణిగిపోయాడు.\n\n“నాయనా, మనం పేదవాళ్ళం గదా. నీ పాండిత్యమే మనకింత తిండి పెట్టాలి. సువు నీ పాండిత్యాన్ని ప్రదర్శించి సన్మానాలూ, సత్కారాలూ పాందక, ఇంట్లోనే కూర్చుంటే ఎలా జరుగుతుంది?” అన్నాడు తండ్రి.\n\n“నా చదువు అంతా వ్యర్థమని నాకు తోస్తుంది. జీవితం చూస్తున్నకొద్దీ నాకు జీవితం మీదనే విరక్తి కలుగుతున్నది. నేను నా పాండిత్యాన్ని ప్రదర్శించి ఎవరి నుంచి సన్మాలు పొందను? నన్ను సన్మానించ గలవాళ్ళు ఎటువంటి వాళ్ళో నాకు తెలిసిపొయింది,” అన్నాడు ప్రవీణుడు.\n\nతండ్రికి తన కొడుకు పాండిత్యం గురించి అనుమానం వచ్చింది. ప్రవీణుడి చదువులో ఏదో లోపం ఉన్నదని, అందుచేతనే మనిషి విరక్తిగా ఉన్నాడని\n\nఅయన అనుకున్నాడు. అయన తనకు తెలిసిన గొప్ప పండితులను పిలిపించి, వారిచేత తన కొడుకుతో చర్చలు జరి పించాడు. వాళ్ళు ప్రవీణుడితో కొద్ది సేపు మాట్లాడి, అతని తండ్రితో, “బాబూ, నీ కడుపున రత్నం పుట్టాడు. అతను ఉద్దండ పండితుడు!” అని చెప్పి వెళ్ళిపోయారు.\n\nఈ పండితుల మూలానే ప్రవీణుడి సంగతి రాజుగారి దాకా వెళ్ళింది. రాజు గారు ప్రవీణుడికి ప్రత్యేకమైన ఆహ్వానం పంపాడు. ప్రవీణుడి తండ్రికి ఎంతో అనందం కలిగింది. ప్రవీణుడు మాత్రం రాజసభకు వెళ్ళే అభిప్రాయం కనబరచ లేదు. తండ్రి అతనికి ఎన్నో విధాల బోధలు చేసి, తనవెంట అతన్ని రాజసభకు తీసుకువెళ్ళాడు.\n\nప్రవీణుడు రాజును చూస్తూనే, “నన్నెందుకు పిలిపించారు?” అని అమర్యాదగా అడిగాడు. సభలో అందరూ నిర్ఘాంతపోయారు.\n\nరాజు కోపం తెచ్చుకోక, “నువు గొప్ప పండితుడివని విని, నిన్ను ఘనంగా సత్కరించటానికి పిలిచాను,” అన్నాడు.\n\nప్రవీణుడు విరగబడి నవ్వాడు.\n\n“ఎందుకలా నవ్వుతావు?” అని రాజు అసహ్యపడుతూ అడిగాడు.\n\n“మీ పరిషాలనలో ప్రజలు తండ్రికి మాడి చస్తున్నారు. మీ అధికారులు వాళ్ల రక్తాన్ని జలగల్లాగా పీల్చుతున్నారు. మీ బొక్కసం నిండా ప్రజల నుంచి దోచిన ధనం ఉన్నది. ఒక అసమర్థుడి చేత అక్రమ ధనంతో సన్మానం పొందట మంటే నాకు నవ్వు వచ్చింది,” అన్నాడు ప్రవీణుడు.\n\nరాజు మండిపడి, “మూర్టుడా, ఒళ్ళు తెలిసి మాట్లాడుతున్నావా? ఎవరితో మాట్లాడుతున్నదీ తెలుసుకోలేని నువు ఒక పండితుడివా? నువ్వున్నట్టు నా పరిసాలన అసమర్థంగా ఉంటే నువు దాన్ని సరిచెయ్యి. నీ ఆరోపణలు నిరూ\n\nదారీ తెన్నూ పాటించకుండా వెళ్ళి పోతున్న ప్రవీణుడికి ఎదు రుగా ఒక శ్మశానమూ, అందులో కాలుతున్న ఒక శవమూ కనిపించాయి. ఆ చితిలో నేతానుకూడా కాలిపోదా మనుకుని అతను చితి సమీపానికి వెళ్ళేసరికి అతనికి ఒక వింత కనిపించింది. చితి సమీపంలో కొన్ని పిశాచాలు పెద్ద ఎత్తున ఏదో తంతు జరుపుతున్నాయి. ప్రవీణుడు కొంచెందూరాన నిలబడి పిశాచాలు జరిపే తంతు ఆసక్తితో గమనించాడు.\n\nపిశాచాల మధ్య రెండు పుర్రెలు నేల మీద పక్కపక్కగా పెట్టి ఉన్నాయి. వాటికి కల్యాణం బొట్లున్నాయి. వాటి ముందు పెళ్ళితతంగానికి అవసరమైన వస్తువులన్నీ పెట్టి ఉన్నాయి. కొన్ని పిశాచాలు ఎముకలతో సన్నాయి. వాయి స్తున్నాయి. మరి కొన్ని మట్టికుండలు బోర్డించి, దరువులు వేస్తున్నాయి. మిగతా పిశాచాలు నృత్యం చేస్తున్నాయి.\n\nఆ పిశాచాలను చూస్తుంటే ప్రవీణుడికి చాలా సంతోషం కలిగింది. మనుష్యుల జీవితం కనిపించి వాటి జీవితం లక్షరెట్లు బాగున్నది! అతను చితికి సమీపంగా వచ్చేసరికి ఎక్కడి పిశాచాలు అక్కడ ఆగిపోయాయి. ప్రవీణుడు చితిలోకి దూకబోయాడు.\n\nపించుకో. లేకపోతే నిన్ను క్రూరంగా శికించి, దేశబహిష్కరం చేస్తాను,\" అన్నాడు.\n\nప్రవీణుడు జవాబు చెప్పలేదు.\n\n\"ఈ ద్రోహిని యాభై కొరడా దెబ్బలు కొట్టి, దేశంనుంచి వెళ్ళగొట్టండి!\" అని రాజు పట్టరాని కోపంతో తన భటులను అజ్ఞాపించాడు.\n\nప్రవీణుడు కొరడా దెబ్బల శిక్షణ అనుభవించి, బయలుదేరాడు. జీవితం మీద అతనికి పూర్తిగా విరక్తి కలిగింది. తన పాండిత్యం తనను ఎందుకూ పనికిరాని వాణ్ణి చేసిందనుకుని అతను చచ్చిపోవడానికి నిశ్చయించుకున్నాడు.\n\nరెండు పిశాచాలు అతన్ని పట్టి ఆపి,\n“ఏందుకు చావాలనుకుంటున్నావు ?”\nఅని అడిగాయి.\n\n“చచ్చి మీలాగా పిశాచాన్ని అవు తాను. ఏ బాధలూ వుండవు,” అన్నాడు ప్రవీణుడు.\n\n“పిచ్చివాడా, చచ్చినవాళ్ళంతా పిశాచా లవుతారనుకున్నావా ? మానవ జన్మ ఉత్తమమైనది. నువు ఎందుకు చావాలనుకుంటున్నావో చెప్పు. నీ కారణాలు సరి అయినవైతే నిన్ను చావ నిస్తాం,” అన్నది ఒక పిశాచం.\n\n“ఛి, ఛి! మానవ జన్మకన్న హిన్నమైనది లేదు. ఏ జంతువూ తన జాతిని తాను తినదు. ఆ పని మానవుడు ఒక్కడే చేస్తున్నాడు. దానికి నీతినియ మూలు లేవు. బిచ్చగాడు హంతకుడవు తున్నాడు; వ్యాపారులు మోసం చేస్తున్నారు; అధికారులు లంచాలు మరిగారు; పాలకులు ప్రజల రక్తం ధనంగా మార్చు కుంటున్నారు. ధర్మానికి కళ్ళు పాడి చారు. న్యాయానికి నోరు కుట్టేశారు. పండితులు తమ పాండిత్యం అమ్ము కుంటున్నారు. ఆడవాళ్ళు శీలాన్ని అమ్ము కుంటున్నారు. అందుచేతనే నేను చచ్చి, మీలో ఒకణ్ణి అవుదామనుకుంటున్నాను,” అన్నాడు ప్రవీణుడు.\n\nపిశాచం నవ్వి, “నువు చెప్పిన వాళ్ళే చచ్చి పిశాచాలు కాగలరు. నీలాటి వాడికి పిశాచం అయే అవకాశం లేదు. మేమంతా బతికి ఉండగా పాపాలు చేసి పిశాచాలం అయాం. ఇడుగో, ఇతను కల్తీ సరుకులు అమ్మిన వ్యాపారి. ఇతను ప్రజల ధనాన్ని అబద్ధాలతో కొల్లగొట్టిన ప్రభుత్వోద్యోగి. ఇతను వైద్యుడు; మందు తీసుకున్నవాళ్ళ దగ్గిర డబ్బు గుంజీ, డబ్బు ఇవ్వనివాళ్ళను రోగాలతో చావనిచ్చీ చాలా పాపాలు చేశాడు. మేమంతా చచ్చి పిశాచాలమైనాక మాలో స్వార్థం లేదు, కుతంత్రాలు లేవు; అందరమూ కలిసి కట్టుగా జీవిస్తున్నాం. ఈ జీవితంలో\n\nఒకే పాత్రలో పోసుకు తాగి చచ్చి\nపోయారు. వాళ్ళను ఒకే గోతిలో\nపాతేశారు. వాళ్ళు పిశాచాలు కాలేక\nపోయారు. డబ్బుకు ఆశపడి వాళ్ళకు\nవిషం ఇచ్చిన వైద్యుడు ఇవాళే చచ్చి\nపోయాడు. ఈ చితిలో కాలుతున్నది\nఆయన శవమే. చచ్చిపోయిన ప్రేమికుల\nపుర్రెలు పైకి తీసి వాటికి పెళ్ళి\nచేస్తున్నాం.”\n\n“మీ పిశాచాలతో ఉండటం సాధ్యం కాకపోయినా నాకు చావక తప్పదు. ఎందుకంటే, నేను బతికున్న పిశాచాల మధ్య జీవించలేను,” అంటూ ప్రవీణుడు చితిలోకి ఉరికాడు. మరుక్కణం ఆ చితి నుంచి బయటికి వస్తున్న పిశాచం ప్రవీణుణ్ణి బయటికి తోస్తూ వచ్చేసింది. ఆ పిశాచం చచ్చిపోయిన వైద్యుడే.\n\nప్రవీణుడు మండిపడి, “రెండు ప్రాణాలను నిలువునా తీసిన పాపిష్ఠివాడా, నన్ను చావకుండా ఆపటానికి నువు ఎవరు?” అని వైద్యుణ్ణి అడిగాడు.\n\n“బాబూ, నాలో ఇప్పుడు అలాటి\nపాపపు ఆలోచనలు లేవు. నువు గౌప్ప\nపండితుడివి. ఆత్మహత్యలు పిరికిపందలు\nచేసే పని. యువకుడివి. మంచివాడివి.\nజీవితాన్ని బాగు చెయ్యటానికి ప్రయ\nత్నించు,” అన్నాడు వైద్యుడు.\n\nచాలా హాయి ఉంది. అది మాకు చచ్చి\nనాకే తెలిసింది,” అన్నది.\n\n“అదృష్టవశాన నేను కూడా పిశాచాన్ని అవుతానేమో. నన్ను కూడా చావ నివ్వండి. నాకు మీలాగా జీవించాలని ఉన్నది,” అన్నాడు ప్రవీణుడు.\n\nపిశాచం ఇలా అన్నది:\n\n“నువు ఎన్నటికీ పిశాచం కాలేవు.\nఈ పుర్రెలు చూడు. వీళ్ళిద్దరూ బతికి\nఉండగా, కులమత భేదం పాటించ\nకుండా, ఒకరినొకరు మనసారా ప్రేమించు\nకున్నారు. వాళ్ళ తల్లి దండ్రులు వాళ్ళ\nపెళ్ళికి అంగీకరించ లేదు. అందుచేత,\nవాళ్ళు ఒక వైద్యుడి దగ్గిర విషం కొని,"
        },
        {
            "title": "ఎదురు ప్రశ్నలు",
            "page_start": 22,
            "author": "ఎల్. అనంతరామయ్య",
            "pdf_page": 22,
            "content": "ప్రవీణుడు దీర్ఘంగా ఆలోచించి,\n“నేను ఆత్మహత్య చేసుకునే ప్రయత్నం\nమానుకుంటాను. మీ పిశాచాలన్నీ కలిసి\nనాకు ఒక్క సహాయం చెయ్యాలి.\nచేస్తారా?” అని అడిగాడు.\n\n“చెప్ప, అలాగే చేస్తాం,” అన్నాయి\nపిశాచాలు.\n\n“నగరంలోని బతికున్న పిశాచాలను తీసుకురండి,” అన్నాడు ప్రవీణుడు.\n\nత్వరలోనే నగరంలో ఉండే ఘరానా\nమనుషులు కొన్ని పందల మంది\nశ్మశానంలో హాజరయారు. వాళ్ళు తమ\nచుట్టూ ఉన్న పిశాచాలను చూసి, వణికి\nపోతున్నారు.\n\n“మీరంతా ప్రజలకు ద్రోహం చేసిన\nవాళ్ళు! అవునా, కాదా?” అని ప్రవీణుడు\nఅడిగాడు.\n\nవాళ్ళు నోళ్ళు తెరిచారు, కాని జవాబు\nచెప్పలేకపోయారు.\n\n“మీరందరూ రాజుగారి దగ్గిరికి\nపదండి. రాజుగారి ఎదట అబద్దం\nచెప్పారో, ఈ పిశాచాలు మిమ్మల్ని పీక్కుక్కి\nతింటాయి. మీరు చేసిన అక్రమాలన్నీ\nరాజుగారి ఎదట ఒప్పేసుకోండి,” అని\nవచ్చినవాళ్ళను హెచ్చరించి, ప్రవీణుడు\nపిశాచాలతో, “వీళ్ళనందరినీ దర్పారుకు\nతీసుకురండి,” అన్నాడు.\n\nసభ తీరిఉన్న రాజు తన సభలోకి\nఘరానా పౌరులందరూ వణికిపోతూ\nరావటంచూసి ఆశ్చర్యపోయాడు. హాళ్లను\nతెచ్చిన పిశాచాలు రాజుకుగాని, సభలో\nఉన్నవారికిగాని కనిపించ లేదు.\n\n“మీరందరూ ఏ విధంగా రాజుగారిని\nపంచించి, ప్రజలను పీడించుకుతింటు\nన్నారో, మీ స్వార్థజీవితం ఏమిటో\nవివరంగా చెప్పండి,” అన్నాడు ప్రవీణుడు\nబతికున్న పిశాచాలతో.\n\nతమ వెనకనే ఉన్న పిశాచాలకు\nభయపడి, అందరూ తాము చేసిన పాపా\nలనూ, తమ అవినీతి పనులనూ ఒప్పేసు\nకున్నారు. అసమర్థపురాజుకు కనువిప్పు\n\nకలిగింది. ఆయన వారి కందరికీ దేశ\nబహిష్కరణ శిక్ష విధించాడు. వారితో\nబాటు వెళ్ళిపోతున్న ప్రవీణుణ్ణి రాజు\nవెనకుడు పిలిచి, '‘నువు నా ఆంతరంగి\nకుడివిగా ఉండి, నా దేశంలో ధర్మపరి\nపాలన జరిగేటట్టు చూడు,'' అన్నాడు.\nఅందుకు ప్రవీణుడు అంగీకరించాడు.\n\nబేతాళుడు ఈ కథ చెప్పి, 'రాజా,\nపిశాచంగా జీవించే అవకాశం లేక\nపోయినా చచ్చిపోవటాని నిశ్చయించిన\nప్రవీణుడు పిశాచాల సహాయం దొరక\nగానే జీవితాన్ని సంస్కరించే\nప్రయత్నం ఎందుకు చేశాడు? అతని\nపాండిత్యానికీ అతని ప్రవర్తనకూ ఏమిటి\nసంబంధం? అతను పదవి కోసం పాండి\nత్యాన్ని ఎందుకు వదులుకున్నాడు?\nఈ సందేహాలకు సమాధానం తెలిసి\nకూడా చెప్పక పోయావో నీ తల పగిలి\nపోతుంది,'' అన్నాడు.\n\nదానికి విక్రమార్కుడు, 'ప్రవీణుడి\nపాండిత్యానికి, అతని ప్రవర్తనకూ చాలా\n\nగాఢమైన సంబంధం ఉన్నది. అతను\nనిజమైన పండితుడు; పాండిత్యం అమ్ము\nకునే ఉద్దేశం కలవాడు కాదు, అది\nప్రజల మధ్య రాఖించాలనే అభిప్రాయం\nకలవాడు. అరాజక పరిస్థితిలో పాండిత్యం\nరాణించదు. అందుకే అతను అత్మ\nహత్యకు పూసుకున్నాడు. ఆ అరాజకాన్ని\nతొలగించే శక్తిసామర్థ్యాలను అతనికి\nపాండిత్యం ఇయ్యలేదు. పిశాచాలు\nఅందుకు తోడ్పడతాయని తోచగానే\nఅతను వాటి సహాయంతో అరాజకానికి\nకారకులైన వారిని శిక్షించటానికి పూసు\nకున్నాడు. అతను రాజుగారి ఆంతరంగి\nకుడు అయినది కూడా పాండిత్యం ప్రజల\nమధ్య రాణించే పరిస్థితులు కలిగించ\nటానికే. ప్రవీణుడు ఒక్క కుణంకూడా\nతన పాండిత్యాన్ని వదిలిపెట్టలేదు,'\nఅన్నాడు.\n\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెకాడు. —( కల్పితం)\n\nబుద్ధి బలం\n\nఒక రాజుకు ఇద్దరు భార్యలు, వారిద్దరికీ కొడుకులున్నారు. పెద్దవాడు తెలివైనవాడు. రెండో వాడు కాస్త మందమతి. న్యాయంగా యువరాజుగా అభిషేకించవలసినది పెద్దవాణ్ణి. కాని చిన్నరాణి తస కొడుక్కే ఆ పదవి కావాలన్నది.\n\nరాజు ఇద్దరు కొడుకులకూ ఒక పరీక్ష పెట్టి, అందులో నెగ్గిన వాణ్ణి, యువరాజు చేస్తా నన్నాడు. ఆయన నిండు నభలో వారిద్దరినీ ఇలా అడిగాడు: “దేశంలో ఏనుగులు ఎద్దులైతే, ఎద్దులు పశువులైతే, పశువులు కుక్కలైతే, కుక్కలు పిల్లులైతే, పిల్లులు ఎలుకలైతే ఆ స్థితిని మార్చి యథాస్థితి కలిగించటానికి ఏం చెయ్యాలి?”\n\nచిన్నవాడు చప్పన, “మంత్రగాణ్ణి పిలిపంచి మంత్రం వేయించాలి,” అన్నాడు.\n\nపెద్దవాడు కొంచెం ఆలోచించి, “గాదెలు నిండుగా ఉండేటట్టు చూడాలి; నదుల నీళ్ళు వృధాపోకుండా చెయ్యాలి; చెరువులు పూడిక తీయించాలి; జలసమృద్ధికి తగినవన్నీ చెయ్యాలి,” అన్నాడు.\n\n“ ఆ ప్రశ్నకు ఇదా సమాధానం,” అన్నారు కొందరు.\n\n“ అవును, కామపరిస్థితులు ఏర్పడితేనే నేను చెప్పినట్టు జరుగుతుంది. పెద్దవాడే యువ రాజు!” అన్నాడు రాజు.\n\n—బి. దుర్గారావు\n\nఎడురుప్రత్యేకం\n\nపాండ్యదేశానికి చెందిన హరిశంకరుడు ఆనే గొప్ప విద్వాంసుడు, తనకన్న గొప్ప వాడు ఏదేశంలోనూ లేదనిపించుకోవాలని, ఆనేక దేశాలు తిరిగి, ఆనేక దేశాల విద్వాంసులతో వాదించి, వారిని ఓడించి విజయపత్రాలు పుచ్చుకుంటూ, కాలక్రమాన కాశీనగరం చేరుకున్నాడు.\n\nకాశీరాజు హరిశంకరుడి కోరిక తెలుసు కుని, తన ఆస్థానవిద్వాంసులతో అతను వాదించటానికి అనుమతి ఇచ్చాడు.\n\nకాశీ ఆస్థానంలో నలభై తోమ్మిదిమంది విద్వాంసులు ఉండేవారు. వారికి పెద్ద గజకేసరి ఉపాధ్యాయుడు ఆనే మహాపండితుడు. ఆయన హరిశంకరుడితో, “పాండిత్యాన్ని వాదానికీ, జయాపజయాలకూ గురిచేసే ఆచారం మాకులేదు. మహాపురాణాలనూ, ఇతిహాసాలనూ రచించిన మహాత్ములు ఎవరితోనూ\n\nవాదించలేదు; ఎవరినీ ఓడించనూ లేదు. ఒక విద్వాంసుణ్ణి మరొకడు ఓడించటం ఆ విద్వాంసుణ్ణి అవహానించటమూ, నొప్పించటమూ అవుతుంది. ఎంత గొప్ప విద్వాంసుడైనా, అతనికంటె గొప్పవిద్వాంసుడు ఉంటాడనే మానమ్మకం. విద్వత్తుకు పరిమితి అంటూ లేదు. అందులో హెచ్చు తగ్గులు సందర్భవశాన ఆవే తెలుస్తాయి. వాదన ద్వారా వాటిని తేల్చ వలసిన అవసరం మాకు లేదు,” అన్నాడు.\n\nతనను చూసీ, తన ప్రతిభ గురించి వినీ భయపడి గజకేసరి అలా అన్నాడనుకుని హరిశంకరుడు, “చేతగాని పండితులు ఇలాగే అంటారు. మీలో ఎవరికీ వాదించటం ఇష్టం లేకపోతే, నేను గలిచినట్టు ఒప్పుకుంటూ విజయ పత్రం ఇయ్యండి,” అన్నాడు.\n\nఈమాట వింటూనే యువకపండితుడు ఒకడు, “అయనను తృప్తిపరచటానికి నేను అయనతో వాదిస్తాను. నేను ఇంకా విద్యార్థి దశలోనే ఉన్నాను గనక, ఓడితే నాకు వచ్చే అవమాన మేమీలేదు. అయన గెలిస్తే, నన్ను గెలిచినట్టు విజయప్రతం తీసుకుపోతారు. ముందు అయన నన్ను మూడు ప్రశ్నలు అడిగితే, తరవాత నేను అయనను మూడుప్రశ్నలు అడుగుతాను,” అన్నాడు.\n\nరాజు ఇందుకు ఒప్పుకున్నాడు.\n\n“ఈ ప్రపంచంకన్నా పెద్దది ఏది?” అని హరిశంకరుడు అడిగాడు.\n\n“చూడండి, ఆకాశమే!” అన్నాడు యువకపండితుడు.\n\nతన ప్రశ్నకు సరి అయిన సమాధానం వేదాంత అర్థంలో బ్రహ్మం; ప్రాపంచిక అర్థంలో ఆశ అని హరిశంకరుడి అభిప్రాయం, కాని యువకపండితుడి సమాధానాన్ని కాదనటానికి లేదు. అందుచేత హరిశంకరుడు తన రెండవ ప్రశ్న అడి గాడు: “మనిషి గొప్పవాడు కావాలంటే ఏమి చెయ్యాలి?”\n\n“మనసులో అనుకుని మాటలద్వారా అనాలి,” అని జవాబిచ్చాడు యువకపండితుడు:\n\nదీనినీ కాదన లేక, హరిశంకరుడు మూడో ప్రశ్నవేశాడు:\n\n“అన్నిటినీ తెలుసుకోవాలంటే ఏం చెయ్యాలి?”\n\n27\n\n“మనదృష్టి, సూర్యప్రకాశమూ బాగా ఉంటే అన్ని తెలుస్తాయి,” అన్నాడు యువకపండితుడు.\n\nహరిశంకరుడు ఈ సమాధానాన్ని కూడా కాదనలేక, “నువు చాలాతేలి కైన సమాధానాలు చెప్పావు. వాటిలో పాండిత్య ప్రకర్ష ఏమిలేదు,” అన్నాడు.\n\n“అవును. నేను చిన్నవాణ్ణి. నా బుద్దికి తోచిన సమాధానాలు చెప్పాను. అవి తప్పయితే ఖండించండి,” అన్నాడు యువకపండితుడు.\n\n“సరే, వీప్రశ్నలు అడుగు,” అన్నాడు హరిశంకరుడు.\n\n“మీరు ఎక్కడి నుంచి వచ్చారు?” అని యువకుడు అడిగాడు.\n\nఏం సమాధానం చెప్పాలో హరిశంకరుడికి తెలియలేదు. తాత్వికంగా ఆ ప్రశ్నకు “తెలియదు” అని సమాధానం చెప్పాలి. తాను ఏ పూరి నుంచి వచ్చినదీ ఆ కుర్ర వాడికి తెలుసు గనుక ఆ మాట చెప్పి లాభం లేదు.\n\n“నువే చెప్ప,” అన్నాడు హరిశంకరుడు.\n\n“అందరూ ఈ లో కానికి ఎక్కడి నుంచి వస్తారో మీరూ అక్కడి నుంచే వచ్చారు. మీరు ఎక్కడికి పోతారు?” అన్నాడు యువకుడు.\n\nదానికి కూడా తాత్వికంగా “తెలియదు” అనే చెప్పాలి.\n\n“నువే చెప్ప,” అన్నాడు హరిశంకరుడు.\n\n“మీరు దిగ్విజయం చేసే ఆలోచన మానుకుని మీ దేశానికే తిరిగిపోతారు. మీరు ఇక్కడికి ఏమి తెచ్చారు? ఇక్కడి నుంచి ఏమి తీసుకుపోతారు?” అని యువకుడు మూడో ప్రశ్నవేశాడు.\n\n“ఈ ప్రశ్నకు జవాబు చెప్పగలను. నేను ఇక్కడికి అహంకారం పట్టుకు వచ్చాను. ఆ భార్యం ఇక్కడ వదిలి, వివేకం తీసుకుపోతాను,” అంటూ హరిశంకరుడు యువకపండితుణ్ణి కౌగలించుకున్నాడు."
        },
        {
            "title": "ప్రపంచపువింతలు",
            "page_start": 25,
            "author": "చందమామ బృందం",
            "pdf_page": 28,
            "content": "# ప్రపంచపు వింతలు:\n\n## 158. ప్రాచీన సురాపాత్రలు\n\nమాధ్యధరా నముద్రంలో 2,100 సంవత్సరాల క్రితం ఒక ఓడ ముణిగిపోయింది. పురాతత్వపరిశోధకులు దానిని వెలికతీయగా, అందులో, బొమ్మలో కనబడే మద్యపాత్రల వంటివి కొన్ని వేలుదొరికాయి. వీటితోబాటు ఇంకా అనేక వింతవస్తువులు దొరికాయి. ఇవి గ్రీకు—రోమనులకు చెందినవి."
        },
        {
            "title": "చెప్పుకుంటే దేవుడు",
            "page_start": 26,
            "author": "వసుంధర",
            "pdf_page": 29,
            "content": "# చెప్పుకుంటే దేవుడు\n\nఒకప్పుడు విదర్భదేశంలో మహేంద్రుడు అనే పేరుమోసిన ఐంద్రజాలి కుడు ఉండేవాడు. ఆయన రాజులనూ, మహారాజులనూ మెప్పించి, బిరుదులు పొంది, అంతులేని ధనం సంపాదించాడు. అయితే ఆయన దానకర్ణుడి లాటివాడు కావటంచేత ఆయన సంపాదనలో చాలా భాగం ఆయన చేతిమీదుగానే ఖర్చు అయిపోయింది.\n\nమహేంద్రుడి కొడుకు జితేంద్రుడు ఇంద్రజాల విద్యలో తండ్రిని మించిన వాడు. కాని అతని కాలంలో ఇంద్రజాల విద్యకు ఆదరం తగ్గిపోయింది. రాబడి సన్నగిల్లినా, జితేంద్రుడు తండ్రి లాగే దానధర్మాలు చేసి పేదరికంవాత పడ్డాడు.\n\nజితేంద్రుడికి ఇద్దరు కొడుకులు. తన కొడుకుల కిద్దరికీ అతను ఇంద్రజాల విద్యలు నేర్పాడు. అది కులవిద్య\n\nకావటం చేతనూ, తిరిగి ఇంద్రజాల విద్యకు ఆదరణ పెరగవచ్చునన్న ఆశీలించడం చేతనూ, తన కొడుకులకు ఇతర విద్యలేవీ చెప్పించలేదు.\n\nజితేంద్రుడి పెద్ద కొడుకు రాముడు విరివిగా డబ్బు ఖర్చు పెట్టే మనిషి. చిన్నతనంలో తండ్రి వాడికి అడిగినప్పుడల్లా డబ్బులు ఇచ్చేవాడు. పరిస్థితులు మార్చిన సంగతి వాడి బుర్రకు ఎక్కులేదు. అందుచేత, అడిగినప్పుడు తండ్రి డబ్బులివ్వక పోతే, ఇంట్లోనే దొంగ తనాలు చెయ్యసాగాడు. ఇది తెలియగానే జితేంద్రుడు, పట్టరాని ఆగ్రహం వచ్చి, రాముణ్ణి చావగొట్టాడు. రాముడు అలిగి ఎటో పారిపోయి, తిరిగి ఇంటికి రానేలేదు.\n\nకోపంతో కొట్టినా, రాము డంటే వాడి తల్లిదండ్రులకు అమితమైన ప్రేమ.\n\n“చుంటర”\n\nవాడు వెళ్ళిపోయాక వాళ్ళిద్దరూ వాడి\nకోసం బెంగపడి, మంచంపట్టి, కొద్ది\nకాలంలోనే చచ్చిపోయారు. దాంతో,\nజితేంద్రుడి రెండో కొడుకు చంద్రుడు\nఒంటరిగాడై, వీధిపాలయాడు.\n\nచంద్రుడు మనోనిబ్బరం కలవాడు.\nవాడు ఊళ్ళవెంట తిరిగి, వీధుల్లో గార\nదీలు చేస్తూ, తన గారడీలు చూసినవాళ్లు\nఇచ్చే చిల్లర డబ్బులతో పొట్టపోసు\nకుంటూ, ఆ సంపాదనతోనే తృప్తిపడి,\nకాలకేపం చేస్తున్నాడు.\n\nఒకనాడు చంద్రుడు ఒక వీధిలో\nగారడీ చెయ్యనారంభించాడు. అది చూడ\nటానికి చాలామంది పిల్లలు చేరారు.\nవాళ్ళనుంచి డబ్బులు రావని తెలిసి\nకూడా చంద్రుడు తన ఇంద్రజాలంతో\nవాళ్ళను ఆనందింప జేస్తున్నాడు.\n\nఇంతలో, పక్కనున్న ఇంటి నుంచి\nఒక పిల్లవాడి ఏడుపు గట్టిగా వినిపిం\nచింది. చంద్రుడు తన గారడీ ఆపి,\nఆ ఇంట్లోకి వెళ్లి చూస్తే, ఒక ఇల్లాలు\nతన నాలుగేళ్ళ కొడుకును పట్టుకుని\nచావగెట్టేస్తున్నది.\n\nఆ పిల్లవాడి తండ్రికి పెద్ద జబ్బుచేస్తే,\nఆమె దేవుడికి మొక్కుకున్నదట. జబ్బు\nతగ్గిపోతే; వారం రోజులపాటు ఇంటిల్లి\nపాదీ మధ్యాస్పందాకా ఉపవాసం ఉండి,\nదేవుడి దర్శనం చేసుకుని, తరవాత\nభోజనం చేస్తామని ఆమె మొక్కుకున్నది.\nదేవుడి ఆనుగ్రహం వల్ల జబ్బు నయ\nమయింది. ఎలాగో ఆరు రోజులు గడి\nచాయి. ఇవాళ కుర్రవాణ్ణి మధ్యాస్పం\nదాకా ఆపడం కష్టమైపోతున్నది. వాడు\nఆకలో అని ఏడుస్తున్నాడు. ఆమె దేవుడి\nదర్శనానికి వెళ్ళవలసి ఉన్నది. మంచిగా\nచెబితే వాడు వినడం లేదని, ఆమె వాణ్ణి\nదండిస్తున్నది.\n\nపిల్లవాణ్ణి ఆకలితో మాడ్చటమే గాక,\nవాణ్ణి కొట్టడం అన్యాయమని చంద్రుడికి\nఅనిపించింది. వాడు ఆమెతో వినయంగా,\n“అమ్మా, చిన్నపిల్లలలో దేవుడున్నా\n\nచంద్రమామ\n\nదంటారు. ఈ పసిపిల్లవాడిలో దేవుణ్ణి చూడ లేని మీరు ఏ దేవుణ్ణి చూడ భోతున్నారో నాకు తెలియడం లేదు,\" అన్నాడు.\n\nఅమె ఈసడింపుగా, \"అందుకే నీ బ్రతుకు ఇలా ఉంది! ఏడిలో నిజంగా నీకు దేవుడు కనిపిస్తే వీణ్ణి కాస్త కనిపెట్టి ఉండు. నేను దేవుడి దర్శనం చేసుకుని వచ్చి, నీకూడా భోజనం పెడతాను,\" అన్నది.\n\nచంద్రుడు సరేనని, చిన్నపిల్లవాణ్ణి మాయమాటలతోనూ, చిన్న చిన్న గారడి పనులతోనూ మరిపించ గలిగాడు. ఆమె కొంతసేపటిక తిరిగి వచ్చి, చంద్రుణ్ణి\n\nమెచ్చుకుని, వాడికి కూడా భోజనం పెట్టింది.\n\nభోజనమయాక చంద్రుడు ఆమెతో, \"అమ్మా, కన్న కొడుకుకంటె ఎక్కువ అని మీరు అనుకునే దేవుడు ఎక్కడ ఉన్నాడు? నాకూ చూడాలని ఉన్నది,\" అన్నాడు.\n\nఅమె నవ్వి, \"దేవుడంటే మామూలు దేవుడు అనుకున్నావా? ప్రత్యక్ష దైవం! నీతో మాట్లాడతాడు! నీ ప్రశ్నలకు సమాధానాలిస్తాడు! నిన్ను చల్లగా చూసి నీ బాధలన్నీ పోగొడతాడు!\" అన్నది.\n\nచంద్రుడి కుతూహలం మరింత ఎక్కువ అయింది. అతను ఆమె చెప్పిన చోటిక వెళ్ళాడు. అక్కడ జనం విపరీతంగా ఉన్నారు. అందరూ మౌనంగా కూర్చుని ఉన్నారు. ఒక ఎత్తయిన ఆసనం మీద గడ్డమూ, మీసాలూ పెట్టుకుని సాధువుల కనబడే ఆయన కూర్చుని ఉన్నాడు. మంచిగా ఉండమని ఆయన ప్రజలకు ఉపదేశం చేస్తున్నాడు; ఆపదలున్న వారిని తన వద్దకు రమ్మనీ, ప్రజల కష్టాలు తొలగించడానికే తాను ఈ అవ తారం ఎత్తాననీ చెబుతున్నాడు. మధ్య మధ్య ఆయన గాలిలో నుంచి విభూతి సృష్టించి, మనుషుల మీద విసురు తున్నాడు; అప్పుడప్పుడూ గాలిలో తేలి"
        },
        {
            "title": "రాజుగారి తీర్థయాత్ర",
            "page_start": 32,
            "author": "ఏ. సి. సర్కార్",
            "pdf_page": 32,
            "content": "కొద్దికణాలపాటు ఉంటున్నాడు. ఆయన\nఇలా రకరకాల మహిమలు ప్రదర్శి\nస్తూంటే, భక్తులందరూ, ‘‘హేపరమాత్మా!’’\nఅంటూ హామాకారాలు చేస్తున్నారు.\n\nచంద్రుడికి ఇదంతా వింతగా కన\nబడింది. ఆ సాధువు ప్రదర్శించిన విద్య\nలన్నీ తనకూ వచ్చును. కాని తాను\nమామూలు గారడి వాడుగానే ఉండి\nసోయాడు; ఈ సాధువు దేవుడైపోయాడు.\nఈ రహస్య మేమిటో తెలుసుకోవాలని,\nచంద్రుడు ఆ రోజల్లా వేచిఉండి, అర్ధ\nరాత్రి సమయంలో ఆ సాధువును ఏకాం\nతంగా కలుసుకున్నాడు.\n\n“ఎవరు నువు?” అన్నాడు సాధువు చంద్రుణ్ణి చూసి.\n\n“నేనొక ఐంద్రజారికుణ్ణి. మీ ప్రదర్శ\nనలు చూశాను. వాటిని ప్రజలు మహిమ\nలుగా కొనియాడుతున్నారు. ఆవే ప్రదర్శ\nనలు నేను ఇస్తూంటే, తిండికి డబ్బులు\nదొరకటం కూడా కష్టంగా ఉన్నది.\nప్రజలు మిమ్మల్ని దేవు డంటున్నారు. ఈ\nరహస్యం తెలుసుకుందామని వచ్చాను,”\nఅన్నాడు చంద్రుడు. అతను ఆరోజు తన\nఅనుభవం కూడా సాధువుకు చెప్పాడు.\n\n“ఇందులో రహస్య మేమిలేదు. నేను దేవుడి అవతారాన్ని. నాకు సహజంగా ఉన్న శక్తులను నువు కష్టపడి విద్యగా\n\nనేర్చుకున్నావు. నీకు పరికరాలు అవ\nసరం, నాకు అవసరం లేదు,” అన్నాడు\nసాధువు.\n\n“అలాగా? అయితే నేను నా వేలు\nతెగకోసుకుంటాను. దాన్ని మీరు మళ్ళీ\nఅతికించగలరా?” అని చంద్రుడు\nఅడిగాడు.\n\nఅలాగే నన్నాడు సాధువు. వెంటనే\nచంద్రుడు తన వేలును చిన్న బాకుతో\nకోసేసుకున్నాడు. రక్తం ఎర్రగా ప్రవ\nహించింది. సాధువు, తెగిన వేలును\nయధాస్థానంలో ఉంచి, ఏదో మంత్రం\nచదివాడు. రక్తం మాయమై వేలు\nమామూలుగా అయింది.\n\n“అసంభవం! ఈవిద్యమా కుటుంబం వాళ్ళకు తప్ప ఇంకెవరికీ తెలియదు,” అని చంద్రుడు గొణిగాడు.\n\nసాధువు ఉలిక్కిపడి, “నీ పేరు చంద్రుడు కాదూ?” అన్నాడు.\n\n“అవును. మీకెలా తెలుసు?” అన్నాడు చంద్రుడు.\n\n“నేను నీ అన్నను, రాముణ్ణి,” అన్నాడు సాధువు చంద్రుడి కేసి ఆప్యాయంగా చూస్తూ. చంద్రుడు తెల్ల బోయాడు. అతని నోట మాట రాలేదు.\n\nసాధువు చంద్రుడితో మళ్ళీ ఇలా అన్నాడు:\n\n“నీ ప్రశ్నకు ఇప్పుడు సరి అయిన సమాధానం చెబుతాను. ఈ ప్రపంచంలో అంతా మాయ. నువు ఒక చిన్న పిల్ల వాడికి నీ ఇంద్రజాలంతో ఆకలి జ్ఞాపకం రాకుండా చేశావు. ఆ చిన్న పిల్లవాడు నీలో దేవుణ్ణి చూస్తాడు. పెద్దవాళ్ళ విషయంలో అలా కాదు. నేను దేవుడి నని చెప్పి ఇంద్రజాలం చేసి దేవుడి\n\nనయాను. నువు గారడీవాడినని చెప్పి ఇంద్రజాలం చేస్తే గారడీవాడుగానే ఉండి పోయావు. ప్రజలు నీ ఇంద్రజాలమూ, నా ఇంద్రజాలమూ కూడా చూస్తున్నారు. కాని వాళ్ళకు అనుమానం రాదు. ప్రపంచంలో హాయిగా బ్రతకాలంటే విద్య ఉంటే చాలదు. మాటలు చెప్పి, మోసం చెయ్యడం నేర్చినప్పుడే నీ విద్య రాణిస్తుంది. అదే నేను చేసినది. దేవుడినని అబద్దమాడటం నా బ్రతుకు తెరువు. ప్రజలు మూర్ఛులుగా ఉన్నంత కాలమూ నాకు ఏ లోటూ లేదు. నీ సందేహం తీరింది కద! ఇకవెళ్ళిరా.”\n\nచంద్రుడు వెళ్లిపోయాడు. ఆతరవాత అతను ఏమయాడో ఎవరికీ తెలీదు. కాని విదర్భదేశంలో తూర్పుపక్క ఒక మారుమూల గ్రామంలో దేవుడు అవతరించాడనీ, ఆయన ఎన్నో మహిమలు ప్రదర్శిస్తున్నాడనీ, ప్రజలు తండోప తండాలుగా చూడటానికి వెళ్లడం ఆరంభమయింది.\n\nరహస్యమార్గం\n\nఒక రాజుకు ఇద్దరు కొడుకులు. పెద్దవాడు ధైర్యవంతుడు. రెండోవాడు పరికివాడూ, మొండవాడూనూ. ఒకనాడు రెండోవాడు తన తండ్రిని, “గౌప్ప గౌప్ప రాజభవనాల్లో రహస్యమార్గాలుంటాయట. మన భవనంలో కూడా ఉన్నాయా?” అని అడిగాడు. చాలా ఉన్నాయన్నాడు తండ్రి. వాటిని చూస్తానన్నాడు కొడుకు.\n\n“అవినాకూ, మంత్రిగారికి తప్ప తెలియరాదు. అయినా వాటితో నీకిప్పుడేమి అవసరం వచ్చింది?” అని తండ్రి అడిగాడు.\n\n“శత్రువులు చున పైకి వచ్చారనుకోండి. నేను ఎవరి సహాయమూ లేకుండా తప్పించుకు పోవచ్చును గద!” అన్నాడు కొడుకు.\n\nరాజు వెంటనే లేచివెళ్ళి కొడుకుకు ఒక తలుపు తెరిచి, దాని వెనక ఉన్న మెట్లు చూపాడు. కొడుకు ఆ మెట్లు దిగి మార్గం చూడటానికి వెళ్ళాడు. వెంటనే రాజు తలుపు మూసేశాడు.\n\nకొంత సేపటికి రాజుకొడుకు వచ్చి తలుపు తట్టాడు.\n\n“నీలాంటి పరికివాడు కోటలో ఉండదగదు. ఆ మార్గానే పోతే పారుగురాజ్యం చేరు తావు. ఆక్కడే బతుకు. నీముఖం నాకు తిరిగి చూపించకు!” అన్నాడు రాజు.\n\n—మధురాంతకం నరేంద్ర\n\nరాజగారితీర్థయాత్ర\n\nఅంగమహారాజు దొడ్డప్రభువు. న్యాయ పాలనకూ, దయాగుణానికీ ఆయన ప్రసిద్దుడు. ఒకసారి ఆయన రాజ్యంలో కలరా చెలరేగి, ఆయన భార్యా, ఏక పుత్రుడూ ఆ వ్యాధికి బలి అయారు. ఈ దారుణ సంఘటనతో మహారాజు కుంగిపోయి, పరిపాలన పట్ల విముఖుడు అయాడు. అప్పుడు మంత్రులూ, రాజ గురువూ ఆయనను తీర్థయాత్రలు చేసి, దుఃఖం నుంచి బయటపడమని సలహా ఇచ్చారు.\n\nఅంగుడు అందుకు సమ్మతించాడు. కాని, మంత్రులు ఆయన తీర్థయాత్రలకు గాను మేనాలూ, పరివారమూ ఏర్పాటు చేయాలనుకుంటే ఆయన అందుకు ఒప్పుకో లేదు.\n\n“నేను ఒంటరిగానే తీర్థయాత్రలు చేస్తాను. రాజరికం నా వెంట తీర్థప్రదేశా\n\nలకు రావలసిన అవసరం లేదు,” అన్నాడాయన.\n\n“మీరు రాజరికం విడిచిపెట్టి వెళ్ళి పోతే, మీరు తిరిగి వచ్చినదాకా మమ్మల్ని ఎవరు కాపాడుతారు? రాజు లేకుండా రాజ్యపాలన ఎలా సాగుతుంది?” అని మంత్రులు అడిగాడు.\n\n“నేను తిరిగి వచ్చేదాకా నా తమ్ముడు సంగుడు మీకు రాజుగా ఉంటాడు,” అన్నాడు అంగుడు.\n\nఈ మాట వినగానే అందరి ముఖాలూ క ళాహీ నమయాయి. కాని అంగుడు ఆ సంగతి గమనించలేదు. ఆయన ప్రయానికి తగిన దుస్తులు ధరించి, ఒక దుడ్డుకర్ర చేత పుచ్చుకుని, సాధారణ యాత్రికుడి లాగా, బయలుదేరిపోయాడు.\n\nసంగుడు కుటిలుడూ, క్రూరుడూనూ. అతనిలో లేని వ్యసనం లేదు. అతను\n\nఅధికారదుర్మదుడు. రాజోద్యోగులకు ఇది తెలిసి కూడా, మహారాజు నిర్ణయానికి విరుద్ధంగా నోరు మెదపలేక పోయారు.\n\nసంగుడు సింహాసనం ఎక్కుతూనే పాత మంత్రులందరిని తొలిగించి, అంగుడికి విశ్వాస పాత్రులైన వాళ్ళను పదవులలో లేకుండా చేశాడు. వారి స్థానాలలో సంగుడి భృత్యులు వచ్చి, ప్రజాపాలనలో ఇంతింత అనరాని భీభత్సం కలిగించారు. సంగుడి మనుషులు కొందరు కొందరి ఇళ్ళలోకి ప్రవేశించి, ఎక్కడెక్కడ ధనం ఉన్నదీ, ఎక్కడెక్కడ చక్కని స్త్రీలు ఉన్నదీ సంగుడికి తెలిపే వాళ్ళు.\n\nసంగుడు తిన్నగావెళ్ళి ధనాన్నీ, స్త్రీలనూ సొంతం చేసుకునేవాడు. అతను దేశంలోని సహజ సంపదను దేశాంతరాలకు ఎగుమతిచేసి, తానూ, తన అనుచరులూ తాగటానికి విదేశసారాలు తెప్పించుకున్నాడు. అమితంగా పెరిగిపోయిన పన్నుల భారానికి తట్టుకోలేక, దేశంలోని రైతులు పొరుగుదేశాలకు పారిపోయారు. అలాగే శిల్పులూ, కళాకారులూ, మేలి వృత్తుల వాళ్ళూ పరారీ అయారు. బొత్తిగా నిస్సహాయులూ, దేశమంటే ప్రేమాభిమానాలు గలవాళ్ళూ మాత్రమే దేశంలో ఉండిపోయారు. కాని వారికి మనశ్శాంతి గాని, భద్రతగాని ఏ మాత్రమూ సంగుడి\n\nపరిపాలనలో లేక పోయింది. పంట భూములు బీడుపడిపోయాయి. బంగారు తరలించి దేశాంతరాల నుంచి అహారం తెప్పించుకోవలసి వచ్చింది. విలాస వస్తు వుల దిగుమతి కోసం దేశసంపద ఎగుమతి చెయ్యవలసి వచ్చింది.\n\nసంగుడి సలహాదార్లలో హెచ్చుమంది విదేశీయులు. త్వరలోనే వారు అంతు లేని ధనం ఆర్టించుకున్నారు. వాళ్ళు సంగుణ్ణి మరింత నిరంకుశంగా పాలించ మనీ, మరింతగా భోగాలలో ఓలలాడమనీ సలహాలిస్తూ వచ్చారు.\n\n“ నువు చక్రవర్తివి. సమస్త భోగాలూ అనుభవించాలి,” అన్నారు వాళ్ళు.\n\n\"అది పెరిగితనం! అలాటి దౌర్పల్యం పనికిరాడు. ఆలోచించండి. అంగుడు తిరిగి రాగానే మీ యీ వైభవాలన్నీ కట్టు పడి పోతాయి. మీ కేసి చూసేవాళ్ళు ఉండరు. అధికారం ఉండదు. స్వేచ్ఛ ఉండదు. వీటన్నిటి కన్న సోదరపేమ అన్న బలహీనత ఎక్కువైనదా?\" అన్నారు వాళ్ళు.\n\nసంగుడు తన కణతలు నొక్కుకుంటూ, \"మీకు ఏది మంచిదనితోస్తే అది చెయ్యండి,\" అని దిగివచ్చాడు.\n\nఅంగుణ్ణి చంపవలసిందిగా ఉత్తరువు వెలువడింది.\n\nమాజీమహామంత్రి రఘుపతి వెయ్యి కళ్లతో జరిగేదంతా గమనిస్తూనే ఉన్నాడు. ఆయనకు సంగతంతా తెలిసిపోయింది. ఆయన తన టపాపావురాల ద్వారా అంగ మహారాజుకు ఈ వార్త అందజేశాడు. అంగుడు వార్త తెలిసి నవ్వుకున్నాడు.\n\nయాత్రలు చెయ్యటంలో గల శ్రమతో ఆయన మనోవ్యధపోయింది. జీవితం మీద మమకారం తిరిగి వచ్చింది. ఆయనకు ఇప్పుడు తన దేశం మీదా, ప్రజల మీదా అభిమానం తిరిగి తల ఎత్తి, తన దేశానికి తిరిగి రావాలన్న కోరిక బలంగా కలగసాగింది. ఆయన తిరిగి వద్దామను కుంటున్న సమయంలోనే పావురాల నేను రాజప్రతినిధిని మాత్రమే. అసలు రాజు మా అన్న అంగుడు గద!\" అన్నాడు సంగుడు.\n\n\"మహారాజా, మీ అంత మూడుడు ఎక్కడా ఉండడు. ఒక సారి సింహాసనం మీద కూర్చున్నాక సర్వశక్తులూ సంక్రమిస్తాయి. మీరు తలచుకున్నదెల్లా చెయ్య వచ్చు. కావాలంటే మీ అన్న అయిన అంగుడికి మరణదండన విధించవచ్చు,\" అన్నారు వాళ్ళు.\n\nసంగుడు ఈ మాటలు విని చెవులలో వేళ్ళు పెట్టుకుని, వణికిపోతూ, \"లేదు, లేదు! నేను అంత పని చెయ్యలేను,\" అన్నాడు.\n\nద్వారా సంగుడి ఉత్తరువు వార్తతెలిసింది.\nపావురాల ద్వారానే ఆయన రఘుపతితో\nఉత్తర ప్రత్యుత్తరాలు జరిపాడు. ఇందు\nవల్ల సంగుడి దుశ్చర్యలు వివరంగా\nతెలియవచ్చాయి.\n\nఎండకు ఎండి, వానకు తడిసి, చలికి\nవణికి అంగుడు పూర్తిగా మారిపోయాడు.\nపైగా, ఏడాదిపాటు గడ్డమూ, మీసాలూ\nపెరిగాయి, జుట్టు జడలు కట్టుకు\nపోయింది. ఎడమ చంకకు దిగువగా\nఉండే పెద్ద, ఎర్రని పుట్టుమచ్చ చూడక\nపోతే ఆయనను ఎవరూ గుర్తించలేరు.\n\nఈ లోపల సంగుడి, పరిమాణాల జారీ తెలుగు లేకపోయారు. ఒక ఉత్సాహవంతుడు\n\nఏ శ్మశానంలోనో పాతి పెట్టిన ఎవరో\nమనిషి తల నరికి తెచ్చి, సంగుడి\nదర్పారులో చూపి, అదే అంగుడి తల\nఅన్నాడు. ఆ తల గుర్తించరాని స్థితిలో\nఉన్నది. సంగుడు తప్పతాగిన మైకంలో\nఉండి, ఆ తల తెచ్చినవాడికి బహు\nమానం ఇచ్చేశాడు. ఇప్పుడు అతను\nరాజుగా అభిషేకం పొందటానికి అడ్డంకి\nఏదీ లేదని అతని మంత్రి అన్నాడు.\nసంగుడు తల అడించాడు.\n\nసంగుడి అభిషేకానికి పెద్ద ఎత్తున\nప్రయత్నాలు ప్రారంభమయాయి.\n\nఆ దేశంలో రాజ్యాభిషేకం జరిగినప్పుడల్లా ఒక రహస్యపు తంతు ఆచారంగా జరుపుతారు. అందులో ఐంద్రజాలికుల\n\nకుటుంబం పెద్ద పాల్గొంటాడు. ( ఈ ఐంద్రజాలికుల వంశం ఇప్పటి రాజ వంశం వెలసిన నాటినుంచి ఆ దేశంలో ఉంటున్నది. ) ఇంద్రజాల ప్రదర్శనం రాజభవనంలోని అభ్యంతర మందిరంలో అభిషేక సింహాసనం ఉండే చోట జరుగుతుంది. ఆ సింహాసనం పక్కనే ఒక పతాక ధ్వజం ఉంటుంది. ఇంద్రజాల ప్రదర్శనం ముగియగానే రాజు ఆరుగురు పురశ్రేష్టుల సమకంలో అతి ప్రాచీనమైన పట్టు జెండా ఎత్తి, సింహాసనం మీద కూర్చుంటాడు. ఇదే రహస్య తంతు.\n\nఅయితే ఆ ప్రాచీనమైన పట్టు జెండా ఇప్పుడు కనిపించ లేదు. అందుచేత\n\nఅలాటిదే మరొకటి ఇప్పుడు తయారు చేయించారు. ఐంద్రజాలికుల పెద్ద సంపత్ అనేవాడు డెబ్బై ఏళ్ళవాడు. ఐంద్రజాలికుల వంశంవాళ్ళు గొప్ప రాజ భక్తిగలవాళ్ళు, కాని చాలా గడుసు వాళ్ళు కూడా. అందుచేత, వాళ్ళకు అంగమహారాజు పట్ల ఎంతో అభిమానం, భక్తీవున్నా, పైకి సంగుడి పట్ల లేని అభిమానం నటించి, అతనికి విశ్వాస పాత్రులయారు.\n\nరేపు పట్టాభిషేకమనగా, అంగమహా రాజు యాత్రికుడి రూపంలో నగరం ప్రవేశించాడు; నగరంలోని ఆలయానికి నిత్యమూ అనేకమంది యాత్రికులు వస్తూ ఉంటారు. పావు రాల టపా ద్వారా ముందుగానే చేసుకున్న ఏర్పాటు ప్రకారం అయన అరాత్రి సంపత్ ఇంట గడిపాడు.\n\nరహస్యపు తంతులో పాల్గొనటానికి సంపత్ వెళ్ళేటప్పుడు ఆయన తన వెంట అంగమహారాజునూ, రఘుపతి వద్ద రహస్యంగా ఉండిన అసలు జెండానూ తీసుకుపోయేటట్టు నిర్ణయం జరిగింది. అంగమహారాజును రహస్యంగా కలుసు కున్నప్పుడు సంపత్ గాని, రఘుపతిగాని ఆయనను పోల్చలేకపోయారు. అంగమహారాజు కొన్ని పాత రహస్యాలు చెప్పి,"
        },
        {
            "title": "కళ్యాణవైభోగం",
            "page_start": 40,
            "author": "ఎం. కామేశ్వరరావు",
            "pdf_page": 40,
            "content": "తన పుట్టు మచ్చ చూపిన మీదటగాని\nవారికి నిజం తెలియలేదు.\n\n\"మహారాజును ఎవరూ గుర్తించలేరని\nరూధిగా చెప్పగలను. నా పథకం పారి\nతీరుకుంది. చూడు, రఘుపతి, మన\nపకాన ఉండే ప్రజలు సంకేతం అందగానే\nకదిలి రావటానికి సిద్ధంగా ఉండేటట్టు\nచూశావుగద?\" అన్నాడు సంపత్.\n\n\"నిప్పు తగిలితే పేలటానికి సిద్ధంగా ఉన్న ఫిరంగిలాగా ఉన్నారు మన ప్రజలు. నువు ఈ జెండాను లోపలికి ఎలా తీసుకుపోదామనుకుంటున్నావు ? శోధన చాలా సమర్ధంగా జరుగుతుంది సుమా!\" అన్నాడు రఘుపతి.\n\n\"నేను నా వెంట ఒక సహాయకుట్టి\nతీసుకుపోవటానికి అనుమతి ఉంటుంది.\nమహారాజును నేను సహాయకుడుగా\nతీసుకుపోతాను. నాకూడా ఇంత\nపొడుగు గడ్డమూ, మీసాలూ ఉన్నాయి\nగనక మా ఇద్దరి జోడి ఉచితంగా\nఉంటుంది. మా వెంట ఉండే పరికరా\nలన్నీ తణిఖీ చేస్తారనుకో. అయినా,\nదేవుడు మేలు చేస్తే, జెండాను వాళ్ళకు\nతెలియకుండా లోపల చేర్చగలను. ఈ\nజెండామ దీనికన్న కొంచెం పెద్దవిగా\nఉండే రెండు, ఒకే మాదిరి కాగితాల\nమధ్య ఉంచి, కాగితాల అంచులు అతి\n\nకించేస్తాను. అవసరమైతే జెండాలో ముడ\nతలు లేకుండా చక్కగా ఇస్త్రీ చేస్తాను.\nమిగిలిన ఇంద్రజాల పరికరాల మధ్య\nదీన్ని చూసి ఎవరూ అనుమానించరు,\n\"అన్నాడు సంపత్.\n\nదేవుడి దయవల్ల అంతా సహకృమంగా\nజరిగిపోయింది. కాగితాల మధ్య ఉన్న\nజెండాను ఎవరూ పట్టుకోలేదు. రహస్య\nసమావేశంలో ఇద్దరు ఐంద్రజాలికులూ,\nమాజీ మహామంత్రి రఘుపతి కాక, మాజీ\nరక్షణ మంత్రి రణధీరుడూ, మరి నలు\nగురు సంగుడి మంత్రులూ ఉన్నార్తు.\nఆచారం ప్రకారం అందరూ నిరాయు\nధులుగానే ఉన్నారు. సింహాసనం వెనక\n\nచంద్రమామ\n\nరెండు అడ్డకత్తులూ, రాజపంశ లాంఛ నాలుగల ఒక డాలూ ఉన్నాయి.\n\nరాజపురోహితుడు సంగుణ్ణి లోపకిలి ప్రవేశపెట్టి, తలుపులు మూసి గడియ పెట్టాడు. ఆయన మంత్రాలు చదివి, సంపత్ ను ఇంద్రజాలం ప్రారంభించ మన్నాడు.\n\nసంపత్ జెండాగల కాగితాన్ని పైకి తీసి, దాన్ని రెండు పక్కలా తిప్పి అందరికీ చూపి, పాట్లంలాగా చుట్టాడు. ఆయనకు సహాయకుడుగా ఉన్న అంగమహారాజు గోడ మీదినుంచి ఒక కత్తి తీసి, కత్తి మొనను పాట్లంలోకి దోపి, చిత్రంగా అటూ ఇటూ కెలికి, కత్తిని నింపాదిగా పైకి లాగాడు. కత్తి మొనకు పాత జెండా వేళ్ళాడుతూ ఉండటం చూసి అందరికీ ఆశ్చర్యం కలిగింది.\n\nతరవాత ఐంద్రజాలికుడి సహాయకుడు సింహాసనాన్ని సమీపించి, ఆ జెండాను పతాక స్త్రంభంమీద ఉంచి, తాను కాస్తా సింహాసనం మీద కూర్చున్నాడు. ఆయన\n\nకత్తిని సంగుడి కేసి పట్టుకుని, “సంగా, నా కంఠ స్వరాన్నిబట్టి నే నెవరో సువు గుర్తించి ఉండాలి. కేమం కోరినవాడివైతే లొంగి పో, లేకపోతే ప్రమాదం జరిగి పోతుంది,” అన్నాడు.\n\nసంగుడు అన్న కాళ్ళమీద పడి పోయాడు. సంపత్ గోడమీది నుంచి రెండో కత్తి కూడా తీసేసుకుని, పురో హితుడి పళ్లెంలో వున్న శంఖం తీసి పూరించాడు. బయట వేచి ఉన్న ప్రజలకు ఆది సంకేతం. అంగమహారాజు పట్ల విశ్వాసంగల రాజభవన రక్కకులు ప్రజలలో చేరిపోయారు. జనం వచ్చి తలుపు తట్టగానే రఘుపతి గడియ తీశాడు.\n\n“అంగమహారాజుకు జై!” అని నినా దాలు చేస్తూ ప్రజలు అంగుణ్ణి దర్పారుకు మోసుకుపోయి సింహాసనం మీద కూర్చో బెట్టారు. సంగుడూ, అతని అనుచరులైన దుర్మార్గులూ చేత్తులకు బేడీలు పడి, వెనకగా వచ్చి, రక్కభట్టుల కాపలా కింద నిలబడ్డారు.\n\nతెలివైన పంపకం\n\nఒక రైతుకు ఇద్దరు కొడుకులు. పెద్దవాడు చురుకైనవాడు. రెండేవాడు కాస్తా అమాయకుడు. రైతు చనిపోటోతూ పెద్దల ఏదట తన కొడుకులతో, పెద్దవాడు మూడువేల గజాల చుట్టు కౌలతగల భూమిని తాను తీసుకుని, మిగిలినది చిన్నవాడికి ఈ యాలనీ, ఈ పంపకం న్యాయాధికారి సమక్షంలో జరగాలనీ అన్నాడు.\n\nతండ్రి పోయాక పెద్దవాడు వెళ్ళి పాలంచుట్టూ కొలిస్తే, అది మూడువేల గజాలే ఉన్నది. వాడు తమ్ముడితో, “పాలమంతా నాదే. నీకు ఏమి రాదు,” అన్నాడు.\n\nచిన్నవాడు ఈ మాట ఏని కంగారుపడి న్యాయాధికారి పద్ధకు వెళ్ళి తన తండ్రి అన్నదీ, తన అన్న చెప్పిసదీ చెప్పాడు.\n\nన్యాయాధికారి ఆ అన్నదమ్ములసు వెంటపెట్టుకుని వెళ్ళి పాలంచుట్టూ కొలిపించి, చుట్టు కౌలత మూడువేల గజాలే ఉండటం గమనించాడు. తరవాత ఆయన ఆ భూమిని అడ్డం గాసూ, నిలుపుగాసూ విభజించి నాలుగు భాగాలు చేసి, ఒకదాని కొకటి ఐమూలగా ఉండే భాగాలు రెండు పెద్దవాణ్ణి ఎన్నుకోమని, మిగిలిన రెండూ చిన్నవాడి కిచ్చేశాడు.\n\nఇద్దరి పాలాలూ మూడేని వేల గజాల చుట్టుకౌలత కలిగి ఉన్నాయి!\n\n—దుప్పూరి అనోక్ కుమార్ రెడ్డి\n\nకల్యాణ వైభోగం\n\nఒక గ్రామం మధ్య పాతకాలపు పెద్ద రామాలయం ఉండేది. రామశాస్త్రి దానికి అర్చకుడు. ఆ పూళ్ళో ఒక ఆచారం ఉండేది. పూళ్ళో ఎవరైనా చచ్చిపోతే, మూడు రోజులపాటు అర్చనలు లేకుండా రామాలయాన్ని మూసి ఉంచేవారు.\n\nఊరికి కొద్ది దూరంలో ఒక పట్టం వుండేది. అక్కడ సంత జరిగే రోజున ఊరివాళ్ళు అక్కడి నుంచి ఉప్పులూ, పప్పులూ తెచ్చుకునేవాళ్ళు. ఒక సంత రోజు రామశాస్త్రి పట్టం వెళ్ళి, ఇంటికి కావలనిన సరుకులు కొని, బండికి ఎత్తి స్తూండగా, ఎదురుగా మేడలో ఉండే శెట్టిగారు పిలిచాడు. రామశాస్త్రి శెట్టిని కలుసుకుని, విషయం తెలుసుకున్నాడు.\n\nక్రితం నెల శెట్టిగారి భార్యకు తీవ్రంగా జబ్బు చేసింది. ఆమెకు జబ్బు నిమ్మ ఉస్తే, వెయ్యి న్నూటపదహార్లు ఖర్చుచేసి\n\nరాముడికి వైభవంగా కల్యాణం చేయిస్తా నని మొక్కుకున్నాడు. శెట్టిగారి భార్యకు జబ్బు నయమైపోయింది.\n\n\"ఎప్పుడు వద్దామనుకున్నా తీరకుండా ఉన్నది. నాకు లక్ష పనులు. రేపు సాయంత్రం నేనూ, నా భార్యా మీ ఊరు వస్తాం. అన్ని ఏర్పాట్లూ చేయించి ఉంచండి. ఎల్లుండి దేవుడికి కల్యాణం జరిపించి, పేదలకు అన్నదానం చేద్దాం,\" అన్నాడు శెట్టి రామశాస్త్రితో.\n\nఆ మాట విని రామశాస్త్రి ఉక్కిరి బిక్కిరి అయాడు. అతని హయాంలో అంత పెద్దఎత్తున దేవుడికి కల్యాణం చేయించిననవారు లేరు.\n\n\"మహారాజుగా రండి. అన్ని ఏర్పాట్లూ చేసి ఉంచుతాను,\" అని శెట్టిగారికి చెప్పి. రామశాస్త్రి ఆనందంలో తేలుతూ ఇల్లు చేరాడు.\n\nఆయన బండిలో ఇల్లు చేరేసరికి చీకటి\nపడింది. సామాను దించి, బండిని\nపంపేసి చూసేసరికి, అరుగు మీద ఎవరో\nపడుకుని ఉన్నట్టు లీలగా కనిపించింది.\n\n“ఎవరు వారు?” అని శాస్త్రి గట్టిగానే అన్నాడు. జవాబు లేదు.\n\nశాస్త్రి గొంతు విని, ఆయన భార్య\nకాంతమ్మ బయటికి వచ్చి, “ఈ ముద\nనష్టపు వెధవ ఇంకా వెళ్ళలేదూ ? మీరు\nలోపలికి రండి,” అన్నది భర్తతో.\n\nశాస్త్రి లోపలికి పస్తూనే, “ఎవడే వాడు?” అని భార్యను అడిగాడు.\n\n“ఎవడో పొగరుమోతు! సాయంత్రం\nఅనగా వచ్చి, భోజనం పెట్టించమని\nఒకటే పోరు పెట్టాడు. పెట్టనంటే, కదల\nనంటూ అరుగు మీద తిష్ఠవేశాడు. చూస్తే\nదొంగలా ఉన్నాడు. వాణ్ణి వెళ్ళగొట్టండి,”\nఅన్నది కాంతమ్మ.\n\n“భోజనం చేసినాక వాడి సంగతి\nచూద్దాంలే. ఈ రోజు మన పంట పండింది\nతెలుసా?” అంటూ రామశాస్త్రి పట్టంలో\nశెట్టిగారి మొక్కు విషయమంతా చెప్పి,\n“ఎలా లేదన్నా మనం అర్ధవెయి్య న్నూట\nపదహర్లు మిగుల్చుకో వచ్చు. ఆయన\nమనిద్దరికి బట్టలు పెట్టకపోరు,” అన్నాడు.\n\nకాంతమ్మ తన భర్తకు భోజనం\nపెట్టింది. శాస్త్రి భోజనం ముగించి,\n\nపడుకునే ఆలోచనలో ఉండగా, ఆమె\nకిటికీలో నుంచి బయటి అరుగు మీదికి\nచూసి, “అ దౌర్భాగ్యు డింకా అరుగు\nవిడిచి పొలేదు. వెళ్ళి వాణ్ణి పంపిం\nచెయ్యండి. లేకపోతే ఏ రాత్రివేళో పెరటి\nగోడ దూకి లోపలికి వస్తాడు,” అని\nలబలబ లాడింది.\n\nవిధిలేక శాస్త్రి మూలనున్న కర్ర తీసు\nకుని, పెద్దగా చప్పడు చేస్తూ వీధి తలుపు\nతెరిచాడు; తరవాత అరుగును కర్రతో\nగట్టిగా బాదుతూ, “ఎవర్తా వాడూ ?\nపొమ్మంటే కదలవేం?” అని అరిచాడు.\n\nఅరుగుమీది మనిషిలో ఏ కదలికా\nకనిపించ లేదు."
        },
        {
            "title": "వీరహనుమాన్-5",
            "page_start": 45,
            "author": "చందమామ బృందం",
            "pdf_page": 45,
            "content": "ఏదో అనుమానం తగిలి, శాస్త్రి దగ్గిరగా\nవెళ్ళి, అ మనిషిని క ది పి చూశాడు.\nఅ మనిషిలో చలనం లేదు.\n\n“ కొంప తీశాడేవ్! వీడు చచ్చినట్టు న్నాడు! ” అని శాస్త్రి కీచుగా అరిచాడు.\n\n“చస్తే చచ్చాడు! పీడవిరగ డయింది!\nలోపలికి రండి!” అన్నది కాంతమ్మ.\n\nశాస్త్రి లోపలికి వచ్చి, “ ఏడిచావ్!\nపీడ చుట్టుకుంది ఇప్పుడు. వాడు చచ్చి\nనందుకు మూడురోజులపాటు గుడి మూసి\nఉంచాలి. శెట్టిగారు ఎల్లుండి చేయించ\nబోయే కల్యాణం మాటేమిటి? అయనకు\nమళ్ళీ ఎప్పటికి వీలు చిక్కుతుందో\nఏమో?” అన్నాడు.\n\n“ అయితే ఇప్పుడు ఏం చేద్దాం? ”\nఅన్నది కాంతమ్మ.\n\n“ వీణ్ణి ఈ రాత్రికి రాత్రే వల్లకాట్లో\nపూడ్చి పెట్టెయ్యాలి. ఊరికి కొత్తవాడు\nగనక, రేపు ఎవరూ వీణ్ణి గురించి\nపట్టించుకోరు,” అన్నాడు శాస్త్రి.\n\n“ ఈ మాట కాటికాపరికైనా తెలుస్తుందిగా? ” అన్నది కాంతమ్మ.\n\n“ డబ్బు పారేస్తే వాడే నోరు మూసు\nకుంటాడు,” అని, శాస్త్రి ఎంతోకాలంగా\nపోగు చేసి పెట్టెలో దాచుకుంటున్న\nడబ్బు వంద రూపాయలు తీసి రొండిన\nకట్టుకుని, లోపల భయంగా ఉన్నా,\nమొండి ధైర్యంతో చీకట్లో పడి శ్మశానానికి\nవెళ్ళాడు.\n\nకాటికాపరి శ్మశానం దగ్గిరే గుడిసెలో\nఉంటున్నాడు. శాస్త్రి వాణ్ణి బయటికి\nపిలిచి, సంగతంతా చెప్పి, “ఈవిషయం\nమూడో కంటివాడికి తెలియగూడదు,”\nఅన్నాడు.\n\nశాస్త్రి కోరినట్టు పని ముగించటానికి\nవంద రూపాయలు అడిగాడు కాటికాపరి.\nవాడితో బేరమాడి డెబ్బై అయిదు\nరూపాయలు తీసుకోవటానికి శాస్త్రి వాణ్ణి\nఒప్పించి, “నేను వెళ్ళి శవాన్ని తెస్తాను.\nఈ లోగా నువు గొయ్యి తవ్వి సిద్ధంగా\nఉంచు,” అని చెప్పి ఇంటికి వచ్చాడు.\n\nకాంతమ్మ ఒక చాప ఇచ్చింది. శాస్త్రానరుగు మీది మనిషిని అందులో చుట్టి, నెత్తిన పెట్టుకుని బయలుదేరాడు. సగం దూరం వచ్చే సరికి శాస్త్రికి అలుపు వచ్చింది. వీధి అటూ ఇటూ చూసి, ఎవరూ లేరని తేల్చుకుని, శాస్త్రి నెత్తి మీది బరువు ఒక అరుగుమీద దించి, రొప్పుతూ నిలబడ్డాడు.\n\nఇంతలో శాస్త్రి భుజంమీద చల్లగా చెయ్యిపడింది. శాస్త్రి నిలువెల్లా పణిక, కెవ్వున అరవబోయి ఎలాగో నిగ్రహించుకున్నాడు.\n\n‘‘ఓమో, శాస్త్రగారా? ఇంత అర్థరాత్రి వేళ చీకట్లో ఎక్కడికి ప్రయాణం?’’ అన్నాడు ఒక వ్యక్తి, శాస్త్రి గుండు తడివి గుర్తుపట్టి.\n\nఆ గొంతు వెంకయ్య అనే తాగు బోతుది.\n\n‘‘నిద్రపట్టక అలా బయలుదేరాను,’’ అన్నాడు శాస్త్రి.\n\n‘‘ఎందుకు అలా రొప్పతున్నారూ? ఇదేమిటీ? చాప చుట్టలా గుందే? ఇందులో ఏదో వున్నట్టుందే?’’ అంటూ మొదలు పెట్టాడు వెంకయ్య.\n\n‘‘అవునుగాని, నువ్వీ పూట కల్లుఅంగ డికి పోలేదల్లే ఉందే?’’ అన్నాడు శాస్త్రి భయంతో చెమటలు కక్కుతూ.\n\n‘‘కల్లు అంగడి కామయ్యకి పాతిక రూపాయలు బాకీ ఉన్నాను. బాకీ తీర్చి తేనేగాని కల్లు పాయ్యనన్నాడు,’’ అన్నాడు వెంకయ్య.\n\nశాస్త్రి చప్పన రొండి నుంచి పాతిక రూపాయలూ తీసి, ‘‘ఇదుగో, పాతిక రూపాయలు. వెంటనే కల్లుపాక దగ్గిరికి వెళ్ళిరా, నాయనా!’’ అన్నాడు.\n\nవెంకయ్య బెడద తీరిపోయింది.\n\nశాస్త్రి తేలికగా నిట్టూర్చి, చాపచుట్టనెత్తి కెత్తుకుని, శ్మశానం చేరుకున్నాడు. కాటి కాపరి గౌయ్యి తవ్వి సిద్ధంగా ఉంచాడు. శాస్త్రి దించబోతూండగా చాపచుట్ట దభాలున గోతిలో పడింది.\n\n“చచ్చానోయు!” అని గావుకేక పెట్టి, చాపచుట్టలో నుంచి మనిషి బయటికి వచ్చాడు. శాస్త్రి గుండె గుభేలుమన్నది.\n\n“పిచ్చి శాస్తుల్లూ! బతికిన మనిషిని పూడ్చటానికి తెచ్చావా?” అంటూ కాటి కాపరి విరగబడి సవ్వాడు.\n\n“ఇప్పుడెక్కడున్నానూ? నాది మొద్దు నిద్ర!” అన్నాడు ఆ మనిషి.\n\n“ఎక్కడున్నావా? వల్లకాట్లో! పద పద,” అన్నాడు శాస్త్రి ఆ మనిషి మీద విరుచుకు పడుతూ.\n\nఆ మనిషి బిత్తరపోయి, కాలిసత్తువ కొద్దీ పరిగెత్తి వెళ్ళిపోయాడు.\n\nశాస్త్రి కాటికాపరి దగ్గిర డబ్బు వాపసు పుచ్చుకోవాలని చూశాడు. కాటికాపరి జరిగినదంతా బయట పెట్టేస్తానన్నాడు. శవం లేదుగాని, రహస్యం ఉన్నది. అందుచేత శాస్త్రి మారుమాటాడక ఇంటికి తిరిగి వచ్చాడు. ఈ లోపుగా కాంతమ్మ ఒక కునుకు తీసి, తనకు మొగుడు పట్టు చీర కొనిపెట్టినట్టు కల కన్నది.\n\n“ఎల్లుండి ఈపాటికి నీ కల నిజమవు తుందిలే!” అని శాస్త్రి అమెకు ధైర్యం చెప్పాడు. కాని, మర్నాడు సాయంకాలా నిక శెట్టిగారు భార్యా సమేతంగా రాలేదు. ఆ మర్నాడు కూడా వాళ్ళ జాడలేదు.\n\nనాలుగు రోజులు శెట్టిగారి కోసం ఎదురు చూసి, శాస్త్రే శెట్టిగారి ఇంటికి బయలుదేరి వెళ్ళాడు.\n\nఅప్పుడే శెట్టిగారు ఎక్కడినుంచో తిరిగి వచ్చాడు.\n\n“రా, రా! నీకు నేనే కబురు చేద్దా మనుకుంటున్నాను. నువు కనబడిన రాత్రే మా నాయనమ్మకు ఒంట్లో బాగా లేదని కబురు వచ్చింది. ఊరు దూరమే అయినా . బయలుదేరక తప్పలేదు. ఇప్పుడు అమెకు కులాసాగానే ఉన్నది. తీరా వెళ్ళాంగదా అని, నా మొక్కు ఆ పూరి దేవాలయంలోనే తీర్చేసు కున్నాను,” అన్నాడు శెట్టిగారు.\n\nరాముడి కల్యాణం మాట ఎలా ఉన్నా శాస్త్రి పెళ్ళి బాగా కుదిరింది!\n\nపేరీహాముమాన్\n\nగజపుష్ప లతను సుగ్రీవుడు తన మెడకు చుట్టుకున్న తరవాత రాముడు అతన్ని వెంటబెట్టుకుని కష్టింధకు వెళ్ళాడు. అతని వెంట ధనుస్సూ, బాణాలూ ఉన్నాయి. రాముడికి ముందు సుగ్రీవుడూ, లక్ష్మణుడూ నడిచారు; అతని వెనకగా ఏరుడైన హనుమంతుడూ, నళుడూ, నీలుడూ, తారుడూ నడిచారు.\n\nదారిలో రాముడికి దట్టమైన చెట్లతో కూడిన ఒక మహారణ్యం కనబడింది. అతను సుగ్రీవుణ్ణి ఆ అరణ్యం గురించి అడిగాడు.\n\nసుగ్రీవుడు నడుస్తూనే ఇలా చెప్పాడు:\n“ఇది ఒకప్పుడు ఆశ్రమం; చల్లని నీడగల చెట్లతోనూ, రుచిగల కందమూల\n\nఫలాలతోనూ ఉండేది. ఇందులో సప్త జనులనే ఋషులు తపస్సు చేసి శరీరాల తోనే స్వర్గానికి వెళ్ళిపోయారు. ఇప్పుడు ఇందులోకి ఎవరూ ప్రవేశించ లేరు; పకులూ, జంతువులూ కూడా ప్రవేశించ లేవు. ఒక వేళ లోపలికిపోయినా, తిరిగి బయటికి రాలేవు. ఇందులో నుంచి అప్పరసలు నా ట్యం చేసేధ్వనులూ, పాడేధ్వనులూ ఎప్పుడూ వినవస్తూం టాయి: వివిధజాతుల పూలచెట్ల నుంచి మంచి సువాసనలు కూడా వస్తాయి. చెట్లపై భాగాల మీద మని కనిపిస్తున్నది గదా, దానికి కారణం ఏమంటే, ఇందులో సర్వకాలాలలోనూ తేతాగ్నులు వెలుగు తూంటాయి.”\n\nఈ మాట విని రామలక్ష్మణులు సప్త జనులను తలచుకుని, ఆ అరణ్యానికి నమస్కారం చేశారు.\n\nఅక్కడి నుంచి చాలాదూరం నడిచి వాళ్ళు కిష్కించను సమీపించి చెట్ల చాటున దాక్కున్నారు.\n\nసుగ్రీవుడు ఒక్కసారి చుట్టూ కలయ జూసి, గట్టిగా గొంతెత్తి, వాలిని యుద్ధానికి పిలిచాడు. తరవాత అతను రాముడితో, ఈసారైనా మాట నిలబెట్టుకో మన్నాడు.\n\n\"నీ మెడకు లత ఉన్నది గనక నిన్ను తేలికగా గుర్తించగలను. వాలిని ఒకే ఒక బాణంతో కూల్చుతాను. నువు భయ పడకు. నేను ఎంత కష్టంలో కూడా అబద్ధం అడినవాణ్ణి కాను. ఇక ముందు\n\nకూడా ఆడను. నువు ఏమాత్రం భయ పడక వాలిని గట్టిగా పిలు,\" అన్నాడు రాముడు.\n\nసుగ్రీవుడు ఆకాశం దద్దరిల్లేటట్టు భయంకరంగా అరిచాడు. ఆ ధ్వని విని పశువులు బెదిరాయి, వనంలో తిరిగే లేళ్ళు చప్పన నిలిచిపోయాయి.\n\nఈ సింహనాదాన్ని అంతఃపురంలో ఉన్న వాలి విన్నాడు. తనను చూసి హడిలిపోయే సుగ్రీవుడికి ఇంత ధైర్యమా అని వాలికి పట్టరాని అగ్రహం కలిగింది. అతను వెంటనే యుద్ధానికి బయలుదేరి వచ్చాడు.\n\nవచ్చేస్తున్న వాలిని తార కౌగలించు కుని ఆపి, \"సుగ్రీవుణ్ణి చంపటానికి\n\nఈ రాత్రివేళ వెళ్లాలా? తెల్లవారి వెళ్ళు వచ్చు. ఇందులో పొరుషం ప్రసక్తిలేదు. అతను నీతో సమానమైన బలం కల వాడు కాడు. నేను ఎందుకు వెళ్లవద్దం టున్నానో చెబుతాను. ఒకప్పుడు నీ చేత చావు దెబ్బలు తిని పారిపోయినవాడు మళ్ళీ నీ మీదికి కయ్యానికి వచ్చాడంటే, అతనికి ఎవరి సహాయమో ఉండి ఉంటుంది. లేకపోతే అతను రానే రాడు. 'అతనికి ఎవరి సహాయం ఉన్నా నేను చంపగలను,' అని అనుకోకు. సుగ్రీవుడు తెలివిగలవాడు; తనకు సహాయం వచ్చే వాళ్ళ శక్తిస్తామర్ధ్యాలు చక్కగా పరీ కీంచి గాని రాడు. నీ కన్న పరాక్రమ పంతుణ్ణి సహాయం తీసుకునే వచ్చి\n\nఉంటాడు. అంగదుడు అరణ్యంలోకి వెళ్ళి తిరిగి వచ్చి, ఒక సమాచారం తెచ్చాడు. ఇక్వ్వాకుపంశం వాళ్ళూ, దశ రథుడి కొడుకులూ అయిన రామలక్ష్మణులు ఋశ్యమూకం మీదికి వచ్చారుట. మహాబలపరాక్రమ సంపన్నులైన అఅన్న దమ్ములు సుగ్రీవుడికి సహాయంగా ఉన్నారుట. ఆ రాముడు విరాధుణ్ణీ, ఖర, దూషణులనూ, కబందుణ్ణీ చంపి ఉన్నాడుట.'' అన్నది.\n\nతార వారికి ఈ విధంగా సలహా కూడా ఇచ్చింది:\n\n‘రాముడితో విరోధం పెట్టుకునే కన్న సుగ్రీవుడితో స్నేహం చేసుకో. అతన్ని పిలిచి మళ్ళీ యువ రాజుగా చెయ్యి.\n\nనీ రక్తం పంచుకున్నవాడే గాని, పరాయి\nవాడు కాడు గద! నీ మంచి కోరే నేనీ\nమాట చెబుతున్నానని తెలుసుకో.”\n\nకాని ఆమె మాటలు మహాబలశాలి\nఅయిన వారికి రుచించలేదు. అతను\nతారతో ఇలా అన్నాడు:\n\n“సుగ్రీవుడు ఒక పంక నన్ను యుద్ధానికి పిలుస్తూంటే నేను సహించనా ? పిరికి దానివి, నీకేమీ తెలియదు. మహాశూరులకు యుద్ధంలో వెనక్కు తీయటం చావు కన్న హీనం. రాముణ్ణి గురించి భయపడకు. అతను నిరపరాధినైన నన్నుచంపి పాపం కట్టుకోడు. నా మేలుకోరే నువు మాట్లాడావు. నా వెంటరాకు. నేను\n\nసుగ్రీవుడి మదం అణుస్తాను గాని,\nచంపను. నా దెబ్బలకు తట్టుకోలేక వాడే\nపారిపోతాడు.”\n\nతార ఇంకేమీ చెప్పక, వారికి ప్రద\nకీణం చేసి, యుద్ధంలో అతనికి జయం\nకలిగించే మంత్రాలు చదివి, తన స్త్రీలతో\nసహా వెనక్కుపోయింది.\n\nతరవాత వారి ముందుకు పోయి,\nతనతో యుద్ధానికి సిద్ధంగా ఉన్న సుగ్రీ\nవుణ్ణి చూశాడు. తాను కూడా సుగ్రీవుడి\nలాగే నడుము బిగించి, పిడికిలి పట్టి\nసుగ్రీవుడి మీదికి వెళ్ళాడు. సుగ్రీవుడు\nకూడా పిడికిలి బిగించి వారి మీదికి\nవచ్చాడు.\n\nఇద్దరూ ఒకరినొకరు పిడికిళ్ళతో\nపాడుచుకున్నారు. సుగ్రీవుడు ఒక సాల\nవృక్షం పెరికి, దానితో వారిని కొట్టాడు.\nవారి ఆ దెబ్బకు కొంత చలించాడు.\nఅయితే, క్రమంగా వారి బలం కన్న\nసుగ్రీవుడి బలం వేగంగా కీణించసాగింది.\n\nసుగ్రీవుడి బలం తగ్గుతూండటమూ,\nఅతను మధ్య మధ్య దిక్కులు చూడ\nటమూ గమనించి, రాముడు వారిని చంప\nటానికి అనువైన బాణం ఎన్నుకుని, తన\nధనుస్సుకు ఎక్కుపెట్టి, చెవిదాకా లాగి\nవదిలాడు. అది పెద్ద ధ్వనితో వెళ్ళి,\nవారి రొమ్ములో గుచ్చుకున్నది. దాని\n\n"
        },
        {
            "title": "అమరవాణి",
            "page_start": 53,
            "author": "చందమామ బృందం",
            "pdf_page": 53,
            "content": "దెబ్బకు ది మ్మర పోయి వారి పడి\nపోయాడు.\n\nఇంద్రు డిచ్చిన కాంచనమాల వారి\nకంఠంలో ఉండిన కారణం చేత, అతని\nప్రాణాలు వెంటనే పోలేదు. అతను\nతనను కొట్టిన వాడికోసం కళ్ళతో వెతుకు\nతూంటే, లక్ష్మణుడితో సహా రాముడు\nవారి దగ్గిరికి వచ్చాడు. ఆప్పుడు వారి\nరాముణ్ణి చూసి ఇలా అన్నాడు:\n\n“నువు మహారాజు కొడుకువు. గుణ\nవంతుడని కర్తి తెచ్చుకున్నావు. శాస్త్రం\nతెలిసినవాడివి. గౌప్ప వంశంలో పుట్టావు.\nబలశౌర్యాలు గలవాడివి. నేను మరొక\nరితో యుద్ధం చేస్తూండగా నా రొమ్మును\n\nబాణంతో కొట్టావే, ఇందువల్ల నీకేం గొప్ప\nతనం వచ్చింది? సువు పొంచి ఉండి\nనన్ను కొట్టుతాపని కూడా నాకు తెలియదే!\nరాజులకు ఉండవలసిన గుణాలు\nఇంద్రియ నిగ్రహమూ, చిత్తశుద్ధీ, ఓర్పూ,\nసత్యమూ, ధర్మమూ, పరాక్రమమూ,\nదుష్టశిక్షణా — ఇవి నీలో ఉన్నాయని\nనమ్మి, తార వద్దంటున్నా యుద్ధానికి\nవచ్చాను. సువు దుర్పుద్దివనీ, పాపాచా\nరుడివనీ, లోక వంచకుడవనీ గ్రహించ\nలేకపోయాను. నీకు గాని, నీ-దేశానికి\nగాని నేనేమీ అపకారం చెయ్యలేదు.\nనిన్ను అవమానించలేదు. నీతో యుద్ధానికి\nరాలేదు. మరెవరితోనో యుద్ధం చేస్తున్న\nనన్ను సువు ఎందుకు కొట్టావు? నన్ను\nవేట ధర్మంగా కొట్టావనుకు నేటందుకు\nకూడా లేదు; నా చర్మంతో గాని, రోమా\nలతో గాని, ఎముకలతో గాని, మాంసంతో\nగాని నీకు పనిలేదు. నీవంటి రాజులవల్ల\nభూమి చక్కగా పాలించబడదు. నీవంటి\nకుటిలుడూ, పాపీ దశరథమహారాజు కడు\nపున ఎలా పుట్టాడు? ఎవరైనా నిన్ను\nఇలాటి పని ఎందుకు చేశావని అడిగితే\nఏం చెబుతావు? ఈ నీ పరాక్రమం\nనా మీద చూపకపోతే, నీకు ద్రోహం చేసిన\nఆ రావణుడి మీద చూపలేకపోయావా ?\nనువు నాకు ఎదురుగా నిలిచి యుద్ధం\n\nచేసి ఉంటే ఈపాటికి నిన్ను యముడి వద్దకు పంపి ఉందును. నన్ను అడిగి ఉంటే, నీకు ఒక్కరోజు లోపల సీతను వెతికి, తెచ్చి ఇచ్చి ఉందును. సుగ్రీవుడు నన్ను చంపించి వానరరాజు కాగోరటం సహజం. కాని నువు నన్ను చాటునుంచి చంపటం మాత్రం అక్రమం.”\n\nఇలా చెప్పి, క్రమంగా స్పృహకోల్పోతున్న వారితో రాముడు, “నీకు ధర్మసూక్ష్మం తెలియక నన్ను నిందించావు. ఈ భూప్రపంచమంతా ఇక్వొకుల రాజ్యం. దీనికి భరతుడు రాజు. అతని ఆనతి మీద మేం ధర్మాన్ని కాపాడుతూ సంచరి స్తున్నాం. నువు ధర్మం తప్పావు. తమ్ముడు కొడుకుతో సమానుడు. నీ తమ్ముడి భార్యాయిన రుమను నువు కాజేశావు. ఆ తప్పుకు నువు ఈ విధంగా శిక్షాపందావు. అంతేగాక, నాకు సుగ్రీవుడు లక్ష్మణుడి లాటి వాడు. అతని స్నేహం కోసం కూడా నేనీ పని చేశాను. నిన్ను నేను చంపటం అధర్మం ఎంత మాత్రమూకాడు. నిన్ను చాటున ఉండి కొట్టినందుకు నేనేమీ విచారించటం లేదు. పనిమృగాలను కొట్టేవాళ్ళు దాగి ఉండీ, వలలను పస్పటం లాటి అనేక మాయోపాయాలను అవలంబించి ఆ పని చేస్తారు. తినే జంతువులనే గాక, తినని జంతువు\n\nలను కూడా రాజర్షులు చంపుతారు. నువు తినరాని మృగానివి,” అన్నాడు.\n\nప్రాణం పోయే ముందు వారి రాము డితో, “నేను చచ్చిపోతున్నందుకు విచారించను. తారను గురించీ, బంధువులను గురించీ నాకు చింతలేదు. నాచింత అంతా అంగదుణ్ణి గురించి. వాడికి నేనంటే ప్రాణం. నా కోసం బెంగపడతాడు. అతన్ని కాపాడు. వాణ్ణి సుగ్రీవుణ్ణి చూసినట్టు చూడు. తారను సుగ్రీవుడు నా కారణంగా అవమానించకుండా ఉండేటట్టు చూడు” అన్నాడు.\n\nరాముడు అలాగే చేస్తానని చెప్పాడు. వారికి స్పృహతప్పింది.\n\nఈ లోపల వారి సంగతి తారకు తెలిసింది. ఆమె అమితమైన దుఃఖింతో, కొడుకును వెంట బెట్టుకుని కష్టించ నుంచి వచ్చింది. దారిలో ఆమెకు కొందరు వానరులు ఎదురై, “తారా, వెనకుక్కు వెళ్ళు. నీ కొడుకు అంగదుణ్ణి కాపాడుకో. రాముడి రూపంలో మృత్యువు వచ్చి వారిని తీసుకుపోతున్నది. నగరద్వారాలు భద్రంగా మూయించి, అంగదుడికి పట్టాభిషేకం చెయ్యి. లేకపోతే నీకు కష్టించలో నిలవనీడ దొరకదు; శత్రువులైన వానరులు వచ్చి ఆక్రమించు కుంటారు,” అన్నారు.\n\nఆ మాటకు తార, “నా భర్తే పోగా, కొడుకూ, రాజ్యమూ, నా శరీరమూ ఏ మయితే నేం? ఆ వారి దగ్గిరికే పోతాను,” అని తలా, రొమ్ము బాదుకుని ఏడుస్తూ వేగంగా వెళ్ళి, నేల మీద పడి ఉన్న వారినీ, దగ్గిరే నిలబడి ఉన్న రామ, లక్ష్మణులనూ చూసింది. తరవాత ఆమె వారి పద్దకు వెళ్ళి, అతన్ని కౌగలించు\n\nకుని ఏడ్చింది. తారనూ, అంగదుణ్ణి చూడగానే సుగ్రీవుడికి కూడా దుఃఖం వచ్చింది.\n\nహను మంతుడు తారను చూసి, ఆమెను ఈ విధంగా ఓదార్చాడు: “తారా, పోయిన వారిని గురించి దుఃఖించ నవసరం లేదు. ఎందుకంటే, అంతా పోయే వాళ్ళే. విచారించవలసి నదీ, దిగులు పడవలసినదీ నిన్ను గురించి. నీకు కొడుకున్నాడు. వాడి యోగకేమాలు విచారిస్తూ, వాడి జీవితం తీర్చిదిద్దు. వారి మహాత్ముడు. అతనికి ఉత్తమ లోకాలు కలిగాయి. అంగదుడు రాజయితే, నువు అతనికి సహాయంగా ఉండు. వారికి ఉత్తరక్రియలు జరపాలి. అంగదుడికి రాజ్యాభిషేకం చెయ్యి వలసివుంది,”\n\nఈ మాటకు తార, “హనుమంతుడా, నువు చెప్పినవేవీ నేను చేసే పనులు కాదు, సుగ్రీవుడు చెయ్యవలసినవి. నేను వారితో పోవలసినదాన్నే,” అన్నది.\n\n# ఆమెరోవాళ్లు\n\nదమ, శృమః, కుమా, ధర్మో,\nధృతి, స్పత్యం, పరాక్రమః\nపార్థివానాం గుణా (రాజనీ)\nదండ శ్చా ప్యపరాధిషము.\n\n1\n\n[అంద్రియ నిగ్గహమూ, చిత్తశుద్ధీ, ఓర్పూ, ధర్మమూ, ధైర్యమూ, సత్యమూ, పరాక్రమమూ, ఆపరాధులను దండించటమూ—అవి రాజుల గుణాలు.]\n\nనయ శ్చ వినయ శ్చోభౌ.\nనిగ్గహానుగ్రహా వపి,\nరాజవృత్తి రసంకీర్ణా\nన నృపాః కామవృత్తయః.\n\n2\n\n[రాజులు నయ, వినయాలనూ, నిగ్గహానుగ్రహాలనూ తమ చిత్రం పచ్చినట్టు తారు మారు చేయరు.]\n\nశాసనా ద్వా. విమోకా ద్వా.\nస్తేనః స్తేయా ద్విముచ్యతే,\nరాజా త్వశాస న్యాపస్య\nత దవాప్పోతి కిల్పిషం.\n\n3\n\n[రాజు శిక్షించినా, మానినా దొంగకు పాపం తొలగిపోతుంది; కాని శిక్షించకుండా వదలిన దొంగ తాలూకు పాపం రాజుకు చుట్టుకుంటుంది.]\n\nరాజు\n\nఖసుమతి\nపొందిన వ్యాఖ్య\n\nముసిముసి నవ్వుల చిన్నది\n\nపంపినవారు :\nదుగ్గిరాల నాగభూషణం\n\nChandamama, February '75\n\nPhoto by K. K. Rao\n\nమండపేట\n(తూఁ గోదావరి జిల్లా)\n\nముచ్చటపడుతూ వున్నది\n\n- బహుమతి\nపొందిన వ్యాఖ్య\n\n✓\n\nఫోటో వ్యాఖ్యల పోటీ :: బహుమానం రు. 20 లు\n\n★\n\n* వ్యాఖ్యలు ఫిబ్రవరి 20వ తేదీలో గాంధీరి. వ్యాఖ్యలు పోస్టుకార్డు పైనమాత్రమే రాయాలి.\n\n* వ్యాఖ్యలు ఒక్కమాటలో గాని, చిన్ను వాళ్ళంలో గాని వుండాలి. రెండు వ్యాఖ్యలకూ నంబంధం వుండాలి. గలుపోందిన వ్యాఖ్యలు ఏప్రిల్ నెల సంచికల్ ప్రకటించబడును.\n\nచందమామ\n\nఈ సంచికల్ కథలు - వింతలు - విశేషాలు\n\n<table><tr><td>మిత్రభేదం - 20</td><td>...</td><td>2</td></tr><tr><td>విచిత్రకవలలు-8</td><td>...</td><td>5</td></tr><tr><td>బతికున్న పిశాచాలు</td><td>...</td><td>13</td></tr><tr><td>ఎదురు ప్రశ్నలు</td><td>...</td><td>22</td></tr><tr><td>ప్రపంచపువింతలు</td><td>....</td><td>25</td></tr></table>\n\n<table><tr><td>చెప్పుకుంటే దేవుడు</td><td>...</td><td>26</td></tr><tr><td>రాజుగారి తీర్థయాత్ర</td><td>...</td><td>32</td></tr><tr><td>కళ్యాణవైభోగం</td><td>...</td><td>40</td></tr><tr><td>విరహనుమాన-5</td><td>...</td><td>45</td></tr><tr><td>అమరవాది</td><td>...</td><td>53</td></tr></table>\n\nరెండవ అట్ట:\n\nరాతిలో శిల్పం\n\nమూడవ అట్ట:\n\nరాతి మీద శిల్పం\n\nటినోపాల్® సర్వోత్తమ తెలుపు కోసం\n\nటినోపాల్-ఎస్\nసింథెటిక్ మరియు\nమిశ్రమ దుస్తులకు\n\nటినోపాల్®\nనూలు దుస్తులకు\n\n① టినోపాల్ సీబా-గైగి లిమిటెడ్ స్విట్జర్లెండ్ వారి రెజిస్టర్ టెడ్ మార్కు.\nసుహృద్ గైగి లిమిటెడ్, పి. ఒ. బాక్స్ 11050, బొంబాయి 400 020\n\nShilpi SGT. 1A/74 Tel\n\nVEEKAY\n\nవీనస్ మహిజా పిక్చర్స్\n\nనవయుగ\n\n# యశోద క్యాట్లు\nఈస్ట్ మన్ కలర్\n\nనిర్మాత్ర: సి.హిచ్. ప్రకాశేరావు\n\nదర్శకత్వం: సి.యస్. రావు. BA[Lif]\n\nరచన: ఆరుద్ర\n\nసంగీతం: యస్. రాజేశ్వరరావు\n\nకెమెరా: జి.కె.రాము\n\nPhoto by: SAMBHU MUKHERJEE\n\nDECORATION ON STONE\n\nCHANDAMAMA (Telugu)\n\nFEBRUARY 1975\n\nNo. M. 402\n\nVapa"
        }
    ]
}