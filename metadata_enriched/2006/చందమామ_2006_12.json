{
    "book_id": "చందమామ_2006_12",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 5,
            "content": "# పాఠకుల లేఖలు\n\n‘పాఠకుల లేఖలు’ మళ్ళీ ప్రారంభించినందుకు ‘‘చందమామ’’కు అభినందనలు. నా చిన్ననాటి నుండి వినోదంతో పాటు విజ్ఞానాన్ని అందించే ‘‘చందమామ’’ అంటే నాకు ప్రత్యేక అభిమానం. ‘25-ఏళ్ళనాటి చందమామ కథ’ ఎల్లప్పుడూ మమ్మల్ని ఎంతగానో అలరిస్తుంది. అలాగే ‘భారతదర్శిని’ పేరుతో దేశంలోని చారిత్రక ప్రదేశాలను పరిచయం చేస్తున్నందుకు ‘‘చందమామ’’కు ప్రత్యేక కృతజ్ఞతలు.\n\n- కొవ్వూరి జగాశ్రీనివాసరెడ్డి, కొంకుదురు (ఆం.ఫ్ర)\n\n‘‘చందమామ’’ను నేను నలభైఏళ్ళ నుండి చదువుచున్నాను. నాకు యాబైఏళ్ళు వచ్చి ముసలివాడిలా కనిపిస్తున్నా, 60 ఏళ్ళు దాటిన ‘చందమామ’ మాత్రం ఇంకా పదహారేళ్ళ పడుచులాగ ఉంది. అంటే ఈ గౌరవాలన్నీ చందమామ మేనేజ్‌మెంట్ వాళ్ళకి మాత్రమే. ఈ చందమామ ఇలాగే మా మునిమనుమల తరం దాటి కొనసాగాలని ఆశిస్తున్నాను. కథలు, పోటీలు అప్పటిలాగే అద్భుతంగా ప్రచురిస్తున్నందుకు కృతజ్ఞతలు.\n\n- పులిజాల రవీందర్ రావు, హైదరాబాదు (ఆం.ఫ్ర)\n\nచాలా సంవత్సరాల తర్వాత ఇటీవలే చందమామ చదివాను. చివరగా నేను పస్నెండేళ్ళ వయసులో చదివిన జ్ఞాపకం. నాకు కొంత చదవడం వచ్చేసరికే అక్షరాలు కూడబలుక్కుని చదవడం నేర్చుకున్నది చందమామలోనే. చందమామలో వచ్చే కథల కోసం. చందమామ ముచ్చటైన బొమ్మలను మళ్ళీ కాపీకొడుతూ, అమ్మను, నాన్నను, ‘‘బాగా వేశామా?’’ అని అడిగే వాళ్ళం. చందమామ కోసం మేం పిల్లలు నలుగురం పోటీలు పడి చదివేవాళ్ళం. తరువాత ఎందుకు ఆ అలవాటు పోయిందో తెలీదు. మళ్ళీ ఇన్నాళ్ళకు ‘రాకాసిలోయ’, ‘బేతాళ కథలు’ చదువుతుంటే అదే అను భూతి, అదే అనిర్వచనీయ ఆనందం. నా చిన్ననాటి స్నేహితు రాలిని కలిసినట్లుంది. నా ముప్పై అయిదవ జన్మదినానికి నాకు లభించిన ‘అపురూప కానుక’లా అనిపించింది.\n\n- యం. ఏ. వనజ, హైదరాబాదు (ఆం.ఫ్ర)\n\nఎవరికెంత ప్రాప్తమో...\n\nకైతేపల్లి అనే గ్రామంలో వున్న గంగయ్య,\nరంగయ్యలు ఇరుగుపారుగులు. భార్యలు\nచేసిన అప్పడాలు, ఒడియాలు పట్నంలో\nఅమ్ముకొని రావడం వాళ్ళ వృత్తి. చాలీ చాలని\nఆదాయం కారణంగా, వాళ్ళ భార్యలు\nఎప్పుడూ అసంతృప్తిగా వుండేవాళ్ళు.\n\nఒక రోజున గంగయ్య భార్య గౌరమ్మ,\nనులకమంచం మీద గుమ్మడి వడియాలు\nపెడుతూ, రంగయ్య భార్య రాజమ్మతో,\n“చూడు, ఇప్పుడే బతకడానికి కటకటగా\nవుంది. రేపు మనకు పిల్లా జెల్లా పుడితే, ఈ\nచాలీ చాలని ఆదాయంతో ఇల్లు గడవడం\nఎలా?” అన్నది ఉస్సురుమంటూ.\n\n“అవును మరి. నాకూ అదే దిగులుగా ఉంది. మన మగవాళ్ళకు వేరే ఏదైనా మంచి ఉద్యోగం వుంటే తప్ప, లేకపోతే ముందు ముందు చాలా ఇబ్బందుల్లోపడూం,” అన్నది రంగయ్య భార్య.\n\nతరచూ వాళ్ళిద్దరి మధ్యా ఇలాంటి సంభా\nషణ జరుగుతూండేది. ఈ పరిస్థితుల్లో,\nరాచూరి జమీందారు, మొక్కు తీర్చుకోవడా\nనికి శ్రీశైలం వెళుతూ, ఆ రాత్రి గ్రామ శివార్లలో\nవిడిది చేస్తారన్న వార్త తెలిసింది. వేకువ\nజామునే ఆయన ప్రయాణం కొనసాగిస్తారనీ,\nరాత్రి భోజనానికి ముందు ఆయన దర్శనం\nదొరుకుతుందనీ, గ్రామంలో చెప్పుకోసారు.\n\n“మన మగవాళ్ళు జమీందారు దర్శనం చేసుకుని, ఏదైనా ఉద్యోగం సంపాయించ గలిగితే, మనకష్టాలు తీరిపోతాయి!” అనుకు న్నారు గౌరమ్మ, రాజమ్మలు. ఇద్దరూ తమ తమ భర్తలతో, “రాత్రి మీరు జమీందారు గార్ని కలుసుకుని, దివాణంలో ఏదైనా ఉద్యోగం సంపాయించండి,” అంటూ గట్టిగా చెప్పేశారు.\n\n“అప్పడాలు అమ్మడానికి పట్నం వెళ్ళి\nసాయంత్రానికి తిరిగిరాలేకపోతే, జమీందారు"
        },
        {
            "title": "ఎవరికెంత ప్రాప్తమో...",
            "page_start": 7,
            "author": "మాచిరాజు కామేశ్వరరావు",
            "pdf_page": 7,
            "content": "గార్ని దర్శించలేను. అందువల్ల, ఈ రోజు\nపట్నంపెళ్ళను,” అన్నాడు గంగయ్య భార్యతో.\n\n“గంగయ్య పట్నం రాడట! నేను మాత్రం వెళతాను. చీకటి పడకుండా తిరిగి వచ్చే స్తాను,” అంటూ, అప్పడాల సంచీ సెతినపెట్టు కుని బయల్దేరాడు రంగయ్య.\n\nరంగయ్య పట్నంలో సాయంత్రానికల్లా సంచీలోవున్న అప్పడాలు అమ్మేసి తిరుగు దారిపట్టాడు. త్వరగా గ్రామంచేరాలని అతడు అడవిలోని ఒక అడ్డదారిన నడుస్తూండగా, పెద్ద పెట్టున వర్షం ఆరంభమైంది. దానితో పాటు చీకటి కమ్ముతూండడంతో, దూరంగా నక్కలా, ఇతర అడవి జంతువులా అరుపులు మొదలయినై. రంగయ్య భయంతో నలు దిక్కులూ చూసి, దారి పక్కన పాడుపడిన\n\nఒక అమ్మవారి గుడి కనబడడంతో, గబగబా\nఅక్కడికి చేరి, బయటినుంచే భక్తితో రెండు\nచేతులూ జోడించాడు.\n\nఇంతలో, “రంగయ్య, బావున్నావా?” అంటూ గుడిలోంచి, ఒక శ్రావ్యమైన కంఠ స్వరం వినిపించింది.\n\nరంగయ్య నిర్ఘాంతపోయి, “నువ్వెవరివి, తల్లీ! ఈ గుడిలోని అమ్మవారి దేవతవా?” అని అడిగాడు.\n\n“ఈ గుడిలో కొంత కాలంగా అమ్మవారు లేరు. నేను శిథిలావస్థలో వున్న గుడులూ, ఆలయాలూ సందర్శిస్తూ తిరిగే దేవతను. నీ భక్తిభావం నాకు సంతోషం కలిగించింది. నీకో వరం ఇవ్వదలిచాను, కోరుకో!” అన్నది అదృశ్య దేవత.\n\n“నా మీద దయ చూపినందుకు, వెయ్యి దణ్ణాలు, తల్లీ! విష సర్పాలూ, భయంకర మైన అడవి మృగాల అరుపుల మధ్య, ఈ చీకట్లో చిక్కుకు పోయాను. నన్ను క్షేమంగా ఇల్లు చేర్చు,” అన్నాడు రంగయ్య.\n\n“పెళ్ళిరా! నీకెలాంటి ప్రమాదం కలగదు,” అన్నది అదృశ్యదేవత నవ్వుతూ.\n\nఆ విధంగా క్షేమంగా ఇల్లు చేరాడు రంగయ్య. అంతలో గంగయ్య అక్కడికి వచ్చి, “మనం జమీందారును కలవాలి కదా! ఇంత ఆలస్యంగా వచ్చావేం? వేగిరం బయల్దేరు,” అన్నాడు.\n\nఅప్పుడు రంగయ్య, అడవిలో జరిగిం\nదంతాచెప్పి, “ఇంకా ఆలస్యమై ఉండేది. ఆ\n\nఅదృశ్యదేవత వరం పుణ్యాన క్షేమంగా ఇల్లు చేరాను,” అన్నాడు.\n\n“అలాగ!” అంటూ భర్తగంగయ్యపక్కనే వున్న గౌరమ్మ తలవూపింది. పావు గంట తర్వాత రంగయ్యా, గంగయ్యా జమీందా రును చూసేందుకు కదలబోతున్నంతలో ఆమె, పెద్దగా అరిచి, పక్కనేవున్న నులక మంచం మీద వాలి, విలవిలలాడిపోతూ, భర్తతో, “నన్ను వెంటనే పట్నం వైద్యుడి దగ్గరకు తీసుకు వెళ్ళకపోతే, నీకు దక్కను,” అన్నది.\n\nగంగయ్య కంగారుపడి పరుగున వెళ్ళి బాడుగ బండిని తీసుకువచ్చాడు. ఆయనా, రంగయ్యా కలిసి గౌరమ్మను బండిలో పడుకో బెట్టారు.\n\n“నేను కూడా నీకు సాయంగావస్తాను, గంగయ్యా!” అన్నాడు రంగయ్య.\n\n“వద్దన్నయ్యా! నువ్వు జమీందారుగారిని కలవాలిగదా,” అన్నది గౌరమ్మ ఆయాస పడుతూ.\n\nతర్వాత, బండి అడవిని సమీపించగానే, గౌరమ్మ లేచి కూర్చున్నది. ఆమె బండివాడికి బాడుగయిచ్చి పంపేసింది.\n\nఇదంతా వింతగా చూస్తున్న గంగయ్య, ఆమెను, “ఇక్కడ దిగడం దేనికి? నీగుండె నొప్పి ఎలావుంది?” అని అడిగాడు.\n\n“గుండెనొప్పీ లేదు, వల్లకాడూ లేదు! ఆ వెర్రిబాగుల రంగయ్య, అదృశ్యదేవతను పనికి మాలినవరం కోరాడు. అతగాడికి అంతే ప్రాప్తం మరి! చూస్తూండు, నేను మన జాతే\n\nకాలు మార్చేస్తాను,” అన్నది గౌరమ్మ ఎంతో ధీమాగా.\n\nవాళ్ళు పడుతూలేస్తూ, అమ్మవారి గుడిని చేరేసరికి అర్ధరాత్రి అయింది. గౌరమ్మ గుడి ముందు నిలబడి చేతులు జోడించి, “తల్లీ! కనబడని దేవతమ్మా! నాకూ ఒక వరం ఇవ్వు,” అంటూ పెద్దగా గొంతెత్తి వేడుకున్నది.\n\n“నోరు విడిచి అడిగావు కదా, నీకూ వరం ఇస్తాను,” అన్నది అదృశ్యదేవత నవ్వుతూ.\n\n“తల్లీ! నేను మనసులో ఏం అనుకుంటే అది జరిగిపోయే వరం ఇవ్వు,” అన్నది గౌరమ్మ.\n\n“వరం ఇచ్చాను, ఇకవెళ్ళు! నేనూ మరొక గుడిని సందర్శించేందుకు వెళుతున్నాను,” అన్నది అదృశ్యదేవత.\n\nగౌరమ్మ ఆనందంతో పొంగిపోతూ, “ఈ కటిక చీకటిలో బుద్ధివున్నవాళ్ళెవరూ ఇంటి దాకా నడిచి వెళ్ళరు. దేవత ఇచ్చిన వరం వుందికదా!” అని భర్తతో అంటూ, కళ్ళు మూసుకుని మనసులో, “మేం కళ్ళు మూసి తెరిచేలోపల మా ఇంటి ముందువుండాలి!” అనుకున్నది.\n\nఆ మరుక్షణం భార్యాభర్తలిద్దరూ, వాళ్ళ ఇంటి ముందున్నారు. ఆసరికే రంగయ్య, జమీందారును చూసి తిరిగి వచ్చాడు. ఉల్లా సంగా వున్న గౌరమ్మతో, “నాకు జమీందారు దివాణం ఉద్యోగం దొరికింది. ఇంతకూ, నీ గుండెనొప్పి ఎలావుంది, చెల్లెమ్మా?” అన్నాడు.\n\n“నా గుండెనొప్పి మాటకేంగాని నీకు జమీందారు దగ్గర బండచాకిరీ చేయాలని రాసి పెట్టివున్నది. మాకా ఖర్మపట్టలేదు. నేను అదృశ్యదేవత నుంచి అద్భుత వరం సంపాయించాను,” అన్నది గౌరమ్మ ఎంతో గొప్పగా.\n\n“అవునా! మరి, ఎవరికెంత ప్రాప్తమో అంతే దక్కుతుంది. ఇంతకూ నువ్వు దేవత నుంచి సంపాయించిన వరం ఏమిటీ?” అని అడిగింది, పక్కనే వున్న రంగయ్య భార్య రాజమ్మ.\n\n“నేను మనసులో ఏమనుకుంటే, అది జరిగేవరం! ఇంతకు ముందు అడవిలో వున్న మేం, రెప్పపాటు కాలంలో, మా ఇంటి ముందువుండాలని కోరుకున్నాను. అనుకు న్నది అక్షరాలా జరిగింది,” అన్నది గౌరమ్మ ఆనందంగా.\n\nగంగయ్య, భార్య ఆనందానికి అడ్డు\nపడుతూ, “కళ్ళు మూసి తెరిచేలోపల ఇంటి\nముందుండాలి అని పనికిమాలినవరం కోరి,\nదేవత ఇచ్చిన వరాన్ని వృథా చేశావేమో అన్న\nఅనుమానం, నాక్కలుగుతున్నది. ఇకపై నీ\nమనసులో అనుకున్నవేవీ జరక్కపోవచ్చు!”\nఅన్నాడు దిగులుగా.\n\nభర్త చెప్పిన దాంట్లో ఏదో వాస్తవంవున్న\nదనుకున్న గౌరమ్మ, 'నిజంగానే ఇకవరం పని\nచేయదేమో! అనుకున్నవి జరగవేమో!' అని\nమనసులో ఆందోళన పడుతూ, పైకి మాత్రం\nబింకంగా, \"చూడు, నా వర మహిమ! మన\nపెంకుటిల్లు పెద్ద భవంతి అయిపోవాలి,\"\nఅని మనసులో ఒకటికి రెండు సార్లు అనుకు\nన్నది. ఐతే, పెంకుటిల్లు, పెంకుటిల్లుగానే\nవుండి పోయింది. భవంతిగా మారలేదు!\nదాంతో అందరికీ గౌరమ్మ చేసిన పొరబాటు\nతెలిసిపోయింది.\n\nమరునాడు రంగయ్య సామానులు సర్దు\nకుంటూ మిత్రుడితో, “గంగయ్యా, రేపే మా\nప్రయాణం,” అన్నాడు.\n\n‘వెళ్ళిరండి రంగయ్యా. నిన్న రాత్రి నీతో\nవచ్చి జమీందారును కలుసుకుని ఉంటే,\nఇప్పడు నేను కూడా నీతో పాటు బయలుదేరే\nవాణ్ణి. అయినా, నేను ఇక్కడే అవస్థలు పడా\nలని ఉన్నది. ఎవరికెంత ప్రాప్తమో ఎవరూ\nచెప్పలేరు కదా!’’ అన్నాడు గంగయ్య.\n\n“ఎందుకలా బాధపడతావు గంగయ్యా.\nనేను వెళ్ళి ఉద్యోగంలో చేరాక, పట్నంలో\nనీకొక కిరాణా దుకాణం ఏర్పాటు చేస్తాను.\nవ్యాపారం చేసుకోవచ్చు. మన ఆడవాళ్ళిద్దరూ\nఇన్నాళ్ళిక్కడ అక్కాచెల్లెళ్ళలా ఉన్నారు కదా,\nమీరూ మాతో రండి,” అన్నాడు రంగయ్య.\n\nఆ మాట వింటూ అక్కడికి వచ్చిన గౌరమ్మ,\n“అత్యాశకు పోయి వచ్చిన అవకాశం జార\nవిడుచుకున్నాను. అదృష్టంలో మిమ్మల్ని\nమించి పోవాలనుకున్న నాకు, అదృశ్యదేవత\nమంచి గుణపాఠం నేర్పింది. నీ మేలు ఈ\nజన్మకు మరిచిపోము అన్నయ్యా,” అన్నది.\n\nరంగయ్య మిత్రుడి చేతిని ఆప్యాయంగా\nపట్టుకున్నాడు. గంగయ్యా, గౌరమ్మలు\nరంగయ్య కేసి కృతజ్ఞతగా చూశారు.\n\nచందమామ\n\n11\n\nడిసెంబర్ 2006\n\nచిలకలపూడి జమీందారుగారి దివాణంలో పనిచేసే ఉద్యోగుల్లో సుకుమారుడు, మనోహరుడు అనే ఇద్దరు యువకులుండేవారు. వారిద్దరిమధ్యా పరిచయం ఏర్పడి క్రమంగా మంచి స్నేహితులయ్యారు.\n\nరోజూ సాయంత్రం వేళ గోవిందయ్య అనే తినుబండారాల వ్యాపారి దివాణం దగ్గరకు వచ్చేవాడు. చాలా మంది ఉద్యోగులు అతడి దగ్గర, అరిసెలు, లడ్లు, గారెల్లాంటివి కొని తినేవారు. సుకుమారుడు మాత్రం ఎన్నడూ కొనేవాడు కాదు. మనోహరుడికి మాత్రం రోజూ కొనుక్కుని తినడం అలవాటు.\n\nమనోహరుడు తరుచూ, “నువ్వెప్పుడూ కొనవేంటి?” అని సుకుమారుణ్ణి అడుగుతూండేవాడు. దానికి సుకుమారుడు, “ఉదయం కడుపునిండా తిని వస్తాను. మధ్యాహ్నం ఎలాగూ భోజనానికి వెళ్ళాను గదా. ఇంకేం తినగలను!” అనేవాడు.\n\n“అలాగా, అదృష్టవంతుడివి! నీ భార్య ఉదయానే లేచి వండిపెడుతున్నది. నా భార్య బారెడు పొద్దెక్కితేగాని లేవదు. ఈ విషయమై మా మధ్య గొడవలు జరుగుతూంటాయి,” అని చెప్పాడు మనోహరుడు. దానికి, “ఎవరిబాధలు వారివి!” అంటూండేవాడు సుకుమారుడు.\n\nసుకుమారుడు ఇలా అన్నప్పడల్లా, మనోహరుడికి ఎక్కడలేని ఆశ్చర్యం కలుగుతుండేది.\n\nఒకనాడు సుకుమారుడు, మనోహరుడితో, “రేపు నా పుట్టిన రోజు. ఉదయం రా. ఇద్దరం ఫల హారం చేసి దివాణానికి బయల్దేరదాం,” అన్నాడు.\n\nమర్నాడు మనోహరుడు, సుకుమారుడింటికి వచ్చాడు. సుకుమారుడి భార్య ఎంతో మర్యాదగా మనోహరుణ్ణి కూర్చోమని, “ఫలహారం తెస్తాను,” అంటూ, గారెలు, బూరెలు తెచ్చి, భర్తకూ అతడికీ వడ్డించింది.\n\nఒక గారెను నోట్లో పెట్టుకున్న మనోహరుడు భయభ్రాంతుడై పోయాడు. ఇటుకముక్కలా వుండి నవలబోతే పళ్ళు జివ్వుమన్నాయి. సుకుమారుడు మాత్రం తాపీగా వాటిని నవిలి చేతులుకడుక్కున్నాడు.\n\nఇద్దరూ దివాణానికి బయలుదేరారు. దారిలో సుకుమారుడు, మనోహరుణ్ణి, “ఎలావుంది ఫలహారం?” అని అడిగాడు. “నువ్వు తరుచూ, ‘ఎవరి బాధలు వారివి!’ అని ఎందుకంటావో ఇప్పుడు అర్థమైంది!” అన్నాడు మనోహరుడు ఉస్సురుమంటూ.\n\nరాపు ఎన్. ఎన్."
        },
        {
            "title": "ఎవరి బాధలు వారివి!",
            "page_start": 12,
            "author": "రావు ఎన్. ఎస్.",
            "pdf_page": 12,
            "content": "రాకాసిలోయి\n\n16\n\n[ఇద్దరు కోయయువకులు తోడుగా బయలుదేరిన కేశవుడూ, అతిడి అనుచరలూ, అత్యంత చాక చక్యంతో బ్రహ్మపుర సైనికుల కనుగప్పి, ఒక కొండ సౌరంగం నుంచి ప్రవహిస్తున్న నదీ జలం ద్వారా, అక్కడి నుంచి ఒక జలపాతంలోకి దూకి, సురక్షితంగా నది ఆవలి తీరానికి ఈదసాగారు. కాని, వాళ్లు నదీ తీరాన్ని చేరుతూనే, దాని ఒడ్డున కొందరు ఆటవికుల్ని చూశారు. తరవాత-]\n\nనది ఒడ్డున నిలబడి తమ కేసే చూస్తున్న ఆటవికుల్ని చూస్తూనే, కోయయువకులు కీచుమన్నారు. ఆ ఆటవికులు తమ జాతి వాళ్ళు కాదు. వాళ్ళకూ తమకూ జాతివైరం వున్నది. తాము వాళ్ళ కంటబడటం అంటే పోరు తప్పదు. జలపాతంలో నుంచి నదిలోకి పడినప్పుడు, తమ ఆయుధాలన్నీ-ఒక కత్తి తప్ప-నీటిపాలైనవి.\n\n“జ్యేష్ఠా, కనిష్ఠా! మీ ఆయుధాలన్నీ సుర క్షితంగా వున్నవా? ఈ ఆటవికులు శత్రువులో, మిత్రులో తెలియటం లేదు. వాళ్ళు మొత్తం\n\nఐదుగురికన్న ఎక్కువ లేరు. పోరు తప్పక పోతే, మన ఆయుధాలే మనకు రక్షణ!”\n\nఅన్నాడు కేశవుడి ముసలితండ్రి.\n\nకేశవుడూ, జయమల్లూ కూడా తమ నడుముకు వేలాడుతున్న కత్తులు తప్ప, సర్వం పోగొట్టుకున్నారు. ఒడ్డున నిలబడి తమ కేసి చూస్తున్న ఆటవికుల దగ్గిర బాణాలున్నట్టులేవు. అలాంటి పరిస్థితిలో తమను వాళ్ళు దూరాన్నుంచి ఏమీ చెయ్యలేరు.\n\nజయమల్లూ, కేశవుడూ ఇలా ఆలోచిస్తూ కాళ్ళకు నేల తగలగానే, ఈతమాని, ఒడ్డు\n\n‘చందమామ’"
        },
        {
            "title": "రాకాసిలోయ – 16",
            "page_start": 13,
            "author": "చందమామ బృందం",
            "pdf_page": 13,
            "content": "కత్తులు దూసే లోపలే ఆటవికులు అయిదు గురూ వాళ్ళ మీదికి ఉరికారు. స్థూలకాయుడు అటూ ఇటూ గెంతుతూ, రొప్పతూ, “మంచి గిత్తల్లాంటి కుర్రాళ్ళు. కాళ్ళూ చెయ్యి విరి చారో, మీ ప్రాణాలు తీస్తాను. ఒక్క గాయం కాకూడదు, ఒక్క దెబ్బ తగలకూడదు. జాగ్రత్తగా పట్టుకోండి,” అని అరవసాగాడు.\n\nఆటవికులు అయిదుగురూ సుడిగాలిలా వచ్చి మీదపడటంతో, కేశవుడికీ, జయమల్లు క్కూడా ఆత్మరక్షణకు తమ కత్తులు ఉపయోగించే అవకాశం లేకుండా పోయింది. వాళ్ళు ఆటవికుల్ని ఎదుర్కొని పిడికిళ్ళతో పాడుస్తూ, కాళ్ళతో వాళ్ళ డొక్కల్లో బలంగా తన్న సాగారు. ఆటవికులు మాత్రం వాళ్ళను తిరిగీ బలంగా కొట్టకుండా, కాళ్ళు పట్టుకుని కింద పడవే సేందుకు ప్రయత్నించారు. కొద్ది నిమిషాల్లో వాళ్ళ ప్రయత్నం ఫలించింది. కేశవుణ్ణీ, జయమల్లునూ ఇద్దరేసి కాళ్ళు పట్టుకుని కిందకు పడదోసి, తాళ్ళతో వాళ్ళ చేతుల్ని బిగించి కట్టారు.\n\nముసలివాడూ, కోయయువకులూ పరిగెత్తినపెట్టప్రాంతాన్నుంచి పెద్దగా అరుపులూ, పెడబొబ్బలూ వినిపించసాగినై. “అవసరం అయితే చంపండి. కాని, ప్రాణాలతో పారి పోనీకండి!” అంటూ ఒక కంఠం భీకరంగా గర్జిస్తున్నది. తన తండ్రీ, కోయ యువకులూ ప్రమాదంలో చిక్కుకున్నారని కేశవుడు గ్రహిం చాడు. కాని, తను ఇప్పుడు నిస్సహాయుడు...\n\nఆటవికుల నాయకుడైనస్థూలకాయుడు చేతులు కట్టబడివున్న కేశవుణ్ణీ, జయమల్లునూ పరీక్షగా చూస్తూ, “దుక్కల్లాంటి\n\nకేసి నడవసాగారు. అంతలో ఆటవికుల్లో ఒకడు వెనుదిరిగి పెద్దగా కేక వేశాడు. ఆ వెంటనే ఒకపెద్దరాతి చాటు నుంచి పులిచర్మం తలకు కట్టుకునివున్న, ఒకస్థాలకాయుడు అక్కడికి వచ్చాడు. అతడి దృష్టినీటిలో నుంచి ఒడ్డుకు వస్తున్న కేశవుడూ వాళ్ళ మీద పడింది. వెంటనే అతడు అదిరిపడుతూ, “అయిదుగురు జమాజట్టీల్లాంటి వెధవలు! వీళ్ళందర్నీ పట్టుకోవటం మన వల్ల ఎలా అవుతుంది? వాళ్ళను కూడా కేకవేయండి!” అన్నాడు.\n\n“జ్యేష్ఠా, కనిష్ఠా! ఈ దుర్మార్గుల పని మీరు చూడండి. ఈలోపల వీళ్ళకు సహాయం వచ్చే ఆ నీచుల్ని మేము పరలోకయాత్రకు పంపుతాం,” అంటూ ముసలివాడు ఒడ్డు మీదికి ఎగిరి చెట్ల కేసి పరిగెత్తాడు. అతడికి వెనకగా కోయయువకులు కూడా చేరి\n\nకుర్రాళ్ళు! నా నౌకర్లు అయిదుగురినీ వట్టి చేతులతోనే చావ చితకకొట్టారు!” అంటూ నవ్వసాగాడు.\n\n“మా కత్తులు మా కిచ్చి, నీ నౌకర్లూ నువ్వూ కూడా రండి, పోరాడదాం!” అంటూ కేశవుడు పులిలాగా గర్జించాడు.\n\nస్థూలకాయుడు ఆ మాటలకు నవ్వుతూ, “కత్తులూ, బాణాలూ ఉపయోగిస్తే ఎవరో ఒకళ్ళు చావక తప్పదు. చాలా ధననష్టం!” అన్నాడు.\n\nకేశవుడూ, జయమల్లూ ముఖముఖాలు చూసుకున్నారు. వాళ్ళకా క్షణంలోనే తాము ఎలాంటి దుర్మార్గుల చేత బందీ చేయబడ్డారో అర్థమైంది. వీళ్ళు మనుషుల్ని పట్టుకుని బానిసలుగా అమ్మే నరరూప రాక్షసులు! అందుకే తమను ఏమాత్రం గాయపరచ కుండా జాగ్రత్తగా పట్టుకున్నారు.\n\n“మా అయ్య ఏమయినట్టు? అక్కడ అంతా నిశ్శబ్దంగా వున్నదే!” అన్నాడు కేశ వుడు ఆదుర్దాగా.\n\nజయమల్లూ నిస్పృహగా తలాడిస్తూ, “మీ అయ్యా, ఆ కోయయువకులూ కూడా మన లాగే ఈ దుర్మార్గులికి దొరికిపోయి వుంటారు,” అన్నాడు.\n\nచెట్ల ప్రాంతం నుంచి హాతాత్తుగా పెద్ద చావుకేక వినిపించింది. అందరూ అటుకేసి తలలు తిప్పారు. చూస్తూండగానే నలుగురు ఆటవికులు తమ అనుచరులిద్దరిని తలా, కాళ్ళూ పట్టుకుని మోసుకుంటూ అక్కడికి వచ్చారు. స్థూలకాయుడు వాళ్ళను చూస్తూనే పళ్ళుకొరికి, “రెండు చావులా? వీళ్ళ తోటి\n\nవాళ్ళు, ఆ ముగ్గురూ ఏమయ్యారు?” అని ప్రశ్నించాడు.\n\n“అయ్యా, వాళ్ళను గాయపరచకుండా పట్టుకుందామని ప్రయత్నిస్తే, ఆ దుర్మా ర్గులు తమ దగ్గిరవున్న కత్తుల్తో, ఈ ఇద్దర్నీ నరికారు, మరిద్దర్ని గాయపరిచారు. వాళ్ళు నది ఒడ్డునే పడి పారిపోతూంటే, మన వాళ్ళు తరుముతూ పరిగెత్తారు,” అని చెప్పాడు ఆటవికుల్లో ఒకడు.\n\nస్థూలకాయుడు పట్టరాని కోపంతో గున్న ఏనుగులా నిలువెల్లా వణుకుతూ, “మన వాళ్ళు నలుగురు చస్తే, ఇద్దర్ని పట్టుకున్నా మన్న మాట! అంటే రెండు జీవాలు నష్టం! ఇలా అయితే వ్యాపారం సాగినట్టే భీ, శుంత ల్లారా!” అంటూ గంతులేశాడు.\n\nఅతడి అనుచరులు కాసేపు తలల వంచుకు వూరుకుని, తరవాత మెల్లిగా\n\n“అయ్యా, ఆ గాయపడ్డ ఇద్దర్ని కూడా మోసుకు పోవాలిగదా, వీళ్ళను కాస్త తోడ రమ్మనమనండి,” అంటూ కేశవుణ్ణీ, జయ మల్లునూ పట్టుకున్న వాళ్ళకేసి చూశారు.\n\nఈ మాటల్లో స్థూలకాయుడు గూటాంలా ఎగిరిపడి, నిప్పులు చెరిగే కళ్ళతే, తమ నౌకర్ల కేసి చూస్తూ, “మీరు చేసిన వెధవ పనికి, మరికొందరు తోడుకూడా కావాలా? ఆ గాయ పడ్డ పిరికికుంకలు, గుడారాం దగ్గిరికి నడిచి రాలేరా?” అని కేకలు పెట్టాడు.\n\n“వాళ్ళు బాగా గాయపడ్డారు. ఒకడి గొంతులో కత్తి దెబ్బ తగిలింది, రెండోవాడికి డొక్కల్లో కత్తిపోటు పడింది. ఇప్పుడో ఇంకా సేపటికో అంటున్నారు...”\n\nనౌకరు మాట పూర్తిచేయక ముందే స్థూల కాయుడు కీచుగొంతుతో పెద్దగా అరిచి, “చచ్చినవాళ్ళనూ, చావు బతుకుల్లో వున్న\n\nవాళ్ళనూ పోషించటానికా నేను వ్యాపారం చేస్తున్నది? ఈ శవాలనూ, ఆ గాయపడ్డ వాళ్ళిద్దర్నీ నదిలోకి విసిరేసి, వేగిరం రండి. ఈ నెత్తురు వాసనకు ఇక్కడికి సింహాల మంద వచ్చినా రావొచ్చు,” అన్నాడు.\n\n“ఛీ, నువ్వు మనిషివి కావు, నరరూప రాక్షసుడివి! ప్రాణాలతో వున్న వాళ్ళను నీటి లోకి తోయించుతావా?” అంటూ కేశవుడు బిగ్గరగా కేకపెట్టి, తన చేతి కట్లను తెంచుకు నేందుకు ప్రయత్నించాడు.\n\nకేశవుడి ఛీత్కారం వింటూనే స్థూలకా యుడు చిరునవ్వు నవ్వి, “కొన ఊపిరితో కొట్టుమిట్టాడుతూండేవాడు, నేల మీద చస్తేనేం, నీటిలో చస్తేనేం? పైగా నెత్తురు చూశానో నా హృదయం తల్లడిల్లిపోతుంది. నాది చాలా మెత్తని మనసు. మీకు ఒక్క దెబ్బ తగలకుండా, చిన్నగాయం కాకుండా ఎంత జాగ్రత్తగా పట్టుకున్నానో చూశారు గదా?” అన్నాడు.\n\nఆ నరరూపరాక్షసుడి మాటలకు ఏమని జవాబు చెప్పాలో కేశవుడికీ, జయమల్లుకూ అంతుపట్టలేదు. తమకేనాడైనా అవకాశం దొరికితే, వాణ్ణి నిలువునా చంపాలని వాళ్ళు నిశ్చయించుకున్నారు. స్థూలకాయుడు తన నౌకర్లను హెచ్చరించి బయలుదేరాడు. ఒక గంట కాలం అడవిలో నడిచిన తరవాత అందరూ, పెద్దపెద్దగుడారాలున్న ఒకచోటుకు చేరారు.\n\n“వీళ్ళిద్దర్నీ దుంగకు బిగించండి. ఆ తరవాత మీలో ఇద్దరు బయలుదేరి వెళ్ళి, ఆ పారిపోయిన ముగ్గురూ ఏమయ్యారో, వాళ్ళ\n\nవెంటబడ్డవాళ్ళేమయ్యారో తెలుసుకురండి,”\nఅన్నాడు స్థూలకాయుడు. కేశవుణ్ణీ, జయ\nమల్లునూ నౌకర్లు ఒక పొడవాటి దుంగకు\nవున్న కంతల్లో కాళ్ళు పెట్టించి, దానికి అటూ\nఇటూవున్న రంధ్రాల్లో కొయ్యమేకులు\nదిగకొట్టారు. వాళ్ళిద్దరి కంఠాలకూ ఇనప\nపట్టెడలు బిగించి, వాటిని కలుపుతూ ఒక\nగొలుసుకట్టారు. వాళ్ళిద్దరి పక్కనా మరి\nకొందరు ఇలాంటివాళ్ళే వున్నారు.\n\n“మనం ఎంత చిక్కులో పడ్డాం! మన బతుకు పశువుల కంటె హీనం అయి పోయిందే, కేశవా!” అన్నాడు జయమల్లు ఎక్కడలేని దిగులుతో.\n\n“అధైర్యపడకు మల్లూ! మనం పారి పోయేందుకు అవకాశం చిక్కకపోదు. నా\n\nఆదుర్దా అల్లా, మా అయ్య ఏమయ్యాడ\nనేదే!” అన్నాడు కేశవుడు.\n\nఆ పగలంతా గడిచి చీకటిపడే లోపల\nస్థూలకాయుడు; కేశవుడూ, జయమల్లూ\nవున్న చోటుకు నాలుగైదుసార్లు వచ్చాడు.\nవాళ్ళ యోగక్షేమాలను గురించి కన్న తండ్రి\nకన్న ఎక్కువగా విచారించాడు. తన నౌకర్ల\nచేత మంచి ఆహారం పెట్టించాడు.\n\n“వీళ్ళిద్దర్నీ మన కన్నబిడ్డల్లాగా చూసుకో వాలి. వీళ్ళు ఆరుగురు మనుషుల పెట్టు. ఆ చచ్చిన నలుగురి ధరా, వీళ్ళధరా... ఎంత లేదన్నా నూరు బంగారుకాసులు ముట్టితే తప్ప నాక్కలిగిన నష్టం పూడదు. ఇంతకీ, ఆ పారిపోయిన ముగ్గురు దుర్మార్గులూ, వాళ్ళ వెంటబడిన చవటలూ, వాళ్ళందర్నీ వెతక\n\nపోయిన ఇద్దరు శుంతలూ ఏమయినట్టు?’’\nఅంటూ స్థూలకాయుడు తన నౌకర్ల మీద\nవిరుచుకుపడ్డాడు.\n\nచీకటిపడిన కొద్దిసేపటికి ఏడుపులూ,\nమూలుగులతో స్థూలకాయుడి నౌకర్లు పది\nమంది గుడారాల దగ్గిరకు వచ్చారు. వాళ్ళు\nచావుబతుకుల మధ్యవున్న తమ అనుచరు\nలిద్దర్ని మోసుకువచ్చారు.\n\nవాళ్ళు రావటం చూస్తూనేస్థాలకాయుడు\nపెద్ద కొరడా ఒకటి తీసుకుని, రొప్పతూ,\nకేకలు పెడుతూ వాళ్ళను సమీపించి, “ఆ\nముగ్గురెక్కడ? ఈ ఇద్దరూ ఎందుగ్గాయ\nపడ్డారు? వెళ్ళిన వాళ్ళంతా తిరిగి వచ్చినట్టు\nలేదే!” అంటూ కొరడాతో వాళ్ళను బాదాడు.\n\nఆ దెబ్బలకు నౌకర్లు లబోదిబోమని,\n“అయ్యా, ఆ ముగ్గురూ మాలో మరొకణ్ణి\nచంపి, అరణ్యంలోకి పారిపోయారు. ఆ\nముసలివాడు మనిషి కాదు; మనిషిరూపం\nఎత్తిన రాక్షసుడు. వాడి కత్తి సామూ.... వాడి\nధాటీ...” అంటూ పెద్దగా బావురుమన్నారు.\n\n“మీ చచ్చు వెధవలంతా చేరి నన్ను\nముంచారు! రెండు జమా, ఆరు ఖర్చూ.\n\nఇలా అయితే ఇక వ్యాపారం సాగినట్టే.\nఇప్పుడా ఇద్దరికీ నూటపాతిక బంగారు కాసు\nలొస్తే తప్ప, అసలు గిట్టుబాటు కాదు,”\nఅంటూ స్థూలకాయుడు కొరడా గాలిలో\nతిప్పుతూ కుప్పిగంతులు వేయసాగాడు.\n\nఆ రాత్రి కేశవుడికీ, జయమల్లుకూ నిద్ర\nపట్టలేదు. కొయ్యదుంగలో బిగించి వున్న\nకాళ్ళు రెండూ చచ్చు పడిపోయినట్టుగా\nవున్నవి. చుట్టూవున్న అడవిలో పులుల\nగాండ్రింపులూ, సింహగర్జనలూ వాళ్ళకు\nహడలు పుట్టించినై. తను బానిస వ్యాపారి\nచేతిలో చిక్కిపోయాననే దిగులులో కూడా,\nకేశవుడికి తన తండ్రి అరణ్యంలో ఎక్కడో\nసురక్షితంగా వున్నాడనే సంగతి లోపల\nఆనందం కలిగించింది.\n\nతెల్లవారుతూనే స్థూలకాయుడు ఇద్దరు\nవ్యక్తుల్ని వెంట పెట్టుకుని కేశవుడూ, జయ\nమల్లూ వున్న చోటుకు వచ్చాడు. అతడి\nవెంటవున్న వ్యక్తులిద్దరూ విలువయిన మంచి\nపట్టువస్తాలు ధరించి, చెవులకు పెద్దపెద్ద\nపోగులతో, జరీకండువాలతో, గొప్ప వర్తకుల్లా\nవున్నారు.\n-(ఇంకావుంది)\n\nబేతాళ\nకథలు\n\nచందనపు\nబొమ్మ\n\nపట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, “రాజా, ఆశించిన లక్ష్యం\nగొప్పదయినప్పుడు దాన్ని పొందాలంటే,\nనిర్విరామ కృషీ, అచంచలమైన దీక్షా\nకావాలి. నీలో ఈ రెండూ పుష్కలంగా\nఉన్నటేకునిపిస్తున్నవి. మానుప్రయత్నా\nనికి అదృష్టం కూడా కలిసిరావాలి.\nఅప్పుడే ఆశించినవి సిద్ధిస్తాయి.\nఅయితే, ఒక్కొక్కసారి కృషిఫలించి,\nఅదృష్టం వరించి ఆశించినదాని\nకన్నా ఎక్కువ పొందే అవకాశం\nలభించినా, అందుకునే సమ\nయంలో దాన్ని చేజేతులా జార"
        },
        {
            "title": "చందనపు బొమ్మ",
            "page_start": 19,
            "author": "నందిరాజు పద్మలతాజయరాం",
            "pdf_page": 19,
            "content": "విడుచుకునే ప్రబుద్ధులూ ఉంటారు. నీకు తగు హెచ్చరికగా ఉండేందుకు, అలాంటి ఒక యువకుడికథచెబుతాను, శ్రమ తెలియ కుండా, విను,\" అంటూ ఇలా చెప్పసాగాడు: శృంగవరం జమీలోని సాకేతపురి గ్రామం లోని ఒక సంపన్న రైతు కొడుకు దిలీపుడు. అతడికి తండ్రి చేసే వ్యవసాయం పట్ల పెద్దగా ఆసక్తిలేదు గానీ, హస్తకళలలో మాత్రం అత డిది అందె వేసిన చేయి. ఒక సారి చూస్తే చాలు; ఎలాంటి కళనైనా నేర్చుకోగల నేర్పరి. బంక మన్ను, నేలసున్నం అతడి కంటబడ్డాయంటే చాలు. అవి అందమైన పూలకూజాలుగానో, బొమ్మలుగానో మారిపోతాయి. అతడి చేతికి అందిన వెదురు, నిమిషాల మీద వేణువై మోగుతుంది. ప్రకృతిలోని అందమైన దృశ్యం కంటబడితే చాలు; దాన్ని చిత్రంగా మలిచే వరకు అతనికి నిద్రపట్టదు. ఇలా చిత్రం,\n\nశిల్పం మొదలైన హస్తకళలను దిలీపుడు ఏకలవ్యుడిలాగా స్వయంకృషితో నేర్చాడు.\n\nఇలా ఉండగా ఆ యేడాది శృంగవరం జమీందారు కుమార్తెమణిమాల పద్ధానిమిదవ పుట్టిన రోజు వేడుకలు ఘనంగా జరుగు తాయనీ, ప్రజలందరూ ఆ వేడుకులకు హాజరు కావాలనీ జమీందారు దండోరా వేయించాడు. సాకేతపురి ప్రజలు జమీందారు కుమార్తెకు ఘనమైన కానుక సమర్పించాలనీ, అందు కోసం ఏదైనా కళాఖండాన్ని తయారు చేయ మనీ దిలీపుణ్ణి కోరారు.\n\nచక్కని బహుమతిగా ఏది ఇస్తే బావుం టుందా అని ఆలోచించిన దిలీపుడు, చివరికి ఎర్రచందనంతో సింహాసనం తయారు చేసి ఇద్దామని నిర్ణయించాడు. మరునాడే ఎర్ర చందనం దుంగలు తెప్పించబడ్డాయి. సింహాసనం తయారీ మొదలయింది. దాని చేతులను రాజహంసల రెక్కల మాదిరిగా, కాళ్ళు నాట్య భంగిమల్లోని సాలభంజికల్లా చెక్కాడు. అందమైన లతలనూ, పువ్వలనూ చెక్కాడు. తలభాగంలో రంగురాళ్ళతో తురాయిని కూర్చాడు. మొత్తం పని పూర్తయ్యాక, మూరెడు చందనం చెక్క మిగిలితే దాంతో ఒక అందమైన అమ్మాయి బొమ్మను చెక్కాడు. చక్కని ముఖకవళికలతో ఆకర్షణీయంగా ఉందా బొమ్మ. అది అచ్చం తన ఊహల్లోని సుందరిగా రూపుదిద్దుకోవడంతో దిలీపుడు దాన్ని తన కోసమే దాచుకోతలచాడు. బొమ్మకు సన్నటి నేతతో పట్టంచు జరీచీర కట్టి, నల్ల జలతారు దారాలతో పొడవాటి జడ అల్లి జడకుచ్చులు పెట్టి, చిన్న చిన్న నగలు\n\nఅలంకరించి, బొమ్మనుదుట కాశీ సింధూ రంతో దోసగింజ బొట్టు దిద్దాడు.\n\nసింహాసనాన్నీ, చందనం బొమ్మనూ చూసి గ్రామ ప్రజలు తెగమెచ్చుకున్నారు. ఆ తర వాత, సింహాసనాన్ని శృంగమరానికి తరలించుకు వెళ్ళి జమీందారు కుమార్తెకు బహూకరించారు. ఆ సింహాసనంలోని కళను చూసి జమీందారు కుమార్తె మణిమాల పరమా నందం చెందింది. దాన్ని తయారు చేసిన కళాకారుణ్ణి చూడాలని ఉన్నదని తండ్రిని కోరింది. ఆయన దిలీపుణ్ణి దివాణానికి పిలి పించాడు. దిలీపుడు తనతోపాటు చందనం బొమ్మను కూడా తీసుకువచ్చాడు. మణిమాలకు ఆ చందనం బొమ్మ మరింతగా నచ్చింది. దానిని తయారు చేసిన అందమైన యువకుడైన దిలీపుడు కూడా నచ్చాడు.\n\n“నాన్నా, ఆ అందాల బొమ్మనాకు కావాలి!” అన్నది మణిమాల.\n\n“ప్రభువులు క్షమించాలి. ఈ బొమ్మను నాకోసం సృష్టించుకున్నాను. ఎవరికీ ఇవ్వ లేను,” అన్నాడు దిలీపుడు నిర్మొహమాటంగా.\n\n“అదెంత ఖరీదైనా ఫరవాలేదు. చెప్పు, ఇస్తాను,” అన్నాడు జమీందారు.\n\n“ప్రభూ, ఈ బొమ్మ నా ప్రాణం. దీనిని ఎవరికీ ఇవ్వను,” అన్నాడు దిలీపుడు.\n\n“ప్రాణం లేని ఈ కొయ్య బొమ్మ నీకు ప్రాణమా? కావాలంటే ప్రాణమున్న ఈ మణిమాల నీ సొంతమవుతుంది. ఆ బొమ్మను నాకు ఇవ్వు,” అన్నది మణిమాల. ఆమెకు దిలీపుడి పట్ల, అతడి కళ పట్ల అభిమానం ఏర్పడింది.\n\n“ఇది నా హృదయంలోని ఊహాసుంద రికి ప్రతిరూపం. ఇలాంటి వధువుకోసమే వెదుకుతున్నాను. తమరి కోరికకాదన్నందుకు క్షమించండి,” అన్నాడు దిలీపుడు.\n\nఅతడి పట్టుదల చూసి, మొండితనం అని భావించిన మణిమాల అహం దెబ్బతిన్నది. ఆగ్రహాన్ని దిగమింగుకుంటూ తండ్రికేసి బాధగా చూసింది. జమీందారు, కుమార్తె మనోగతాన్ని గ్రహించి, “దిలీపా, నీలోని కళను అభినందిస్తున్నాను. అందుకే ఆరునెలలు గడువిస్తున్నాను. ఈలోపుగా నీ బొమ్మలోని రూపురేఖలున్న వధువు లభిస్తే, సరే! లేకపోతే ఆ బొమ్మను మా కుమార్తెకిచ్చి, ఆమె అభీష్టాను సారం నడుచుకోవాలి. కాదంటే, జమీనుంచి బహిష్కరిస్తాను,” అన్నాడు కోపంగా.\n\n“తమ ఆజ్ఞ,” అని వెనుదిరిగిన దిలీపుడు, తన ఊహాసుందరిని వెతుక్కుంటూ ఊరూరూ\n\nతిరగసాగాడు. ఎంతవెతికనా అలాంటి అపు\nరూప సౌందర్యవతి కనిపించలేదు. ఒకనాడు\nనిరాశా, నిస్పృహలతో ఒక అడవిగుండా\nవెళుతూన్న అతనికి ఆకలి దప్పలు కూడా\nతోడయ్యాయి. మిట్ట మధ్యాహ్న సమయం\nనట్టడవిలో కళ్ళు తిరిగినట్టయి, స్పృహతప్పి\nపడిపోయాడు. తిరిగి స్పృహ వచ్చే సరికి\nతానొక గుడిసెలో ఉన్నట్టు దిలీపుడికి అర్థ\nమయింది. తలెత్తి చూశాడు.\n\nచామన ఛాయతో అతి సామాన్యమైన\nరూపు రేఖలు గల ఒక కోయయువతి,\nదిలీపుడు కళ్ళు తెరవడంతో, అతనికి మంచి\nనీళ్ళందించింది. “తమరు నిన్ననగా అడవిలో\nస్పృహతప్పి పడిపోయారు. ఆ కొండదేవర\nదయవల్ల తమకు ఇప్పుడే స్పృహవచ్చింది.\nఅడవి నిమ్మరసం, కీరదోస పసరు, తేనె నీళ్ళు\nప్రభావం చూపినట్లున్నవి. మా అయ్యను\n\nపిలుస్తాను,” అంటూ తండ్రికోసం బయటికి\nపరుగెత్తిందా యువతి.\n\nఆమె పేరు మంగళ. ఆమె తండ్రి ఆ\nకోయగూడెంలోని ప్రజలకు మూలికావైద్యం\nచేస్తూంటాడు. కూతురు వెంట లోపలికి\nవచ్చిన అతడు, దిలీపుడి నాడి పరీక్షించి,\n“బాబూ, తమరికింకా నీరసం తగ్గలేదు.\nనాలుగు రోజులు ఇక్కడే ఉండి, విశ్రాంతి\nతీసుకుని బయలుదేరండి. మా మంగళ\nమీకు సపర్యలు చేస్తుంది,” అన్నాడు.\n\nదిలీపుడు సరేనన్నాడు. విశ్రాంతి తీసు\nకుంటూన్న ఆ నాలుగు రోజులూ దిలీపుడు\nమంగళను గమనించసాగాడు.\n\nఒకరోజు వేటగాడి వలలో చిక్కి ఎలాగో\nతప్పించుకుని వచ్చిన చిరుతపులి కాలికి\nబాగా గాయమై రక్తం కారసాగింది. భయంక\nరంగా మూలుగుతూన్న ఆ పులి దగ్గరికి వెళ్ళి\nపసరు పూసి కట్టుకట్టింది మంగళ.\n\n“ఆ క్రూర మృగం చంపుతుందన్న భయం\nలేదా?” అని అడిగాడు దిలీపుడు ఆశ్చర్యంగా.\n\n“ఊహ,” అని తల అడ్డంగా ఊపి, “అది\nక్రూర మృగమే అయినా ఆకలివేస్తేనే ఎదుటి\nజీవి మీదికి దాడి చేస్తుంది. పైగా మన కళ్ళల్లో\nప్రేమ కనిపిస్తే, ఏ మృగమూ మనకు హాని\nచేయదు,” అన్నది మంగళ నవ్వుతూ.\n\nమంగళ ఆకులు నూరి ఇస్తూ, పసర్లు\nపిండుతూ, కషాయాలు కాస్తూ తండ్రికి\nసాయపడుతుంది. ఇంటి పనులు, వంట\nపనులు ఒంటి చేత్తో చక్కదిద్దుకుంటుంది.\nకమ్మని కంఠంతో పాటలు పాడుతుంది.\nగూడెంలో ఎవరికి ఏ అవసరమైనా నేనున్నా\n\nనంటూ ఆదుకుంటుంది. నాలుగో రోజున దిలీపుడు బయలుదేరుతూ, తన వద్ద వున్న చందనం బొమ్మను మంగళకు ఇస్తూ, “నువ్వ చేసిన మేలు మరవలేను. బదులుగా ఈ బొమ్మను కానుకగా ఇస్తున్నాను, తీసుకో,” అన్నాడు.\n\n“వద్దు, ఈ బొమ్మలాంటి అందమైన భార్య తమకు లభించాలని మనసారా కోరుకుంటు న్నాను. తమరు క్షేమంగా ఇల్లు చేరడమే, నాకిచ్చే కానుక,” అంటూ చిరునవ్వుతో బొమ్మను తిరస్కరించింది మంగళ, పుట్ట తేనెనింపిన తోలుసంచీని అందిస్తూ.\n\n“ఈ తేనెనే కాదు; ఇంతకన్నా తియ్యని మనసున్న నిన్నూ నాతో తీసుకుని వెళతాను. నన్ను పెళ్ళాడతావా?” అంటూ మనసులోని మాటను బయటపెట్టాడు దిలీపుడు.\n\nమంగళసిగ్గుతో తలవంచుకుని నవ్వుతూ లోపలికి వెళ్ళింది. మరొక వారం రోజుల్లో మంగళ తండ్రి ఇద్దరికీ వివాహం జరిపి, కూతురును దిలీపుడితో సాగనంపాడు.\n\nదిలీపుడు భార్యతో సహా శృంగవరం వెళ్ళి జమీందారును దర్శించి, “ప్రభూ, తమ కుమార్తె కోరిన చందనపు బొమ్మను ఆమెకే ఇస్తున్నాను, స్వీకరించండి,” అన్నాడు.\n\n“ఎంతధు?” అని అడిగాడు జమీందారు.\n\n“ధరకు కాదు ప్రభూ! దీనిని మీ కుమా రైకు కానుకగా సమర్పిస్తున్నాను,” అన్నాడు దిలీపుడు వినయంగా. అప్పుడే అక్కడికి వచ్చిన జమీందారు కుమార్తె మణిమాల, “ఆహా, ఈ కోయ యువతేనా నీ ఊహా సుందరి? బొమ్మలోని లావణ్యం ఇసుమంత\n\nకూడా లేని ఈ యువతి నన్ను మించిన సౌందర్యవతా?” అని తండ్రి కేసి తిరిగి, “నాన్నా దిలీపుడు ఓడిపోయాడు. బొమ్మను కైవసం చేసుకుని, అతన్ని కఠినంగా శిక్షిం చండి,” అన్నది.\n\nజమీందారు కుమార్తెకేసి మౌనంగా చూసి దిలీపుడితో, “దిలీపా, నన్ను క్షమించు. నా కుమార్తె అహంకారానికీ, నా అధికార దర్పా నికీసిగ్గుపడుతున్నాను. నీ బొమ్మకు ధరగా కాదు; మీ పెళ్ళి కానుకగా ఇదిగో ఈ నూరు బంగారు నాణాలు నీకు ఇస్తున్నాను. స్వీకరించు,” అన్నాడు.\n\nదిలీపుడు కానుకను పుచ్చుకుని, జమీం దారుకు నమస్కరించి, మంగళతో సహా స్వగ్రామానికి బయలుదేరాడు.\n\nబేతాళుడు ఈ కథచెప్పి, “రాజా, కేవలం ఒక బొమ్మకోసం మొదట కోరివచ్చిన జమీం\n\nదారు కుమార్తెనూ, సంపదలనూ తిరస్కరించిన దిలీపుడు, చివరికి ఏమాత్రం అందచం దాలు లేని ఒక కోయయువతిని కోరి పెళ్ళాడడం అజ్ఞానం కాదా? సరే, ఎలాగూ పెళ్ళిచేసుకున్నాడు గనక, మంగళను తీసుకుని మరెక్కడికైనా వెళ్ళిపోకుండా, తిరిగి జమీం దారు వద్దకే వచ్చి శిక్షకు సిద్ధపడడం మందమతి స్వభావం కాక మరేమిటి? ఈ చర్యలను పరిశీలిస్తే, దిలీపుడిలో కళానైపుణ్యం తప్ప, విజ్ఞత ఉన్నట్టు కనిపించడం లేదు కదా? అలాంటి వాణ్ణి జమీందారు క్షమించమనడం, కానుకలిచ్చి సత్కరించడం మరీ విడ్డూరం కాదా? ఈ సందేహాలకు సమాధానం తెలిసి కూడా చెప్పక పోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, “దిలీపుడు కేవలం నిపుణుడైన కళాకారుడు మాత్రమే కాదు; సత్యాన్వేషకుడు కూడా. అందమైన రూపం ఉన్నంతమాత్రాన, వారిలో అందమైన మనసు ఉండాలన్న నిర్బంధం లేదన్న వాస్తవం, అతడికి జమీందారు కుమార్తెను చూశాక కొంత అర్థమయింది. బాహ్య సౌందర్యం కన్నా,\n\nఅంతఃసౌందర్యం ప్రధానమన్న సత్యం మంగళను చూశాక అతనికి పూర్తిగా అవగతమయింది. అసలు సౌందర్యం అంటే ఏమిటో తెలిసివచ్చి, ఆమెనే పెళ్ళాడాడు. ఆప్యాయత, అభిమానం కలిగిన మనసు ముందు అహం కార పూరితమైన బాహ్యసౌందర్యం నిలువ జాలదని అతడు ప్రత్యక్షంగా గ్రహించాడు. ఎదుటివారిని గౌరవించలేని అధికార దర్పం, స్వార్థం మణిమాలలో అతనికి కనిపించాయి. తను సృష్టించిన కొయ్యబొమ్మకూ, తనను కోరిన మణిమాలకూ, మనసంటూ లేదని తెలిశాక, దాన్ని ఆమెకే ఇవ్వడానికి సిద్ధుడ్డాడు. ఇందులో అజ్ఞానం, అవివేకం అంటూ ఏమీ లేవు. ఇక అతడు తిరిగి జమీందారును దర్శించడం అతని నిజాయితీకి దర్పణం. అందుకే జమీందారుకు జ్ఞానోదయమై, దిలీపుణ్ణి క్షమించమని చెప్పి, సత్కరించి సగౌరవంగా సాగనంపాడు,” అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. – (కల్పితం)\n\n[ఆధారం : సందిరాజు పద్మలతాజయరాం రచన]\n\nభారత దర్శిని\n\nభవననిర్మాణ శిల్పంలో ఓ అద్భుతం!\n\nమొగలు సామ్రాజ్యం ఉచ్చ స్థితిలో ఉన్న\nప్పుడు దాని సమున్నత శక్తిని చాటి చెబు\nతూన్న భవనాలలో ముఖ్యమైనది ఆగ్రా\nకోట. దీనిని షాజహాన్ చక్రవర్తి 1638-\n48 మధ్య కాలంలో నిర్మించాడు. కుడ్యాలు\nదృఢమైన ఇసుకరాతితో నిర్మించబడ్డాయి.\n70 అడుగుల ఎత్తయిన వెలుపలి గోడ,\n30 అడుగుల ఎత్తయిన లోపలి గోడ శత్రు\nవులకు దుర్భేద్యంగా ఉండేవి. రెండు\nగోడల మధ్య ఉన్న అగడ్తలో మొసళ్ళు;\nఖాళీ ప్రదేశంలో భయంకరమైన పులులు\nతిరుగాడుతూండేవి. దివాన్-ఇ-ఆమ్ దర్భారులో చక్రవర్తి నల్ల చలవరాతి ఆసనంలో కూర్చుని\nప్రజలకు దర్శన మిచ్చేవాడు. ఆంతరంగిక దర్భారు దివాన్-ఇ-ఖాస్ తెల్ల చలవరాతితో\nనిర్మించబడింది. 'జాస్మిన్ టవర్'ను చాలావరకు చక్రవర్తి షాజహాన్ సతీమణి ముంతాజ్ మహల్\nఉపయోగించేది. ఆమె మరణించడానికి ముందు అక్కడే తమ పధ్నాలగవ బిడ్డను ప్రసవించింది.\nషాజహాన్ చక్రవర్తి ఉత్తరోత్తరా అక్కడే ఖైదీగా ఉంచబడ్డాడు. భవనం పైఅంతస్థు నుంచి యమునా\nనది మీదుగా తాజ్ మహల్ ను చూస్తూ చివరి రోజులు గడిపాడు.\n\nమీకు తెలుసా?\n\n24 క్యారట్ల బంగారం స్వచ్ఛమైనది కాదు. అందులో కొంత రాగి కలుపుతారు.\nస్వచ్ఛమైన బంగారం వట్టి చేతులతో వంచగలిగేంత మెత్తగా ఉంటుంది.\n\nIndia's largest selling sweets and toffees."
        },
        {
            "title": "భారత దర్శిని",
            "page_start": 25,
            "author": "చందమామ బృందం",
            "pdf_page": 25,
            "content": "గజ్జెల సవ్వడి\n\nగంగవరం జమీందారు దివాణంలో పని చేస్తూన్న జయంతుడు బుద్ధిమంతుడు. మంచి తెలివితేటలు కలవాడు. అందుకే దివాణంలో చేరిన కొద్ది కాలానికే అందరిలో మంచిపేరు సంపాదించాడు.\n\nజయంతుడి తల్లిదండ్రులు అతనికి పది హేనేళ్ళు వచ్చేవరకు లలితాపురం అనే పల్లె టూళ్ళో ఉండేవారు. ఆ తరవాత గంగవరం వచ్చారు. అయినా, జయంతుడికి స్వగ్రామం లోని బాల్యస్నేహితులతో సంబంధాలు తెగిపోలేదు. అవకాశం కలిగినప్పుడు కలుస్తూండే వాళ్ళు.\n\nసంక్రాంతి పండగసందర్భంగా కచేరీకి సెలవులు ఇవ్వడంతో, ఎప్పటి నుంచో పల్లెకు రమ్మని పిలుస్తూన్న బాల్యస్నేహితుల కోరిక మన్నించి, జయంతుడు లలితాపురు బయలు దేరాడు. అతన్ని చూసి అతని స్నేహితులు మహేంద్రుడు, శివదాసు, కులశేఖరుడు, మనోహరుడు ఎంతో ఆనందించారు. ఆ\n\nనలుగురి ఇళ్ళూ పక్కపక్కనే ఉన్నాయి. జయంతుడు అక్కడ నాలుగు రోజులు ఉంటాడు కాబట్టి, ఒక్కొక్క రోజు ఒక్కొక్క స్నేహితుడి ఇంట్లో ఆతిథ్యం స్వీకరించడానికి ఒప్పందం కుదిరింది.\n\nమొదటిరోజు జయంతుడు మహేంద్రుడి ఇంట్లో బసచేశాడు. భోజనాలు అయ్యాక మిత్రులు నలుగురూ కాస్సేపు పిచ్చాపాటీ మాట్లాడుకున్నారు. చిన్ననాటి ముచ్చట్లను సంతోషంగా గుర్తుచేసుకున్నారు. ఇప్పటి తమస్థితితుల గురించి చెప్పుకున్నారు. ఊరి ప్రజల బాగోగుల గురించి చర్చించుకున్నారు. ఆ తరవాత మిగిలిన ముగ్గురూ తమ ఇళ్ళకు వెళ్ళారు.\n\nరాత్రి పడుకోబోయే ముందు మహేంద్రుడు ఎంతో భక్తితో ఆంజనేయ దండకం చదవడం గమనించిన జయంతుడు, “దైఘక్తి పెరిగినట్టుంది. సంతోషం!” అన్నాడు చిన్నగా నవ్వుతూ."
        },
        {
            "title": "గజ్జెల సవ్వడి",
            "page_start": 26,
            "author": "ఎన్. శివనాగేశ్వరరావు",
            "pdf_page": 26,
            "content": "“అదేకాదు. భయం పెరిగింది,” అన్నాడు మహేంద్రుడు విచారంగా. “ఎందుకు?” అని అడిగాడు జయంతుడు.\n\n“అదొక పెద్ద కథ. ఇప్పుడది చెప్పి నీ నిద్ర చెడగొట్టడం నాక్షిం లేదు. పడుకో,” అన్నాడు మహేంద్రుడు.\n\nజయంతుడు ఆపై మరేం మాట్లాడకుండా నిద్రకు ఉపక్రమించాడు.\n\nఅర్ధరాత్రి సమయంలో జయంతుడికి మెలకువ వచ్చింది. అప్పుడతనికి లీలగా గజ్జెల సవ్వడి వినిపించింది. పక్కకు తిరిగి చూస్తే, మహేంద్రుడు నిండా దుప్పటి కప్పకుని భయంతో వణుకుతూ కనిపించాడు. కొంతసేపయ్యాక గజ్జెల సవ్వడి వినరాలేదు.\n\nతెల్లవారిన తరవాత జయంతుడు, మహేంద్రుడితో తాను రాత్రి విన్న గజ్జెల సవ్వడి గురించి చెప్పాడు.\n\n“నీకూ వినిపించిందన్న మాట. ఏం చెప్పమంటావు? నెలరోజుల నుంచి ఈ కామినీ పిశాచం ఇటు తిరుగుతున్నది. ఇల్లు ఖాళీ చేద్దామంటే సొంత ఇల్లయి కూర్చుంది. ఆ పిశాచం బారిన పడకుండా ఉండడానికి భూతవైద్యులకూ, తాయెత్తులకూ చాలా ఖర్చు పెట్టాను,” అని వాపోయాడు మహేంద్రుడు.\n\n“ఈ రోజుల్లో దయ్యాలు, పిశాచాలు ఏమిటి?” అన్నాడు జయంతుడు.\n\n“అలా తీసి పారెయ్యకు. ఆ గజ్జెల సవ్వడి వినిపించడం మొదలైనప్పటి నుంచి మా ఇంట్లో అరిష్టాలు మొదలయ్యాయి,” అన్నాడు మహేంద్రుడు.\n\n“మరి, ఈ విషయం మన స్నేహితులతో చర్చించలేకపోయావా?” అని అడిగాడు జయంతుడు.\n\n“పిరికివాడినని గేలిచేస్తారని భయపడి చెప్పలేదు,” అన్నాడు మహేంద్రుడు.\n\nరెండో రోజు జయంతుడు శివదాసు ఇంట్లో బసచేశాడు. ఆ రాత్రి కూడా అతనికి గజ్జెల సవ్వడి వినిపించింది. క్రితం రాత్రి లీలగా వినిపించిన సవ్వడి, ఈ రాత్రి మరింత స్పష్టంగా వినిపించింది.\n\nమరుసటి రోజు జయంతుడు ఆ విషయం శివదాసు వద్ద ప్రస్తావించినప్పుడు, “పెద్దగా మాట్లాడకు. ఆ గజ్జెల సవ్వడి గురించి గుడి పూజారి దగ్గర చెప్పాను. ఆ గజ్జెల సవ్వడి మహాలక్ష్మిదనీ, ఆమె మా ఇంట్లోకి రావాలా, వద్దా అని తటపటాయిస్తున్నదనీ, పూజారి\n\nచెప్పాడు. ఆమెను ప్రసన్నం చేసుకోవడానికి ప్రత్యేకపూజలు జరిపిస్తున్నాను,” అన్నాడు శివదాసు.\n\nజయంతుడు మరేం మాట్లాడలేదు.\n\n“ఈ విషయం మన మిత్రులకు చెప్పకు. అసూయ పడగలరు,” అన్నాడు శివదాసు ఏదో రహస్యం చెబుతున్నట్టు.\n\nమూడోరోజు రాత్రి జయంతుడు కులశేఖరిడి ఇంట గడిపాడు. ఆ రోజు రాత్రి గజ్జెల సవ్వడి మరింత దగ్గరగా వినిపించింది. కుల శేఖరుడు మేలుకొని ఉండడం గమనించిన జయంతుడు, “ఏదో గజ్జెల సవ్వడి వినిపిస్తు న్నది కదా?” అన్నాడు.\n\n“అవును, కొద్ది రోజుల నుంచి నేనూ ఆ సవ్వడి వింటున్నాను. మా పెద్దలు చెప్పిన దాన్ని బట్టి, మా పెరట్లో లంకెబిందెలున్నాయి.\n\nఅవి బయట పడడానికి ఆరాట పడుతూ చేసే శబ్దమే అది. రహస్యంగా పెరడంతా తవ్విస్తు న్నాను. అయినా నిధి మాత్రం దొరకడం లేదు. ఈ విషయం వేరెవ్వరివద్దా అనకు,” అన్నాడు కులశేఖరుడు.\n\nఈ ముగ్గురు మిత్రులు చెప్పేకారణాలు కాకుండా గజ్జెలసవ్వడికి అసలు కారణం మరేదో ఉంటుందని జయంతుడు ఆలోచిస్తూ పడుకున్నాడు.\n\nనాలుగోరోజు మనోహరుడి ఇంట్లో గడిపి నప్పుడు, ఆ రాత్రి జయంతుడికి గజ్జెలసవ్వడి మరింత దగ్గరలో వినిపించింది. ఆ సవ్వడి వినగానే, మనోహరుడు లేచి పక్కగదిలోకి వెళ్ళడం జయంతుడు గమనించాడు. కొంత సేపటికి ఆ సవ్వడి ఆగిపోయింది. మనోహరుడు వచ్చి మంచం మీద పడుకున్నాడు.\n\nతెల్లవారాక, జయంతుడు తను విన్న గజ్జెల సవ్వడి గురించి మనోహరుడి దగ్గిర ప్రస్తావించి, అతడేమి చెబుతాడో అని ఆస క్తిగా చూడసాగాడు.\n\nమనోహరుడు తలవొంచుకుని, “నాకీ మధ్యనే వివాహమైన సంగతి నీకు తెలుసు కదా? నా భార్యకు నిద్రలో నడిచే వ్యాధి ఉంది. నేను నిద్రపోకుండా మెలకువగా ఉండి, ఆమెను కనిపెట్టుకుని కూర్చోవడం కష్టంగా అనిపించి, ఆమె కాళ్ళకు గజ్జెలు కట్టడం అలవాటు చేసుకున్నాను. ఆమె నిద్రలో నడిచినప్పుడు ఆ గజ్జెల సవ్వడికి నాకు మెలు కువ వస్తుంది. వెళ్ళి ఆమెను తీసుకువచ్చి మంచం మీద పడుకోబెడతాను. ఒకసారి అలా పడుకోబెడితే, మరిక లేవదు,” అని వివరించాడు.\n\n“మరి, నీ భార్య గజ్జెల సవ్వడి పగటి పూట వినిపించలేదే?” అని అడిగాడు జయంతుడు అనుమానంగా.\n\n“ఆమెకు గజ్జెలు కట్టుకోవడం అసలు ఇష్టం ఉండదు. అందుకే ఆమె నిద్రపోయాక కాళ్ళకు గజ్జెలు కట్టి, ఆమె నిద్రలేవక ముందే\n\nతీసేస్తాను. పెళ్ళయిన కొత్తకదా? నెమ్మదిగా చెప్పి గజ్జెలు అలవాటు చేయాలనుకుంటు న్నాను,” అన్నాడు మనోహరుడు.\n\n“బావుంది. అయినా, ఎన్నాళ్ళని ఇలా అవస్థపడతావు. నీ భార్యను ఒకసారి పట్నం తీసుకురా. మంచి వైద్యుణ్ణి చూసి నిద్రలో నడిచే వ్యాధికి తగిన వైద్యం చేయిద్దాం,” అన్నాడు జయంతుడు.\n\nఅసలు సంగతి తెలుసుకున్న జయం తుడు, మరునాడు మిగిలిన మిత్రులను కలుసుకున్నప్పుడు సంగతి వివరించి, “మీరు విన్నది కామీనీ పిశాచం, మహాలక్ష్మి, లంకెబిందెల తాలూకు సవ్వడికాదు. మనోహరుడి భార్య కాలి గజ్జెల సవ్వడి. ఇంకా మూఢ నమ్మకాలతో డబ్బు వృథా చేసి, ఆరోగ్యానికీ, మనశ్శాంతికీ దూరం కాకండి,” అని సలహా ఇచ్చాడు.\n\nగజ్జెల సవ్వడి అసలు రహస్యం తెలుసు కున్న ముగ్గురు మిత్రులు మొదట తమ అవివేకానికి తలలు వంచుకున్నారు. ఆ తరవాత ఒకరినొకరు చూస్తూ బిగ్గరగా నవ్వు కున్నారు.\n\nచందమామ కబుర్లు\n\nఅంతరిక్షగాములకు సినిమా ప్రదర్శన\n\nఅధునికమైన విమానాల్లో ఇవాళ ప్రతి సీటుకూ టీవీ స్క్రీన్లు ఏర్పాటు చేయబడి ఉన్నాయి. ప్రయాణీకులు తమకు కావలసిన సినిమా లను చూసుకోవచ్చు. ఇటీవల ఇంటర్నే షనల్ స్పేస్ స్టేషన్ (ఐఎస్ఎస్)లోని అంతరిక్షగాములు 'హారీ పాటర్' సినిమా చూడడానికి ఆసక్తి కనబరచారు. వారిని ఉత్సాహపరచడానికి 'నాసా' 'హారీ పాటర్ అండ్ ది గాబ్లెట్ ఆఫ్ ఫైర్'ను ప్రదర్శించింది. భూమికి 354కి.మీ. దూరంలోని కక్ష్యలో ఐఎస్ఎస్ పరిభ్రమిస్తోందన్న సంగతి గుర్తుంచుకున్నప్పుడు ఇది ఎంతైనా ఆశ్చర్యం కలిగిస్తుంది. అసాధ్యమన్నది లేదనిపిస్తుందికదూ!\n\nభారతీయ మహిళా అంతరిక్షగామి!\n\nముఫ్పై అయిదు సం.ల వయసు గల ఎస్. వనజా శివసుబ్ర హ్మణ్యం మలేసియాలో స్థిరపడిన భారతీయ సంతతికి చెందిన మహిళా ఇంజినీర్. వచ్చే సంవత్సరం ఇంటర్నేషనల్ స్పేస్ స్టేషన్కు వెళ్ళిరావడానికి ఎంపికయిన నలుగురు అభ్యర్థులలో వనజె ఒకరు. మరి ముగ్గురు పురుష అభ్యర్థులతో పాటు ఆమె ప్రస్తుతం రష్యన్ స్పేస్ ఏజెన్సీలో జరిగే వైద్య, సంకేతిక పరీక్షల కోసం మాస్కోకు వెళుతున్నది.\n\nన్యూట్రిన్ క్విజ్ - 3\n\n1. మన దేశంలోని ఏకైక వజ్రాలగని ఏ రాష్ట్రంలో ఉన్నది?\n\nఎ. మహారాష్ట్ర\n\nసి. రాజస్థాన్\n\nబి. మధ్యప్రదేశ్\n\nడి. కర్ణాటక\n\n2. ఈ నదులలో ఏది అరేబియా సముద్రంలో సంగమిస్తున్నది?\n\nఎ. నర్మద\n\nసి. కృష్ణ\n\nబి. గోదావరి\n\nడి. కావేరి\n\n(సమాధానాలు 63 పేజీలో)\n\nIndia's largest selling sweets and toffees."
        },
        {
            "title": "చందమామ కబుర్లు",
            "page_start": 30,
            "author": "చందమామ బృందం",
            "pdf_page": 30,
            "content": "గుండ్రాయి కథ\n\nవిజయపురికి విద్యానందస్వామి విచ్చేశారు.\nఆ రోజు సాయంకాలం ఆయనపట్టణ ప్రజల నుద్దేశించి ప్రసంగించనున్నారు. చక్కగా అలంకరించబడిన వేదికకు ఎడమమైపున ఒక ప్రత్యేక ఆసనం వేయబడింది. విద్యానంద స్వామికి తన భవనంలో ఆతిథ్యమివ్వడమే కాకుండా, ఆయన ఉపన్యాసం ఏర్పాటు చేయడానికి ధనసహాయం చేసినజమీందారు జగుతిరాయుడి కోసం ఆ ప్రత్యేక ఆసనం వేయబడింది. అయితే, జగపతిరాయుడు ఆ ఆసనంలో కూర్చోకుండా వేదికకు ఎదు రుగా మామూలు ప్రజలు కూర్చున్న చోటికి వెళ్ళి కూర్చున్నాడు.\n\nదీనిని గమనించిన విద్యానందస్వామి, ఎంతో సంతోషించి, ‘‘మానవుడికి ఉండవల సిన ఉత్తమ గుణాలలో వినయం ప్రధానమై నది. అది ఉంటే ఓర్పు, సహనంలాంటి తక్కిన సుగుణాలు వాటంతట అవే అలవడుతాయి. మానవులకు సంప్రాప్తమయ్యే సిరిసంప\n\nదలు, భవనాలు, భార్యా పిల్లలు ఇలా సర్వం పూర్వజన్మ సుకృతాల ఫలితాలని పెద్దలు చెబుతారు. అలా అని వాటినే నమ్ముకుని ఏ పనీ చేయకుండా కూర్చోవడం వివేకంకాదు. ఇహపర సౌఖ్యాల సాధనకు నిరంతర ప్రయత్నం కావాలి. అన్నిటికీ మించి భగవత్ కృప ఉండాలి. అప్పుడే అనుకున్నది సాధించ గలం. అంతవరకు ఓర్పూ, సహనం పాటిం చాలి. ఈ రెండింటికీ ఆధారమైనది వినయం. మనం ఏ స్థితిలో ఉన్నప్పటికీ, ఒడిదుడుకులు ఎన్ని ఎదురైనా వినయం తప్పక పాటించాలి. మిడిసిపాటు పనికిరాదు. ఇందుకు ఉదాహరణగా ఒక గుండ్రాయి కథ చెబుతాను, వినండి,” అంటూ ఇలా చెప్పసాగాడు:\n\nగోదావరి నదీ తీరానగల సుందరమైన ప్రాంతాల్లో మామిడి, పనస, కొబ్బరి, అరటి వంటి రకరకాల ఫలవృక్షాలు వున్నాయి. ఒకసారి గోదావరికి వరదలు వచ్చాయి. ఆ వరదల్లో బురదతో పాటు పైనున్న కొండల"
        },
        {
            "title": "గుండ్రాయి కథ",
            "page_start": 31,
            "author": "డా. వాడవల్లి చక్రపాణిరావు",
            "pdf_page": 31,
            "content": "నుంచి కొన్ని బండరాళ్ళు కూడా కొట్టుకు వచ్చాయి. అలా కొట్టుకు వచ్చిన రాళ్ళలో ఒక గుండ్రటి రాయి, నది ప్రక్కనే వున్న కొబ్బరి చెట్ల మధ్యకు వచ్చి నిలిచి పోయింది. గుండ్రంగా, అందంగా నిగనిగలాడుతున్న ఆ రాయి, కొబ్బరి చెట్ల వేళ్ళకు తగులుకుని కదలలేకపోయింది. క్రమంగా వరద ప్రవాహం తగ్గింది. కొబ్బరిచెట్టు మీదవున్న కాయలు సూర్యుని కాంతికి నిగనిగా మెరుస్తున్న రాయిని చూసి ఆశ్చర్యపోయాయి.\n\nఒక పండు కొబ్బరికాయ రాయిని, “ఏయ్! ఎవరు నువ్వు? ఎక్కడి నుంచి వస్తు న్నావు? ఇక్కడ నిలచి పోయావేం?” అంటూ గద్దిస్తూ ప్రశ్నించింది.\n\nరాయి ఉలకలేదు, పలకలేదు. అప్పుడు మరో చెట్టు మీదవున్న పండుకొబ్బరి పేళునగా,\n\n“దీని కథ నాకు తెలుసు! ఈ నది కొండల్లో పుట్టిదిగువకు ప్రవహిస్తుంటుంది. ఆ ప్రవాహ వేగానికి కొండరాళ్ళు చిన్న చిన్న ముక్కలవు తాయి. వాటిలో ఇదొకటి. ప్రవాహవేగానికి దొర్లుకుంటూ, దొర్లుకుంటూ దెబ్బలు తినీ తినీ ఇలా గుండ్రాయిగా మారింది. పాపం! మొన్నటి వరదలకు మన మధ్యకు వచ్చి చిక్కుకుని ఆగి పోయిందిగానీ, లేకపోతే ఇంకా ఇంకా దెబ్బలు తింటూ ఇసుకరేణువు లుగా మారి, ఈ పాటికి సముద్రంలోకి చేరి వుండేది,” అన్నది.\n\n“అయ్యోపాపం! అయినా, ఓ గుండ్రాయి! సహనానికి కూడా ఒక హద్దంటూ వుండాలి గదా! మేము చూడు, ఆత్మాభిమానంతో ఆకా శాన్ని అందుకున్నంత ఎత్తులో ఎలా ఆనంది స్తూన్నామో!” అన్నది మరొక పండుకొబ్బరి.\n\nగుండ్రాయి ఏమీ మాట్లాడలేదు. కొంత కాలం గడిచింది.\n\nనదికి సమీపానగల గ్రామంలోని శివాల యంలో పూజారి, ఒక పళ్ళెంలో కొబ్బరి కాయ, పువ్వులు అగరువత్తులు దేవుని ముందు పెట్టి పూజ చేస్తున్నాడు. కొబ్బరి కాయ తన మూడు కళ్ళూ తెరిచి దేవుడికేసి చూసింది. ఎత్తయిన పీఠంపై నిగనిగలాడు తున్న నల్లని గుండ్రాయి. వెంటనే దానికి, గోదావరి తీరాన తానుండిన చెట్టు వేళ్ళకు తగులుకొని నిలిచిపోయిన గుండ్రాయి గుర్తుకు వచ్చింది. “ఓహో! అదే ఇదా?” అనుకుంటూండగానే, గుండ్రాయి, కొబ్బరి కాయతో, “ఏం, మిత్రమా! ఆనాటినీ ఉన్నత స్థితి, స్వాభిమానం ఇప్పుడేమయ్యాయి? ఓర్పుకు హద్దులు వుండాలనీ, నాకలాంటి హద్దులు తెలియక, స్వాభిమానం లేక అవ మానాలు పడీ పడీ, పతనమై పోయాననీ, ఆనాడు జాలిపడ్డావు కదూ. ఇప్పుడు నీ పరిస్థితి ఏమిటి?” అన్నది.\n\nఅంతలో పూజారి గంటలు మోగుతూం డగా కొబ్బరికాయ చేతిలోకి తీసుకుని కత్తితో\n\nపెడీ పెడీ మని కొడుతూ, రెండు చెక్కలు చేసి, ఆ నీళ్ళతో శివలింగాన్ని అభిషేకించటానికి ప్రయత్నిస్తుండగా కొబ్బరికాయ, “మిత్రమా! నన్ను మన్నించు. ఆనాడు చెట్టుపై ఉన్నత స్థాయిలో వుండగా, కన్నూమిన్నూకానకనిన్ను అధిక్షేపించాను. అందుకు ఇప్పుడీ విధంగా నీకు నన్ను నేను సమర్పించుకుంటున్నాను. నువ్వు మాకంటే ఉన్నతమైన కొండల్లో పుట్టి, పవిత్రమైన గోదావరిలో వుంటూ, ఒరిపిడి పెట్టబడి, పూజార్హతను పొందావు. ఓర్పును మించిన దైవగుణం లేదని నిరూపించావు,” అన్నది.\n\nఆ తర్వాతశివుడికి సమర్పించబడిన కొబ్బరి కాయ కూడా పవిత్రతను పొంది, ఆలయా నికి వచ్చిన భక్తులకు ప్రసాదంగా పంచ బడింది.\n\nఇంత వరకు చెప్పిన విద్యానందస్వామి, “నదీ ప్రవాహంలో చిక్కుకున్న గుండ్రాయికి లాగే మనుషులకు జీవితంలో ఆటు పోట్లు తప్పవు. అన్నిటినీ ఓర్పుతో భరిస్తూ సన్మా ర్గంలో నడిచే మానవుడే ఉన్నతస్థితిని అందుకో గలడు,” అని కథను పూర్తి చేశాడు."
        },
        {
            "title": "సాహితీ కదంబం",
            "page_start": 34,
            "author": "వూకాటి ప్రవీణ",
            "pdf_page": 33,
            "content": "## సాహితీ కదంబం\n\n## పెంపుడు కొడుకు\n\nసీరిపురంలో ఉంటూన్న విశ్వనాథం తను చేసే ఉపాధ్యాయవృత్తిని దైవంగా భావించేవాడు. విద్యార్థులకు పాఠాలు చక్కగా బోధిస్తూ, క్రమ శిక్షణను నేర్పేవాడు. అందువల్ల విశ్వనాథం అంటే పిల్లలకూ, తల్లిదండ్రులకూ ఎంతో గౌరవాదరాలు ఉండేవి.\n\nవిశ్వనాథం భార్య విశాలాక్షి అనుకూలవతి అయిన ఇల్లాలు. భర్తకు అన్ని విధాలా సహక రిస్తూ, ఒక్కగానొక్క కొడుకు చైతన్యను గారాబంగా పెంచి పెద్దచేసింది.\n\nచైతన్య గ్రామంలో పాఠశాల చదువు పూర్తి చేసి, పట్నం వెళ్ళి పైచదువులు చదువుకుని అక్కడే మంచి ఉద్యోగం చూసుకున్నాడు. అక్కడిక అమ్మా యిని చూసి ఇష్టపడి తల్లిదండ్రుల అనుమతి లేకుండానే పెళ్ళి చేసుకున్నాడు. ఇది విశ్వనాథా నికి తీరని అవేదన కలిగించింది. “మనతో మాట\n\nమాత్రమైనా చెప్పకుండా ఎంత పనిచేశాడు చూశావా మన చైతన్య? మనతో చెబితే వాడి కోర్కెను కాదంటామా?” అంటూ భార్యతో వాపో యాడాయన.\n\n“చెప్పి ఉంటే బావుండేది. అయినా చెప్ప లేదు. ఏం చేద్దాం. మన ప్రాప్తం అంత. వాడు బావుంటే చాలు. కాలం మారిపోయింది, పోని ద్దురూ,” అని భర్తను ఓదార్చింది విశాలాక్షి.\n\nఆ సంవత్సరం వేసవి సెలవుల్లో విశ్వనాథం భార్యతో కలిసి తీర్థయాత్రకు బయలుదేరి వెళ్ళి, కొన్ని రోజులు శ్రీశైలంలో గడిపాడు. ఆయన ఒక నాడు దైవదర్శనం చేసుకుని ఆలయం ముందు కూర్చుని ఉండగా, ఒక పదేళ్ళ కుర్రాడు బిచ్చ మెత్తుతూ కనిపించాడు.\n\n“ఏం నాయనా, చదువుకోవలసిన ప్రాయంలో ఇలా బిచ్చమెత్తుకుంటున్నా వేమిటి? నీ తల్లి దండ్రులు ఏం చేస్తూంటారు?” అని అడిగాడు విశ్వనాథం.\n\n“ఆర్నెల్ల క్రితం ఒక పడవ ప్రమాదంలో మా అమ్మానాన్న చని పోయారు. నిరుపేదలం. నేనూ, మా అవిటి తాతయ్యా బిచ్చమెత్తు కుంటేనే, ఆకలికింత తినగలిగేది,” అన్నాడు కుర్రాడు దీనంగా.\n\nవిశ్వనాథం కుర్రాణ్ణి అప్యా యంగా దగ్గరికి పిలిచి, “నీ వేరేంటి, బాబూ,” అని అడిగాడు. “మల్లేశం,” అన్నాడు కుర్రాడు. “నేను చదివిస్తే చదువుతావా?” అని అడిగాడు విశ్వనాథం. “చదు\n\nవుకుంటాను. మరి, మా తాతయ్యసంగతేమిటి?’’ అన్నాడు మల్లేశం.\n\n‘‘అతడికి మూడు పూటలా తిండి పెట్టే బాధ్యత నాది. నువ్వు చదువుకుంటావా మల్లేశం?’’ అన్నాడు విశ్వనాధం. మల్లేశం సంతోషంగా తల ఊపాడు.\n\nఆ తరవాత విశ్వనాధం చెప్పిన మాటకు భార్య ఆనందంతో అంగీకరించింది. మల్లేశం వాళ్ళతో పాటు సిరి పురం చేరి చక్కగా చదువుకోసాగాడు.\n\nకాలం వేగంగా గడిచిపోయింది. మరో పదేళ్ళలో మల్లేశం బాగా చదివి చేతికి అంది వచ్చాడు. మల్లేశం తాత కన్నుమూశాడు. వృద్ధుడైపోయిన విశ్వనాధం కూడా ఒకనాడు ప్రశాంతంగా అంతిమశ్వాస విడిచాడు. విశాలాక్షి, మల్లేశంతో పాటు ఊరు ఊరంతా విషాదంలో మునిగిపోయింది. విశ్వనాధం ఏకైక కుమారుడు చైతన్య, ఉద్యోగరీత్యా వేరొక దూర ప్రాంతంలో ఉండడంతో, తండ్రి మరణించి నప్పుడు కూడా రాలేక పోయాడు. మల్లేశం చేతుల మీదుగానే విశ్వనాధం అంత్యక్రియలు జరిగి పోయాయి.\n\nచైతన్య రెండు వారాల తరవాత సిరిపురం వచ్చాడు. తండ్రి తన ఆస్తిపాస్తులను మల్లేశం పేర రాసివెళ్ళాడని తెలిసి ఆగ్రహం చెందాడు. ఆ విషయంగా తల్లిని నిలదీయాలని ఆవేశంగా ఇంటిని సమీపించిన చైతన్యకు లోపలి నుంచి ఏవో మాటలు వినిపించడంతో వాకిట్లోనే ఆగి పోయాడు.\n\n‘‘గురువుగారు అందించిన విద్యతో నేను నా జీవనోపాధిని వెతుక్కోగలను. ఇన్నాళ్ళు నాకు అన్నం పెట్టి కాపాడిన మిమ్మల్ని ఇక మీదట కంటి పాపలా కాపాడుకోవడం నా బాధ్యత. గురువుగా రిచ్చిన ఆస్తిని మాత్రం, మీ కుమారుడికే అప్పగి\n\nస్తాను. అందుకు మీరు అనుమతించాలి,’’ అంటు న్నాడు మల్లేశం.\n\nఆ మాట విని అతడి మంచి మనసును అర్థం చేసుకున్న చైతన్య లోపలికివచ్చి మల్లేశం చేతులు పట్టుకుని, ‘‘నువ్వు సోదర సమానుడివి. కన్నంత మాత్రాన కొడుకు కాడు; పెంచుకున్న వాడు కూడా కన్న బిడ్డకు తీసిపోడని నువ్వు నిరూపించావు! తండ్రిగారిచ్చిన ఆస్తిని నువ్వే ఉంచుకో. పట్టం రావడానికి అమ్మ సుముఖత చూపడం లేదు గనక, ఆమెను నువ్వే తల్లిలా చూసుకో వాలి,’’ అన్నాడు.\n\nవిశాలాక్షి అన్నాళ్ళు ఉన్న ఊరు వదిలి వెళ్ళకుండా, మల్లేశం వద్దే ఉంటూ శేషజీవితాన్ని ప్రశాంతంగా గడిపింది. మల్లేశం ఇచ్చిన మాట నిలబెట్టుకున్నాడు. తను చదువుకున్న పాఠశాల లోనే ఉపాధ్యాయుడిగా పనిచేస్తూ, కన్నబిడ్డ కన్నా పెంపుడు కొడుకే నయమని అందరి ప్రశంసలకూ\n\n- వూకాటి ప్రవీణ\n\nపాదలకూరు, నెల్లూరు జిల్లా - 524 345\n\nచందమామ క్విజ్ - 11\n\nCo-sponsored by\nInfosys' FOUNDATION,\nBangalore\n\nఈ క్విజ్‌లో అడిగే ప్రశ్నలన్నీ 2005 జనవరి-\n\nడిసెంబర్ మధ్య వెలువడిన చందమామ సంచికలోనికథలు, శీర్షులనుంచే ఉంటాయి. చదివినవి జ్ఞాపకం ఉంటే వీటన్నిటికీ సమా ధానాలు వెంటనే స్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\n\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4. చందాదారు అయితే, ఆ నంబర్ రాయండి. 5. కవరు మీద చందమామ క్విజ్-11 అని రాసి, చందుమామపూర్తిచిరునామా రాసి మాకు పంపండి. 6. డిసెంబర్ నెలాఖరులోగా మీ ఎంట్రీ మాకు అందాలి. 7. ఫిబ్రవరి 2007 నెల సంచికలో ఫలితాలు వెలువడతాయి.\n\n1. “బుద్ధిమంతులైనవారు, తప్పచేసినప్పుడు దండించిన వారిపై ఎన్నడూ ఆగ్రహం చెందరు, కృతజ్ఞత చూపుతారు,” అన్న శిల్పాచార్యుడి మాట విని ఒక రాజు తన తప్పును సరిదిద్దుకు న్నాడు. ఆ రాజు ఎవరు? ఏ కథలో వస్తాడు?\n\n2. అంతర్జాతీయ పేదరిక నిర్మూలన దినోత్సవం ఎప్పుడు జరుపుకుంటాం?\n\n3. సిద్ధార్థుడు కరోర తపోదీక్షలో ఉండగా నిండు చూలా లుగా ఉన్న ఒక గోపకాంత తనకు కుమారుడు కలిగితే మళ్ళీ దర్శిస్తానని మొక్కుకుంది. ఆమె పేరేమిటి?\n\n4. మంచి చెడ్డలను నిర్ణయించేది ప్రధానంగా మనసులోని ఉద్దేశమే తప్ప, చేసేపని మాత్రమే కాదనే ధర్మసూక్ష్మాన్ని తెలియజేసే బేతాళకథ ఏది?\n\n5. తరతరాలుగా వస్తున్నది అన్న ఒకే కారణం చూపి కొన్ని శాసనాలను గుడ్డిగా అమలు చేయడం వల్ల అనర్థాలు వాటిల్లక తప్పవని హెచ్చరించే కథ ఏది?\n\nఅన్నీ సరైన సమాధానాలు\nరాసిన ఒకరికి బహుమతి\nరూ. 250లు.*\n\n*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టయితే బహుమతి మొత్తం డ్రా ద్వారా తీసిన ఐదుగురికి సమానంగా పంచబడుతుంది.\n\n6. ఈ చిత్రం ఏ కథలో చోటుచేసుకున్నది?"
        },
        {
            "title": "చందమామ క్విజ్ - 11",
            "page_start": 36,
            "author": "చందమామ బృందం",
            "pdf_page": 36,
            "content": "గుజరాత్ జానపద కథ\n\nసేవారామ్ అదృష్టం!\n\nసేవారామ్ అనే క్షురకుడు చాలా పేదవాడు.\nఎంత కష్టపడినప్పటికీ పూట గడవడమే\nక్షుంగా ఉండేది. ఏరోజు సంపాదన ఆ రోజుకు\nబొటాబొటిగా సరిపోతూ ఉండేది. ఒక్కొక్క\nరోజు బియ్యం కొనడానికి కూడా డబ్బులు\nచాలేవి కావు. అలాంటి రోజుల్లో అతడి భార్య\nశివానీ, “పుట్టింట ఎంతో గారాబంగా, ఎలాంటి\nకొరతా లేకుండా పెరిగిన నేను, ఈ చేతగాని\nదద్దమ్మను కట్టుకోవడంవల్ల తిండికీ, బట్టకూ\nకూడా కరువై పోయింది కదా,” అని వాపో\nయేది.\n\nఒకనాటిసాయంకాలం సేవారామ్ దమ్మిడీ\nసంపాదన కూడా లేకుండా వట్టి చేతులతో\nఇంటికి తిరిగివచ్చాడు. భార్య నోట చీవాట్లు\nతింటూ పడుకున్నాడు. అయితే ఎంత సేప\nటికీ నిద్ర పట్టలేదు. తెల్లవారాక ఏం చేయ\nడమా అని తీవ్రంగా ఆలోచించాడు. వేకువ\nజామునే లేచి, స్నానం చేసి కత్తి, కత్తెర,\nదువ్వెనలు, అద్దం, తలనూనెలు ఉన్న తన\nపెట్టెను తీసుకుని ఇంటి నుంచి వెలుపలికి\nవచ్చాడు. భార్యను కేకవేసి పిలిచి, “కావలసి\nనంత డబ్బు సంపాయించిన తరవాతే తిరిగి\nవస్తాను,” అని చెప్పి చకచకా వెళ్ళి పోయాడు.\n\nగుమ్మంలోకి వచ్చిన అతడి భార్య శివానీ,\nభర్త కేసి ఆశ్చర్యంగా చూస్తూ నిలబడింది\n\nగానీ, అతన్ని వెనక్కు పిలవలేదు. రోజు\nక్షురం, చేసుకునే ధనికులెవరూ ఆ గ్రామంలో\nలేరు. క్షవరం చేయించుకున్నా డబ్బులు తర\nవాత ఇస్తామని చెప్పే పేదలే ఆ గ్రామంలో\nఎక్కువ. అందుకే సేవారామ్ నిరుపేద క్షుర\nకుడుగానే కాలం గడుపుతున్నాడు.\n\nసేవారామ్ పట్నం కేసే వేగుగా నడుసాగాడు.\nబాగా అలిసిపోయినప్పుడు చెట్ల కింద నీడలో"
        },
        {
            "title": "సేవారామ్ అదృష్టం!",
            "page_start": 37,
            "author": "చందమామ బృందం",
            "pdf_page": 37,
            "content": "విశ్రాంతి తీసుకుంటూ; అలా విశ్రాంతి తీసుకుంటున్నప్పుడు, అటువైపు వచ్చే బాట సారులెవరైనా క్షవరం చేయమని అడిగితే బావుణ్ణు కదా అన్న ఆశతో ఎదురు చూస్తూ పయనం సాగించాడు. అయితే, ఏ ఒక్కరూ రాలేదు. చీకటి పడుతూండగా బాగా అలిసి పోయి ఒక ఎత్తయిన చెట్టుకింద పడుకుని అలాగే నిద్రపోయాడు.\n\nఆ చెట్టు మీద ఒక దయ్యం ఉంటున్నది. సేవారామ్ గురక విని, మంచి ఆహారం దొరి కిందన్న ఉత్సాహంతో ఒక్క ఉరుకున కిందికి దూకింది. వాణ్ణి చంపడానికి ముందు హడల గొట్టాలని నిర్ణయించి, వాడి భుజాలు పట్టు కుని ఊపింది. సేవారామ్ మెల్లగా కళ్ళు తెరి చాడు. దయ్యం తన ముఖం భయంకరంగా\n\nకనిపించేలా నానా వంకర్లు తిప్పుతూ, “నిన్ను నేను మింగేస్తాను. మానవా!” అన్నది రెండు చేతులతో గొంతును పట్టుకోబోతూ.\n\nబాగా అలిసిపోయి నిద్రమత్తులో ఉన్న సేవారామ్ తను ఎలా చచ్చినా ఫరవాలేదనుకు న్నాడు. దయ్యం మింగినా మింగనీ అను కుంటూ హఠాత్తుగా భార్య జ్ఞాపకం రావ డంతో, “పాపం శివానీ నేను లేకపోతే ఎలా బతుకుతుంది? కనీసం ఆమె కోసమైనా జీవించి తీరాలి,” అనుకుని, “ఏమిటీచిలిపి చేష్ట?” అంటూ, “వెళ్ళిపో!” అన్నట్టు చేయి ఊపాడు. అయితే దయ్యం అక్కడి నుంచి కదలలేదు. “నేను కిందటిసారి పట్టుకున్న దయ్యాన్ని చూడాలనుకుంటున్నావా?” అంటూ సేవారామ్, తలకింద పెట్టుకున్న\n\nపెట్టెను తెరిచి, అందులోంచి చిన్న అద్దాన్ని పెలికితీసి, ‘‘దీనిలోకిచూడు,’’ అంటూ దాని ముందు ఉంచి, ‘‘ఇలాంటివి నా పెట్టెలో ఇంకా కొన్ని ఉన్నాయి,’’ అన్నాడు.\n\nఅద్దంలో తన మొహం చూసి, దయ్యం హడలి పోయి కీచుమంటూ అరిచింది. ‘‘అయ్యా, ఆ భయంకరమైన దయ్యంతో కలిపి, నన్ను కూడా పెట్టెలో బంధించకు!’’ అంటూ సేవారామ్ చేతులు పట్టుకోవడానికి ప్రయత్నిస్తూ బతిమలాడసాగింది.\n\n‘‘అలా అయితే, నువ్వు తెల్లవారే సరికి నాకు మణులు, మాణిక్యాలు తెచ్చి ఇవ్వాలి! సరేనా?’’ అని గద్దించాడు సేవారామ్ దృఢ మైన కంఠ స్వరంతో.\n\nమరు క్షణమే దయ్యం మాయమై పోయింది. సేవారామ్ అద్దాన్ని పెట్టెలో పెట్టి, కోడికూత వినిపించేంతవరకు కాచుక్కూర్చో వాలని నిర్ణయించాడు. అయితే, మరికొంత సేపటికల్లా దయ్యం తిరిగి రావడం చూసి అతడు ఆశ్చర్యపోయాడు. దయ్యం ఒకచిన్న మూటను తెచ్చి సేవారామ్ ముందు పడవే సింది. అందులో తళతళమెరిసే మణులు, మాణిక్యాలు కనిపించాయి.\n\n‘‘సరే, ఇప్పటికి నిన్ను వదిలి పెడుతు న్నాను. పట్నం వెళ్ళి సాయంకాలానికి తిరిగివస్తాను,’’ అంటూ సేవారామ్ అక్కడి నుంచి బయలుదేరి పట్నం కేసి నడవ సాగాడు. తన వద్ద ఉన్న కొన్ని మణులను అమ్మి డబ్బుగా మార్చుకోవాలనుకున్నాడు. కొంత దూరం నడిచాక అతడికొక ఆలోచన చందమామ\n\nకలిగింది. మణులను అమ్మకుండా తాకట్టు పెడితే, ఆ తరవాత విడిపించుకోవచ్చుకదా అనుకున్నాడు. వడ్డీ వ్యాపారి దగ్గరికి వెళ్ళి, తన వద్ద ఉన్న విలువైన మణులను కొన్నిటిని తాకట్టు పెట్టుకుని, కొంత మొత్తం ఇస్తే, ఒక నెల తరవాత వచ్చి, అసలూ, వడ్డీచెల్లించి తన మణులు విడిపించుకోగలనని చెప్పాడు. వడ్డీ వ్యాపారి మణులను పరిశీలించి చూసి, నాణ్య మైనవే అని నిర్ధారించుకుని సేవారామ్‌కు అడిగిన డబ్బు ఇచ్చి పంపాడు.\n\nసేవారామ్ బాగా ఆకలిగా ఉండడంతో భోజనశాలకు వెళ్ళి తృప్తిగా భోజనం చేసి, ఖాళీగా ఉన్న ఒకఇంటి అరుగు మీద నడుం వాల్చాడు. చాలా సేపు ఆదమరచి నిద్ర పోయాడు. పాద్దువాలుతూండగా లేచి, ఉత్సా\n\nహంగా దయ్యం ఉన్న చెట్టు కేసి నడిచి, చీకటి పడుతూం డగా అక్కడికి చేరుకున్నాడు.\n\nతన పెట్టెను తలకడగా పెట్టుకుని నిన్న లాగే పడుకున్నాడేగాని, ఏ క్షణంలోనైనా దయ్యం రావచ్చు గనక నిద్రపోకుండా కాచుకున్నాడు.\n\nఅప్పటికే చెట్టు మీది దయ్యం, దాపుల మరొక చెట్టు మీద ఉన్న దయ్యం స్నేహితు డితో రాత్రి జరిగినదంతా చెప్పింది. రెండు దయ్యాలు కలిసి, సేవారామ్ కిచ్చిన మణులను తిరిగి రాబట్టుకోవాలనీ, తమలాంటి భయంకర దయ్యాలను దాచి పెట్టిన పెట్టెను\n\nచొంగిలించాలనీ పథకం వేశాయి. అర్ధరాత్రి సమయంలో రెండు దయ్యాలూ చెట్టు దిగి వచ్చి, సేవారామ్ నిద్రపోతున్నాడా, లేడా అని మెల్లగా పరీక్షించి చూశాయి. అతడికి తెలియకుండా అతడి తలకింది పెట్టెను ఎత్తుకెళ్ళడానికి వీలవుతుందా అని పరిశీలించి చూడ సాగాయి.\n\nసేవారామ్ మేలుకునే ఉన్నప్పటికీ, నిద్రపోతున్నట్టు నటించసాగాడు. ఆ దయ్యాలు రెండూ కలిసి, అతడి తలకింది సంచీని మెల్లగా లాగాయి. కొంత లాగేంతవరకు, కదలకుండా ఉన్న సేవారామ్, మరుక్షణమే బంతిలా ఎగిరి లేచి, పెట్టె తెరిచి అందులోని కత్తెరనూ, అద్దాన్నీ వెలుపలికి తీశాడు. ఒక చేతిలో కత్తెరనూ, రెండవ చేతిలో అద్దాన్నీ పట్టుకున్నాడు. కత్తెరను రెండు దయ్యాల కేసీ గురిచేసి, వేళ్ళతో కత్తెరను వేగంగా కదిలిస్తూ వింత శబ్దాన్ని పుట్టించ సాగాడు. అదే సమయంలో అద్దాన్ని కూడా వాటికేసి చూపాడు. దయ్యాలు కత్తెరకు భయపడ్డాయో, అద్దానికి ఎక్కువ భయపడ్డాయో తెలియదుగాని, రెండూ వేగంగా కదలడం చూడడంతో దయ్యాలు రెండూ హడలిపోయి, చెట్టెక్కడానికి ప్రయత్నించసాగాయి. దాన్ని గమనించిన సేవారామ్, “కదలకండి. ఇప్పుడు మీ ఇద్దరిలో ఎవరో ఒకరు వెళ్ళి, బంగారు నాణాలు నాకు తెచ్చి ఇవ్వాలి. తెల్లవారే సరికి రాక పోయారో, రెండో దయ్యం ఆ పెట్టెలోని భయానక ప్రాణులతో కలిసిపోక తప్పదు!” అని హెచ్చరించాడు.\n\nఇప్పుడు పరిగెత్తడం రెండవ దయ్యం వంతయింది. సేవారామ్ లోలోపల నవ్వుకు న్నాడు. అయితే, చేతుల్లోని కత్తెరనూ, అద్దాన్నీ కదిలిస్తూనే ఉన్నాడు. మొదటి దయ్యం దీనంగా నిలబడుకుని, తన మిత్రుడు ఎప్పుడు వస్తాడా, చెట్టు మీదికి ఎప్పుడు వెళ్ళిపోదామా అని భయం భయంగా ఎదురుచూడ సాగింది.\n\nరెండవ దయ్యం తెల్లవారు జామున వచ్చి, తనతో తెచ్చిన బంగారు నాణాల సంచీని సేవారామ్‌కు ఇచ్చింది. అతడు దానిని వెంటనే తన సంచీలో పెట్టుకుని, చేతిలోని కత్తెరను అదే వేగంతో కదిలిస్తూ, ‘‘ఇప్పుడి ప్పుడే తెల్లవారుతున్నది. నేను పట్నం వెళ్ళి\n\nసాయంకాలం తిరిగి వస్తాను. మీరిద్దరూ బుద్ధిగా నడుచుకున్నట్టయితే, ఆ సంచీలోని ప్రాణులను వదిలి పెడతాను,” అన్నాడు. ఆ తరవాత కత్తెరను, అద్దాన్ని సంచీలో పెట్టుకుని బయలుదేరి తిన్నగా తన ఇల్లు చేరాడు. భార్య శివానీకి తన రెండు రోజుల అనుభవాలను వివరించాడు. అంతా విని, అమితాశ్చర్యం చెందిన అతడి భార్య, ‘‘నువ్వు ప్రపంచంలోకెల్లా చాలా ధైర్యవంతుడివి, తెలివైనవాడివి!’’ అని మెచ్చుకున్నది. ‘‘నీ నోటి నుంచి ఇలాంటి మాటలు వినాలనేనేను చాలా కాలంగా ఎదురు చూస్తు న్నాను,’’ అన్నాడు అప్పటికే పేదరికం నుంచి బయటపడిన సేవారామ్ ఎంతో సంతోషంగా."
        },
        {
            "title": "యువరాజు దయాగుణం!",
            "page_start": 42,
            "author": "చందమామ బృందం",
            "pdf_page": 41,
            "content": "## మహనీయుల జీవితాల్లో ఆసక్తికర ఉదంతాలు (12)\n\n# యువరాజు దయాగుణం!\n\nషాజహాన్ చక్రవర్తికి నలుగురు కుమారులు. జ్యేష్ఠ కుమారుడైన దారాషుకో పరమ సాత్వి కుడు; నిరంతర సత్యాన్వేషకుడు. ఆయన వేదాలనూ, ఉపనిషత్తులనూ ఆసక్తితో చదివాడు. వాటిలో కొన్నింటిని ఆరబిక్ భాషలోకి అనువదిం చాడు కూడా. తరచూ పండితులతో తాత్విక విషయాలను చర్చించేవాడు. వినోదాల పట్ల గాని, రాజకీయాలపట్లగాని ఏమాత్రం ఆసక్తి కనబరచేవాడు కాదు. ధైర్య శాలీ, శక్తివంతుడూ అయినప్పటికీ సైనిక విజయాలను గొప్పగా భావించ లేదు. గౌరవ మర్యాదలతో, విద్యావివే కాలతో, వాక్యాతుర్యంతో ఎదుటివారి మన్ననలు పొందాడు. అవసరాల్లో ఉన్న వారిని ఉదారంగా ఆదుకునేవాడు.\n\nఆయన వేదవేదాంగాలపట్ల ఆసక్తి కన బరుస్తూ, నిరంతరం పండితుల చర్చలతో గడపడం, ఆయన ఆస్థానంలోని మతోన్మాదు లకు ఆగ్రహం కలిగించింది. అయినా, చక్రవర్తి షాజహాన్‌కు జ్యేష్ఠ కుమారుడంటే అమితమైన ప్రేమాభిమానాలు కనబరచడం వల్ల, వాళ్ళేమీ చేయలేకపోయారు. విజ్ఞులైన ఆస్థానోద్యోగులు, దారాషుకోలో ఆయన ముత్తాత అక్బర్ చక్రవర్తి లక్షణాలు ఉండడం చూసి సంతసించారు.\n\nఅయితే, మతోన్మాదులైన ఆస్థానోద్యోగులు మాత్రం, అన్న దారాషుకోపట్ల మిగిలిన ముగ్గురు\n\nరాకుమారులకు ద్వేషం కలిగించడానికి పూను కున్నారు. తాను అనుకున్నది సాధించడానికి ఎలాంటి క్రూర కృత్యానికైనా వెనుకాడని షాజహాన్ మూడవ కుమారుడైన ఔరంగజేబు, ఆ పరిస్థితిని తనకు అనుకూలంగా మార్చుకోవడానికి సంసిద్ధుడయ్యాడు. 1657లో షాజహాన్ అస్వస్థుడయ్యాడు. ఆయన తదనంతరం దారా"
        },
        {
            "title": "విలువైన స్మారకం",
            "page_start": 44,
            "author": "వి.సి. రావు",
            "pdf_page": 44,
            "content": "టాయి. మంచి పనులు చేసేవారే ప్రజల హృదయాలలో చెరగని స్థానం సంపాయించగలరు. అందుకని, ముగ్గురు మంత్రులు చెప్పిన పాలరాతి స్మారక మందిరం చుట్టూ పదిమందికి ఉపయోగపడేలా రకరకాల పూల చెట్లతో, ఫల వృక్షాలతో పెద్ద తోటను నాటి పెంచుదాం. వాటి మధ్య అక్కడక్కడా బాట సారులైన ప్రజలు సేదతీరడానికి వీలుగా చిన్న చిన్న విశ్రాంతి గృహాలు నిర్మిద్దాం,” అన్నాడు మణిశర్మ.\n\nఆ మాట విన్న మహారాజు, “చక్కగా చెప్పావు, మణిశర్మా! నీటి బుడగలాంటి జీవితం మరెంతకాలం ఉంటుందో చెప్పలేము కదా? ప్రజోపయోగకరమైన పనులను పెంటనే ప్రారంభించాలి. ఉత్తర దిశగా ప్రవహి స్తున్న భవతారిణి నదికీ, నగరానికీ మధ్య ఉన్న సువిశాల ప్రదేశంలో సుందరవనం కోసం మొక్కలు నాటేపనులు పెంటనే ప్రారంభించండి,” అన్నాడు పరమానందంతో.\n\nరాజుగారి అభీష్టానుసారం మంత్రి మణిశర్మ ఆధ్వర్యంలో మరునాడే మొక్కలు నాటే పనులు ప్రారంభమయ్యాయి. ఆ తరవాత\n\nయేడాది తిరిగే సరికి రాజు మరణించడంతో, మిగిలిన ముగ్గురు మంత్రులూ మహారాజుకు ఇచ్చిన మాట ప్రకారం, వనంమధ్య పాల రాతితో స్మారక మందిరం నిర్మించి, రాజుగారి బంగారు విగ్రహం ప్రతిష్ఠించారు.\n\nసంవత్సరాలు దొర్లిపోయాయి. కాలప్రవా హంలో మంత్రులు కూడా కాలధర్మం చెందారు. క్రమేణా స్మారక మందిరం శిథిలా వస్థకు చేరుకున్నది. రాజుగారి బంగారు విగ్రహం ఎప్పుడో దొంగిలించబడింది. మణులు మాణిక్యాలు పోయినచోటు తెలియలేదు.\n\nమణిశర్మనాటించిన సుందరవనం మాత్రం ఇంకా కళకళలాడుతూ ఉంది. ఆయన అక్కడ క్కడ నిర్మించిన చిన్న చిన్న విశ్రాంతి గృహాలు బాటసారులకు నీడనిస్తూ ఉన్నాయి. తమ మీది బరువులుదించి, అలసట తీర్చుకోవడా నికి పనికి వచ్చేలా బాటల పక్కన నాటించిన తెల్లబండలు, శ్రమజీవులకు ఇంకా సేద తీరుస్తూనే ఉన్నాయి. సుందరవనంలోని పువ్వులూ, పళ్ళూ వాడుకుంటూ చుట్టు పక్కల ప్రజలు రాజు శివవర్మ తోటను ఇంకా స్మరించుకుంటూనే ఉన్నారు!\n\nఉచ్ఛనీచలు\n\nభ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు ఒకసింహంగా జన్మించాడు. ఆ సింహం ఒక కొండ గుహలో తన భార్యతో కూడా నివసిస్తూండేది.\n\nఒకనాడా సింహం అమితమైన ఆకలిగొని వున్నదై, కొండ మీది నుంచి కిందికి చూసింది. కొండ కింద ఒక కొలను పక్కగల విశాలమైన పచ్చికమైదానంలో దానికి కొన్ని కుందేళ్ళూ, జింకలూ ఆడుకుంటూ, అటూ ఇటూ గెంతుతూ కనిపించాయి. వెంటనే సింహం ఒక రంకె పెట్టి, కొండ దిగి వాటివేపు వేగంగా ఉరికింది. అలా పోతూ అది కొలను పక్కన ఉండే ఊబిలో పారబాటున పడిపోయింది. ఈలోగా సింహాన్ని చూసి కుందేళ్ళూ, జింకలూ భయపడి పారిపోయాయి.\n\nఊబి నుంచి బయటపడటానికి ప్రయత్నించిన కొద్దీ సింహం మరింత లోపలికి దిగ బడసాగింది. అందుచేత అది కదలకుండా అలాగే వుండిపోయి, తనను రక్షించగల వారె\n\nవరైనా అటుగా వస్తారా అని ఎదురు చూడ సాగింది.\n\nఆకటితో అలమటించుతూ ఆ సింహం ఒక వారంరోజులున్న మీదట, పక్కనే వున్న కొలనులో నీరుతాగటానికి నక్క ఒకటి వచ్చి, సింహాన్ని చూసి బెదిరి దూరంగా ఆగి పోయింది.\n\nసింహం నక్కను చూసి, “నక్క తమ్ముడూ! వారం రోజులుగా ఈ ఊబిలో చిక్కి, ఎంత ప్రయత్నించినా వెలుపలికిరాలేక చచ్చిపోయే స్థితిలో ఉన్నాను. నన్నెలాగైనా ఈ ఊబి నుంచి పైకి లాగి కాపాడి పుణ్యం కట్టుకో!” అని ప్రాధేయపడింది.\n\n“అసలే ఆకలితో ఉన్నావు, నన్ను చంపేస్తా వేమో? నిన్నెలా నమ్మటం?” అన్నది నక్క భయపడుతూ.\n\n“ప్రాణభిక్ష పెట్టిన ప్రాణిని చంపుతానా? నేనంతటి పాపాత్ముణ్ణి కాను. నన్ను, ఈ ఊబి నుంచి రక్షించావంటే, నీకు బతికి ఉన్న"
        },
        {
            "title": "ఉచ్చనీచలు",
            "page_start": 46,
            "author": "చందమామ బృందం",
            "pdf_page": 46,
            "content": "న్నాళ్ళూ కృతజ్ఞతగా వుంటాను. నా మాట\nనమ్ము!’’ అన్నది సింహం.\n\nనక్క సింహం మాటలు నమ్మి, ఎండు\nకట్టెలను తెచ్చి ఊబిలో పడవేసింది. వాటి\nమీద కాళ్ళు ఊన్చి సింహం ఊబిలో నుంచి\nబయటికి రాగలిగింది.\n\nతరవాత రెండూ కలిసి అరణ్యంలో వేటకు\nబయలుదేరాయి. సింహం ఒక జంతువును\nచంపింది. దాన్ని రెండూ సమంగా పంచుకు\nతిన్నాయి.\n\n“ఇకనుంచీ మనం సోదరులం! నువ్వొక\nచోటానేనొకచోటా ఉండటం దేనికి? నీ కుటుం\nబాన్ని మా గుహే తీసుకురా! అందరం\nకలిసికట్టుగా జీవింతాం!” అన్నది సింహం.\n\nనక్క అంగీకరించి, భార్యతోసహా సింహం\nగుహలో కాపరం పెట్టింది.\n\nసింహం వెంట తాను కూడా కాపరం\nచెయ్యటం గొప్పగా ఉంటుందని నక్క ఈ\nఏర్పాటుకు ఒప్పుకున్నదే గాని, తన జాతి\nవారికి దూరమైపోవటంలోగల నష్ట కష్టాలు\nతెలియక కాదు. సింహం కూడా నక్క చేసిన\nత్యాగాన్ని అర్థం చేసుకుని, ప్రతి స్వల్ప\nవిషయంలోనూ తనమిత్రుణ్ణితనతోసమంగా\nచూసుకుంటూ, నక్క మనసుకు ఏ\nమాత్రమూ బాధ కలగకుండా ప్రవర్తిస్తూ\nరోజులు గడపసాగింది.\n\nసింహం నక్కను ఎంత ప్రేమతో చూసినా\nసింహం భార్య నక్క భార్యను తక్కువగానే\nచూసేది. అయితే నక్క భార్య తన జాతి\nతక్కువను ఆమోదించినది కావటం చేత\nరెండు కుటుంబాల మధ్యా ఎట్టి పేచీలూ\n\nరాలేదు. అయితే కాలక్రమాన సింహానికీ,\nనక్కకూ కూడా పిల్లలు కలిగి, అవి సమంగా\nఆడుకుంటుండటం చూసి సింహం భార్యకు\nమండిపోయింది.\n\nతాము తక్కువనీ, సింహం పిల్లలు ఎక్కు\nవనీ తెలియని నక్కపిల్లలు, సింహం పిల్లలతో\nభేదం పాటించకుండా కిందా మీదా పడి ఆడు\nకుంటున్నాయి.\n\nఉచ్ఛనీచల విషయం తెలియని సింహం\nపిల్లలు కూడా నక్కపిల్లలతో సమంగా ఆడు\nతున్నాయి.\n\nఇది చూసి ఓర్చలేని సింహం భార్య తన\nపిల్లలతో చాటుగా, ‘‘మనం గొప్ప పుటక\nపుట్టిన వాళ్ళం. మీరా నక్కపిల్లలతో అంత\nచనువుగా ఆడరాదు. వాటిని దూరంగా\nఉంచండి!’’ అని చెప్పింది.\n\nసింహం పిల్లలకు తల్లి బోధ కొంచెం\nకొంచెమే తలకెక్క సాగింది. అవి నక్క పిల్ల\n\nలను లోకువగా చూడటమూ, వాటితో ఆడే టప్పుడు అన్యాయం చెయ్యటమూ, “మేము గొప్పవాళ్ళం. మిమ్మల్ని మేము పోషిస్తు న్నాము. మాకు మీరు ఎదురు చెప్పకూడదు. మీరు తక్కువవాళ్ళు కనక, తిట్టినా పడి ఉండాలి!” అనటమూ సాగించాయి.\n\nఆడనక్కకు కష్టం వేసి ఒకనాడు తన భర్తతో సింహం భార్య వైఖరి గురించి చెప్పింది. సింహంతో మర్నాడు వేటకు వెళ్ళేటప్పుడు నక్క, “మీది రాచజాతి. మేం సామాన్యులం. అందుచేత మనం కలిసి ఉండటం అంత మంచిది కాదు. మేము వెళ్ళి మా వాళ్ళ మధ్య బతుకుతాం!” అన్నది.\n\nఆకస్మికంగా తమ మిత్రుడిలో కలిగిన ఈ మార్పుకు ఆశ్చర్యపడి సింహం కారణ మడిగింది. నక్క జరిగినదంతా వివరంగా చెప్పింది.\n\nఆ రాత్రి గుహకు తిరిగి రాగానే సింహం తన భార్యతో, “నువ్వు నక్క పిల్లల్ని చూసి అసహ్యపడ్డావుట కదా?” అని అడిగింది.\n\n“అవును, ఆ తక్కువజాతి పిల్లలు మన పిల్లలతో సమానంగా ఆడుకోవటం నాకేమీ బాగాలేదు. మీకా నక్క ఏమి మందు పెట్టి\n\nమంచి చేసుకుందో నాకు తెలీదు. నా పిల్లలు పాడుకావటం మాత్రం నేను ఒప్పను!” అన్నది సింహం భార్య.\n\n“అదా సంగతి? నక్క నాకేం మందు పెట్టిందో చెబుతాను విను: నేను ఒకసారి వారం రోజులు ఇంటికి రాలేదు, జ్ఞాపకం ఉన్నదా? ఆ వారం రోజులూ నేను తిండి లేక మాడుతూ ఊబిలో చిక్కాను. నా ప్రాణాలు పోతున్న సమయంలో ఈ నక్క వచ్చి యుక్తిగా నన్ను ఊబి నుంచి బయటికి లాగింది. ఆనాడు ఆ ఆపద సమయంలో నక్కే గనక నన్ను ఆదుకోకపోతే నేనూ వుండను, మన పిల్లలూ ఉండరు! ప్రాణభిక్ష పెట్టిన వాళ్ళ దగ్గిర ఉచ్చనీచలు పాటించడం మహాపచారు. అటువంటి వాళ్ళను అవమానించటం రక్త సంబంధం గల బంధువులను అవమానించటం లాటిదే!” అన్నది సింహం.\n\nసింహం భార్య సిగ్గుపడి నక్క భార్యకు క్షమాపణ చెప్పుకున్నది.\n\nతరవాత ఏడు తరాల దాకా సింహం సంతతీ, నక్క సంతతీ అదే గుహలో ఎంతో సఖ్యంగా కలిసి సుఖంగా జీవించాయి.\n\nరామాయణం\n\nకొంతసేపు భరతుడు తండ్రి కోసం శోకించి,\n“అయితే, అమ్మా, ఆయన ఆఖరు క్షణంలో\nనాకేమన్నా చెప్పాడా? ఆయన ఆఖరు మాట\nలేమిటి?” అని అడిగాడు.\n\n“ఓ రామా, ఓ లక్ష్మణా, ఓ సీతా,” అంటూ\nప్రాణాలు వదిలారు, నాయనా,” అన్నది\nక్రైయి.\n\nభరతుడు అమిత ఆశ్చర్యంతో, “అదే\nమిటి? రాముడూ, సీతా, లక్ష్మణుడూ దగ్గిర\nలేరా?” అని అడిగాడు.\n\n“అరణ్య వాసానికి వెళ్ళారుగా, నాయనా?\nరాముడు నారబట్టలూ, జడలూ ధరించి\nఅరణ్యానికి వెళుతుంటే, సీతా, లక్ష్మణుడూ\nకూడా వెళ్ళారు,” అన్నది క్రైయి.\n\nభరతుడు మరింత ఆశ్చర్యపడి, “ఏం?\nరాముడు ఏం పాపం చేశాడు? తను పాడు\nపనులేవీ చేయడే! భ్రూణహత్య చేసిన వాడికి\n\nవిధించినట్టు అతనికి అరణ్యవాసశిక్ష ఎందుకు\nవేశారూ?” అన్నాడు.\n\n“అదేం కాదులే! మహారాజు రాముడికి\nపట్టాభిషేకం చేసే యత్నంలో ఉన్నట్టు విని,\nనేనాయనను రెండు మాలు కోరాను: ఈపట్టాభి\nషేకం నీకు చేసి, రాముణ్ణి పధ్నాలుగేళ్ళు\nఅరణ్యవాసానికి పంపమన్నాను. మహారాజు\nసరే నన్నారు. కనక వసిష్ఠుడు మొదలైన\nవారంతా చెయ్యవలిసిందంతా చేస్తారు. నీవు\nచక్కగా పట్టాభిషేకం చేసుకో!” అన్నది\nక్రైయి.\n\nక్రైయి చెప్పిన ఈ మాటలు విని భరతుడు\nమండిపడి పెట్టవలసిన నాలుగు మాటలూ\nపెట్టాడు. “నీవు భర్తను చంపావు, రాముణ్ణి\nఅడవికి పంపావు, నీ ముఖం చూస్తే పాపం!”\nఅన్నాడు. “జ్యేష్ఠుడికి రాజ్యాభిషేకం జర\nగటం క్షత్రియ వంశ ధర్మమని నీకు తెలి"
        },
        {
            "title": "రామాయణం (అయోధ్యాకాండ-7)",
            "page_start": 49,
            "author": "చందమామ బృందం",
            "pdf_page": 49,
            "content": "యదా? రామ లక్ష్మణులు లేకుండా నేనీ రాజ్య భారం ఎలా మోయగలననుకున్నావు?” అని అడిగాడు. “నే నిప్పుడే వెళ్ళి ఆ రాముణ్ణి పిలుచుకు వచ్చి రాజ్యాభిషేకం చేసి అతనికి దాస్యం చేస్తాను,” అని తల్లితో చెప్పాడు. ఇంత పని చేసినందుకు కైకేయిని నిప్పుల్లో పడమన్నాడు, లేదా అరణ్యానికి వెళ్ళమన్నాడు, అదీ కాకపోతే గొంతుకు ఉరిపోసుకు చావమన్నాడు.\n\nఇంతలో మంత్రులు వారున్న చోటికి వచ్చారు. భరతుడు వారితో తనకు రాజ్యకాంక్ష ఏమీ లేదనీ, రాజ్యం కావాలని తాను తన తల్లితో చెప్పి ఉండలేదనీ, కైకేయి తన తండ్రిని వరాలు కోరటంగాని సీతా రామ లక్ష్మణులు అరణ్యానికి వెళ్ళిపోవటంగాని, దూరదేశంలో ఉన్న తనకూ, శత్రుఘ్నుడికీ తెలియనే తెలియవనీ స్పష్టంగా చెప్పేశాడు.\n\nతరవాత భరత శత్రుఘ్నులు కౌసల్య వద్దకు వెళ్ళారు. ఆమెను ఆలింగనం చేసు కుని ఆమెతోబాటు తాముకూడా ఏడ్చారు. ఆమె భరతుడితో కైకేయి తనకు చేసిన ద్రోహం గురించి చెబుతూంటే, భరతుడికి తనను కూడా తన తల్లితో జతచేసినట్టు అనిపించింది. రాముడి అరణ్యవాసానికి తాను సమ్మతించ లేదని అతను ఘోరమైన ఒట్లు పెట్టుకుని వేదన పడ్డాడు. కౌసల్య అతన్ని ఊరడించింది.\n\nదుఃఖ సముద్రంలో ఉన్న భరతుడితో వసిష్ఠుడు, “నాయనా, ఈ విచారం కట్టిపెట్టి దశరథ మహారాజుకు ఉత్తర క్రియలు చెయ్యి,” అని హెచ్చరించాడు.\n\nతైల భాండం నుంచి పైకి తీసిన తండ్రి శవాన్ని చూసి భరతుడు, “నాయనా, నీవు పోయావు. రాముడడవిలో ఉన్నాడు. ఈ రాజ్యభారం ఎవరు మోస్తారు?” అంటూ కడుదీనంగా దుఃఖించాడు.\n\nదశరథుణ్ణి పల్లకీలో ఎక్కించి నగరం బయటకి తీసుకుపోయారు. శవానికి ముందుగా పురజనులు, వెండి బంగారు నాణాలు వెద జల్లుతూ; చందనమూ, అగరూ, గుగ్గిలమూ, మొదలైన ధూపాలు వేస్తూ నడిచారు. దశ రథుడి భార్యలు పల్లకీలలో వెళ్ళారు. శవాన్ని చితిపై పెట్టాక దశరథుడి భార్యలు భరతుడితో బాటు చితి చుట్టూ అప్రదక్షిణంగా తిరిగారు. భరతుడు తండ్రికి నిప్పు పెట్టాక అందరూ నగరానికి తిరిగి వచ్చారు.\n\nభరతుడు తండ్రికి పది దినాలు మైలపట్టి తరవాతరెండు రోజులపాటు శ్రాద్ధాలు చేశాడు.\n\nబ్రాహ్మణులకు అన్న దానుమూ, వస్త్ర దానుమూ,\nఇతర దానాలు చేశాడు. పదమూడో రోజు\nఅస్థిసంచయనం చేసేటప్పుడు భరతుడూ,\nఅతనితోపాటు శత్రుఘ్నుడూ తండ్రిని తలుచు\nకుని వివశులై విలపించారు.\n\nతరవాత ఒక చోట భరత శత్రుఘ్నులు జరి\nగినదాన్ని గురించి మాట్లాడుకుంటున్నారు;\nతన అన్న అయిన లక్ష్మణుడు తన తండ్రికి\nఎందుకు అడ్డుపడలేదా అని శత్రుఘ్నుడు\nఆశ్చర్యం వెలిబుచ్చుతూండగా, మంధర\nమహారాణీలాగా అలంకరించుకుని ఆట\nకోతిలాగా తయారై అటుగా వచ్చింది. ద్వార\nపాలకులు దాన్ని పట్టుకుని శత్రుఘ్నుడి\nదగ్గిరికి తెచ్చి, “ఇదుగో! అన్ని పాపాలకూ\nమూలమైన మంధర!” అన్నారు. శత్రు\nఘ్నుడు కోపావేశంతో మంధరను పట్టుకుని\nదాన్ని హతమార్చే ఉద్దేశంతో జరజరా ఈడ్చుకు\nపోసాగాడు. మంధర వెంట ఉండే దాసీలు\nబెదిరిపోయి కౌసల్య దగ్గిరికి పరిగెత్తారు.\nమంధర కప్పు ఎగిరిపోయేటట్టు కేకలు\nపెట్టసాగింది. క్షేకేయి మంధరను విడిపించ\nటానికి వస్తే శత్రుఘ్నుడామెను నోటికి వచ్చి\nనట్టు తిట్టాడు.\n\nఅప్పుడు క్షేకేయి పరిగెత్తి వెళ్ళి భరతుణ్ణి\nపిలుచుకువచ్చింది.\n\nభరతుడు శత్రుఘ్నుడితో, “ఆడదాన్ని\nచంపుతావా? ఈ మాట తెలిస్తే రాముడు మన\nముఖం చూస్తాడా? రాముడి ఆగ్రహానికి\nగురికావలిసి వస్తుందని ఆగాను కాని, నేను\nక్షేయిని ఎప్పుడో చంపకపోయానా? ఆ గూని\nదాన్ని వదిలిపెట్టు,” అన్నాడు.\n\nదశరథుడు పోయిన పధ్నాలుగో రోజు\nఉదయం పెద్దలందరూ భరతుడి వద్దకు\nవచ్చి, “రాజపుత్రా, రాజ్యానికి నాయకుడు\nలేడు. అదృష్టవశాత్తూ జనంలో అరాజకం\nసాగలేదు. ఏమాత్రం ఆలస్యం చేయకుండా\nనీవు వెంటనే పట్టాభిషేకం చేసుకోవటం\nమంచిది,” అన్నారు.\n\nభరతుడు వారితో, “జ్యేష్ఠుడే రాజు కావటం\nమా వంశాచారం. అందుచేత నన్ను రాజు\nకమ్మని మీరు కోరటం ఉచితం కాదు. నా తల్లి\nకోరిందిగదా అని పట్టం కట్టుకోను. నేను\nఅరణ్యానికి వెళ్ళి జ్యేష్ఠుడైన రాముణ్ణి రాజును\nచేసి తీసుకువచ్చి, అతనికి బదులుగా నేనే\nఅరణ్యవాసం చేస్తాను. రాజ్యాభిషేకం అరణ్యం\nలోనే జరుగుతుంది గనక, అభిషేక సంబారా\nలన్నీ నామెంట తీసుకు పోవటానికీ, నాతోబాటు\nచతురంగబలాలతో కూడిన సేనను వెంట\n\nబెట్టుకు వెళ్ళటానికీ అవసరమైన ఏర్పాట్లు చేయండి,” అన్నాడు.\n\nభరతుడి ప్రయాణానికి బ్రహ్మాండమైన ప్రయత్నాలు జరిగాయి. అరణ్యం మధ్యగా చెట్లు నరికి, భూమి చదును చేసి దారులు వేశారు. నదులపై వంతెనలు కట్టారు. దారిలో అడ్డు వచ్చిన గోతులూ, చెరువులూ పూడ్చారు. దారి పొడుగునా అక్కడక్కడా బావులు తవ్వారు. విడిదికి తగిన స్థలాలు చూసి అక్కడ వీధులూ, ఇళ్ళూ గలిగిన శిబిరాలు నిర్మించారు. ఇలాటి శిబిరాలు సరయూనదీ తీరం నుంచి గంగాతీరం వరకూ ఏర్పాటు చేశారు.\n\nఆ రాత్రి శంఖాలు మోగటమూ, భేరి వాయింపూ, వందిమాగధుల స్తోత్రాలూ విని భరతుడు నిద్ర లేచి, కంట నీరు పెట్టుకుని, ‘నేను రాజునుగాను. నాకు స్తోత్ర పాఠాలూ,\n\nమంగళ వాద్యాలూ వద్దు,” అని వాటిని నిలి పించాడు.\n\nవసిష్ఠుడు తన పరివారంతో రాజసభకు వచ్చి, భరతుడి పట్టాభిషేకం జరిపించే ఉద్దే శంతో పురప్రముఖులనూ, మంత్రులనూ, గణనాయకులనూ, భరతుణ్ణీ, శత్రుఘ్నుణ్ణీ, ఇతర ముఖ్యులనూ వెంటనే పిలుచుకు రమ్మని దూతలను పంపాడు. త్వరలోనే అందరూ వచ్చి సభను అలంకరించారు. దశరథుడు జీవించి ఉన్నప్పటిలాగే సభ కళకళలాడింది.\n\nఅప్పుడు అందరి సమక్షంలోనూ వసిష్ఠుడు భరతుణ్ణి రాజ్యాభిషేకం చేసుకోవలిసిందిగా కోరాడు.\n\nభరతుడు పెద్దలతో చెప్పిన మాటలే పేరోల గంలో మళ్ళీచెప్పి, ‘నేను మీ అందరి సమక్షం లోకి రాముణ్ణి తీసుకురావటానికి శాయ శక్తులా యత్నిస్తాను. అతను రాకపోతే లక్ష్మణు డిలాగే నేను కూడా రాముడితోపాటు వన వాసం ఉండి పోతాను. నా ప్రయాణానికి ఏర్పాట్లు ఇది వరకే ఆరంభమయ్యాయి. మార్గం వేసేవారూ, మార్గరక్షకులూ మొదలైన వారు ముందే వెళ్ళిపోయారు. ఇంక నేను బయలుదేరటమే తరువాయి,” అన్నాడు.\n\nఈ మాటలకు అందరూ సంతోషించారు. ప్రయాణానికి సేనలను ఆయత్తం చేయవల సిందిగా సుమంత్రుడు సేనాధ్యక్షులకు చెప్పాడు. అయోధ్యానగరానికి మళ్ళీ ప్రాణం వచ్చినట్టయింది.\n\nమర్నాడు భరతుడు పెందలాడే లేచి ప్రయాణమయ్యాడు. అతని వెంట తొమ్మిది\n\nవేల ఏనుగులూ, అరవైవేల రథాలూ, లక్ష గుర్రాలూ యోధులతో సహా కదిలాయి. కౌసల్యా, సుమిత్రా, కైకేయీ వాహనాలలో బయలుదేరారు. కైకేయికి పట్టిన దయ్యం దిగిపోయింది. తాను చేసినదానికి పశ్చాత్తాప పడుతూ ఆమె మిగిలినవారి కంటె ముందు కదిలింది. పౌరులు గుంపులు గుంపులుగా భరతుణ్ణి వెంబడించారు. రాముడికి ఇష్టు లైనవారూ, వర్తకులూ, ఇతరులూ రాముణ్ణి చూడటానికి తాము కూడా ప్రయాణం కట్టారు. అనేక వేలమంది బ్రాహ్మణులు ఎడ్లబళ్ళెక్కి భరతుడి వెంట ప్రయాణ మయ్యారు.\n\nఇంత పెద్ద బలగాన్నీ వెంటబెట్టుకుని భరతుడు గంగాతీరాన్ని శృంగిబేరపురం వద్ద\n\nచేరుకుని, తన సైన్యాన్ని నది వెంబడి అక్కడ క్కడా విడియమని ఉత్తరు విచ్చాడు. అతను మంత్రులతో, “మనం ఈ రాత్రికి ఈ తీరాన విశ్రమించి రేపు ఉదయానే గంగ దాటుదాం. నే నిప్పుడు నదిలో దిగి మా తండ్రికి తర్ప ణాలు వదులుతాను,” అన్నాడు.\n\nమహా సముద్రంలాటి సేన ఒకటి వచ్చి గంగ ఒడ్డు వెంబడి విడియటం గుహుడు గమనించాడు. రథంయొక్క టెక్కిం గమనించి ఆ రథం భరతుడిది అయి ఉంటుందని తెలుసుకున్నాడు. అతను తన ఆప్తులను చేరబిలిచి, “భరతుడు ఇంత సేనతో ఎందుకు బయలుదేరి వచ్చి వుంటాడం టారు? రాముడు వనవాసం పూర్తిచేసి వచ్చి రాజ్యం అడుగుతాడేమో, అతన్ని అరణ్యం\n\nలోనే చంపేదామని వచ్చివుంటాడు. మనం రాముణ్ణి ఎలాగైనా రక్షించాలి. అతను నా మిత్రుడు. అందుచేతమనవాళ్ళను అయిదు వందల పడవలు సిద్ధం చెయ్యమనండి. ఒక్కొక్క పడవలోనూ నూరేసిమంది యువకు లను ఏర్పాటు చేసి, పడవలు గంగకు అడ్డంగా ఉంచి, అందులోనే మీకు అవసర మైనమాంసమూ, ఇతర ఆహారాలూ, ఉంచు కుని జాగ్రత్తగా ఉండండి. భరతుడికి రాముడి పట్ల ద్రోహబుద్ది లేకపోతే అతన్నీ, అతని సైన్యాన్నీ నిరాటంకంగా నది దాట నిద్దాం, లేకపోతే మన పడవలతో అటకా యింతాం,” అన్నాడు.\n\nగుహుడు ఈ కట్టుదిట్టాలు చేసిన అనంతరం రకరకాల ఫలాలూ, తేనే కానుకగా తీసుకుని భరతుడి వద్దకు వెళ్ళాడు. గుహుడు వస్తూండటం ముందుగానే తెలుసుకుని సుమంత్రుడు భరతుడితో, “నిన్ను చూడటా నికి బోయ రాజైన గుహుడు వస్తున్నాడు. ఇతను బలవంతుడు, సమర్థుడు, రాముడికి మంచి స్నేహితుడు. అతన్ని తగిన విధంగా గౌరవించి నట్టయితే రామలక్ష్మణులు అర\n\nణ్యంలో ఎటువెళ్ళారో వారి జాడకూడా తెలుస్తుంది,” అన్నాడు.\n\n“అయితే ఆ గుహుణ్ణి వెంటనే నా దగ్గిరికి తీసుకురా,” అని భరతుడు సుమంత్రుణ్ణి పంపాడు. గుహుడు భరతుడి సమక్షానికి వచ్చి, తాను తెచ్చిన కానుకలు ఇచ్చి, “తమరు వస్తారని ముందుగా తెలిసివుంటే మంచి ఆతిథ్యమూ, స్వాగతమూ ఏర్పాటు చేసి ఉండేవాణ్ణి. ఈ రాత్రికి మా ఆతిథ్యం స్వీకరించి రేపు ముందుకు సాగిపోదురు గాని,” అన్నాడు.\n\nభరతుడు గుహుడికి సంతోషం కలిగేట ట్టుగా, “రాజా, ఇంత సేనకు నీవు ఒక్కడివే ఆతిథ్యం ఇస్తానన్నావు. ఆ మాటకన్న మాకు నీ నుంచి హెచ్చు గౌరవం ఇంకేం కావాలి? మేము భరద్వాజ ముని ఆశ్రమానికి వెళ్ళాలి, దారి చెప్పగలవా? ఇక్కడి నుంచి దారి చాలా కష్టమని విన్నాను,” అన్నాడు.\n\n“బాణాలు ధరించి మా బోయలు మీ వెంట వస్తారు లెండి. నేను కూడా వెంట ఉంటాను. అందుచేత మీకు దారి వెతుక్కునే పని ఉండదు,” అన్నాడు గుహుడు.\n\nఅన్నింటికంటె నీచవృత్తి\n\nపూర్వం వైశాలీనగరంలో రంగిశెట్టి అనే కిరాణావ్యాపారి ఉండేవాడు. వ్యాపారం మీద శెట్టికి సుఖంగా జరుగుబాటు కావటమేగాక, కొంత మిగులుతూండేది కూడా. అయినా శెట్టికి తన ‘‘బెల్లం, చింతపండు’’ వ్యాపారం ఎదుగు బొదుగులేని వ్యాపారంగా కుటుడింది. ఎన్నాళ్ళీ అర్ధణా, కాణీ వ్యాపారం చేస్తే నాలుగు డబ్బులు కూడబెట్టగలం అన్న అసంతృప్తి వెన్నాడసాగింది. ఎలాగైనా తను కూడా నగరం లోని చెప్పుకోతగ్గ ధనికుల్లో ఒకడు కావాలనీ అందుకు ఏదైనా మార్గం చూడాలనీ తీవ్రంగా ఆలోచించసాగాడు. కోటీశ్వరుడు కావటానికి ఇంకేదన్నా వృత్తి చేపట్టాలనిపించింది.\n\nశెట్టి బుద్ధి ఇలా పెడతోవనపడుతూండగా, అతని పక్కవీధిలో ఉన్న ఒక లక్షాధికారి ఇంట దొంగలు పడి, లక్ష వరహాలు విలువ చేసే వెండీ, బంగారమూ ఎత్తుకు పోయారు. పొద్దస్తమానం కొట్లో కూర్చుని అవస్థ పడడం కన్నా అలాంటి దొంగతనం ఒక్కటిచేస్తే జీవి\n\nతాంతం హాయిగా బతక వచ్చుననిపించింది శెట్టికి.\n\nతాను దొంగతను చెయ్యాలంటే ముందుగా దొంగలను పరిచయం చేసుకోవాలి, ఆ వృత్తిలో సాధకబాధకాలు తెలుసుకోవాలి. దొంగలు రాత్రిపూట సమావేశమయ్యే స్థలాల కోసం వెతికి, చివరకు శెట్టి, ఊరిబయట పాడుబడిన శివాలయం దగ్గిర అర్ధ రాత్రిపూట కొందరు దొంగలు చేరుతూంటారని తెలుసుకుని, అర్ధరాత్రికి ముందే అక్కడికి వెళ్ళి ఆలయం అరుగు మీద పడుకుని నిద్ర పోతున్నట్టు నటించుతూ, దొంగల సంభాషణ ఆలకించ సాగాడు.\n\nశెట్టికి వాళ్ళ మాటలు వింటూంటే చెప్ప రానంత ఆశ్చర్యం వేసింది. దొంగలకు ఎంత ధైర్యసాహసాలు కావాలి, ఎంత దూరదృష్టి, సమయస్ఫూర్తి ఉండాలి!\n\nరోజూ రంగోశెట్టిని అరుగు మీద చూస్తున్న దొంగలకు, అతను ఎవరో దిక్కులేనివాడనీ,\n\n25-ఏళ్ళనాటి చందమామ కథ"
        },
        {
            "title": "అన్నింటికంటె నీచవృత్తి",
            "page_start": 55,
            "author": "చందమామ బృందం",
            "pdf_page": 55,
            "content": "తమకు ఎప్పుడైనా అవసరంవస్తే ఉపయోగ\nపడవచ్చుననీ అనిపించింది.\n\nఒకరోజు అర్ధరాత్రి ఇద్దరు దొంగలు చెరొక\nకావడీ మోసుకొచ్చారు. వారిలో ఒకడు చిన్న\nవాడు, రెండోవాడు పెద్దవాడు. చిన్నవాడు దొంగ\nనిద్ర నటిస్తున్న శెట్టిని లేపి, “మా మనిషి\nఒకడు రాలేదు. మాతో వస్తావా? నీకు తగి\nనంత ముట్ట జెప్పతాంలే! మా పని నీకు కొత్త\nఅని భయపడవలసినపనిలేదు. మేం చెప్పి\nనట్టుచేస్తేచాలు. నిన్ను కాపాడే పూచీ మాది!”\n\nఅన్నాడు.\n\nఅటువంటి అవకాశం కోసమే ఎదురు\nచూస్తూన్న రంగిశెట్టి వాళ్ళు చెప్పినట్టు చేయ\nడానికి సంతోషంగా ఒప్పుకున్నాడు.\n\nదొంగలు ముందు శెట్టి అవతారం మార్చే\nశారు: అతని చొక్కా విప్పేసి, తలకు తలగుడ్డ\nచుట్టి, మూఖానికి మసి పులిమి, చిన్నగడ్డం\n\nఅంటించి, బట్ట ఎగకట్టించి, చేతికి కర్ర\nఇచ్చి, నెత్తిన గోతపు సంచీ పెట్టి, చేతికి\nఏడెనిమిది బెల్లపు గడ్డలు ఇచ్చి, “ఇక\nపద!” అన్నారు.\n\nదొంగతనానికి పోవాలంటే ఇంత తతంగం\nఉన్నదని శెట్టికి తెలియదు. తనని దొంగలు\nనిమిషాలలో ఒక రైతుగా మార్చేశారు. ఈ\nరూపంలో తనను చూసి తన భార్య కూడా\nగుర్తించలేదు.\n\nఇలా ఆలోచించుకుంటూ పోతున్న శెట్టి\nచీకట్లో చూడక, దారిలో పడుకుని ఉన్న ఒక\nవీధికుక్క తోక తొక్కాడు. అది గట్టిగా మొర\nగడం ప్రారంభించింది. శెట్టి ఒక్కసారిగా\nఅదురుకుని, “అమ్మో!” అంటూ గట్టిగా\nఅరిచి చేతిలోని బెల్లపుగడ్డలు జారవిడిచాడు.\nకుక్క మొరగడం ఆపి, బెల్లపుగడ్డలను నాక\nనారంభించింది.\n\nపెద్దదొంగ శెట్టితో, “మనం వెళుతున్నది\nదొంగతనానికి, నాయనా! పెండ్లి భోజనానికి\nకాదు. ఆ సంగతి గుర్తుంచుకుని కొంచెం\nజాగర్తగా ఉండాలి,” అని శెట్టికి మరికొన్ని\nబెల్లపు ఉండలు ఇచ్చాడు.\n\nచిన్నదొంగ శెట్టితో, “కుక్క అరవటమూ,\nవెంటనే మానటమూ కొత్వాలు గమనిస్తాడు.\nఅతను రాకమానడు. వచ్చి రకరకాల ప్రశ్నలు\nవేస్తాడు. మనని ఏమార్చి బుట్టలో వెయ్యటా\nనికి ప్రయత్నిస్తాడు. నువ్వు నోరెత్తకు. అన్ని\nప్రశ్నలకూ నేనే సమాధానం చెబుతాను,”\nఅన్నాడు.\n\nచిన్నదొంగ ఊహించినట్టే కొత్వాలు గుర్రం\nమీద అటుగా వచ్చాడు. అతను కోపంగా,\n\n“ఎవరా మీరు? అర్ధరాత్రి ఇలా వీధుల వెంట తిరగరాదని తెలీదా? ఈవేళప్పుడు ఏం పని మీదబయలుదేరారు? నిజం చెప్పండి,” అని గద్దించాడు.\n\nకొత్వాలు గొంతు వింటుంటేనే శెట్టికి గుండెల్లో అదురుపుట్టింది.\n\n“ఛీ, ఛీ! క్షణక్షణమూ ప్రాణాలు అర చేతిలో పెట్టుకుని బతికే ఈ వృత్తిఏం వృత్తి? ఇందులో ఎంతలాభం ఉంటే మటుకేం? ఇంతకుముందు ఈ కొత్వాలు కాదుగదా, ఇంతకన్న పెద్ద అధికారిని చూసి కూడా ఎన్నడూ భయపడలేదే,” అనుకున్నాడు రంగిశెట్టి.\n\nచిన్నదొంగ కొత్వాలుతో, “మాది పక్క గ్రామం రామాపురం దొరా! బెల్లపు ఉండలు అమ్ముకుందామని కావళ్ళు వేసుకొచ్చాం. ఈ\n\nచీకట్లో సత్రందారి తెలీక వీధులన్నీ తిరుగు తున్నాం. తమరు కాస్తసత్రందారి చూపించి పుణ్యంకట్టుకొండి,” అన్నాడు ఎంతో అమా యకంగా.\n\n“సత్రందారి చెబుతాను. ముందు మీ పేర్లు చెప్పండి. ఈ బొర్రవాడెవడు? కాయ కష్టం చేసేవాడులాగా లేదే!” అన్నాడు కొత్వాలు శెట్టిని చూసి.\n\nశెట్టికి గుండె దడపుట్టింది.\n\n“నా పేరు రాములండి, వీడు మా అన్న కిష్టయ్య. ఈయనమారుబేగాడు మంగయ్య. కాయకష్టం చెయ్యకుండానే కూర్చున్న చోటు నుంచి కదలకుండా లాభాలు తిని బొర్ర పెంచాడు,” అన్నాడు చిన్నదొంగ.\n\nకొత్వాలు నవ్వి, సత్రందారి చెప్పి, “ఓ ఘడియలో సత్రం కేసి వస్తాను. మీరు\n\nముగ్గురూ ఉన్నారో, లేదో చూస్తాను. జాగ్రత్త! వెళ్ళండి,” అన్నాడు.\n\nబ్రతుకు జీవుడా అనుకుంటూ, ముగ్గురూ ముందుకు సాగారు దొంగతనానికి. ఇప్పటికి శెట్టికి దొంగవృత్తి మీద పూర్తిగా ఏవగింపు కలిగింది. అడుగడుగునా అబద్ధాలు! క్షణ క్షణం భయం! ఇంకా దొంగతనం చెయ్యక మునుపే ఇలా ఉంటే, వృత్తి చేపట్టినాక మన శ్శాంతి పూర్తిగా పోవడం ఖాయం. “చచ్చినా ఈ వృత్తి లోకి దిగరాదు. ఎలాగైనా ఇక్కడి నుంచి తప్పించుకు పోవాలి!” అనుకున్నాడు రంగి శెట్టి.\n\nముగ్గురూ ఒక పెద్ద ఇంటి ముందు ఆగారు. అదే వాళ్ళు కొల్లగొట్టదలచుకున్న ఇల్లు.\n\n“నేను తాళం పగలగొట్టుతాను. మనిద్ద రమూ లోపల పనిముగించుకుని వచ్చేదాకా ఇతను బయట కాపలా ఉంటాడు,” అని కూడబలుక్కుని దొంగలు తాళం పగలగొట్టి లోపలికి వెళ్ళారు.\n\nవెంటనే రంగి శెట్టి అక్కడినుంచి మెల్లగా కదిలి, తన ఇంటికి బయలుదేరాడు. అతను\n\nకొంతదూరం వెళ్ళి గబగబా తమ వీధిమలుపు తిరుగుతూండగా రాజభటులు ఒక దొంగను పెడరెక్కలు విరిచికట్టి, కొరడాలతో బాదుతూ చెరసాల కేసి తీసుకుపోతూ కనిపించారు. దొంగ వెంట వాడి భార్యా, పిల్లలూ గోల గోలగా ఏడుస్తూ పోతున్నారు. తెల్లవారవచ్చే సమయంలో ఇది చూసిన గ్రామస్థులెవరూ, “అయ్యో, పాపం!” అనలేదు.\n\nశెట్టికి ఆ దొంగ మీద కొండంత జాలి వేసింది. “ఇదేం వృత్తోగాని, పట్టుబడ్డ వాణ్ణి ఎంత శిక్షించినా లోకం ఇంకా శిక్షించాలనే అనుకుంటుంది. ఎంత నీచవృత్తి. నేను పట్టు బడినా నా గతీ ఇంతేగదా!” అనుకున్నాడు అతడు.\n\nశెట్టి దొడ్డిదారిన లోపలికి వెళ్ళి, కొద్దిగా మిగిలి వున్న తన వేషం పూర్తిగా కడిగేసుకుని, ప్రశాంత మనస్సుతో తన ఇంటి అరుగు మీద పడుకున్నాడు.\n\nబాగా తెల్లవారినా నిద్రలేవని శెట్టిని అతని భార్య లేపి, కొత్వాలు ఇద్దరు దొంగలను తెల్ల వారుయుమున పారిపోతుంటే, వెంటతరిమి కత్తులతో చంపిన వార్త చెప్పింది.\n\nచిత్రాలు: గాంధీకి\nఅయ్య\n\nఅజేయుడు గరుడుడు!\n\nచంద్రపురిలో చోటుచేసుకున్న అనివార్య\nపరిస్థితుల దృష్ట్యా పట్టాభిషేకం - వివాహం వాయిదా పడ్డాయి.\nవజ్రురి రాజు వంటి అతిథులు కొందరు అప్పటిపిస్టుడే అక్కడి\nనుంచి బయలుదేరారు. రాజగురువు, ఆస్థాన జ్యోతిషుక్కుడు\nమహారాజును దర్శించి ఆలోచనలు జరిపారు.\n\nఅదే సమయంలో అక్కడ పర్వత గుహలలో\nరవీంద్రదేవుడు అసహనానికి లోనయ్యాడు.\n\nఒక కోయయువకుడు అక్కడికి\nహడావుడిగా వచ్చాడు.\n\nరవీంద్రదేవుడు, గుహను\nసమీపిస్తూండగా, ఇద్దరు మనుషులు\nగుర్రాల పైనుంచి దిగుతున్నారు.\n\nఆ కోయయువతి\nఏమయింది? ఇంకా\nతిరిగిరాలేదు!\nపుష్పరాజునుంచి ఎలాంటి\nసమాచారమూ లేదు.\n\nఎక్కడ నా బాల్య\nస్నేహితుడు? మేము\nసహాధ్యాయులమన్న విషయం\nనీకు తెలుసా?\n\nగుహను\nచేరాక...\n\nనరేంద్రా, ఇన్ని రోజులు\nనిన్ను చూడనందుకు నన్ను\nకమించు.\n\nకాస్త ఓర్పు వహించు\nరవీంద్రా. నాగబంధు అనుకున్నది\nసాధించగలడు.\n\nమా తండ్రి కూడా\nమిమ్మల్ని కలుసుకోవడానికి\nఆత్రుతగా ఉన్నారు."
        },
        {
            "title": "అజేయుడు గరుడుడు!-11",
            "page_start": 59,
            "author": "చందమామ బృందం",
            "pdf_page": 59,
            "content": "డిసెంబర్ 2006\n\n60\n\nచందమామ\n\nచందమామ\n\n\n\nమన సాంస్కృతిక ఉత్సవాలు\nకురుక్షేత్ర ఉత్సవం\n\nహర్యానాలోని కురుక్షేత్రం అనగానే మనకు రెండు విషయాలు స్ఫురణకు వస్తాయి. మొదటిది మహాభారత గాథలోని కురుపాండవ యుద్ధం! ఆ మహా సంగ్రామం పద్ధెనిమిది రోజులపాటు ఇక్కడే జరిగింది. రెండవది భగవద్గీతోపదేశం. కురుక్షేత్రంలో ఉభయసేనలూ మోహరించాయి. శత్రు పక్షంలో ఉన్న భీష్మ ద్రోణాది గురువులనూ, బంధు మిత్రులనూ చూసి, కేవలం రాజ్యం కోసం వీళ్ళందరినీ హతమార్చాలా? అన్న సంధిగ్గావస్థకు లోనై విషాదగ్రస్తుడయ్యాడు పాండవమధ్యముడైన అర్జునుడు.\n\nఅప్పుడు పార్థసారథిగా ఉన్న శ్రీకృష్ణ పరమాత్మ అర్జునుడికి కర్తవ్యబోధ చేసి, అతన్ని కర్యోన్ముఖుణ్ణి చేశాడు. శ్రీకృష్ణుడు కురుక్షేత్రంలో అర్జునుడికి చేసిన బోధనలనే హిందువులు 'భగవద్గీత' అని భక్తితో కీర్తిస్తారు. ఆ విధంగా కురుక్షేత్రం భగవద్గీతకు జన్మస్థానంగా భావించబడుతున్నది. ఇక్కడ యేటా ఒకవారం పాటు 'గీతా జయంతిని' కురుక్షేత్ర ఉత్సవంగా జరుపుకుంటారు. ఈ సంవత్సరం ఈ ఉత్సవం డిసెంబర్ 1-7 తేదీల మధ్య జరుగనున్నది. ఈ ఉత్సవానికి దేశం నలుమూలల నుంచీ వేలాది మంది యాత్రికులు వస్తూంటారు. ఈ ఉత్సవ కాలంలో కురుక్షేత్రం దర్శించడాన్ని మరువరాని ఆధ్యాత్మిక, సాంస్కృతిక అనుభవంగా పరిగణిస్తారు.\n\nహిందువులకు అత్యంత పవిత్రమైన గ్రంథం భగవద్గీత. జీవితంలో ఏమార్గంలో పయనించి నప్పటికీ, ఏ పూజా విధానాన్ని అనుసరించినప్పటికీ ఫరవాలేదు; మనిషి తన పురోగతికి చేసే ప్రతి ప్రయత్నం, ప్రతిఒక్కరి అభ్యుదయానికి దోహదం చేసేలా ఉండాలన్న ఉదాత్త ఆశయంతో ముందుకు సాగినంత కాలం దాన్ని గుర్తించి గౌరవించాలన్న ఆధార సత్యాన్ని చాటి చెబుతుంది భగవద్గీత.\n\nఉత్సవ సమయంలో యాత్రికులు బ్రహ్మసరోవరంలోనూ, సన్నిహిచ్ సరోవరంలోనూ స్నాన మాచరించడం ఎంతో పుణ్యప్రదంగా భావిస్తారు.\nఏడు రోజులపాటు గీతా పారాయణం, భగవద్గీత ఉపన్యాసాలు, భారతకుల ప్రసంగాలు, నాటకాలు, భక్తిగీతాల ఆలాపన మొదలైనవి జరుగుతాయి.\n\nఈ పవిత్ర భూమిని గౌతమ బుద్ధుడు, పది మంది శిక్కు గురువులు సందర్శించారు.\n\nన్యూట్రిన్ క్విజ్ - 2\n\nసమాధానాలు:\n1. బి. మధ్యప్రదేశ్, 2. ఎ. నర్మద."
        },
        {
            "title": "మన సాంస్కృతిక ఉత్సవాలు : కురుక్షేత్ర ఉత్సవం",
            "page_start": 63,
            "author": "చందమామ బృందం",
            "pdf_page": 63,
            "content": "# విజ్ఞానం .... వినోదం .... వికాసం ....\n\n## విజ్ఞాన వీచికలు :\n\n### రంగు రక్షణ\n\nమన కళ్ళు ఎర్రబడితే మన దరిదాపులకు రావడానికి ఎవరైనాసరే వెనకాడుతారు. మన కళ్ళకలక జబ్బు వాళ్ళకు అంటుకోగలదనే భయమే అందుకు కారణం. కప్ప కళ్ళు ఎర్రగా ఉండడంవల్ల కొన్ని ప్రాణులు దాన్ని సమీపించడానికి సాధ్య పడటంలేదు. కారణం దాని కంటిజబ్బు కాదు. అది కప్ప తనను తాను కాపాడుకునే ఉపాయం.\n\nమధ్య అమెరికాలోని వర్షపు అడవులలో నివసించే ఎర్రకళ్ళ కప్ప, తన కళ్ళ రంగునూ, శరీరం రంగునూ శత్రువుల బారి నుంచి తనను రక్షించుకోవడానికి ఉపయోగించుకుంటున్నది. ఈ కప్ప ఎర్రకళ్ళ చుట్టూ నీలం, పసుపు చారలతో ప్రకాశవంతమైన పచ్చటి రంగు శరీరం కలిగి ఉన్నది. చూపుకు అడ్డురాకుండా కనుగుడ్లను కాపాడే మూడో కనురెప్ప కూడా దీనికి ఉన్నది.\n\nఈ కప్ప తన శరీరం రంగును పరిసరాలతో కలిసిపోవడానికీ, శత్రువులను బెదరగొట్టడానికీ రెండు విధాలుగానూ ఉపయోగించుకుంటుంది. ఇది ఎక్కువ కాలం చెట్ల మధ్యే నివసిస్తుంది. దీని శరీరం రంగు చెట్లతో అందంగా కలిసిపోతుంది. అక్కడి ప్రకృతి పరిసరాలను బట్టి, ఈ కప్ప శరీరం రంగు లేత రంగుగానో, ముదురు రంగుగానో ఉండడం ఇక్కడ చెప్పుకోతగ్గ మరో విశేషం.\n\n### మన పరిసరాలు\n\n#### గుమ్మడికాయల పోటీ\n\nయేటా ప్రపంచ వ్యాప్తంగా ఉన్న వందలాది మంది రైతులు తాము పండించిన అతి పెద్ద గుమ్మడి కాయలను ప్రదర్శించడానికి గుమిగూడుతారు. తాము పండించినవే మిగతా వాటికన్నా పెద్దవిగా ఉండాలని ప్రతి ఒక్కరూ ఉత్సాహపడతారు. ఇప్పటి వరకు ఓరిగాన్‌కు చెందిన స్టీవ్ డెల్టటాస్ అనే రైతు అతి పెద్ద గుమ్మడికాయను పండించి రికార్డు కైవసం చేసుకున్నాడు. ఆయన పండించిన గుమ్మడికాయ బరువు 6 2 8 కి. గ్రా.\n\nఇటువంటి బ్రహ్మాండమైన గుమ్మడికాయలను పండించడం ఆషామాషీ వ్యవహారం కాదని ఈ పోటీలను నిర్వహించే యాండ్రూ సాబిన్ చెబుతున్నాడు. అందుకు ఎంతో శ్రమ, కృషి, పట్టుదల అవసరమని చెబుతున్నాడు. ప్రపంచంలోకెల్లా అతి పెద్ద క్యారట్ 9 కి. గ్రా. ఆపిల్ 2 కి. గ్రా. క్యాబేజ్ 5 6 కి. గ్రా. బరువుగలవిగా రైతులు పండించగలిగారు."
        },
        {
            "title": "విజ్ఞానం ... వినోదం ... వికాసం ...",
            "page_start": 64,
            "author": "చందమామ బృందం",
            "pdf_page": 64,
            "content": "# విజ్ఞానం ... వినోదం ... వికాసం ...\n\n## మీకు తెలుసా?\n\n### వెక్కిళ్ళు\n\nనవ్వు మంచి ఔషధం అంటారు. ఇటీవల ‘నవ్వు చికిత్స’ అనే మాట కూడా అక్కడక్కడా వినిపిస్తోంది. నవ్వు మనుషులలోని ఒత్తిడిని తగ్గించి ఉత్సాహాన్ని కలిగిస్తుందనడంలో సందేహం లేదు. అయినా ఏదైనా మోతాదు మించితే అనర్థాలు తప్పవు కదా. ఆహారం మితిమించి తింటే, ఆయాసం అజీర్ణం తప్పించుకోలేం.\n\nఆదే విధంగా అమితంగా నవ్వే వ్యక్తి ము (డయాప్రం) నియంత్రణ కోల్పోతాడు; అది హాతత్తుగా సంకోచిస్తుంది. దాంతో కుఠంలోని స్వరణాళాలు వేగంగా మూసుకుపోతాయి. దాంతో వెక్కిళ్ళు వస్తాయి.\n\nఊపిరి బిబల్ట్ డం బొగ్గుపులుసు వాయువును పుట్టించి వెక్కిళ్ళను ఆపుతుంది. అమెరికాలోని ఐవోవాకు చెందిన చార్లెస్ ఓస్టోర్న్ అనే వ్యక్తి 69 గంటల పాటు నిమిషానికి 46 సార్లు వెక్కిళ్ళు కొనసాగించి ప్రపంచ రికార్డు సృష్టించాడు.\n\n## మన దేశం క్విజ్\n\nఇక్కడిసూక్తుల ద్వారా వాటిని చెప్పిన మనపెద్దలను స్మరించుకుందాం:\n\n1. “మనిషిలో నిక్షిప్తమై ఉన్న పరిపూర్ణత్వాన్ని బహిర్గతం చేసేదే విద్య!” ఈ సూక్తి ఎవరిది?\n\n2. “బలం భౌతిక సామర్థ్యం నుంచి రాదు; అజేయమైన సంకల్పం నుంచే ఆవిర్భవిస్తుంది!” ఇలా చెప్పిన వారెవరు?\n\n3. “బలహీనులు క్షమించలేరు. క్షమించే దొడ్డ గుణం బలవంతులకే ఉంటుంది.” ఇది ఎవరి నోటి నుంచి వెలువడిన మాట?\n\n4. “క్రీడాస్ఫూర్తితోనే ఆటలను ఆడాలి,” అని మనకు సలహా ఇచ్చిన వారెవరు?\n\n5. “జ్ఞానం అన్నది మనమెదడు మారుమూల పారలలో ఎక్కడో దాచి ఉంచవలసినది కాదు,” అని చెప్పినవారెవరు? (సమాధానాలు 66వ పేజీలో)\n\n## న్యూట్రిన్ కంటెస్ట్- 3\n\nఅనే పదం ఎన్నిసార్లు వచ్చిందో లెక్కగట్టండి. ఒక కాగితం తీసుకుని అందులో సమాధానం రాసి, మీ పేరు, పుట్టిన తేది, తరగతి, పాఠశాల పేరు, పిన్ కోడ్ తో సహా ఇంటి పూర్తి చిరునామా రాసి, చందమామ ఇండియా లిమిటెడ్, 82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097 చిరునామాకు నవంబర్ 31న తేదీలోగా పంపండి.\n\n*Conditions apply*"
        },
        {
            "title": "ఫోటో వ్యాఖ్యల పోటీ",
            "page_start": 66,
            "author": "చందమామ బృందం",
            "pdf_page": 65,
            "content": "## ఫోటో వ్యాఖ్యల పోటీ\n\nఈ ఫోటోలకు ఒక్క మాటలోగాని, చిన్నవాక్యంలోగాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nKALANIKETAN BALU\n\nKALANIKETAN BALU\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు ఫిబ్రవరి 2007 సంచికలో ప్రచురిస్తాం.\n\nఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈ కాట్టుతాంగల్, చెన్నయ్ - 600097.\n\nఅభినందనలు\n\nఫోటో వ్యాఖ్యల పోటీ:\n\nఅక్టోబర్ నెల పోటీ ఫలితాలు\n\nడి.వి. శ్రీవిద్య\nడాటరాఫ్ డి.కె. వాసుదేవ్\n10-105/1, పి.వి.ఎన్. కాలనీ\nమల్కజ్‌గిరి, హైదరాబాద్ - 500 047\n(ఆం.ప్ర)\n\nమొదటి ఫోటో : ఇక వెళదాం రా మరి!\n\nరెండవ ఫోటో : ఆగు, పాలు తాగొద్దామరి?\n\nసమాధానాలు :\n\n1. స్వామి వివేకానంద.\n\n2. మహాత్మాగాంధీ.\n\n3. రవీంద్రనాథ టాగూర్.\n\n4. జవహర్‌లాల్ నెహ్రూ\n\n5. డా. సర్వేపల్లి రాధాకృష్ణన్.\n\nవంట గ్యాస్‌ను\nపొదుపుచేయడం ఎలా?\n\nబృంద చిక్కులో పడింది. వాళ్ళింట్లోని సిలిం\nడర్‌లో గ్యాస్ అయిపోవచ్చింది. రిఫిల్స్ కొరత వల్ల ఇంకో\nవారం వరకు సిలిండర్ సరఫరా ఉండదని ఏజెన్సీవాళ్ళు\nచెప్పేశారు. ఇంట్లో పిల్లలకూ, భర్తకూ అత్తమామలకూ\nవంటచేయడానికి ఇప్పటికే నానా అవస్థ పడుతున్నది.\nఇప్పుడనగా ఊరి నుంచి మేనమామ, మేనత్తలు దిగారు.\nబృంద పడే ఇబ్బందిని చూసి, “దిగులు పడకు బృందా,\nవంటపనులు నేను చూసుకుంటాను,” అన్నది మేనత్త.\n\nఆ క్షణం నుంచి వంటగదిలో వంటపనులన్నీ అత్తయ్యే\nచూసుకోసాగింది. ఆరోజు ప్రశాంతంగా గడిచిపోయింది. మరునాడు అత్తయ్య గ్యాస్ అయి\nపోయిందని చెప్పగలదని బృంద ఎదురు చూసింది. అయితే, అలాంటిదేమీ జరగలేదు. బృంద\nఅదెలా సాధ్యమయిందని అత్తయ్యను అడిగింది. “గ్యాస్‌ను పొదుపు చేయడానికి చేయవలసి\nనవన్నీ చేశాను బృందా. నువ్వు నిర్లక్ష్యంచేసిన కొన్ని విషయాలను నేను పాటించాను. నీ కుటుంబ\nఅవసరాలకు అనుగుణంగా నువ్వు రకరకాల వంటకాలకోసం నాలుగయిదు సార్లు వండడం\nచూశాను. దాన్ని మళ్ళీ వేడిచేస్తున్నావు. దానికితోడు వంటగదిలో లభించే పాత్రలను నువ్వు\nసరిగ్గా ఉపయోగించుకోవడం లేదు. నేను అక్కడున్న పెద్ద కుక్కర్‌ను ఉపయోగించి, అన్నం,\nపప్పు, కూరగాయలు అన్నీ ఒకేసారి ఉడికించి, హాట్ బాక్సస్‌లో పెట్టి, అవసరమైనప్పుడు\nవడ్డించాను. అందువల్ల మళ్ళీ మళ్ళీ వేడిచేయవలసిన అవసరం లేదు. ఇలా చేయడం వల్ల\nవంటగ్యాస్ బాగా ఆదా అవుతుంది,” అన్నది అత్తయ్య.\n\n“అలాగా! ఈ చిన్న విషయాలు కూడా నాకు ఇన్నాళ్ళు తెలియకుండా పోయాయి! ఇకపై వంట ఒక్కసారిగానే చేసేసి, అందరూ కలిసి కూర్చుని తినేలా చూస్తాను,” అన్నది బృంద సంతోషంగా.\n\nIf you don't save Gas,\nyou won't be able to enjoy\nanything.\n\nAsk Mumy to cook food in pressure cooker, take wide & shallow\ncontainers for cooking and use small burner to save gas.\n\nPetroleum Conservation Research Association\nSanrakshan Bhawan, 10, Bhikaji Cama Place, New Delhi 110066.\n\nWrite a slogan on Gas Conservation and Win Prizes.\n\nchandamama (Telugu) Dec. 2006 RNI No. 1114/57. Regd No. TN/CC(S)Dn/159/06-08\nLicensed to post WPP - Inland No.TN/CC(S)Dn/84/06-08, Foreign No. 85/06-08\n\n1...2...3...\n\nMaha Lacto...\n'Maha Fun...\nMaha Prizes\n\n*Conditions Apply\n\nWatch the Nutrine Maha Lacto TV Commercial on your favourite channels....Write the missing words in the following jingle...\n\nAnd\n\nWIN EXCITING MAHA PRIZES...\n\nJingle :\n\n1..2..3................................................\n1..2..3................................................\nFull of Cream Full of Malt Full of Milk\nYeah!...\n\n1..2..3................................................\n1..2..3................................................\nBaseline :\nVO : ..................................................\nThe Best Lacto in Town\n\nCut this and send your entries\n\nSend your entries to :\n\nCHANDAMAMA INDIA LTD.,\n82, DEFENCE OFFICERS COLONY,\nEKKATUTHANGAL, CHENNAI 600 097.\n\nThis product is also available without this offer.\n\nnutrine\nMAHA\nLACTO\n\nTHE\nBEST\nLACTO\nIN TOWN\n\nIndia's largest selling sweets and toffees."
        }
    ]
}