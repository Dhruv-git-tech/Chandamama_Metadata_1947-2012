{
    "book_id": "చందమామ_2006_05",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 6,
            "content": "వింతస్వార్థం\n\nవెదిరేశ్వరం అనే గ్రామంలో, ఎల్లాయమ్మ అనే మంత్రసాని ఉండేది. నెలలు నిండి కాన్పువచ్చే సమయంలో, ఆ చుట్టు పక్కల గ్రామాలలో అందరూ ఎల్లాయమ్మనే పిలి చేవారు. తల్లీ, బిడ్డలపాలిట మంచి హస్తవాసి గల రక్షణదేవతగా, ఆమె పేరు పొందింది.\n\nఒక రోజు ఆమె ఏదో గ్రామంలో పురుడు పోసివస్తున్నది. వెదిరేశ్వరం పాలిమేరలలో ఒక చెట్టు కింద కొందరు ఆడవాళ్ళు, ఒక మేనా చుట్టూ మూగివున్నారు. ఆడవాళ్ళలో ఒకామె ఎల్లాయమ్మను గుర్తించి, “ఎల్లాయమ్మా! మన జమీందారుగారి కోడలు మన గ్రామం లోని విదురాశ్రమం చూడడానికి వచ్చారు. ఆవిడ ఇప్పుడు ఏడోనెల గర్భిణీ మాత్రమే. కాని, పరిస్థితి చూస్తూంటే కాన్పు లక్షణాలు కన్పిస్తున్నాయి,” అన్నది.\n\nఎల్లాయమ్మమేనాలో వున్న జమీందారు కోడల్ని పరీక్షించి, “కచ్చితంగా ఇవి కాన్పు\n\nలక్షణాలే, త్వరగా మా ఇంటికి తీసుకు పోదాం,” అని బోయీలను తొందరపెట్టి, పరిచారికల సహాయంతో తనింటికి తీసుకు వెళ్ళింది. కాన్పు సవ్యంగా జరిగి మగుషిల్లవాడు పుట్టాడు. ఈ వార్తతెలిసి జమీందారు, కొడుకు, ఇంకా ఇతరపరివారం ఎల్లాయమ్మవుంటున్న చిన్న పెంకుటింటికి చేరుకున్నారు.\n\nఎల్లాయమ్మ, జమీందారుతో, “ప్రభూ! నెలలు నిండకపోయినా ఏడవ నెలలో కాన్పు ప్రమాదకరమైనది కాదు. క్షమించండి. మీ వంటి మహారాజులకు కావలసిన సదుపాయాలున్న ఇల్లుకాదు నాది,” అన్నది.\n\nజమీందారు తృప్తిగా తలాడించి, “నీ హస్తవాసి గురించి వినడమేకాదు, ఇవాళ ప్రత్యక్షంగా చూశాను. నీకిక్కడ సమస్త సదు పాయాలూ చేస్తాను. రాజవైద్యులిక్కడికే వచ్చి, నా మనవడినీ, కోడలినీ చూస్తారు,” అన్నాడు.\n\nడా. జొన్నలగడ్డ మార్కండేయులు"
        },
        {
            "title": "వింతస్వార్థం",
            "page_start": 7,
            "author": "డా. జొన్నలగడ్డ మార్కండేయులు",
            "pdf_page": 7,
            "content": "ఆ రోజుతో ఎల్లాయమ్మ జాతకమే మారి\nపోయింది. ఆమె ఇంటికి అన్ని సదుపా\nయాలూ ఏర్పడ్డాయి. వారం గడిచాక జమీం\nదారు, ఎల్లాయమ్మ భర్త ఈశ్వరయ్యను\nపిలిచి, అప్పటికప్పుడు నాలుగెకరాల పాలం\nబహూకరించాడు.\n\nజమీందారు కోడలు అక్కడి నుంచి వెళ్ళి\nపోయే రోజున ఎల్లాయమ్మతో, “నువ్వు,\nనన్నూ, నా బిడ్డనూ కాపాడిన దేవతవు. నీకు\nగనక కూతురు పుడితే, నా కోడలిని చేసు\nకుంటాను,” అన్నది.\n\nఎల్లాయమ్మ చేతులు జోడించి, “నేను\nచేసింది నా వృత్తిధర్మం. ఇప్పటికే జమీందారు\nగారు నా పేదస్థితిని మార్చేశారు. ఈ అదృష్టం\nచాలు. మీ పేరు చెప్పుకుని సుఖంగా బ్రతు\nకుతూ వుంటాము. నాకు ఏమాత్రం దురాశ\nలేదు,” అన్నది.\n\nఎల్లాయమ్మకిప్పడు పేరు ప్రతిష్ఠలతో\nపాటు మంచి భవంతి, పాలం ఏర్పడడంతో\nజీవితం చాలా సుఖంగా సాగిపోతున్నది.\nనాలుగు సంవత్సరాల తర్వాత ఆమెకొక\nకూతురు పుట్టింది. ఎల్లాయమ్మ, ఆమెకు\nరాగిణి అని పేరు పెట్టింది.\n\nకాలం చాలా వేగంగా గడిచిపోయింది.\nజమీందారు వృద్ధుడయ్యాడు. ఆయన\nకొడుకు జమీందారీ బాధ్యతలు స్వీకరిం\nచాడు. మనవడు కళ్యాణవర్మ ఇరవై ఏళ్ళ\nయువకుడయ్యాడు. ఎల్లాయమ్మకూతురు\nరాగిణి మంచి అందగత్తిగా పేరు తెచ్చుకుంది.\nఆ సంవత్సరం విదురేశ్వరాలయం బ్రహ్మోత్స\nవాలకు వచ్చిన జమీందారు కుటుంబం\nఎల్లాయమ్మను, రాగిణిని చూడడం తటస్థిం\nచింది. కళ్యాణవర్మ తల్లి, ఎల్లాయమ్మను\nఆప్యాయంగా పలకరించింది. రాగిణిని\nచూడగానే ఆమెకు కోడల్ని చేసుకుంటానన్న\nమాట గుర్తుకొచ్చింది.\n\n“నీ కూతురు చాలా అందగత్తె. నాకు\nస్వతంత్రం గనక వుంటే, నీ కూతుర్ని తప్పక\nనా కోడల్ని చేసుకునే దాన్ని,” అన్నది, కళ్యాణ\nవర్మతల్లి ఎల్లాయమ్మతో.\n\nఎల్లాయమ్మనవ్వి ఊరుకుంది.\n\nఅయితే, కళ్యాణవర్మ ఆ మాటలు విని\nతల్లిని విషయమేమిటని అడిగి తెలుసుకు\nన్నాడు. ఆ తర్వాత ఎవరూ లేని సమయంలో\nఅతడు, రాగిణిని కలుసుకుని, తన తల్లి\nఆశపడుతున్నట్లుగా, రాగిణిని వివాహం\nచేసుకుని, తల్లికి ఆనందం కలిగించాలని\nఅనుకుంటున్నట్లుగా చెప్పాడు.\n\nకాని రాగిణి, “వంశ ప్రతిష్ఠతో ముడిపడిన\nజమీందారీ వంశము మీది. మంత్రసానితో\nవియ్యం లోకం మెచ్చదు. అన్నిటికన్నా, మీ\nకుటుంబ సభ్యుల ఆగ్రహావేశాలను\nఎదుర్కునే శక్తి మీకుగాని, మా కుటుంబ\nసభ్యులకుగాని లేదు,” అన్నది.\n\nఇందుకు కళ్యాణవర్మ ఏమీ మాట్లాడ\nకుండా వెళ్ళిపోయాడు.\n\nఎలాగో ఈ విషయం వృద్ధ జమీందారు\nచెవిలో పడింది. ఆయన రాగిణి జాతకాన్ని\nతెప్పించి, రహస్యంగా జ్యోతిష్కుల చేత పరిశీ\nలింప జేశాడు. ఆమె జాతకంలో మహారాణి\nయోగంతో పాటు, రాజమాత యోగం కూడా\nవున్నదని తెలియడంతో ఉలిక్కి పడ్డాడు. ఈ\nవిషమ పరిస్థితిని మొగ్గలోనే తుంచేయా\nలంటే కళ్యాణవర్మకు మెంటనేతగినసంబంధం\nచూసి పెళ్ళిచేయ్యాలని అందుకు ఆయత్తం\nకాసాగాడు.\n\nకానీ, అంతలో ఎవరూ ఉహించని ఒక\nదుర్ఘటన జరిగింది. ఒక రోజున కళ్యాణవర్మ\nవాహ్యాళికి బయటకు వెళ్ళాడు. ఆ సమ\nయంలో హాతాత్తుగా మేఘాలు కమ్ముకువచ్చి,\nఉరుములు, మెరుపులతో పెద్దవాన ప్రారంభ\nమైంది. కళ్యాణవర్మకొక అడుగు దూరంలో\nపిడుగు పడడంతో, అతడు గుర్రం మీది\nనుంచి జారి పడిస్పృహకోల్పోయాడు. అతన్ని\nఇంటికి చేర్చారు. అయితే, పిడుగు పాటుకు\nఅతడికి చూపు పోయింది. వైద్యులు పరీక్ష\nచేసి-మళ్ళీ ఒకసారి అలాంటి అనుకోని\nసంఘటన జరిగి చూపురావాలి తప్ప, వైద్య\nసహాయంతో ఇప్పటికిప్పుడు చూపు వచ్చే అవ\n\nకాశం లేదని చెప్పారు. జమీందారు కుటుం\nబమంతా విచారంలో మునిగిపోయింది.\n\nఆ మర్నాడు వృద్ధ జమీందారు, కళ్యాణ\nవర్మతో, “మీ అమ్మఎముహూర్తాన అన్నదో\nకాని, ఆ మంత్రసాని కూతురు, నీకు భార్య\nకావాలని విధిరాశాడేమోననిపిస్తున్నది. నువ్వా\nరాగిణిని వివాహమాడేందుకు ఇష్టపడ్డావని\nతెలుసుకున్నాను. అసహాయ స్థితిలో వున్న\nనిన్ను కనిపెట్టుకుని వుంటూ సేవలు చేసే\nమనిషి అవసరంవుంది. ఆమె నీకు భార్యగా\nరామానికిమేము అభ్యంతరపెట్టం,” అన్నాడు.\n\nఇందుకు కళ్యాణవర్మ కొద్దిసేపు ఆలో\nచించి, “అంతా మీ ఇష్టం,” అనేశాడు.\n\nఎల్లాయమ్మకు వార్తచేరింది. ఆమె రాగి\nణితో, “వాళ్ళెంత జమీందారులైనా, ఒక గుడ్డి\nవాడికి భార్యగా నిన్ను చూడలేను. ఈ పెళ్ళికి\nనువ్వొప్పుకోకు,” అన్నది.\n\nతల్లి మాటలకు రాగిణి అడ్డంగా తలా డించి, “మనం బలహీనులం. జమీందా రును కాదంటే మనం చాలా చిక్కుల్లో పడతాం. నేనీ పెళ్ళికి మనసారా ఒప్పుకుంటున్నాను,” అన్నది.\n\nఈ సంగతి విని జమీందారు కుటుంబం అట్టహాసంగా ఎల్లాయమ్మ ఇంటికి వచ్చారు. ప్రధానం చీర, నగలు తీసుకుని రాగిణి ఉన్న గదిలోకి వచ్చిన కళ్యాణవర్మ తల్లి రాగిణిని చూసి ఆశ్చర్యపోయింది. రాగిణి కళ్ళకు గంతలు కట్టుకుని వుంది. ఆమె, కళ్యాణవర్మ తల్లితో, “నా భర్తచూడని లోకాన్ని నేను కూడా చూడదలచుకోలేదు. ఒక జమీందారీ వంశం లోకి అడుగు పెడుతున్న నేను, గాంధారీ దేవిని ఆదర్శంగా తీసుకున్నాను,” అన్నది తొణక్కుండా.\n\nవచ్చిన వాళ్ళందరూ రాగిణి చేసిన పని, జమీందారీ వంశపు స్థాయికి దగినట్లు వుందని మెచ్చుకోసాగారు. అయితే, ఒక్క వృద్ధ జమీందారుకు మాత్రం రాగిణి ఆంతర్యం అర్థమైంది. ఆయన ఆశీస్సులిచ్చే నెపంతో ఏకాంతంలో పిలిపించి, ఆమెతో, “రాగిణీ! నువ్వు చాలా తెలివైనదానివి. నువ్వు మధ్య తరగతి కుటుంబం నుంచి వచ్చిన దానివి. గుడ్డివాడై పోయిన కళ్యాణవర్మకు భార్య ముసుగులో నిన్నోకపనిమనిషిగా చేయాలను కున్నాను. కాని, నువ్వు కళ్ళకు గంతలు కట్టుకుని లోకం దృష్టిలో పతివ్రత స్థాయికి ఎదిగిపోయి, భర్తతో సమానంగా జమీందారీ వంశపు సేవలందుకునే, నీ ఆలోచనను నేను పసిగట్టాను. నువ్వు నా దృష్టిలో స్వార్థ పరు రాలివి! అయినా లోకం దృష్టిలో పతివ్రతగా\n\nవున్న, నీ వింత స్వార్థాన్ని లోకం ఏనాడూ తప్పుపట్టకుండా, నా జమీందారీ వంశంలోకి నిన్ను మనస్ఫూర్తిగా ఆహ్వానిస్తున్నాను,” అన్నాడు.\n\nఅందుకు రాగిణి, “ఎమిది వింతస్వార్థమో మునుముందు మీకే తెలుస్తుంది. అయినా, నన్ను మీ ఇంటి కోడలిగా చేసుకుంటున్నందుకు సర్వదా కృతజ్ఞురాలిని,” అన్నది.\n\nరాగిణితో కళ్యాణవర్మవివాహం జరిగింది. ఆ తర్వాత రెండు నెలలకు ఉరుములు, మెరుపులతో తొలకరి వానలు ప్రారంభమయినై ఒకనాటి మధ్యాహ్నం వేళ కళ్యాణవర్మమేడ పైఅంతస్థులోని నడవాలో పెద్ద ఆననంపై కూర్చుని వుండగా, దాపులనున్న మామిడి చెట్టు మీద ఉరుముతో పాటు పెద్దపిడుగు పడింది. పిడుగు పాటుకు బెంబేలు పడి పోయిన అతడు చిన్నగా అరిచి, ఆసనంలో ఓ పక్కకు ఒరిగి పోయి కొంతసేపు చలనం లేకుండా వుండిపోయాడు.\n\nసంగతి తెలిసిన జమీందారు కుటుంబ మంతా ఆదుర్దాగా అక్కడికి వచ్చారు. కొంత\n\nసేపు తర్వాత కళ్యాణవర్మ కళ్ళు, తెరిచి, ఎదురుగా వున్న రాగిణి కేసి ఆశ్చర్య పడుతూ చూసి, “అహా, నాకు తిరిగి చూపు వచ్చింది! ఒక పిడుగు హరించిన చూపును, మరొక పిడుగు ప్రసాదించింది. అది సరే, రాగిణీ! ఆనాటికన్న, ఈ నాటినీ అందం, నాకు మరింత ఆనందం కలిగిస్తున్నది,” అన్నాడు.\n\nఅందుకు రాగిణి చిన్నగా నవ్వుతూ, “నా అందం సంగతేమోగాని, మీ హృదయ సౌందర్యం మాత్రం ఎప్పుడూ అద్భుతమైనదే. నన్ను చూసిన నాటి నుంచి మీరు నాపట్ల చూపుతూన్న ప్రేమ, నన్ను పెళ్ళాడడానికి మీరు చేసిన అపూర్వ ప్రయత్నం అంతా మొదటి నుంచీ గమనిస్తూనే ఉన్నాను కదా?” అన్నది.\n\nకళ్యాణవర్మ ఆమెను ఆప్యాయంగా దగ్గ రకు తీసుకున్నాడు.\n\nరాగిణి పతివ్రతాధర్మం వల్లనే, కళ్యాణ మృకు పోయిన చూపు వచ్చిందన్న కీర్తిరావడంతో, జమీందారీ కుటుంబంలో గౌరవించదగిన గొప్ప వ్యక్తిగా అందరి మన్ననలూ పొందింది.\n\nశునక మిత్రుడు\n\nరామేశం, కామేశం ఇరుగుపొరుగునే వున్న భూస్వాములు. ఊళ్ళో అంతా రామేశాన్ని చమత్కారానికి మారుపేరని అంటారు. ఆ రామేశాన్ని ఆటపట్టించి, తను అతణ్ణి మించిన చమత్కారి అనిపించుకోవాలని కామేశం మనసు. ఐతే, అందుకు ప్రయత్నించిన ప్పుడల్లా, భంగపడడమే రివాజయింది.\n\nఒకసారి కామేశం ఇంటి మండువాలో, కొందరు పెద్దమనుషులు కబుర్లాడుతున్నారు. వారిలో రామేశం కూడా వున్నాడు. ఆ సమయంలో, గుమ్మందాకా వచ్చిన వీధికుక్క ఒకటి కామేశం కళ్ళబడింది. ఆ వెంటనే అతడు, “రామేశం! నీ కోసం ఎవరో వచ్చినట్లున్నారు, చూడు!” అన్నాడు.\n\nఅక్కడ వున్న వాళ్ళందరూ ఘొల్లుమన్నారు.. రామేశం లేచి గుమ్మందాకవెళ్ళాడు. కుక్క ఒకసారి భౌ భౌ మని మొరిగి వెళ్ళిపోయింది.\n\n“ఎవరాయన? అలా అరిచి వెళ్ళిపోయాడేం?” అన్నాడు కామేశం.\n\n“ఎవరో నాకూ తెలియదు. వచ్చింది నీ కోసమట! నీ బదులు నేను వెళ్ళేసరికి కోపంతో అరుచుకుంటూ వెళ్ళిపోయాడు,” అన్నాడు రామేశం.\n\nకామేశం ముఖం మరోసారి వెలవెల పోయింది.\n\n– ‘బాబి’"
        },
        {
            "title": "శునక మిత్రుడు",
            "page_start": 12,
            "author": "చందమామ బృందం",
            "pdf_page": 12,
            "content": "రాకాసిలోయ\n\n9\n\n[రాజగురువు వెంట వచ్చిన బ్రహ్మపుర సైనికులు బ్రహ్మదండి మాంత్రికుడి కోసం, గుహ అంతా గాలించి, చివరకు కాలభైరవుడి విగ్రహం కిందవున్న బిలాన్ని కనుక్కున్నారు. ఎంత వెదికినా మాంత్రికుడి జాడ కనిపించక పోయేసరికి వాణ్ణి ఊదరపెట్టి బయిటికి రహ్పించేందుకు రాజగురువు, బిల ద్వారాన్ని ఎండు పుల్లలతో మూయించి, వాటి మీద చమురుపోసి నిప్ప పెట్టించాడు. తరూత–]\n\nచమురుతో బాగా తడిసిన ఎండుపుల్లలూ,\nఆకలములూ క్షణాల మీద నిప్పంటుకుని\nపెద్ద జ్వాలలతో బిల మార్గాన్ని కప్పివేసినై.\nచూస్తూండగానే నల్లని పొగ గుహనంతా ఆక్ర\nమించింది.\n\nరాజగురువు, సేనానీ, సైనికులూ గుహ\nబయిటికి పరిగెత్తారు.\n\n“గురువర్యా, మీరన్నట్టు మాంత్రికుడు బిలంలో ఎక్కడో దాక్కుని వుంటాడు. వాడు తప్పక ఈ మంటల్లోపడి ఆహుతి అవుతాడని నా భయం,” అన్నాడు సేనాని.\n\nరాజగురువు గుహలో మరింతగా కమ్ము\nకుంటున్న పొగకేసి చూస్తూ, “వాడు అంత\nతేలిగ్గా చచ్చేరకం కాదు. వాడికి ఆ బిలంలో\nనుంచి బయటపడేందుకు మరోమార్గం\nతప్పకుండా వుంటుంది. వాడెక్కడో ఒక చోట\nకొండ మీదికి తేలుతాడు. సైనికుల్ని కాపుంచి,\nవాడు తల బయట పెట్టాగానే పట్టుకోమని\nఆజ్ఞాపించు,” అన్నాడు.\n\nరాజగురువు ఇలా మాట్లాడుతున్న సమ\nయంలో బ్రహ్మదండి మాంత్రికుడు మచ్చల\nసింహం గుహ వెనక భాగానికి చేరి, తన\n\n'చందమామ'"
        },
        {
            "title": "రాకాసిలోయ – 9",
            "page_start": 13,
            "author": "చందమామ బృందం",
            "pdf_page": 13,
            "content": "CHITRA\n\nశిష్యుణ్ణి పిలుస్తున్నాడు. వాడు తన మంత్ర దండంతో ఎన్నిసార్లు రాతి మీద కొట్టినా జయ మల్లు దానికి అడ్డంగావున్న ఇనపకమ్మిని తొలిగించి, అతడికి మార్గం ఇవ్వలేదు.\n\nబ్రహ్మదండి మాంత్రికుడివి, పాము చెవులు. వాడు గుహలో తన శిష్యుడూ, కేశ వుడూ మెల్లిగా మాట్లాడుకుంటూ వుండటం పసిగట్టాడు. తను చేసిన శబ్దం వాళ్ళకు వినబడిందనీ, కాని వాళ్ళు తనను గుహలోకి రానివ్వదలచలేదనీ వాడు గ్రహించాడు. “హు, ఇదా మీ ఎత్తుగడ! నన్ను బ్రహ్మపుర సైనికులకు బందీనిచేసి, రాకాసిలోయలో వున్న అమూల్యసంపదలను దొంగిలించాలని చూస్తున్నారా? పిల్లకాకికేమీ తెలుసు ఉండేలి దెబ్బ!” అని మనుషులో అనుకుంటూ, మంత్ర దండాన్ని ఎత్తి రాతి మీద బలంగా కొట్టి,\n\n“ఒరే, ద్రోహీ, శిష్యా! నువ్వూ, ఆ గొడ్లకాపరీ గుహలోవున్నారని నాకు తెలియదనుకుంటూ న్నావా? నా మంత్రశక్తితో మిమ్మల్నిద్దర్నీ ఈ క్షణాన భస్మీపటలం చెయ్యమంటారా, రాతిని పక్కకు జరుపుతారా?” అని కేక పెట్టాడు.\n\nఆ కేక వింటూనే కేశవుడూ, జయమల్లూ కూడా ఉలిక్కిపడ్డారు. జయమల్లు అంతలోనే తేరుకుని, “కేశవా, ఆ దుర్మార్గుణ్ణుంచి మన కెలాంటి ప్రమాదమూరాదు. బ్రహ్మపుర సైని కుల వెంట వచ్చిన ఒకడు వాడి మంత్రశక్తిని హరించి, ఎప్పుడో నోరు కట్టేశాడు. వాణ్ణి సైనికులు తప్పకుండా పట్టుకుంటారు. మనం ఇక్కడ దాక్కున్నామనేది బ్రహ్మదండి గాడికి తెలిసిపోయింది గనక, వాడు పగ సాధించేందుకు, మననీ సైనికులకు పట్టి స్తాడు. కనక, మనం ఇక్కణ్ణించి పారిపోవాలి,” అన్నాడు.\n\nజయమల్లు చెప్పింది కేశవుడికి సవ్యంగానే కనబడింది. కాని, అన్ని వైపులా సైనికులు తమ కోసం గాలిస్తుండగా పారిపోవటం ఎలా?\n\nహఠాత్తుగా గుహ వెనక భాగాన్నుంచి బ్రహ్మదండి పెద్దగా దగ్గిన ధ్వనీ, ఆ వెంటనే, “అయ్యో, నా ఉగ్రభైరవుణ్ణి పునాది నుంచి పెళ్ళగించి అవతల పారేశారా? ఏమిటీ పొగ? చచ్చాను, చచ్చాను! బిలంలో నుంచి బయట పడవలసిందే! రాజభటులకు చిక్కి నానా హింసలూ పడవలసిన యోగం రాసిపెట్టి వున్నది. హా రక్షకా, కాలభైరవా!” అంటూ కేకలు పెట్టటం కేశవుడూ, జయమల్లూ విన్నారు.\n\n“సైనికులు బిలమార్గాన ఏదో ఊదర పెట్టి, బ్రహ్మదండిగాణ్ణి ఎలుకను కలుగు లోంచి లాగినట్టు లాగబోతున్నారు,” అన్నాడు జయమల్లు.\n\n“ఒరే ద్రోహి, శిష్యా! నీ మాటలన్నీ నాకు వినబడటం లేదనుకున్నావా?” అంటూ బ్రహ్మదండి పెద్దగా హుంకరించి, తెరలు తెర లుగా దగ్గుతూ, “ఈ బిలం లోంచి కొండ మీదికి వెళ్ళే మార్గం నాకు తెలుసు. అలా వెళ్ళితే నన్ను సైనికులు తప్పకుండా పట్టు కుంటారు. ఇక్కడ పొగలో చిక్కి ఊపిరాడక చచ్చేకన్న, అదే కొంత నయం. కాని, సైనికు లకు మీ రెక్కడ దాక్కునివున్నారో చెప్పి, మిమ్మల్ని వాళ్ళ చేత చిత్రవధ చేయిస్తాను,” అన్నాడు.\n\nఆ వెంటనే మాంత్రికుడు గుహవెనక భాగాన్నుంచి వెళ్ళిపోతున్న సూచనగా, కాళ్ళ చప్పుడు వినిపించింది. జయమల్లుకు బ్రహ్మ దండి అన్నంతపనీ చేస్తాడన్న భయం కలి గింది. అతడు కేశవుణ్ణి కూచున్న చోటునే వుండమని చెప్పి, గుహద్వారం దగ్గిరకు వచ్చి వెలుపలికి తొంగిచూశాడు. అతడి దృష్టికి దూరంగా ఎక్కడో ఒక సైనికుడు ఒక బండ రాతి మీద నిలబడి వుండటం కనిపించింది. వాడు గుహకేసి కాక మరో వైపుకు చూస్తు న్నాడు.\n\nజయమల్లు చప్పున గుహలోకి వెళ్ళి, “కేశవా, మనం పారిపోవాలంటే ఇదే మంచి అదనులాగా కనబడుతున్నది. బ్రహ్మదండి, సైనికులకు మనం దాక్కున్న చోటు చెప్పే స్తాడు,” అన్నాడు.\n\nకేశవుడు చప్పున లేచి నిలబడి జయమల్లు వెంట గుహద్వారం దగ్గిరకు వచ్చాడు. అంతలో దూరం నుంచి పెద్ద కలకలం వినబడింది. బ్రహ్మదండి మాంత్రికుడి గొంతు కంచులా మార్మోగుతున్నది. సైనికులు కేకలు పెడుతు న్నారు. కేశవుడూ, జయమల్లూ ఓ తృటి కాలం నిశ్చేష్టులై ఏమి చెయ్యటమా అని ఆలోచించేంతలో, చేత కత్తి పట్టుకుని ఒక వృద్ధుడు రాళ్ళచాటు నుంచి బయిటికివచ్చి, గుహముందున్న మచ్చల సింహాన్ని చూస్తూనే టక్కున నిలబడిపోయాడు.\n\n“ఇడుగో, మీ అయ్య, కేశవా!” అన్నాడు జయమల్లు. కేశవుడు ఆశ్చర్యంగా తండ్రి కేసి చూశాడు. జయమల్లు చెయ్యి ఊపుతూ, “సింహం నిన్నేమీ చెయ్యదు, భయంలేదు, రా,” అంటూ మెల్లగా పిలిచాడు. కేశవుడి\n\nముసలి తండ్రి చుట్టూ ఓమారు కలయచూసి, రాళ్ళచాటుగా నక్కుతూ గుహకేసి రాసాగాడు.\n\nదూరంగా అప్పటివరకూ పెద్దగా మంత్రం పరిస్తున్న బ్రహ్మదండి మాంత్రికుడి గొంతు చప్పున ఆగిపోయింది. అతడికి ఎదురుగా రాజగురువు కనిపించి, కమండలంలోంచి ఇంత నీరు తీసి గాలిలోకి విదిలిస్తున్నాడు. అది చూస్తూనే మాంత్రికుడికి నోరు నొక్కుకు పోయినట్టయింది. “హా, కాలభైరవా, నువ్వే నాకు దిక్కు!” అంటూ బ్రహ్మదండి వున్న చోటనే కుప్పగా కూలిపోయాడు.\n\n“కాలభైరవుడికే దిక్కులేక, రెండుగా ముక్కలై గుహలో పడివున్నాడు. ఇంతకూ నీ పేరేమిటి, మాంత్రిక శిరోమణీ!” అంటూ రాజగురువు చిరునవ్వు నవ్వుతూ బ్రహ్మ దండిని సమీపించాడు.\n\nరాజగురువునూ, అతడి వెనక కత్తులు పట్టివున్న సైనికులనూ చూస్తూనే బ్రహ్మదండి మాంత్రికుడు ప్రాణభయంతో విలవిలలా డాడు. “మహారాజా, నా పేరు బ్రహ్మదండి మాంత్రికుడు,” అన్నాడు తడబడుతూ.\n\n“నువ్వు చాలా గొప్ప మాంత్రికుడవను కున్నాను! రాజెవరో, రాజగురువెవరోకూడా గ్రహించలేనంత బుద్ధిహీనుడివా?” అంటూ రాజగురువు మాంత్రికుడి తలమీది శిగపట్టి పైకి లేవనెత్తాడు.\n\n“మహాఘనత వహించిన రాజగురు శేఖరులు నన్ను కాపాడాలి. నేను మీ దాసాన దాసుణ్ణి!” అంటూ బ్రహ్మదండి ప్రాణభయంతో వణికి పోసాగాడు.\n\n“ఏ ప్రయోజనం ఆశించి నువ్వు అడవిలో బ్రహ్మపుర సేనానిని చంపావ్?” అంటూ రాజగురువు బ్రహ్మదండి శిగను గుప్పెటలో\n\nబిగించి అటూ ఇటూ ఊపాడు. “రాజగురు శ్రేష్ఠా! సేనానిని చంపింది నేను కాదు, నా శిష్యుడు. వాడు గురుద్రోహి నేను వద్దని ఎంత వారించినా వినక, సేనానిని హత్య చేశాడు,” అన్నాడు బ్రహ్మదండి.\n\nశిష్యుడన్న మాట వింటూనే రాజగురువు మాంత్రికుడి శిగపట్టు విడిచి, “అన్నట్టు వాళ్ళ మాటే మరిచాను. నీ ఇద్దరు శిష్యులూ ఎక్కడ? ఊ, ఘెప్పు?” అంటూ కళ్ళురిమాడు.\n\n“రాజగురు శిఖామణీ! వాళ్ళల్లో ఒకడే నా శిష్యుడు. రెండోవాడు అడవిలో గొడ్లను కాచుకునే మూర్ఖుడు. వాళ్ళిద్దరూ కలిసి ఈ ప్రాంతాల చేయని కిరాతకం అంటూ లేదు,” అన్నాడు బ్రహ్మదండి మాంత్రికుడు.\n\n“నే నడిగింది వాళ్ళెక్కడ దాక్కుని వున్నారని? నువ్వు వాళ్ళు చేసిన కిరాతకాల మాట చెపుతున్నావ్. శిష్యులు చేసిన అపచారాలకు బాధ్యత గురువుదన్న సంగతి నాకు తెలుసు. వాళ్ళెక్కడ?” అంటూ రాజగురువు, మాంత్రి కుణ్ణి గద్దించాడు.\n\n“రాజగురు చూడామణీ! ఆ ద్రోహు లిద్దరూ మచ్చల సింహం గుహలో దాక్కుని వున్నారు. వాళ్ళను వెంటనే పట్టి బంధించక పోతే రాకాసిలోయకు వెళతారు. నా గాడిద మారి శిష్యుడు జయమల్లుకు, ఆ రాకాసిలోయ గురించి సర్వం తెలుసు. వాడు దొంగ చాటుగా వుండి, కేశవుణ్ణిపూనిన కాలభైరవుడు ఘెప్పిందంతా విన్నాడు,” అన్నాడు బ్రహ్మదండి.\n\nరాకాసిలోయ అన్న పేరు వింటూనే రాజగురువు ఆశ్చర్యపడ్డాడు. అలాంటి పేరు లోగడ అతడెన్నడూ విని వుండలేదు. మాంత్రి\n\nకుడు కొండ మీద చేరి కాలభైరవుణ్ణి ఉపాసించటానికీ, సేనాని హత్యకూ-వీటన్నిటికి వెనక ఈ రాకాసిలోయ కథ ఏదో వున్నదని ఆయనకు తెలిసిపోయింది.\n\nరాజగురువు ఇలా ఆలోచించి, తనవెంట వున్న సైనికులతో మాంత్రికుడు చెప్పిన గుర్తుల ఆధారంతో మచ్చలసింహం గుహలో వున్న కేశవుణ్ణీ, జయమల్లునూ పట్టుకు రమ్మన్నాడు. సైనికులు అటుకేసి పరిగెత్తారు. వాళ్ళకు ముసలివాడితో కలిసి వెళుతున్న కేశవుడూ, జయమల్లూ కనిపించారు. సైనికులు పైన రాళ్ళగుట్టల మీద వుండి, కింద నడుస్తున్న ముసలివాడితో, “ఏయ్ ముసలీ! వాళ్ళ నెక్కడికి తీసుకుపోతున్నావ్?” అని కేకవేశారు.\n\nఆ కేక వింటూనే కేశవుడి ముసలితండ్రి ఏమాత్రం తొట్టుపాటు చూపించక, “నేను ఈ దుర్మార్గుల్ని తీసుకుపోవటం లేదు, రాజగురువు వద్దకు అడ్డదారిన తీసుకు వస్తు న్నాను. నా కొచ్చే బహుమానం కాజెయ్యాలని వుందేమో, జాగర్త! మీ దారిన మీరు పొండి,” అంటూ పెద్దగా అరిచాడు.\n\n“ఈ చావబోయే మయసులో కూడా ముసలి వాడికి డబ్బంటే ఎంత ఆశ!” అనుకుంటూ సైనికులు వెనుదిరిగి రాజగురువు దగ్గిరకు బయలుదేరారు.\n\nరాజగురువుకు రాకాసిలోయను గురించిన సంగతి సందర్భాలు తెలుసుకోవాలని వున్నా, అది శిష్యులుకూడా దొరికిన తరవాత బ్రహ్మదండిని వాళ్ళ ఎదట ప్రశ్నించటం మంచిదుకున్నాడు. అప్పుడు వాడు అబద్ధాలు చెప్పేందుకు అవకాశం వుండదు.\n\nరాజగురువు అన్నిటికన్న ముందుగా బ్రహ్మదండి మాంత్రికుడి గర్వం అణచాలని నిశ్చయించుకున్నాడు. ఆయన సేనానాయ కుణ్ణి పిలిచి, “ఈ బ్రహ్మదండిని కాళ్ళూ చేతులూ బిగించి, అడవి పందిని వేలాడ\n\nకట్టినట్టు కావడికర్రకు వేలాడకట్టి, మన సైనికుల చేత నగర ద్వారం వద్దకు మోయించుకు రావాలి. ఒక సైనికుణ్ణి ముందుగా నగరంలోకి పంపి, పౌరులందరికీ మాంత్రికుడు పట్టుపడిన కారణంగా, ఈరోజు పర్వ దినమని చాటింపు వేయించాలి. ఎందుకైనా మంచిది; ఇద్దరు సైనికుల్ని వీడి గుహకు కాపలా వుంచు,” అన్నాడు.\n\nరాజగురువు ఆజ్ఞ వింటూనే సైనికులు బ్రహ్మదండి మాంత్రికుణ్ణిపట్టుకుని తాళ్ళతో కాళ్ళూ చేతులూ కట్టేశారు. తరవాత ఒక లావుపాటి కర్రతెచ్చి, దానికి వాణ్ణి అడ్డంగా వేలాడకట్టి, కర్రచివరల్ను ఇద్దరేసి చొప్పున భుజాన వేసుకుని కొండ దిగువకు బయలు దేరారు. బ్రహ్మదండి మాంత్రికుడు కర్ర ఊపుకు అటూ ఇటూ ఊగుతూ, “అయ్యో, ఉపాసకుల ఊడలమర్రీ, ఉన్మత్తబైరవా! నా కెంత అవమానం తెచ్చి పెట్టావోయో,” అంటూ విలపించసాగాడు.\n\nరాజగురువు చిరునవ్వు నవ్వుతూ కొండ దిగువున చెట్టుకు కట్టేసివున్న తన గుర్రం కేసి నడిచాడు.\n-(ఇంకావుంది)\n\nబేతాళ\nకథలు\n\nవృత్తి\nప్రేమికుడు\n\nపట్టువదలని వికమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, ‘‘రాజా, నువ్వు ఇంత అర్ధ\nరాత్రివేళ, భీతిగొలిపే ఈ శ్మశానంలో\nఎలాంటి జటిల కార్యాన్ని సాధించ\nడానికి ఇలా కరోరశ్రమ పడుతున్నావో\nనాకు అర్థం కావడంలేదు. ఐతే,\nఒక్కొక్కసారి కార్యసాధన తర్వాత,\nఆశించినదానికి భిన్నంగా ఫలితం\nఎదురౌతుంది. ఇందుకు ఉదా\nహరణగా నీకు, చక్రి అనేవాడి కథ\nచెబుతాను, శ్రుహిలెయకుండా,\nవిను,’’ అంటూ ఇలా చెప్ప\nసాగాడు:"
        },
        {
            "title": "వృత్తి ప్రేమికుడు",
            "page_start": 19,
            "author": "చందమామ బృందం",
            "pdf_page": 19,
            "content": "ఒకానొకప్పుడు భోగపురంలో, శ్రీకాంతు డనే రత్నాల వ్యాపారి వుండేవాడు. ఆయనకు ముగ్గురు కొడుకులు. పెద్దవాళ్ళిద్దరూ, తండ్రికి వ్యాపారంలో చేదోడు వాదోడుగా వుంటూ సమర్థులనిపించుకున్నారు. చివరి వాడు చక్రి కూడా తెలివైనవాడనీ, బుద్ధివంతు డనే పేరుతెచ్చుకున్నాడు. కానీ, సాహిత్య మంటే ఇష్టమున్న అతడికింకా వ్యాపార వ్యవహారాల పట్ల ఆసక్తి పుట్టలేదు.\n\nఆ ఊరి ప్రముఖ పండితుడు బ్రహ్మవర్మ ఇంట్లో ప్రతి రోజూ సాయంత్రం కావ్య గోష్ఠి జరిగేది. దానికి ఆడామగా అంతా వచ్చి, ఎన్నో అంశాలను కూలంకషంగా చర్చించేవారు. చక్రి తరచుగా అక్కడికి వెళ్ళి, ఆ చర్చల్లో పాల్గొనేవాడు. కావ్యాలను చక్కగా అర్థం చేసుకున్నాడని చాలా మంది అతణ్ణి మెచ్చు కునేవారు. అలా ఒక రోజున అతణ్ణి, విమల\n\nఅనే అందమైన యువతి కూడా మెచ్చుకు న్నది. తనను పలకరించి మెచ్చుకున్న విమల మీద చక్రికి తొలిచూపులోనే ప్రేమ పుట్టింది. అతడామె వివరాలడిగి తెలుసుకున్నాడు.\n\nవిమలది ఆ ఊరు కాదు. ఆమె తండ్రి వీరాంగుడు మోహపురంలో ప్రముఖ వ్యాపారి. ఆయనకు జబ్బు చేస్తే, వైద్యులు గాలిమార్పు కోసం భోగపురం వెళ్ళి కొన్నాళ్ళుండమన్నారు. ఆయన కూతుర్ని వెంటబెట్టుకుని ఆ ఊరు వచ్చి, బంధువుల ఇంట్లో వుంటున్నాడు. ప్రతి రోజూ విమల, చక్రి, బ్రహ్మవర్మ ఇంట్లో సాహిత్య చర్చలు చేస్తూ, మధ్య మధ్య స్వంత విషయాలూ మాట్లాడుకునేవారు.\n\nఒక రోజున విమల, చక్రితో, “మా నాన్నకు పూర్తిగా నయమైంది. రేపే మేము మోహపురం వెళ్ళిపోతున్నాం!” అని చెప్పగానే అతడు దిగాలు పడిపోయి, “నువ్వు లేకుండా నేను బ్రతకలేను. నువ్వోప్పుకుంటే మనం పెళ్ళి చేసుకుందాం,” అన్నాడు.\n\nవిమల సిగ్గుపడి, “గొప్ప రత్నాల వ్యాపారి కొడుకువి. నీతో పెళ్ళంటే మా నాన్న తప్పక ఒప్పకుంటాడు. నువ్వు మీ పెద్దల్ని తీసుకుని మోహపురం రా,” అనేసి వెళ్ళిపోయింది.\n\nచక్రి ఈ విషయాన్ని ఇంట్లో చెప్పాలనుకు న్నాడు కానీ, అన్నలిద్దరికీ పెళ్ళికాకుండా ఎలా చెప్పడమా అని తటపటాయించాడు.\n\nఈలోగా చక్రి తండ్రి శ్రీకాంతుడు ఏదో పని మీద ధృవపురమనే దూరపుటూరు వెళ్ళాడు. అక్కడ ఆయనకు అనుకోకుండా జయగుప్తు డనే బాల్యస్నేహితుడు కనిపించి ఇంటికి తీసుకువెళ్ళాడు.\n\nమే 2006\n\n20\n\nచందమామ\n\nకోటీశ్వరుడైన జయగుప్తుడికి ముగ్గురు కూతుళ్ళున్నారు. వాళ్ళు, శ్రీకాంతుడికి చక్కగా అతిథిమర్యాదలు చేశారు. శ్రీకాంతుడు వాళ్ళ రూపానికీ, వినయానికీ ఎంతో ముచ్చటపడి, జయగుప్తుడి దగ్గర మెచ్చుకున్నాడు.\n\nజయగుప్తుడు నవ్వి, “నేను నీ ముగ్గురు కొడుకుల్నీ చూడలేదు. ఐనా, నువ్వు తెలుసు కాబట్టి వాళ్ళను అల్లుళ్ళుగా చేసుకోవాలను కుంటున్నాను. నువ్వు నా కూతుళ్ళను చూసి నచ్చారన్నావు. ఉత్తినే కబుర్లెందుకు? మరి వాళ్ళను కోడళ్ళుగా చేసుకుంటావా?” అని అడిగాడు.\n\nశ్రీకాంతుడు కాస్త తడబడి, “అక్క చెల్లెళ్ళు తోడికోడళ్ళయితే కలిసికట్టుగా వుంటారని, నా భార్య అంటూంటుంది. అందులోనూ నీ కూతుళ్ళు, నా కోడళ్ళయితే, అది నా అదృష్టమే అనుకుంటాను. కానీ, ముందు పిల్లలు ఒకరినొకరు చూసుకుని ఇష్టపడాలి కదా!” అన్నాడు.\n\nవెంటనే జయగుప్తుడు, “నీ ఊరికీ నా ఊరికీ బోలెడు దూరం. పెళ్ళిచూపులొక సారీ, పెళ్ళి మరొకసారీ అంటే చాలా ఇబ్బంది. మరి నా పిల్లలకు నా మాట వేదవాక్కు. నీ పిల్లలకు నీ మాటా అంతే అనుకుంటున్నా. కాదంటేనే, పెళ్ళిచూపులు తప్పనిసరి!” అన్నాడు సవాలు చేస్తున్నట్టు.\n\nశ్రీకాంతుడు కూడా అది సవాలుగా తీసుకుని, ఇంటికి వెళ్ళగానే కొడుకులు ముగ్గుర్నీ పిలిచి, జరిగింది చెప్పి, “జయగుప్తుడు నా బాల్య మిత్రుడు. ఆయన కూతుళ్ళు అందాల రాసులు. చాలా వినయగుణంకలవాళ్ళు.\n\nమీరు పెళ్ళిచూపులక్కర్లేకుండా పెళ్ళి కొప్పుకుంటే, జయగుప్తుడి ముందు నేను గర్వంగా తలెత్తుకు తిరుగుతాను,” అన్నాడు.\n\nఅందుకు పెద్దవాళ్ళిద్దరూ సరేనన్నారు. చివరివాడైన చక్రి మాత్రం నసుగుతూ విమల గురించి చెప్పాడు. విమల తండ్రి మోహ పురం వీరాంగుడని తెలియగానే శ్రీకాంతుడు మండిపడి, “ఆ వీరాంగుడు మనకు ఆగర్భ శత్రువు. నువ్వు విమలను మర్చిపో!” అన్నాడు.\n\nచక్రి ఒప్పుకో లేదు. అప్పుడు శ్రీకాంతుడు కోపం పట్టలేక, “నా మిత్రుడి కూతుర్ని కాదని, నా శత్రువు కూతుర్ని పెళ్ళి చేసుకో వాలనుకుంటే, నువ్విక నా ఇంట్లో వుండొద్దు. తక్షణం వెళ్ళిపో!” అన్నాడు.\n\nచక్రి వెంటనే ఇల్లొదిలి పెట్టి మోహపురం వెళ్ళి విమలను కలుసుకుని జరిగింది చెప్పాడు.\n\n“నీ తండ్రి, నా తండ్రి ఆగర్భ శత్రువులని నువ్వు చెప్పేదాకా నాకు తెలియదు. మన పెళ్ళికి మా నాన్న కూడా ఒప్పుకోడు,” అన్నది విమల భయంగా.\n\n“నీ కోసం నేనిల్లొదిలి పెట్టాను; నా కోసం నువ్వూ ఇల్లొదిలి వచ్చేయ్. పెళ్ళి చేసుకుని సుఖంగా జీవిద్దం,” అన్నాడు చక్రి.\n\n“నిన్ను మీనాన్న ఇంట్లోంచిగెంటేశాడు. ఇప్పుడు నీ చేతిలో చిల్లిగవ్వ లేదు. పెళ్ళి చేసుకుంటే మనకు సుఖమేముంటుంది? నువ్వు త్వరగా బోలెడు డబ్బు సంపాదించి, నీ ప్రయోజకత్వాన్ని నిరూపించుకున్నాకనే, నేను నీతో వస్తాను,” అన్నది విమల.\n\nచక్రికి, విమల మాటల్లో న్యాయముందని తోచింది. ఆ రోజు నుంచీ డబ్బు సంపాదించే ప్రయత్నంలో చాలా ఊళ్ళు తిరిగాడు. కావ్య పరనం చేద్దామంటే, డబ్బిచ్చి వినేవాళ్ళేలేరు.\n\nవ్యాపారం చేద్దామంటే పెట్టుబడికి చేతిలో డబ్బులేదు. చివరకు తిండికే ఇబ్బంది పడే పరిస్థితి దాపురించింది.\n\nఅలాంటి పరిస్థితుల్లో, వజ్రపురంలో కన కయ్య అనే ఆసామీ చక్రితో, “ఈ ఊళ్ళో బట్టలుతికేవాళ్ళులేరు. దూరపు ఊరు తీసు కెళ్ళి ఉతికించాలి. నువ్వు మా ఇంట్లో బట్టలు తికితే, రెండు పూటలా తిండి పెట్టి, నెలకు ఐదు వరహాలిస్తాను,” అన్నాడు.\n\nవేరేగతి లేకచక్రి అందుకొప్పుకుని, ఆయన వద్ద పనిలో చేరాడు. ఇది తెలిసి ఇరుగు పొరుగులు కూడా అతణ్ణి బట్టలుతకమ న్నారు. చక్రికి క్రమంగా నెల సంపాదన పెరిగింది. కానీ అతడు, “విమల నన్ను ప్రయోజ కుణ్ణికమ్మన్నది. నేనేమో బట్టలుతికి జీవిస్తు న్నాను!” అని ప్రతి రోజూ వాపోతూండేవాడు.\n\nఒక రోజున కనకయ్య ఇంటికి ఓ సాధువు వస్తే, చక్రి ఆయన కాషాయవస్త్రాలు ఉతకాల్సి వచ్చింది. తర్వాత సాధువు, చక్రిని పిలిచి, “నువ్వు ఉతికాక కూడా నా బట్టల మురికి అలాగేవుంది. ఇలాగైతే నీవు నీ వృత్తిలో ఎప్పటికి పెకొస్తావు?” అని మందలించాడు.\n\nచక్రికి కళ్ళనీళ్ళ పర్యంతమైంది. అతడు సాధువుకు, తన ప్రేమ కథను చెప్పి, “తప్పని సరైచేస్తున్నాను కానీ, బట్టలుతకడం నా వృత్తి కాదు,” అన్నాడు కన్నీళ్ళాత్తుకుంటూ.\n\nసాధువు, అతడిపై జాలిపడి, “ఏ వృత్తిలో పైకిరావాలనుకుంటే, ఆ వృత్తిని ప్రేమించాలి. లేకుంటే పైకి రాలేవు,” అన్నాడు.\n\n“వృత్తిని ప్రేమించడమా! అదెలా?” అన్నాడు చక్రి ఆశ్చర్యంగా.\n\n“వృత్తినీకు గౌరవాన్నిస్తే, అది వృత్తిగొప్ప తనం. వృత్తికి నువ్వు గౌరవాన్నిస్తే, అది నీ గొప్పతనం. నువ్వు నీ వృత్తిని ప్రేమించు. వృత్తిలో మెలకువలు నేర్చుకుని, కొత్తపద్ధతులు ప్రవేశపెట్టు,” అన్నాడు సాధువు.\n\nఆ మాటలు చక్రి మీద మంత్రంలా పని చేశాయి. సాధువు వెళ్ళాక, అతడొక రోజున దూరపుటూరికి వెళ్ళి, అక్కడ బట్టలుతికే వారి నుంచి కొన్ని మెలకువలు తెలుసుకుని వజ్రపురానికి తిరిగొచ్చాడు. ఆ తర్వాత తన తెలివి ఉపయోగించి, రకరకాల ప్రయోగాలు చేసి బట్టలుతకడంలో కొత్తపద్ధతులు ప్రవేశపెట్టాడు. అందువల్ల ఉతికిన బట్టలు తశతశమెరిసేవి. రంగుబట్టలు కొత్తవిలా వుండేవి. పాతబట్టలు వెలిసిపోతే రంగులు వేయడం, కొత్త బట్టలకు నచ్చని రంగులు మార్చడం వగైరాలు సాధించాడు. ఇదంతా గొప్ప కశాని వజ్రపుర వాసులు గుర్తించారు. చక్రికి వృత్తి నుంచి బాగా ఆదాయం రావడంతో, ఏడాది గడిచేసరికి పేరు ప్రఖ్యాతులతో పాటు బాగా డబ్బు కూడా గడించాడు.\n\nఈలోగా చక్రి తండ్రి ధృవపురం వెళ్ళి జయగుప్తుణ్ణి కలుసుకుని, చక్రి విషయమై తన ఇంట్లో జరిగిన రభస గురించి చెప్పాడు. అందుకు జయగుప్తుడునొచ్చుకుని, “నా గురించి మీ తండ్రీ కొడుకులు విడిపోవడం బాధగా వుంది. విమల తండ్రి వీరాంగుడు, నావల్ల ఎన్నో ప్రయోజనాలు పొందాడు. అతడు నా మాట కాదనడు. ఈ పెళ్ళితో మీరెండు కుటుంబాల మధ్యా వున్న తరతరాల వైరం సమసిపోతుంది,” అన్నాడు.\n\nఈ విధంగా, జయగుప్తుడి పుణ్యమా అని శ్రీకాంతుడూ, వీరాంగుడూ స్నేహితుల య్యారు. ముగ్గురూసకుటుంబంగా వజ్రపురు వెళ్ళి, చక్రిని కలుసుకున్నారు. చక్రి తన కథంతా వాళ్ళకు చెప్పాడు. అప్పుడు తల్లి, అతడితో, “నువ్వు స్వయంకృషితో ఇంత వాడివైనా, నీ వృత్తి మాకు నచ్చడంలేదు. ఏ మాత్రం సంతోషం కలిగించేదిగా లేదు. నువ్వు రత్నాల వ్యాపారి బిడ్డవు!” అని వాపోయింది.\n\nఇదంతా చూస్తున్న విమల, విసురుగా చక్రిని సమీపించి, “నువ్వు కాయకష్టం చేసి బ్రతికే వృత్తిని చేపట్టడం, నాకు చిన్నతనంగా వుంది. ఈ వృత్తిని వదలకపోతే నిన్ను పెళ్ళి చేసుకోను. నేను నీకు కావాలో, అక్కర్లేదో తేల్చుకో!” అన్నది.\n\nచక్రి ఆమె వంక కోపంగా చూసి, “ఐతే, నా నిర్ణయం విను. నాతో బాటు, ఈ వృత్తిని\n\nగౌరవించే అమ్మాయినే, నేను పెళ్ళాడతాను.\nకానీ, నిన్ను మాత్రం చేసుకోను,” అన్నాడు.\n\nఅప్పుడు జయగుప్తుడు, అతణ్ణి సమీ\nపించి, “నాయనా! నా మూడో కూతురు నీతో\nకలిసి బట్టలుతకడానికి సిద్ధంగా వుంది.\nఆమెను పెళ్ళాడతావా?” అని అడిగాడు.\n\nఆ మాటలు వింటూనే చక్రి, జయగు\nప్తుడి పాదాలంటి నమస్కరించి, “మీ అమ్మా\nయిని పెళ్ళాడడం, నా అదృష్టంగా భావి\nస్తాను,” అన్నాడు.\n\nబేతాళుడు ఈ కథ చెప్పి, “రాజా, చక్రి\nతను ప్రేమించిన విమల కోసం, ప్రముఖ\nరత్నాల వ్యాపారి అయిన తండ్రినీ, కుటుం\nబాన్నీ వదిలి, తిండి కోసం నానా ఇబ్బం\nదులూ పడినవాడు. సాధువు చెప్పిన హితవు\nకారణంగా బట్టలుతికే వృత్తిని స్వీకరించి,\nఅందులో బాగా డబ్బు గడించాడు. అతడు\nప్రేమించిన విమలకు, అతడి వృత్తి చిన్నత\nనంగా తోచింది. ఆ వృత్తిని మానేస్తే అతణ్ణి\nపెళ్ళి చేసుకుంటానన్నది. అతడామె కోరినట్టే\nబట్టలుతికే వృత్తిని వదిలి, తండ్రితో కలిసి\n\nరత్నాల వ్యాపారిగా సుఖపడవచ్చుగదా?\nఅతడలా చేయక, విమల ప్రేమను ఎందుకు\nనిరాకరించాడు? అతడి నిర్ణయం వివేకవం\nతంగా లేదు కదా? ఈ సందేహాలకు సమా\nధానం తెలిసి కూడా చెప్పకపోయావో, నీ తల\nపగిలి పోతుంది,” అన్నాడు.\n\nదానికి విక్రమార్కుడు, “ ఏమాత్రం\nగౌరవనీయం కావనుకున్న కొన్ని వృత్తులు,\nవాటిని చేపట్టిన వ్యక్తుల ప్రతిభావిశేషంవల్ల\nగౌరవనీయం, ఆదరణీయం అనిపించు\nకోవడం జరుగుతుంది. సాధువు చెప్పిన\nహితవు ద్వారా ఇది గ్రహించిన చక్రి, వృత్తి\nప్రేమికుడయ్యాడు. బట్టలుతికే వృత్తికేవలం\nకాయకష్టం కాదని నిరూపించాడు. అది\nగ్రహించలేని విమల, అతడి వృత్తిని ఈసడిం\nచింది. ఆ కారణంవల్లనే అతడామెను పెళ్ళి\nచేసుకోవడానికి నిరాకరించాడు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. – (కల్పితం)\n\n[ ఆధారం : “వసుంధర” రచన]\n\nమే 2006\n\n24\n\nచందమామ\n\nకేరళ జానపద కథ\n\nతెలివిగల భార్య\n\nజమోరిన్ రాజు పరిపాలించిన కోళిక్కోడుకు సమీపంలోని ఒక గ్రామంలో కోమన్ అనే నిరు పేద క్షురకుడు ఉండేవాడు. రోజూ తెల్లవారగానే వాడు కత్తి, కత్తెర, చిన్నఅద్దం, చిన్నగిన్నె గల తన పెట్టెను చంకన బెట్టుకుని ఊళ్ళోకి వెళ్ళే వాడు. వీధివీధికీ వెళ్ళి, అవసరం అయిన వాళ్ళకు జుట్టు కత్తిరించేవాడు. క్షవరం చేసే వాడు. పని పూర్తయ్యాక అద్దాన్ని వాళ్ళ చేతికిచ్చి చూసుకోమనేవాడు. వాళ్ళు చూసుకుని మురిసిపోతూ సలహా లిస్తే ‘తుది మెరుగులు’ దిద్దేవాడు. యువకులయితే, కోమన్ కత్తిరించే హస్తనైపుణ్యాన్ని అద్దంలో చూడడానికి, మొదటే అద్దాన్ని అడిగి తీసుకునేవారు. వాళ్ళిచ్చింది పుచ్చుకుని మరో చోటికి వెళ్ళేవాడు.\n\nకోమన్ రోజూ ఒక నిర్ణీత మార్గం గుండా వెళ్ళేవాడు. అతడు వచ్చే సమయం తెలుసు గనక, జుట్టు కత్తిరించుకోవాలనుకునే వాళ్ళు ఆ సమయానికి అక్కడ సిద్ధంగా ఉండే వాళ్ళు. అయితే, జుట్టు కత్తిరించుకోవడం అన్నది రోజూ చేయించుకోవలసిన అవసరం లేదుగనక, అప్పుడప్పుడు ఎవరూ కనిపించే వాళ్ళు కాదు. ఒక్కోసారి చెప్పిన సమయానికి రాలేదని కొందరు కోపంతో వద్దు పొమ్మనేవారు. తను పెట్టే తీసుకుని వెనుదిరగ్గానే అలాంటి వాళ్ళు కొందరు, ‘పనికిమాలిన వెధవ’ అని గొణుక్కోవడం కోమన్‌కు వినిపించేది. అలాంటి\n\nసమయాలలో దమ్మిడీ సంపాయించలేకపోయా నన్న బాధతో, వట్టి చేతులతోనే ఇంటికి తిరిగి వెళ్ళవలసి వచ్చేది.\n\nఆ రోజు కోమన్, అతడి భార్య గోమతి పస్తు గానే పడుకోవలసి వచ్చేది. అలాంటి స్థితిలో ఒకనాడు అతడి భార్య, “నీలాంటి పనికిమాలిన మొగుడితో ఎలా కాపరం చేసేది? ఎలా బతి\n\nచందమామ"
        },
        {
            "title": "తెలివిగల భార్య",
            "page_start": 25,
            "author": "చందమామ బృందం",
            "pdf_page": 25,
            "content": "సూటిపోటి మాటలతో తిడుతూనే ఉండేది.\nఒకనాడు సాయంకాలం కోమన్ ఇంటికి తొంద\nరగా తిరిగి వచ్చాడు. దమ్మిడీ సంపాదన లేదు.\n“ఇలా అయితే, మనం ప్రాణాలతో ఎలా బత\nగ్గుం? అసలు నీకా ఆలోచన అంటూ ఉందా?”\nఅని నిలదీసింది భార్య.\n\n“నన్నేం చెయ్యమంటావు? పొద్దస్తమానం\nపనికి మాలినవాడు, బుద్ధిమాలినవాడు అని\nతిట్టడమే నీ పనిగా ఉంటోంది. అంటే, ఒక్క\nమంచి పనికూడా చేయలేని దద్దమ్మను నేన\nనేగా నీ ఉద్దేశం?” అంటూ కోమన్ పెట్టెను\nకోపంగా విసిరికొట్టి కాళ్ళుచేతులు కడుక్కోవ\nడానికి పెరట్లోకి వెళ్ళాడు.\n\nభర్త వచ్చేంత వరకు ఓపిగ్గా ఉన్న గోమతి,\nఅతడు రాగానే, “ఇలా అయితే, ఆకలితోనే\nచావక తప్పదు. అలా చావడం నాకిష్టం లేదు,”\nఅన్నది నిష్కర్షగా.\n\n“సరే, నేను మూర్ఖుణ్ణే అనుకో. నువ్వు గొప్ప\nతెలివైనదానివే కదా? సంపాదనకు మరేదైనా\nమార్గం చెప్పు చూద్దాం,” అన్నాడు కోమన్.\n\n“హాయిగా బిచ్చమెత్తుకోవడం మేలు!”\nఅన్నది గోమతి.\n\n“బిచ్చమెత్తడమా? నేనా? ఎక్కడికి వెళ్ళి\nబిచ్చమడగమంటావు?” అని అడిగాడు కోమన్.\n\n“ఎక్కడికో ఎందుకు? తిన్నగా జమోరిన్\nరాజభవనానికే వెళ్ళవచ్చుగా!” అన్నది సవాలు\nవిసురుతున్నట్టు గోమతి. ఆ తరవాత కాస్సేపు\nఆగి, “రాకుమారికి త్వరలో వివాహం కాబో\nతోంది. అందువల్ల రాజు అందరిపట్లా కరుణతో\nఉంటాడు. వెళ్ళి ఆయన్ను ఏదైనా అడుగు,”\nఅని సలహా ఇచ్చింది.\n\nమరునాడు సూర్యోదయానికి ముందే లేచి,\nతన పెట్టెను కూడా తీసుకోకుండా రాజధాని\n\nకేది?” అనడం విని కోమన్ ఉలిక్కిపడ్డాడు.\nఅయితే, అతడేమీ మాట్లాడలేదు. రేపు వెళ్ళి\nనాలుగు డబ్బులు ఎక్కువగా సంపాదించుకుని\nవస్తే, భార్యకు తన మీద ఉన్న అభిప్రాయాన్ని\nమార్చేయవచ్చని ఆశించాడు.\n\nమరునాడు తెల్లవారక ముందే పెట్టెను తీసు\nకుని బయలుదేరాడు. ఆ రోజంతా తిరిగి కొంత\nసంపాయించాడు. అయితే, దాన్ని తీరా లెక్కించి\nచూసుకుంటే, ఒక్క పూట ఆహార పదార్థాలు\nకొనడానికి కూడా సరిపోయేలా లేదని గ్రహించి\nహతాళుడయ్యాడు. అయినా, మరో మార్గం\nలేక, వెనక్కు తిరిగి వెళ్ళి, ఆ రోజుకు ఎలాగైనా\nసర్దుకోగలదన్న ఆశతో, ఆ నాటి సంపాదనను\nభార్య చేతిలో పెట్టాడు. దానిని చూడగానే భార్య\nకోపంతో, “నీ మందమతి మండా!” అన్నది.\nఆ రోజు నుంచి గోమతి ప్రతినిత్యం భర్తను\n\nకేసీ బయలుదేరాడు. కాలినడకనే రాజభవనాన్ని సమీపించి, రాజుగారి దర్శనం కోసం వరుసగా నిలబడ్డ జనంలోకి వెళ్ళి నిలబడ్డాడు.\n\nరాజదర్శనానికి తన వంతు రాగానే, ‘ఏదైనా’ దానంగా అడగాలనే నిర్ణయించుకున్నాడు. అతని వంతురానే వచ్చింది. రాజభవనం భటుడు, ‘‘క్షురకుడు కోమన్,’’ అని పిలవగానే, కోమన్ తడబడే అడుగులతో ముందుకు వెళ్ళి చేతులు జోడించి, రాజుకు భక్తితో వంగి నమస్కరిం చాడు. ఆ తరవాత రెండు చేతులు తెరుస్తూ రాజు కేసి అర్థిస్తున్నట్టు వినయంగా చూశాడు.\n\n‘‘కోమన్, నీకేం కావాలి?’’ అని అడిగాడు రాజు.\n\n‘‘ఏదైనా ఇవ్వండి, మహాప్రభూ!’’ అన్నాడు కోమన్.\n\n‘‘ఏదైనా? అదేంటి!’’ అని విస్మయం చెందిన రాజు, ‘‘నీకు ఏది కావాలో అది అడుగు, ఇస్తాను,’’ అన్నాడు.\n\n‘‘ఏదైనా ఇవ్వండి, ప్రభూ!’’ అన్నాడు కోమన్ పట్టుదలగా.\n\nరాజు ఒక్క నిమిషం ఆలోచించాడు. మంత్రి కేసి చూశాడు. మంత్రి రాజును సమీపించి, ‘‘ఆజ్ఞాపించండి, ప్రభూ!’’ అన్నాడు విన యంగా.\n\n‘‘ఇతడొక క్షురకుడు. ప్రజలకు సేవలంది స్తూంటాడు కదా. రాజధానికి సమీపంలో ఉన్న ఐదెకరాల బంజరు భూమిని ఇతనికి ఇప్పించు. అందులో ఎలాంటి పంటలు పండించగలడో చూద్దాం,’’ అని మంత్రి చెవిలో చెప్పాడు రాజు.\n\nజుట్టు కత్తిరించేవాడు, బంజరు భూమిలో పంట పండించాలి! ఆహా! రాజుగారి వితర ణను మంత్రి మనసులోనే మెచ్చుకుంటూ దాపులనున్న భటుణ్ణి పిలిచి, ‘‘ఇతన్ని తీసుకు చందమామ\n\nవెళ్ళి రాజభవనానికి తూర్పున ఉన్న ఐదెకరాల బంజరు భూమిని చూపించు,’’ అని ఆజ్ఞాపించి, కోమన్ కేసీ తిరిగి, ‘‘ఈ భటుడు నీకు ఐదెకరాల భూమిని చూపిస్తాడు. రాకుమారి వివాహ సందర్భంగా రాజుగారు నీకిస్తున్న బహుమతి అది. దాన్ని సాగుచేసుకుని హాయిగా జీవించు,’’ అన్నాడు.\n\nతాను భార్య చెప్పినట్టు ఏదైనా ఇవ్వమని అడిగితే, రాజుగారు ఐదెకరాల పాలం ఇచ్చాడు అని కోమన్ పొంగిపోయాడు. అయితే, భటుడి వెంట వెళ్ళి తీరా పాలాన్ని చూశాక, అది రాయి రప్పలతో నిండిన బంజరుభూమి అని తెలు కుని కాస్త నీరుగారిపోయాడు. అయినా, ఏదో సంపాయించాం. దీంతో గయ్యాళి భార్య నోరు మూయగలం అన్న ధీమాతో ఇంటిదారి పట్టాడు.\n\nఅయితే, గోమతి సంగతి వినగానే,\n\n“పాలమా? అదీ బంజరు నేలా? దాంతో ఏం చేసుకుంటాం? సాగు చేయాలంటే నాగలి కావాలి. దున్నడానికి ఎడ్లు కావాలి. మన దగ్గర ఏవీ లేవే! పైరు పెట్టినా, అది చేతికి అంది వచ్చేవరకు రోజులు గడవడం ఎలా? ముందు రాజు వద్దకు వెళ్ళి డబ్బు అడిగి తీసుకురా. మనకు ఇప్పుడు కావలసింది అదీ,” అని మండిపడింది.\n\nఅయితే, కోమన్ మళ్ళీ రాజు వద్దకు వెళ్ళడానికి నిరాకరించాడు. “నువ్వు ఇంకేదైనా ఆలోచించాలి. తప్పదు,” అన్నాడు భార్యతో ప్రాథేయపడుతున్నట్టు.\n\nగోమతి కొంతసేపు తీవ్రంగా ఆలోచించి,\n\n“సరే, ఆ పాలం దగ్గరికి వెళదాం, రా. అక్కడ నేను ఏం చేస్తానో, నువ్వు అలాగే చేయాలి, సరేనా?” అంటూ భర్తను వెంటబెట్టుకుని రాజుగారిచ్చిన పాలం వద్దకు వెళ్ళింది.\n\nగోమతి పాలంలో అక్కడక్కడ ఉన్న ఒక్కొక్క బండరాయినీ తీసి అవతల పారేస్తూ, దాని అడుగున తవ్వి చూస్తూ, నిస్పృహతో ఆశాభం గాన్ని ప్రదర్శించసాగింది. ఎవరైనా తనను సమీపిస్తున్నారని తెలిస్తే చాలు; అలాగే కదలా మెదలక కూర్చునేది. భార్య ఎందుకలా చేస్తు న్నదో ఏమాత్రం అంతుబట్టక పోయినప్పటికీ, కోమన్ కూడా ఆమె ఒకరాయిని పెకలిస్తే, తాను ఇంకొక రాయిని పెకలిస్తూ, ఆమె లాగే నేలను అక్కడక్కడ తవ్వి చూస్తూ, తన్నుతూ, నిరాశా నిస్పృహలను ప్రదర్శిస్తూ ఆమెను అనుకరించసాగాడు.\n\nదారిన వెళ్ళేవాళ్ళు ఆ దంపతుల వింత ప్రవర్తనకు విస్తుపోతూ, ఆగి కొంత సేపు చూసి వెళ్ళిపోసాగారు. అయితే, నలుగురు దృఢకాయులు మాత్రం భార్యాభర్తలను చాలా సేపు పరిశీలించి చూశారు. ఆ తరవాత వాళ్ళల్లో ఒక్కడు గోమతిని సమీపించి, “మండే ఎండలో ఏం చేస్తున్నారు? ఏదో చాలా విచారంతో ఉన్నట్టున్నది?” అని అడిగాడు.\n\nతన మనసులోని మాటను చెబు దామా, వద్దా అని తటపటాయిస్తు న్నట్టు గోమతి ఆ మనిషిని కొంతసేపు ఎగాదిగా చూసింది. ఆ తరవాత, “అదెందుకు అడుగుతావులే. అదో\n\nచందమామ\n\nపెద్ద సమస్య, ” అన్నది.\n\n“చెప్పు, నేనూవింటాను. ఏదైనా సాయం కావాలన్నా చేస్తాను,” అన్నాడు ఆ మనిషి.\n\n“సాయం ఏదీ వద్దు గాని, నేను చెప్పే సంగ తిని మరెవ్వరికీ చెప్పనని మాట ఇస్తేనే నీకారహస్యం చెబుతాను,” అన్నది గోమతి చుట్టుపక్కల అనుమా నంగా చూస్తూ.\n\n“మా తల్లి మీద ఒట్టు. ఎవరితోనూ చెప్పను,” అంటూ ఆ సంగతేదో చెప్ప మన్నట్టు వంగాడు.\n\n“మేము ఇప్పుడు పేదవాళ్ళమేగాని, మా తాతముత్తాతలు గొప్ప ధనికులు. మా తాతయ్య బంగారాన్ని కుండలలో వేసి ఈ పాలంలో పూడ్చి పెట్టాడన్న రహస్యం ఇప్పుడే తెలిసింది. ఐదెకరాల పాలం కదా. ఎక్కడ తవ్వాలో, ఏమో తెలి యక అవస్థ పడుతున్నాం,” అన్నది నిట్టూరుస్తూ.\n\n“అలాగా!” అని తల పంకించిన ఆ మనిషి, “మీకా నిధులు తప్పక దొరుకుతాయి. బాగా తవ్వి చూడండి,” అంటూ అక్కడి నుంచి వెళ్ళిపోయాడు.\n\nవాడు నిజానికి ఒక దొంగ. గబగబా వెళ్ళి దూరంలో నిలబడ్డ మరి ముగ్గురు తోడు దొంగ లను కలుసుకున్నాడు. వాళ్ళు వెళ్ళేంతవరకు అక్కడే కూర్చున్న గోమతి, వాళ్ళు కనుమరు గయ్యాక భర్తతో, “ఈ రోజుకు చాలు. ఇంటికి వెళదాం, రా. రేపు పొద్దున వద్దాం,” అంటూ అక్కడి నుంచి బయలుదేరింది.\n\nమర్నాడు ఉదయం వచ్చి చూసే సరికి పాలంలోని రాళ్ళూ రప్పలూ గట్టు మీద పడి ఉన్నాయి. పాలమంతా బాగా దున్నినట్టు లోతుగా తువ్వబడిఉంది. అంటే, అక్కడకుండలు కుండలుగా బంగారం ఉందని విన్న దొంగలు ఊరుకోలేకపోయారు. ఆ బంగారాన్నంతా కైవసం చేసుకోవాలని రాత్రికి రాత్రే వచ్చి పాల మంతా తవ్వేశారన్నమాట!\n\n“చూశావా! పాలమంతా ఎంత బాగా తవ్విం చానో! విత్తనాలు కొనుక్కొచ్చి విత్తడమే ఇక మనపని. రెండు పూటలు కాదు; రోజూ మూడు పూటలూ కడుపు నిండా తినే మంచి రోజులు ఆట్టే దూరంలో లేవు. ఏమంటావు తెలివిలేని మొగుడా?” అన్నది గోమతి చిన్నగా నవ్వుతూ.\n\n“తెలివిగల భార్య ఉండగా నాకేం తక్కువ?” అంటూ పెద్దగా నవ్వాడు కోమన్ భార్యను మెచ్చుకుంటూ.\n\nభారత దర్శిని\n\nఇంగ్లీషు అధికార భాష\n\nదేశజనాభాలో అధికశాతం మాట్లాడే భాష హిందీ గనక, అది మన అధికారభాషగా గుర్తింపు పొందింది. దేశం మొత్తం మీద ఇంగ్లీషునే రాతకోతలకు ఎక్కువగా ఉపయోగిస్తున్న ప్పటికీ భారత రాజ్యాంగ శాసనం ప్రకారం దానికి అధికార భాషగా గుర్తింపు లేదు. అయినప్పటికీ ఒక రాష్ట్రంలో అది అధికార భాషగా చెలామణి అవుతోంది. మన దేశం ఈశాన్య దిశలోని నాగాల్యాండ్ రాష్ట్రం ఇంగ్లీషును అధికార భాషగా గుర్తించింది. 1963వ సం.లో నాగాల్యాండ్ పూర్తి రాష్ట్ర స్థాయిని సంతరించుకున్నది. నాగాల్యాండ్లో క్రిస్టియన్ మిషనరీలు ఇంగ్లీషును ప్రవేశపెట్టి, ప్రాచుర్యం కలిగించారు. అక్కడి ద్వితీయ భాష నాగమీస్. దానికి లిపి లేదు.\n\nవియ్ స్పీక్\nఇంగ్లీష్\n\nప్రస్తుతం వారసత్వ జాబితాలో\n\nనీలగిరి రైల్వేస్ అని పిలువబడే మేట్టుపాళయం-ఉదక మండలం రైల్వే, ఇప్పుడు ప్రపంచ వారసత్వ జాబితాలో చోటు చేసుకున్నది. ది డార్జిలింగ్ హిమాలయన్ రైల్వే ఇప్పటికే వారసత్వ జాబితాలో స్థానం సంపాదించింది. నీలగిరి రైల్వేను ఇప్పుడు మౌంటన్ రైల్వే ఆఫ్ ఇండియా అని పిలుస్తారు. నీలగిరి రైల్వే పట్టాలు వేసే పనులు 1885లో ప్రారంభమయ్యాయి. 1899లో కూణూర్ వరకు రాకపోకలు ఆరంభమయ్యాయి. ఆ తరవాత ఉదక మండలం అంటే ఊటీ వరకు పొడిగించ బడ్డాయి. ఈ మార్గమే ఆసియాలోకెల్లా చాలా నిటారుగా ఉన్న అతి పొడవైన రైలు మార్గంగా భావించబడుతున్నది. దీని పొడవు 46కి.మీ."
        },
        {
            "title": "భారత దర్శిని",
            "page_start": 30,
            "author": "చందమామ బృందం",
            "pdf_page": 30,
            "content": "చందమామ క్విజ్ - 4\n\nCo-sponsored by\nInfosys' FOUNDATION,\nBangalore\n\nఈ క్విజ్‌లో అడిగే ప్రశ్నలన్నీ 2005 జనవరి-\n\nడిసెంబర్ మధ్య వెలువడిన చందమామ\nసంచికలలోని కథలు, శీర్షికలనుంచే ఉంటాయి.\nచదివినవి జ్ఞాపకం ఉంటే వీటన్నిటికీ సమా\n\nధానాలు వెంటనే స్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే\nతెలిసిపోతాయి. కనుగొనడం కూడా చాలా సరదాగా ఉంటుంది.\n\n*సరైన సమాధానాలు రాసినవారు ఒకరికన్నా ఎక్కువ\n\nమంది ఉన్నట్టయితే బహుమతి మొత్తం డ్రా ద్వారా\nతీసిన ఐదుగురికి సమానంగా పంచబడుతుంది.\n\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. చందాదారు అయితే, ఆ నంబర్ రాయండి. 4. కవరు మీద చందమామ క్విజ్ - 4 అని రాసి, చందమామ పూర్తి చిరునామా రాసి మాకు పంపండి. 5. మే నెలాఖరులోగా మీ ఎంట్రీ మాకు అందాలి. 6. జూలై నెల సంచికలో ఫలితాలు వెలువడతాయి.\n\n1. నేర ప్రవృత్తి ప్రబలడానికిగల మూలకారణాలను అన్వేషించి వాటిని రూపుమాపడమే సరైన నేరనిరోధక మార్గం అన్న సత్యం గ్రహించి దానిని ఆచరణలో చూపాడు, ఒక ఆదర్శపాలకుడు. ఆ రాజు పేరేమిటి? ఏ కథలో వస్తాడు?\n\n2. హితవు చెప్పిన సవతి తమ్ముణ్ణి కులద్రోహి అని నిందించాడు ఒక రాక్షసరాజు. ఆ రాక్షసరాజు ఎవరు? తమ్ముడి పేరేమిటి?\n\n3. ఐక్యరాజ్యసమితి జనరల్ అసెంబ్లీ బాలల హక్కుల తీర్మనాన్ని ఎప్పుడు ఆమోదించింది?\n\n4. మనదేశం మొత్తం మీద ఎన్నిపులుల అభయారణ్యాలు ఉన్నాయి?\n\n5. విడిచినవాణ్ణి విడిచిపుచ్చు. అలాంటి వాడి స్నేహం ఆశించకు. అపేక్షలేనివాడి పట్ల ఆదరభావం చూపకు. పక్షి ఫలాలులేని చెట్టును విడిచి ఇతర చెట్లు చూసు కుంటుంది. లోకం సువిశాలమైనది. - ఈ సుభా షితం చోటుచేసుకున్న కథ ఏది?\n\nఅన్నీ సరైన సమాధానాలు\nరాసిన ఒకరికి బహుమతి\nరూ. 250లు.*\n\n6. ఈ చిత్రంలోని రెండు\nపాత్రలు ఏవేవి?"
        },
        {
            "title": "చందమామ క్విజ్ - 4",
            "page_start": 31,
            "author": "చందమామ బృందం",
            "pdf_page": 31,
            "content": "సాహితీ కదంబం\n\nరంగన్న గొప్ప మనసు!\n\nఒక గ్రామంలో రంగన్న అనే పేదరైతు ఉండే వాడు. నిజాయితీపరుడైన రంగన్న తనకున్న కొద్ది పాటి పాలంలో కష్టపడి పనిచేసుకుంటూ తృప్తిగా కాలం గడపసాగాడు. దాంతోపాటు ఇరుగు పారు గుకు చేతనైన సాయం చేసేవాడు. పక్షులన్నా, జంతువులన్నా అతనికి ఎనలేని ప్రీతి. ఏ కాకికో, కుక్కకో ఇంత పెట్టకుండా రంగన్న నోట్లోకి ముద్ద దిగేది కాదు.\n\nరంగన్న ఇంటికి కొద్ది దూరంలో రామశాస్త్రి అనే ఒక నకిలీ జ్యోతిష్కుడు ఉండేవాడు. శాస్త్రం, సంప్రదాయం, దోషం, పరిహారం అంటూ అమా యకులైన గ్రామ ప్రజలను మభ్యపెట్టి, వాళ్ళ నుంచి సొమ్ములు గుంజి పొట్టపోసుకునేవాడు. ఎప్పుడు చూసినా ఎంతో సంతోషంగా కనిపిస్తూ, ఒక్కసారి కూడా తన వద్దకురాని రంగన్న అంటే రామశాస్త్రికి, చెప్పరాని అసూయా, కోపమూ ఉండేవి.\n\nఒకరోజు రంగన్న తన పాలంలో విత్త నాలు విత్తుని ముగించుకుని ఇంటికి బయలు దేరుతూండగా పాలం గట్టు మీది పాదమాటున పిచ్చుక ఒకటి కాలు విరిగి లేవలేక పడి ఉండడం గమనించాడు. వెంటనే వెళ్ళిదాన్ని చేతిలోకి తీసుకుని పరిశీలనగా\n\nచూశాడు. దాపులనున్న ఆకులేవో కోసి, నలిపి పసరు పిండి పిచ్చుక కాలికి పూశాడు. దాన్ని అక్కడే వదిలేయడానికి మనసురాక, తనతో ఇంటికి తీసుకువచ్చాడు.\n\nదానికి తినడానికి బియ్యపు గింజలు అందించాడు. చాప మీద చిన్న బట్ట మడతపెట్టి పరుపులా చేసి పిచ్చుకను దాని మీద పడుకోబెట్టాడు. గది నుంచి వెలుపలికి రావడానికి నాలుగు అడుగులు వేసే సరికి, “రంగన్నా!” అన్న మృదు మధుర కంఠస్వరం విని వెనక్కు తిరిగి చూశాడు. అక్కడ పిచ్చుక కనిపించలేదు. దాని స్థానంలో ఒక దేవతామూర్తి కనిపించడంతో తన కళ్ళను తానే నమ్మలేకపోయాడు.\n\n“రంగన్నా! నేను వనదేవతను. ప్రాణుల పట్ల నువ్వు చూపుతూన్న నిరుపమానమైన కరుణ, ప్రేమాదరాలు చూసి చాలా సంతోషించాను. ఏం వరం కావాలో కోరుకో, ఇస్తాను,” అన్నది వనదేవత.\n\n“తల్లీ, నిన్ను కళ్ళారా చూడగలిగాను. ఆ"
        },
        {
            "title": "సాహితీ కదంబం",
            "page_start": 32,
            "author": "చందమామ బృందం",
            "pdf_page": 32,
            "content": "తరగతిలో సురేష్ అనే విద్యార్థి ఎప్పుడు ఏ వ్యాసం రాయమన్నా ఆవును గురించే రాసేవాడు. ఆవు మనకు పాలిస్తుంది. దానికి నాలుగు కాళ్ళు, రెండు కొమ్ములు ఉంటాయి.... ఇలా సాగేది వ్యాసం. దాన్ని చూసి విసుగు చెందిన ఉపాధ్యాయుడు ఒకనాడు ‘తాజ్‌మహల్’ గురించి వ్యాసం రాయమన్నాడు.\n\nసురేష్ తాజ్‌మహల్ గురించి రాశాడు: తాజ్‌మహల్ ఆగ్రాలో ఉంది. షాజహాన్ దానిని నిర్మించాడు. దానికి ఎదురుగుండా ఒక గొడ్ల చావడి ఉంది. అందులో ఒక ఆవు ఉంది. ఆవు మనకు పాలిస్తుంది. దానికి నాలుగు కాళ్ళు, రెండు కొమ్ములు ఉంటాయి......!\n\nదీనిని చదివిన ఉపాధ్యాయుడు విస్తుపోయాడు! – భావనా రాయ్, న్యూఢిల్లీ\n\nభాగ్యమే నాకు చాలు. మరే వరమూ వద్దు,” అన్నాడు రంగన్న వనదేవత పాదాలకు నమస్కరిస్తూ. “చాలుననే నీ గుణం చాలా గొప్పది!” అంటూ వనదేవత రంగన్న చేతిలోకి ఒక బిందెను ప్రసాదించి అదృశ్యమయింది.\n\nబిందెనిండా బంగారు నాణాలు!\n\nఈ సంగతి క్షణాలలో గ్రామమంతా తెలిసి పోయింది. మంచి మనసు గల రంగన్నకు మంచే జరిగిందని అందరూ సంతోషంగా చెప్పుకోసాగారు. అయితే, రామశాస్త్రి మనసు మాత్రం అసూ యతో కుతకుతలాడ సాగింది. ఎలాగైనా రంగన్న బంగారు నాణాలను దొంగిలించుకుని, ఊరు వదిలి ఎటైనా పారిపోయి హాయిగా జీవించ వచ్చని ఆలోచించి ఒక పథకం వేశాడు.\n\nఅర్ధరాత్రి సమయంలో రామశాస్త్రి ముసుగు వేసుకుని రంగన్న ఇంట్లోకి జొరబడి, బంగారు నాణాల బిందెను దొంగిలించుకుని వెలుపలికి పరిగెత్తు తూండగా, కాలికి ఏదో అడ్డుపడి బోర్లా పడ్డాడు. దాన్ని చూసిన రంగన్న కుక్క, మొరు గుతూ రామశాస్త్రి మీదికి ఉరకబోయింది. హడలి పోయిన రామశాస్త్రి, “అయ్యో! కాపాడండి!” అని\n\nఅరవసాగాడు. దాంతో రంగన్నతో పాటు ఇరుగు పారుగు ఇళ్ళవాళ్ళు కూడా మేలుకుని రావడంతో రామశాస్త్రి నాణాల బిందెతో పట్టుబడిపోయాడు.\n\n“ఛీ! నువ్వూ ఒక మనిషివేనా?” అంటూ గ్రామస్థులు రామశాస్త్రిని కొట్టబోయారు. అయితే రంగన్న అడ్డుకుని వాళ్ళకు సర్ది చెప్పి పంపేశాడు. రామశాస్త్రి క్షమించమని రంగన్న పాదాలపై పడ్డాడు.\n\n“నీ తప్పను గ్రహించావు కదా? అది చాలు. అయినా, క్షమించమని అడగవలసింది నన్ను కాదు. నీ మనస్సాక్షిని! నీ మనస్సాక్షికి విరుద్ధంగా ఏదీ చేయకు. ఇక మీదట దురాశకు పోయి లేని పోనివి చెప్పి గ్రామ ప్రజలను పీడించకు. నిజాయి తీగా, కష్టపడి జీవించడం నేర్చుకో. అదే చాలు!” అన్నాడు రంగన్న.\n\n“బుద్ధి వచ్చింది రంగన్నా. ఇకపై నిజాయి తీగా, మంచి మార్గంలో నడుచుకుంటాను,” అంటూ తలవంచుకుని ఇంటిదారి పట్టిన రామ శాస్త్రి, అవమానంతో గ్రామ ప్రజలకు ముఖం చూపలేక తెల్లవారేలోగా ఊరువదిలి ఎటో వెళ్ళి పోయాడు.\n\n- భావనా రాయ్, న్యూఢిల్లీ\n\nపేదవాడి ప్రార్థన\n\nమాతంగుడికి పదేళ్ళ వయసులో, తలి దండ్రులు చనిపోతే, ఆ ఊళ్ళోవున్న దూరపు బంధువు పంచన చేరాడు. వాడు అమాయ కుడని ఎరిగిన ఆ బంధువు, వాడి చేత గొడ్డు చాకిరీ చేయించుకుని, అర్ధాకలితో మాడ్చే వాడు. వాడి అవస్థ చూసిన పొరుగింటి భద్రయ్య, ఒక రోజున వాణ్ణి చాటుగా పిలిచి, “ఒరే, మాతంగం! ఎన్నాళ్ళిలా బానిస బ్రతు కీడుస్తావు? ఇదే చాకిరీ మరెక్కడైనా చేస్తే, నీకు కడుపు నిండా తిండి దొరుకుతుంది. ఈ ఊళ్ళో నీ బంధువును కాదని, ఎవరూ నీకు పనివ్వరు. మహిషాపురంలో, నా చుట్టం వీరయ్య వద్దకు వెళ్ళు. ఆయన నీకు మంచి దారి చూపిస్తాడు,” అని సలహా ఇచ్చాడు.\n\nమాతంగుడు ఆ ఊరొదిలి మహిషాపురం చేరుకుని, వీరయ్య ఇంటికి వెళ్ళి తన కథ చెప్పుకున్నాడు. వీరయ్య వాడితో, “నేను అంతగా వున్నవాణ్ణికాను. కానీ మా భద్రయ్య పంపాడు కాబట్టి, నిన్ను ఇంట్లో వుంచుకుని\n\nకడుపు నిండా తిండి పెడతాను. రోజూ నేనె క్కడ పనిచేయమంటే అక్కడ పనిచేయాలి. ఎవర్నీ డబ్బడక్కూడదు!” అన్నాడు.\n\nమాతంగుడు అమాయకంగా తలాడించి, వీరయ్య చెప్పినదానికి సరేనన్నాడు. వీరయ్య, మాతంగుణ్ణి ఊళ్ళో కొందరిళ్ళకు పంపి, పనులు చేయించి ప్రతిఫలంగా డబ్బు తీసు కునేవాడు. మాతంగుడికి రోజూ తిండి పెట్టే వాడే తప్ప, దమ్మిడీ కూడా ఇచ్చేవాడుకాదు.\n\nవీరయ్య తనచేత పనిచేయించి డబ్బు సంపాదిస్తున్నాడని తెలియని మాతంగుడు, సొంత ఊళ్ళోని బంధువు దగ్గరకంటే, ఇక్కడే బాగున్నదని సంతోషించాడు.\n\nఅలా కొన్నాళ్ళు గడిచాయి. ఒక రోజున నిద్రలేచే సరికి మాతంగుడికి ఒళ్ళంతానోప్పులుగా అనిపించింది. వీరయ్యకు చెబితే, “అలాగని పని ఎగవేస్తానంటే కుదరదు. నువ్వు పనిచేస్తేనే, నేను నీకు తిండి పెడతాను,” అన్నాడు."
        },
        {
            "title": "పేదవాడి ప్రార్థన",
            "page_start": 34,
            "author": "శ్రీరామ కమల్",
            "pdf_page": 34,
            "content": "ఆ సమయంలో మాతంగుడికి ఆకలిగా కూడా లేదు. అందుకని వాడు ఆ రోజుకు పనిచేయకూడదనుకుని, నడవలేక నడుచు కుంటూ ఓ వైద్యుడింటికి వెళ్ళి, తన బాధ చెప్పుకున్నాడు. వైద్యుడు వాణ్ణి పరీక్షించి, “నీకు జ్వర మొచ్చింది. డబ్బిస్తే మంది స్తాను,” అన్నాడు.\n\n“అయ్యా! నా దగ్గిర డబ్బు లేదు. తమరి ప్పుడు మందిస్తే, నయమయ్యాక మీ ఇంట్లో పనిచేసి ఋణం తీర్చుకోగలను,” అన్నాడు మాతంగుడు.\n\nవైద్యుడందుకొప్పుకోక, “నువ్వెవరింట్లో పని చేసినా, డబ్బు వీరయ్యకే ఇవ్వాలి. కాబట్టి నువ్విప్పుడు వీరయ్యనే అడిగి డబ్బు తీసుకుని రా,” అన్నాడు.\n\nవైద్యుడి మాటల ద్వారా, వీరయ్య తనవల్ల ధనలాభంపొందుతున్నాడని, మాతంగుడికి అర్థమైంది. వాడు వీరయ్య ఇంటికి వెళ్ళి, వైద్యుడన్న మాటలు చెప్పాడు.\n\nమాతంగుడు తనను నిలదీస్తున్నాడని అనుమానించిన వీరయ్య కోపంగా, “నేను నీకు తిండి పెడతాన్నానే తుప్ప, మైద్యం చేయిస్తా నన లేదు. ఐనా, నువ్వు చేసే పనికి వచ్చే డబ్బు, నీ తిండికే చాలదు. ఆపైన, రాత్రి పూటనిన్ను ఇంటి అరుగుమీద ఊరికే పడుకోనిస్తున్నాను కూడా,” అన్నాడు.\n\n“ఇప్పుడు నాకు జ్వరమొచ్చింది. ముందు నాకు వైద్యానికి డబ్బివ్వండి. ఆ తర్వాత మీరెలా చెబితే అలా నడుచుకుంటాను,” అంటూ మాతంగుడు, వీరయ్యను బ్రతిమా లాడు.\n\nకానీ, వీరయ్య ఏమాత్రం చలించక, “ఏదో పేదవాడివని జాలిపడి చేరదీశానుతప్ప, నా వద్ద డబ్బేమీ మూలిగి పోవడంలేదు. ఊరికే ఎవరైనా సాయపడతారేమో వెళ్ళి నీ ప్రయత్నం నువ్వు చేసుకో,” అంటూ విసు క్కున్నాడు.\n\nమాతంగుడు తను పనిచేసిన ఒకో ఇంటికీ వెళ్ళి డబ్బడిగితే ఒక్కరూ ఇవ్వలేదు. వాడు మళ్ళీ వైద్యుడింటికే వెళ్ళి, “దిక్కులేని వాణ్ణి. తమరే నన్ను కనికరించి వైద్యం చేస్తే ఏదో రోజున తుప్పక మీ ఋణం తీర్చుకుంటాను,” అని కళ్ళనీళ్ళ పర్యంతమయ్యాడు.\n\n“దిక్కులేని వాళ్ళకు, దేవుడే దిక్కు! వైద్యుడు కాదు,” అన్నాడు వైద్యుడు.\n\nచేసేది లేక మాతంగుడు, శివాలయంకేసి బయల్దేరాడు. అప్పటికే ఆకాశం మబ్బులు పట్టి ఉరుములతో, మెరుపులతో ఫెళఫెళ\n\nమంటూ జడివాన ప్రారంభమైంది. వాడు\nశివాలయాన్ని చేరి, “స్వామీ! నాకు కళ్ళు\nతిరుగుతున్నాయి. నీరసం వచ్చేస్తోంది. నువ్వే\nకాపాడాలి,” అంటూ నంది విగ్రహం పక్కన\nస్పృహ తప్పి పడిపోయాడు.\n\nఐదారు నిమిషాలు గడిచేలోపల, అప్ప\nటికే ఉరవళ్ళుపరవళ్ళతో ప్రవహిస్తున్న గోదా\nవరి పొంగి, వరద నీరు ఊళ్ళో ప్రవేశించి\nగుడిసెలన్నీ కొట్టుకుపోయాయి; చాలా ఇళ్ళు\nమునిగి పోయాయి. ఎన్నో ఎకరాల పంట\nనీటి పాలైంది. గ్రామస్థులందరూ పేదా గొప్పా\nతేడా మరిచి, ఒకరికొకరు సాయపడ్డారు.\nగ్రామాధికారి మందీ మార్బలంతో ముందు\nకొచ్చి, ఊరి వాళ్ళకు ధైర్యం చెప్పాడు. గుడి\nముందు పడున్న మాతంగుణ్ణి ఎవరో రక్షించి\nసురక్షిత ప్రాంతానికి తీసుకెళ్ళారు.\n\nఈలోగా కబురు తెలిసిన ఆ దేశపు రాజు,\nమహిషాపురానికి నందివర్మ అనే వాణ్ణి రాజ\nప్రతినిధిగా పంపాడు. ఆయన ఆధ్వర్యంలో\nఏర్పడిన పునరావాస కేంద్రాలలో నిరాశ్రయు\nలందరూ తలదాచుకున్నారు. వరద బాధితు\nలకు ఆహారం, బట్టలు, వైద్య సహాయం\nఉచితంగా లభించాయి.\n\nమాతంగుడికి డబ్బివ్వకుండానే వైద్యం\nజరిగింది, పని చేయకుండానే తిండి దొరి\nకింది. అంతే కాదు - వరదలో అనాథలైన\nపసివారిని విద్యాభ్యాసానికై గురుకులాలకు\nపంపే ఏర్పాటు కూడా జరగడంతో, వాడి\nఆనందానికి అంతులేదు.\n\nపరమశివుడు తనమొరవిని, తన దూతను\nమహిషాపురానికి పంపాడనుకుని వాడు,\nనందివర్మను దర్శించి కాళ్ళకు మొక్కి,\n\n“అయ్యా! తమరు కైలాసానికి తిరిగి వెళ్ళిన\nప్పుడు, పరమశివుడికి, నా కృతజ్ఞతలు తెల\nపండి,” అన్నాడు.\n\nఆ మాటలు అర్థంకాని నందివర్మ మాతం\nగుణ్ణడిగి వివరాలు తెలుసుకుని, “ఓయీ!\nనేను శివదూతను కాను. నీవంటి అనాధలకు,\nఅసహాయులకు సాయపడమని మన దేశపు\nరాజు పంపగా వచ్చిన రాజప్రతినిధిని. మన\nరాజు మామంచివాడు. ఆయన చల్లగావుంటే\nనీబోటి వాళ్ళకు మేలు జరుగుతుంది. నీవు\nపరమశివుణ్ణి నమ్మేవాడివైతే, మన రాజుకు\nఆయురారోగ్య ఐశ్వర్యాలనిమ్మని, ఆ దేవ\nదేవుణ్ణి ప్రార్ధించు,” అన్నాడు.\n\nవెంటనే మాతంగుడు రెండు చేతులూ\nజోడించి కళ్ళు మూసుకుని, “దేవదేవా! నేని\nక్కడి నుంచే నీకు, నా ప్రార్థన వినిపిస్తున్నాను.\nఈ దేశపు రాజు మామంచివాడు. ఆయన్ను\nచల్లగా చూడు. ఆయన మాబోటి వాళ్ళకు\nసాయపడేందుకుగాను ప్రతి ఊరుకూ, పట్ట\nణానికీ గంగమ్మను పంపి వరదల్లో ముంచెత్తు!”\nఅన్నాడు గట్టిగా.\n\nఅది విని నందివర్మకోపంగా, “మూర్ఖుడా!\nదేశానికి వరదలు రావాలంటావా! అదేం\nప్రార్థన?” అంటూ గద్దించాడు.\n\nమాతంగుడు అమాయకంగా, “అయ్యా!\nనేను జ్వరంతో బాధపడుతూంటే, వైద్యుడితో\nసహా ఊళ్ళో ఎవ్వరూ నన్నుపట్టించుకోలేదు.\nవరద రాకపోతే నేను జ్వరంతో చచ్చిపోయే\nవాణ్ణేమో కూడా. కూడూ, గుడ్డా, నీడా లేని\nపేదవాళ్ళకు, వరదల్లో పోయేదేమీ వుండదు.\nరాజుగారిచ్చేదంతా మాకు లాభమే కదా.\nలాభంకోసం దేవుణ్ణి ప్రార్థిస్తే తప్పా?” అన్నాడు.\n\nనందివర్మముందు తెల్లబోయినా తర్వాత\nఅసలు సంగతి గ్రహించి, రాజధానికి వెళ్ళాక\nరాజుకు విషయం విన్నవించాడు. అది విన్న\nరాజు, వరదల్లంటి ఉత్పాతాలొచ్చినప్పుడే\nకాక, అన్ని వేళలా పేదలకు సాయపడే పథ\nకాలను రూపొందించి అమలు పరిచాడు.\n\nమాతంగుడు అమాయకత కొద్దీ చేసిన\nప్రార్థన పుణ్యమా అని ఆ తరవాత వచ్చిన పథ\nకాల ఫలితంగా దేశప్రజలు సుఖసంతోషాలతో\nజీవించారు.\n\nచందమామ\n\nమే 2006"
        },
        {
            "title": "ప్రకృతిలో దాగి ఉన్న పరమానందం!",
            "page_start": 38,
            "author": "చందమామ బృందం",
            "pdf_page": 37,
            "content": "మహనీయుల జీవితాల్లో ఆసక్తికర ఉదంతాలు (5)\n\n## ప్రకృతిలో దాగి ఉన్న పరమానందం!\n\nప్రశాంత ఉషోదయ సమయం. వర్షాకాలం సమీపిస్తూండడంతో మరింత ప్రశాంత గంభీరంగా కనిపిస్తోంది వాతావరణం. అది నూటయాభై సంవత్సరాల నాటి గ్రామీణ భారతం. చెట్లపై అప్పుడప్పుడు వినిపించే పక్షుల కిలకిలారావాలు; ఆవుల, లేగల అంబారావాలు; ఎప్పుడో వినిపించే కుక్కల అరుపులు; అక్కడక్కడ మానవ కంఠ స్వరాలు. ఇవి తుప్పు వాతావరణం చాలా నిశ్శబ్దంగా ఉంది. ఇప్పటిలా వాహనాల రణగొణ ధ్వనులు,\n\nమైక్రొఫోన్లు, రేడియోలు, చెవులను తూట్లు చేసే శబ్దాలు అసలు లేవు.\n\nఆ గ్రామానికి చెందిన ఆరేళ్ళ కుర్రవాడొకడు సమీపంలో ఉన్న వరి పాలాల గుండా నడిచి వెళుతు న్నాడు. చుట్టూ పచ్చటి పైరులు, వర్షానికి స్వాగతం పలుకుతూ తలలూపుతున్నాయా అన్నట్టు కని పించే చెట్లు; అంతకు మించి సర్వత్రా వ్యాపించిన ప్రశాంతత, ఆ కుర్రవాడి కెంతో ఆనందం కలిగించాయి. ఆకాశంలో అక్కడక్కడా కనిపించిన\n\nమేఘశకలాలు క్రమక్రమంగా పెద్దవుతూ నాలుగు మైపులా వ్యాపించసాగాయి. చూస్తుండగానే ఆకాశ మంతా కారుమేఘాలతో నిండిపోయింది.\n\nఆ కుర్రవాడు ఆగి, మెల్లగా తలెత్తి ఆకాశం కేసి చూశాడు. ఆహా! ప్రకృతి ఎంత మనోహరం! మహాద్భుతం!! అని ఆశ్చర్యపోయాడు. అంతకు ముందునుంచే అలలు అలలుగా అల్లనల్లన వీచే పిల్లగాలులు ఆ పసివాడి శరీరాన్ని తాకుతూ హాయిని కలిగిస్తున్నాయి. గాలికి రెపరెపలాడే ఆకుల సవ్వడులు పసివాడి వీనులకు మృదు మధుర సంగీతంలా వినిపించాయి. ఆహా! ప్రపం చోమే ఆనంద నిలయం కదా!\n\nహఠాత్తుగా ఓ అద్భుత దృశ్యం పసివాడికి కని పించింది. ఆకాశంలో కారుమబ్బుల, నీలిమేఘాల తెరను ఆనుకుని తెల్లటి కొంగలబారు ఎగు రుతూ వెళ్ళడం చూసి ఆనంద మగ్నుడయ్యాడు. దేవుడా! ఆ అద్భుత దృశ్యాన్ని ఆస్వాదించడం ఎలా! ఆ ఆనంద పారవశ్యాన్ని అభివర్ణించడం ఎవరితరం?\n\nకారు మేఘాలనూ, తెల్ల కొంగలనూ, అనంత అద్భుత నిలయమైన ఆకాశాన్నీ చూసిన పసి వాడు ఆనంద పారవశ్యంతో, స్పృహ కోల్పోయి పచ్చటి గడ్డిపై పడిపోయాడు. అదృష్టవశాత్తు, ఆ దారిన వెళుతూన్న గ్రామస్థులు కొందరు పసి వాణ్ణి చూసి, గుర్తించి ఇంటికి తీసుకువచ్చారు.\n\nఆ పసివాడు వేరెవరో కాదు. ఉత్తరోత్తరా శ్రీ\n\nరామకృష్ణ పరమహంస (1836-1886)గా భక్తులతో, శిష్యగణంతో కొనియాడబడిన బెంగాల్ కామర్పుకూర్కు చెందిన గదాధరుడు. ఆ ఉదయం ఆయన పొందిన అపూర్వమైన అనుభూతినే సమాధి అంటారు. అదొక మహాత్కృష్ట ధ్యానాతీతస్థితి. యోగం ద్వారానే ఆస్థితిని చేరడం సాధ్యమవుతుంది. అయితే, గదాధరుడికి ఆనాటి నుంచి మళ్ళీ మళ్ళీ అదే స్థితి పలుసార్లు సంప్రాప్త మయింది. ధన సంపాదన, సామాజిక విజయాలు మొదలైన ఐహిక సుఖాలు ఏవీ ఇవ్వలేని అవ్యాజమైన ఆనందానుభూతిని సమాధి స్థితిలో ఉన్నప్పుడు అనుభవిస్తారు.\n\nచూసే కళ్ళూ, చూడగలిగిన మనసూ ఉంటే సూర్యోదయంలో, సూర్యాస్తమయంలో, విక సించే పువ్వులో, మెరిసే నక్షత్రాలలో, తేలిపోయే మేఘాలలో ఎన్నెన్ని అందాలు! ఎన్నెన్ని ఆనం దాలు!! సుప్రసిద్ధ కవి విలియం బ్లేక్ (1757-1827) సెలవిచ్చినట్టు-\n\nఇసుకరేణువులో విశాల జగత్తునూ,\nఅడవి పువ్వులో అందాల స్వర్గాన్నీ తిలకిస్తూ,\nఅరచేతిలో అనంతత్వాన్ని బిగించి\nఘడియలో శాశ్వతత్వాన్ని గుర్తించగలవారికే\nఅసలైన ఆనందం సాంతం సాంతం!\n\nశ్రీరామకృష్ణ పరమహంస వంటి మహనీయుల,\nమార్మికవాదుల జీవితాలు అది సాధ్యం అని\nచాటుతున్నాయి!\n\n-(ఎం.డి)\n\nచందమామ క్విజ్-2 సమాధానాలు\n\n1. ఇరవై అయిదు.\n\n2. మార్చ్ 21, 22.\n\n3. శ్రీధరుడు; ధైర్యేసాహసేలక్ష్మీ.\n\n4. అడవుల నిర్మూలన, నదుల కాలుష్యం,\nశబ్దకాలుష్యం, వాయుకాలుష్యం,\n\nభూకాలుష్యం.\n\n5. దేవతల వినోదం.\n\n6. బానిసవాడి భవిష్యవాణి.\n\n7. సముద్రం-ఉప్పనీళ్ళు, సుజూ దంపతులూ\nఅతడి కొడుకు.\n\nచందమామ కబుర్లు\n\nబిడ్డ చదువు కోసం!\n\nప్రైవేటు పాఠశాల విద్య అమెరికాలోనూ చవుకేమీ కాదు. పిల్లల చదువు కోసం ఖర్చుచేయడానికి కావల సిన డబ్బు సంపాదించడానికి తల్లితండ్రులు రకరకాలుగా ప్రయత్నిస్తుంటారు. అందుకోసం ఒక తల్లి చొరవతో సరికొత్త మార్గాన్ని అవలంబించింది. కారొలిన్ స్మిత్ అనే ఆ ముప్పైయేళ్ళ మహిళ తన నుదుటిని అందుకోసం ఉపయోగించుకోవాలని ఆలోచించి-తన నుదుటి భాగాన్ని ‘అడ్వర్టైజింగ్ స్పేస్’గా ఇవ్వడానికి సిద్ధంగా ఉన్నట్టు ‘ఇంటర్‌నెట్ లో తెలియజేసింది. దాన్ని చూసిన ఓ జూదశాల యాజమాన్యం ఆమె నుదుటి మీద తమ సంస్థ పేరును రాసి ప్రచారం చేసుకోవడానికి సిద్ధపడింది.\n\nఉటా, సాల్ట్ లేక్ సిటీలో జరిగిన ఈ పచ్చబొట్టు పొడిచిన కార్యక్రమాన్ని, పత్రికలూ, టీవీలూ బాగా కవర్ చేశాయి. ఆ దృశ్యాన్ని చూసిన ప్రజలు విస్మయం చెందారు. మార్కెటింగ్ ప్రచారంలో ప్రవేశించిన ఈ నూతన పోకడను చూసి చాలామంది ఆశ్చర్య పడ్డారు. “పలువురికి మూర్ఖత్వంలా కనిపించినా, నేనది చేసి తీరవలసిన నిర్బంధం ఏర్పడింది. ఇప్పటి పరిస్థితిలో 10,000 డాలర్లు నాకు మిలియన్ డాలర్లతో సమానం... దీన్ని నా బిడ్డ చదువు కోసం చేస్తున్నాను. నా బిడ్డ బంగారు భవిష్యత్తు కోసం చేస్తూన్న చిన్న త్యాగం ఇది,” అంటోంది కారొలిన్‌స్మిత్ ఎంతో తృప్తిగా.\n\nక్రీడా విశ్వవిద్యాలయం\n\nచెన్నయ్‌లోని ‘కాలెజ్‌ఆఫ్‌ఫిజికల్‌ఎడ్యుకేషన్‌’ మన దేశంలోనే క్రీడలకని ప్రత్యేకంగా స్థాపించబడిన మొట్టమొదటి క్రీడా విద్యాసంస్థ. ఇప్పుడు చెన్నయ్‌లో దేశం మొద్దం మీద ప్రప్రథమంగా క్రీడలకంటూ ప్రత్యేకంగా ఒక విశ్వవిద్యాలయాన్ని నెలకొల్పడానికి ప్రయత్నాలు ముమ్మరంగా సాగుతున్నాయి. రాష్ట్రపతి డా. ఎ.పి.జె. అబ్దుల్ కలాం ఈ విశ్వవిద్యాలయ స్థాపన పథకానికి ఆమోదం తెలియ జేసినట్టు వార్తలు వెలువడ్డాయి. చెన్నయ్ సమీపంలోని శ్రీ పెరుంబుదూరులో గాని, కారైక్కుడిలో గాని ఈ విశ్వ విద్యాలయాన్ని ఏర్పాటు చేయనున్నట్టు చెబుతున్నారు."
        },
        {
            "title": "చందమామ కబుర్లు",
            "page_start": 40,
            "author": "చందమామ బృందం",
            "pdf_page": 40,
            "content": "భక్తిఫలం\n\nశ్రీనివాసపురం అనే గ్రామంలో వెంకయ్య\nదాసు అనే చర్మకారుడు ఉండేవాడు. అతడికి\nచెప్పులు కుట్టడంలో మంచి ప్రావీణ్యం\nఉండేది. అంతకు మించి వృత్తిపై అమిత\nమైన భక్తిఉండేది. ఉదయం లేవగానేచెప్పులు\nకుట్టడానికి ఉపయోగించే పనిముట్లకు\nదణ్ణం పెట్టుకునేవాడు. వాటిని శుభ్రంగా\nతుడిచి పని ప్రారంభించేవాడు.\n\nవెంకయ్యదాసు భార్య చిన్నమ్మ అణకువ\nకలిగిన ఇల్లాలు. తిరుమలేశుని భక్తురాలు.\nచిన్నప్పటి నుంచి వెంకటేశ్వరస్వామిని గురిం\nచిన మహిమలు కథలు కథలుగా వినడం వల్ల,\nఒక్కసారుయినా కొండకు వెళ్ళి స్వామిని దర్శించి\nరావాలని కలలు కంటూ ఉండేది. ఆ సంగతి\nతరచూ భర్తతో చెబుతూ ఉండేది. కానీ, తమ\nవంటి పేదలు అంతదూరం వెళ్ళి స్వామిని\nదర్శించుకురావడం క్షుటమనిపించేది. అయితే,\nరోజులు గడిచేకొద్దీ తిరుమలేశుని దర్శించాలన్న\nకోరిక ఆమెలో బలపడిందే తప్ప తగ్గలేదు.\n\nవెంకయ్యదాసు తనను ప్రాణ ప్రదంగా\nచూసుకునే భార్య కోర్కె తీర్చడం తన ధర్మంగా\nభావించాడు. అయినా ఎంత కష్టపడ్డా అతడి\nసంపాదన రోజుగడవడానికి సరిపోతున్నదే\nగాని, దమ్మిడీ మిగల్చలేకపోయాడు. దాంతో\nచిన్నమ్మ తీవ్రంగా ఆలోచించి, చుట్టుపక్కల\nఇళ్ళకు వెళ్ళి పాచిపనులు చేయసాగింది.\nఅది తెలిసిన వెంకయ్యదాసు ఎంతగానో\nనొచ్చుకుని, ‘‘మన కుటుంబం జరుగు\nబాటుకు నా సంపాదన సరిపోతుంది కదా?\nనువ్వెందుకు పాచిపనికి వెళతావు? వద్దు,’’\nఅని వారించాడు.\n\nఅందుకు చిన్నమ్మ, ‘‘రేపు పిల్లలు పుడితే\nసంసారం పెద్దదవుతుంది. నా సంపాదన దాచి\nఉంచితే, అప్పుడు మనకు అంతగా ఇబ్బంది\nఉండదు,’’ అని సర్ది చెప్పింది.\n\nఏడాది తరవాత చిన్నమ్మ తాను దాచిన\nడబ్బు లెక్కపెట్టి, అది తమ తిరుమల ప్రయా\nణానికి సరిపోతుందని సంబరపడింది. ఆ\n\nఎన్. శివనాగేశ్వరరావు"
        },
        {
            "title": "భక్తిఫలం",
            "page_start": 41,
            "author": "ఎన్. శివనాగేశ్వరరావు",
            "pdf_page": 41,
            "content": "సామ్మును భర్త చేతిలో పెట్టి, “కొండకు వెళ్ళి స్వామిని దర్శించుకుని వద్దం,” అన్నది ఉత్సాహంగా.\n\nభార్యపట్టుదలకు వెంకయ్యదాసు మురిసి పోయాడు. కొండకు వెళ్ళడానికి సమ్మతిం చాడు. అంతలో అతడికో సందేహం కలిగింది. భార్య దాచిపెట్టిన డబ్బు ఒకరికయితే తిరుమలకు వెళ్ళిరావడానికి సరిపోతుంది. ఇద్దరికయితే చాలదనిపించింది. ఆమాట భార్యతో చెబితే, “ఉన్న డబ్బుతో ఇద్దరం వెళదాం. మనం దర్శించడం స్వామికి ఆమోద మయితే, ఆయనే మన తిరుగు ప్రయాణానికి సామ్ము ఏర్పాటు చేస్తాడు,” అన్నది.\n\nఆ సలహా వెంకయ్యదాసుకు నచ్చింది. మంచిరోజు చూసుకుని ఇద్దరూ తిరుమల ప్రయాణం కట్టారు. వెంకయ్యదాసు అప్పుడు\n\nకూడా తన పనిముట్లను మరిచిపోలేదు. ముఖ్యమైన చిన్న పనిముట్లను తీసి, కళ్ళకద్దుకుని తన సంచీలో భద్రపరుచుకుని మరీ బయలుదేరాడు.\n\nకొన్ని రోజుల ప్రయాణం తరవాతమెంకయ్య దంపతులు తిరుపతి చేరుకుని, కొండెక్కి ఆలయాన్ని సమీపిస్తూండగా, తిరుచానూరు జమీందారు కాలినడకన స్వామి దర్శనానికి వెళుతూండడం కనిపించింది. సేవకులు ఆయన మీద ఎండ పడకుండా గొడుగు పడుతున్నారు. అంతలో జమీందారు కాలి చెప్పాకటి తెగింది. మరోజతచెప్పులు సిద్ధంగా ఉంచనందుకు ఆయన సేవకుల మీద మండి పడ్డాడు. ఆ దృశ్యం చూసిన వెంకయ్యదాసు జమీందారును సమీపించి దణ్ణం పెట్టి, “అయ్యా, ఒక్క క్షణంలో తమ చెప్పు బాగు చేస్తాను,” అని ఒంగి వెంట తెచ్చిన సంచీలోంచి పెద్ద సూది, దారం తీసి జమీందారు పాదం బయటకు తీయకుండానే ఒడుపుగా తెగిన చెప్పును కుట్టాడు. అతని నైపుణ్యానికి జమీందారు సంతోషించాడు.\n\nఅదే సమయంలో అట్టుగా వచ్చిన జమీం దారు బంధువొకాయన, జమీందారును చూసి, “ఆహా, మీరు ఇంకా ఇక్కడే ఉన్నారా!” అంటూ పలకరించాడు. ఆ తరవాత జమీం దారూ, బంధువూ ఆ మాటా, ఈ మాటా మాట్లాడుకుంటూ ఆలయం కేసి నడుసాగారు.\n\nవారి వెనకగా స్వామి సన్నిధికి చేరిన వెంకయ్యదాసు దంపతులు, స్వామి దర్శనం చేసుకుని తమ జన్మ ధన్యమయిందని పర మానందం చెందారు. ఆలయంలో పెట్టిన\n\nప్రసాదంతో కడుపు నింపుకుని వెలుపలికి వచ్చారు. అప్పటికి వాళ్ళు తెచ్చుకున్న డబ్బు దమ్మిడీ లేకుండా ఖర్చయి పోయింది. ఇక ఊరు చేరడం ఎలాగా అని ఆలోచిస్తూండగా, వెంకయ్యదాసు చెప్పు బాగు చేసిన జమీం దారు సేవకులు ఇద్దరు అక్కడికివచ్చి వాళ్ళను గుర్తించి, “మీరు ఇక్కడున్నారా? మీ కోసమే పెతుకుతున్నాం. జమీందారుగారు రమ్మంటు న్నారు, రండి,” అంటూ వాళ్ళను జమీందారు వద్దకు వెంటబెట్టుకుని వెళ్ళారు.\n\n“బంధువు కనిపించడంతో, మీ సంగతి మరిచి వెళ్ళిపోయాను. ఇంతకూ మీది ఏ ఊరు? స్వామి దర్శనానికి ఎంత దూరం నుంచి వచ్చారేంటి?” అని పరామర్శించాడు జమీందారు వాళ్ళను ఆప్యాయంగా.\n\nవెంకయ్యదాసు దంపతులు తమ చిరకాల వాంఛతీరడం గురించి వివరంగా చెప్పారు. అంతా విన్న జమీందారు, “చాలీ చాలని డబ్బుతో తిరుమలేశుని దర్శనం కోసం ఇంత దూరం వచ్చారన్న మాట! మీ భక్తి మెచ్చ తగింది. స్వామి దర్శనానికి బయలుదేరి నప్పుడు కూడా వృత్తి మీది భక్తితో పని\n\nముట్లను వెంట తెచ్చుకున్న నువ్వు ప్రత్యే కంగా మెచ్చతగినవాడివి వెంకయ్యా. వృత్తి మీది భక్తి, దైవభక్తితో సమానం కదా! నీలాంటి వాడికి మంచి భవిష్యత్తుఉంటుంది. నీ వృత్తిని అభివృద్ధి చేసుకోవడానికి కావలసిన పెట్టు బడిని నేను ఇస్తాను,” అని వెంకయ్యదాసును మెచ్చుకుని, కొంత డబ్బుతో పాటు విలువైన కానుకలిచ్చి, భోజనం పెట్టి వాళ్ళను సాగ నంపాడు.\n\nస్వగ్రామానికి తిరిగివెళ్ళిన వెంకయ్య దాసు దంపతులు జమీందారు ఇచ్చిన డబ్బు పెట్టుబడిగా చిన్న బడ్డీని, మరికొన్ని పరి కరాలను కొనుక్కున్నారు. నాణ్యమైనచెప్పులు తయారు చేసి అమ్మడం మొదలుపెట్టడంతో వాళ్ళ ఆదాయం కూడా పెరిగింది. చిన్నమ్మ, “చూశారా, ఆ స్వామి మహిమ! ఆయన మనల్ని తనవద్దకు రప్పించుకుని, మీ వృత్తి మీది భక్తికి కానుకగా మనకెన్ని సౌకర్యాలు సమకూర్చాడో,” అన్నది భక్తితో.\n\nవెంకయ్యదాసు భార్య మాటలకు అవున న్నట్టుసంతోషంగా చేతులు జోడించి, దేవుడికి కృతజ్ఞతలు చెప్పుకున్నాడు."
        },
        {
            "title": "నాస్తికుడి కోపం",
            "page_start": 44,
            "author": "చందమామ బృందం",
            "pdf_page": 43,
            "content": "## నాస్తికుడి కోపం\n\nఒక గ్రామంలో శివరామయ్య అనే కరుడుగట్టిన నాస్తికుడుండేవాడు. ఆయన ధాన్య వ్యాపారం, వడ్డీ వ్యాపారాల్లాంటివి చేసి లక్షలార్జించాడు. క్రమంగా వార్థక్య దశ వచ్చింది. ఆరోగ్యం క్షీణించ సాగింది. ఆ దశలో ఆయన పరిచయస్థులు కొందరు, “ఇకనైనా నీ నాస్తికత్వాన్ని పక్కన పెట్టి, దైవభక్తి అలవరుచుకుని, పరలోకంలో సుఖపడేందుకు ప్రయత్నించు!” అని సలహాలివ్వ సాగారు.\n\nబాగా ఆలోచించి చూడగా శివరామయ్యకు, వాళ్ళ సలహాల్లో ఏదో సత్యం దాగివున్నదని పించింది. “ఇహంలో సుఖపడ్డాను, ఇక పరం అనేది వుంటే ఏ బాదర బందీ లేకుండా అక్కడా సుఖపడవచ్చు!” అనుకుంటూ దేవాలయ పూజారి కేశవయ్య కోసం బయల్దేరాడు.\n\nకేశవయ్య మామూలు ఆలయ పూజారేకాక, ఎన్నో ఆధ్యాత్మిక, ధార్మిక విషయాలెరిగిన పండితుడు. శివరామయ్య ఆలయానికి వచ్చిన సమయంలో ఆయన, ఆలయం ముందున్న అరుగు మీద కూర్చుని ఏదో గ్రంథం చదువుకుంటున్నాడు.\n\nశివరామయ్య, ఆయన్ని సమీపించి నమస్కరించగానే ఆశ్చర్యపోతూ, “ఏం, దారి తప్పి ఇటురాలేదుకదా?” అంటూ కేశవయ్య నవ్వాడు.\n\nశివరామయ్య తను వచ్చిన పని గురించి చెప్పాడు. అది విని కేశవయ్య ఆశ్చర్యపోతూ, “అలాగా! మరి, వ్యాపారంలో రావలసిన బాకీలూ, తీర్చవలసిన అప్పులూ-అన్నీ సరిదిద్దుకున్నావా?” అని అడిగాడు.\n\nఅందుకు శివరామయ్య కోపంగా, “తీరిక లేకున్నా నేను మీ నుంచి భక్తీ, ఆధ్యాత్మిక విషయాలూ తెలుసుకుందామని వచ్చాను. మీరేమో వ్యాపార విషయాలు మాట్లాడుతూ నా విలువైన సమయాన్ని వృథా చేస్తున్నారు?!” అంటూ గిర్రున వెనుదిరిగాడు.\n\nఅరాజకం\n\nభ్రూమదత్తుడు కాశీరాజ్యాన్ని పరిపాలించే కాలంలో ఉత్తర పాంచాల దేశపు రాజధాని అయిన కాంపిల్య నగరానికి పాంచాలుడు రాజుగా ఉండేవాడు. ఆయనభోగులుసుడూ, అవినీతిపరుడూ అయి, రాజ్యపరిపాలన విషయంలో కొంచెం కూడా శ్రద్ధ వహించ లేదు. యథా రాజా, తథా ప్రజా అన్నట్టు, రాజునుబట్టి మంత్రులు కూడా అవినీతిగా ప్రవర్తించ సాగారు. ప్రజలపై పన్నుల భారం హెచ్చసాగింది. అరాజకం తల ఎత్తింది.\n\nఈ అరాజక స్థితిలో ప్రజల జీవితం తారుమారయింది. పగలు రాజభటుల పీడా, రాత్రి దొంగల పీడా హెచ్చిపోయింది. అందు చేత నగరవాసులు తమ ఇళ్ళకు తాళాలు పెట్టి, వాకిళ్ళకు ముళ్ళకంపలు అడ్డం పెట్టి, తమ భార్యాబిడ్డలతో అరణ్యానికి వెళ్ళి అక్కడ తల దాచుకోసాగారు. వాళ్ళు పగలల్లా అడవిలో గడిపి, అర్ధరాత్రివేళ తమ ఇళ్ళకు వస్తూండేవారు.\n\nఈ సమయంలో బోధిసత్వుడు నగరం వెలుపల వుండే ఒక తిందుకవృక్షానికి అధి ష్ఠాన దేవతగా జన్మించాడు. రాజు ఆ వృక్షానికి ఏటా పూజలు జరిపి, దాని కింద వెయ్యి మాడలు ఖర్చు చేసేవాడు. “అయ్యో, నన్ను ఇంత శ్రద్ధాభక్తులతో ఆరాధించే ఈ రాజు అవివేకంవల్ల తన దేశానికి అరాజకం తెచ్చి పెట్టుకుంటున్నాడు. ఇతనికి సరి అయిన ఉపదేశం చెయ్యటానికి నేను తప్ప ఇంకెవరూ లేరు!” అనుకున్నాడు తిందుకదేవుడు.\n\nఆయన ఒక రాత్రి నిద్రిస్తున్న రాజుకు ప్రత్యక్షమై, “రాజా, నేను తిందుక దేవుణ్ణి. నీకు సరి అయిన బోధ చెయ్య వచ్చాను!” అన్నాడు.\n\n“ఏమిటా బోధ?” అని రాజు భక్తి పూర్వ కంగా అడిగాడు.\n\n“రాజా, నీ రాజ్యం నాశనమయి పోతున్నది. అశ్రద్ధగా పరిపాలించే రాజు ఈ లోకంలో తన రాజ్యాన్ని పోగొట్టుకుని కడగండ్లపాలై, పర"
        },
        {
            "title": "అరాజకం",
            "page_start": 45,
            "author": "చందమామ బృందం",
            "pdf_page": 45,
            "content": "లోకంలో నరకం అనుభవిస్తాడు,” అన్నాడు తిందుకదేవుడు.\n\n“దేవా, నే నిప్పుడేం చెయ్యాలి?” అని అడిగాడు రాజు.\n\n“ఇప్పటికైనా నీ రాజ్యపరిపాలన విషయాలను నీవే స్వయంగా చూసుకుని అరాజ కాన్ని తొలగించి, రాజ్యాన్ని కాపాడుకో!” అని తిందుకదేవుడు అదృశ్యుడయ్యాడు.\n\nరాజుకు జ్ఞానోదయమయింది. ఆయన తన రాజ్యం ఎలా ఉన్నదీ స్వయంగా చూడ టానికి నిశ్చయించుకున్నాడు. మర్నాడు ఉదయమే ఆయన తన మంత్రులను పిలిచి రాచకార్యాలు చూస్తూ ఉండమని నియో గించి, తన పురోహితుణ్ణి వెంటబెట్టుకుని, తూర్పుద్వారం కుండా నగరం దాటి మారు వేషంతో బయలుదేరాడు.\n\nనగరం పెలుపల ఒక ఇంటి ముందు వృద్ధు డొకడు కనిపించాడు. ఆయన ఇల్లు తాళం పెట్టి, ఇంటి చుట్టూ ముళ్ళకంప పెట్టి భార్యా బిడ్డలతో అడవికి పారిపోయాడు. చీకటి పడగానే ఆయన తన ఇంటికి తిరిగివచ్చి, వాకిలి తీయబోతూండగా కాలిలో ఒకముల్లు గుచ్చుకున్నది. వెంటనే ఆయన నేలపై చతికిలబడి, కాలిలో గుచ్చుకున్న ముల్లును తీస్తూ, “నా అరికాలిలో ఈ ముల్లు గుచ్చు కున్నట్టేపాంచాల రాజుకు యుద్ధంలో బాణం గుచ్చుకొనుగాక!” అని తిట్టుకున్నాడు.\n\nఈ తిట్టు విని రాజపురోహితుడు ఆ వృద్ధుణ్ణి సమీపించి, “అయ్యా, తమరు వృద్ధులు. కన్ను సరిగా కనిపించక మీరు ముల్లు తొక్కితే అది రాజుగారి దోషం ఎలా అయింది?” అని అడిగాడు.\n\n“రాజు అవినీతిపరుడైనందుచేతనే అధి కారులు దుష్టులైనారు. పగలు రాజభటుల బాధా, రాత్రి దొంగల బాధా భరించలేక ప్రజలు ఇళ్ళకు ముళ్ళకంపలు అడ్డం పెట్టి, భార్యా బిడ్డలతో అడవికి పారిపోతున్నారు. లేకపోతే నా కాలిలో ఈ ముల్లు విరగవలసిన పనేమిటి?” అన్నాడు వృద్ధుడు.\n\nరాజూ, పురోహితుడూ ఇంకొక గ్రామానికి వెళ్ళారు. అక్కడ వారికొక స్త్రీ కనిపించింది. ఆమెకు యుక్తవయసు వచ్చి ఇంకా పెళ్ళి గాని కుమార్తెలు ఇద్దరున్నారు. వారిని అడవికి తీసుకుపోవటం ఇష్టంలేక ఆమె తన ఇంటనే దాచివుంచి, ఇంటికి కావలసిన కట్టెలూ, ఆకులూ తానే తెస్తూవుండేది. ఇప్పుడామె ఏవో ఆకులు కొయ్యటానికి ఒక చెట్టెక్కి దానిపై నుంచి కిందపడి, “ఈ రాజు చచ్చి\n\nపోను! వీడు బతికుండగా కన్యలకు పెళ్ళిగీత కూడా లేదు!” అన్నది.\n\nఈ మాటలు విని పురోహితుడు ఆమెను సమీపించి, “బుద్ధిహీనురాలా, రాజ్యంలో ఉండే ప్రతి కన్యకూ భర్తను వెతకటమే రాజు గారి పనా?” అన్నాడు.\n\n“పగలు రాజభటుల భయం, రాత్రి దొంగల భయం. కన్యలకు భర్తలెలా దొరుకు తారు?” అన్నదా స్త్రీ.\n\nరాజూ, పురోహితుడూ అక్కడి నుండి బయలుదేరి ఇంకా ముందుకు వెళ్ళారు.\n\nఒక పొలాన్ని దున్నుతూ ఒక రైతు వారి కంటపడ్డాడు. అతను దున్నుతూ వుండగానే నాగలికర్రు గుచ్చుకుని ఒక ఎద్దు పడి పోయింది. వెంటనే ఆరైతు పట్టలేని కోపంతో, “ఈ పాంచాల రాజు గుండెలో బల్లెం గుచ్చు\n\nచందమామ\n\nమే 2006\n\nకుని ఇలాగే పడిపోరాదా? మా కష్టాలు తీరు తాయి!” అన్నాడు.\n\nపురోహితుడు రైతుతో, “ఏమోయ్! నీ అశ్రద్ధవల్ల ఎద్దుకు దెబ్బ తగిలి పడిపోతే అందులో రాజుగారి తప్పేమిటి?” అన్నాడు.\n\n“రాజుగారి తప్పు కాకపోతే ఎవరి తప్పు? పాలకులు దుర్మార్గులయితే బక్కవాళ్ళేం బతుకుతారు? పగలు రాజభటుల భయం, రాత్రి దొంగల భయం. నా భార్య, నా కోసం వండి తెచ్చిన కూడు బలవంతంగా లాక్కుని దుర్మార్గులు మెక్కేశారు. మళ్ళీ వండి ఎప్పుడు తెస్తుందా అని నేను నోరు తెరుచుకు చూస్తుండటం మూలాన బంగారమంటి ఎద్దు కాస్తా దెబ్బ తిని పడిపోయింది!” అన్నాడు రైతు.\n\nఅక్కడి నుండి బయలుదేరి రాజూ, పురోహితుడూ తమ రాజధానికి పోసాగారు. దారిలో వారికొక దృశ్యం కనిపించింది. ఒక మడుగులో వున్న కప్పలను, బతికి వుండగానే కాకులు పొడుచుకు తింటున్నాయి.\n\nఆ కప్పలలో ఒకటి క్రోధావేశంతో, “ఈ కాకులు మమ్మల్ని ఎలా బతికి వుండగానే\n\nపీక్కు తింటున్నాయో అలాగే పాంచాల రాజునూ, అతని సంతానాన్నీ శత్రువులు పీక్కు తిందురుగాక!” అన్నది.\n\n“ఓసి మతిమాలిన కప్పా! మిమ్మల్ని పీక్కుతినే కాకుల్ని ఏమీ అనలేక రాజుగారికి శాపనార్థాలు పెడుతున్నావా?” అన్నాడు పురోహితుడు కప్పతో.\n\nదానికి క్షుప్పు, “రాజుగారిని తృప్తిచెయ్యటా నికి పురోహితుడు అలాగే అడుగుతాడు, అందులో ఆశ్చర్యంలేదు. కాని దేశంలో కాకబలులు కూడా కరువైపోబట్టేగదా కాకు లకు బతికున్న కప్పల్ని పీక్కుతినే దుస్థితి పట్టింది. అటువంటి రాజు ఛస్తే ఎంతమేలు!” అన్నది.\n\nఅది విని రాజు, “నన్ను కప్పలు కూడా శపిస్తున్నాయి. ఇక లాభం లేదు. మనం నగరానికి తిరిగివెళ్ళి, ఈ అరాజకాన్ని తుద ముట్టించుదాం!” అన్నాడు.\n\nఆ ప్రకారమే ఆయన రాజ్యపాలనలో శ్రద్ధ చూపి, లోపాలను సవరణ చేసి, ప్రజలకు శాంతిసౌఖ్యాలు కలిగేలాగు చాలాకాలం పరి పాలన సాగించాడు.\n\nరామాయణం\n\nవిశ్వామిత్రుడు పుష్కరంలో చేసిన తపస్సుకు మెచ్చి ఒకనాడు బ్రహ్మ ప్రత్యక్షమై ఆయనకు ఋషి అనే బిరుదు ఇచ్చాడు.\n\nదానికికూడా తృప్తిపడక విశ్వామిత్రుడు మరింత దీక్షగా తపస్సు సాగించాడు. ఈ సమయంలో ఆయనకు ఒకనాడు ఒక తీర్థంలో స్నానం చేస్తున్న మేనక అనే అప్పరస కనిపించి మనస్సు చలించింది. ఆయన తన తపస్సు విడిచిపుచ్చి మేనకను తన ఆశ్రమానికి పిలుచుకుపోయి, ఆమెతో పదేళ్ళు సుఖంగా గడిపాడు.\n\nఆ తరవాత ఆయనకు తన పొరపాటు తెలిసివచ్చింది. తన తపస్సు భంగం చెయ్య టానికి దేవతలు మేనకను పంపారేమోననుకు న్నాడు. ఆయనలో మార్పు గమనించి, తనను శపిస్తాడేమోనని మేనక భయపడింది. కాని\n\nవిశ్వామిత్రుడామెను ఏమీ అనక, “ఇందులో నీ తప్పేమీ లేదు, తప్పంతా నాదే. ఇక నీవు వెళ్ళిపో!” అన్నాడు.\n\nఆ తరవాత ఆయన ఉత్తర దిక్కుగా బయలుదేరి హిమాలయాలలో కౌశికీ నదీ తీరాన నివసిస్తూ, మహాదారుణమైన తపస్సు చేశాడు. చివరకు బ్రహ్మతో సహా పలువురు దేవతలు వచ్చి ఆయనకు మహర్షి అనే బిరుదు నిచ్చారు.\n\nవిశ్వామిత్రుడు బ్రహ్మను, “ఇప్పుడు నేను ఇంద్రియాలను జయించిన వాణ్ణేనా?” అని అడిగాడు.\n\n“ఇంకా నీవు జితేంద్రియుడవు కావు,” అన్నాడు బ్రహ్మ.\n\nజితేంద్రియుడు కావాలనే ఆశతో విశ్వామిత్రుడు వాయుభక్షణ చేస్తూ మహా ఘోర"
        },
        {
            "title": "రామాయణం – 5",
            "page_start": 49,
            "author": "చందమామ బృందం",
            "pdf_page": 49,
            "content": "మైన తపస్సు చేశాడు. ఈ తపస్సు చూసి\nచాలా దేవతలకూ, ఇంద్రుడికీ భయం\nపుట్టింది.\n\nఇంద్రుడు రంభను పిలిచి, “నీవు వెళ్ళి\nవిశ్వామిత్రుడి తపస్సు భంగం చెయ్యాలి.\nమన్మథుణ్ణి వెంటబెట్టుకుని నేనుకూడా నీకు\nతోడు మచ్చి, కోయిల రూపం ధుంచి కూస్తాను,”\nఅన్నాడు. రంభ భయపడుతూనే అందుకు\nఒప్పుకున్నది.\n\nవిశ్వామిత్రుడు తపస్సులో ఉండగా\nకోయిలకూత వినిపించింది. కళ్ళు తెరిచే\nసరికి ఎదురుగా రంభకనిపించింది. ఇదంతా\nదేవతల పన్నాగమని తెలుసుకుని ఆయన\nరంభను రాయికమ్మని శుంచాడు. ఇంద్రుడూ\nమన్మథుడూ పారిపోయారు.\n\nమరుక్షణమే ఆయన, “అయ్యో,\nఎందుకు శపించాను? కోపాన్ని ఎందుకు\n\nనిగ్రహించుకోలేక పోయాను?” అని పశ్చా\nత్తాప పడ్డాడు. ఎవరేమిచేసినా కోపపడరాదని\nఆయన తీర్మానించుకున్నాడు. తపశ్శకిచేత\nబ్రాహ్మణత్వం సాధించితీరాలని నిశ్చయించు\nకున్నాడు.\n\nఈ ఉద్దేశంతో ఆయన ఉత్తరాన్ని విడిచి\nతూర్పుదిక్కుకుపోయి, మౌనప్రతం అవలం\nబించి, తపస్సు సాగించాడు. ఆ తపస్సు\nయొక్క వేడికి మూడు లోకాలూ దగ్ధమయ్యే\nటట్టు కనిపించింది. ఆ స్థితిలో ఎంతగానో\nభయపడి పోయిన దేవతలు బ్రహ్మ వద్దకు\nవెళ్ళి మొరపెట్టుకోగా, ఆయన వచ్చి విశ్వా\nమిత్రుణ్ణి, “బ్రహ్మర్షీ, నీకు బ్రాహ్మణత్వం\nవచ్చింది,” అన్నాడు.\n\nవిశ్వామిత్రుడు చాలా సంతోషించి, ‘నేను\nబ్రహ్మర్షినని వసిష్ఠుడు ఒప్పుకుంటేనే తృప్తి\nపడతాను,’ అన్నాడు. దేవతలు వసిష్ఠుణ్ణి\nప్రార్థించి ఆయన చేత విశ్వామిత్రుడు\nబ్రహ్మర్షి అని ఒప్పించారు.\n\nవసిష్ఠ విశ్వామిత్రులకు కలహంపోయి\nస్నేహం ఏర్పడింది.\n\nఈ విధంగా శతానందుడు విశ్వామిత్రుడి\nకథ పూర్తి చేసేసరికి అస్తమయమయింది.\nజనక మహారాజు విశ్వామిత్రుడి రాకకు తన\nసంతోషం తెలుపుకుని వెళ్ళిపోయాడు.\nమర్నాడు తెల్లవారగానే ఆయన విశ్వా\nమిత్రుణ్ణీ, రామలక్ష్మణులనూ యజ్ఞశాలకు\nపిలిపించాడు.\n\nజనకుడు తనమ్దఉండేధనువును గురించి\nవిశ్వామిత్రుడికి చెప్పాడు. దక్షయజ్ఞం నాడు\nపరమశివుడు ఆ ధనువును ఎత్తి దేవతలను\n\nచంపబోయాడు. చివరకు వారి మొర ఆల కించి, ఆ ప్రయత్నం మాని, ఆ ధనువును దేవతలకే ఇచ్చేశాడు. దేవరాతుడనే వాడి కాలం నుంచీ ఆ ధనువు జనకమహారాజు వంశంలోనే ఉంటున్నది. దాన్ని ఎవరూ ఎక్కు పెట్టలేరు; కదిలించను కూడా లేరు.\n\nఒకప్పుడు జనకడు యజ్ఞంకోసం భూమి దున్నుతూ ఉండగా చాలులో నుంచి ఒక ఆడ శిశువు పైకి వచ్చింది. ఆమెకు సీత అని పేరు పెట్టుకుని, జనకుడు తన కుమార్తెలాగే పెంచుతూ వస్తున్నాడు. శివధనువును ఎక్కు పెట్టినవారికి సీత నిచ్చి పెళ్ళి చెయ్యటానికి ఆయన నిశ్చయించాడు. ఆ సంగతి తెలిసి ఎందరో రాజకుమారులు వచ్చి, ఆ ధనువును ఎక్కు పెట్టలేకపోయారు.\n\nచివరకు ఈ ఓడిపోయిన రాజులు ఏకమై దండెత్తి వచ్చి ఒక ఏడాదిపాటు మిథిలకు ముట్టడివేశారు. జనకుడు ఏమి చెయ్యటా నికీ శక్తిలేక దేవతలను ప్రార్థించగా వారు సేనలను పంపి, నగరాన్ని ముట్టడించిన రాజ కుమారులను పారదోలారు.\n\nఈ వృత్తాంతం విన్న మీదట విశ్వామిత్రుడు జనకుడితో, ఆ ధనువును రాముడికి చూప మన్నాడు. దాన్ని తీసుకురావటానికి జన కుడు మనుషులను నగరంలోకి పంపాడు. ఎనిమిది చక్రాలు గల ఇనప పెట్టెలో ఉండే ఆ శివధనువును నగరం నుంచి యజ్ఞశాల వద్దకు తెచ్చారు.\n\n“దీన్ని ఎత్తటానికీ, ఎక్కు పెట్టటానికీ నాకు శక్తి ఉందేమో చూస్తాను,” అంటూ రాముడు పెట్టెతెరిచి, ధనువును మధ్య భాగం\n\nపట్టి పైకెత్తి, అవలీలగా తాడు తగిలించాడు. దానికి అతను బాణం పెట్టటానికి ప్రయత్నించగా అది ఉరుములాంటి పెళిపెళారావంతో నడిమికి విరిగి పోయింది. అందరూ నిర్ఘాంత పోయారు. జనకుడు పరమానందం చెంది, “సీతను శౌర్య వంతుడికే ఇవ్వాలనుకున్నాను. ఇప్పటికి నా ఆశయం ఈడేరనున్నది. ఈ కుర్రవాడు సీతకు అర్హుడు. వీరిద్దరి వివాహం విషయం ఇప్పుడే అయోధ్యకు కబురు చేస్తాను,” అన్నాడు.\n\nజనకుడి దూతలు మూడు రోజులు ప్రయాణం చేసి, నాలుగోరోజు ఉదయానికి అయోధ్య చేరి, దశరథుడితో శివధనుర్భంగ వృత్తాంతం చెప్పి, సీతారాముల వివాహానికి తరలిరమ్మని కోరారు.\n\nదశరథుడు ఆవార్తవిని ఎంతగానో సంతో షించి తన మంత్రులతో సంప్రతించి, జనక\n\nమహారాజుతో సంబంధం ఉచితమని తెలుసు కున్నాడు. వసిష్ఠ, వామదేవ, జాబాలి, కాశ్యప, మార్కండేయాదులను ముందుగా ప్రయాణం చేసి, తాను తన బలగంతో వెనకగా ప్రయాణమై, నాలుగోరోజుకు దశరథుడు జనకుడి యజ్ఞశాల చేరాడు.\n\nఅప్పటికి యజ్ఞం పరిసమాప్తి అయింది. సీతను పెళ్ళికూతుర్ని చేశారుకూడా. జన కుడూ, దశరథుడూ ఒకచోట చేరారు. జన కుడి వెంట ఆయన తమ్ముడు కుశధ్వజుడు కూడా ఉన్నాడు. దశరథుడి తరపున వసిష్ఠుడు జనకుడితో దశరథుడి వంశావళి అంతా సమగ్రంగా చెప్పాడు. తరవాత జనకుడు తన వంశావళిని తానే దశరథుడికి తెలుపుకు న్నాడు.\n\nరెండూ గొప్ప వంశాలు. వియ్యం పొందదగి నవి. జనకమహారాజుకు సీత గాక ఊర్మిళ అనే కుమార్తె ఉన్నది. ఆయన తమ్ముడు కుశధ్వజుడికి మాండవి, శ్రుతకీర్తి అని ఇద్దరు కూతుళ్ళున్నారు. సీతా రాముల వివాహ ముహూర్తానికే లక్ష్మణుడికి ఊర్మిళనూ, భరతుడికి మాండవినీ, శత్రుఘ్నుడికి శ్రుత కీర్తినీ ఇచ్చి చేస్తే బాగుంటుందని జనకుడు సూచించాడు. ఉత్తర ఫల్గునీ నక్షత్రంలో ముహూర్తం నిశ్చయమయింది.\n\nపెళ్ళికి ముందే దశరథుడు నాలుగు లక్షల గోవులను దానం చేశాడు. ఆ రోజునే భరతుడి మేనమామ అయిన యుధాజిత్తు కూడా మిథిలకు వచ్చాడు. అగ్నిసాక్షిగా నలుగురి వివాహాలూ జరిగిపోయాయి.\n\nదశరథుడి కొడుకులు నలుగురూ తమ భార్యలను వెంటబెట్టుకుని తమ విడిదికి వచ్చేశారు.\n\nపెళ్ళి కాగానే విశ్వామిత్రుడు తనదారిన తాను హిమాలయానికి వెళ్ళిపోయాడు. దశరథుడుకూడా తన బలగంతో అయోధ్యకు బయలుదేరాడు. అలా వారంతా ప్రయాణం చేస్తూండగా దారిలో అకస్మాత్తుగా చీకటి కమ్మింది. ధూళి లేచింది. పెనుగాలి వీచింది. అదే సమయంలో ప్రళయకాల రుద్రుడి లాగా పరుశురాముడు వారికిఎదురు వచ్చాడు. ఆయన భుజాన గండ్రగొడ్డలీ, చేతిలో కాంతి మంత్యైన ధనుర్భాణాలూ ఉన్నాయి. ఆయన రాముడితో, ‘‘ఓరామా, నీవు శివుడి విల్లు విరిచావట, విన్నాను. చాలా ప్రజ్ఞగలవాడవు.\n\nదానికన్న శక్తివంతమైన ఈ విష్ణుధనువు ఎక్కుపెట్టగలవేమో చూడు. అంతశక్తి నీ కున్నట్టయితే నాతో ద్వంద్వయుద్ధం చేతువు గాని!’’ అన్నాడు.\n\nపరుశురాముడు రాముడితో విష్ణుధనువు గురించి ఇలా చెప్పాడు: దీనినికూడా విశ్వ కర్మ స్వయంగా నిర్మించాడు. శివుని విల్లు లాగే ఇదీ ధనుస్సులలో శ్రేష్ఠమైనది. దీనిని దేవతలు విష్ణువుకు ఇచ్చారు. శివవిష్ణువుల బలాబలాలు తెలుసుకునేటందుకు వారు బ్రహ్మద్వారా ఇద్దరికీ కలహం పెట్టించారు. ఇద్దరికీ చెరొక గొప్ప విల్లూ ఉన్నది. వారు మహా భయంకరమైన యుద్ధం చేశారు. ఆ యుద్ధంలో విష్ణువుదే పైచెయ్యి అయింది. శివకేశవులలో కేశవుడే ఎక్కువని దేవతలు\n\nగ్రహించి, యుద్ధం మానవలసిందిగా ఇద్దరు దేవుళ్ళనూ ప్రార్థించారు. తనకన్న విష్ణువు ఎక్కువగా నిర్ణయం జరిగినందుకు శివుడు ఆగ్రహించి, తన ధనువునూ, బాణాలనూ విదేహదేశపు రాజైన దేవరాతుడి కిచ్చేశాడు. విష్ణువు తన ధనుస్సును భృగువంశంవాడైన ఋచీకుడి వద్ద దాచి పెట్టాడు. అది ఋచీ కుడి కొడుకైన జమదగ్నికీ, ఆయన కొడుకైన పరశురాముడికీ సంక్రమించింది.\n\nదశరథుడు భయంతో వణికిపోతూ, పరశు రాముడి కాళ్ళపై పడి, “స్వామీ, ఇరవైఒక్క సారి క్షత్రియులను నాశనంచేసి, అస్త్రం పట్టనని ఇంద్రుడి వద్ద ప్రతిజ్ఞచేశావు. ఈనా కొడుకును కాపాడు. లేకపోతే మేమంతా నాశనమైపోతాం,” అన్నాడు.\n\nపరశురాముడు ఆయన మాటలు పెడ చెవి పెట్టాడు. రాముడికి మండిపోయింది. అతను పరశురాముడి నుంచి విష్ణుధనువు తీసుకుని, అవలీలగా వంచి ఎక్కుపెట్టి, బాణంసంధించి, “ఓ బ్రాహ్మడా, ఈ బాణంతో నీ ప్రాణం తీయగలను. కాని బ్రాహ్మణ హత్య నా కిష్టంలేదు. అందుచేత దీనితో నీ కాళ్ళు విరగగొట్టమన్నావా? నీవు తపస్సు చేసిన ఉత్తమలోకాలు ధ్వంసం చెయ్యమన్నావా?” అని అడిగాడు.\n\nపరశురాముడు నిర్వీర్యుడైపోయి తన ఉత్తమలోకాలను పోగొట్టుకోవటానికి సిద్ధ పడ్డాడు. రాముడు బాణం వదిలాడు. తర వాత పరశురాముడు మహేంద్రగిరికి వెళ్ళి పోయాడు. రాముడు మూర్ఛపోయిన తన తండ్రిని లేపిన అనంతరం అందరూ అయో ధ్యకు వచ్చేశారు.\n\nకొద్దిరోజులు గడిచాయి. యుధాజిత్తు తన మేనల్లుడైన భరతుణ్ణి తన ఇంటికి తీసుకు పోతానన్నాడు. ఇందుకు దశరథుడు సమ్మతిం చాడు. భరతుడు శత్రుఘ్నుణ్ణి వెంటబెట్టు కుని తన మేనమామ వెంట వెళ్ళిపోయాడు.\n\nసీతారాములు అన్యోన్య ప్రేమతో దాంపత్య జీవితం గడుపుతున్నారు. వారు తమ ప్రేమను పైకి చూపకపోయినా ఒకరి మనసు నొకరు బాగా అర్థం చేసుకుంటున్నారు. రాముడు రాచకార్యాలలో తండ్రికి సహాయపడుతు న్నాడు. రోజులు సుఖంగా వెళ్ళిపోతున్నాయి.\n\n(బాలకాండ సమాప్తం)\n\nమే 2006\n\nరాకుమారి లవంగలత\n\nతూర్పు సముద్రంలో ఉన్న స్వర్ణద్వీపపు రాజు ధీమాన్ కుమార్తె లవంగలత చాలా చక్కనిదే గాక నృత్యమూ, సంగీతమూ, చిత్ర లేఖనమూ, ఇంద్రజాలమూ మొదలైన అనేక విద్యలలో ప్రవీణురాలు కూడానూ. ఆమెకు యుక్తవయసు వచ్చేసరికి ఆమె వివాహం ధీమాన్‌కు పెద్ద సమస్య అయి కూర్చున్నది.\n\nఆయన లవంగలతకు స్వయంవరం ఏర్పాటు చేశాడు. దానికి అనేక దేశాల నుంచి రాజులూ, రాజకుమారులూ వచ్చారు గాని, లవంగలత వారిలో ఎవరినీ వరించలేదు. అది చూసి ధీమాన్ ఆశ్చర్యపడి, “ఇంతమంది లోనూ నీకు ఒక్కడూ నచ్చలేదా?” అన్నాడు.\n\nఆమె సిగ్గుపడుతూ, “రత్నద్వీప రాజు శశాంకుడు చాలా అందగాడనీ, తెలివిగల వాడనీ, ధీరుడనీ చెబుతారు. నాకు అతనే తగిన భర్త అని భావిస్తున్నాను,” అన్నది.\n\n“ఈ సంగతి ముందే చెప్పావుకావేం?” అని రాజు తన మంత్రితో సంప్రతించాడు.\n\n“స్వర్ణద్వీపం నుంచి రత్నద్వీపానికి సముద్రం మీద వెళ్ళి రావటానికి మూడు నెలలు పట్టుతుంది. పెళ్ళి గురించి శాంకుడి అభిప్రాయం తెలుసుకునేటందుకు మనం ఒక దూతను పంపుదాం. అతని వెంట లవంగ లత చిత్తరువూ, టపా పావురాలూ పంపితే, శశాంకుడి అభిప్రాయం మనకు త్వరగా తెలుస్తుంది,” అని మంత్రి సలహా ఇచ్చాడు.\n\nమంత్రి చెప్పినట్టుగానే ధీమాన్ తరపున ఒక మనిషి తగిన కానుకలతో సహా రత్న ద్వీపానికి బయలుదేరి వెళ్ళాడు. అతను బయలుదేరిన యాభై రోజులకు పావురాలు వార్తతెచ్చాయి. ఆ వార్తఏమంటే, శశాంకుడు రాచకార్యాలలో మునిగి తేలుతూ ఉండటం చేత అతను స్వర్ణద్వీపానికి రావటం సాధ్యం కాదు; అందుచేత, లవంగలతే రత్నద్వీపం వచ్చే పక్షంలో నిర్ణయం జరగవచ్చు.\n\nవధువును పెళ్ళిచూపులకు పంపటం సంప్రదాయ విరుద్ధమే అయినప్పటికీ,"
        },
        {
            "title": "రాకుమారి లవంగలత",
            "page_start": 55,
            "author": "చందమామ బృందం",
            "pdf_page": 55,
            "content": "ధీమాన్ తన కుమార్తె కోసం అలా చెయ్య\nటానికి సిద్ధపడ్డాడు. ఆయన లవంగలత\nప్రయాణం కోసం ఒక పెద్ద నౌకను ఆయత్తం\nచేసి, దాని నిండా వెలలేని కానుకలు నింపి,\nలవంగలత వెంట తన పురోహితుణ్ణి కూడా\nరత్నద్వీపానికి పంపాడు.\n\nప్రయాణం ప్రశాంతంగా సాగింది. నెల\nదాటిపోయింది. రత్నద్వీపం ఇంకెంతో దూరంలో\nలేదు. ఇంతలో ఒకరాత్రి ఈ నౌకను సము\nద్రపు దొంగల పడవలు చుట్టుముట్టాయి.\nస్వర్ణద్వీపపు భటులు సాహసంతోనే పోరా\nడినా లాభం లేకపోయింది. యుద్ధంలో సిద్ధ\nహస్తులైన సముద్రపు దొంగలు నౌక మీదికి\nఎక్కి రాసాగారు.\n\nలవంగలత రానున్న అపాయం గ్రహించి,\nగబగబా తన శరీరమంతా నల్లరంగు పూసు\nకున్నది; తన నిడుపైన వెంట్రుకలను పాటిగా\n\nకత్తిరించుకున్నది. ఆమె పూసుకున్న నల్ల\nరంగు పదిహేను రోజులదాకా వదలదు. తర\nవాత ఆమె తన దుస్తులు విప్పేసి, నావికుల\nదుస్తులు ధరించింది. రాజగురువుతో బాటు\nఆమె తాళ్ళగుట్టల వెనక దాక్కుని ఉండగా,\nసముద్రపు దొంగలు నౌకను తాపీగా కొల్లగొట్టి,\nనౌక నుంచి తమ పడవలోకి దిగిపోతూ, నౌక\nదిగువ భాగంలో బొక్క పెట్టి మరీ వెళ్ళారు.\nనౌక సముద్రంలో మునిగిపోసాగింది.\n\nనౌక మీద ఒక చిన్న తెప్ప ఉన్నది. నౌకలో\nవారంతా చచ్చినప్పటికీ, ఇద్దరు నావికులు\nస్పృహలేని స్థితిలో బతికి ఉన్నారు. వారికి\nస్పృహ తెప్పించి, వారితోసహా లవంగలతా,\nరాజపురోహితుడూ ఆ తెప్ప పడవలో ఎక్కి\nకూర్చున్నారు. నౌక పూర్తిగా మునిగిపోయి\nనాక, ఆ తెప్ప పడవ సముద్రం మీద తేలింది.\nనావికులు దాన్ని నడుపుతూ, మూడు రోజుల\nఅనంతరం రత్నద్వీపం చేరారు.\n\nలవంగలత రాజగురువునూ, ఇద్దరు నావి\nకులనూ వెంటబెట్టుకుని రాజధానికి పోతూం\nడగా దారిలో రాజుగారి బట్టలుతికే స్త్రీ తగిలి,\nవాళ్ళు వచ్చిన పని తెలుసుకుని, పని పూర్తి\nఅయ్యేదాకా తన ఇంట ఉండమని ఆహ్వా\nనించింది. అందుకు లవంగలత ఒప్పుకున్నది.\n\nఆ రోజే రాజగురువు శశాంకుణ్ణి కలుసు\nకుని, లవంగలత వచ్చినట్టు తెలిపాడు.\nశశాంకుడు ఆమె కోసం పల్లకీ పంపి, రాజ\nభవనానికి తెచ్చుకున్నాడు. రజకస్త్రీ లవంగ\nలతకు తన వద్దఉన్న మంచి బట్టలు ఇచ్చింది.\nవాటిని ధరించి లవంగలత శశాంకుణ్ణి చూడ\nవచ్చింది. ఆమెను చూస్తూనే శశాంకుడు\n\nమే 2006\n\n56\n\nచందమామ\n\nవిముఖుడయ్యాడు. రాజవంశంలో అంత నల్లని మనుషులు పుట్టుతారంటే అతను నమ్మలేకపోయాడు. ఆమె ఎవరో మోసగత్తే అనుకుని ఆమెను అతను తిప్పి పంపేశాడు. లవంగలత నిస్పృహతో రజకస్త్రీ ఇంటికి తిరిగి వచ్చింది.\n\nరజకస్త్రీ ఆమెకు ధైర్యం చెప్పింది. ఆ రజకస్త్రీకి మాలలుకట్టే మనిషి ఒకతే తెలుసు. ఆమె వద్ద జుట్టును శీఘ్రంగా పెంచే తైలం ఉన్నది. పదిహేను రోజులలో లవంగలత ఒంటి నలుపును పోగొట్టి, జుట్టు కూడా పెంచవచ్చు.\n\nరాజభవనానికి మాలలు కట్టిపంపే సురమ అనే ఆ మనిషి లవంగలతకు పదిహేను రోజుల పాటు పోషణచేసి, మామూలు మనిషిని చేసింది. కాని ఆమెను శశాంకుడి వద్దకు చేర్చేదెలా?\n\nఅందుకు ఒక మార్గం లవంగలతే అవలం బించింది. ఆమెకు మాలలు కట్టడంలోనేర్పు ఉన్నది. ఆమె శశాంకుడి కోసం ఒక మాల ప్రత్యేకంగా తయారు చేసి, సురమ ద్వారా పంపింది. దాన్ని చూసి శశాంకుడు ఆశ్చర్య పోయి, “ఇన్నేళ్ళూ నువ్వు ఏనాడూ ఇంత అందమైన మాల కట్టలేదు,” అన్నాడు.\n\n“ఇది నేను కట్టినది కాదు. ఒక వ్యక్తి ప్రత్యేకంగా తమ కోసం కట్టినది,” అన్నది సురమ.\n\nనాలుగు రోజులపాటు లమగుతరకుకాల మాలుల కట్టి శశాంకుడి వద్దకు పంపింది.\n\n“ఈ మాలలు కట్టే మనిషిని నా వద్దకు పంపగలవా? ఎలా కట్టేదీ చూడాలని ఉన్నది,” అన్నాడు శశాంకుడు.\n\n“మహారాజా, మీకు ఆశాభంగం తుప్పదు. ఆమె ఒక పళ్ళెంలో పూలు తీసుకుని, మీ పేరు చెప్పి, వాటి మీద ఊది, ఆ పూలను ఒక పాత్రలో పోసి, అందులో నుంచి మాలను పైకి తీస్తుంది. అలా తయారుచేసిన మాలలు కేవలమూ మీకేనట,” అన్నది సురమ.\n\n“చిత్రం! చాలాచిత్రం! ఆమెను ఒక సారి చూసి తీరాలి. ఆమెను ఒక రోజు తీసుకు రాలేవా?” అన్నాడు శశాంకుడు.\n\nసురమ ఇంటికి వెళ్ళి లవంగలతతో, “పాచిక పారింది,” అని చెప్పింది.\n\nలవంగలత కొన్ని జాజిపూలు తీసుకుని, అందులో సగంపూలతో సాధారణమైన దండ కట్టి, మిగిలినవి ఒక పళ్ళెంలో ఉంచింది. తరవాత ఆమె తాను గుచ్చిన దండ ఎడమ అరచేతిలో ఉంచి, దాని మీద, దండ కని పించకుండా, పూల పళ్ళెం పెట్టుకుని,\n\nరాజభవనానికి బయలు దేరింది. తాను పల్ల కీలో రాజభవనానికి వెళ్ళినప్పుడు ధరించిన దుస్తులే ఇప్పుడూ ధరించింది.\n\nఈసారి లవంగలత కేసి శశాంకుడు మెచ్చుకుంటున్నట్టు చూశాడు. ఆమె రాజ రీవిని కనబరుస్తూ అతన్ని పరామర్శ చేసింది.\n\n“మాలలు ఎలా తయారు చేస్తావో చూపించు,” అన్నాడు శశాంకుడు.\n\n“మాలలు సృష్టించే శక్తి నాలో లేదు. నా కోసం దేవుడే మాలలను తయారు చేస్తాడు. అది కూడా నేను అమితంగా ప్రేమించే మనిషి కొరకు కోరితేనే!” అన్నది లవంగలత.\n\n“నా కోసం ఒక మాల తయారు చేయ లేవా?” అని శశాంకుడి మంత్రి అడిగాడు.\n\n“క్షమించాలి, అది సాధ్యం కాదు. దేవుడికి నా మనసు తెలుసు. ఆయన నేను అధికంగా ప్రేమించే మనిషి కోసం తప్ప మాల సృష్టించడు,” అన్నది లవంగలత.\n\n“అంటే, నన్ను అధికంగా ప్రేమిస్తున్నా నంటావా?” అన్నాడు శశాంకుడు.\n\n“అది దైవనిర్ణయం, తప్పుతుందా?” అన్నది లవంగలత.\n\n“సరే, దైవనిర్ణయాన్ని రుజువు చెయ్యి,” అన్నాడు శశాంకుడు.\n\nలవంగలత తన ఎడమచేతిలో ఉన్న పూలపళ్ళెం అతనికి చూపింది. అందులో గుచ్చని జాజిపూలు మాత్రమే ఉండటం అతను చూశాడు. లవంగలత శశాంకుణ్ణి అడిగి ఒక పెద్దవెండిపాత్రతెప్పించి, పళ్ళెంలో ఉన్న విడిపూలు అందులో పోస్తూ, పళ్ళెం అడుగున రహస్యంగా దాచిన మాల కూడా అందులోకి జారవిడిచింది.\n\nతరవాత పాత్రలో విడిపూలతో బాటు దండ కూడా కనిపించింది. లవంగలత ఆ దండను పైకి తీసి, చప్పున శశాంకుడి మెడలో వేసింది. శశాంకుడు ఆమెను చూసి, “చిత్తరువులో కన్న ఎంత అందంగా ఉన్నది!” అనుకు న్నాడు.\n\n“ఆ మిగిలిన పూల గతి ఏమిటి?” అని అతను అడిగాడు.\n\n“ఒక్క క్షణం ఆగితే నేను వాటిని దండగా గుచ్చుతాను,” అన్నది సురమ.\n\nఆమె గుచ్చిన దండను శశాంకుడు లవంగ లత మెడలో వేశాడు!\n\nచిత్రాలు: గాంధీ అయ్య\n\nఅజేయుడు గరుడుడు!\n\nతన పట్టాభిషేకానికి ఆటంకం కలిగించడానికి\nకోయలు ప్రయత్నిస్తున్నారని తెలియడంతో,\nఅదిత్యుడు వాళ్ళ పథక మేమిటో రూస్యంగా తెలుసుకురమ్మని\nవీరబాహును పంపాడు. అతడు కోయలకు బందీ అయ్యాడని\nకోయదంపతుల ద్వారా అదిత్యుడికి తెలియవచ్చింది.\n\nఆదిత్యుడు మామూలు దుస్తులు\nధరించాడు. నోసటి బొట్టును\nతుడిచేశాడు.\n\nనన్నెవరూ సులభంగా\nగుర్తించకూడదు.\n\nఆదిత్యుడు భవనం\nవెలుపలికి వచ్చాడు.\n\nఆదిత్యుడు శరవేగంతో\nవెళ్ళి సమాచార నేకరణ\nకోసం వీరబాహును\nపంపిన కోయగూడాన్ని\nచేరుకున్నాడు.\n\nగరుడుడి విగ్రహం ముందు నిలబడి చేతులు జోడించి భక్తితో నమస్కరించాడు. విగ్రహం\nముందున్న ఈకును తీసి కళ్ళకు అడ్డుకున్నాడు.\n\nఅక్కడ సిద్ధంగా ఉన్న గుర్రాన్ని అధిరోహించాడు.\nఅంగరష్టకుడి కేసి తలపంకించి ముందుకు సాగాడు."
        },
        {
            "title": "అజేయుడు గరుడుడు! 4",
            "page_start": 59,
            "author": "చందమామ బృందం",
            "pdf_page": 59,
            "content": "మే 2006\n\n60\n\nచందమామ\n\nచందమామ\n\n61\n\nమే 2006\n\nమే 2006\n\n62\n\nచందమామ"
        },
        {
            "title": "మనదేశపు సాంస్కృతిక ఉత్సవాలు : వైశాఖ పూర్ణిమ",
            "page_start": 63,
            "author": "చందమామ బృందం",
            "pdf_page": 62,
            "content": "## మనదేశపు సాంస్కృతిక ఉత్సవాలు\n\n### వైశాఖ పూర్ణిమ\n\nబౌద్ధ మతానుయాయులకు వైశాఖ (ఏప్రిల్-మే) పూర్ణిమ మూడు విధాలుగా ప్రాముఖ్యతను సంతరించుకున్న ముఖ్యమైన పవిత్ర పర్వదినం. గౌతమ బుద్ధుడు ఆరోజే శుద్ధోదనమహారాజు కుమారుడుగా లుంబినీవనంలో జన్మించాడు. వైశాఖ పూర్ణిమ వేకువజామునే బోధివృక్షం కింద ధ్యాననిమగ్నుడైన బుద్ధుడికి జ్ఞానోదయమయింది. ప్రపంచానికి జ్ఞానుధుధను అందించిన గౌతమ బుద్ధుడు నిర్వాణం పొందింది కూడా వైశాఖ పూర్ణిమనాడే కావడం మరో విశేషం. అందుకే వైశాఖ పూర్ణిమకు బుద్ధపూర్ణిమ అనే సార్ధకనామం ఏర్పడింది!\n\nశ్రీలంక, మయాన్మార్, థాయ్‌లాండ్, టిబెట్, చైనా, కొరియా, లావోస్, వియత్నాం, మంగోలియా, భూటాన్, కాంబోడియా, జపాన్ దేశాలలో బౌద్ధులు అధిక సంఖ్యలో ఉన్నారు. అందువల్ల మనదేశం లోకన్నా ఆ దేశాలలోనే ఉత్సవ కోలాహలం ఎక్కువగా కనిపిస్తుంది. మనదేశంలోనూ బౌద్ధులు దీనిని ప్రశాంత ఆనందంతో జరుపుకుంటారు. తెల్లటి దుస్తులు ధరించి బౌద్ధ విహారాలకు వెళతారు. ఆరోజు అక్కడ నిత్యపూజలతో పాటు పవిత్ర గ్రంథ పఠనం కూడా చేస్తారు. బీహార్‌లోని బుద్ధగయలో వైశాఖ పూర్ణిమ ఉత్సవాన్ని ఘనంగా జరుపుకుంటారు. బుద్ధుడికి నీడనిచ్చిన బోధివృక్షం ఇక్కడ ఇప్పటికీ ఉంది. దీనిపక్కనే మహాబోధి ఆలయం ఉంది. ఆలయ ప్రాంగణాన్ని రంగు రంగుల పతాకాలతో, పుష్పాలతో అలంకరిస్తారు. ఈ సంవత్సరం బుద్ధపూర్ణిమ మే 13వ తేదీ వస్తున్నది.\n\nమే నెలలో సిక్కింలో అంతర్జాతీయ పుష్పోత్సవం జరుపుతారు. అదేవిధంగా తమిళనాడులోని ఊటీలోనూ నెల రోజుల పాటు వేసవిఉత్సవం జరుగుతుంది. రకరకాల పుష్పాలకు ప్రసిద్ధిగాంచిన అతి చిన్న రాష్ట్రమైన సిక్కింలో మే నెలలో అనేక చోట్ల పుష్ప ప్రదర్శనలు జరుగుతాయి.\n\nమే నెలలో జరుగనున్న 110వ పుష్పప్రదర్శన సందర్భంగా ఊటీలోని గవర్నమెంట్ బొటానికల్ గార్డెన్స్ రంగు రంగుల పుష్పాలతో చూపరులకు కనులవిందు చేయనున్నాయి. భారతదేశంలోనే ఒకే ఒక కార్క్ ట్రీ, పేపర్ బార్క్ ట్రీ, కోతులు ఎక్కని 'మంకీ ఫజిల్ ట్రీ'తో సహా ఇక్కడ దాదాపు 650 రకాల మొక్కలు, చెట్లు ఉన్నాయి. వేసవి ఉత్సవంలో ప్రధాన ఆకర్షణ పుష్పప్రదర్శన!\n\nచందమామ\n\nమే 2006"
        },
        {
            "title": "విజ్ఞానం ... వినోదం ... వికాసం",
            "page_start": 64,
            "author": "చందమామ బృందం",
            "pdf_page": 64,
            "content": "# విజ్ఞానం ... వినోదం ... వికాసం ...\n\n## మీకు తెలుసా?\n\n### ఇసుక - ఆసక్తికర వాస్తవాలు\n\nసముద్ర తీరంలో విస్తారంగా కనిపించే ఇసుక మేటలు ఒకప్పుడు బ్రహ్మాండమైన రాకాసి బండలు అంటే నమ్మశక్యం కాదు కదూ? అయినా అది నిజం. వేలాది సంవత్సరాలుగా ప్రకృతి శక్తుల తాకిడికిలోనై, బండలు క్రమక్రమంగా ఇసుక రేణువులుగా మారి పోయాయన్న మాట! నిరంతరాయంగా లేచే బలమైన సముద్రపు అలల తాకిడికి మొదట బండలలో పగుళ్ళు ఏర్పడి, సముద్రంలోకి విరిగి పడతాయి. అక్కడ జరిగే నిర్విరామ రాపిడితో పాటు, నీటిలోని వివిధ రసాయనిక పదార్థాల చర్యల ప్రభావంతో అవి చిన్న చిన్న ముక్కలుగా తయారవు తాయి. ఆ తరవాత అవి చిన్న చిన్న ఇసుక రేణువులుగా అలలద్వారా తీరానికి కొట్టుకువస్తాయి.\n\nఇసుకరంగు అవి తయారయిన బండరాతి రంగు మీద ఆధారపడి ఉంటుంది. ఒక్క హవాయ్ తీరంలో కనిపించే నలుపు, ఆకుపచ్చ రంగులు మాత్రమే దీనికి మినహాయింపు. అగ్ని పర్వతాల లావా, సముద్ర జలాలతో కలవడం వల్ల ఏర్పడిన రంగులు అవి.\n\n## మన దేశం గురించి తెలుసుకుందాం\n\n### విజ్ఞాన శాస్త్రం - శాస్త్రవేత్తలు\n\n1. రాకేష్శర్మను అంతరిక్షానికి తీసుకువెళ్ళిన వ్యోమనౌక పేరేమిటి?\n\n2. మనకు గంగానది తెలుసు. మరి దక్షిణ గంగోత్రి అని ఒక పరి శోధనా నిలయానికి పేరు పెట్టారు. అది ఏదో తెలుసా?\n\n3. నూరేళ్ళు నిండు జీవితం జీవించిన సుప్రసిద్ధ భారతీయ ఇంజినీర్ - రాజనీతివేత్త ఎవరు?\n\n4. డా. సలీం అలీ ఎవరు? ఆయన విజ్ఞానశాస్త్రం ఏ విభాగంలో సుప్రసిద్ధుడు?\n\n5. మహావీరాచార్య ఎవరు? ఆయన రచించిన సుప్రసిద్ధ గ్రంథం ఏది?\n\n(సమ్మాధ్యానాల 66వ పోజ్యు)"
        },
        {
            "title": "ఫోటో వ్యాఖ్యల పోటీ",
            "page_start": 66,
            "author": "చందమామ బృందం",
            "pdf_page": 65,
            "content": "# ఫోటో వ్యాఖ్యల పోటీ\n\nఈ ఫోటోలకు\nఒక్క\nమాటలోగాని,\nచిన్నవాక్యంలోగాని\nవ్యాఖ్యలు\nరాయగలరా?\n\nరెండు\nవ్యాఖ్యలకూ\nసంబంధం\nఉండాలి.\n\nMAHANTESH C. MORABAD\n\nMAHANTESH C. MORABAD\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు జూలై 2006 సంచికల్ ప్రచురిస్తాం.\n\nఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097.\n\n## అభినందనలు\n\nమార్చ్ నెల పోటీ ఫలితాలు\n\nజి. వేణుగోపాల్\n\n10/38, గాంధీరోడ్డు రెండవ వీధి\n\nతిరుత్తణి - 631 209\n\n(తమిళనాడు)\n\nఫోటో వ్యాఖ్యల పోటీ:\n\nమొదటి ఫోటో : ఇదో విడిపంచుకుని వస్తాను!\n\nరెండవ ఫోటో : అంతవరకు కాచుకోలేను!\n\n## సమాధానాలు :\n\n1. సోయుజ్ టి - II\n\n2. ఆంటార్కిటికాలోని భారతీయ పరిశోధనా నిలయం.\n\n3. సర్. మోక్లగుండం విశ్వేశ్వరయ్య.\n\n4. సుప్రసిద్ధ పక్షుల పరిశోధకుడు. భారతదేశ పక్షుల గురించి క్షుణ్ణంగా పరిశోధనలు జరిపాడు.\n\n5. 9వ శతాబ్దానికి చెందిన గణిత శాస్త్రజ్ఞుడు. గణిత్ సార సంగ్రహః.\n\nPrinted and Published by B. Viswanatha Reddi at B.N.K. Press Pvt. Ltd., Chennai - 26 on behalf of Chandamama India Limited, No. 82, Defence Officers Colony, Ekkatuthangal, Chennai - 600 097. Editor : B. Viswanatha Reddi (Viswam)"
        }
    ]
}