{
    "book_id": "చందమామ_2006_08",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 5,
            "content": "# పాఠకుల లేఖలు\n\nనా చిన్నతనం నుంచి నేను చందమామ అభిమానిని. అంటే సుమారు 40 ఏళ్ళనుంచి. చందమామకు కథలు పంపాలని ఎప్పటినుంచో కోరిక. ప్రధానోపాధ్యాయినిగా ఉద్యోగ విరమణ అయ్యాక ఇప్పుడు తీరిక దొరికింది. ఫోటోవాఖ్యల పోటీలో నాకు బహుమతి ఇచ్చి, నా ఉత్సాహాన్ని రెట్టింపు చేశారు. చందమామలో అన్ని శీర్షికలూ నాకు ఇష్టమే. ఇప్పుడు మా మనవరాళ్ళతో చందమామ చదివింప జేస్తున్నాను. పిల్లల, పెద్దల అభిమాన పత్రిక ఈ చందమామ. చందమామ ఇంకా ఇంకా అభివృద్ధి చెందాలని ఆకాంక్షిస్తూ.\n\n– కోడుగంటి విజయలక్ష్మి, హైదరాబాద్\n\nనా వయస్సు 76 సం.లు. చందమామ ప్రారంభ సంచిక నుంచి ఈ రోజువరకు చదివి ఆనందిస్తున్నాను. ఈ పత్రికను బాలల కోసం శ్రీ నాగిరెడ్డిగారు, చక్రపాణిగారు పెట్టారంటే ఎవ్వరూ ఒప్పుకోరు. కారణం ఆబాలగోపాలాన్ని ముగ్ధుల్ని చేస్తున్నది. దీనికే పత్రిక సాటిరాదనడంలో అతిశయోక్తిలేదు. 13 భాషల్లో వెలువడే పత్రిక, ప్రపంచంలో ఎక్కడా లేదు. చక్కటి పేపరు; చిత్ర, శంకర్‌లాంటి ఆర్టిస్టులు వేసిన చిత్రాలు ముద్దులు మూటగడుతున్నాయి. ఏ కథ చదివినా ఆఖరికి మనస్సులో ఎంతటి రిలీఫ్, ఆనందం కలుగుతుందో చెప్పలేను. ఫోటోవ్యాఖ్యల పోటీలో నాకు, నా కుటుంబ సభ్యులకు ఎన్నో పర్యాయాలు బహుమతులు లభించాయి. ప్రతిరాష్ట్రపతి అభినందించిన చక్కటి చందమామను సర్వాంగసుందరంగా తీర్చిదిద్దుతున్న “విశ్వం” గారికి ధన్య వాదాలు.\n\n– బొడ్డపాటి రాజేశ్వరమూర్తి, మచిలీపట్నం\n\nఅత్యంత స్థాయి కలిగిన చందమామ, మాస పత్రిక రూ. 15 చేయుటలో తప్పు లేదు. నెలాఖరు కాబోతుంటే పత్రిక కోసం నిఘావేసి, కొనే మనస్తత్వం కలిగిన పాఠకుణ్ణినేను. చందమామ అంటే ఇష్టం. ముఖ చిత్రాలు ఒక్కొక్కసారి పేలవంగా ఉంటున్నాయి. సంపాదక సందేశం ప్రతి మాసం బాగుంటుంది. కొన్ని మరీ పెద్దకథలుగా ప్రచురిస్తు న్నారు. జానపద కథల చిత్రాలు ఎందుకనో మసగ్గా వేస్తు న్నారు. చందమామ క్విజ్ అత్యంత ఆకర్షణీయం. ఫోటో వ్యాఖ్యల పోటీకి నూతన వరవడి తేవాలి. 68 పేజీల నుంచి వందపేజీల చందమామ చూడగలగాలి.\n\n– వాస్తు రామచంద్ర, నెల్లూరు\n\nరుచిరాజు\n\nనుందివరం జమీందారు దివాణంలో రుచికర మైనవంటలు చేయడంలో మీసాల తిమ్మరాజు సాటిలేని వాడనిపేరు. దివాణంలో చాలా సంవత్సరాలు ప్రధాన వంటవాడుగా పని చేసిన మీసాల తిమ్మరాజు వృద్ధాప్యం పైబడ డంతో, భార్యతో కలిసి తన స్వగ్రామమైన సుబ్బన్న పేటకు చేరుకున్నాడు.\n\nఅక్కడజీవితం ప్రశాంతంగా సాగిపోతున్నది గాని, అతడు భోజనానికి కూర్చున్న ప్రతి ఒక్కసారీ, భార్య చేసిన వంటకాలలో ఉప్పు చాలలేదనీ, కారం ఎక్కువయిందనీ, సరిగ్గా ఉడకలేదనీ ఏదో ఒక వంక పెట్టేవాడు. దాన్ని వాళ్ళ పదేళ్ళ మనవడు తిమ్మరాజు శ్రద్ధగా గమనిస్తూండేవాడు. కొన్నాళ్ళకు మీసాల తిమ్మరాజు కాలం చేశాడు. ఇప్పుడు ఇంట్లో ఉన్నది మీసాల తిమ్మరాజు భార్య, మనవడు తిమ్మరాజు మాత్రమే. కూరలో ఏమాత్రం ఉప్పు తగ్గినా, ‘ఏమిటి నాన్నమ్మా, ఇలా చప్పగా వండావు? నోట్లో పెట్టలేకుండా\n\nఉన్నాను,’’ అని విసుక్కునేవాడు తిమ్మరాజు. వాడిది అంతా తాత పోలిక అని లోపల నవ్వుకునేది నాయనమ్మ. తల్లిదండ్రులు లేని బిడ్డగదా అని వాడు అడిగిందల్లా పూట పూటకూ రుచిగా చేసి పెట్టేది. దాంతో తిమ్మ రాజు తిండి తినడానికి తప్ప, మరెందుకూ పనికి రాకుండా తయారయ్యాడు. ఎదుట ఎవరూ అనకపోయినా, చాటుగా ఊళ్ళోవాళ్ళం దరూ అతణ్ణి, ‘తిండికి తిమ్మరాజు, పనికి పోతరాజు’ అని చెప్పుకుని నవ్వుకునేవారు.\n\nఇలా ఉండగా తిమ్మరాజుకు పెళ్ళయింది. అతడు కొద్దిపాటి ఆస్తిపరుడు కావడంతో నందివరానికి చెందిన ఒకరైతు తన కూతురు శారదనిచ్చి చేశాడు. పెళ్ళిరోజు భోజనాన్ని నానారకాలుగా వంకలు పెట్టాడు తిమ్మరాజు. అల్లుడి తిండిపుష్టికి సంతోషించి, కోరినట్టు వండించి పెట్టాడు మామగారు.\n\nరెండువారాలు గడిచాక భార్యను కాపురా నికి తెచ్చుకోవడానికి తిమ్మరాజు అత్తగారిం\n\nనందిరాజు పద్మలతా జయరాం"
        },
        {
            "title": "రుచిరాజు",
            "page_start": 7,
            "author": "నందిరాజు పద్మలతా జయరాం",
            "pdf_page": 7,
            "content": "టావు?” అన్నాడు తిమ్మరాజు. శారదకు చివ్వున కోపం వచ్చినా తమాయించుకుని, “మీకు రుచులు బాగా తెలుసనుకుంటాను. అలాగే వంటచేయడం కూడా వచ్చా?” అని అడిగింది.\n\n“వండడం రాదు గానీ, రుచులు చెప్పడం వచ్చు,” అన్నాడు తిమ్మరాజు దర్పంగా.\n\n“ఇదిగాక మీకు ఏ ఏ విద్యలు వచ్చు?” అని అడిగింది శారద.\n\n“భలేదానివే! కోటి విద్యలు కూటి కొరకే అని వినలేదూ. కూటికి లోటు లేనప్పుడు విద్యలు నేర్వవలసిన ఖర్మ మనకేమిటి?” అని ఎదురు ప్రశ్నవేశాడు తిమ్మరాజు.\n\nపరిస్థితి అర్థమైన శారద, తల్లితో చెప్పుకుని బాధపడింది. భర్తను నెమ్మదిగా, మంచిగా దారికి తెచ్చుకోవాలని తల్లి బుద్ధిచెప్పాక, శారద భర్తతో సుబ్బన్న పేటకు కాపురానికి బయలుదేరింది.\n\nపూటకోరకం పిండి వంట చేసుకుని తినడం తప్ప, అత్తవారింట్లో మరి దేనిమీదా ఆసక్తి లేదని త్వరలోనే గ్రహించిన శారద, ఆ సంగ తిని తిమ్మరాజు నాయనమ్మతో ఒకనాడు నెమ్మదిగా ప్రస్తావించింది.\n\n“అవును, శారదా, నేనేం చేయను? వాడికి చిన్నప్పుడే తల్లిదండ్రులు పోయారు. ఆ తరవాత ఈ ఊళ్ళో వాడి మేనమామ ఉన్నంత వరకు, తిమ్మరాజు అతనికి భయపడి బుద్ధిగా చదువుకుంటూండేవాడు. వ్యాపార నిమిత్తం అతడు దూర ప్రాంతానికి వెళ్ళిపోయాడు. ఆ తరవాత అడిగే వాళ్ళు లేక, వాడు ఇలా తయారయ్యాడు,” అని వాపోయింది నాయనమ్మ.\n\nఒకనాటి రాత్రి భోజనసమయంలో శారద\nభర్తకు వడ్డిస్తూ, “కూర్చుని తింటే కొండలైనా\nకరిగి పోతాయంటారు. ఎన్నాళ్ళిలా ఉన్నది\nఖర్చు పెట్టుకుంటారు? ఏదైనా పనిచేయండి.\nకాస్త కాలక్షేపంగా కూడా ఉంటుంది,”\nఅన్నది.\n\nతిమ్మరాజు సుష్టుగా భోజనం ముగించి,\n“నాకేపనీ రాదు. నన్నెవరు చేర్చుకుంటారు?\nపనిచ్చేవాళ్ళుంటే అలాగే చేరతాలే,”\nఅంటూ లేచివెళ్ళి చేతులు కడుక్కున్నాడు\nవిసురుగా. ఆమాత్రం ఒప్పకున్నాడు చాలను\nకున్నది శారద.\n\nఇంతలో శారద పుట్టిన ఊరైన నంది\nవరంలో శ్రీరామ నవమి ఉత్సవాలు, అన్న\nసమారాధనలు జరుగుతున్నాయని కూతు\nరునూ, అల్లుణ్ణీపిలిచారు. భార్యాభర్తలిద్దరూ\n\nబయలుదేరారు. ఆ ఉత్సవాలు నందివరం\nజమీందారు సత్యరాజు ఆధ్వర్యంలో జరుగు\nతున్నాయి.\n\nఅలవాటుగా అన్న సంతర్పణలో కూడా\nవంటకాలకు వంకలు పెట్టనారంభించాడు\nతిమ్మరాజు: “ఈ పూర్ణం బూరెలు తీపి\nతక్కువగా ఉన్నాయి. పులిహారలో ఇంగువ\nపోపు మరింత తగిలిస్తే, నాలుగూళ్ళు\nఘుమాయించేది. అయ్యో! లడ్డూల్లో జీడి\nపప్ప పలుకులు మరిచారా ఏం? ఈ ఎండా\nకాలంలో దోరమామిడి కాయతో రసం కాస్తే\nబావుండేది.”\n\nఈ వ్యాఖ్యలు ఆనోటా ఈనోటా జమీం\nదారు దాకా చేరాయి. “రుచులకు ప్రసిద్ధి\nగాంచిన నందివరం జమీందారు ఆతిథ్యానికి\nఈనాటి వరకు వంకలు పెట్టిన వాళ్ళెవరూ\n\nలేరు. ఎవరీ తెగువరి?” అని ఉరిమాడు జమీందారు.\n\n“దొరవారు క్షమించాలి! తమరడిగిన ఆ వ్యక్తి మా అల్లుడు తిమ్మరాజు. వంటలో నలమహారాజుకు సాటి. రుచులు, పాకాలు అతనికి తెలిసినట్టు మరెవ్వరికీ తెలియదు. తన విద్యను ఆదరించే ప్రభువులు కరువై, ఇలా ఉన్నాడేగాని, అవకాశం దొరికితే తన ప్రావీణ్యం చూపగలవాడే!” అన్నాడు జమీం దారుతో శారద తండ్రి భయం భయంగా.\n\n“తిమ్మరాజు? మీసాల తిమ్మరాజుతాలూకు వాడు కాదు కదా?” అని అడిగాడు జమీం దారు. “సాక్షాత్తూ ఆయనగారి మనవడే ప్రభూ!” అన్నాడు శారద తండ్రి.\n\n“అలా అయితే, మరీమంచిది! వెంటనే మా దివాణంలో ప్రధాన వంటవాడిగా నియమించుకుంటాం. అతడి పాకశాస్త్ర ప్రావీణ్యాన్ని పరీక్షిస్తాం,” అన్నాడు జమీందారు. విషయం విన్న తిమ్మరాజు హణికిపోయాడు.\n\n“మీనాన్న ఎంతపనిచేశాడు! నాకు వంకలు పెట్టడం తెలుసు గాని, వంటలు చేయడం రాదు. ఇక జన్మలో వంకలు పెట్టను. వండింది తిని తిరుగుతాను. రాత్రికి రాత్రే, ఊరు వదిలి పారిపోదా,” అని తిమ్మరాజు భార్యతో లబలబ లాడాడు.\n\n“అనవసరంగా బెంబేలు పడకండి. మీ పదవి ప్రధానవంటవాడు. చెప్పి చేయిందాల్సిందేత్పు, చేయాల్సింది పెద్దగా ఉండదు. అనుభవమున్నవంటవాళ్ళు పదిమంది దాకా మీకింద ఉంటారు. ఏ ఏ దినుసులు, ఏ ఏ ప్రమాణాల్లో వేయాలో చెప్పి చేయించండి చాలు. కావాలంటే, వంటలకు సంబంధించిన వివరాలన్నీ నేను మీకు చెబుతాను,” అని భర్తకు సర్ది చెప్పి ఒప్పించింది శారద.\n\nమరునాడే దివాణానికి వెళ్ళిన తిమ్మరాజు, భార్య సూచనలను తు.చ. తప్పకుండా పాటిస్తూ, కొద్ది రోజుల్లోనే మంచి వంట వాడుగా జమీందారు అభిమానానికి పాత్రుడ య్యాడు. జమీందారు అతనికి ‘రుచిరాజు’ అని బిరుదునిచ్చి సన్మానించాడు!\n\nభర్తలో వచ్చిన మంచి మార్పుకూ, లభించిన గౌరవానికీ శారద పరమానందం చెందింది. ఆమె తల్లిదండ్రులు, తిమ్మరాజు నాయనమ్మకూడా ఎంతో సంతోషించారు."
        },
        {
            "title": "సమయజ్ఞత",
            "page_start": 11,
            "author": "డా. వాడవల్లి చక్రపాణిరావు",
            "pdf_page": 10,
            "content": "## సమయజ్ఞత\n\nకాశ్మీరదేశాన్ని విక్రమసేనుడు పరిపాలిస్తున్న కాలం అది. ఒకనాడు విక్రమసేనుడు కొలువు తీర్చి పండితగోష్ఠి నిర్వహిస్తున్నాడు. ఆ సమయంలో ఘూర్జరదేశం నుంచి వచ్చిన ఒక పండితుడు, తాను సంస్కృతంలో రచించిన ఒక శ్లోకాన్ని వినిపించాడు. అది సమయజ్ఞత ప్రాముఖ్యాన్ని చాటి చెప్పే శ్లోకం.\n\n“ఎప్పుడు, ఏ పని చేయాలో తెలుసు కుని చేస్తే, ఆ పనులు నెరవేరుతాయి. అలా కాక, అదును తప్పి చేసినపనులు వ్యర్థమవు తాయి,” అని ఆ పండితుడు రచించిన శ్లోక భావం. రాజు ఆ శ్లోకం విని చాలా ఆనందించాడు. పండితుడికి ఘనంగా బహుమానం కూడా ఇచ్చాడు. ఆ తర్వాత ఆయన సభనుద్దే శించి ఒక ప్రశ్నవేశాడు: “ఏపని అయినా ఫలానా సమయానికి చేయాలి అని తెలుసు కోవడం ఎలా?”\n\nసభలో వున్న జ్యోతిష పండితుడు లేచి, గ్రహగతులను బట్టి తెలుస్తుంది అన్నాడు.\n\nమరొక పండితుడు లేచి, అనుభవంగల పెద్దలను అడిగితే తెలుస్తుంది అన్నాడు. సభలోని తక్కిన పండితులు కూడా, ఎవరికి తోచిన అభిప్రాయాలు వారు చెప్పారు.\n\nపండితులు చెప్పిన ఏ ఒక్క సమాధానమూ, విక్రమసేనుడికి సంతృప్తికరంగా లేదు. ఆయన పండితులతో, “దీని గురించి తీరి కగా మరొకసారి ఆలోచిద్దాం,” అని, సభను ఆ రోజుకు ముగించాడు.\n\nకొంతకాలం గడిచింది. విక్రమసేనుడు ఒకనాడు మంత్రితో కలిసి ఒక అడవిలోకి వెళ్ళాడు. అలా కొంత దూరం పోగా, అంద మైన ఆశ్రమం ఒకటి కనిపించింది. దానికి సమీపంలో ఒక సాధువు భూమిని తవ్వుతూ కనిపించాడు. రాజు, ఆయన దగ్గరకు వెళ్ళినమస్కరించాడు.\n\n“మహానుభావా! తుస్సంపన్నులైతురు, నాకు కలిగిన ఒక సందేహాన్ని తీర్చాలి,” అన్నాడు రాజు సాధువుతో.\n\nడా. వాడవల్లి చక్రపాణిరావు\n\nసాధువు తల ఎత్తి, రాజుకేసి ఒక్కక్షణం చూసి, ఒక చిరునవ్వు నవ్వి తన పని తాను చేసుకోసాగాడు.\n\nఅప్పుడు రాజు వినయంగా, “మరేమీ లేదు. సమయ మెరిగి పని చెయ్యాలంటారు గదా! ఆసమయాన్ని తెలుసుకోవడం ఎలాగు? అదీ నా సందేహం,” అన్నాడు.\n\nసాధువు, రాజుకేసి మరొకసారి చూసి, మరొక నవ్వు నవ్వాడు. సాధువు ఏదో దీక్షలో వున్నాడని భావించిన విక్రమసేనుడు అక్కడి నుంచి తిరిగి రాజభవనానికి వచ్చేశాడు.\n\nఆ మర్నాడు పెద్దవాన కురిసింది. విక్రమసేనుడు, ఆశ్రమానికి వెళదామనుకుని వెళ్ళలేకపోయాడు. ఆ మరుసటి రోజు వాతా వరణం చల్లగా, ప్రశాంతంగా వుంది. ఈసారి రాజు ఒక్కడే బయలుదేరి, అడవిలోని ఆశ్రమానికిచేరుకున్నాడు. ఆసమయంలో సాధువు తాను తవ్విన నేలను చదును చేసి, మొక్కలు నాటుతున్నాడు.\n\nవిక్రమసేనుడు, ఆయన దగ్గరకు వెళ్ళినమస్కరించి, “స్వామీ! ఈసారయినా తమరు\n\nనా ప్రశ్నకు సమాధానం చెప్పకోరుతున్నాను. లోగడ వచ్చినప్పుడు తమరిని, ఏపని ఎప్పుడు చెయ్యాలో ఎలా తెలుస్తుంది? అని అడి గాను,” అన్నాడు.\n\nసాధువు తన పని తను చేసుకుంటూ, రాజు మొహంలోకి చూసి, “మహారాజా! మీ ప్రశ్నకు సమాధానం మొన్ననే ఇచ్చాను. ఐతే, మీరు గ్రహించలేదు,” అన్నాడు.\n\n“అలాగా, స్వామీ! కాస్త వివరంగా చెప్పండి,” అన్నాడు విక్రమసేనుడు.\n\n“ఇదీ, ఆ వివరం!” అంటూ సాధువు తన పనిలో మునిగిపోయాడు.\n\nసాధువు మాటల ద్వారా, ప్రవర్తన ద్వారా, విక్రమసేనుడికి అప్పుడు స్ఫురించింది: సమయం వచ్చిందా లేదా అని ఆలోచిస్తూ కూర్చోకుండా, చేయాలనుకున్న పనిని మొదలుపెడితే, సాధువుకు మొక్కలు నాటేందుకు వర్షం తోడయినట్లుగా, చేసేపనికి కాలం కలిసి వస్తుంది, అన్న యథార్థం!\n\nసాధువుకు నమస్కరించి తృప్తిగా వెనుదిరి గాడు విక్రమసేనుడు.\n\nఆగస్ట్ 2006\n\nచందమామ\n\nరాకాసిలోయ\n\n12\n\n[క్షత్రియ యువకుల్ల వేషాలు మార్చుకునేందుకు కేపుడూ, జయమల్లూ నిశ్చయించుకుని, కాపలా భటులను కట్టి పడేసి బ్రహ్మదండి మాంత్రికుడు గుహలో దాచుకున్న బంగారం దొంగిలించారు. అదే సమయంలో అక్కడ రాజధానీ నగరంలో గాఢనిద్రలో ఉన్న బ్రహ్మదండి కేకలుపెడుతూ గది నుంచి బయిటికి పరిగెత్తాడు. అతణ్ణి కాపలాభటుడు అడ్డుకుని, తోటి భటుల కోసం కేకలుపెట్టాడు. తరవాత–]\n\nగుండెల మీదికి సూటిగా గురిచేసివున్న\nఈటే, కాపలాభటుడి కేకలూ వింటూనే,\nబ్రహ్మదండి మాంత్రికుడికి నిద్రమత్తు వదిలి\nపోయింది. అంతలో అక్కడికి మరిద్దరు కాపలా\nభటులు పరిగెత్తుకు వచ్చారు.\n\n“పారిపోవాలని చూస్తున్నావ?” అంటూ\nఒక భటుడు ఈటెను పైకెత్తాడు. బ్రహ్మదండి,\n“అయ్యల్లారా! నన్ను చంపకండి. నేను పారి\nపోవాలని ప్రయత్నం చెయ్యలేదు,” అన్నాడు\nవణికిపోతూ. “పారిపోయేందుకు ప్రయ\nత్నించలేదా? అయితే ఇదంతా ఏమిటి?”\n\nఅంటూ మొదట దారి అడ్డగించిన భటుడు,\nఈటె తిరగవేసి బ్రహ్మదండి నెత్తిన ఒక్క\nబాదుబాదాడు. ఆ దెబ్బకు బ్రహ్మదండి కింద\nబడి, గిలగిలలాడుతూ, “మహాభట కేసరీ!\nనన్ను చంపకు. నిద్రపోతూండగా పీడకల\nవచ్చింది,” అంటూ బావురుమన్నాడు.\n\nభటులు వాణ్ణిమోసుకుపోయి, మంచం\nమీదికిగిరూటువేశారు. బ్రహ్మదండి మంచం\nమీదపడుతూనే, ఆ అదురుకు, ఎగిరి కింద\nనేల మీదవెల్లికిలాపడి, లేచి ఒళ్ళు దులుపు\nకుంటూ, “బాబులూ, నన్ను హింసించ\n\n'చందమామ'"
        },
        {
            "title": "రాకాసిలోయ – 12",
            "page_start": 13,
            "author": "చందమామ బృందం",
            "pdf_page": 13,
            "content": "కండి. నా దగామారి శిష్యుడూ, మరొకడూ కలిసి, నేను రక్తం ఓడ్చి సంపాయించి దాచు కున్న డబ్బును దొంగిలిస్తూంటే చూసి, మతి చెడి తప్పుగా ప్రవర్తించాను,” అన్నాడు.\n\n“ఇందాక, ఏదో పీడ కలవచ్చి, పరిగెత్తాన న్నావు. ఇప్పుడు నీ శిష్యులు, నువ్వు దాచు కున్న బంగారం ఎత్తుకుపోతూంటే చూసి, మతి చెడిందంటున్నావు? ఏది నిజం?” అని అడిగాడు ఒక కాపలా భటుడు.\n\n“వీడు మళ్ళీ కొండల్లోకి పారిపోయేందుకు ఏదో ఎత్తువేస్తున్నాడు. వీడి ఆట కట్టించా లంటే, రాజగురువు కోసం కబురు పంపాల్సిందే,” అన్నాడొక భటుడు.\n\nరాజగురువు పేరు వింటూనే, బ్రహ్మదండి గడగడా వణికిపోతూ, “నాయనలారా! యోధ భట భల్లూకాల్లారా! నన్ను కరుణించండి. ఆ అర్ధరాత్రంలో వెళ్ళి రాజగురువును నిద్ర\n\nలేపితే, ఆ కోపంలో ఆయన నన్నేమిచేసినా చేయవచ్చు. నా తుప్పు మన్నించండి!” అన్నాడు.\n\nకాపలాభటులు మాంత్రికుడి గది తలు పులు బిగించి, అక్కడ ఇద్దరు కాపలావుండగా, మూడోవాడు రాజగురువు దగ్గిరకు పోయాడు. రాజగురువు భటుడు చెప్పిందంతా విని, “మంచిపని చేశారు. తెల్లవారు తూనే వాణ్ణి రాజుగారి దగ్గిరకు తీసుకురండి. మీ నాయకుడితో, కొండల్లోని బ్రహ్మదండి గుహదగ్గిరఏమి జరిగిందో తెలుసుకురమ్మన్నానని చెప్పండి,” అన్నాడు.\n\nసూర్యోదయం అయ్యే లోపలేనలుగురు భటులు, బ్రహ్మదండి మాంత్రికుడి గుహ దగ్గిరకు వెళ్ళి, కాళ్ళూ చేతులూ కట్టి పడ వేయబడివున్న తమ ఇద్దరు అనుచరుల్ని చూశారు. వాళ్ళు రాత్రి జరిగిన సంగతంతా చెప్పారు.\n\nగుహ దగ్గిర్నుంచి భటులు రాచనగరుకు తిరిగి వచ్చేసరికి, అక్కడ రాజూ, రాజగురు వుల ముందు బ్రహ్మదండి మాంత్రికుడు చేతులు కట్టుకు నిలబడి వున్నాడు. భటులు జరిగిందంతా చెప్పారు. అంతా శ్రద్ధగా విన్న రాజగురువు, “కాపలా భటుల్ని కాళ్ళూ చేతులు కట్టి గుహలో ప్రవేశించిన వాళ్ళు బందిపోట్లు కాదు. కేశవుడూ, జయమల్లూ అయివుంటారు. పోతే, ఆ మూడోవాడెవడైనదీ తెలియటం లేదు!” అన్నాడు.\n\n“అనుమానమేల రాజగురు చూడామణీ! వాడు, కేశవుడి తండ్రి అయిన ముసలివాడు! నా పీడకల సంగతి చెప్పాను గదా? అందులో ఆ ముసలి వెధవ కనిపించలేదు. ఏమైతేనేం,\n\nనా నిధి దొంగిలించబడింది,” అంటూ బ్రహ్మ దండి కళ్ళనీళ్ళ పర్యంతమయ్యాడు.\n\nరాజగురువు, మాంత్రికుడి కేసి జాలిగా చూస్తూ, “విచారించకు బ్రహ్మదండీ! రాకాసి లోయలో దొరికే నిధుల్లో నీకూ భాగం వుంటుంది. మనక్కావలసిన కేశవుడు ఇంకా మన రాజ్యసరిహద్దుల్ని దాటిపోలేదని కూడా తేలిపోయింది. వాణ్ణిపట్టుకునేందుకు ప్రయత్నిదాం. కాని, వాడి ప్రయాణంకూడా రాకాసి లోయకే అని అర్థమవుతున్నది. దారి ఖర్చుల కోసం నీ బంగారం దొంగిలించాడు. పాపం,” అన్నాడు రాజగురువు.\n\nబ్రహ్మదండి కోపంతో బుసలుకొడుతూ, “మహారాజా! మహారాజగురుశేఖరా! ఇక నాకు అనుమతి ఇప్పించండి. తమరు వేసిన పథకం ప్రకారం, నేను రాకాసిలోయ చేరి, ఆ దుష్టులైన కేశవ జయమల్లుల్ని, కాలబైరవు డికి బలిచేసి, అక్కడ లభించే ధనరాసుల్ని తమ వద్దకు పట్టుకువస్తాను,” అన్నాడు.\n\nరాజగురువు అక్కడ నిలబడివున్న భటుల్ని వెళ్ళిపొమ్మని చెప్పి, రాజుతో, “మహారాజా! బ్రహ్మదండీ, జితవర్మా, శక్తివర్మల ప్రయాణా నికి, ఈ సాయంకాలం ముహూర్తం పెట్టాను. ఎవరికీ ఎలాంటి అనుమానం కలక్కుండా వుండేందుగ్గాను, మనవేగులవాళ్ళు ఈ సరికే నగరంలో, అవసరం అయిన వదంతులు లేవదీసి వుంటారు,” అన్నాడు.\n\nరాజగురువు చెప్పినట్టు, ఆ నాటి సూర్యోదయం వేళ్లకే బ్రహ్మపుర నగరంలో ఒక వదంతి ప్రచారం కాసాగింది. రాజగురువు కాలిమీద ఎప్పుడో ఒక వ్రణం లేచిందనీ, అది ఎన్ని\n\nచికిత్సలకూ లొంగనందున, వింధ్యారణ్యాలలో దొరికే ఒక ఔషధి కోసం బ్రహ్మదండి మాంత్రికుడు వెళుతున్నాడనీ స్త్రీలూ, పురు షులూ, పిన్నలూ, పెద్దలూ చెప్పుకోసాగారు.\n\nరాకాసిలోయలో ఏవో నిధుల కోసం బ్రహ్మదండి వెళుతున్నాడని తెలిస్తే, అతడు ప్రయాణించవలసిన దేశాలరాజులు, అతడికి ఆటం కాలు కలిగిస్తారని రాజగురువు, ఈ వదంతి ప్రచారంలో పెట్టించాడు. రాజగురువు ప్రాణరక్షణకోసం ఏదో ఔషధో, మూలికో తెచ్చుకు నేందుకు వెళ్ళే మనుష్యుల్ని ఎవరూ ఏమీ చేయరు సరి కదా, ప్రయాణానికి అవసరం అయిన సహాయం కూడా చేస్తారు.\n\nమొత్తం మీద రాజగురువు వేసిన ఎత్తుగడ పారింది. మహా దుష్టమాంత్రికుడని పేరు మోసిన బ్రహ్మదండి, ఇరవైనాలుగ్గంటల్లో ఘనపైద్యుడుగా అందరిచేతా చెప్పుకోబడ్డాడు.\n\n“అతడెంత గొప్ప వైద్యశాస్త్రనిధి కాకపోతే, రాజగురువు తన దీర్ఘవ్యాధిని కుదిర్చేందుకు అతణ్ణి నియమించుకుంటాడు!” అనుకు న్నారు ప్రజలు.\n\nఆ రోజు సాయంకాలం బ్రహ్మదండి మాంత్రికుణ్ణి వింధ్యారణ్యాలకు సాగనం పేందుకు రాజగురువు స్వయంగా నగర ద్వారం దగ్గిరకు వచ్చాడు. ఆయన లోగడే, రాజాస్థానంలో ఉద్యోగాలు చేస్తున్న ఇద్దరు యువకుల్ని-జితవర్మ, శక్తివర్మ-అనే వాళ్ళను బ్రహ్మదండి వెంట వెళ్ళేందుకు నియమిం చాడు. వాళ్ళపని, రాకాసిలోయలో ఒకవేళ నిధినిక్షేపాలు దొరికితే, వాటి నెత్తుకుని బ్రహ్మ దండి పారిపోకుండా చూడటం. కాని, ప్రయా ణంలో ఎవరైనా అడిగితే మాత్రం, తామిద్దరూ అతడి అంగరక్షకులుగా నియమించబడి నట్టు బొంకాలి.\n\nనగరం ప్రవేశించేప్పుడు ఎంతో అవమా నించబడిన బ్రహ్మదండి, నగరం వదిలి పోయే ప్పుడు రాజగురువు చేత గొప్పగా సన్మానించబడ్డాడు.\n\nఇక్కడ బ్రహ్మపుర నగరాన్ని మాంత్రికుడు వదిలివెళ్ళే సమయంలో, అక్కడ అడవి మధ్య దాగివున్న కేశవుడూ, జయమల్లూ కూడా వింధ్యారణ్యాలకు వెళ్ళేందుకు తయా రవుతున్నారు. కేశవుడి తండ్రి కొని తెచ్చిన దుస్తులు ధరించటంతో వాళ్ళిద్దరూ క్షత్రియ యువకుల్లా మారిపోయారు. డాలూ, కత్తీ, శిరస్త్రాణం, అంబులపాదీ-వాళ్ళ నిప్పుడు చూసిన వాళ్ళైవరూ, గొడ్లకాపరీ, బ్రహ్మదండి మాంత్రికుడి శిష్యుడూ అని గుర్తించలేరు.\n\nఈ విధంగా వాళ్ళిద్దరూ వేషాలు వేసుకుని బయలుదేరనున్న సమయానికి, ముసలి వాడు తానూ వాళ్ళ వెంట వస్తానని పట్టు బట్టాడు. కేశవుడూ, జయమల్లూ అతడికి దారిలో ఎదుర్కోవలసివున్న ఆపదలను గురించి చెప్పారు. ఈ వృద్ధాప్యంలో కొండలూ, అడవుల వెంట పడి కొన్నివందల కోసుల దూరం నడవటం కష్టమని అన్నారు. కాని, ముసలివాడు తన పట్టు వదలలేదు.\n\n“సరే, ఈ రూపంలో నిన్ను ఎవరైనా గుర్తి స్తారు, ఎట్లా?” అన్నాడు కేశవుడు.\n\n“నగరంలో మీకు దుస్తులు కొనేప్పుడే, నాకూ అవసరం అయిన దుస్తులు కొనుక్కు న్నాను. కొంచెం ఆగండి. నన్ను మీరు గుర్తించ గలరో లేదో చూస్తాను!” అంటూ ముసలి వాడు చెట్లచాటుకు వెళ్ళి, పావు గంట కాలం గడిచీగడవక ముందే, తిరిగివచ్చాడు.\n\nముసలివాడి వేషం చూసి, కేశవుడూ, జయమల్లూ పొందిన ఆశ్చర్యం అంతా ఇంతా కాదు. పట్టువస్తాలూ, మెడలో రుద్రాక్షమాలా, చేతిలో దండకమండలాలూ, చెవులకు కుండలాలూ, ముఖాన విభూతిరేఖలూ-అతడి ప్పుడు చూడడానికి అచ్చు పండితుడిలా వున్నాడు.\n\n“నే నిప్పుడు, మీ ఇద్దరికీ గురువును! రాజపుత్రులను దేశాటన చేయించేందుకు బయలుదేరినవాళ్ళి, తెలిసిందా?” అన్నాడు ముసలివాడు.\n\n“అది బాగానేవుంది, గురూ! కాని, మనం దారిలో ఏ నగరానికైనా వెళితే, అక్కడ పండితులు తారసపడి నిన్నేమైనా ప్రశ్నిస్తే, అప్పుడు మనం ఏమయ్యేట్టు?” అని అడి గాడు జయమల్లు.\n\n“గురు మౌనానందుడు! ఈ యాత్రలో ఆయన తన శిష్యులతో తప్ప, మరెవరితోనూ మాట్టాడరు, సరిపోయే!” అన్నాడు ముసలి వాడు.\n\nకేశవుడికి ఆలోచించే కొద్దీ తన తండ్రిని వెంటబెట్టుకు వెళ్ళటమే అన్ని విధాలా క్షేమ మనిపించింది. ఈ వయసులో అతణ్ణి, ఈ అరణ్యంలో ఒంటరిగా వదలి పోవటం ఏ మాత్రం మంచిదికాదు. ఇప్పుడు కేవలం బ్రహ్మపుర సైనికుల బెడద మాత్రమే కాదు. సామాన్య ప్రజలు కూడా తమకోసం వెతు కుతూ ఉంటారు. ఎందుకంటే ఈ సరికి బ్రహ్మపురరాజ్యంలో వున్నవాళ్ళందరికీ, తాము తండ్రీ కొడుకులమన్న సంగతి తెలిసిపోయి వుంటుంది. తనతల విలువఒకచిన్న సామంత\n\nరాజ్యం. ఆ ఆశవున్నవాళ్ళెవరూ తన తండ్రి దొరికితే, తన జాడలు తెసుకునేందుకు, అతణ్ణి హింసించక మానరు. కేశవుడు ఎన్నో కష్టనష్టాలు భరిస్తూ అడవిలో తనను పెంచి పెద్ద చేసిన తన తండ్రి కేసి ఎంతో ప్రేమగా చూస్తూ, “అయ్యా....” అని ఏమో చెప్ప బోయేంతలో ముసలివాడు, ముఖంలో లేని కోపాన్ని తెచ్చిపెట్టుకుని, “అయ్యా కాదు... గురూ!” అన్నాడు కఠిన స్వరంతో.\n\nకేశవుడికీ, జయమల్లుకూ నవ్వాగింది కాదు. ఇద్దరూ ముసలివాడి కేసి చేయి చూపుతా చిగ్గరగా నవ్వారు. ఆ తరవాత కేశవుడు తన తండ్రిని సమీపించి, అతడి చేయిపట్టుకుని మెల్లగా ముందుకు నడి పిస్తూ, “గురూ, ఇక మనం ఇక్కడి నుంచి\n\nబయలుదేరుదాం. చీకటిపడే వేళకన్నా, మనం ఏదైనా పల్లెచేరాలి. ఈ రాత్రికి అక్కడే పడుకుని, తెల్లవారి మనం రాళ్ళూ, రప్పలూ చెట్టూ చేమలు దాటుకుంటూ వేగంగా ప్రయాణానికవసరం అయిన గుర్రాలు కొను క్కుని ముందుకు సాగుదాం. ఎందుకంటే, కాలినడకన రాజకుమారులూ, వాళ్ళ గురువూ దేశాటన చేస్తున్నారంటే, ఎవరికైనా అనుమా నాలు కలగవచ్చు,” అన్నాడు.\n\nఅరణ్యాంలో దాదాపు రెండు గంటల కాలం ప్రయాణంచేసి, చీకటిపడుతూండగా ముగ్గురూ ఒక పల్లె చేరారు. వాళ్ళు వీధిలో నడుస్తూండగా, రచ్చబండ చుట్టూచేరిన జనం అనుకునే మాటలు వాళ్ళకు కొంత ఆశ్చర్యాన్నీ, మరింత భయాన్నీ కూడా కలి గించినై.\n\n“బ్రహ్మదండి మాంత్రికుడు, ఇద్దరు అంగరక్షకుల్ని వెంటపెట్టుకుని, వింధ్యా రణ్యాలకు వెళుతున్నాడట! అక్కడ మాత్రమే పెరిగే ఒక బౌషధి తెచ్చి, ఎన్నాళ్ళుగా నయం కాని రాజగురువు కాలివ్రణాన్ని నయం చేస్తాడట!”\n\n“ఇందులో ఏదోమోసం వున్నది. అయినా, మనం రాజపుత్రులం కనక, ఈ అలగాజనం ఆడుకునే ఊసుకబుర్లలో తల దూర్చ కూడదు,” అంటూ జయమల్లు కేశవుడికి సంజ్ఞచేసి, రచ్చబండ దగ్గిరవున్న జనంలో, “ఈ పల్లెలో పూటకూళ్ళ ఇల్లు ఎక్కడో చెపుతారా?” అని అడిగాడు. ఆ ప్రశ్న వింటూనే ఒక వృద్ధుడు ముందుకు వచ్చి, “అయ్యా, పూటకూళ్ళ ఇల్లు ఈ దగ్గిర్లోనే వున్నది. కాని, అక్కడ మీకు వసతి దొరకదేమో అని నా భయం. రాజుగారి ఆజ్ఞాపత్రం తీసుకుని, బ్రహ్మదండి అనే ఒక ఘనవైద్యుడూ, అతడి అంగరక్షకులిద్దరూ, ఈ రాత్రికి, అక్కడే దిగబోతున్నారని వార్తవచ్చింది,” అన్నాడు.\n\nఆ మాటలు వింటూనే కేశవుడూ, జయ మల్లూ గతుక్కుమన్నారు. కాని, ముసలి వాడు మాత్రం దండం పైకెత్తి, “అలాగా, సరే, చూద్దాం. దేశాటనకు బయలుదేరిన రాజకుమారులు పూటకూళ్ళ కొంపలోనే, రాత్రంతా గడపాలని ఎక్కడుంది? ఓయి, శిష్యులూ! రండి, నడవండి!” అంటూ ముందుకు కదిలాడు. -(ఇంకావుంది)\n\nబేతాళ\nకథలు\n\nఅహంకారి\nపండితుడు\n\nపట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, “రాజా, ఇంత అర్ధ రాత్రివేళ\nభీతిగొలిపే ఈ శ్మశానులో నువ్వు అకుంఠిత\nమైన పట్టుదలతో పడుతున్న శ్రమ\nచూస్తూంటే, నువ్వేదో అతిజటిలమైన\nకార్యాన్ని సాధించేందుకు ప్రయత్ని\nస్తున్నట్టు శంక కలుగు తున్నది.\nకొందరు వ్యక్తులు అహంకారం కొద్దీ\nతమ శక్తియుక్తులకు మించిన\nకార్యాలను సాధించామన్న భ్రుకు\nలోనై, నలుగురిలో అపహాస్యా\nనికి గురౌతుంటారు. నువ్వు\nతగు హెచ్చరికగా ఉండేందుకు"
        },
        {
            "title": "అహంకారి పండితుడు (బే.క.)",
            "page_start": 19,
            "author": "చందమామ బృందం",
            "pdf_page": 19,
            "content": "ఊళ్ళోనే వుండిపోయాడు. ఒకసారి ఆ ఊరికో రాజాస్థానకవి వస్తే, పరిమితుడాయనకు చిన్న యుడి గురించి చెప్పి, “శాస్త్రజ్ఞాన ముంది కానీ నాకు కవిత్వాన్ని అంచనా వేసే శక్తిలేదు. నీవతడి కవిత్వం విని రాజసన్మానయోగమున్న దేమో చెప్పు!” అని కోరాడు.\n\nరాజాస్థానకవి, చిన్మయుడి కవిత్వం విని, “నీ కవిత్వంలో వ్యాకరణ, అలంకార శాస్త్రాలకు సంబంధించిన దోషాలున్నాయి. కొంత కాలం నువ్వు గురు శుశ్రూష చెయ్యాలి. శంఖపురంలో మహానందుడనే మహాపండితుడున్నాడు. ఆయన కనుక యోగ్యతా పత్రమిస్తే, నీకు రాజసన్మానార్హత కలిగినట్లే,” అని చెప్పి వెళ్ళాడు.\n\nచిన్మయుడు, మహానందుడి గురించి వాకబుచేయగా, తమ ఊళ్ళోని సంచారుడనే భూస్వామి, మహానందుడి దూరపు బంధు వని తెలిసింది. అతడాయన్ను కలుసుకుని సంగతి చెప్పాడు.\n\nదానికి సంచారుడు, “మహానందుడు చాలా నిక్కచ్చి మనిషి. కవిత్వంరాని నేను నీ కవిత్వం గురించి ఆయనకు చెబితే, బంధు వునే అయినా నామాట వినడు. ఒక చక్కని కావ్యం రాసి ఆయనకు వినిపించి మెప్పించు. ఐతే, ఆయనకు అహంకారమెక్కువనీ, తప్ప లెన్నడమే తప్ప మెచ్చుకోవడం తెలియదనీ కొందరంటారు,” అన్నాడు.\n\nచిన్మయుడిలో పట్టుదల వచ్చింది. అతడు ‘శ్రీ కృష్ణ లీలామృతం’ అనే కావ్యాన్ని వారం రోజుల్లో పూర్తి చేశాడు. మహానందుణ్ణి మెప్పించగలనన్న నమ్మకంతో, అతడు\n\nఅలాంటి ఒక అహంకారి పండితుడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nబ్రహ్మపురంలో మోటయ్య అనే పేదరైతు కొడుకు చిన్మయుడు. అతడు చిన్నప్పట్నించీ ఆశువుగా కవిత్వం చెబుతూంటే విని ముచ్చట పడిన, పరిమితుడనే ఆచార్యుడు శిష్యుడిగా స్వీకరించాడు.\n\nఅందరికీ పది సంవత్సరాలు పట్టే చదు వును, చిన్మయుడు మూడు సంవత్సరాల్లోనే నేర్చుకోగా, పరిమితుడతణ్ణి మెచ్చుకుని, “నేను చెప్పగలిగింది చెప్పాను. ఇక మీదట దండకారణ్యంలోని గురుకులానికి వెళ్ళి చదువు కొనసాగిస్తే, నీ తెలివికి రాణింపు ఉంటుంది,” అని సలహా ఇచ్చాడు.\n\nఐతే, కాయకష్టం చేసే తండ్రికి చేదోడు వాదోడుగా ఉండాలనుకున్న చిన్మయుడు,\n\nశంఖపురానికి వెళ్ళి మహానందుడి ఇల్లు చేరుకున్నాడు.\n\nఆ సమయంలో మహానందుడు, తన ఇంటి అరుగు మీద కూర్చుని, ఆరంభుడనే ఒక యువకవి చదివే కవిత్వాన్ని వింటూ, అందులోని వ్యాకరణ దోషాలను అతనికి వివరిస్తున్నాడు. ఆ వివరణ వింటూనే చిన్న యుడుఫక్కుననవ్వాడు. మహానందుడు తల తిప్పి చిన్నయుణ్ణి చూసి, అతడి నవ్వుకు కారణమడిగాడు.\n\n“అయ్యా! బురదలో పుట్టిన కమలం ఎంత అందంగావున్నా, బురదకు అలంకారం కాలేదు. బురద నుంచి వేరు చేస్తేనే కదా కమలం అలంకారమౌతుంది. కానప్పడా దోషాలను సవరించి ప్రయోజనమేమిటి?\n\nసర్వం ఎరిగిన తమ బోటి మహాపండితులీ విధంగా కాలాన్ని వృథా చేయడం హాస్యాస్ప దంగా తోచి నవ్వాపుకోలేక పోయాను,” అన్నాడు చిన్నయుడు.\n\nమహానందుడు, చిన్నయుణ్ణి చురుగ్గా చూసి, “కవిత్వం చెప్పాలనుకున్న ప్రతి వాడూ వ్యాకరణ దోషాల గురించి క్షుణ్ణంగా తెలుసుకోవాలి. మిడిమిడి జ్ఞానంతో నన్ను అపహాస్యం చేసి, నువ్వే నా కాలాన్ని వృథా చేశావు,” అని, “ఇంతకూ నీవెవరు?” అని అడిగాడు.\n\nచిన్నయుడాయనకు తన ఊరు, పేరు, అభిలాష చెప్పాడు. అది విన్న మహానందుడు మరింత చిరాకు పడి, “నాకు గురు శుశ్రూష చేయాలని వచ్చినవాడివి, నన్ను చూసీ చూడ\n\nగానే పాదాభివందనం చేయాలి. నీ పని చెప్పి\nనన్ను అర్థించాలి. ముందు నువ్వు మరే\nగురువు వద్దసైనా మర్యాద నేర్చుకుని రా. ఆ\nతర్వాత నేను నిన్ను శిష్యుడిగా స్వీకరించే\nవిషయం ఆలోచిస్తాను,” అన్నాడు చాలా\nకటువుగా.\n\nచిన్మయుడు నిరాశపడి తిరిగి తన ఊరు చేరాడు. సంచారుడు ఏమ్మెందని అడిగితే, “అయ్యా! తమరన్నదే నిజం. మహానందుడు మహా అహంకారి. ఆయన్ను మెప్పించి యోగ్యతా పత్రం పొందడం, నావల్లకాదు. నేనిక కవిత్వం చెప్పే ఆలోచన మానుకు న్నాను,” అన్నాడు.\n\nఇది జరిగిన కొన్నాళ్ళకు సంచారుడికి\nమహానందుడొక లేఖ పంపాడు. “మీ ఊళ్ళో\nవున్న చిన్మయుడనే యువకవిరాసిన, ‘శ్రీ కృష్ణ\nలీలామృతం’ అనే కావ్యంలోంచి, అతడికి\n\nబాగా నచ్చిన పద్యాలు కొన్ని తెలుసుకుని\nవచ్చి, వాటిని నాకు వినిపించు. అయితే, నా\nగురించి అతడికి చెప్పుకు,” అన్నది ఆ లేఖలోని\nసారాంశం.\n\nసంచారుడు, ఆయన చెప్పినట్లే చేసి శంఖ\nపురం వెళ్ళాడు. మహానందుడాయనకు\nరుచికరమైన విందు భోజనంతో ఆతిథ్య\nమిచ్చాడు. భోజనమయ్యాకసంచారుడాయన\nఆతిథ్యాన్ని మెచ్చుకుంటూ, “నీ భార్య\nయశోద చేసిన ఈ మిఠాయి, పచ్చటి కాంతిని\nప్రసరిస్తున్న పూర్ణచంద్రునిలా ఉన్నది. అందు\nలోని అమృతానికై ఆత్రపడిన నేను, రాహు\nవులా గుటుక్కున మింగబోతే, అది గొంతుకు\nఅడ్డంపడింది. నోరు తెరిచిననాలో మన్ను తిన్న\nబాలకృష్ణుణ్ణి చూసిందో ఏమో; నీ యశోద\nనాకు అమ్మగామారి, అలనాటి యశోదను\nస్ఫురింపజేసింది,” అనే భావం వచ్చేలా ఒక\nపద్యం చెప్పాడు.\n\nమహానందుడు ఆశ్చర్యంగా, “నువ్వు\nచెప్పినవేవీ ఇక్కడ జరగలేదు. కానీ అన్నం\nపెట్టిన ఇల్లాలిలో అమ్మను చూస్తూ, నీవు\nకల్పించిన భావచమత్కారం అపూర్వంగా\nఉన్నది. ఈ పద్యం చిన్మయుడి కావ్యంలోనిది\nకాదు కదా!” అన్నాడు.\n\nసంచారుడు అవునన్నట్టు మెల్లగా తల\nవూపి, “చిన్మయుడు నీ దగ్గరకొచ్చినప్పుడే,\nఅతడి కావ్యం విని, ఈ విషయం చెప్పా\nల్సింది,” అన్నాడు.\n\nదానికి మహానందుడు చిన్నగా నవ్వి,\n“కవిత్వమొక తీరని దాహమన్నాడో మహాకవి.\nచిన్మయుడు రాజాశ్రయానికి వెళితే, అతడికి\n\nకనకాభిషేకం జరుగుతుందని, నామ్మకం,” అన్నాడు.\n\nసంచారుడు బ్రహ్మపురానికి తిరిగి వెళ్ళి, ఈ విషయం చిన్నయుడికి చెబితే, ముందత డికిపట్టరాని సంతోషంతో నోటమాట రాలేదు. కాసేపటికి తమాయించుకుని, “నేను శంఖ పురం వెళ్ళి, ఆ మహాకవికి నా కావ్యం వినిపించక పోతే, నేనే అహంకారిననిపించుకుం టాను,” అంటూ వెంటనే తన కావ్యాన్ని తీసు కుని శంఖపురం వెళ్ళాడు.\n\nఆ సమయంలో మహానందుడు, ఇంటి అరుగు మీద కూర్చుని మరొక కవి చదువు తున్న కావ్యం వింటున్నాడు. ఆయన చిన్న యుణ్ణి చూస్తూనే చప్పున లేచి నిలబడ్డాడు. చిన్నయుడు వెంటనే ఆయన పాదాలంటి\n\nనమస్కరించి, “గురువర్యా! తమకు నా కావ్యం వినిపించాలని వచ్చాను. నన్ను మీ శిష్యుడిగా స్వీకరించండి,” అన్నాడు.\n\nమహానందుడు, చిన్నయుణ్ణి, “ఆయు ష్మాన్ భవ, కీర్తిమాన్ భవ,” అంటూ ఆప్యా యంగా దీవించి లేవనెత్తి, “నా మాట మన్నించి గురుశిష్యసంప్రదాయాన్ని పాటించావు. నాకెంతో సంతోషంగా వున్నది. ఎల్లుండి పంచమి. నీ కావ్యపరన ఆ రోజు ప్రారంభించడం శుభకరం,” అన్నాడు.\n\nమహానందుడు, చిన్నయుడికి తన ఇంట్లోనే బస ఏర్పాటు చేశాడు.\n\nపంచమినాడు ఆయన పెద్దసభ ఏర్పాటు చేస్తే చిన్నయుడాశ్చర్య పోయాడు. ఆ సభకు ఎక్కడెక్కడి నుంచో మహావిద్వాంసులు,\n\nచందమామ\n\nఆగ్ట్ 2006\n\nకవులు, పండితులు వచ్చారు. వారందర్నీ చూసి రెట్టించిన ఉత్సాహంతో కావ్యపఠనం చేశాడు చిన్మయుడు.\n\nతర్వాత మహానందుడు, ఆ కావ్యంలోని విశిష్టతను సభికులకు వివరించి చెప్పగానే, సభ హర్షధ్వానాలతో దద్దరిల్లిపోయింది.\n\nబేతాళుడు ఈ కథచెప్పి, “రాజా, మహానందుడు అహంకారి పండితుడన్నది, సాహితీ పరులందరూ గట్టిగా నమ్మినట్టు కనబడు తున్నది గదా? ఆయన బంధువు సంచారుడు కూడా, ఈ విషయాన్ని చిన్మయుడికి చెప్పాడు. తప్పలెన్నడమే తప్ప, మెచ్చుకోవడం మహానందుడికి తెలియదని సర్వత్రావున్న అభిప్రాయం. అలాంటి అహంకారి చిన్మయుడి కవిత్వాన్ని గొప్పగా మెచ్చుకోవడం ఆశ్చర్యం కలిగిస్తున్నదికదా? మహానందుడిలో హాత త్తుగా వచ్చిన ఈ మార్పుకు కారణమేమైవుంటుంది? కవిపండితుల్లో ఇంత కాలంగా తనకున్న చెడ్డ పేరు నుంచి బయట పడాలన్న ప్రయత్నమా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “మహానందుడి వద్దకు, తాము రాసిన కవిత్వాన్ని వినిపించేందుకు, తరచుగా కవులు వస్తున్నట్టు కనబడు తున్నది. చిన్మయుడాయన్ను చూడడానికి వెళ్ళినప్పుడు, ఆరంభుడనే కవితటస్థపడ్డాడు. అలాంటి కవుల కవిత్వంలోని వ్యాకరణ, అలంకార దోషాలను ఎత్తి చూపుతూ నిర్మోహమాటంగా మాట్లాడడం నచ్చక, ఆయన అహంకారి అని ప్రచారం జరిగింది. మహానందుడు, చిన్మయుడి కవిత్వాన్ని గొప్పగా మెచ్చుకున్నందుకు ఆశ్చర్యపడనవసరం లేదు. అంతేకాక, మహానందుడిలో కొత్తగా వచ్చిన మార్పంటూ కూడా ఏమీ కనబడదు. సాహితీ ప్రయోజనం కోసం, ఇతరుల కవిత్వంలోని లోపాలను ఎత్తి చూపడం, అహంకారం కానే కాదు. నిజానికి మహానందుణ్ణి అహంకారి అని ప్రచారం చేస్తున్నవాళ్ళే, అసలైన అహం కారులు,” అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. – (కల్పితం)\n\n[ఆధారం : “హసుంధర” రచన]\n\nభారత దర్శిని\n\nమనజాతీయ గీతం\n\nరవీంద్రనాధ్ టాగూర్ 1911వసం.లో మొట్టమొదట బెంగాలీలో రచించిన జనగణమన గీతం,\nకొన్నాళ్ళపాటు ఆయన సంపాదకత్వం వహించిన ఆర్య సమాజ పత్రిక ‘తత్వబోధ ప్రకాశిక’లో\nప్రచురించబడింది. ఆ కాలంలో డా. జేమ్స్ హెచ్. కజిన్స్ అనే ఐరిష్ కవి-ఆంధ్రరాష్ట్రం చిత్తూరు\nజిల్లా మదనపల్లెలోని బీసెంట్ థియోసాఫికల్ కాలేజీకి ప్రిన్సిపాల్గా పనిచేసేవారు. కజిన్స్\nఆహ్వానం మేరకు 1919వ సం.లో రవీంద్రనాధ్ టాగూర్ మదనపల్లెకు విచ్చేశారు.\n\nఒక ఫిబ్రవరి మాసం సాయంకాలం, డా. కజిన్స్, ఆయన సతీమణి మార్గరెట్, మరికొందరు విద్యార్థులు టాగూర్ను ఒక బెంగాలీ పాట పాడమని పట్టుపట్టారు. అప్పుడు టాగూర్ ఈ గీతాన్ని ఆలపించారు. చివరి చరణమైన జయహే, జయహే, జయజయహేకు వచ్చేసరికి శ్రోతలందరూ టాగూర్తో ఉత్సాహంగా గొంతులు కలిపారు.\n\nటాగూర్ మదనపల్లెలో ఉన్నప్పుడే ఆ గీతాన్ని ఆంగ్లంలోకి అనువదించారు. కజిన్స్ భార్య దానికి సంగీతం సమకూర్చారు. దానిని గురించి గుర్తు చేసుకుంటూ కజిన్స్ ఇలా అన్నారు : “ఆయన కొన్ని భౌగోళిక ప్రాంతాలను, పర్వతాలను, నదులను కీర్తించే పాటగా దానిని ఆలపించారు... ఆ తరవాత ఆ గీతంలో భారత దేశానికి చెందిన మతాలు కూడా చోటు చేసుకున్నాయి.”\n\n1948, ఆగస్టు 15వ తేదీ ప్రధానమంత్రి జవహర్లాల్ నెహ్రూ ఢిల్లీ ఎర్రకోటపై జాతీయ పతాకాన్ని ఆవిష్కరించినప్పుడు, శిక్షు రెజిమెంట్ ప్రప్రథమంగా ఆ జాతీయ గీతాన్ని ఆలపించింది. ఆ నాటి నుంచి మనమందరం జాతీయగీతంగా పాడు కుంటున్నాం."
        },
        {
            "title": "భారత దర్శిని",
            "page_start": 25,
            "author": "చందమామ బృందం",
            "pdf_page": 25,
            "content": "## మహానీయుల జీవితాల్లో ఆసక్తికర ఉదంతాలు (8)\n\n### న్యాయమైన శిక్ష!\n\nజర్మనీ దేశాన్ని పరిపాలించిన మొదటి విలియం రాజు (1797-1888) చరిత్ర ప్రసిద్ధిగాంచిన పాలకుడు. ఆయన మాటలు, నడవడిక ఎల్లప్పుడూ ఎంతో నిరాడంబరంగా ఉండేవి. సత్యాన్ని ఆయన అన్నిటికన్నా మిన్నగా అభిమానించేవాడు.\n\nఒకనాడు ఆయన రాజ్యం తూర్పు భాగం లోని పాట్స్‌డామ్ పట్టణంలో ఉన్న జైలును తణిఖీ చేయడానికి వెళ్ళాడు. ఒక ఖైదీని చూసి, “నువ్వు ఎందుకు జైలుపాలయ్యావు?” అని అడిగాడు. “మహాప్రభూ! ఎవరో, జమీందారు భవనంలోపడి దొంగతనం చేశారు. కాపలా భటులు తరుముకోగా, ఆ దొంగలు పోతూ పోతూ తాము దొంగిలించిన సామ్మును నా"
        },
        {
            "title": "న్యాయమైన శిక్ష!",
            "page_start": 26,
            "author": "చందమామ బృందం",
            "pdf_page": 25,
            "content": "## మహానీయుల జీవితాల్లో ఆసక్తికర ఉదంతాలు (8)\n\n### న్యాయమైన శిక్ష!\n\nజర్మనీ దేశాన్ని పరిపాలించిన మొదటి విలియం రాజు (1797-1888) చరిత్ర ప్రసిద్ధిగాంచిన పాలకుడు. ఆయన మాటలు, నడవడిక ఎల్లప్పుడూ ఎంతో నిరాడంబరంగా ఉండేవి. సత్యాన్ని ఆయన అన్నిటికన్నా మిన్నగా అభిమానించేవాడు.\n\nఒకనాడు ఆయన రాజ్యం తూర్పు భాగం లోని పాట్స్‌డామ్ పట్టణంలో ఉన్న జైలును తణిఖీ చేయడానికి వెళ్ళాడు. ఒక ఖైదీని చూసి, “నువ్వు ఎందుకు జైలుపాలయ్యావు?” అని అడిగాడు. “మహాప్రభూ! ఎవరో, జమీందారు భవనంలోపడి దొంగతనం చేశారు. కాపలా భటులు తరుముకోగా, ఆ దొంగలు పోతూ పోతూ తాము దొంగిలించిన సామ్మును నా"
        },
        {
            "title": "చందమామ కబుర్లు",
            "page_start": 28,
            "author": "చందమామ బృందం",
            "pdf_page": 27,
            "content": "## చందమామ కబుర్లు\n\n### రాజకీయవాదులకు కొత్త కోర్సు!\n\nకొత్త లోక్ సభ ఏర్పాటయ్యాక, సభ్యులు ప్రమాణ స్వీకారం చేసి, సమావేశాలలో పాల్గొనడం ఆరంభించడానికి ముందు-లోక్ సభ పని చేసే తీరుతెన్నులను ఆకశింపు చేసుకుని చర్చలలో స్రికమంగా పాల్గొనడానికి వీలుగా కొత్తగా ఎన్నికయిన సభ్యులు ఒక కోర్సుకు హాజరు కావలసి ఉంటుంది. తిరువనంతపురంలోని కేరళ విశ్వవిద్యాలయం ఈ విద్యా సంవత్సరం నుంచి ఒక కొత్త కోర్సును ప్రవేశ పెట్టనున్నది. 'డిప్లామా ఇన్ ప్రాఫెషనల్ పాలిటికల్ మేనేజ్మెంట్ అని నామకరణం చేయబడిన ఈ కోర్సు' - గ్రామ కమిటీల సభ్యులకు, పంచాయతీ, స్థానిక సంస్థలు, స్వచ్ఛంద నేవా సంస్థలు నడిపేవారికి ఉపయుక్తంగా ఉండగలదని భావిస్తున్నారు. ఒక్కొక్క బ్యాచ్ కి 40 మంది ఉంటారు. ఈ కోర్సుకు ఆరు నెలల పాటు హాజరు కావలసి ఉంటుంది.\n\n## డాక్టర్లు, డాక్టర్లు\n\nఇంట్లోనే డాక్టర్ ఉండడం చాలా మంచిది. కుటుంబంలో ఎవరైనా అనారోగ్యానికి లోనైతే దగ్గరుండి చూసుకోవడానికి వీలవుతుంది. కర్నాటక రాష్ట్రం, బాగల్ కోట్ జిల్లా ముధోల్ తాలూకాకు చెందిన సోనాడ్ కుటుంబంలో ఒక డాక్టర్ కాదు, ఏడుగురు డాక్టర్లు ఉన్నారు. అయితే, వీళ్ళల్లో ఒక్కరూ వైద్యం చేసే డాక్టర్లు కారు. ఏడుగురూ పరిశోధనలు చేసి డాక్టరేట్లు (పిహెచ్ డీలు) సాధించిన వాళ్ళే. ఆ కుటుంబపెద్ద రామణ్ణకు పదకొండు మంది సంతానం. వీరిలో ముగ్గురు కొడుకులూ, నలుగురు కూతుళ్ళూ ఉన్నత విద్యనభ్యసించి, డాక్టరేట్లు సాధించారు. వాళ్ళిప్పుడు గిన్నిస్ బుక్ ఆఫ్ రికార్డ్స్ లో స్థానం సంపాయించారు!\n\nనాగాల్యాండ్ జానపద కథ\n\nమృత్యులోయను వెతుక్కుంటూ....\n\nమణిపురి యువరాణి మధువంతి అద్భుత సౌందర్య రాశి. ఆమెను వివాహమాడడానికి పలు వురు రాకుమారులు పోటీపడి వచ్చారు. కాని, ఆమె ఏ ఒక్కరినీ వివాహమాడడానికి అంగీక రించలేదు. తమ గారాలపట్టి వివాహం కళ్ళు చూడకుండా, కళ్ళుమూస్తామో ఏమో అని ఆమె తల్లిదండ్రులు దిగులుపడసాగారు.\n\nఆ సమయంలో ఒక సామంతరాజు కుమా రుడు మోనీసింగ్ మధువంతిని వివాహమాడ డానికి వచ్చాడు. రూపంతో పాటు, మోనీసింగ్ లోని హుందాతనం, దయ మొదలైన విశిష్ట గుణాలను చూసి మధువంతి అతన్ని వివాహ మాడడానికి సమ్మతించింది. అతడు రాజ వంశానికి చెందినవాడు కాకపోయినప్పటికీ, అతన్ని తమ కుమార్తె వివాహ మాడడానికి సమ్మతించింది, అదే చాలునని రాజదంపతులు పరమానందం చెందారు. వివాహముహూర్తం నిర్ణయించ బడింది. రాజ్యమంతా మూడు రోజులపాటు ఆనందోత్సాహాలు పొంగిపార్లాయి.\n\nఅయితే, ఆ మరునాడే ఎదురు చూడని దుర్ఘటన జరిగిపోయింది. పెళ్ళికి ముందు రోజు యువరాణి సంప్రదాయానుసారం దాపుల నున్న నదికి స్నానానికి వెళ్ళింది. కాని ఆ తరవాత తిరిగిరాలేదు. ఆమెవెంట వెళ్ళిన పరిచారికలు రోదిస్తూ రాజభవనానికి తిరిగి వచ్చి సంగతి చెప్పారు. రాజ్యం విషాదంతో మునిగిపోయింది. పెళ్ళికి ముందు తమ కుమార్తెకు ప్రాణగండం\n\nఉందన్న సంగతి రాజదంపతులకు అప్పుడే గుర్తుకు వచ్చింది. అందుకే ఆమె ఇన్నాళ్ళు పెళ్ళికి సుముఖంగా లేదని కూడా వాళ్ళు ఇప్పుడు గ్రహించారు.\n\nఆమెను పెళ్ళాడడానికి వచ్చిన మోనీసింగ్ తీరని ఆశాభంగానికి గురయ్యాడు. ఎప్పటి కన్నా యువరాణి భౌతికకాయం నది గట్టుకు కొట్టుకు వస్తుందనీ, కడసారిగా చూసి వెళదా మనీ రాజధానిలోనే ఉండిపోయాడు. రోజూ నదీతీరానికి వెళ్ళి విచారంతో ఎదురు చూసే\n\nచందమామ"
        },
        {
            "title": "మృత్యులోయను వెతుక్కుంటూ ....",
            "page_start": 29,
            "author": "చందమామ బృందం",
            "pdf_page": 29,
            "content": "వాడు. నిరాశతో తిరిగి వచ్చేవాడు. తమ కూతురి\nపట్ల మోనీసింగ్ పెంచుకున్న అభిమానాన్ని\nచూసిన రాజదంపతులు ఒక దశలో అతన్ని\nతమ పుత్రుడిగా దత్తత చేసుకుని, యువ\nరాజును చేద్దామా అని కూడా ఆలోచించారు.\nఅయితే, మోనీసింగ్ ఆ సూచనను అంగీక\nరించలేదు. బహుశా మధువంతిని మృత్యు\nలోయకు ఎవరో తీసుకుని వెళ్ళి ఉంటారనీ,\nతను వెళ్ళి ఆమెను తిరిగి తీసుకురాగలననీ\nచెప్పాడు. రాజదంపతులు ఒకరినొకరు విస్మ\nయంగా చూసుకున్నారు. అలాంటిలోయ ఒకటి\nఉందని ఎవరికి తెలుసు? దాన్ని చేరుకోవడం\nఎలాగా? ఒకసారి మరణించిన వ్యక్తి మళ్ళీ\nప్రాణాలతో రావడం ఎలాసాధ్యం? అని అను\nమానంతో ఆలోచించసాగారు. అయితే, మోనీ\nసింగ్ ఆలోచన మరో దిశగా సాగింది. యువ\nరాణి మృతదేహం ఇంతవరకు కనిపించలేదు.\n\nఅందువల్ల ఆమె మరణించిందన్న విషయం\nదృఢంగా చెప్పలేం. ఆమె ఎక్కడో ప్రాణాలతోనే\nఉండవచ్చు. బహుశా మృత్యులోయలోనే ఉండ\nవచ్చు. తను అక్కడికి దారి కనుగొనడానికి\nవెంటనే వెళతానన్నాడు. సరేనని బరువెక్కిన\nహృదయాలతో రాజదంపతులు అతనికి వీడు\nకోలుపలికారు.\n\nతను మృత్యులోయను వెతుక్కుంటూ\nవెళ్ళే విషయం చెబితే, తల్లిదండ్రులు అందుకు\nఒప్పుకోరని, మోనీసింగ్ వారివద్దకు వెళ్ళలేదు.\nఎక్కడున్నదో, ఎటు వెళ్ళాలో తెలియని మృత్యు\nలోయను వెతుక్కుంటూ, అత్యవిశ్వాసం ఒక్కటే\nతోడుగా బయలుదేరాడు.\n\nమార్గమధ్యంలో కనిపించిన వృద్ధులనూ,\nసాధు సన్యాసులనూ, తపస్సు చేసుకునే ముని\nపుంగవులనూ, ‘‘మృత్యులోయకు దారి చెప్ప\nగలరా?’’ అని అడిగేవాడు వినయంగా. యువ\nప్రాయంలోనే మృత్యువు గురించి ఎందుకు\nఆలోచిస్తున్నాడా? అని అతని కేసి అందరూ\nవింతగా చూడసాగారు. ఆ లోయ గురించి\nతామెన్నడూ వినలేదని చెప్పేవారు.\n\nఆఖరికి ఒకపండుముదుసలి తారుపడ్డాడు.\nమోనీసింగ్ ప్రశ్నవినగానే, ‘‘నువ్వెందుకు మృత్యు\nలోయకు వెళ్ళాలనుకుంటున్నావు?’’ అని\nఎదురు ప్రశ్నవేశాడు. మోనీసింగ్ తన దీనగాథను\nవివరంగా తెలియజేశాడు. అంతా విన్న వృద్ధుడు\nమందహాసం చేసి, ‘‘నాకు మృత్యులోయకు\nవెళ్ళే మార్గం తెలియదుగాని, ఆ మార్గం తెలిసిన\nఒకవృద్ధురాలి గురించి తెలుసు. ఆమె వయసెంతో\nఎవరికీ తెలియదు. బహుశా ఆమెకు రెండు\nమూడు వందల సంవత్సరాలు ఉంటాయని\nచెప్పకుంటారు. అయితే, ఆమెను చూడా\n\nలంటే ప్రతంలా కొన్ని కఠిన నియమాలను పాటించాల్సి ఉంటుంది. స్త్రీలకేసి చూడకూడదు. స్త్రీలు వండిన భోజనం తినకూడదు. నలభై ఒక్క రోజులపాటు, రోజూ మూడు పూటలా స్నానం చేయాలి. వృద్ధురాలికి ఇవ్వడానికి తెల్లటి పట్టు శాలువా సంపాయించాలి. ఈ నియమాలను పాటించి నిర్మలమైన మనస్సుతో నాదగ్గరికి వచ్చావంటే, కొండల కవతల ఉన్న వృద్ధురాలి గుడిసెకు వెళ్ళే మార్గం చెబు తాను,” అన్నాడు.\n\n“తమరు విధించిన నిబంధనలు తు.చ. తప్పకుండా పాటించి, ఈనాటి నుంచి నలభై రెండవ రోజు తమరిని వచ్చి దర్శిస్తాను,” అని చెప్పి, మోనీసింగ్ తిరిగివచ్చాడు.\n\nనలభై ఒక్కరోజులు ఆడవారి ముఖం చూడకుండా, మూడు పూటలా స్నానం చేసి, స్వయంగా వండుకుని, ఒక్క పూట మాత్రం తింటూ రాత్రింబవళ్ళు దైవ ప్రార్థనతో గడిపాడు. అతడు వృద్ధుణ్ణి చూడబోయాడు. అప్పుడా యన అతడికోసం ఒకసంచీ, ఒక ఈటె, ఒక చెంబు, ఆహారం సిద్ధం చేసి ఉంచాడు. వృద్ధు రాలి కోసం ప్రత్యేకంగా నేసిన తెల్లపట్టు శాలు వాను ఇచ్చాడు. మోనీసింగ్ వృద్ధుడి వద్ద సెలవు తీసుకుని, దూరానవున్న కొండలు, కోనలు, అడవులు, దాటి ఆవలికి వెళ్ళాడు. కొండలెక్కడం అతనికి అంత కష్టంగా కనిపించ లేదు. అయితే, అవతలి వైపు చేరాక వృద్ధురాలి గుడిసెను కనుగొనడం కష్టంగా తోచింది.\n\nఆఖరికి అడవిలో ఒక చోట సమతల ప్రదేశంలో చిన్న గుడిసె ఒకటి కనిపించింది. మోనీసింగ్ గుడిసెను సమీపించి, “అవ్వా,” అని పిలుస్తూ, తలుపును మెల్లగా తెరిచి చూశాడు.\n\nచందమామ లోపల మంచం మీద ముడతలు పడ్డ ముఖంతో, పుల్లల్లాంటి కాళ్ళు చేతులతో ఒక వృద్ధురాలు కనిపించింది. తన సంచీ నుంచి తీసి, తెల్లటి పట్టు శాలువాను ఆమెకిచ్చాడు. వృద్ధురాలి ముఖం సంతోషంతో ప్రకాశించింది. “నానుంచి నీకేంకావాలి, నాయనా?” అని అడిగింది ఆప్యాయంగా.\n\n“అవ్వా, మృత్యులోయకు వెళ్ళాలను కుంటున్నాను,” అన్నాడు మోనీసింగ్.\n\n“అంతేనా?” అని అడిగింది వృద్ధురాలు ఆశ్చర్యంగా.\n\n“అవును, అవ్వా. అక్కడ నా ప్రాణసమాను రాలైన మధువంతిని చూడాలనుకుంటున్నాను. ఆమెను మళ్ళీ రాజభవనానికి తీసుకువెళ్ళి,\n\nఉండవలసిన చోటునూ వివరించింది.\n\nమోనీసింగ్ పొద్దుగూకి చీకటిపడేంతవరకు అక్కడే ఉండి, ఆ తరవాత మృత్యులోయకేసి బయలుదేరాడు. చంద్రోదయం అయిందా లేదా అని అడ్డుగావున్న చెట్టుకొమ్మలను వంచి చూస్తూ ముందుకు నడవసాగాడు. సిద్ధంగా ఈటెను పట్టుకుని వెళ్ళినప్పటికీ, అదృష్టవశాత్తు ఎలాంటి వన్య మృగమూ దారికి అడ్డంగా రాలేదు. చంద్రోదయ మయింది. దూరంగా వెన్నెల కాంతిలో ఉన్నట్టుండి కొన్ని అందమైన ఆకారాలు పూలమొక్కల మధ్య నడయా డడం కనిపించింది. ఆ ఆకారాలలో యువరాణి మధువంతి ఎవరా అని మోనీసింగ్ ఆతృతగా చూశాడు. యువరాణి పోలికతో ఒక ఆకారం కనిపించగానే, అమితోత్సాహంతో వెళ్ళి చేయి పట్టుకుని, “యువరాణీ! నాతో వచ్చెయ్. నిన్ను మీ తల్లిదండ్రుల వద్దకు తీసుకు వెళతాను,” అన్నాడు.\n\nమరుక్షణమే యువరాణి అదృశ్యమైపోయింది. మోనీసింగ్ ఏమి చేయడానికీ తెలియక అలాగే శిలలా నిలబడ్డాడు. ఆ తరవాత యువరాణి జాడ కనిపించలేదు.\n\nతెల్లవారాక వృద్ధురాలి గుడిసెకు తిరిగి వెళ్ళి, జరిగిన సంగతి వివరించాడు. అంతా ఓర్పగా విన్న వృద్ధురాలు, “ఈ రోజంతా ఇక్కడే ఉండి, పొద్దు పోయాక నీ ప్రేయసిని వెతు క్కుంటూ మళ్ళీ అక్కడికి వెళ్ళవచ్చు. అయితే, ఆమెను చూసినప్పుడు తాకడానికి మాత్రం ప్రయత్నించకు,” అన్నది.\n\nసూర్యాస్తమయమై చీకటి పడ్డాక మోనీసింగ్ మృత్యులోయ కేసి బయలుదేరాడు. అయితే, ఈ రోజు అతడు ఈటెను తీసుకు\n\nఆమె అంగీకరిస్తే, వివాహమాడాలనుకుంటున్నాను,” అన్నాడు మోనీసింగ్.\n\n“నువ్వామెను అక్కడ కలుసుకోగలవో? లేదో? నాకు తెలియదు. మరణించిన వాళ్ళు, వెన్నెల్లో గడపడానికి అక్కడికి వస్తారన్న విషయం మాత్రం తెలుసు. అయితే, ఒక విషయంలో నిన్ను హెచ్చరిస్తున్నాను. నువ్వామెను చూశా వంటే, ఎట్టి పరిస్థితులలోనూ ముట్టుకోడదు. మాట్లాడ వచ్చు. ఆమె సమాధానం కోసం ఎదురుచూడవచ్చు,” అని చెప్పి, వృద్ధురాలు మృత్యులోయకు వెళ్ళే మార్గాన్నీ, చంద్రోదయం అయ్యేంత వరకు రాత్రుల్లో అక్కడవేచి\n\nవెళ్ళలేదు. చేతిలో ఈటె పట్టుకుని ఉండడం వల్ల యువరాణి తనను గుర్తించక పోవచ్చని అనుమానించాడు. చంద్రుడు ఉదయించి, చల్లని వెన్నెలలు వెదజల్లుతూండగా అతడు అక్కడికి చేరుకున్నాడు. యువరాణి కనిపిస్తే తాకకుండా మాట్లాడాలని దృఢంగా నిశ్చయించు కున్నాడు. మనసులో దేవుణ్ణి ప్రార్థించాడు.\n\nఆశ్చర్యమేమిటంటే దూరం నుంచే అతన్ని గుర్తించి, “మోనీసింగ్! నన్ను వెతుక్కుంటూ ఇంత దూరం వచ్చావా? ఈ చోటునెలా కను గొన్నావు?” అంటూ యువరాణి అతని దగ్గరికి పరుగెత్తుకు వచ్చింది.\n\nమోనీసింగ్ ఆమెను తాకకుండా ఉండడా నికి జాగ్రత్తపడ్డాడు. యువరాణి నదిలోకి దిగి కనిపించకకుండా పోయిన క్షణం నుంచి, తను పడినపాట్లను, చేసిన సాహసాలను వివరించి, “నాతో వచ్చెయ్. నిన్ను రాజభవనానికి తీసుకు వెళతాను. మీ తల్లిదండ్రుల అనుమతితో వివాహ మాడుదాం,” అన్నాడు ఆతృతగా.\n\n“తప్పకుండా వస్తాను మోనీసింగ్! వెనక్కు తిరిగి చూడకుండా నువ్వు ముందు నడువు. నేను నిన్ను అనుసరించివస్తాను. కొండను ఎక్కి ఆవలికి వెళ్ళాక నేను నిన్ను పేరుపెట్టి పిలు స్తాను. అప్పుడు వెనక్కు తిరిగి చూడవచ్చు,” అన్నది యువరాణి.\n\nతన పట్లగల నిజమైన ప్రేమను బయట పెట్టిన యువరాణిని మోనీసింగ్ పరిపూర్ణంగా విశ్వసించాడు. మృత్యులోయ నుంచి వెను దిరిగి, అడవులు, కోనలు దాటి కొండను ఎక్కు తూన్నప్పడు తూరుపు దిక్కున వెలుగు రేఖలు కనిపించసాగాయి. ఆ సమయంలోనే అతని పేరును పిలిచే మృదువైన కంఠస్వరం వినిపిం చందమామ\n\nచింది. పట్టరాని ఉత్కంఠతతో మోనీసింగ్ దగ్గరికి వచ్చింది. అతడామె చేయి పట్టుకుని పరమానందంతో ముందుకు నడిచాడు. ఇద్దరూ రాజభవనం సమీపించారు.\n\nతమ గారాలపట్టి మధువంతి తిరిగి రావడం చూసి ఆమె తల్లిదండ్రులు ఎల్లలు లేని ఆనందం పొందారు. వెనువెంటనే మధువంతీ, మోనీ సింగ్ వివాహసన్నాహాలలో దిగారు. వైభవంగా వివాహం జరిపించారు. మోనీసింగ్‌ను యువ రాజుగా ప్రకటించారు. నూతన దంపతులు సంతోషకరమైన జీవితాన్ని ప్రారంభించారు.\n\nమోనీసింగ్, యువరాణిని వెతుక్కుంటూ తను మృత్యులోయకు ఎలావెళ్ళిందీ వేరెవ్వ రికీ చెప్పలేదు. అది అతనిలో రహస్యంగానే మిగిలిపోయింది.\n\nసాహితీ కదంబం\n\nపంజరం చిలుక\n\nకృష్ణాపురం జమీందారు దివాణంలో గుమా\nస్తాగా పని చేస్తూన్న రామచంద్రయ్యకు భార్య,\nఇద్దరు పిల్లలు ఉన్నారు. భార్య పేరు జానకి.\nపదేళ్ళ కొడుకు పేరు మురళి. కూతురు లక్ష్మికి\nఏడేళ్ళు. రామచంద్రయ్యకు పిల్లలంటే మహా\nప్రీతి. రోజూ పని నుంచి తిరిగి వచ్చేప్పుడు\nపిల్లలకు ఏదైనా తినుబండారాలు గాని, ఆట\nవస్తువులు గాని కొని తెచ్చేవాడు.\n\nఒకనాడు రామచంద్రయ్య, భార్యాపిల్ల\nలను వెంటబెట్టుకుని అత్తగారి ఊరైన నీల\nకంఠాపురంలో జరిగే తిరునాళ్ళకు బయలుదే\nరాడు. వాళ్ళు మార్గమధ్యంలో ఒక మామిడి\nతోటలో కొంతసేపు విశ్రాంతి తీసుకున్నారు.\nఅప్పుడు ఆ తోటలోని పక్షులు, ముఖ్యంగా\nచిలుకల కిలికిలారావాలు పిల్లలను ఎంత\nగానో ఆనందపరిచాయి. మరునాడు సాయం\nకాలం, తిరునాళ్ళు చూడడానికి తండ్రివెంట\n\nవెళ్ళిన మురళికి చిలుక\nజోస్యం చెప్పేవాడొకడు\nకనిపించాడు. ప్రత్యేకంగా\nతయారు చేసిన గూటిలో\nనుంచి, జోస్యుడు చెప్ప\nగానే-పంచవన్నెల రామ\nచిలుక బుల్లి బుల్లి నడక\n\nలతో బయటికి వచ్చి, ఒక చీటీ తీసి అతని\nచేతికి ఇచ్చి, అతడిచ్చే సెనగగింజను అందు\nకుని లోపలికి వెళ్ళడం చూసిన మురళి\nఎంతగానో వురిసి పోయాడు. తనకూ\nఅలాంటి చిలుక ఒకటి కావాలని తండ్రిని\nఅడిగాడు.\n\n“స్వేచ్ఛగా తిరిగే చిలుకను పట్టి బంధిం\nచడం చాలా తప్ప. అది దాని స్వేచ్ఛను\nహరించినట్టవుతుంది,” అని తండ్రి ఎంత\nచెప్పినా వాడు వినిపించుకోలేదు. తెచ్చి\nతీరాలని పట్టుబట్టాడు. ఇంటికి తిరిగి వచ్చిన\nమరునాడు సాయంకాలం తండ్రితెచ్చి ఇచ్చిన\nచిలుకను చూసి ఎంతో సంబరపడిపోయాడు.\nరోజంతా దానితోనే గడపసాగాడు.\n\nఇలా ఉండగా మురళికి ఉన్నట్టుండి\nజ్వరం వచ్చి, మూడు రోజులు లేవలేక\nపోయాడు. తల్లిదండ్రులు వైద్యుడి వద్దకు"
        },
        {
            "title": "సాహితీ కదంబం",
            "page_start": 34,
            "author": "చందమామ బృందం",
            "pdf_page": 34,
            "content": "తీసుకువెళ్ళి చూపారు. వైద్య పరీక్షలు\nచేసిన వైద్యుడు ఇది ఒకరకమైన\nవిషజ్వరమనీ, మందులు వాడ్డంతో\nపాటు, రెండు వారాలు మంచం\nనుంచి కిందికి దిగకూడదనీ, ఒకవేళ\nబయట తిరిగితే, జ్వరం తిరగబెట్టే\nఅపాయం ఉందనీ హెచ్చరించి\nమందులిచ్చి పంపాడు.\n\nఆ కారణంగా మురళి రెండు\nవారాల పాటు పడక నుంచి కిందికి\nదిగలేదు. మందులు మింగడం, మంచం\nమీద కదలా మెదలక పడుకుని ఉండడం\nవాడికి మహా కష్టమనిపించింది. కాళ్ళు\nచేతులు కట్టిపడేసినట్టయింది. జ్వరం తగ్గినా\nఎందుకు బయటకు వెళ్ళవద్దంటున్నారో\nవాడికి అంతుబట్టలేదు. కిటికీ నుంచి బయ\nటకు చూస్తూ, వీధిలో ఆడుకునే పిల్లల్ని\nచూసి, తను ఎప్పుడెప్పుడు వెళ్ళి వాళ్ళతో\nకలిసి ఆడుకుంటానా అని ఎదురు చూస్తూ,\nక్షణం ఒక యుగంగా గడపసాగాడు.\n\nఇంటి వసారాలో వేలాడగట్టిన పంజరం\nలోని చిలుక తన తల్లి అందించే గింజలను\nతింటూ, లోపలే అటూ ఇటూ తిరగడం-\nమురళి దిగులుగా గమనించసాగాడు.\n\nఆ రోజుతో వైద్యులు చెప్పిన గడువు ముగి\n\nసింది. మరునాడు తెల్లవారగానే, తల్లి\nమురళికి వేడినీళ్ళ స్నానం చేయించి, “ఇక\nనువ్వు వెళ్ళి హాయిగా ఆడుకోవచ్చు,”\nఅన్నది.\n\nమురళి పంజరంతో సహా చిలుకను\nతీసుకుని వాకిట్లోకి వచ్చి, పంజరం తలుపు\nతీసి, “పదిహేను రోజులు ఒక గదిలో పడు\nకుని ఉండడమే బందిఖానాలా అనిపించింది.\nఅది ఎంతటి కష్టమో తెలియవచ్చింది. నిన్ను\nపంజరంలో బంధించి, హింసించను. వెళ్ళి\nహాయిగా, స్వేచ్ఛగా తిరుగు!” అంటూ\nచిలుకను వదిలిపెట్టాడు.\n\nచిలుక కిలకిలమంటూ ఎగిరి పోయింది.\nమురళి ముఖం ఆనందంతో ప్రకాశించింది!\n- శ్రీనిధి, మదురై\n\nకూతురు : నేను ఇప్పుడే ఒక రూపాయి నాణెం\nమింగేశాను. వెంటనే నన్ను డాక్టర్ దగ్గరికి తీసుకువెళ్ళండి.\n\nతండ్రి : వద్దు, వద్దు. డాక్టర్ వంద రూపాయలు\nమింగేయగలడు!\n\nఎమ్.ఆర్. గణ్షీ కుమార్, చెన్నయ్\n\nవింతకల\n\nశివుడనే వాడికి పాతికేళ్ళ వయసాచ్చినా, చదువు అబ్బలేదు. వాడికి మనుషులతో కన్నా జంతువులతో స్నేహం జాస్తి. వాడు మేక పిల్లల్ని ఎత్తుకుని ముద్దాడేవాడు. ఇంట్లోకి వచ్చిన ఎలుకల్నీ, బల్లుల్నీ చాకచక్యంగా పట్టి, గోనె సంచీలో వేసుకుని, ఊరికి దూరంగావున్న పాడుబడిన సత్రం దగ్గర వదిలి వస్తూండేవాడు.\n\nశివుడికి, ఆ ఊళ్ళో పాల వ్యాపారం చేసే చెంగయ్య కూతురు నీలవేణి అంటే చాలా ఇష్టం. ఒకనాటి సాయంకాల వేళ శివుడు, కాలవ గట్టున వున్న వేప చెట్టుకింద కూర్చుని ఏవో కూనిరాగాలు తీస్తుండగా, నీలవేణి బిందెతో కాలవనీళ్ళ కోసం వచ్చింది. శివుడు ధైర్యం తెచ్చుకుని, “నేను నిన్ను పెళ్ళిచేసుకో వాలనుకుంటున్నాను, నీకు ఇష్టమేనా?” అని, నీలవేణిని అడిగేశాడు.\n\n“ఆ సంగతి మా నాన్నతో మాట్లాడు!” అని నవ్వుతూ వెళ్ళిపోయింది నీలవేణి.\n\nపెళ్ళికూతురు సగం ఒప్పేసుకుంది, తతిమ్మా సగం చెంగయ్య మామ ఒప్పేసు కుంటాడు-అనుకుంటూ వెళ్ళిన శివుడి మాటలువిని, అగ్గి మీద గుగ్గిలం అయిన చెంగయ్య, “ఉద్యోగం సద్యోగం అంటూ ఏమీ లేకుండా, ఎలుకల్నీ, బల్లుల్నీ పడుతూ ఊరు మీద తిరిగే సోమరికి, నా కూతుర్నిచ్చి చేస్తానా? వెళ్ళు! వెళ్ళు!” అనేశాడు.\n\nచెంగయ్య మాటలు శివుడికి చాలా అవ మానం అనిపించాయి. ఆ రాత్రి వాడికి ఒక వింత కల వచ్చింది. శివుడు సముద్రంలో ఈదుతున్నాడు. సమీపంలో, ఒక నల్లటి గిర జాల జుట్టు మనిషి మునిగి పోతూ కనిపిం చాడు. శివుడు అతణ్ణి కాపాడే ఉద్దేశంతో ఒడ్డుదాకా తోసుకువచ్చాడు. అదే సమయంలో, ఒకపెద్దఅల వచ్చితాకడంతో ఇద్దరూ ఎగిరి ఒడ్డున పడ్డారు. ఐతే, గిరజాలవాడు ఒక గొయ్యిలోనూ, శివుడు ఒక ఇసుక దిబ్బ మీదా పడడం జరిగింది. ఆ మరు క్షణం శివుడికి\n\nమాచిరాజు కామేశ్వరరావు"
        },
        {
            "title": "వింతకల",
            "page_start": 36,
            "author": "చందమామ బృందం",
            "pdf_page": 36,
            "content": "మెలుకువ వచ్చేసింది. ఈ వింతకలకు అర్థం ఏమిటో శివుడికి బోధపడలేదు. ఊరుకు అల్లంత దూరంలో వున్న అడవికి ఆవల కొండ గుహలో వుండే మెల్లకంటి బాబా, కలలకు అర్థాలూ, ఒక్కొక్క సారి వాటిని నిజం చేసు కునే మార్గాలూ చెబుతాడని, ఊళ్ళో జనం చెప్పుకునే వారు. తన వింతకల అర్థం తెలుసు కోవాలని శివుడు, ఆ బాబాను వెతుకుతూ బయల్దేరాడు.\n\nఅడవి మధ్యలో ఒక చోట సన్నటి గులక రాళ్ళ దారివుంది. శివుడు ఆ దారిలో కొద్ది దూరం వెళ్ళగానే, అనుకోకుండా ఉధృతంగా వర్షం ఆరంభమైంది. వాడు పక్కనే వున్న అమ్మవారి గుడి అరుగు మీద తలదాచుకు న్నాడు. చూస్తూండగానే చుట్టూ చీకట్లు కమ్ముకున్నాయి.\n\nఆ సమయంలో అటుగా ఒక ఒంటెద్దు గూడుబండి వచ్చింది. దాన్ని చూడగానే శివుడి ప్రాణం లేచి వచ్చినట్టయింది. వాడు గబగబా దాని దగ్గరకు పెళ్ళాడు. వాడికి బండితోలుతున్న వాడెవడూ కనిపించలేదు. లోపల ఒక మనిషి పడుకునివున్నాడు. శివుడు బండి లోపలికి పోయి అతణ్ణి పరీక్షించి చూడగా, ఒళ్ళు కుంపటిలా కాలిపోతున్నది. ఆ జబ్బు మనిషి మీద శివుడికి ఎక్కడలేని జాలీ కలిగింది. ఇతడెవరో కాని, సాధ్యమైనంత త్వరలో వైద్య సహాయం లేకపోతే చావు ఖాయం-అను కుంటూ, వాడు బండిని రాజధానీ నగరం కేసి నడిపించాడు.\n\nనగరం చేరేసరికి సూర్యోదయం అవుతున్నది. శివుడు బండి ఆపి, అక్కడ కనిపించిన\n\nనలుగురు రాజభటులను, “అయ్యా, ఈ దగ్గర్లో మంచి వైద్యుడెవరైనా వున్నారా?” అని అడిగాడు.\n\nరాజభటులు వాడికేసి అనుమానిస్తూ చూసి, “ఇంతకూ నువ్వెవరివి?” అంటూ కటువుగా ప్రశ్నించి, బండి లోపలికి చూశారు. ఆ మరుక్షణం భటుల్లో ఒకడు, “బాబో! ఈ స్పృహలేకుండా పడివున్న వాడు గజదొంగ గుండన్న!” అంటూ కేకపెట్టాడు.\n\nభటులు బండిలో పెతికిచూడగా, గుండ్ను పక్కన వున్న పెట్టెలో కొన్ని నగలూ, మరి కొంత దొంగ సాత్తూ కనిపించింది.\n\n“చూడబోతే నువ్వూ, గుండన్నాతోడు దొంగల్లా వున్నారు!” అంటూ భటుల్లో ఒకడు, శివుడి మెడపట్టుకున్నాడు. శివుడు బాధతో గిలగిల్లాడి పోతూ, “అయ్యా, నాకు దొంగత\n\nనాలు చేసేంత తెలివీ, ధైర్యం వుంటే, నా మెడ మీగుప్పెట చిక్కేదికాదు. రాత్రి నాకోక వింత కల వచ్చింది. దాని అర్థం ఏమిటో తెలుసుకు నేందుకు అడవికి ఆవల కొండ గుహలో ఉన్న మెల్లకంటి బాబా దగ్గరకు బయల్దేరి, గ్రహ చారం బావోక దారితప్పి ఇటువచ్చి, మీ పాల బడ్డాను,” అన్నాడు.\n\nఆ వెంటనే భటుడు, శివుడి మెడపట్టు వదిలి, “ఆ మాట ముందే చెబితే పోలా! నేనూ, నీలాగా ఆ మెల్లకంటి బాబా భక్తుణ్ణి. ప్రతి అమావాస్య రోజువెళ్ళి, ఆయన దర్శనం చేసుకుంటూంటాను. ఏమైనా ఉద్యోగ ధర్మం పాటించాలి! నువ్వా బాబా భక్తుడివో లేక గజదొంగ అనుచరుడివో, ఆ మహారాజుగారే తేల్చాలి,” అంటూ రాజుగారి దగ్గరకు తీసుకు\n\nపోయాడు. ఆ విధంగా దొంగ గుండన్న, కొత్వాలు దగ్గరకూ, శివుడు కొలువు తీరివున్న రాజుగారి దగ్గరకూ చేరారు. భటుడు, జరిగిందంతా రాజుగారికి విన్నవించాడు.\n\nరాజు, శివుడి కేసి పరీక్షగా చూసి, ఒక సారి తలపంకించి, “ఒరే, గజదొంగ గుండన్న సహ చరుడా! నువ్వు చెప్పుకోవలసిందేమైనా వున్నదా?” అని అడిగాడు.\n\nశివుడు చేతులు జోడించి, “మహారాజా! నేను గుండన్న సహచరుణ్ణీకాదు, అనుచరుణ్ణీ కాదు,” అని, తన కొచ్చిన వింతకల గురించీ, ఆ తర్వాత జరిగినదంతా రాజుకు చెప్పాడు.\n\nరాజు చిరునవ్వు నవ్వి, దాపులనేవున్న రాజగురువు కేసి చూశాడు. రాజగురువు శివుడికేసి జాలి పడుతూన్నట్టు చూసి, “ఒరే,\n\nనువ్వా వింతకలలో నీటమునుగుతున్న\nగిరజాలవాణ్ణి రక్షించబోయి, ఆ ప్రయత్నంలో\nఒడ్డున పడిన చేపలా చిక్కుల్లో పడ్డావు,” అని\nనవ్వి, రాజుతో, “వీడు నిర్దేషి, మహారాజా!”\nఅని చెప్పాడు.\n\nఅది విన్న శివుడు ఉత్సాహంగా, రాజ\nగురువుతో, “స్వామీ, నమస్కారం! నేనా మెల్ల\nకంటి బాబా దర్శనానికి వెళ్ళే శ్రమ తప్పిం\nచారు,” అన్నాడు.\n\nఅంతలో పక్కనవున్న గదిలోంచి, పన్నెం\nడేళ్ళ రాజకుమారి కెవ్వుమని కేకలు వేస్తూ,\nతండ్రి దగ్గరకు పరిగెత్తుకు వచ్చింది జడను\nఅటూ ఇటూ ఊపుతూ. ఆమె జడను ఒక\nబల్లి కరుచుకుని వుండడం, శివుడి కంట\nబడింది. బహుశా, రాజకుమారి జడలోని\nమల్లెలలో వున్న ఏదో పురుగును పట్టుకు\nనేందుకు బల్లి అక్కడ చేరివుంటుంది!\n\nశివుడు చప్పున ముందుకు పోయి, బల్లి\nమెడను రెండు వేళ్ళ మధ్య అదిమి పట్టుకుని\nఇవతలికి వచ్చాడు. యువరాణి ఇది కలా\nనిజమా అని ఆశ్చర్యపోతూ చూస్తూన్నంతలో\nవాడు చక చకా వెళ్ళి, బల్లిని రాజప్రాసాదం\n\nగోడ మీంచి అవతలకు విసిరివేసి తిరిగి\nవచ్చాడు.\n\n“ఎంత ధైర్యం! బల్లులంటే నీకు భయంలేదా?” అని అడిగింది యువరాణి శివుణ్ణి.\n\nఆమె ప్రశ్నకు శివుడు వినయంగా, “మా ఊళ్ళో ఎవరి ఇంట బల్లులు, ఎలుకలు వున్నా, నేను పట్టి దూరంగా విడిచి వస్తూం టాను. బల్లిని చంపడం, పిల్లిని చంపడం మహా పాపమంటారుగదా!” అన్నాడు.\n\nఅప్పటివరకూ జరుగుతున్నదంతా ఆస\nక్తిగా చూస్తున్న మహారాజు శివుడితో, “నీకు\nరాజ ప్రాసాదంలో బల్లులే కాదు, ఇతర\nపురుగూ పుట్రా చేరకుండా చూసే ఉద్యోగం\nఇవ్వదలిచాను, ఇష్టమేనా?” అన్నాడు.\n\n“అంతకన్నా నాక్కావలసింది మరేంలేదు,\nమహారాజా!” అన్నాడు శివుడు తలవంచి.\n\nఈ విధంగా సోమరి శివుడికి రాజుగారి\nదగ్గర ఉద్యోగం దొరికింది. ఈ సంగతి విన్న\nచెంగయ్య, తన కూతురు నీలవేణిని, శివుడి\nకిచ్చి ఊరివాళ్ళందరూ ఆశ్చర్యపడేలా అట్ట\nహాసంగా పెళ్ళిచేశాడు.\n\nకిష్టప్ప ఉరితాడు!\n\nపాతికేళ్ళ క్రితం కట్టు బట్టలతో ఇరవైయేళ్ళ యువకుడిగా కొండూరుకు వచ్చిన కిష్టప్ప ఇవాళ ఆ గ్రామంలో చెప్పుకోతగ్గ రైతుల్లో ఒకడు. రాత్రీ పగలూ అని చూడకుండా కష్టపడడమే తన ఎదుగుదలకు కారణం అని కిష్టప్ప అనుకుంటాడు. అయితే, గ్రామస్థులు మాత్రం అతడి పిసినారితనాన్ని చాటు మాటుగా దెప్పిపాడుస్తూ, ఎందుకూ కొరగాని ముష్టి చెట్టుగా అతన్ని చెప్పుకుంటారు.\n\nసకాలంలో వర్షం కురవడంతో ఆయేడు వేరుశనగపంట బాగా పండింది. గిట్టుబాటు ధర పలకడంతో రైతులందరూ పంటను అప్పటికప్పుడే అమ్ముకున్నారు. కిష్టప్ప మాత్రం ఇంకా ఎక్కువ ధర కావాలని శనక్కాయలను ఎండబెట్టి నిలువచేసి కళ్ళంలో తనే కాపలా కాయసాగాడు.\n\nఅయితే, ధర పెరగకపోగా, రోజురోజుకూ దారుణంగా పడిపోసాగింది. ఆ పరిస్థితిలో నష్టాన్ని తలుచుకుని తట్టుకోలేని కిష్టప్ప, ఒకనాడు ఆవులను కట్టేపలుపును తనమెడకు తగిలించుకుని పశువుల కొట్టంలో ఉరేసుకోబోయాడు. సమయానికి అటుకేసి వచ్చిన పక్కింటి పాలేరు జల్లయ్య, దాన్ని చూడ్డంతో పరుగునవెళ్ళి, వాసానికి కట్టిన ఉరితాడును తెగకోసి, కిష్టప్పను నేలపై పడుకోబెట్టి, ముఖం మీద నీళ్ళు చల్లాడు. కళ్ళు తెరిచి చుట్టుపక్కల కలయజూసిన కిష్టప్ప, “ఒరే, జల్లయ్యా, మామూలు తాడనుకుని బంగారంలాంటి పలుపును రెండుగా తెగకోసి పనికిరాకుండా చేశావే! దాని ఖరీదు ఇవ్వకపోతే ఊరుకోను,” అన్నాడు.\n\n- మంజూభారతి"
        },
        {
            "title": "క్లిష్టప్ప ఉరితాడు!",
            "page_start": 40,
            "author": "మంజుభారతి",
            "pdf_page": 40,
            "content": "## సీతారామయ్యగారి పనివాడు\n\nబలిపురంలో వుండే శేఖరుడనే వాడికి పసి ప్రాయంలోనే, తలిదండ్రులిద్దరూ పడవ ప్రమాదంలో మరణిస్తే, మేనమామ జోగులు తన ఇంటికి తీసుకెళ్ళాడు. ఆయన భార్య వెంకమ్మకు, శేఖరుణ్ణి పెంచి పెద్ద చేయడం ఇష్టం లేదు. అందుకని, ఇంటి పనంతా వాడి చేత చేయించడమేకాక, రోజూ ఏదో వంకపెట్టి వాణ్ణి తిట్టేది, కొట్టేది. శేఖరుడు కిక్కురుమన కుండా, ఆమె ఆగడాలను సహించేవాడు.\n\nఅది గుమనించినజోగులు, ఆమెనీ విషయ మైమందలిస్తే, “నీకు నామీద లేనిపోని అను మానం కానీ, నేను నీ మేనల్లుణ్ణి కన్నబిడ్డకంటే ఎక్కువగా చూసుకుంటున్నాను. కావాలంటే శేఖరుణ్ణే అడిగి చూడు!” అన్నది వెంకమ్మ వెంటనే.\n\nజోగులు, “శేఖరుడు మెతక మనిషి. వాణ్ణి ప్పుడు పిలిచి అడిగితే, రాచిరంపాన పెడు తున్న నీ గురించి కూడా పొల్లుమాట అనడు. ఆ మంచితనానికైనా కరిగి నువ్వు నీ ప్రవర్తన మార్చుకోవాలి,” అన్నాడు. వెంకమ్మకు కోప\n\nమొచ్చి, “నీ మేనల్లుడు నిజంగానే మెతక మనిషి అయితే, శిమ్పురంలోని సీతారామయ్య ఇంటికి పంపు. అక్కడెన్నాళ్ళు పని చేస్తాడో చూస్తాను!” అన్నది.\n\n“నేను బ్రతికుండగా, నా మేనల్లుణ్ణి పరా యింట పనికి పంపమంటావా? నీది నాలుకా, తాటిపట్టా?” అంటూ అరిచాడు జోగులు.\n\nఈ గొడుమంతా చూసి శేఖరుడు, “మామ్యూ! అత్తయ్య నన్ను రాచిరంపాన పెడుతోందని నేననలేదు. అందుకని దాన్ని గురించి ఇక మాట్లాడొద్దు. ఐతే, నువ్వు చెప్పేవన్నీ అబద్ధాలు కావని అత్తయ్యకు రుజువు చేయాలి కదా! నేను మెతక మనిషినని రుజువు చేసుకునేం దుకు కొన్నాళ్ళు శివపురంలో సీతారామయ్య గారి దగ్గర పని చేసొస్తాను,” అన్నాడు.\n\nశేఖరుడి పరిస్థితి తన ఇంట్లోకంటే, సీతా రామయ్య ఇంట్లోనే మెరుగ్గావుండొచ్చునని భావించి, జోగులు కూడా అందుకంగీకరించాడు. అలా శేఖరుడు, సీతారామయ్య దగ్గర పనివాడుగా చేరాడు."
        },
        {
            "title": "సీతారామయ్యగారి పనివాడు",
            "page_start": 41,
            "author": "జొన్నలగడ్డ రామలక్ష్మి",
            "pdf_page": 40,
            "content": "## సీతారామయ్యగారి పనివాడు\n\nబలిపురంలో వుండే శేఖరుడనే వాడికి పసి ప్రాయంలోనే, తలిదండ్రులిద్దరూ పడవ ప్రమాదంలో మరణిస్తే, మేనమామ జోగులు తన ఇంటికి తీసుకెళ్ళాడు. ఆయన భార్య వెంకమ్మకు, శేఖరుణ్ణి పెంచి పెద్ద చేయడం ఇష్టం లేదు. అందుకని, ఇంటి పనంతా వాడి చేత చేయించడమేకాక, రోజూ ఏదో వంకపెట్టి వాణ్ణి తిట్టేది, కొట్టేది. శేఖరుడు కిక్కురుమన కుండా, ఆమె ఆగడాలను సహించేవాడు.\n\nఅది గుమనించినజోగులు, ఆమెనీ విషయ మైమందలిస్తే, “నీకు నామీద లేనిపోని అను మానం కానీ, నేను నీ మేనల్లుణ్ణి కన్నబిడ్డకంటే ఎక్కువగా చూసుకుంటున్నాను. కావాలంటే శేఖరుణ్ణే అడిగి చూడు!” అన్నది వెంకమ్మ వెంటనే.\n\nజోగులు, “శేఖరుడు మెతక మనిషి. వాణ్ణి ప్పుడు పిలిచి అడిగితే, రాచిరంపాన పెడు తున్న నీ గురించి కూడా పొల్లుమాట అనడు. ఆ మంచితనానికైనా కరిగి నువ్వు నీ ప్రవర్తన మార్చుకోవాలి,” అన్నాడు. వెంకమ్మకు కోప\n\nమొచ్చి, “నీ మేనల్లుడు నిజంగానే మెతక మనిషి అయితే, శిమ్పురంలోని సీతారామయ్య ఇంటికి పంపు. అక్కడెన్నాళ్ళు పని చేస్తాడో చూస్తాను!” అన్నది.\n\n“నేను బ్రతికుండగా, నా మేనల్లుణ్ణి పరా యింట పనికి పంపమంటావా? నీది నాలుకా, తాటిపట్టా?” అంటూ అరిచాడు జోగులు.\n\nఈ గొడుమంతా చూసి శేఖరుడు, “మామ్యూ! అత్తయ్య నన్ను రాచిరంపాన పెడుతోందని నేననలేదు. అందుకని దాన్ని గురించి ఇక మాట్లాడొద్దు. ఐతే, నువ్వు చెప్పేవన్నీ అబద్ధాలు కావని అత్తయ్యకు రుజువు చేయాలి కదా! నేను మెతక మనిషినని రుజువు చేసుకునేం దుకు కొన్నాళ్ళు శివపురంలో సీతారామయ్య గారి దగ్గర పని చేసొస్తాను,” అన్నాడు.\n\nశేఖరుడి పరిస్థితి తన ఇంట్లోకంటే, సీతా రామయ్య ఇంట్లోనే మెరుగ్గావుండొచ్చునని భావించి, జోగులు కూడా అందుకంగీకరించాడు. అలా శేఖరుడు, సీతారామయ్య దగ్గర పనివాడుగా చేరాడు.\n\nఇక, సీతారామయ్య విషయానికొస్తే, శివ పురంలో ఆయన పేరుమోసిన వ్యాపారే కాక, గోప్ప వ్యవహారజ్ఞుడని కూడా పేరు. భార్య అరుంధతి అనుకూలవతి కావడం, కొడు కులూ, కూతుళ్ళూ కలిసికట్టుగా ఒకే ఇంట్లో ఏక కుటుంబంగా వుండడం, ఆయన వ్యవహార దక్షతకు నిదర్శనంగా చెప్పుకుంటారు. ఇంటా బయటా కూడా ఎవరికే సమస్య వచ్చినా, అంతా తననే సంప్రదిస్తారని, ఆయన కెంతో గర్వంగా వుండేది.\n\nకొన్నాళ్ళకు సీతారామయ్య పిల్లలు పెద్ద వాళ్ళయి బాగా వృద్ధిలోకి వచ్చారు. వయసు మీద పడుతున్న సీతారామయ్యకు విశ్రాంతి అవసరం అని, వాళ్ళు క్రమంగా వ్యవహారా లన్నీ తామే చూసుకుంటూ, సమస్యలను తండ్రిదాకా రానిచ్చేవారుకాదు. ఇది తెలిసిన\n\nబయటివాళ్ళు కూడా సలహాలకు సీతా రామయ్య వద్దకు రావడం తగ్గించారు.\n\nసీతారామయ్య అంతా తనను నిర్లక్ష్యం చేస్తున్నారని అనుమానించాడు. దానికితోడు వృద్ధాప్యంఘల్లకోపం, చిరాకు ఎక్కుమయ్యాయి. అది భరించలేక అరుంధతి, ఆయన సంరక్షణ తనవల్ల కాదని, ఆ బాధ్యతను పిల్లలక్ష్ప గించింది. కొడుకులు, కోడళ్ళు, కూతుళ్ళు, అల్లుళ్ళు, మనుమలు, మనవరాళ్ళు, ఆయనను వంతుల వారీగా సేవించుకునేవారు. వాళ్ళెంత జాగ్రత్తగావున్నా, సీతారామయ్య తనకేదో లోటు జరిగిందని ప్రతిరోజూ రభస చేసేవాడు.\n\nచాలా రోజుల తర్వాత, వాళ్ళెంటికి చుట్టపు చూపుగా వచ్చిన పెద్ద కోడలి తాతగారు నుసింహం, ఈ గొడుంతా విని, సీతారామయ్య ప్రవర్తనకు నొచ్చుకున్నాడు. అప్పుడు అరుంధతి, ఆయనకు ఇటీవల తమ ఇంట్లో అంద రికీ సీతారామయ్య సమస్యగా మారినవైనం చెప్పింది.\n\nఅది విన్న నరసింహం నవ్వి, “కొన్నేళ్ళ క్రితం నాకూ, మీ ఆయన కొచ్చిన సమస్యే వచ్చింది. అప్పుడు మీ ఆయన నా అవసరా లన్నీ చూసేందుకు ప్రత్యేకంగా వేరే బయటి మనిషిని పెట్టుకోమన్నాడు. ఆ తర్వాత మా ఇంట్లో ఏ గొడవలూ లేవు. కాబట్టి మీరూ అదే పనిచేయండి,” అని సలహా ఇచ్చాడు.\n\nఆ సలహాను అరుంధతి వెంటనే అమలు చేసింది. ఐతే, సీతారామయ్యకు ఈ ఏర్పాటు నచ్చలేదు. ఇంట్లో వాళ్ళకు తనంటే వెగటు పుట్టి, వేరే పనివాళ్ళచేత సేవలు చేయిస్తున్నా\n\nరని ఆయనకు ఉక్రోషంగా వుండి, ఆ కోపా న్నంతాపనివాళ్ళ మీద చూపించేవాడు. అందు వల్ల ఏ పనివాడూ ఆయన దగ్గర ఎక్కువ రోజులు పనిచేసేవాడు కాదు. ఆయనకు పనివాడు దొరకడం కష్టమైంది. ఈ గడ్డుపరి స్థితుల్లో శేఖరుడు, సీతారామయ్య దగ్గరపనికి కుదరడం, ఇంట్లో అందరికీ సంతృప్తి కలిగించింది.\n\nశేఖరుడు, సీతారామయ్యను భక్తిశ్రద్ధలతో సేవిస్తూ, ఏ రోజూ దేనికీ లోటురానిచ్చేవాడు కాదు. వాడేం చేసినా ఆయన ఏదో ఒక లోపాన్నెత్తి చూపేవాడు. ఏదో వంక పెట్టివాణ్ణి తిట్టేవాడు. ఆయనేమన్నా శేఖరుడు చిరు నవ్వు నవ్వేవాడు. ఇది చూసి సీతారామయ్యకు కోపం పెరిగి పోయేది. అలా మూడు మాసాలు గడిచాయి. శేఖరుడిసహనం సీతారామయ్యకు ఆశ్చర్యాన్ని కలిగించగా, ఒక రోజున ఆయన, వాణ్ణి, “ఇంతగా నిన్ను తిడుతున్నాను. ఐనా, నీకిక్కణ్ణించి వెళ్ళిపోవాలనిపించడంలేదా?” అని అడిగాడు.\n\nశేఖరుడు నవ్వి, “ఈ ఇంట్లో అందరూ మంచివాళ్ళు. నేనిక్కడ కడుపు నిండా తింటు న్నాను. కంటి నిండా కునుకు తీస్తున్నాను. ఆపైన మీవంటి పెద్దలు తిడితే, అందులో బాధపడవలసిందేముంది? పెద్దల తిట్లేపిన్న లకు దీవెనలని సామెత గదా! నేనిక్కణ్ణించి వెళ్ళను,” అన్నాడు.\n\nఈ మాటలు వినగానే సీతారామయ్యకు, శేఖరుడిపై అభిమానం పుట్టినా, ఎలాగైనా వాణ్ణి ఇంట్లోంచి పంపేసి, తన వాళ్ళ చేత పనులు చేయించుకోవాలన్నపట్టుదల మాత్రం సడలలేదు. ఇలావుండగా-సీతారామయ్య కోసమే అన్నట్లు, ఒక రోజున వాళ్ళింటికి ఓ సాధువు వచ్చాడు. ఇంటివాళ్ళిచ్చిన భిక్షను స్వీకరించి, “నాకీ ఇంటి మనుషులందరూ నచ్చారు. మీలో ఒకొక్కరు ఒకొక్కటి చొప్పున ఏదైనా కోరుకోండి. కోరికన్యాయమైనదైతే నేను తీర్చగలను,” అన్నాడు.\n\nసీతారామయ్య కొడుకులు, అల్లుళ్ళు వ్యాపారంలో అభివృద్ధిని కోరారు. కూతుళ్ళు, కోడళ్ళు కలతలు లేని కాపురాల్ని కోరారు. మనవలు, మనమరాండ్ర చదువు బాగా రావాలని కోరారు. అరుంధతి తాను సుమంగళిగా పోవాలని కోరుకుంటే, సీతారామయ్య మాత్రం, “నామనిషే నాకు సేవలు చేయాలి!” అన్నాడు. సాధువు చిన్నగా నవ్వి, “తథాస్తు!” అన్నాడు.\n\nఅప్పుడు సీతారామయ్య, శేఖరుణ్ణిపిలిచి,\n“వీడు కొద్దిమాసాలుగా నాకు ఎనలేని సేవలు\nచేస్తున్నాడు. వీణ్ణి కూడా మా ఇంటి మనిషిగా\nభావించి, అడిగిన వరమివ్వండి,” అన్నాడు.\n\nశేఖరుడు భోగభాగ్యాలు కోరుకుంటా\nడనీ, ఆ విధంగా వాడు తమ ఇల్లు వదిలి వెళ్ళి\nపోతే, మళ్ళీ ఇంట్లోవాళ్ళే వంతుల వారీగా\nతనకు పనులు చేస్తారనీ ఆయన ఆశ. కానీ\nశేఖరుడు మాత్రం, “నా యజమాని సీతా\nరామయ్యగారికి శాంతం, సహనం ప్రసాదించి\nదీర్ఘాయువును చేయండి,” అన్నాడు.\n\nసాధువు, “తథాస్తు!” అని, “కోరివుంటే\nభోగభాగ్యాలనిచ్చి, నీకీ దాస్యజీవితం నుంచి\nవిముక్తి కలిగించివుండేవాణ్ణి. ఇలాంటి కోరిక\nకోరావేమిటి?” అన్నాడు నవ్వుతూ.\n\n“అయ్యా! ఈ కుటుంబంలో ప్రతి\nఒక్కరూ ఎంతో మంచివారనే కదా, తమకు\nవీరి కోర్కెలు తీర్చాలనిపించింది! సీతా\nరామయ్యగారు నన్ను తిట్టినా, ఇంట్లో అందర్నీ\nఎలా తిడతారో అలాగే నన్నూ తిట్టేవారు. కానీ\nతిట్టడం వల్ల ఆయన ఆరోగ్యం పాడౌతుంది.\nఇంట్లో మనుషులూ ఒకొక్కరే ఆయనకు\n\nదూరంగా వుంటున్నారు. ప్రస్తుతానికి భరిం\nచినా, ఏదో ఒక రోజున నా సహనానికీ పరీక్ష\nరావచ్చు. నేనాయన్ను వదిలి పెడితే మళ్ళీ\nఆయనకు సరైన సేవకుడు దొరకడం కష్టం.\nనేను కానీ, మద్యెరుకానీ కలకాలం ఆయన్ను\nసేవించుకోగలగాలనే, నేనాయనకు శాంతం,\nసహనం ప్రసాదించమని కోరుకున్నాను,”\nఅన్నాడు శేఖరుడు.\n\nఈ మాటలకు సీతారామయ్య చలించి\nపోయి, “నా గురించి ఇంతగా ఆలోచించే నీవు\nపరాయిమనిషివెలాగౌతావు? ఈ రోజు నుంచీ\nనువ్వూ మాలో ఒకడివి. నువ్వు నన్ను సేవిస్తే,\nనా మనిషి నన్ను సేవించినట్లే!” అన్నాడు.\n\nవెంటనే అందరూ సీతారామయ్య అభి\nప్రాయంతో ఏకీభవించారు. ఈ విధంగా,\nమేనమామకిచ్చిన మాట ప్రకారం శేఖరుడు\nతాను మెతకమనిషినని రుజువు చేసుకు\nన్నాడు. ఐతే, తిరిగి మేనమామ ఇంటికి మాత్రం\nవెళ్ళలేదు. ఆ తర్వాత నుంచి శేఖరుడు\nపనివాడిలాకాక, ఆ ఇంటి మనిషిగా వాళ్ళతో\nకలిసిపోయి సేవాధర్మానికి కొత్త ఆదర్శాన్ని\nనెలకొల్పాడు.\n\nచందమామ క్విజ్ - 7\n\nCo-sponsored by\nInfosys' FOUNDATION,\nBangalore\n\nఈ క్విజ్‌లో అడిగే ప్రశ్నలన్నీ 2005 జనవరి-\n\nడిసెంబర్ మధ్య వెలువడిన చందమామ\nసంచికల్లోనికథలు, శ్రీర్ఘకలనుంచే ఉంటాయి.\nచదివినవి జ్ఞాపకం ఉంటే వీటన్నిటికీ సమా\n\nధానాలు వెంటనే స్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\n\n*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టయితే బహుమతి మొత్తం డ్రా ద్వారా తీసిన ఐదుగురికి సమానంగా పంచబడుతుంది.\n\n**మీరు చేయవలసిందేమంటే**: 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4. చందాదారు అయితే, ఆ నంబర్ రాయండి. 5. కవరు మీద చందమామ క్విజ్-7 అని రాసి, చందమామ పూర్తి చిరునామా రాసి మాకు పంపండి. 6. ఆగస్ట్ నెలాఖరులోగా మీ ఎంట్రీ మాకు అందాలి. 7. అక్టోబర్ నెల సంచికలో ఫలితాలు వెలువడతాయి.\n\n1. శివభక్తి తత్పరులైన 63 మంది నాయన్మార్లలో ఒకరు మాత్రమే మహిళ. ఆమె పేరేమిటి?\n\n2. ధర్మం పట్ల శ్రద్ధగా ఉండటమే ఉత్తమ ధర్మమనే ధర్మసూక్ష్మాన్ని తెలియజేసే జాతక కథ పేరేమిటి?\n\n3. శరీరంలో రసాయనిక కర్మాగారంగా చెప్పబడే అతిపెద్ద అవయవం ఏది?\n\n4. యేటా సెప్టెంబర్ 5వ తేదీ ఉపాధ్యాయ దినోత్సవం జరుపుకుంటున్నాం. ఆ రోజు ఎవరి జన్మదినం?\n\n5. 1989వ సం.లో గిన్నిస్ బుక్ ఆఫ్ వరల్డ్ రికార్డ్స్ లో చోటుచేసుకున్న 550 సం.ల నాటి బ్రహ్మాండమైన మర్రివృక్షం ఆంధ్రరాష్ట్రంలోని ఒక గ్రామంలో ఉంది. ఆ గ్రామం పేరేమిటి?\n\n6. శివాజీని ఎక్కువగా ప్రభావితం చేసిన ఇద్దరు వ్యక్తులు ఎవరు?\n\n7. 2002 జ్ఞాన పీఠపురస్కారాన్ని అందుకున్న సుప్ర సిద్ధ దక్షిణ భారత రచయిత ఎవరు?\n\n8. ఈ చిత్రం ఏ కథలో చోటుచేసుకున్నది?"
        },
        {
            "title": "చందమామ క్విజ్ – 7",
            "page_start": 45,
            "author": "చందమామ బృందం",
            "pdf_page": 45,
            "content": "విచిత్రమైన జాతకం\n\nకళింగ రాజ్యంలో అనేకమైన గొప్ప నగరాలుండేవి. వాటిలో దాంతిపురమనే నగరానికి ప్రభువు కళింగు. అతనికి పెద్ద కళింగు, చిన్న కళింగు అని ఇద్దరు కొడుకులు. వీరి జాత కాలు పరిశీలించిన దైవజ్ఞులు ఇలా చెప్పారు: తండ్రి తదనంతరం పెద్దవాడే రాజ్యానికి వస్తాడు. చిన్నవాడిది మాత్రం చిత్రమైనజాతకం. అతని జీవితమంతా సన్యాసి యోగమే. కాని, మహారాజయోగం గల అదృష్టవంతుడు కుమారుడుగా పుడతాడు!\n\nకొద్ది కాలానికి రాజు కళింగు కాలం చేశాడు. జ్యేష్ఠుడు సింహాసన మధిష్ఠించాడు. చిన్న వాడికి రాజప్రతినిధి పదవి వచ్చింది. తనకు కలగబోయే కుమారుడు మహారాజు కాబో తాడని జ్యోతిష్కులు చెప్పిన మాట చిన్న కళింగుకు బాగా మనసుకు పట్టింది. ఈ ధీమాతో అతడు అన్నకు లొంగి వుండక స్వతంత్రుడుగా వ్యవహరింప సాగాడు. ఉభయుల మధ్యా కలతలు ప్రారంభమయ్యాయి.\n\nకొన్నాళ్ళకు రాజు చిన్నవాణ్ణి బంధించమని ఆజ్ఞాపించాడు.\n\nఅదే కాలమందు బోధిసత్వుడు అవత రించి, కళింగరాజ్య మంత్రులలో ఒకడుగా ఉంటూ వచ్చాడు. పెద్ద కళింగుతరం నాటికి అతడు బాగా వృద్ధుడయ్యాడు. కుటుంబ క్షేమం కోరిన ఆ వృద్ధమంత్రి చిన్నకళింగు వద్దకు వచ్చి, రహస్యంగా రాజాజ్ఞను వెల్లడిం చాడు. రానున్న అవమానాన్ని తలపోశాడు చిన్నవాడు.\n\n“తాతా! అన్నివిధాలా నాకు నీవే హితు డవు. అనాడు జ్యోతిష్కులు చెప్పిన మాటలు నీకు తెలుసుకదా! అవి ఫలించడమే నిజ మైతే నా కోరిక నెరవేర్చవలసిన బాధ్యత నీపై వున్నది. ఇదిగో, నా పేరుగల ఉంగరం, నా శాలువా, నా ఖడ్గం, ఈ మూడూ ఎవడైతే నీ వద్దకు తెచ్చి ఆనవాలు చూపిస్తాడో, వాడే నా కొడుకని గుర్తుంచుకో. నీ చేతనైన సహాయం కూడా చెయ్యి,” అని చెప్పి అప్పటికప్పుడే\n\nజాతక కథ"
        },
        {
            "title": "విచిత్రమైన జాతకం",
            "page_start": 46,
            "author": "చందమామ బృందం",
            "pdf_page": 46,
            "content": "బయలుదేరి రెండవ కంటికి తెలియకుండా అరణ్యాల్లోకి పారిపోయాడు.\n\nఆ రోజుల్లో మగధరాజుకు లేకలేక ఒక కుమార్తె కలిగింది. ఈమె జాతకం చూసిన జ్యోతిష్కులు, “ఇది ఒక చిత్రమైన జాతకం. రాజకుమారి జీవితం ఒక సన్యాసినిగా గడుపు తుంది. ఐతే, ఆమెకు మహారాజయోగంగల కుమారుడు పుడతాడు,” అని చెప్పారు.\n\nఈ సంగతి తెలియగానే సామంతరాజు లందరూ రాజకుమారిని పెళ్ళాడాలని వచ్చి పోటీలు పడసాగారు. రాజుకు గట్టి చిక్కే వచ్చింది. వీరిలో తన కూతుర్ని ఏ ఒకరికి ఇచ్చినా తక్కినవారు కక్షగట్టి పగ తీర్చుకోవడం సహజం. కుక్క, ఈ అపాయం నుంచి తుప్పించు కోడానికి నిశ్చయించాడు. గత్యంతరం లేక భార్యనూ, కూతుర్నీ వెంటబెట్టుకుని మారు వేషంతో అరణ్యాల్లోకి పలాయనమయ్యాడు.\n\nనదీతీరాన సదుపాయమైన స్థలంలో ఒక చిన్న కుటీరం నిర్మించుకుని అందులో ముగ్గురూ కాలక్షేపం చేస్తూ వచ్చారు. వీరి కుటీరానికి కొంచెం ఎగువనే కళింగరాజ పుత్రుని కుటీరం ఉన్నది.\n\nఒక రోజున, కుమార్తెను కుటీరంలో వదలి, మగధ రాజదంపతులు కందమూల ఫలా దులకోసం వెళ్ళారు. ఆ సమయంలో రాజ పుత్రి రకరకాల పువ్వులు పోగుచేసి ఒక చక్కని దండ కట్టింది. కుటీరం పక్కనే గంగ ఒడ్డున ఒకగున్న మామిడిచెట్టు వుంది. మగధ రాజ పుత్రి ఆ చెట్టెక్కి కొమ్మల్లో కూర్చుని తను కట్టిన పువ్వుల దండను అక్కడి నుండి నీటిలో పడవేసి, వేడుక చూస్తున్నది.\n\nఆ పువ్వులదండ తేలి ఆడుతూ పోయి పోయి, స్నానం చేస్తున్న చిన్న కళింగు తలకు తాకింది. వెంటనే అతడు దానిని తీసి చూసి, “ఎంత చక్కటి పూలదండ! ఎన్ని రకాల పువ్వులు! దీనిని ఇంత ఇంపుగా సొంపుగా కూర్చినామె అపురూపమైన అందకత్తి అయివుం టుంది. ఈ మహారణ్యంలో ఇటువంటి సుందరికి పనియేమిటో?” అని ఆలోచిం చాడు. దండ కట్టిన సుందరిని వెతకాలని అతని మనసు ఉరకలు వేయసాగింది.\n\nఈ సంకల్పంతో కళింగు అరణ్యమార్గాన వెళుతూవుండగా, ఒక దిక్కు నుండి వీనుల విందు చేసే తీయని కంఠస్వరం వినవచ్చింది. అట్టె నిలబడి అటు ఇటు చూడగా, మామిడి చెట్టు కొమ్మల్లో కూర్చొని పాడుతున్న సుందరి అతడికి కనిపించింది. ఆ యువతిని చూసి, కళింగు పరవశుడై ఆమెతో కుశల ప్రశ్నలు\n\nప్రారంభించాడు. చివరకు, ఆమెను తన భార్యగా చేసుకోవాలనే ఉద్దేశం వెల్లడించాడు. అందుకామె, “మీరు ఋషిసంతతికి చెందిన వారు, మేము క్షత్రియులం!” అన్నది.\n\nవెంటనే కళింగు, “నేనూ క్షత్రియుణ్ణే,” అంటూ తన గుట్టుమట్టులన్నీ విప్పి చెప్పాడు. అప్పుడు రాజకుమారి తమ పరిస్థితులు కూడా దాపరికం లేకుండా చెప్పివేసింది.\n\nఇద్దరూ కలిసి ఆమె తండ్రివద్దకు వెళ్ళగానే, సంగతి సందర్భాలు తెలుసుకుని, “ఇతడే అమ్మాయికి తగిన వరుడు,” అని మగధరాజు నిశ్చయించాడు.\n\nచిన్న కళింగుకూ, మగధ రాజకుమారికీ వివాహం జరిగింది. కొద్ది కాలానికే వారికి ఒక కుమారుడు కలిగాడు. గొప్ప లక్షణాలతో ప్రకాశించే ఆ బిడ్డడికి, విజయకళింగు అని పేరు పెట్టి అల్లారు ముద్దుగా పెంచుకుంటున్నారు.\n\nకొన్నాళ్ళు గడిచిన తరవాత ఒక రోజున, చిన్న కళింగు జాతకాలు తీసి, లెక్కవేసి గ్రహ కూటాలు ఎలా వున్నదీ చూశాడు. అప్పటికి తన అన్న ఐన పెద్ద కళింగు ఆయువు మూడి వుంటుందని లెక్కలవల్ల తేలింది.\n\nఅప్పుడు కళింగు కొడుకును చేర బిలిచి, “కుమారా! నీవు జీవితం గడప వలసింది ఈ అడవులలో కాదు. నా అన్న పెద్ద కళింగు దాంతిపుర ప్రభువు. ఆ రాజ్యానికి వారుడువు నీవే! కనుక, వెంటనే వెళ్ళి ఆ సింహాసనం అధిష్ఠించు,” అని చెప్పి, వృద్ధమంత్రిని గురించి చొప్పి, మూడు షస్తువులూ ఆనూలిచ్చి దీవించి పంపాడు.\n\nతల్లిదండ్రుల వద్దా, తాతా అమ్మమ్మల వద్దా సెలవు తీసుకున్న విజయకళింగు దాంతి పురు చేరుకుని, వృద్ధమంత్రిని దర్శించి, తాను ఫలానా అని చెప్పాడు.\n\nఅప్పటికి, చిన్న కళింగు అంచనా ప్రకారమే అతని అన్న కాలం చేశాడు; దాంతిపురం అరాచకస్థితిలో వున్నది.\n\nఒక మహాసభ ఏర్పాటు చేసి, వృద్ధమంత్రి చిన్నవాడైన విజయకళింగు పుట్టుపూర్వోత్త రాలు వెల్లడించేసరికి, సభికులందరూ ఆశ్చర్య భరితులై జేజేలు పలికారు.\n\nవృద్ధమంత్రి అయిన బోధిసత్వుడి సల హాలు పాటిస్తూ, విజయకళింగు చక్కగా రాజ్యం పరిపాలించి, పెద్దల పేరు నిలబెట్టాడు.\n\nరామాయణం\n\nతండ్రిని ఆ స్థితిలో చూడగానే రాముడికి\nపామును తొక్కినట్టుగా భయం కలిగింది.\nఅతను కళవళపడి కైకేయితో, “అమ్మా, నా\nవల్ల ఏదైనా తప్పు జరిగిందా? తండ్రిగారు\nఇలా కలవరపడటానికి కారణ మేమిటి?\nఆయనను ఇలా ఎన్నడూ చూడలేదు. నాకేమో\nఆందోళనగా ఉన్నది,” అన్నాడు.\n\nకైకేయి కొంచెంకూడా బిడియం లేకుండా,\n“రాజుగారికి కోపమూ లేదు, తాపమూ లేదు.\nఆయనకు ఒక కోరిక ఉన్నది. అది నీకు\nచెప్పటానికి జంకుతున్నాడు. ఒకప్పుడీయన\nగారు నాకు ఒక వర మిస్తానన్నాడు. ఎందుక\nన్నానా అని ఇప్పుడు చెప్పరాని బాధతో కుళ్ళు\nతున్నాడు. ధర్మం జరగటం ప్రధానం కద. నీ\nతండ్రి ఆడినమాట తప్పకుండా చూసేభారం\nనీ మీద ఉన్నది. మంచో, చెడో ఆయన కోరిక\nతీర్చుతానని నీవు ముందు నాకు మాట ఇస్తే\n\nఅసలు సంగతి చెబుతాను. ఆ సంగతి ఆయన\nనోటంట రాదు, అందుచేతనేచౌప్పాలి మరి,”\nఅన్నది.\n\n“అదేమిటమ్మా? నన్నలా శంకించవచ్చా?\nనా గురించి నీకు తెలియనిదేమున్నది?\nనాయనగారు కోరితేనిప్పులో దూకూ? ఆయన\nకోరిక ఏమిటో చెప్పు, తప్పక చేస్తాను. నేను\nఆడి తప్పను,” అన్నాడు రాముడు.\n\nకైక రాముడితో దేవాసుర యుద్ధం నాటి\nవిషయాలుచెప్పి, ఆయన ఆ సమయంలో\nఇస్తానన్న వరం ప్రకారం రాముడు పధ్నాలు\nగేళ్ళు అరణ్యవాసానికి పోవలసి ఉంటుందని\nచెప్పింది.\n\n“ఈ పట్టాభిషేక యత్నం వృథాపోదులే.\nభరతుడు పట్టాభిషేకం చేసుకుని భూమి\nనాలుగు చెరగులూ పాలిస్తాడు. నీవు నార\nబట్టలూ, జడలూ ధరించి పధ్నాలుగేళ్ళు"
        },
        {
            "title": "రామాయణం (అయోధ్యాకాండ-3)",
            "page_start": 49,
            "author": "చందమామ బృందం",
            "pdf_page": 49,
            "content": "అరణ్యవాసం వెళ్ళినట్టయితే నీ తండ్రికి ఆడి తప్పాడన్న అపఖ్యాతి చుట్టుకోకుండా పోతుంది,” అన్నదామె.\n\nఇంత దారుణమైనమాట, ఇంత పరు షంగా చెవిని పడినప్పుడు మరొకడైతే ఎంతో కలవరపడి, మధనపడి, కైకేయి మొహం చూడడానికి కూడా సిగ్గుపడి ఉండును. కాని రాముడటువంటి వికారలేమీ లేకుండా, “అమ్మా, అలాగే కాని, నేను నారబట్టలు కట్టి అరణ్యానికి పోతాను. భరతుడి కోసం వెంటనే కబురు పంపండి. తండ్రిగారి ప్రతిజ్ఞా, నీ కోరికా ఇదే అయినప్పుడు నేను భరతుడికి రాజ్యం ఇవ్వనంటానా? భరతుడికి పట్టంకట్ట నిశ్చయించానని తండ్రిగారు నాతో అనకపోవ టమే నన్ను బాధిస్తున్నది,” అన్నాడు.\n\nఈ మాటలకు కైకేయి సంతోషించి, “మరేం లేదులే. ఆయనమాట దక్కిస్తావో,\n\nదక్కించవో అనే జంకుచేతనే ఆయన నీతో ఈ సంగతి చెప్పలేదు. నువ్వు మాత్రం జాగు చేయక అడవికి బయలుదేరు. నీవు వెళ్ళేదాకా మీ తండ్రిగారు స్నాన భోజనాదులు చెయ్యడు,” అన్నది.\n\nకైకేయి అన్న ఈ మాటలకు దశరథుడు లోలోపల కుమిలిమూర్చపోయాడు. రాము డాయనను మెల్లగా లేవదీసి కూచోబెట్టి కైకేయితో, “అమ్మా, నాకు లోపల నిజంగా రాజ్యకాంక్షా, ధనకాంక్షా లేవు. నే నింకేమైనా చేయవలసినది ఉంటే చెప్పు. నీవు రాజు గారిని కోరిన వరాలు చాలా అల్పమైనవి. నీవు నిజంగా కొండనుతవ్వి ఎలుకను పట్టుకు న్నావు,” అన్నాడు.\n\nదశరథుడు బావురుమని ఏడ్చిస్పృహతప్పి పడిపోయాడు. రాముడు తండ్రికీ, కైకేయికీ ప్రదక్షిణ నమస్కారంచేసి అంతఃపురం నుంచి బయిటికివచ్చి తన చెలికాళ్ళ కేసిచూసి, పట్టాభిషేక సంబారాలకు ప్రదక్షిణం చేసి బయలుదేరాడు. లక్ష్మణుడు ఆపుకోరాని దుఃఖంతోనూ, ఆగ్రహంతోనూ పెనుగులా డుతూ అన్నను వెంబడించాడు.\n\nరాముడు రథమెక్కలేదు. ఛత్రచామరాలు నిషేధించాడు. సర్వసంగ పరిత్యాగం చేసిన యోగియొక్క మనస్థితి తెచ్చి పెట్టుకుని, ఈ దుర్వార్త చెప్పటానికి కౌసల్య మందిరానికి బయలుదేరాడు. కొంత దూరం వెళ్ళగానే దశరథుడి అంతఃపుర స్త్రీలు గొల్లున ఏడవటం వినపడింది.\n\nరామలక్ష్మణులు కౌసల్యనగరుకు వచ్చే సరికి అక్కడ ఎవరికీ జరగబోయేది తెలి\n\nయదు. రాముడు మొదటి ప్రాకార ద్వారం నుంచి లోపలికి పోతూంటే, అక్కడ ఉండిన ఒక వృద్ధుడూ, మరికొందరూ లేచి నిలబడి విజయధ్వానాలు చేశారు. రెండవ ప్రాకారం వద్ద ఉండే వృద్ధ బ్రాహ్మణులకు నమస్క రించి, రాముడు మూడోప్రాకారం చేరాడు.\n\nఅక్కడి కావలివాళ్ళంతా స్త్రీలు. రామ లక్ష్మణులను చూడగానే వారిలో కొందరు కౌసల్యతో రామలక్ష్మణుల రాక చెప్పటానికి పరిగెత్తారు. మిగిలినవాళ్ళు, “మహారాజుకు జయం కలగాలి!” అని అన్నారు.\n\nరాముడు వచ్చేసరికి కౌసల్య అగ్నిలో హోమం చేస్తున్నది. ఆమె రాముడి కెదురు వచ్చి, కౌగలించుకుని, శిరస్సు ముద్దు పెట్టుకుని, “నాయనా, భోజనం చేద్దువుగాని పద!” అన్నది.\n\nతల్లికి ఈ విషాదవార్త ఎలా తెలపాలో తెలి యక తికమకపడుతూ రాముడు, “అమ్మా నీకింకా తెలియదులాగుంది. అంతా తారు మారై పోయింది. నేను పధ్నాలుగేళ్ళు ముని లాగా, కందమూల ఫలాలు తింటూ దండ కారణ్యంలో ఉండబోతున్నాను. నేను కూచు నేది సింహాసనం మీద కాదు, దర్భల చాప మీద. నాన్నగారు భరతుడికి పట్టంగట్టబోతు న్నారు,” అన్నాడు.\n\nఈ మాట విని కౌసల్య మొదలు నరికిన అరిటిచెట్టులాగా పడిపోయి నేలపై దుఃఖంతో పొర్లింది. రాముడామెను లేవదీసి కూచోబెట్టి దుమ్మంతా దులిపాడు. కౌసల్య రాముడితో, “నాయనా, నా జన్మకు సుఖంలేదు కాబోలు. నిన్ను కని ఈ బాధ భరించేకన్న గొడ్డాలుగానే\n\nఉండిపోయినట్టయితే, పిల్లలు లేరన్న చింత ఒక్కటే బాధించేది. ఎన్నడూ నేను సుఖపడి ఎరగను; నీవు రాజువైతే సుఖపడదామను కుంటున్నాను. కావటానికి నేను రాజుగారి పెద్ద భార్యనే కాని, సవతుల చేత పడరాని మాటలన్నీ పడ్డాను. ఏమంటే నా భర్తకు నేనంటే లక్ష్యంలేదు, నాకు స్వాతంత్ర్యమూ లేదు. ఇక నేను కైకేయి పరిచారికలకంటే హీనంగా బతకాలి. నీవు పుట్టిన ఈ పది హేడేళ్ళూ నీ వెప్పుడు రాజువవుతావా అని ఎదురు చూస్తూ వచ్చాను. ఆ ఆశ కూడా పోయింది. నాకు చావు వచ్చినా బాగుండును, కాని అది కావాలన్నప్పుడు రాదు. నాయనా, నేనుకూడా నీ వెంటనే అడవులకు వస్తాను,” అన్నది.\n\nకౌసల్య మాటలు వింటుంటే లక్ష్మణుడికి ఒక ఆలోచన వచ్చింది. అతడు కౌసల్యతో,\n\n“అమ్మా, ఆకైయి మాట విని అన్న అడవికి పోవటం నాకు సవ్యంగా కనపడలేదు. రాజు ముసలివాడు, ఆయన మనసు దుర్భల మైనది. ఆయన అన్యాయమైన పని చెయ్య మంటే కొడుకులమైన మేము చేయాలని ఎక్కడ ఉంది?” అని, రాముడితో, “అన్నా, రాజు నిన్ను అడవికి పొమ్మన్నమాట అందరికీ తెలియక ముందే మనం మన శౌర్యంతో రాజ్యాన్ని వశపరుచు కుందాం. నేను విల్లు పట్టి మనని నిరోధించే వాళ్ళందరినీ చంపు తాను. మన తండ్రి కూడా మనకు పగవాడే అయినాడు. వయోభారు కారణంగా న్యాయం తప్పి ప్రవర్తిస్తున్నాడు. మా అందరిలోనూ పెద్దవాడవు. ఈ రాజ్యం నీది? రాజు మాత్రం దీన్ని మరొకరికి ఎలా ఇస్తాడు? నీవేమి అపచారం చేశావని నిన్ను అడవులకు పంపుతాడు? నిన్ను అడవులకు పంపేటంతం శక్తిమంతుడా ఈ రాజు? ఇదుగో నా విల్లు! నేను యుద్ధానికి సిద్ధంగా ఉన్నాను,” అన్నాడు పట్టరాని ఆవేశంతో.\n\nకౌసల్య రాముడితో, “నాయనా, లక్ష్మణుడు చెప్పినట్టు చెయ్యి. అందులో ఎలాంటి తప్పూ లేదు. నీవు నీ తండ్రి మాటే వినాలని ఏమున్నది? నేను తల్లిని కానా? నీవు అడవుల పాలు కావటానికి నేను ఒప్పను. ఒకవేళ వెళ్ళావో ఉపవాసాలు చేసి ప్రాణాలు విడు స్తాను. ఆ పాపం నీకు చుట్టుకుంటుంది,” అన్నది.\n\nరాముడు తల్లితో, “నేను నాన్నగారి మాట అబద్ధం చేయలేను, జవదాటలేను. పితృ వాక్యం పాలించటానికి ఎందరో ఎన్నెన్నో కార్యాలు చేశారు. కండుడు అనే ముని గోవధ చేశాడు. పరశురాముడు కన్న తల్లినే చంపాడు. మా మూల పురుషుడైన సగరుడి కొడుకులు తండ్రి ఆజ్ఞపై పాతాళానికి పోయి, అరవైవేల మందీ ఒక్కసారిగా మరణించారు. అమ్మా, నేను నిన్ను ధిక్కరించటానికి అరణ్యానికి పోతున్నానా?” అని, లక్ష్మణుడితో, “లక్ష్మణా, నీకు నాపైగల ప్రేమా, నీ పౌరుషమూ నేనెర గనా? అన్నిటికన్నా ధర్మం గొప్పది. దానిని మనం నిలబెట్టాలి. అందుచేత నా బుద్ధినను సరించే నీవు కూడా ఆలోచించు,” అన్నాడు గంభీరంగా.\n\nతల్లిని సమాధాన పరచటానికి రాముడు ఎన్నో ధర్మాలు చెప్పాడు. కౌసల్య వృద్ధుడైన భర్తను విడిచి తన వెంట రావటం భావ్యం కాదన్నాడు. అతను లక్ష్మణుడితో కూడా, “ఇది దైవ నిర్ణయం. కాకపోతే, నే నంటే అంత\n\nప్రేమగా ఉండే కైకేయి నన్ను అడవులకు పొమ్మంటుందా? పట్టాభిషేకం నిలిచి పోయిందంటే నీ కింత బాధగా ఉన్నదే, పట్టాభిషేకం జరుగుతున్నదని తెలిసి ఆమె ఎంత బాధ పడిందో? నేను ఇంతవరకు తండ్రిగారి మనసు గాని, ఆమె మనసుగాని నొప్పించినట్టు నాకు జ్ఞాపకం లేదు. ఇప్పుడాపని చేయలేను,” అన్నాడు\n\nరాముడు తండ్రి ఆజ్ఞ పాలించటానికి గాను అడవికి వెళ్ళే దృఢనిశ్చయం చేసుకు న్నాడని గ్రహించి, కౌసల్య అతని క్షేమం కోసం బ్రాహ్మణులచేత హోమం చేయించి, ఆశీర్వ దించి పంపింది.\n\nరాముడు సీతయొక్క అంతఃపురానికి వెళ్ళాడు. అతనికి సీతను చూడగానే కన్నీరు\n\nఆగలేదు. పట్టాభిషేకం చేసుకునే ఉత్సాహం లేకపోగా, తల వంచి కన్నీరు కార్చుతూ, వెంట ఎవరూ లేకుండా వచ్చే భర్తను చూసి సీత కూడా కంపించింది. ఆమె అతని దిగు లుకు కారణమడిగింది.\n\nజరిగినదుతా చెప్పి రాముడామెతో, “అను కున్నవి జరిగి తీరాలనీ, అనుకోనివి జరగ కూడదనీ చెప్పలేముకదా? విధినిర్ణయాను సారం ఏది జరిగినా ధర్మాన్ని వీడకూడదు. నేను అడవుల నుంచి తిరిగి వచ్చేవరకూ నీవు భరతుడి వద్ద ఉండి అతను చెప్పినట్టు నడ చుకో. అతని ఎదట నన్నెప్పడూ పొగడకు. బంధుత్వం తప్పిస్తే, భరతుడు నిన్ను పోషించ వలసిన కారణం మరొకటి లేదు. అందుచేత నీవు అతను సంతోషించేట్టు మసలుకో. వృద్ధు\n\nలైన నా తల్లిదండ్రులను కనిపెట్టి ఉండు,”\nఅని చెప్పాడు.\n\nఈ మాటలు విని సీత, ప్రణయంతో కూడిన కోపంతో, “ఇవేం మాటలు? నన్ను తేలికజేసి పరాచకాలాడుతున్నావా? ఆడదా నికి భర్తేకదా గతి! నిన్ను వనవాసం వెళ్ళమంటే నన్ను వెళ్ళమన్నట్టు కాదా? నీవు అడవిలో సంచరించటమే జరిగితే, ముళ్ళన్నీ నా కాళ్ళతో తొక్కి నీకు దారి చేస్తూ నేను ముందు నడ వనా? నీ వంటి పరాక్రమవంతుడి వెంట ఉండగా నాకు అరణ్యభయం ఉండబోదు. అడవిలోని వారందరినీ కాపాడగల వాడివి నన్ను కాపాడలేక పోవు. అడవిలోనేను, అది కావాలి, ఇది కావాలి అని అడగబోను. నీవు లక్షయిసినా సరేనా మనసు మారదు,” అన్నది.\n\nసీత తన వెంట అడవులకు వచ్చి కష్టాలు పడటం రాముడికి కొంచెం కూడా ఇష్టం లేదు. ఆ కష్టాలను వివరించి చెప్పాడు. కాని సీత వాటిని లక్ష్యపెట్టలేదు. “నిన్ను చూసి సాముద్రికవేత్తలు వనవాసయోగం ఉన్నదని చెప్పినట్టే, నన్ను చూసి కూడా జ్యోతిష్కులు నాకు వనవాసయోగం ఉన్నదని చెప్పారు.\n\nఅందుచేత నేను నీ వెంట అరణ్యానికి వచ్చి తీరుతాను,” అన్నది.\n\nఅప్పటికీ రాముడు ఆమెను తీసుకు పోవటానికి సమ్మతించలేదు. సీతకు కోపమూ, దుఃఖమూ ముంచుకు వచ్చాయి. “అయ్యో, మా నాన్న జనకమహారాజు, ఈ సంగతి తెలిస్తే ఏమనుకుంటాడు? నేనేం తప్ప చేశానని నన్ను విడిచి పెట్టి పోవాలనుకుంటున్నావు? నీవు తప్ప నాకు వేరే దిక్కు లేదు కదా! నేను నిన్ను విడిచి పెట్టి వంశానికి కళంకం తీసుకు రావాలా? నీ వున్న చోటే నాకు స్వర్గమని చెప్పానే!” అంటూ భోరున ఏడ్చింది.\n\nరాముడామెను రెండు చేతులా దగ్గిరికి తీసుకుని, సముదాయించి, తన వెంట తీసుకు పోతానని మాట ఇస్తూ, “వనవాసా నికి సిద్ధంకా! నీ వద్ద ఉన్నదంతా దానం చేసెయి్యి. నీ షుస్తుసామగ్రి యావత్తూముందు పనివాళ్ళ కిచ్చి, మిగిలినది బ్రాహ్మణుల కియ్యి. సన్యాసులకు భోజనం పెట్టించు, బిచ్చగాళ్ళకు దానాలు చేయించు,” అన్నాడు ఎంతో ఆప్యాయంగా. సీత పరమానందంతో వెంటనే ఆ పనులన్నీ సాగించింది.\n\nచెప్పుకుంటే దేవుడు\n\nఒక్పుడు విదర్భదేశంలో మహేంద్రుడు అనే పేరుమోసిన ఐంద్రజాలికుడు ఉండేవాడు. ఆయన రాజులనూ, మహారాజులనూ మెప్పించి, బిరుదులు పొంది, అంతులేని ధనం సంపాదించాడు. అయితే, ఆయన దానకర్ణుడి లాటివాడు కావటంచేత ఆయన సంపాదనలో చాలా భాగం ఆయన చేతి మీదుగానే ఖర్చు అయిపోయింది.\n\nమహేంద్రుడి కొడుకు జితేంద్రుడు ఇంద్ర జాల విద్యలో తండ్రిని మించినవాడు. కాని అతని కాలంలో ఇంద్రజాల విద్యకు ఆదరం తగ్గిపోయింది. రాబడి సన్నగిల్లినా, జితేం ద్రుడు తండ్రిలాగే దానధర్మాలు చేసి పేదరికం వాతపడ్డాడు.\n\nజితేంద్రుడికి ఇద్దరు కొడుకులు. తన కొడుకుల కిద్దరికీ అతను ఇంద్రజాల విద్యలు నేర్పాడు. అది కులవిద్య కావటం చేతనూ, మునుపటిలా తిరిగి ఇంద్రజాల విద్యకు ఆదరణ పెరగవచ్చునన్న ఆశ ఉండటం\n\nచేతనూ, అతడు తన కొడుకులకు ఇతర విద్యలేవీ చెప్పించలేదు.\n\nజితేంద్రుడి పెద్ద కొడుకు రాముడు విరి విగా డబ్బు ఖర్చు పెట్టే మనిషి. చిన్నతనంలో తండ్రి వాడికి అడిగినప్పుడల్లా డబ్బులు ఇచ్చేవాడు. పరిస్థితులు మారిన సంగతి వాడి బుర్రకు ఎక్కలేదు. అందుచేత, అడిగి నప్పుడు తండ్రి డబ్బులివ్వక పోతే, ఇంట్లోనే దొంగతనాలు చెయ్యసాగాడు. ఇది తెలియ గానే జితేంద్రుడు, పట్టరాని ఆగ్రహం వచ్చి, రాముణ్ణి చావగొట్టాడు. రాముడు ఆరోజే అలిగి ఎటో పారిపోయాడు. తిరిగి ఇంటికి రానేలేదు.\n\nకోపంతో కొట్టినా, రాముడంటే వాడి తల్లి దండ్రులకు అమితమైన ప్రేమ. వాడు వెళ్ళి పోయాక వాళ్ళిద్దరూ వాడి కోసం బెంగపడి, మంచంపట్టి, కొద్ది కాలంలోనే చచ్చిపోయారు. దాంతో, జితేంద్రుడి రెండో కొడుకు చంద్రుడు ఒంటరివాడై, వీధిపాలయ్యాడు."
        },
        {
            "title": "చెప్పుకుంటే దేవుడు",
            "page_start": 55,
            "author": "చందమామ బృందం",
            "pdf_page": 55,
            "content": "చంద్రుడు మనోనిబ్బరం కలవాడు. వాడు ఊళ్ళవెంట తిరిగి, వీధుల్లో గారడీలు చేస్తూ, తన గారడీలు చూసినవాళ్ళు ఇచ్చే చిల్లర డబ్బులతో పాట్టపోసుకుంటూ, ఆ సంపాదన తోనే తృప్తిపడి, కాలక్షేపం చేస్తున్నాడు.\n\nఒకనాడు చంద్రుడు ఒక వీధిలో గారడీ చెయ్యనారంభించాడు. అది చూడటానికి చాలామంది పిల్లలు చేరారు. వాళ్ళనుంచి డబ్బులు రావని తెలిసికూడా చంద్రుడు తన ఇంద్రజాలంతో వాళ్ళను ఆనందింప జేస్తు న్నాడు. ఇంతలో, పక్కనున్న ఇంటి నుంచి ఒక పిల్లవాడి ఏడుపు గట్టిగా వినిపించింది. చంద్రుడు తన గారడీ ఆపి, ఆ ఇంట్లోకి వెళ్ళి చూస్తే, ఒక ఇల్లాలు తన నాలుగేళ్ళ కొడు కును పట్టుకుని చావగొట్టేస్తున్నది.\n\nఆ పిల్లవాడి తండ్రికి పెద్దజబ్బుచేస్తే, ఆమె దేవుడికి మొక్కుకున్నదట. జబ్బు తగ్గిపోతే,\n\nవారం రోజులపాటు ఇంటిల్లిపాదీ మధ్యాన్నం దాకా ఉపవాసం ఉండి, దేవుడి దర్శనం చేసుకుని, తరవాత భోజనం చేస్తామని ఆమె మొక్కుకున్నది. దేవుడి అనుగ్రహం వల్ల జబ్బు నయమయింది. ఎలాగో ఆరు రోజులు గడిచాయి. ఇవాళ కుర్రవాణ్ణి మధ్యాన్నం దాకా ఆపడం కష్టమైపోతున్నది. వాడు ఆకలో అని ఏడుస్తున్నాడు. ఆమె దేవుడి దర్శనానికి వెళ్ళవలసి ఉన్నది. మంచిగా చెబితే వాడు వినడం లేదని, ఆమె వాణ్ణి దండిస్తున్నది.\n\nపిల్లవాణ్ణి ఆకలితో మాడ్చటమే గాక, వాణ్ణి కొట్టడం అన్యాయమని చంద్రుడికి అనిపించింది. వాడు ఆమెతో వినయంగా, “అమ్మా, చిన్నపిల్లలలో దేవుడున్నాడంటారు. ఈ పసి పిల్లవాడిలో దేవుణ్ణి చూడలేని మీరు ఏ దేవుణ్ణి చూడబోతున్నారో నాకు తెలియడం లేదు,” అన్నాడు.\n\nఆమె ఈసడింపుగా, “అందుకేనీ బ్రతుకు ఇలా ఉంది! వీడిలో నిజంగా నీకు దేవుడు కనిపిస్తే వీణ్ణి కాస్తకని పెట్టిఉండు. నేను దేవుడి దర్శనం చేసుకుని వచ్చి, నీక్కూడా భోజనం పెడతాను,” అన్నది.\n\nచంద్రుడు సరేనని, చిన్నపిల్లవాణ్ణి మాయ మాటలతోనూ, చిన్నచిన్న గారడీపనులతోనూ మరిపించ గలిగాడు. ఆమె కొంతసేపటికి తిరిగి వచ్చి, చంద్రుణ్ణి మెచ్చుకుని, వాడికి కూడా భోజనం పెట్టింది.\n\nభోజనమయ్యాక చంద్రుడు ఆమెతో, “అమ్మా, కన్న కొడుకుకంటె ఎక్కువ అని మీరు అనుకునే దేవుడు ఎక్కడ ఉన్నాడు? నాకూ చూడాలని ఉన్నది,” అన్నాడు.\n\nఆమె నవ్వి, “దేవుడంటే మామూలు దేవుడు అనుకున్నావా? ప్రత్యక్ష దైవం! నీతో మాట్లాడతాడు! నీ ప్రశ్నలకు సమాధానా లిస్తాడు! నిన్ను చల్లగా చూసి నీ బాధలన్నీ పోగొడతాడు!” అన్నది.\n\nచంద్రుడి కుతూహలం మరింత ఎక్కువ అయింది. అతను ఆమె చెప్పిన చోటికి వెళ్ళాడు. అందరూ మౌనంగా కూర్చుని ఉన్నారు. ఒక ఎత్తయిన ఆసనం మీద గడ్డమూ, మీసాలు పెట్టుకుని సాధువులా కనబడే ఆయన కూర్చుని ఉన్నాడు. మంచిగా ఉండమని ఆయన ప్రజలకు ఉపదేశం చేస్తున్నాడు; ఆపదలున్న వారిని తన వద్దకు రమ్మనీ, ప్రజల కష్టాలు తొలగించడానికే తాను ఈ అవతారం ఎత్తాననీ చెబుతున్నాడు. మధ్యమధ్య ఆయన గాలిలో నుంచి విభూతి సృష్టించి, మనుషులమీద విసురుతున్నాడు; గాలిలో తేలి కొద్దిక్షణాలపాటు ఉంటున్నాడు. ఆయన ఇలా రకరకాల మహిమలు ప్రదర్శిస్తూంటే, భక్తులందరూ, “హే పరమాత్మా!” అంటూ హాహాకారాలు చేస్తున్నారు.\n\nచంద్రుడికి ఇదంతా వింతగా కనబడింది. ఆ సాధువు ప్రదర్శించిన విద్యలన్నీ తనకూ వచ్చును. కాని తాను మామూలు గారడీవాడు గానే ఉండి పోయాడు; ఈ సాధువు దేవుడై పోయాడు. ఈ రహస్య మేమిటో తెలుసు కోవాలని, చంద్రుడు ఆ రోజల్లా వేచిఉండి, అర్ధరాత్రి సమయంలో ఆ సాధువును ఏకాం తంగా కలుసుకున్నాడు.\n\n“ఎవరు నువ్వు?” అన్నాడు సాధువు చంద్రుణ్ణి చూసి.\n\n“నేనొక ఐంద్రజాలికుణ్ణి. మీ ప్రదర్శనలు చూశాను. వాటిని ప్రజలు మహిమలుగా కొనియాడుతున్నారు. అవే ప్రదర్శనలు నేను ఇస్తూంటే, తిండికి డబ్బులు దొరకటం కూడా క్షుంగా ఉన్నది. ప్రజలు మిమ్మల్ని దేవుడంటు న్నారు. ఈ రహస్యం తెలుసుకుందామని వచ్చాను,” అన్నాడు చంద్రుడు. అతను ఆరోజు తన అనుభవం కూడా సాధువుకు చెప్పాడు.\n\n“ఇందులో రహస్య మేమీలేదు. నేను దేవుడి అవతారాన్ని. నాకు సహజంగా ఉన్న శక్తులను నువ్వు కష్టపడి విద్యగా నేర్చుకు న్నావు. నీకు పరికరాలు అవసరం, నాకు అవసరం లేదు,” అన్నాడు సాధువు.\n\n“అలాగా! అయితే నేను నావేలు తెగకోసు కుంటాను. దాన్ని మీరు మళ్ళీ అతికించ గలరా?” అని చంద్రుడు అడిగాడు.\n\nఅలాగేన్నాడు సాధువు. మెటనేచుద్రుడు తన వేలును చిన్న బాకుతో కోసేసుకున్నాడు. రక్తం ఎర్రగా ప్రవహించింది. సాధువు, తెగిన వేలును యథాస్థానంలో ఉంచి, ఏదో మంత్రం చదివాడు. రక్తం మాయమై వేలు మామూలుగా అయింది.\n\n“అసంభవం! ఈ విద్యమా కుటుంబం వాళ్ళకు తప్ప ఇంకెవరికీ తెలియదు,” అని చంద్రుడు గొణిగాడు.\n\nసాధువు ఉలిక్కిపడి, “నీ పేరు చంద్రుడు కాదూ?” అన్నాడు.\n\n“అవును, మీకెలా తెలుసు?” అన్నాడు చంద్రుడు.\n\n“నేను నీ అన్నను, రాముణ్ణి,” అన్నాడు సాధువు చంద్రుడి కేసి ఆప్యాయంగా చూస్తూ. చంద్రుడు తెల్లబోయాడు. అతని నోట మాట రాలేదు.\n\nసాధువు చంద్రుడితో మళ్ళీ ఇలా అన్నాడు:\n\n“నీ ప్రశ్నకు ఇప్పుడు సరి అయిన సమాధానం చెబుతాను. ఈ ప్రపంచంలో అంతా మాయ. నువ్వు ఒక చిన్న పిల్లవాడికి నీ ఇంద్రజాలంతో ఆకలి జ్ఞాపకం రాకుండా\n\nచేశావు. ఆ చిన్న పిల్లవాడు నీలో దేవుణ్ణి చూస్తాడు. అయితే, పెద్దవాళ్ళ విషయంలో అలా కాదు. నేను దేవుడినని చెప్పి ఇంద్ర జాలం చేసి దేవుడినయ్యాను. నువ్వు గారడీ వాడినని చెప్పి ఇంద్రజాలం చేస్తే గారడీ వాడుగానే ఉండిపోయావు. ప్రజలు నీ ఇంద్ర జాలమూ, నా ఇంద్రజాలమూ కూడా చూస్తు న్నారు. కాని వాళ్ళకు అనుమానం రాదు. ప్రపంచంలో హాయిగా బతకాలంటే విద్య ఉంటే చాలదు. మాటలు చెప్పి, మోసం చెయ్యడం నేర్చినప్పుడే నీ విద్య రాణిస్తుంది. అదే నేను చేసినది. దేవుడినని అబద్ధమాడటం నా బ్రతుకు తెరువు. ప్రజలు మూర్ఛులుగా ఉన్నంత కాలమూ నాకు ఏ లోటూ లేదు. నీ సందేహం తీరింది కద! ఇక వెళ్ళిరా.”\n\nచంద్రుడు వెళ్ళిపోయాడు. ఆ తరవాత అతను ఏమయ్యాడో ఎవరికీ తెలీదు. కాని విదర్భదేశంలో తూర్పుపక్క ఒక మారుమూల గ్రామంలో దేవుడు అవతరించాడనీ, ఆయన ఎన్నో మహిమలు ప్రదర్శిస్తున్నాడనీ, ప్రజలు తండోపతండాలుగా చూడటానికి వెళ్ళడం ఆరంభమయింది.\n\nచిత్రాలు: గాంధీ అయ్య\n\nఅజేయుడు గరుడుడు!\n\nచంద్రపురి సరిహద్దు గ్రామాజించి యువకులు కనిపించకుండా పోతున్నారని వీరబాహు ఆదిత్యుడికి తెలియజేశాడు. అక్కడ కొండగుహలో, సాయంకోరుతూ పాతమిత్రుడు వజ్రపురి రాజు విక్రమసింహాడికి కబురు చేశానని నరేంద్రదేవుడు-రవీంద్రదేవుడికీ, భూతవైద్యుడికీ చెప్పాడు. వజ్రపురి ప్రధానమంత్రి నరేంద్రదేవుణ్ణి చూడడానికి వచ్చాడు.\n\nరవీంద్రదేవుడు వజ్రపురి ప్రధాన మంత్రిని చూశాడు.\n\nరాజుగారి దూతగా అయన ఇక్కడికి వచ్చాడు.\n\nమీరు రావడం చాలా సంతోషకరం. అది మా తండ్రి తెలెతో గౌరవప్రదం. అయినా...\n\nనాయనా, నీకది బాధాకరంగా ఉండవచ్చు. అయితే, త్వరలోనే ఈ స్థితి మారిపోగలడని దృఢంగా భావిస్తున్నాను.\n\nఅసలు చంద్రపురిలో ఏం జరిగిందో మాకు తెలియదు. మా రాజు మీకు తప్పక సాయం చేయగలడు.\n\nనాకు జ్ఞానదృష్టి ఉంది. విక్రమసింహాడు ఇరుగుపారుగు రాజ్యాలను జయించి చక్రవర్తి కాగలడు. రవీంద్రా, నువ్వు మొదట చంద్రపురిని కలుపుకోవడానికి వారికి సాయపడాలి.\n\nచందమామ\n\nఆగ్ట్ 2006"
        },
        {
            "title": "అజేయుడు గరుడుడు!-7",
            "page_start": 59,
            "author": "చందమామ బృందం",
            "pdf_page": 59,
            "content": "అక్కడ చంద్రపురిలో ఆదిత్యుడు-అరుణల వివాహం, ఆ తరవాత జరుగనున్న పట్టాభిషేకం కోసం సన్నాహాలు ఉద్భతంగా సాగుతున్నాయి. ఆహ్వానితులు ఒకరొకరుగా రాసాగారు.\n\nమొదట వచ్చినవారిలో వజ్రపురి రాజు విక్రమసింహాడు ఒకడు. ఆయన్ను రాజు మహేంద్రదేవుడి వద్దకు తీసుకువెళ్ళారు.\n\nచందమామ\n\nఆగ్ట్ 2006\n\nనాకు బాగా గుర్తుంది. మేమిద్దరం ఒకసారి గురుకుల సమీపంలో ఉన్న నదిలో దిగి ఈతకొడుతూండగా ఒక మొసలి మామీదికి వచ్చింది.\n\nమొసలికి ఎదురైతే, అపాయం తప్పదని అతనికి తెలుసు.\n\nఅందువల్ల, అతడు నీళ్ళ లోపలికి వెళ్ళి మొసలితో తలపడడానికి నిర్ణయించాడు.\n\nఆ తరవాత కత్తితో దాని పాట్టపై పాడిచి చీల్చాడు.\n\nనదిలోకి దూకి, మొసలితో పోరాడి, దాన్ని వెల్లకిలా తిప్పి దానిపై కూర్చున్నాడు.\n\nనదీ జలం ఎర్రగా మారిపోయింది. నన్ను గట్టు మీదికి వెళ్ళమని కేకవేశాడు. అతడు ప్రదర్శించిన ధైర్యం నేన్నటికీ మరువలేనిది.\n\n-(ఇంకా పుంది)\n\nమన సాంస్కృతిక ఉత్సవాలు\n\nరక్షాబంధన్\n\nతో బుట్టువుల మధ్య నెలకొన్న ప్రేమానురాగాలకు సంకేతంగా అక్కడెల్లెళ్ళు, అన్నదమ్ముల మణికట్టుకు కట్టే పట్టుదారాన్ని 'రాఖీ' లేదా 'రక్షాబంధన్ అంటారు. మామూలు అర్థంలో దీనిని పండుగ అని చెప్పడానికి లేదు. ఎందుకుంటే ఇది కుటుంబానికే పరిమితమైనది. ఆ రోజున అక్కడెల్లెళ్ళు, అన్నదమ్ముల ఇళ్ళకు వెళ్ళి చేతికి రాఖీ కట్టి, నుదుట తిలకం దిద్ది దీర్ఘాయుతో ఉండాలని దేవుని ప్రార్ధిస్తూ తలపై అక్షితలు చల్లుతారు. వారి ప్రేమానురాగాలను గుర్తించి అన్నదమ్ములు వారికి సదా సర్వవేళలా రక్షణగా ఉండగలమని మాట ఇస్తారు. రాఖీ కట్టడానికి ముందు దానికి పూజ చేస్తారు. ఇది అన్నా-చెల్లె; అక్కా-తమ్ముడు వీరికి సంబంధించిన పండుగే అయినప్పటికీ, ఆ రోజు అందరూ ఒక చోట చేరుతారు గనక, పిండివంటలతో భోజనం చేస్తారు.\n\nరక్షాబంధన ఉత్తర భారతదేశంలో చాలా ప్రసిద్ధి. అయితే, తోబుట్టువుల అనురాగ బంధానికి సంబంధించినదిగనక, ఇతర ప్రాంతాలలోనూ ఆరోజు అక్కడెల్లెళ్ళు, అన్నదమ్ములను కలుసు కుని రాఖీ కట్టడం ప్రాచుర్యం పొందుతోంది. దీనికి మత సంబంధమైన ప్రాముఖ్యత ఏదీ లేక పోయినప్పటికీ ప్రాచీన సంప్రదాయంగా వస్తోంది.\n\nమహాభారతంలో ద్రౌపది సుమంగళిగా ఉండాలని కోరుకుంటూ శ్రీ కృష్ణుడికి రాఖీ కట్టిన సంఘటన కనిపిస్తుంది. ఇక మన దేశ చరిత్రను పరిశీలిస్తే-రక్షాబంధన్ సంప్రదాయం గురించి విన్న అలెగ్జాండర్ భార్య, పురుషోత్తముడికి రాఖీ కట్టినట్టు చెబుతారు.\n\nమనదేశానికే విలక్షణమైన ఈ పండుగ అన్నాచెల్లెళ్ళ, అక్కాతమ్ముళ్ళ అనురాగ బంధాలను మరింత పటిష్ఠంగా ఉంచడానికి దోహదం చేస్తున్నది. ఈ సంవత్సరం ఆగస్ట్ 9 వ తేదీ రక్షాబంధన్ వస్తున్నది."
        },
        {
            "title": "మన సాంస్కృతిక ఉత్సవాలు : రక్షాబంధన్",
            "page_start": 63,
            "author": "చందమామ బృందం",
            "pdf_page": 63,
            "content": "# విజ్ఞానం .... వినోదం .... వికాసం ....\n\n## విజ్ఞాన వీచికలు :\n\n### కాకి కబుర్లు\n\nమనలో చాలా మందికి బాగా తెలిసిన పక్షికాకి. వేలాది సంవత్సరాలుగా కాకులు మనుషులతో సహజీవనం సాగిస్తున్నాయి. అయినా వాటిని గురించి ఎవరూ పట్టించుకోవడం లేదు. అయితే, ఇటీవల జరిగిన కొన్ని అధ్యయనాల ద్వారా కాకులు సగటుస్థాయి కన్నా ఎక్కువ తెలివికలిగి ఉన్నాయని తెలియవచ్చింది.\n\nకాకులు 'నేఫ్తలీన్ బాల్స్' మీద నాట్యం చేయడానికి మక్కువ చూపుతాయని శాస్త్రవేత్తలు తమ పరిశోధనల ద్వారా తేల్చిచెప్పారు. కాకుల పాదాలకు అంటుకుని వున్న బ్యాక్టీరీయాను నేఫ్తలీన్లోని రసాయనాలు నశింప జేయడంపుట కాకులు వాటి మీద నాట్యం చేయడానికి ఇష్టపడతాయని పరిశోధకులు కనుగొన్నారు. సుప్రసిద్ధ జంతు శాస్త్రవేత్త బెర్న్ హార్డ్ జ్రిమెక్ - అగ్గిపుల్ల వెలిగించడం నేర్చుకున్న కాకులు, వెలుగుతూన్న అగ్గి పుల్లలను తమ రెక్కల కింద పట్టుకోవడం గమనించాడు. కాకులు భూమ్యాకర్షణ శక్తిని చక్కగా ఉపయోగించుకుంటాయి. గుడ్ల పైపెంకును ముక్కుతో పొడిచి పగలగొట్టలేనప్పుడు కాకులు గుడ్లతో పైకి ఎగిరి, వాటిని కిందికి పడేస్తాయి. ఇదెలా ఉంది?\n\n## మన పరిసరాలు\n\n### మంచు ఆశ్చర్యం\n\nసూర్యతాపం గురించి మనకందరికీ తెలుసు. వేసవిలో మండే ఎండలు అందరికీ అనుభవమే. అయితే, సూర్య కిరణాలు మంచును కరిగించ లేవంటే మనకు నమ్మశక్యం కాదు. అయితే, అది అక్షరాలా నిజం!\n\nకొత్తగా ఏర్పడిన మంచు దాని మీద ప్రసరించే 90 శాతం సూర్య కిరణాలను పరావర్తనం చెందేలా చేస్తాయి. అందువల్ల వేడిలోపలికి ప్రవేశించి మంచును కరిగించేస్థాయికి చేరుకోదు. మరి మంచు ఎలా కరుగుతుందని మీరు అడగవచ్చు. అది సముద్రం నుంచి వీచే వెచ్చని గాలికి కరుగుతుంది!\n\nమంచు గట్టిపడి దృఢమైన గడ్డగా తయారయినప్పుడు దాని మీద పడే మూడింటరెండు వంతుల సూర్యరశ్మిని గ్రహించినప్పటికీ దాన్ని కరిగించడం సూర్యరశ్మికి మరీ కష్టమవుతుంది. ఎందుకంటే ఇది అనేక పొరలగుండా లోపలికి వెళ్ళవలసి ఉంటుంది. అందువల్ల చివరగా గ్రహించబడే వేడికి-ద్రవీకరణ స్థాయికి ఉష్ణోగ్రతను పెంచే శక్తి, చిక్కదనం ఉండదు."
        },
        {
            "title": "విజ్ఞానం ... వినోదం ... వికాసం ...",
            "page_start": 64,
            "author": "చందమామ బృందం",
            "pdf_page": 63,
            "content": "# విజ్ఞానం .... వినోదం .... వికాసం ....\n\n## విజ్ఞాన వీచికలు :\n\n### కాకి కబుర్లు\n\nమనలో చాలా మందికి బాగా తెలిసిన పక్షికాకి. వేలాది సంవత్సరాలుగా కాకులు మనుషులతో సహజీవనం సాగిస్తున్నాయి. అయినా వాటిని గురించి ఎవరూ పట్టించుకోవడం లేదు. అయితే, ఇటీవల జరిగిన కొన్ని అధ్యయనాల ద్వారా కాకులు సగటుస్థాయి కన్నా ఎక్కువ తెలివికలిగి ఉన్నాయని తెలియవచ్చింది.\n\nకాకులు 'నేఫ్తలీన్ బాల్స్' మీద నాట్యం చేయడానికి మక్కువ చూపుతాయని శాస్త్రవేత్తలు తమ పరిశోధనల ద్వారా తేల్చిచెప్పారు. కాకుల పాదాలకు అంటుకుని వున్న బ్యాక్టీరీయాను నేఫ్తలీన్లోని రసాయనాలు నశింప జేయడంపుట కాకులు వాటి మీద నాట్యం చేయడానికి ఇష్టపడతాయని పరిశోధకులు కనుగొన్నారు. సుప్రసిద్ధ జంతు శాస్త్రవేత్త బెర్న్ హార్డ్ జ్రిమెక్ - అగ్గిపుల్ల వెలిగించడం నేర్చుకున్న కాకులు, వెలుగుతూన్న అగ్గి పుల్లలను తమ రెక్కల కింద పట్టుకోవడం గమనించాడు. కాకులు భూమ్యాకర్షణ శక్తిని చక్కగా ఉపయోగించుకుంటాయి. గుడ్ల పైపెంకును ముక్కుతో పొడిచి పగలగొట్టలేనప్పుడు కాకులు గుడ్లతో పైకి ఎగిరి, వాటిని కిందికి పడేస్తాయి. ఇదెలా ఉంది?\n\n## మన పరిసరాలు\n\n### మంచు ఆశ్చర్యం\n\nసూర్యతాపం గురించి మనకందరికీ తెలుసు. వేసవిలో మండే ఎండలు అందరికీ అనుభవమే. అయితే, సూర్య కిరణాలు మంచును కరిగించ లేవంటే మనకు నమ్మశక్యం కాదు. అయితే, అది అక్షరాలా నిజం!\n\nకొత్తగా ఏర్పడిన మంచు దాని మీద ప్రసరించే 90 శాతం సూర్య కిరణాలను పరావర్తనం చెందేలా చేస్తాయి. అందువల్ల వేడిలోపలికి ప్రవేశించి మంచును కరిగించేస్థాయికి చేరుకోదు. మరి మంచు ఎలా కరుగుతుందని మీరు అడగవచ్చు. అది సముద్రం నుంచి వీచే వెచ్చని గాలికి కరుగుతుంది!\n\nమంచు గట్టిపడి దృఢమైన గడ్డగా తయారయినప్పుడు దాని మీద పడే మూడింటరెండు వంతుల సూర్యరశ్మిని గ్రహించినప్పటికీ దాన్ని కరిగించడం సూర్యరశ్మికి మరీ కష్టమవుతుంది. ఎందుకంటే ఇది అనేక పొరలగుండా లోపలికి వెళ్ళవలసి ఉంటుంది. అందువల్ల చివరగా గ్రహించబడే వేడికి-ద్రవీకరణ స్థాయికి ఉష్ణోగ్రతను పెంచే శక్తి, చిక్కదనం ఉండదు."
        },
        {
            "title": "ఫోటో వ్యాఖ్యల పోటీ",
            "page_start": 66,
            "author": "చందమామ బృందం",
            "pdf_page": 66,
            "content": "## TEST YOUR IQ\n\n* Where is the sun being photographed every day?\n\n* Crocodiles are closely related to birds than reptiles! If so, what is their relationship with dinosaurs?\n\n* Why is the neck of the camel crooked?\n\n* Which is the Cherry Capital of the world?\n\n* What is India's national game? Kabaddi? Chadugudu? Check out, you'll be surprised.\n\n* Who is considered the 'first warrior' in India's freedom struggle?\n\n* How many varieties of orchid can you trace in Manipur?\n\n* The crocodile forgets all about his friendship with the monkey, so that he can satisfy his wife. When the monkey knows the truth, he manages to escape. How?\n\nIf you feel you are stumped, don't worry, you'll get all the answers in Junior Chandamama August 2006 issue. Go, grab a copy!\n\nJunior\nCHANDAMAMA\n\nTHE ONE-STOP COMPLETE FUN AND ACTIVITY MAGAZINE\n\nNOW AVAILABLE\nAT YOUR NEAREST\nNEWS STAND FOR\nRS.15 PER COPY\n\nFor Further Details write to :\nCHANDAMAMA INDIA LTD.,\n82, Defence Officer's Colony,\nEkkatuthangal, Chennai - 600 097.\n\nPAY ONLY\nRS.150\n\nFOR ANNUAL\nSUBSCRIPTION\nAND SAVE\nRS.30\n\nCHANDAMAMA(Telugu)\n\nRegd. with Registrar of Newspaper for India No. 1114/57. Regd No. TN/CC(S)Dn/159/06-08\nLicensed to post WPP - Inland No.TN/CC(S)Dn/84/06-08,\n\nForeign No. 85/06-08\n\nAUGUST 2006"
        }
    ]
}