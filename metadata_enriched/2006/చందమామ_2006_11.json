{
    "book_id": "చందమామ_2006_11",
    "stories": [
        {
            "title": "పాఠకుల లేఖలు",
            "page_start": 6,
            "author": "చందమామ బృందం",
            "pdf_page": 5,
            "content": "# పాఠకుల లేఖలు\n\n1965 సం. నుంచి చందమామ పాఠకుడిని. 1984 నుంచి చందమామ రచయితని. అప్పటిలో సాయంసమయాలు ఇంటి ముందున్న అరుగు మీద అక్కతో కలసి కూర్చుని చందమామ చదవడం ఇప్పటికీ జీవితంలో అందమైన అనుభవం. చందమామలో తొలికథ ప్రచురించబడడం జీవితంలో ఒక మధురఘట్టం. పాఠకుడిగా చదివించినట్లే, రచయితగా చందమామ ఎంతో ప్రోత్సహించింది.\n\nచందమామ చదవడం మన సంస్కృతిని పరిరక్షించుకోవడమే అవుతుంది. మధ్యలో కొంత కాలం చందమామ ఆగినప్పుడు ప్రవహిస్తున్న 'జీవనది' ఆగినంత బాధ కలిగింది. భగవత్కృష్ణపవలన మరలా ఆ జీవనది మనముందుకొచ్చింది.\n\nరామాయణకాలంలో బాలరాముడు చందమామ కావాలని మారాం చేస్తే దశరథ మహారాజు అద్దంలో చందమామ చూపించి మురిపించాడు. అదే నేడైతే తప్పక ఈ చందమామ చేతిలో పెట్టిఉండేవాడు. ఆకాశానికి ఆ జాబిలి అందం. అవనికి ఈ చందమామ 'వరం'. ఆచంద్ర తారార్కం మన చందమామ అద్వితీయంగా వెలుగులు విరజిమ్మాలని మనస్సూర్తిగా కోరుకుంటున్నాను.\n\n- ఎన్. శివనాగేశ్వరరావు, తెనాలి (ఆం.ప్ర)\n\nనేను చందమామను 1956 నుండి ఎరుగుదును. అప్పుడు దాని వెల 60 పైసలు.\n\nబేతాళ కథలు, బోధిసత్వుని కథలు, మాయలమారి కథలు, పౌరాణిక కథలతో ప్రతీ సంచిక ఎంతో ఆకర్షణీయంగా ఉండేది. అదే బాణీలో నేడు కూడా నడుస్తున్న ఏకైక బాలల పత్రిక ఇదొక్కటే! పూర్వం క్విజ్‌లు లేవు. నేటి బాలబాలికలకు, పెద్దలకు ఈ క్విజ్‌ల మూలంగా మెదడుకు మేత కలిగి విజ్ఞానవంతులుగా చేస్తూంది. అప్పుడు పేజీలు ఎక్కువగా ఉండేవి. శంకర్‌గారి బొమ్మలు కళ్ళకు కట్టినట్లుండేవి. నిండునూరేళ్ళు వర్ధిల్లాలని కోరుతాను.\n\n- పక్కి బాలకృష్ణారావు, గరివిడి (ఆం.ప్ర)\n\nఆగస్ట్ చందమామ చూసి చాలా ఆనందం కలిగింది. కారణం ఇతర శీర్షికల కన్నా కథలకే ఎక్కువ చోటు లభించినందుకు. అంతకు మించి చాలా రోజుల తరవాత వీరా, సీతారాం వంటి వారిచే చిత్రాలు వేయించినందుకు.\n\n- వై. గోపాల్, ఎస్. రవి. ఎస్. శ్రీదేవి, హైదరాబాదు (ఆం.ప్ర)\n\nగౌరవం\n\nజనకపురిలో శ్రీధాముడనే భాగ్యవంతుడికి కాముడు, పాత్రుడు అని ఇద్దరు కొడు కులు. వాళ్ళిద్దరూ చక్కగా చదువుకుని పెద్ద వాళ్ళయి బుద్ధిమంతులన్న పేరు తెచ్చుకు న్నారు. తండ్రి వాళ్ళిద్దరికీ తగిన సంబంధాలు చూసి పెళ్ళి చేశాడు కాని, ఆస్తివ్యవహారాలు మాత్రం ఇంకా తనే చూస్తున్నాడు.\n\nశ్రీధాముడి భార్య రమాదేవి ఒకనాడు భర్తతో ఈ విషయం ప్రస్తావించింది. “మన పిల్లలు బుద్ధిమంతులే కాని, ఆస్తి చేతికి వచ్చాక, వాళ్ళెలా మారుతారో తెలియదు. ఇప్పటిలాగే వాళ్ళు మనల్ని గౌరవిస్తారని నమ్మకం కుదరడానికి కొన్నాళ్ళు పరీక్షిద్దాం,” అని చెప్పి, ఆయన తన ఇంటిని మూడు వాటాలు చేశాడు. మధ్య వాటాలో తను ఉంటూ, అటూ ఇటూ కొడుకులచేత వేరు కాపురాలు పెట్టించాడు. పెత్తుం తనదేఅయినా, పనులన్నీ కొడుకులకు అప్పగించి వాళ్ళ చేత లను గమనించసాగాడు.\n\nపెద్దవాడు కాముడు ఆస్తిని ఇంకా ఇంకా పెంచాలని ఆలోచిస్తూ, తుకు తోచినఉపాయాలను తండ్రికి చెప్పి, ఆయన ఆమోదించాకే అమలు చేసేవాడు.\n\nచిన్నవాడు పాత్రుడు రోజూ నిద్రలేస్తూనే శ్రీధాముడి తండ్రి కుచేలుడి చిత్రపటానికి నమస్కరిస్తాడు. కుచేలుడి పేరు మీద అంతో ఇంతో దానధర్మాలు చేస్తూ, అందుకు తండ్రి అనుమతి కూడా అడగడు. ఎవరడిగినా కుచే లుడిమనమడినంటాడేత్పుతనపేరుచెప్పుడు.\n\nఇలా ఒక ఏడాది గడిచాక, శ్రీధాముడు భార్యాసమేతంగా తీర్థయాత్రలకు బయలు దేరుతూ, తన ఆస్తిని రెండు భాగాలు చేసి చిన్న భాగం కాముడికీ, పెద్ద భాగం పాత్రుడికీ అప్పజెప్పాడు. కాముడు చిన్నబుచ్చకు న్నాడు. భార్య అతన్ని హెచ్చరిస్తూ, “ఆస్తిని ఇద్దరు కొడుకులకూ సమానంగా పంచాలి. లేదా పెద్దవాడివైన నీకు పెద్ద భాగమివ్వాలి. నువ్వు ఊరుకోకుండా వెంటనే మీ నాన్నను\n\n“షుంధర”"
        },
        {
            "title": "గౌరవం",
            "page_start": 7,
            "author": "చందమామ బృందం",
            "pdf_page": 7,
            "content": "అడుగు,” అన్నది. కాముడు ఆమె మాట\nపాటించాడు.\n\nకొడుకు గోడు విన్న శ్రీధాముడు నిర్ల\nక్యంగా నవ్వి, “ఈ ఆస్తినా స్వార్జితం. పంపకం\nనా ఇష్టం. నాకు మీతాత, అనగా నా తండ్రి\nకుచేలుడంటే భక్తి, గౌరవం. ఆయన్ను\nగౌరవించే పాత్రుడికి పెద్ద భాగమిచ్చాను.\nఐతే, ఈ పంపకం తాత్కాలికం. నా తీర్థ\nయాత్రలయ్యేసరికి నీలో నేను మెచ్చేమార్పు\nవస్తే, పెద్ద భాగం నీకే దక్కవచ్చునేమో,\"\nఅనేసి యాత్రలకు వెళ్ళిపోయాడు.\n\nపాత్రుడు కుచేలుణ్ణి గౌరవించడం వెనక\nఇంత కథ ఉన్నదని తెలియని కాముడాళ్చర్య\nపడి, తమ్ముణ్ణి కలిసి, “తాత చనిపోయిన\nప్పుడు నీకు మూడేళ్ళయితే నాకు ఆరేళ్ళు.\nనాకే తెలియని ఆయన గొప్పతనం నీకెలా\n\nతెలుసు? ఆయనపై నీకింత అభిమానం\nఎందుకు?” అని అడిగాడు.\n\n“మన తండ్రికి జన్మనివ్వడం ఆయన\nగొప్పతనం. మన తండ్రిని సంతోషపెట్టడం నా\nధ్యేయం,” అన్నాడు పాత్రుడు.\n\nఆ తరువాత కాముడు ఆ విషయం గురించి\nబాగా ఆలోచించి, పాత్రుడి వద్ద వున్న పటా\nనికి మూడింతల పరిమాణంలో కుచేలుడి\nచిత్రపటాలను రెండింటిని తయారు చేయిం\nచాడు. ఒక పటాన్ని తన ఇంట్లో అలంకరిం\nచాడు. రెండవ పటాన్ని ఊరి గుడి మంట\nపంలో అలంకరించడానికి నూరువరహాలు\nచందా ఇచ్చాడు.\n\nఇలా ఉండగా జనకపురికి పొరుగు గ్రామ\nమైన సీతాపురంలోని చలమయ్య అనే రైతు,\nఅప్పులపాలైపోయి, తీర్చేమార్గం తెలియక,\nఆత్మహత్య చేసుకోబోయాడు. ఆ సమ\nయంలో అక్కడికి వచ్చిన పాత్రుడు అతణ్ణి\nఅడ్డుకుని కాపాడాడు. తర్వాత విషయం అడిగి\nతెలుకుకుని, “నీకు నేను మా తాత కుచే\nలుడి పేరు చెప్పి పది వరహాలిస్తాను. ఆ పెట్టు\nబడితో పాలం సాగుచెయ్యి. మా తాత మహి\nమతో నీ కష్టాలన్నీ తీరిపోతే, నా డబ్బు నాకు\nతిరిగి ఇద్దువుగాని,” అని ధైర్యం చెప్పాడు.\n\nఆ డబ్బు తీసుకుని సీతాపురం తిరిగి\nవెళ్ళిన చలమయ్యకు – మరునాడు పాలం\nదున్నుతుండగా లంకెబిందెలు నాగలి కర్రుకు\nఅడ్డుతగిలాయి. వాటినతడు గ్రామాధికారికి\nచూపితే, ఆయన బిందెల మీది రాతలను\nచదివి, “ఇవి నీ పూర్వులు నీకోసం పాతి\nపెట్టినవి. ఈ ధనం నీదే!” అన్నాడు.\n\nచలమయ్య జాతకం మారిపోయింది. అతడు జనకుపురి వెళ్ళి, పాత్రుడికి డబ్బు తిరిగి ఇచ్చి, కృతజ్ఞతలు చెప్పాడు. “ఇందులో నాదేంలేదు. అంతా మా తాత కుచేలుడి మహిమ,” అన్నాడు పాత్రుడు. “నేనే కాదు. కుచేలుడి మహిమ అందరూ తెలుసుకోవడా నికి, మా ఊరి గుడిలో ఆయనపటం ఆవిష్క రించి, వేడుక చేస్తాను. అది నీ ఆధ్వర్యంలోనే జరగాలని నా కోరిక. నువ్వు తప్పక రావాలి,” అన్నాడు చలమయ్య.\n\nఈలోగా తీర్థయాత్రలు ముగించుకుని శ్రీధాముడు రెండు రోజుల్లో తిరిగి రాగలనని కొడుకులకు కబురు పంపాడు. ఆ కబురం దిన సమయానికే సీతాపురంలో వేడుకలకు రమ్మని చలమయ్య నుంచి పిలుపు వచ్చింది. తండ్రి వచ్చేసరికి, తిరిగి వచ్చేస్తామని అన్నకు చెప్పి సీతాపురం వెళ్ళాడు పాత్రుడు.\n\nఅయితే, శ్రీధాముడు వచ్చిన సమయానికి పాత్రుడు జనకుపురికి చేరుకోలేక పోయాడు. కాముడాయనకు ఘనస్వాగతం పలికాడు. తండ్రి పాత్రుడి గురించి అడిగితే, చలమయ్య విషయం చెప్పి, “నువ్వొస్తున్నట్టు తెలిసీ తమ్ముడు సీతాపురం వెళ్ళాడు,” అంటూ నిష్టూరంగా మాట్లాడాడు. ఆ తరవాత తండ్రి గౌరవార్థం విందు చేసి ఊరి పెద్దలను పిలి చాడు. అందరూ కాముడికి తండ్రిపై ఉన్న గౌరవాభిమానాలను కొనియాడారు.\n\nఆ సమయంలో అక్కడికి వచ్చిన ఒక మనిషి, “అయ్యా, కాముడుగారు ఎక్కడ ఉంటారు?” అని అడిగాడు. కాముడు ముందుకు వచ్చి, “నేనే కాముణ్ణి. ఏం కావాలి?” అని అడిగాడు. “సీతాపురం నుంచి కుచేలుడుగారి మనవడు పంపగా వచ్చాను. ఆయన రేపు సాయంకాలానికి ఇక్కడికి వస్తున్నట్టు చెప్పమన్నారు,” అన్నాడు. అది విన్న శ్రీధాముడు ఆ మనిషినడిగి సీతాపురం వేడుకల వివరాలు తెలుసుకుని, “ఆహా, పెద్దలంటే పాత్రుడికున్న గౌరవం, అపారం,” అని మెచ్చుకున్నాడు.\n\nవిందు ముగిసి అందరూ వెళ్ళిపోయాక, “నీ పట్ల తమ్ముడు చూపిన గౌరవానికీ, నేని చ్చిన గౌరవానికీ తేడా కనబడుతూనే ఉంది. తాతగారి విషయానికి వస్తే, తమ్ముడాయన పేరుతో ఇచ్చిన డబ్బు వెనక్కు తీసుకున్నాడు. సీతాపురం గుడిలో చలమయ్య పెట్టిన తాత గారి చిత్రపటం చూడ్డానికి వెళ్ళాడు. నూరు వరహాలు ఖర్చుపెట్టి మన ఊరి గుడిలో\n\nతాతగారి చిత్రపటాన్ని పెట్టించిన నాకంటే వాడి గౌరవం గొప్పదనడం నీ పక్షపాత బుద్ధి కాదా?'' అన్నాడు కాముడు ఉక్రోషంగా.\n\nఅందుకు శ్రీధాముడు నవ్వి, 'ఏది చేసినా నీ పేరుతోనే చేస్తూ నువ్వు పేరు తెచ్చుకుంటు న్నావు. అన్నీ తాత పేరుతో చేస్తూ ఆయన పేరునిలబెడతూన్న పాత్రుడి గొప్పతనం గ్రహించలేని నీకు గౌరవం అంటే ఏమిటో చెప్పగలవాడు దండకారణ్యంలో గురుకులా శ్రమం నడుపుతూన్న సుమేధుడొక్కడే. తమ్ముడు తిరిగి వచ్చాకవాణ్ణివెంటబెట్టుకుని ఆయన వద్దకు వెళ్ళు. నీకు సందేహ నివృత్తి అవుతుంది,'' అన్నాడు.\n\nమరునాటి సాయంత్రానికి పాత్రుడు తిరిగి వచ్చాడు. రెండు రోజుల తరవాత, తండ్రి ఆనతి ప్రకారం అన్నదమ్ములిద్దరూ దండకారణ్యం\n\nవెళ్ళి సుమేధుణ్ణి కలుసుకున్నారు. కాముడి సందేహం విన్న సుమేధుడు, 'నీ తమ్ముడు పెద్దలను నీకంటే మిన్నగా గౌరవిస్తాడని నీ తండ్రి అభిప్రాయం. మీరిద్దరూ కొన్ని రోజులు ఇక్కడే నా ప్రియశిష్యుడు సునాధుడితో ఉంటూ-అన్నీ అతడు చెప్పినట్టే చేయండి,'' అంటూ వారిని సునాధుడికి అప్పగించాడు.\n\nమరునాడు సుమేధుడు వారిని సూర్యో దయానికి ముందే నిద్రలేపి, చన్నీటి స్నానం చేయించాడు. ఆ తరవాత ముగ్గురూ వెళ్ళి, సుమేధుడు శిష్యులకు చెబుతూన్న పాఠాలు విన్నారు. పాఠాలు చెప్పడం అయ్యాక సుమేధుడు, 'ఇప్పుడు మీరు అడవిలోకి వెళ్ళి నేలరాలిన ఫలాలు సేకరించండి. చెట్టు నుంచి పండును కోయవద్దు. జీవహింసకు పాల్పడవద్దు. సేకరించిన ఆహారాన్ని అందరూ సమంగా పంచుకుని తినండి,'' అన్నాడు.\n\nకాముడు, పాత్రుడు సునాధుడితో కలిసి అడవిలోకి వెళ్ళారు. దారిలో సునాధుడు వారిని ఒక చెట్టెక్కి పళ్ళు కోయమన్నాడు. గురువు వద్దన్నాడని కాముడు కొయ్యన న్నాడు. పాత్రుడు మాత్రం చెట్టెక్కబోతే అక్కడున్న కోతి ఒకటి మీద పడబోయింది. సునాధుడు చెప్పగా అతడా కోతిని చిన్నరాయి తీసి గురిచూసి విసిరి తరిమేశాడు. కాముడు వారిస్తున్నా వినలేదు. చెట్టెక్కి సునాధుడు చెప్పినన్ని పళ్ళు కోశాడు. 'కష్టపడి కోసిన పళ్ళు. వీటిని ఇతరులతో పంచుకోవద్దు. మనమే తినేద్దాం,'' అన్నాడు సునాధుడు. పాత్రుడు సరేనన్నాడు. అయితే, గురువు మాటను అతిక్రమించడానికి ఇష్టపడని\n\nకాముడు, పరుగున సుమేధుడి వద్దకు వెళ్ళి\nజరిగినదంతా చెప్పాడు. సుమేధుడు పాత్రుణ్ణి\nపిలిపించి సంజాయిషీ అడిగాడు.\n\n“గురువర్యా, మీ ఆశ్రమంలో ఉండగా –\nఅన్నీ సునాధుడు చెప్పినట్టే చేయమని నన్ను\nఆదేశించారు కదా? నేను మీ ఆదేశాన్ని పాటిం\nచాను,” అన్నాడు పాత్రుడు.\n\nఅందుకు కాముడు, “మరి గురువు\nపాఠం చెబుతూ ఇచ్చిన ఆదేశాల మాటేమిటి?”\nఅంటూ తమ్ముణ్ణి నిలదీశాడు.\n\nఅప్పుడు సుమేధుడు చిన్నగా నవ్వి, “నా\nపాఠాలు నా శిష్యులకోసమే తప్ప, మీ కోసం\nకాదు. నువ్వు, పాత్రుడు ఇక్కడికి విద్యార్థు\nలుగా రాలేదు. నేను మిమ్మల్ని అన్నీ సునా\nధుడు చెప్పినట్టే చేయమని ఆదేశించాను.\nసునాధుడు నా మాట పాటించక పోతే అతడు\nనన్ను అగౌరవపరచినట్టు. సునాధుడి మాట\nపాటించక పోతే మీరు నన్ను అగౌరవపరి\nనట్టు. ఇప్పుడు నువ్వే చెప్పు. పెద్దల్ని గౌర\nవించేది పాత్రుడా, నువ్వా?” అన్నాడు.\n\nకాముడు తెల్లబోయి, “అసలీ సమస్య\nఅంతా సునాధుడు మిమ్మల్ని అగౌరవ పర\n\nచడంవల్ల కదా వచ్చింది?” అన్నాడు.\n“ఇందులో సునాధుడి తప్పేమీ లేదు.\nమిమ్మల్ని పరీక్షించడం కోసం నేనే అతణ్ణి\nఅలా చెయ్యమన్నాను. నా వ్రియశిష్యుడి\nప్రమ్తృలోనూ, ఆ ఆదేశులోనూ ఏదో ఆంతర్యం\nఉన్నదని నీకు స్ఫురించ లేదంటే నీకు నా\nమీద గౌరవం లేదని అర్థం. కాదంటావా?”\nఅన్నాడు సుమేధుడు.\n\nతన తండ్రి శ్రీధాముడు చేసిన ఆస్తిపంప\nకంలో ఏదో ఆంతర్యం ఉన్నదని గ్రహించక,\nఅదేమని ఎదురుతిరగడం వల్ల – తనకు\nఆయనపట్ల గౌరవం తక్కువేనని అప్పటికి\nఅర్థమైంది కాముడికి. తరవాత సుమేధుడికి\nపాదాభివందనం చేసి, తమ్ముడితో కలిసి\nజనకపురి వెళ్ళి తండ్రిని తన తప్పు క్షమించ\nమని వేడుకున్నాడు.\n\nఅప్పుడు శ్రీధాముడు, “తండ్రి నిర్ణయాన్ని\nతప్పుపట్టడం గౌరవం కాదని నువ్వు గ్రహించా\nలనే ఇదంతా చేశాను. కానీ, మీరిచ్చే గౌరవాన్ని\nబట్టి ఆస్తిపంపకం చేయడం నాకూ గౌరవం\nకాదు,” అంటూ కొడుకులిద్దరికీ ఆస్తిని\nసమంగా పంచి ఇచ్చాడు."
        },
        {
            "title": "నరకం చూపేవాడు",
            "page_start": 12,
            "author": "చందమామ బృందం",
            "pdf_page": 11,
            "content": "# నరకం చూపేవాడు\n\nఏదో విధంగా తునపారుగునేవుంటున్న రామేశాన్ని మించిపోవాలనుకునేకామేశు, దూరగ్రామంలో చిత్రకళాభ్యాసం చేసివచ్చి, తన ప్రతిభను ప్రదర్శించే అవకాశం కోసం ఎదురుచూస్తున్నాడు.\n\nఆ సంవత్సరం ఊళ్ళో దొంగతనాలెక్కువయ్యాయి. పట్టుబడిన దొంగలను సంకెళ్ళు వేసి ఊళ్ళో తిప్పినా, కారాగారంలో వేసి కరిన శిక్షలు విధించినా, వాళ్ళల్లో సిగ్గు పుట్టడం లేదు, మార్పు రావడం లేదు.\n\nగ్రామాధికారి ఊరి పెద్దలను సంప్రదించాడు. ఆయన వాళ్ళతో, “ఊళ్ళో సతీసావిత్రి హరికథాకాలక్షేపం ఏర్పాటు చేసి, ఖైదీలకు వినిపిద్దాం. ఆ కథలో, సావిత్రి, తన భర్త సత్యవంతుడి ప్రాణాలు తీసుకుని పోతున్న యముడి వెంట పడుతుంది కదా! అప్పుడు యముడు, ఆ మహాపతిప్రతను భయపెట్టి వెనక్కు పంపాలని, నరకలోకం ఎంత భయంక రంగావుంటుందో వర్ణిస్తాడు. ఇహానికి భయపడని వాళ్ళుకూడా, పరానికి భయపడతారు కాబట్టి, నరకభయంతో దొంగలు దొంగతనాలు మానొచ్చు,” అన్నాడు.\n\nకామేశం వెంటనే, “నరకలోకం బొమ్మను చూపిస్తే, వాళ్ళు మరింతగా హడలిపోతారు. కాబట్టి నరకలోకం బొమ్మను సహజంగా వేసినవారికి మంచి బహుమతిని ప్రకటిద్దాం,” అన్నాడు.\n\n“ఐతే, ఉపాయం బాగుంది కానీ, బహుమతికి నేనొప్పుకోను,” అన్నాడు రామేశం.\n\n“ఇలా అభ్యంతరం చెప్పడం సంస్కారం కాదు,” అన్నాడు కామేశం నిష్ణారంగా.\n\nరామేశం నవ్వి, “బ్రతికున్న వాళ్ళకు నరకం చూపించే బొమ్మవేయడం చిత్రకళ అనీ, ఆ వేసిన వాళ్ళకు బహుమతి ఇవ్వడం, సంస్కారమనీ నాకు అనిపించదు. ఆపైన ఊరి పెద్దల ఇష్టం!” అన్నాడు.\n\nఅంతా నవ్వారు. కామేశం, రామేశం చేతిలో మరోసారి భంగపడ్డాడు. -‘బాబి’\n\nరాకాసిలోయ\n\n15\n\n[తనకు అరణ్యంలో జరిగిన ప్రమాదాన్ని గురించి బ్రహ్మదండి మాంత్రికుడు, రాజగురువుకు వార్తపంపాడు. సేనానాయకుడు; కేశవుడూ వాళ్ళ కోసం అరణ్యమంతా గాలించేందుకు సైనికులను పంపాడు. కోయలపెద్ద, కేశవుణ్ణీ, అతడి అనుచరులనూ ఎలాంటి ఆపదా రాకుండా సురక్షితంగా రాజ్య సరిహద్దులు దాటించేందుకు ఇద్దరు కోయయువకుల్ని నియోగించాడు. తరవాత-]\n\nకోయయువకుల వెంట అరణ్యంలో కొంత దూరం ప్రయాణించేసరికి, కేశవుడూ వాళ్ళకు, తాము బ్రహ్మపురరాజ్య సరిహద్దులు దాటి పారిపోవటం అంత తేలిక కాదని అర్థమై పోయింది. బ్రహ్మపుర సేనానాయకుడు పంపిన సైనికులు అరణ్య మార్గాల వెంట విచ్చలవిడిగా తిరుగుతున్నారు. అంతేకాక, అర్ధరాజ్యం వస్తుందన్న ఆశతో కొందరు ఆటవికులు కేశవుడి కోసం చెట్లూపుట్టలూ వెతుకుతున్నారు. ఇంతమంది కనుగప్పి పారిపోవటం సాధ్యమా? అన్న అనుమానం\n\nముగ్గుర్నీ బాధించసాగింది. “రాజ్యసరి హద్దులు దాటి పోయేందుకు సైనికుల కెవరికీ తెలియని రహస్యమార్గాలు మీకేమైనా తెలుసా?” అని కేశవుడి ముసలి తండ్రి, కోయయువకుల్ని ప్రశ్నించాడు.\n\n“మాకు ఈ అరణ్యంలో తెలిసిన అనేక రహస్య మార్గాలున్నవి. వాటిల్లో ఏ ఒక్కటీ బ్రహ్మపుర సైనికులకు తెలియదని నా నమ్మకం. మనకు ప్రమాదం వచ్చేది వాళ్ళ నుంచి కాదు. రాజు ఇస్తానన్న అర్ధ రాజ్యానికి ఆశించి, మిమ్మల్ని పట్టుకోజూస్తున్న ఆట"
        },
        {
            "title": "రాకాసిలోయ – 15",
            "page_start": 13,
            "author": "చందమామ బృందం",
            "pdf_page": 13,
            "content": "వికులే మనకు ప్రమాద కారులు. వాళ్ళు కూడా అన్ని గుప్త మార్గాలూ తెలుసు,” అన్నాడొక కోయయువకుడు. అంతలో వాళ్ళకు ఎదురుగావున్న కొండరాళ్ళ మీద కొందరు సైనికులు కనిపించారు. వాళ్ళ వెంట ఇద్దరు ఆటవికులు కూడా వున్నారు.\n\n“అందరూ చెట్లచాటుకు పదండి. సైని కులు మనకేసే వస్తున్నట్టున్నది,” అంటూ కోయయువకులు చప్పన వెనుదిరిగి, చెట్ల మాటుకు పరిగెత్తారు. కేశవుడూ, జయ మల్లూ, ముసలివాడూ కూడా వాళ్ళవెంట పరిగెత్తారు.\n\nఅందరూ చెట్లచాటున దాక్కుని, సైని కుల కేసి చూడసాగారు. జయమల్లు పెద్దగా నిట్టూరుస్తూ, “మేం కోయవేషాలు వేసు కున్నాం గదా, అలాంటప్పుడు సైనికులతో దాగుడుమూత లెందుకు? నిర్భయంగా\n\nవాళ్ళు చూస్తూండగానే రాజ్యసరిహద్దులు దాటవచ్చునే!” అన్నాడు.\n\n“సైనికులకు మీరు కోయవాళ్ళలా కని పించవచ్చునేమోగాని, వాళ్ళ వెంటవున్న ఆటవికులు మీ రెవరైందీ వెంటనే పసిగట్ట గలరు,” అన్నాడొక కోయయువకుడు.\n\nజయమల్లు అతణ్ణి మరేదో అడగబోయేం తలో, వెనకవైపు నుంచి పెద్ద కలకలం విన బడింది. చప్పన అందరూ అటుకేసి తిరిగి చూశారు. దూరంగా చెట్లచాటు నుంచి తమ కేసే వస్తున్న సైనికులు కొందరు వాళ్ళకు కని పించారు.\n\n“వాళ్ళింకా మనను చూడలేదు. మనం ఎటు పారిపోయేందుకూ అవకాశంవున్నట్టు లేదే!” అంటూ కేశవుడు విల్లంబులు చేతికి తీసుకున్నాడు. కోయయువకుడు అతణ్ణి వారిస్తూ, “అంతమందితో మనం యుద్ధం చెయ్యలేం. అదుగో, ఆ కనబడే గుహల్లో ఎక్కడైనా దాక్కుందాం,” అంటూ కొండకేసి బయలుదేరాడు.\n\nఅందరూ చెట్ల చాటున నక్కుతూ, ముందుకు కదిలారు. ఎదురుగా కొండ పాదంలో వాళ్ళకు చాలా గుహలు కనిపించినై. సైనికులు తమ కోసం ఆ గుహలు వెతకటం ప్రారంభిస్తే, తాము బోనులో చిక్కిన ఎలుకల్లా దొరికిపోతారు. ముసలివాడు ఈ అనుమానాన్ని కోయయువకులకు చెప్పాడు. వాళ్ళనూ ఇలాంటి అనుమానమే బాధిస్తున్నది. చెట్లచాటున దాక్కునే అవకాశంలేదు. తమను అన్ని వైపుల నుంచీ సైనికులు చుట్టు ముట్టుతున్నట్టున్నది. బహుశా, వాళ్ళు\n\nగుహల్లో తమ కోసం వెతికేందుకు వస్తు\nన్నారు. అదృష్టమల్లా, ఇంతవరకూ తాము\nవాళ్ళ కంటబడకపోవటం!\n\nహఠాత్తుగా ముందు నడుస్తున్న కోయ\nయువకుడు ఆగిపోయాడు. అతడి మార్గానికి\nఎదురుగా వున్న ఒక రాతి చాటు నుంచి, ఒక\nనక్క ఎగిరి దూరంగా దూకింది. ఆ వెంటనే\nరెండు చిన్నపిల్లలు దాని కేసి పరిగెత్తినై.\nకోయయువకుడు బాణం తీసి, తల్లి నక్కను\nదూసుకుపోయేట్టు వదిలాడు. అది వెనక్కు\nతిరిగిచూడకుండా, ఎదురుగా వున్న గుహల్లో\nఒకదాని కేసి దౌడుతీసింది.\n\n“అదృష్టం కొందికీ మనకీ నక్క ఎదురైంది.\nఅది ప్రవేశించిన గుహచూశారు గదా? మనం\nకూడా దాంట్లోకే వెళదాం,” అన్నాడు కోయ\nయువకుడు.\n\n“సైనికులు ఆ గుహలన్నీ గాలించేందుకే వస్తున్నారు. అందులో ఏమాత్రం సందేహం లేదు,” అన్నాడు జయమల్లు.\n\n“వస్తే ఏం? మనం ఆ గుహలో వుండం\nగదా! శత్రువు నుంచి పరిగిత్తే నక్క ఏదీ,\nపారిపోయేందుకు మరోమార్గంలేని గుహలో\nప్రవేశించదు. పైగా, ఇది పిల్లలనక్క!”\n\nఅన్నాడు కోయయువకుడు.\n\nకేశవుడూ, అతడి ముసలితండ్రీ, జయ\nమల్లూ పొందిన ఆశ్చర్యం అంతా ఇంతా\nకాదు. వాళ్ళు కోయయువకుల వెంట పరిగెత్తి\nగుహలో ప్రవేశించారు. గుహఅంతా చిమ్మ\nచీకటిగా వున్నది. ఎక్కడా వెలుగు లేదు.\nకోయయువకుడి ఊహ తప్పని ఆ ముగ్గురూ\nభావించారు.\n\n“గుహలోనుంచి బయిటికి పోయేం\nదుకు మరోమార్గం వున్నట్టులేదే?” అన్నాడు\nజయమల్లు నిస్పృహగా. కోయయువకు\nలిద్దరూ మెల్లిగా ఏమో మాట్లాడుకోసాగారు.\nకేశవుడు, గుహలో నుంచి తల బయిటికి\nపెట్టి అన్ని వైపులకూ కలయచూశాడు.\nసైనికులూ, వాళ్ళకు దారిచూపుతున్న ఆట\nవికులూ గుహల కేసే వస్తున్నారు.\n\nకేశవుడు చప్పన వెనుదిరిగి ఏదో అనబో\nయేంతలో, కోయయువకుడి చేతిలో కాగడా\nగప్పన వెలిగింది. అతడు, జయమల్లు కేసి\nతిరిగి, “నక్క ఇంకా ఈ గుహలోనేవున్నదని\nమీ అనుమానమా?” అంటూ నవ్వి, “అది\nవెళ్ళినమార్గానే మనం పోవలసివుంటుంది,”\nఅంటూ ముందుకు కదిలాడు. అందరూ\nకలిసి గుహలో ఓ ఇరవై అడుగుల దూరం\nనడిచే సరికి, హఠాత్తుగా పెద్దగాలి తాకి,\n\nకోయయువకుడి చేతిలోని కాగడా గుప్ప మంటూ ఆరిపోయింది.\n\n“చూశారా, గుహనుంచి బయిటికి పారి పోయేందుకు మార్గం ఎక్కడవున్నదో తెలిసి పోయింది,” అంటూ కోయయువకుడు పక్కకు రెండడుగులు వేసేసరికి, పైనుంచి పెద్ద వెలుగు అతడి మీద పడింది. అతడు తతిమ్మా వాళ్ళకు సౌంజ్ఞచేసి, అక్కడవున్న రాళ్ళ ఆధారంతో పాకుతూ, పైనున్న కంత అంచును గట్టిగాపట్టుకుని, ఒక్క ఊపులో పైకి వెళ్ళిపోయాడు. మిగిలిన నలుగురు కూడా అతణ్ణి అనుసరించి, గుహలో నుంచి వున్న రహస్య మార్గంకుండా త్వరత్వరగా బయిటికి వెళ్ళారు.\n\nఅక్కడ కొండ మీద నిలబడిచూస్తే, ఆ ప్రదేశమంతా నిర్జుంగా కనిపించింది. దూరంగా దిగువున ఒక నది ప్రవహిస్తున్నది. ఆ నది\n\nలోకి చొచ్చుకు వచ్చిన ఒక కొండా, దాని మీది నుంచి నదిలోకి పడుతున్న ఒక జలపాతమూ వాళ్ళ కంటబడింది.\n\n“ఆ జలపాతం చాటున ఒక సౌరంగం వున్నది. ఆ సౌరంగం నీటి మార్గాన కొద్ది దూరం ప్రయాణించి, అవతలవున్న నది పాయను చేరవచ్చు. అది దాటితే కపిల రాజ్యం!” అన్నాడొక కోయయువకుడు.\n\nఅంతలో రెండవ కోయయువకుడు చిన్నగా అరిచి, “చూడండి, చూడండి! అదుగో, ఆ నది ఒడ్డున, గుట్టల చాటుగా సైనికుల శిబిరాలు కనిపిస్తున్నవి,” అన్నాడు.\n\nఅందుకూ అటుకేసి చూశారు. నది అంచున పదీ పన్నెండు డేరాలు వున్నవి. వాటి ముందు ఒక పెద్దఈటె పట్టుకుని ఒక సైనికుడు నిలబడివున్నాడు.\n\n“సైనికులందరూ మన కోసం కొండలూ గుట్టలూ గాలించేందుకు వెళ్ళినట్టున్నది. ఆ ఒక్కడే కాపలా కాస్తున్నాడు. వాణ్ణి హత మారిస్తే, మనం నదిని నిరాటంకంగా దాట వచ్చు,” అన్నాడు కేశవుడు. అవునన్నట్టు అందరూ తలలువూపారు. కేశవుడు రొండిన వేలాడుతున్నచిన్న కత్తిని ఒరలో నుంచి లాగి, పిల్లిలా ఆ సైనికుడి కేసి నడవసాగాడు. సైనికుడి దృష్టి మరోవైపుకు మళ్ళివున్నది.\n\nకేశవుడికి వెనకగా అందరూ బయలు దేరారు. ఒక్క బాణం దెబ్బతో సైనికుణ్ణిచంప వచ్చు. కాని, చచ్చేముందు వాడు కేకవేస్తే, తమ ఉనికి వాడి అనుచరులకు తెలిసి పోతుంది. వాణ్ణి కిక్కురు మనకుండా తుద ముట్టించాలి!\n\nఅందరూ ఇలా ఆలోచిస్తూ, చడీచుప్పుడూ లేకుండా రాళ్ళచాటున నక్కుతూ వెళుతు న్నారు. ఇంతలో కేశవుడు కాపలా సైనికుడి వెనకవున్న బండరాయిని చేరి, దాని వెనక నుంచి, ఒక్క వూపులో పైకెగిరి, సైనికుడిమెడ కేసి కత్తివిసిరాడు. సైనికుడు కిక్కురుమన కుండా దుంగలా ముందుకు పడిపోయాడు.\n\nకేశవుడు లేచి నిలబడ్డాడు. అక్కడికి సుమారు నూరుగజాల దూరంలో నదీ తీరం వున్నది. తీరాన నాలుగైదు దోనె పడవలు నీటిలో తేలియాడుతున్నవి. కేశవుడు చేయి ఊపగానే అందరూ బిలబిల మంటూ నదీ తీరానికి పరిగెత్తారు.\n\n“అందరం కలిసి ఒకే దోనెలో వెళ్ళటం మంచిది. నదిలో కొన్నిచోట్ల సుడిగుండాలు వున్నవి. ఖాళీగా వున్న దోనెనొకదానిని ముందు\n\nకుతోస్తూ, వెనగ్గా మనం వెళ్ళాలి. అంత ప్రమాదం జరిగేటట్టుగావుంటే, అందరం నదిలో దూకి ఈదక తప్పదు,” అన్నాడు కోయయువకుడు.\n\nఆ విధంగానే, అందరూ ఒక దోనెలో ఎక్కి కూచుని, మరొక దోనెను పెద్ద గడకర్రతో ముందుకుతోస్తూ, జలపాతం వైపుకు కది లారు. నదిలో చాలా సుడిగుండాలు వున్న మాట నిజం. అలాంటి ప్రదేశాల్లో ముందున్న దోనె చిక్కుకునే సమయానికి, దాన్ని పక్కకు నెడుతూ, తమ పడవ వాటిల్లో చిక్కుకోకుండా జాగ్రత్తుడుతూ, కొద్దిసేపటికల్లా జలపాతాన్ని సమీపించి, ఒక్క ఊపులో దాని వెనకవున్న సౌరంగ మార్గాన్ని చేరారు.\n\nసౌరంగ మార్గంలో నదీజలం విపరీతమైన వేగంతో ప్రవహిస్తున్నది. జలపాతంలో నుంచి\n\nవెళ్ళేప్పుడు పడవలో వున్న వాళ్ళందరూ పూర్తిగా తడిసిపోయారు. “ఈ సౌరంగం అంచులకు తగిలి దోనె ముక్కలు చెక్కలు కావటం తథ్యం,” అన్నాడు ముసలివాడు. అంతలో ముందున్న ఖాళీ దోనె, సౌరంగం అంచులకు గుద్దుకుని పెళపెళ మంటూ విచ్చిపోయింది. ఇంతలో కేశవుడూ వాళ్ళున్న దోనె, దానిని వేగంగా తాకి తల్లకిందులైంది. దోనెలో వున్న వాళ్ళందరూ నదీ ప్రవాహంలో పడిపోయారు. “జ్యేష్ఠా, కనిష్ఠా! మీరెలావున్నారు? మనకోయ అనుచరులు క్షేమమా!” అంటూ కేశవుడి ముసలితండ్రి పెద్దగా కేకపెట్టాడు. ఆ కేకకు జవాబుగా ఒకేసారి నాలుగు గొంతులు పెద్దగా పలికినై. “అయ్యా, నువ్వు ఈదగలవా? సహాయం కావాలా?” అంటూ కేశవుడు తన తండ్రికేసి రాబోయాడు.\n\n“కనిష్ఠా! ఇక్కడ అయ్య ఎవరు?” అంటూ ముసలివాడు కస్సుమని, “శిష్యులూ, కోయ గడేజంగ్ అనుచరులూ! అంతా సౌరంగం అంచుననున్న గండశిలలకు తగల కుండా జాగ్రత్తగా ముందుకు పదండి. ఈ మౌనానందుడు గజ ఈతగాడు; ఏం భయం\n\nలేదు,” అన్నాడు. నాలుగైడు నిమిషాలకాలం సౌరంగ జలంలో ఈదిన తరవాత హఠాత్తుగా అందరూ నీటి ఉరవడి వల్ల ముందుకు నెట్టబడ్డారు. “ఈ వైపునా మరో జలపాతం వున్నట్టున్నది. మనం....” అంటూ కేశవుడు కీచుమన్నాడు.\n\nసౌరంగమార్గాన ప్రమీస్తున్న నీరు, ముప్పై నలభై అడుగుల ఎత్తు నుంచి కింద వున్న నదిలోకి హోరుమనే శబ్దంతో పడుతున్నది. కేశవుడూ, అతడి అనుచరులూ అంత ఎత్తు నుంచి దభీ దభీమంటూ నదిలోకి పడి పోయారు.\n\nఒక క్షణకాలం అందరికీ ప్రాణాలు కడ బట్టినంత పనయింది. ఆ వెంటనే తెప్పరిల్లి ఒకరినొకరు పేరుపేరునా పిలుచుకుని, అందరూ సురక్షితంగా వున్నట్టు తెలుసుకుని నది ఆవలి తీరానికి ఈదసాగారు.\n\nబాగా అలిసిపోయి, ప్రాణాలు సామ్మసిల్లి వున్న ఆ అయిదుగురూ, తీరాన్ని సమీపి స్తూనే, దాని అంచున కత్తి కరార్లు పట్టుకుని తమ కేసే చూస్తున్న కొందరు ఆటవికుల్ని చూశారు.\n\n-(ఇంకావుంది)\n\nబేతాళ\nకథలు\n\nగంధర్వకన్య\n\nపట్టు వదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, ‘‘రాజా, వివేకం, లోకాను\nభవంలాంటివి తగినంతగావున్నా, కొందరు\nవ్యక్తులు క్షణికమైన భావోద్వేగాలకు\nగురవుతారు. నువ్వెవరికైనా సాయంచే\nసేందుకు పూనుకుని, ఈ భయంకర\nశ్మశానంలో అర్ధరాత్రి వేళ ఇక్కట్లకు\nగురవుతున్నావేమో తెలియదు.\nఐతే, నీ సాయం కారణంగా మేలు\nపొందినవాళ్ళు కృతజ్ఞతా సూచ\nకంగా, నీ కోరిక ఏదైనా నెరవేర్చ\nదలచుకున్నప్పుడు, యుమాజు\nహంతసేనుడిలా ప్రవర్తించకు."
        },
        {
            "title": "గంధర్వకన్య",
            "page_start": 19,
            "author": "ఎన్. శివనాగేశ్వరరావు",
            "pdf_page": 19,
            "content": "నువ్వు మునుముందు తగిన హెచ్చరికతో ఉండేందుకుగాను, అతడి కథ చెబుతాను, శ్రమ తెలియకుండా, విను,” అంటూ ఇలా చెప్పుసాగాడు:\n\nగంధర్వ లోకంలో చిత్రవర్ణిక అనే గంధర్వ కన్య వుండేది. ఆమె అద్భుత సౌందర్యరాశి. ఆమె అందుందాల గురించి అందూ గొప్పగా చెప్పుకునేవారు.\n\nగంధర్వ రాజు శక్తితేజుడి ఏకైక కుమార్తె స్వర్ణమంజరి. అందరూ చిత్రవర్ణిక అందం పొగడుతూండడం చూసి, స్వర్ణమంజరి ఆమె పట్ల ద్వేషాసూయలకు గురైంది.\n\nఒక పర్యాయం కుమార్తె కోరిక మేరకు శక్తితేజుడు, స్వర్ణమంజరిని భూలోకం తీసుకు పోయి అక్కడి వింతలు, వీశేషాలు, దర్శనీయ స్థలాలు చూపించాడు. స్వర్ణమంజరి అంద\n\nరికీ భూలోకం గురించి చెబుతూ, తాను మాత్రమే ఆ సుందరలోకం చూశానని గొప్పలు పోయేది. చిత్రవర్ణికకు తను భూలోకం చూడాలన్న కోరిక కలిగింది.\n\nఈ సంగతి కుమార్తెద్వారావిన్న శక్తితేజుడు, చిత్రవర్ణికను సభకు రప్పించి, “చిత్రా! నా అనుమతి లేకుండా భూలోకానికి వెళ్ళడం నేరం. అందుకు శిక్షగా, నీవు భూలోకం చేరిన వెంటనే, గంధర్వకన్యగా నీకున్న శక్తులు కోల్పోతావు. ఐతే, భూలోకంలో ఒక మహత్తర దర్శనీయ స్థలాన్ని ఒక పక్షం రోజుల్లో నీవు దర్శించగలిగితే, నీ శక్తులు నీకు తిరిగి రాగ లవు. అప్పుడే నీవు మళ్ళీ గంధర్వలోకం చూడ గలవు,” అని శాసించాడు.\n\nదీనితో మరింత పట్టుదల కలిగిన చిత్ర వర్ణిక, గంధర్వ రాజు శాపానికి సిద్ధపడి, భూలో కానికి బయల్దేంది. గగన మార్గానప్రయాణం చేస్తూ, భూలోకంలోని ఒక అరణ్య ప్రాంతాన వున్న అందమైన జలపాతం చూసి ముచ్చట పడి, అందులోదిగి స్నానం చేసిన చిత్రవర్ణిక, తిరిగి గగన మార్గాన ప్రయాణం చేయబోయి, తన శక్తులు పోయినట్లు తెలుసుకుని, ఎక్కడ లేని విచారంతో కుంగిపోయింది.\n\nఆ సమయంలో అటుగా గుర్రం మీద వస్తున్న యువకుడొకడు, ఆమెను చూసి, “సుందరీ! నీ అద్భుత రూపలావణ్యాలు చూస్తూంటే, నువ్వు భూలోక కాంతవు కాదని అర్థమవుతున్నది. నన్ను చూసిన తరవాత కూడా మాయం కాకుండా దర్శనమిచ్చా వంటే, నీవేదో ఆపదలో వుండివుంటావు, అవునా?” అని అడిగాడు.\n\n“ఓ, భూలోకవాసీ! నువ్వు చాలా సూక్ష్మగ్రాహివి. నా పేరు చిత్రవర్ణిక; గంధర్వ కన్యను. మీలోకం చూడవచ్చి, నా శక్తులు పోగొట్టుకు న్నాను,” అన్నది చిత్రవర్ణిక.\n\nఅది విన్న ఆ యువకుడు, “నా పేరు వసంతసేనుడు; కీర్తి చంద్రిక రాజ్యం యువ రాజును. పట్టాభిషేకానికి ముందు దేశసంచారం చేస్తూ ఇటు వచ్చాను. భూలోకం లోని ముఖ్యమైన చూడదగిన స్థలాలు నీకు చూపిస్తాను. అందుకు ప్రతిగా నువ్వు మీ గంధర్వలోకం చూపించాలి. అక్కడి పరిపాలనా పద్ధతులూ అవీ చూసి, ఉత్తమమైన వాటిని, నా పరిపాలనలో అమలు చేస్తాను,” అన్నాడు.\n\n“యువరాజా! నీ ఆలోచనమెచ్చదగింది. కాని, నేను తిరిగి గంధర్వలోకం చేరేందుకు అవసరమైన శక్తులు ముందు సంపాదించాలి,” అని, తాను గంధర్వలోకం నుంచి భూలోకానికి వచ్చే ముందు, అక్కడ జరిగి నదంతా వసంతసేనుడికి చెప్పి, “మా రాజు శక్తితేజుడు, నేను తిరిగి గంధర్వ శక్తులు పొందేందుకు, ఒకే ఒక మార్గం చెప్పాడు. అదేమంటే - పక్షం రోజుల్లో నేను భూలో కంలో అన్నిటి కన్న మహత్తరమైన పుణ్య స్థలాన్ని దర్శించాలి. అదేదో నువ్వు చెప్ప గలవా?” అని అడిగింది.\n\nదానికి వసంతసేనుడు చిరునవ్వు నవ్వి, “ఆ పవిత్ర స్థలమేదో మాలోకంలోని పండితులు, మునులు ఎరిగినదే. అది, మహాశివుడూ, పార్వతీదేవీ విహరించే కైలాసగిరి. మనం దానికి దాపులలో వున్న మానస సరో\n\nవరాన్ని చేరితే, అక్కడి నుంచి కైలాసగిరిని దర్శించవచ్చు,” అన్నాడు.\n\nఆ మెటనే చిత్రణ్ణిక ఉత్సాహంగా, “కాని, పక్షం రోజుల్లో మనం అక్కడికి చేరగలమా?” అన్నది.\n\n“పక్షం రోజుల లోపలే మనం అక్కడికి వెళ్ళగలం. మార్గ మధ్యంలో నీకు, మా భూలోక విశేషాలు చూపిస్తాను,” అంటూ వసంతసేనుడు, చిత్రవర్ణికకు తాము ప్రయాణించే మార్గంలోవున్న సుందరదేవాలయాలు, ప్రజలు చేసుకునే వేడుకలు, రమణీయమైన ప్రకృతి దృశ్యాలు చూపిస్తూ, పదవ రోజుకల్లా చిత్రవర్ణికతో మాసస సరోవరం చేరాడు.\n\nఆ రోజు పౌర్ణమి. వెన్నెల వెలుగులో వెండి కొండలా మెరిసిపోతున్న కైలాసగిరిని చూసి ఇద్దరూ భక్తితో శిరస్సులు వంచి మొక్కారు.\n\nఆ మరుక్షణం చిత్రవర్ణిక దేహం దివ్యకాంతితో మెరిసింది. దానితో, ఆమె తన గంధర్వ శక్తులు తిరిగి తనకు లభించాయని గ్రహించి, వసంత సేనుడికి ఆ సంగతి చెప్పి, “యువరాజా! నీ సాయం మరువరానిది,” అన్నది అమితానం దంతో.\n\nఅంతలో గంధర్వ రాజు శక్తితేజుడు హా త్తుగా అక్కడ ప్రత్యక్షమయ్యాడు. అతడు తన కుమార్తె స్వర్ణమంజరి ద్వారా, చిత్రవర్ణిక, వసంత సేనుల గురించి తెలుసుకుంటూనే వున్నాడు. స్వర్ణమంజరి అదృశ్యరూపంలో, చిత్రవర్ణిక భూలోకం చేరినప్పటి నుంచి వెంబ డిస్టూనే వున్నది.\n\nచిత్రవర్ణిక, శక్తితేజుడితో వినయంగా, “ఈయన కీర్తిచంద్రిక రాజ్య యువరాజు వసంత సేనుడు. ఈయన నుంచి నేను చాలా సాయం పొందాను. మన గంధర్వలోకం చూపిస్తానని వాగ్దానంచేశాను. మన అతిథిగా తీసుకుపోదాం,” అన్నది.\n\n\n\nఅందుకు శక్తితేజుడు కోపంగా, “మానవు లకు మనలోకం నిషిద్ధం అన్న సంగతి మరి చావా?” అంటూ మాయమయ్యాడు.\n\n“మా గంధర్వ రాజు చెప్పింది విన్నావు కదా! నేను కష్టాల పాలైనా ఫర్వాలేదని నువ్వు భావిస్తే, ఏదో విధంగా నిన్ను మా గంధర్వ లోకానికి తీసుకు పోతాను,” అన్నది చిత్ర వర్ణిక.\n\nదానికి వసంత సేనుడు నిర్మోహమాటంగా, “ఇంకా మీ లోకం చూడాలని ఎందుకను కుంటాను! మనసు మార్చుకుని సాక్షాత్తు మీ గంధర్వ రాజే తిరిగి వచ్చి ఆహ్వానించినా, మీలోకానికి రాను,” అన్నాడు.\n\nచిత్రవర్ణిక ఆ జవాబుకు చాలా సంతోషించి\nవెంటనే అంతర్భాసమైంది.\n\nబేతాళుడు ఈ కథ చెప్పి, “రాజా, యువ రాజు వసంతసేనుడు శ్రమకోర్చి, చిత్రవర్ణికకు సాయంచేసి, ఆమె తిరిగి తన గంధర్వ శక్తులు సంపాయించేలా చేశాడుగదా? అంతే కాక అతడికి, తాను పట్టాభిషిక్తుడయ్యాక, గంధర్వ లోకపు పరిపాలనలోని మంచిని, తన రాజ్యంలో అమలు చేయాలన్న బలమైన కోరిక కూడా ఉన్నది. అటువంటి వాడు, చిత్రవర్ణిక తన లోకానికి తీసుకు పోతానంటే, ఎందుకు నిరాకరించాడు? అతడు ఏదో తాత్కాలికమైన భావోద్వేగాలకు గురైవుం టాడా? లేక గంధర్వ రాజంటే భయం కారణమా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “గంధర్వులు ఉన్నతులు అన్న భావనతో వసంతసేనుడు గంధర్వలోకం దర్శించాలనీ, అక్కడి మంచిని భూలోకంలో అమలు చేయాలనీ కలలు కన్నాడు. అయితే స్వర్ణమంజరి అసూయ,\n\nగంధర్వ రాజు అకారణ కోపం, శాపం వంటి వాటి గురించి చిత్రవర్ణిక ద్వారా విని, అక్కడ తను చూసి వచ్చి భూలోకంలో అమలు చేయతగినవి లేవని గ్రహించి, ఆ నిర్ణయం మార్చుకున్నాడు. ఎంతో ఉన్నత స్థాయిలో ఉండవలసిన గంధర్వ రాజూ, ఆయన కుమార్తెల కుయుక్తులూ, ఈర్ష్యాద్వేషాలూ గురించి చిత్రవర్ణిక చెప్పగా విన్న వసంత సేనుడిలో, గంధర్వలోకం పట్ల వున్న గౌరవాభి మానాలు సన్నగిల్లినై. అంతే కాక, తాను కష్టాలపాలైనా ఫర్వాలేదని భావిస్తే, మా లోకా నికి ఏదో విధంగా తీసుకుపోతాను అన్న చిత్రవర్ణిక మాటలు, వసంతసేనుడికి ఆశ్చ ర్యంతో పాటు ఏవగింపు కూడా కలిగించినై. ఈ కారణాలవల్ల తన నిర్ణయాన్ని మార్చుకు న్నాడే తప్ప, అతడు తాత్కాలికమైన భావోద్వేగాలకు గురికావడమంటూ జరగలేదు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n- (కల్పితం)\n\n[ఆధారం : ఎన్. శివనాగేశ్వరరావు రచన]\n\nభారత దర్శిని\n\nనూరేళ్ళ పండుగ జరుపుకున్న\nమన జాతీయగేయం\n\nబంకించంద్ర చటర్జీ 1875వ సం.లో కలకత్తానుంచి తన స్వగ్రామ మైన కాంతాలపడకు రైలులో ప్రయాణం చేస్తున్నారు. కిటికీ నుంచి చూసినప్పుడు అద్భుత ప్రకృతి సౌందర్యం ఆయనకు ఎంతో ఆనందం కలిగించింది. ప్రకృతి మాతను వర్ణిస్తూ గేయరచనకు ఆయనలో ప్రేరణ కలిగింది. వెంటనే 'వందేమాతరం' గేయం ఆయన కలం నుంచి జాలువారింది. 1882వ సం.లో ఆయన 'ఆనంద మఠం' అనే నవలను రచించారు. ఒకసన్యాసుల బృందం బ్రిటిష్ పాలకులకు వ్యతిరేకంగా రహస్యంగా తిరుగుబాటు జరపడం ఆ సుప్రసిద్ధ నవల ఇతివృత్తం. ఒక సందర్భంలో దేశభక్తులు 'వందేమాతరం' గేయాన్ని ఆలపించే విధంగా రచయిత కథను మలిచారు. వారణాశిలో 1906వ సం.లో జరిగిన భారతీయ జాతీయ కాంగ్రెస్ సమావేశంలో విశ్వకవి రవీంద్రనాథ టాగూర్ ఈ గేయాన్ని స్వరపరచి, స్వయంగా ఆలపించారు. అప్పటి నుంచి ప్రతి కాంగ్రెస్ సమావేశంలోనూ 'వందే మాతరం' గేయాన్ని ప్రార్థనాగీతంగా ఆలపించాలన్న నిర్ణయం జరిగింది. భారత రాజ్యాంగ శాసనం-టాగూర్ రచించిన జనగణమన గీతాన్ని జాతీయగీతంగానూ, 'వందే మాతరం' గేయాన్ని దానికి సమాన ప్రతిపత్తిగల జాతీయ గేయంగానూ ఆమోదించింది. 'వందేమాతరం' గేయాన్ని 1906సం. కాంగ్రెస్ సమావేశంలో ఆలపించడాన్ని పురస్కరించుకుని గత సెప్టెంబర్‌లో దేశవ్యాప్తంగా 'వందేమాతరం' గేయం నూరేళ్ళ పండుగ జరుపుకున్నాం.\n\nబంకించంద్ర చటర్జీ\n\nమీకు తెలుసా?\n\nసాధారణ ప్రజల్లో దాదాపు 55 శాతం మంది ఎదుటివారు ఆవులించడం\nచూసిన ఐదు నిమిషాల్లోపల తామూ ఆవులిస్తూ ఉంటారు. ఒకరు ఆవులిస్తున్నారని\nచదివినా కొందరికి ఆవులింపులు రావడం కద్దు.\n\nIndia's largest selling sweets and toffees.\n\nనవంబర్ 2006\n\n24\n\nచందమామ"
        },
        {
            "title": "భారత దర్శిని",
            "page_start": 24,
            "author": "చందమామ బృందం",
            "pdf_page": 24,
            "content": "గజరాజు\n\nఅరుణానదీ తీరంలో గురుకుల విద్యాలయాన్ని నడుపుతూన్న కృష్ణచైతన్యుడు, విద్యపూర్తి చేసి స్వస్థలాలకు వెళుతూన్న ఐదుగురు విద్యార్థులనుద్దేశించి, “మీరు గురుకులానికి వచ్చినప్పుడు మీకు ఓనమాలు కూడా రావు. ఈనాడు అమరకోశంతో సహా అనేక గ్రంథాలను అవలీలగా ఔపోశన పట్టారు. ఇదెలా సాధ్యమయింది? నిరంతర అభ్యాసం. వికించిన బుద్ధిబలం. మీరు ఇప్పుడు బయటి ప్రపంచంలో అడుగు పెడుతున్నారు. జీవితం అంటే, పూలబాట కాదు; నిరంతర పోరాటం అన్నది మరిచి పోకండి. ఆత్మవిశ్వాసం, నిరం తర ప్రయత్నం మనిషికి చాలా అవసరం. అవి ఉన్నప్పుడే భవిష్యత్తు బంగారం కాగలదు. గజరాజుకు కొండంత బలం ఉన్నప్పటికీ, దాన్ని గ్రహించి ఉపయోగించకపోతే ఇసుమంత ప్రయోజనం కూడా ఒరగదు. ఇందుకు ఉదాహరణగా ఒక కథ చెబుతాను, వినండి,” అంటూ ఇలా చెప్పసాగాడు:\n\nజంతువులతో, పక్షులతో గారడీ ఆటలు ప్రదర్శించి, పాట్టపోసుకునే వీరేశం ఒకనాడు అడవి ప్రాంతంలో తిరుగుతూండగా గుంతలో పడ్డ ఏనుగుపిల్ల ఒకటి కనిపించింది. దాన్ని పైకిలాగి, తనతోపాటు పట్టణానికి తీసుకు వచ్చాడు. దాన్నోక చిన్న తాడుతో గుంజకు కట్టేసి, మేత వేయసాగాడు.\n\nఏనుగు పిల్లకు తల్లిదండ్రులు గుర్తుకు వచ్చారు. అడవి మీదికి మనసుపోయింది. దాంతో అది తనకు కట్టిన తాడును తెంచు కోవడానికి ప్రయత్నించింది. అయితే, ఆ తాడును తెంచుకోవడానికి దానికి బలం చాల లేదు. అయినా, కొన్నాళ్ళు ప్రయత్నించింది. కాని ప్రయోజనం లేకపోయింది. పోరాడి, పోరాడి అలిసి పోయింది. ఆఖరికి ఆ తాడును తెంచుకుని వెళ్ళడం తనకు సాధ్యమయ్యే పని కాదని భావించి, అడువి పట్ల తల్లిదండ్రుల పట్ల ఆశను వదులుకుని వీరేశం చెప్పినట్టు నడుచుకోసాగింది. వీరేశం తన గారడీ ప్రదర్శ\n\n'వియోగి'"
        },
        {
            "title": "గజరాజు",
            "page_start": 25,
            "author": "వియోగి",
            "pdf_page": 25,
            "content": "నలో ఆ ఏనుగు పిల్ల చేత రకరకాల విన్యా\nసాలు చేయించేవాడు. ఇలా కొన్ని సంవత్స\nరాలు గడిచిపోయాయి. ఏనుగు పిల్ల ఇప్పుడు\nయౌషనంలోకి వచ్చింది. చాలా చక్కగా బలంగా\nతయారయింది. యజమాని చెప్పినట్టు\nనడుచుకోసాగింది.\n\nఇలా ఉండగా వీరేశం ఒకనాడు అడవి\nనుంచి ఒక ఎలుగుబంటును పట్టుకు\nవచ్చాడు. దాన్ని బలమైన తాడుతో గుంజకు\nకట్టివేశాడు. ఎలుగుబంటు తప్పించుకోవ\nడానికి శాయశక్తులా ప్రయత్నించింది. కాని\nతప్పించుకోలేక పోయింది. వీరేశం దానికి\nకూడా కొన్ని గారడీ ఆటలు నేర్పడానికి\nప్రయత్నించాడు. సరిగ్గా చెయ్యకపోతే కొర\nడాతో కొట్టేవాడు. సరిగ్గా చేస్తే తినడానికి ఏదైనా\nఅందించేమాడు. రోజూ ఇదే తుతు కొనసాగింది.\nఒకరోజు ఆ ఎలుగుబంటు వీరేశం చేతిలో\n\nచావుదెబ్బలు తిని, రాత్రంతా మూలుగుతూ\nపడుకున్నది. ఏనుగుకు దానిని చూడగానే\nజాలి కలగడంతో, “మిత్రమా, ఎందుకు\nదెబ్బలు తింటావు? యజమాని చెప్పినట్టు\nవింటే సరిపోతుంది కదా! అలా వింటే నీకు\nకావలసినంత ఆహారం దొరుకుతుంది.\nసుఖంగా రోజులు గడిచిపోతాయి!” అన్నది.\n\n“గజరాజా, ఏమిటి నువ్వంటున్నది?\nవాడిచ్చే ఆహారం నాకు రుచించడం లేదు.\nఅడవిలో స్వేచ్ఛగా సంచరించే నన్ను బంధించి\nతీసుకువచ్చాడు. వాడు నాలుగు డబ్బులు\nసంపాయించడం కోసం నన్ను నానా హింసలు\nపెడుతున్నాడు. నేను వాడినుంచి తప్పించు\nకుంటే తప్ప నాకు సుఖం లేదు,” అన్నది\nఎలుగుబంటు విచారంగా.\n\n“అది నీ తరం కాదు. నేనూ ఒకప్పుడు\nనీలాగే ప్రయత్నించాను. ఎంత ప్రయత్నిం\n\nచినా తాడును తెంచుకోలేక పోయాను,”\nఅన్నది ఏనుగు.\n\nఆ మాటకు ఎలుగుబంటు వికవికా\nనవ్వింది.\n\n“ఎందుకలా నవ్వుతావు? నా కథ నీకు పరిహాసంగా ఉందా?” అని అడిగింది ఏనుగు కోపంగా.\n\n“గజరాజా, నీ బలం గురించి నీకు తెలియడం లేదు. ఈ నీచమానవుడితో చేరి నీచంగా ఆలోచిస్తున్నావు. నువ్వు తలుచు కుంటే, ఈ తాడు, గుంజ, గుడారం ఒక లెక్కా?” అని అడిగింది ఎలుగుబంటు.\n\n“ఎంతో ప్రయత్నించి ఓడిపోయానని చెప్పాను కదా?” అన్నది ఏనుగు సిగ్గుతో.\n\n“నువ్వు ప్రయత్నించిందెప్పుడు? పసి పిల్లగా ఉన్నప్పుడు! అప్పుడు నీకు బలం చాలలేదు. ఇప్పుడు కొండల్ని పిండిచేయ గలవు. ఒక్కసారి ప్రయత్నించి చూడు,” అని ప్రోత్సహించింది ఎలుగుబంటు.\n\nఆ మాటలతో ఉప్పాంగి పోయిన ఏనుగు ఒక్కసారిగా తిరగబడి, తనను కట్టిన తాడును తెంచుకుంది. అంతటితో ఆగకుండా, ఎలుగు\n\nబంటును కట్టిన తాడును కూడా తెంచింది.\nరెండూ కలిసి అడవికేసి పరిగెత్త సాగాయి.\nఅడవిని సమీపిస్తూ, “మిత్రమా, నేనెంత\nఅమాయకుణ్ణి. గడ్డి పోచను చూసి భయపడి\nపోయాను. నువ్వు చెప్పకపోతే నా బలం నాకు\nతెలిసేది కాదు,” అన్నది ఏనుగు సిగ్గుతో.\n\n“నువ్వే కాదు. చాలామంది అంతే. తమ బలం తుమకు తెలియడు. సంకోచంతో ఆసలు ప్రయత్నమే చేయరు. ప్రయత్నం చేయని వారికి విజయం ఎలా సమకూరుతుంది?” అన్నది ఎలుగుబంటు.\n\nఆ తుఠాతఏనుగూ, ఎలుగుబంటూ తు\nవారిని కలుసుకుని స్వేచ్ఛగా బతికాయి.\n\nకృష్ణచైతన్యుడు ఈ కథ చెప్పి, “మీరు కూడా మీ శక్తిసామర్థ్యాలను మరిచి పోకుండా, నిరంతర ప్రయత్నంతో వాటిని సద్వినియోగం చేసుకుంటూ, మీరూ హాయిగా జీవిస్తూ, పదిమందినీ జీవించేలా చేయాలి,” అంటూ ఆశీర్వదించాడు.\n\nఐదుగురు శిష్యులూ గురువుకు భక్తితో నమస్కరించి, కృతజ్ఞతతో అక్కడి నుంచి బయలుదేరారు."
        },
        {
            "title": "వార్తలలో బాలలు",
            "page_start": 28,
            "author": "చందమామ బృందం",
            "pdf_page": 27,
            "content": "# వార్తలలో బాలలు\n\n## రాయల్టీ అందుకున్న విద్యార్థిని\n\nన్యూఢిల్లీలోని ది నేషనల్ కౌన్సిల్ ఆఫ్ ఎడ్యుకేషనల్ రీసెర్చ్ అండ్ ట్రెయినింగ్ (ఎన్‌సిఇఆర్‌టి) సంస్థ యు.బి. మాయా అనే పదవ తరగతి విద్యార్థినికి మొట్టమొదటి సారిగా ‘రాయల్టీ’ చెల్లించింది. యు.బి. మాయా తండ్రిగారు ఒక ప్రధాన ఉపాధ్యాయుడు. ఆయన్ను ఒక ఊరి నుంచి మరో ఊరికి బదిలీచేసినప్పుడు తన తండ్రితో పాటు ప్రయాణం చేసిన మాయా మార్గమధ్యంలో చూసిన దృశ్యాలను, ఎదురైన అనుభవాలను ఒక వ్యాసంలో రాసింది. కేరళ నుంచి మలయాళంలో వెలువడే ‘యురేకా’ అనే ఒక పిల్లల పత్రిక ఈ ‘ప్రయాణ వ్యాసాన్ని’ ప్రచురించింది. ఎన్‌సిఇఆర్‌టి సంస్థ ఈ వ్యాసాన్ని ఒక పాఠ్య గ్రంథంలో పొందుపరచి యువ రచయిత్రికి రాయల్టీగా 3,000రూ.లు చెల్లించింది. మాయా ఆ వ్యాసాన్ని రాసేప్పుడు ఆరవ తరగతి చదువుతూ ఉండేది.\n\n## గిన్నిస్ గుర్తింపు\n\nనిశ్చల్ నారాయణన్ వయసు పదకొండేళ్ళు. అప్పుడే అతడు గిన్నిస్ బుక్ ఆఫ్ వరల్డ్ రికార్డ్స్‌లో స్థానం సంపాయించాడు. 15 మంది ప్రముఖుల సమక్షంలో అతనికి 225 వస్తు వులు చూపబడ్డాయి. మరుక్షణమే అతడు వాటికేసి తిరిగి చూడకుండా తను చూసిన వస్తువులను చూసిన క్రమంలోనే అప్పచెప్పాడు. 2005వ. సం.లో 200 వస్తువులను జ్ఞాపకం పెట్టుకుని అప్పగించి, అతని గురువు జయసింహ రావిరాల సృష్టించిన రికార్డును నిశ్చల్ అధిగమించాడు. హైదరాబాదులోని గీతాంజలి స్కూల్లో 6వ తరగతి చదువుతూన్న నిశ్చల్ ఆగస్టు 20వ తేదీ ఈ సరికొత్త రికార్డును సృష్టించాడు. గణిత సూత్రాలను సరళీకరించడానికి ‘ప్రైమరీ మేథ్ లాబ్‌ను సృష్టించడం, కళ్ళకు గంతలు కట్టుకుని చెస్ ఆడడంలో అందరికన్నా ముందుండడం ఈ విద్యార్థి మరికొన్ని నైపుణ్యాలు.\n\n## న్యూట్రిన్ క్విజ్ - 2\n\n1. ఖనిజాల గట్టితనాన్ని కొలవడానికి ఏ స్కేలును ఉపయోగిస్తారు?\n\nఎ. రిక్టర్ స్కేల్\n\nబి. మో'స్ స్కేల్\n\nసి. క్రోమోగ్రాఫ్\n\n2. అండమాన్ దీవుల సముదాయంలో మొత్తం ఎన్ని దీవులున్నాయి?\n\nఎ. 50\n\nబి. 205\n\nసి. 200\n\nడి. 85\n\n(సమాధానాలు 63 పేజీలో)"
        },
        {
            "title": "పుణ్యం – పాపం",
            "page_start": 29,
            "author": "ఎ. కె. రెడ్డి",
            "pdf_page": 28,
            "content": "# పిల్లల రచనలు\n\n## పుణ్యం – పాపం\n\nకొంచనదేశపు రాజు ధీరసింహుడి ఆస్థాన నర్తకి వసంతమాలిని. సామాన్య కుటుంబంలో పుట్టినప్పటికీ, ఆమె చిన్నప్పటి నుంచీ నాట్యం పట్ల విశేష ఆసక్తి కనబరుస్తూ, యుక్త వయ స్కురాలయ్యేసరికి సాటి లేని మేటి నర్తకిగా పేరు తెచ్చుకున్నది. ఆమె ప్రతిభను గుర్తించిన రాజు ఆమెను ఆస్థాన నర్తకిగా చేశాడు. ఆమె నాట్య విన్యాసాలనూ, అపురూప భంగి మలనూ చూసి అందరూ ముగ్ధులయ్యేవారు.\n\nవసంతమాలిని ప్రతిభాసంపన్నురాలైన నర్తకిగానే కాకుండా, మంచి గుణగణాలు, వినయవిధేయతలు, దయాస్వభావంగల అరుదైన కళాకారిణిగా కూడా ప్రజల మన్న నలు పొందింది.\n\nఆ యేడు పట్టపురాని యామినీదేవి జన్మ దినోత్సవాన్ని పురస్కరించుకుని, రాజధానిలో జరిగే ఉత్సవాలలో ఒక అంశంగా ప్రజాసమ క్షంలో ఆస్థాన నర్తకి వసంతమాలిని ఘనంగా\n\nసత్కరించాలని రాజు ధీరసింహుడు నిర్ణయించాడు.\n\nఅయితే, రాజాస్థానంలోని ఇతర కళాకారు లకు, పండితులకు ఇది ఏమాత్రం నచ్చలేదు. తమకు దక్కని అరుదైన గౌరవం రాజనర్తకి లభించడం చూసి ఓర్వలేక పోయారు. అసూయతో కుమిలి పోయారు. సమయం దొరికినప్పుడు ఆమెను కించపరచాలని తహతహలాడసాగారు.\n\nమహారాణి జన్మదినోత్సవం నాటి సాయం కాలం గొప్ప సభ ఏర్పాటయింది. వేదిక మీద ఏర్పాటు చేసిన ఆసనంలో వసంతమాలిని ఎంతో వినయంగా ఒదిగి కూర్చున్నది.\n\nరాజు ధీరసింహుడు ఆమెను విలువైన కానుకలతో సత్కరించి, ఆమె నాట్యకౌశలాన్ని మెచ్చుకుని, “మన వసంతమాలిని అప్పరస లకు సాటిరాగల అపూర్వ నాట్యకళాకారిణి. ఆమె మన ఆస్థానంలో ఉండడం మన అదృష్టం. ఆమె అద్భుత నాట్యాన్ని తిలకించే అదృష్టం దేవతలకు లేదు,” అన్నాడు.\n\nఆ మాటలకు ప్రజలు కరతాళ ధ్వనులతో ఆనందాన్ని తెలియజేశారు. అయితే, రాజు గారికి కొద్ది దూరంలో కూర్చున్న ఒక పండితుడు లేచి, “మహాప్రభువులు, క్షమించాలి. తమరు అపూర్వ కళాపోషకులు. పాట్టపోసు కోవడం కోసం వచ్చిన వసంతమాలిని ఆస్థాన నర్తకిని చేయడం అపూరూప కళాపోషకులైన తమ ఔదార్యానికి నిలువుటద్దం. అంతమాత్రాన ఈమెను అప్పరులతో పోల్చడం, ఆ దేవకాంత\n\nలను అవమానించడమే అవుతుంది కదా!” అన్నాడు.\n\nఅతడు మాట ముగించేలోపలే మరొక నాట్య కళాకారుడు లేచి, “నేను ఎందరో నర్తకీమణుల ప్రతిభను చూసినవాణ్ణి... వసంత మాలిని నాట్యంలో నయగారం కన్నా, నవ్వుల పాలే ఎక్కువ. ఆమెను తమ హస్తాలతో సన్మా నించడం మన రాజ్యం చేసుకున్న పాపం!” అన్నాడు.\n\nఆ మాటలకు సభలో గుసగుసలు ఆరంభమయ్యాయి.\n\nఇదంతా గమనించిన ఆస్థాన విదూషకుడు గంగాధరశాస్త్రి లేచి, “మహాప్రభూ, దేవలోకం,\n\nమన రాజ్యం చేసుకున్న పాపపుణ్యాల సంగ\nత్రోగాని, ఆస్థాన నర్తికి మంత్రమాలిని మాత్రం\nపుణ్యం, పాపం రెండూ చేసుకున్నది,” అన్నాడు.\n\nవిదూషకుడి మాటలు రాజు ధీరసింహ\nడిలో ఆసక్తిని రేపాయి. “ఇక్కడున్న వారంతా,\nమహాపాపం, అవమానం అంటూంటే, తమ\nరేమో మన నర్తకికి పాపపుణ్యాలు రెండూ\nఅంటగడుతున్నారు. కాస్త వివరించి చెప్పండి,”\nఅన్నాడు.\n\nఅందుకు విదూషకుడు, “కళాపోషకు\nలైనతమ రాజ్యంలో జన్మించడం మంత్రమాలిని\nచేసుకున్న పుణ్యం. అందుకే ఆమె నేర్చిన\nకళకు సార్థకత సమకూరి, ఈ రోజు తమ చేత\n\nప్రజాసమక్షంలో ఇలా సన్మానించబడుతోంది.\nఅయితే, పుణ్యంతో పాటు ఏ జన్మలో చేసుకున్న\nపాపమోతెలియదు; ఆమెను మెన్నంటివస్తోంది,”\nఅని ఆగాడు.\n\n“ఆ విషయం కూడా విడమరచి చెబితే\nబావుంటుంది కదా?” అని అడిగాడు రాజు\nఎంతో కుతూహలంగా.\n\n“తోటి కళాకారిణికి లభిస్తూన్న సన్మానాన్ని\nచూసి ఓర్వలేని వాళ్ళ ఎదుట నాట్యం చేయ\nవలసి రావడం, ఆమె చేసుకున్న పాపం,”\nఅన్నాడు విదూషకుడు గంభీరంగా.\n\nఅంతకు ముందు ఆమెపై విమర్శలు\nగుప్పించినవారు సిగ్గుతో తలలు వంచుకు\nన్నారు. అప్పుడు రాజు, “వెన్నెలలు వెదజల్లని\nజాబిలి అందాన్ని ఎవరూ ఆస్వాదించలేరు.\nఅలాగే సాటి మనిషిలోని మంచినీ, శక్తిసా\nమర్థ్యాలనూ గుర్తించి గౌరవించలేని వారి\nపాండిత్యం నిప్పుయోజనం. అది అలాంటి\nవారి వ్యక్తిత్వానికి మాయని మచ్చ అవుతుంది.\nఅలాంటివారు నా ఆస్థానంలో ఉన్నందుకు\nవిచారిస్తున్నాను,” అన్నాడు.\n\nఆ తరవాత, చమత్కారంతో అసూయా\nపరుల అసలు రూపాలను బయటపెట్టిన\nవిదూషకుణ్ణి వసంతమాలిని చేతుల మీదుగా\nఘనంగా సత్కరించాడు. ప్రజలు ఆనందో\nత్సాహాలతో చప్పట్లు చరిచారు.\n\n- జి. జె. జోషి (14)\nసెయింట్ జాన్ చర్చ్ హైస్కూల్,\nహైదరాబాదు (ఆం.ఫ్ర)\n\nబోగన్‌విల్లా మొక్క\n\nఅది జనవరి నెల!\n\nవసంతకాల పరిమళాలు గాలిలో తేలి యాడుతున్నాయి. అప్పటికే నేను నా గ్రామం వదిలి కొన్ని సంవత్సరాలు గడిచిపోయాయి. రోడ్డు మీద వెళుతూంటే మనసులో గాలి పటాలు వదిలిన జ్ఞాపకాలు.\n\nతిరిగిన చోటల్లా రంగు రంగుల పువ్వులు. మనసంతా ఎంతో ఉత్సాహం; ఉత్తేజం. పువ్వులను చూస్తూండగా వాటికి ఆవల వున్న బోగన్ విల్లా పొదరులు నా దృష్టిని ఆకర్షించాయి. నా మనసులో ఏవేవో మాటలు, సంఘటనలు కదలాడాయి.\n\nసౌమ్య ఒక విధంగా నా మిత్రుడని చెప్పుడానికి లేదు. ఎందుకంటే వాడు నాకన్నా ఒక\n\nసంవత్సరం పెద్ద. పైగా, నా క్లాస్‌మేట్ కూడా కాదు. వాడసలు చదువుకోనే లేదు. మరో విధంగా చూస్తే స్నేహితుడికన్నా ఎంతో ఎక్కువ. వాడు నాకు గాలిపటం ఎగురవేయడం నేర్పాడు. నేను వాడికి చదవడం నేర్పాను. అలా ఒకరికొకరం దగ్గరయ్యాం.\n\nవాడు నాకు చేపలు పట్టడం, ఎత్తయిన చెట్లెక్కడం నేర్పాడు. మొక్కలను ఎలా పెంచాలో నేర్పించాడు. ప్రకృతిని ప్రేమించడం నేర్పాడు. “నీ మొక్క పుష్పించిందంటే నువ్వు సంతోషంగా నవ్వుతూ ఉన్నావని అర్థం. అది వాడి నట్టు కనిపిస్తే నువ్వు విచారంతో ఉన్నట్టు లెక్క,” అని తరచూ చెప్పేవాడు. అలాంటి నమ్మకాలతోనే వాడు బతికాడు. కాలం మమ్మల్ని విడదీసింది. నా తల్లిదండ్రులు గ్రామం వదిలి దూరంలోని పట్నం వచ్చేశారు. అయితే నేను బోగన్‌విల్లా మొక్కను తెచ్చి, మా కొత్త ఇంటి ఆవరణలో పాతి పెట్టాను వాడి జ్ఞాపకంగా.\n\nదాన్ని నేను జాగ్రత్తగా పెంచుకున్నాను. వసంతకాలం వచ్చి, అది పుష్పించడం ఆరంభించగానే నా పల్లెటూరి స్నేహితుణ్ణి జ్ఞాపకం చేసుకోగలనని వాడికి మాట ఇచ్చాను.\n\nఅయితే, చాలా వాగ్దానాలలాగే ఆ మాటను కూడా నిలుపుకోలేక పోయాను. అందువల్లే సౌమ్య ఉన్న చోటికి బయలుదేరాను. అయితే, వాడక్కడ లేక పోవడం నాకు ఆశ్చర్యం కలిగించలేదు. వాళ్ళను గురించి ఇరుగుపొరుగును విచారించాను. ఏ ఒక్కరికీ"
        },
        {
            "title": "బోగన్ విల్లా మొక్క",
            "page_start": 32,
            "author": "సౌరవ్ దాస్",
            "pdf_page": 32,
            "content": "వాళ్ళ కుటుంబం వెళ్ళిన చోటు తెలియలేదు.\nఅదృష్టవశాత్తు నేను మొదటే ఎరిగి ఉన్న\nవృద్ధుడు నాకు ఎదురయ్యాడు. సౌమ్య అంటే\nఆ వృద్ధుడికి ఎంతో ఇష్టం. అతడు నన్ను\nగుర్తుపట్ట లేదు కాని, సౌమ్య వాళ్ళు పని\nవెతుక్కుంటూ ఎక్కడికో వలస వెళ్ళిపోయా\nరని చెప్పాడు. “నువ్వు సౌమ్య స్నేహితుడివా?\nఅయితే, ఒక పని చేసి పెడతావా?” అని\nఅడిగాడు వృద్ధుడు.\n\nనా సమాధానం కోసం ఎదురు చూడకుం\nడానే అతడు ఇంటి లోపలికి వెళ్ళి, ఏదో వెతికి\nతీసుకుని, పెరట్లోకి వెళ్ళాడు. కొంత సేపటికి\nబాగా నలిగిన కాగితం, బోగన్‌విల్లా మొక్కతో\nతిరిగి వచ్చాడు. “వాడు ఈ మొక్కను నాటి\nపెంచమని నాకు చెప్పాడు. అయితే, నేను\nముసలివాణ్ణి కదా? నీళ్ళు పోయడం మరిచి\nపోయాను. మొక్క ఎండిపోయింది. ఇది\nవాడి బిడ్డలాంటిది. దీనిని తీసుకు వెళ్ళు.\nవాడొక ఉత్తరం కూడా పోస్ట్ చేయమని\nఇచ్చాడు. నువ్వు పోస్ట్ చేస్తావా?” అని అడి\nగాడు.\n\nనేను వెంటనే మాట్లాడలేక పోయాను.\nగొంతు పిడచకట్టుకు పోయింది. మొక్కనూ,\nఉత్తరాన్నీ తీసుకున్నాను. ఆ ఉత్తరం నా\nచిరునామాకే రాయబడి ఉంది. రాయడం\nఅలవాటు లేనివారు రాసి నట్టున్నాయి ఆ\nఅక్షరాలు:\n\nప్రియమైన మిత్రమా,\n\nఇది నా తొలి ఉత్తరం నీకు. ఒకవేళ\nచివరిది కూడా కావచ్చు. ఎందుకంటే\nమేము ఇక్కణ్ణించి బయలుదేరుతున్నాం.\nమాకు పనులు ఎక్కడ దొరుకుతాయో\n\nతెలియదు గనక, మా చిరునామా ఇవ్వలేక\nపోతున్నాను. నువ్వు ఇచ్చిన బోగన్‌విల్లాను\nకూడా తీసుకు వెళ్ళలేని పరిస్థితి. అది పెద్దద\nయింది. నేనిచ్చిన మొక్క కూడా పెద్దదయి\nఉంటుందని అనుకుంటాను.\n\nనీకు తీరిక ఉండదు గనక, ఉత్తరం రాయ\nలేకపోయావనుకుంటున్నాను. మిగిలిన విష\nయాలు తరవాత రాస్తాను.\n\nనీ మిత్రుడు, సౌమ్య.\n\nదిగువ వెలిసిపోయిన చిరునామా కనిపిం\nచింది.\n\nఆ ఉత్తరాన్నీ, ఎండి పోయిన బోగన్‌విల్లా\nమొక్కనూ తీసుకుని ఆ గ్రామం నుంచి\nబయలుదేరాను.\n\nమూడు వసంతాల తరవాత, మా కిటికీల\nవెనక పూచిన బోగన్‌విల్లాను చూస్తూంటే,\nసౌమ్య ఎక్కడో చిన్నగా నవ్వు\nతూన్నట్టు అనిపించింది.\n\n- సారవ్ దాస్ (14)\nబాలాసూర్ జిల్లా స్కూల్\nబాలాసూర్ (ఒరిస్సా)\n\nచందమామ\n\n33\n\nనమున 2006\n\nసుదిప్తా రావుల్ (13), బాలాసూర్ జిల్లా స్కూల్\nబాలాసూర్ (ఒరిస్సా)\n\nగజానన్ ఎ. యాదవ్ (16)\nయవత్మాల్\nమహారాష్ట్ర\n\nస్రీతి ఎం. షేటీ (13)\nశ్రీ విద్యామందిర్\nవ్యాలికావల్, బెంగళూరు\n\nఈ పేజీలోనూ, ఎదుటి పేజీలోనూ 2006 పోటీలో బహుమతి గెలుచుకున్న చిత్రాలు ప్రచురిస్తున్నాం. మొదటి బహుమతి రూ. 300లు; రెండవ బహుమతి రూ. 250లు; మూడవ బహుమతి రూ. 200.లు.\n\nప్రోత్సాహక బహుమతులు : రూ. 150లు.\n\nఎస్. విభా (5)\nకేంద్రీయ విద్యాలయ\nబెంగళూరు\n\nమోనీదీపా రాణా (12)\n24 పరగణాస్\nపశ్చిమ బెంగాల్\n\nఎస్.ఐ. ట్రిణిత (11)\nసెయింట్. పీటర్స్ గ్రామర్స్కూల్\nసికిందరాబాద్\n\nచందమామ\n\nసవంబర్ 2006\n\nపంజరం\nచిలుకలు\n\nరామ్, శ్యామ్ స్నేహితులు. రామ్ ఒకరైతు;\nశ్యామ్ వ్యాపారి. ఒకసారి శ్యామ్కు వ్యాపా\nరంలో అపార నష్టం ఏర్పడింది. వాటిల్లిన నష్టం\nభరించలేనంతగా బతుకును ఛిన్నాభిన్నం\nచేయడంతో, అతడు సాయాన్ని అర్థిస్తూ రామ్\nదగ్గరికి వెళ్ళాడు.\n\nరామ్ ఏమాత్రం వెనుకాడకుండా తన\nపాలంలో కొంత భాగం శ్యామ్‌కు ఇచ్చాడు.\nశ్యామ్ పాలం దున్నుతూండగా, బంగారు\nఆభరణాలుగల ఒక కంచు పాత్ర దొరికింది.\nఅతడు ఆ పాత్రను తీసుకుపోయి, సంగతి\nచెప్పి రామ్‌కు ఇచ్చాడు. అయితే, దాన్ని\nపుచ్చుకోవడానికి రామ్ తిర్కురించాడు. పాలం\nశ్యామ్‌కు ఇచ్చేయడంతో, అందులో దొరికి\nనీ శ్యామ్‌కేంద్రుతాయని చెప్పాడు. అందుకు\nశ్యామ్ ఒప్పుకోలేదు. ఇద్దరూ గ్రామాధికారి\nవద్దకు వెళ్ళి తమకు న్యాయం చెప్పమన్నారు.\nగ్రామాధికారి మరుసటి రోజు రమ్మని చెప్పి\nపంపేశాడు.\n\nఆ రోజు రాత్రి రామ్ గ్రామాధికారిని కలుసు\nకుని, ‘‘నా స్నేహితుడు చాలా నిజాయితీ\n\nపరుడు. ఎవరి సాయమూ తీసుకోడు. వ్యాపా\nరంలో కోలుకోలేని నష్టం కలగడం వల్ల, నేని\nచ్చిన పాలాన్ని అయిష్టంగానే పుచ్చుకున్నాడు.\nఅయితే, ఆ పాలం అతనికి చాలదని నాకు\nఅనిపించి, నా భార్య సుశీల, కూతురు సంగీత\nనగలను వారి సంపూర్ణ సమ్మతితో తీసుకుని,\nవాటిని శ్యామ్‌కిచ్చిన పాలంలో నేనే పాతి\nపెట్టాను. రేపు తమరు అతనికి అనుకూ\nలంగా తీర్పుచెప్పాలి,” అని వేడుకున్నాడు.\n\nమరునాడు పాలం శ్యామ్ ఆధీనంలో ఉండ\nడంవల్ల, అందులో దొరికిన నగలు శ్యామ్‌కే\nచెందుతాయని గ్రామాధికారి తీర్పుచెప్పాడు.\nశ్యామ్ అయిష్టంగానే తీర్పును అంగీకరిం\nచాడు. పాలంలో అరుదైన ఫలవృక్షాలు\nనాటితే లాభదాయకంగా ఉండగలదని నిర్ణ\nయించాడు. శ్యామ్ కొడుకు ఆదిత్యను పిలిచి,\nనగలు ఇచ్చి, వాటిని అమ్మి ఆ సొమ్ముతో\nఅరుదైన ఫలాల చెట్ల విత్తనాలను కొనుక్కు\nరమ్మని చెప్పాడు.\n\nమరునాడు ఆదిత్య సమీపంలోపున్న పట్నం\nకేసి బయలుదేరాడు. దారిలో ఒకడు కొన్ని"
        },
        {
            "title": "పంజరం చిలుకలు",
            "page_start": 36,
            "author": "సురభి శ్రీవాత్సవ్",
            "pdf_page": 36,
            "content": "అందమైన చిలుకలను ఒక పంజరంలో బంధించి అమ్మడానికి తీసుకు వెళ్ళడం చూశాడు. అవి చాలా అరుదైన జాతి చిలుక లనీ, సంతలో వాటికి మంచి ధర పలకగల దనీ ఆ మనిషి చెప్పాడు. పంజరం లోపల అవస్థపడుతూన్న ఆ పక్షులకు చూస్తూంటే, ఆదిత్య మనసు విలవిలలాడింది. వాటికి స్వేచ్ఛ కలిగించాలనుకున్నాడు. తన దగ్గర వున్న నగలను ఇచ్చి, పక్షులను కొనాలనుకు న్నాడు. అందుకు ఆ మనిషి సంతోషంగా ఒప్పుకున్నాడు. ఆదిత్య పంజరం తలుపు తెరిచి పక్షులను వదిలిపెట్టాడు. పక్షులు స్వేచ్ఛగా ఎగిరి వెళ్ళడం చూసి అతని మనసు ఆనందంతో ఉప్పాంగిపోయింది.\n\nపక్షులకు స్వేచ్ఛ కలిగించినందుకు ఆనం దించినప్పటికీ, తండ్రి చెప్పిపంపిన పని చేయ లేకపోయాను కదా అని ఆదిత్య బాధపడ్డాడు. వట్టి చేతులతో ఇంటికి వెళ్ళకూడదనుకు న్నాడు. పట్నంలో ఏదైనా ఒకపని చూసుకుని, కొంత కాలం డబ్బు కూడబెట్టి, తండ్రి చెప్పిన విత్తనాలను తీసుకుని వెళ్ళాలని నిర్ణయించాడు. అతనికి ఒక ధనిక వర్తకుడి వద్ద మంచి ఉద్యోగం లభించింది. రెండేళ్ళపాటు కష్టపడి పనిచేసి అనుకున్న మొత్తాన్ని కూడ బెట్టుకుని ఇంటికి తిరిగి వెళ్ళాడు.\n\nఆ సమయంలో అతని తండ్రి తన స్నేహితుడు రామ్‌తో మాట్లాడుతున్నాడు. తన కొడుకును చూడగానే ఆప్యాయంగా కొగిలించుకుని, “నీ ఉదాత్త చర్యతో మమ్మల్ని గర్వపడేలా చేశావు. నగలు పోయాయని బాధపడకు. మనం మొక్కలు కొనవలసిన అవసరం కూడా లేదు. నువ్వు వెళ్ళిన కొన్ని రోజుల తరవాత అందమైన చిలుకలు గుంపుగా వచ్చి\n\nమన పొలంలో ఫలవృక్షాల విత్తనాలను తెచ్చి పడేశాయి. ఇప్పుడు మనపొలంలో ఫలవృక్షాలు పెరుగుతున్నాయి,” అన్నాడు.\n\n“ఆహా! అద్భుతం. చిలుకలు నేను చేసిన ఉపకారానికి ప్రత్యుపకారం చేశాయన్న మాట,” అన్నాడు ఆదిత్య.\n\n“మరో విషయం శ్యామ్, ఆదిత్య చేసిన ఉదాత్తచర్యను గురించి వినగానే, నా కూతురు అతని పట్ల అభిమానం పెంచుకున్నది. పెళ్ళాడాలనుకుంటున్నది. మీకూ, మీ అబ్బాయికీ అంగీకారమయితే మాకూ ఇష్టమే,” అన్నాడు రామ్. “నీ కూతురును మా ఇంటి కోడలుగా చేసుకోవడం మాకూ సంతోషమే. ఏమంటావు ఆదిత్యా?” అంటూ కొడుకుకేసి చూశాడు శ్యామ్ నవ్వుతూ. ఆదిత్య అంగీకారసూచకంగా తల ఊపాడు.\n\n- సురభి శ్రీవాత్సవ్ (14) నంద్ వికాస్ విద్యాలయ్ గోరఖపూర్ (ఉ.ప్ర)\n\nమీనా చిత్రపూర్‌లో ఉంటోంది. ఆమె చాలా తెలివిగల అమ్మాయి. తల్లితండ్రులు ఆమె పట్ల ఎంతో ప్రేమ కనబరచేవారు. ఆ రోజు ఆమె చాలా సంతోషంగా ఉంది. అమెరికాలో చదువుకుంటూన్న అన్నయ్య, ఆమె పుట్టిన రోజు కోసం వస్తున్నాడు.\n\nఅన్నయ్యకు స్వాగతం పలకడానికి మీనా తల్లిదండ్రులతో కలిసి విమానాశ్రయానికి వెళ్ళింది. అన్నయ్యను చూడగానే మీనా ఆనందంతో ఉప్పొంగిపోయింది. ఇంటికి వస్తూ అన్నయ్య తన కాలేజీ గురించీ, విశ్వ విద్యాలయం గురించీ ఎన్నో ఆసక్తికరమైన విషయాలు చెబుతూ వచ్చాడు. అప్పటికే మీనా ఇంజినీరై, పైచదువుల కోసం అమెరికా వెళ్ళాలని నిర్ణయించింది. ఆమె ఆ రాత్రి తను\n\nచదవబోయే కాలేజీ గురించి కలలుకంటూ నిద్రపోయింది.\n\nమరునాడు ఆమె పుట్టిన రోజు. ఆమెకు ఎన్నో కానుకలు వచ్చాయి. అయితే, అన్నయ్య ఇచ్చిన అమెరికన్ డాల్ అన్నిటికన్నా చాలా అందంగా ఉంది. అందమైన ఆ బొమ్మకు బంగారు జుట్టు, పచ్చటి దుస్తులు ఉన్నాయి. పైకెత్తితే కళ్ళు తెరుస్తుంది. కిందికి దించితే కళ్ళు మూసుకుంటుంది. అది అన్నిటికన్నా చాలా భిన్నమైనది. ఎంతో బావున్నది. దాన్ని తన స్నేహితులకు చూపించాలని మీనా ఎంతో ఉత్సాహపడింది.\n\nఅందువల్ల ఆమె బొమ్మను తన స్కూలు బ్యాగ్‌లో దాచుకుని వెళ్ళింది. తరగతిలో ఉపాధ్యాయులు చెప్పే పాఠాల మీద మన సును నిలుపలేక పోయింది. సంచీలో నిదుర పోతూన్న బొమ్మ మీదే ఉంది ఆమె ధ్యాసంతా. మీనా పరధ్యానంతో ఏదో పగటి కలలుకంటున్నదని హిస్టరీ టీచర్ గమనించి, హెచ్చరించింది. ఉలిక్కి పడిన మీనా తన బొమ్మను ఒకసారి తాకి చూసుకున్నది. అప్పుడామె చేతికి ఏదో బటన్ తగలడం గమనించింది.\n\nఅప్పుడే గంట మోగడంతో, మరాఠీ టీచర్ తరగతిలోకి వచ్చింది. ఆమె భూకంపాలకు సంబంధించిన చిత్రాలు తీసుకు వచ్చి పిల్లలకు భూకంపాల గురించి బోధించసాగింది. అయితే, మీనా మనసంతా ఆ బొమ్మ మీదే"
        },
        {
            "title": "మీనాబొమ్మ",
            "page_start": 38,
            "author": "యశశ్రీ ఎస్. పాటిల్",
            "pdf_page": 38,
            "content": "ఉంది. సమయం దొరికినపుడల్లా దాన్ని రహస్యంగా చూసుకోసాగింది.\n\nమూడో పిరియడ్ ఆరంభమవు తూండగా, తరగతి గోడ మెల్లగా కంపించింది. దాన్ని మొదట ఎవరూ గమనించలేదు; ఆ తరవాత భవన మంతా ఉధృతంగా ఊగడంతో గోడ కూలి పోయింది. పిల్లలు వెలుపలికి వెళ్ళలేకపోయారు.\n\nమీనా హడలి పోయింది. ఆమె బొమ్మను శరీరానికి గట్టిగా అదిమి పట్టుకున్నది. దాంతో బొమ్మ గట్టిగా మాట్లాడసాగింది: “భూకంపం వస్తే, మొదట వెలుపలికి వెళ్ళడానికి ప్రయత్నించాలి. అది సాధ్యం కాలేదంటే మేజా కిందగాని, బెంచీ, మంచం కిందగాని దాక్కుని మీరెండు చేతులను మెడపై ఉంచు కోవాలి.” టీచర్ చెప్పిన మాటలు బొమ్మలో రికార్డయిందని మీనా వెంటనే గ్రహించింది. అందువల్ల మెషీన్‌లో రికార్డయిన దాన్ని, గట్టిగా నొక్కి పట్టినప్పడు బొమ్మ మళ్ళీ మళ్ళీ చెప్ప గలదని తెలుసుకున్నది. మీనా బటన్‌ను మళ్ళీ నొక్కింది. బొమ్మ బిగ్గరగా, “భూకంపం, భూకంపం,” అని అరవసాగింది.\n\nదాని మాటలు వెలుపలనున్న వారికి విని పించడంతో, శిథిలాల మధ్య పిల్లలు చిక్కు కుని ఉన్నారని గ్రహించి, వెలుపలికి తీయ డానికి పూనుకున్నారు. తగిన సమయంలో వారికి సహాయం అందింది. మీనా తరగతి లోని పిల్లలందరినీ ప్రాణాలతో కాపాడారు.\n\nతమ ప్రాణాలను కాపాడినందుకు తరగతి లోని పిల్లలందరూ మీనాకు కృతజ్ఞతలు తెలియజేశారు.\n\n“మీరు కృతజ్ఞతలు చెప్పవలసింది నాకు కాదు; నా బొమ్మకు,” అన్నది మీనా.\n\nఆమె అన్నయ్య, “నువ్వే గనక ‘భూకంపం, భూకంపం,’ అని ఆ బొమ్మను అరిచేలా చేయ కుండా ఉన్నట్టయితే, మిమ్మల్ని కనుగొనడం చాలా కష్టమై ఉండేది. మంచిపని చేశావు,” అంటూ మీనాను అభినందించాడు. మీనా చాలా సంతోషించింది. తను స్నేహితులందరినీ కాపాడడానికి ఉపకరించిన బొమ్మను ఇచ్చి నందుకు అన్నయ్యకు కృతజ్ఞతలు తెలియజేసింది. “బాగా చదివి మంచి ర్యాంకు తెచ్చుకున్నావంటే వచ్చే బర్త్‌డేకు కంప్యూటర్ కానుకగా ఇస్తాను,” అన్నాడు అన్నయ్య. ఆ మాట విని మీనా ఆనందంతో నాట్యం చేసింది.\n\n- యశశ్రీ ఎస్. పాటిల్ (11) శ్రీమతి శీలాదేవి షిండే సర్కార్ హైస్కూల్, కొల్లాపూర్ (మహారాష్ట్ర)\n\nవేణువు మహిమ!\n\nనూతుంగా పాఠశాల ప్రధానోపాధ్యాయుడు తన కార్యాలయంలోని గోడగడియారం కేసి చూశాడు. ఒంటి గంట అయింది. మధ్యాహ్న భోజన విరామ సమయం. అయితే, ఇంకా గంట మోగలేదు. ప్యూను గంట కొట్టడానికి మరిచిపోయాడా ఏం? అని ఆయన ఆలోచించసాగాడు.\n\nఉన్నట్టుండి శ్రావ్యమైన వేణునాదం విని పించింది. అదే సమయంలో గంట కూడా మోగింది. తరగతి గదుల నుంచి పిల్లలు బయటకు పరుగులు తీశారు. వారిలో కొందరు పాఠశాల ప్రాంగణంలో చెట్టు కింద నిలబడ్డ తొమ్మిదేళ్ళ కుర్రవాడి చుట్టూ మూగారు. వాడి పేరు రాధూ; వేణువులు అమ్మే కుర్రవాడు.\n\nరోజూ భోజన సమయంలో వాడు పాఠశాలకు వస్తాడు. వాడు వేణువు ఊదడం విన గానే, గంట ఒకటయిందని గ్రహించి ప్యూను గంట మోగిస్తాడు. అతడు గడియారం చూడ వలసినపనిలేదు. సరిగ్గా ఒంటి గంటకు వస్తాడు రాధూ.\n\nరాధూ వేణుగానం అంటే చాలా మంది పిల్లలకు చాలా ఇష్టం. కొందరు తాము తెచ్చు కున్న ఫలహారం కూడా రాధూతో పంచుకుని తినేవారు. అయితే, కొందరు ఉపాధ్యాయులకు ఇది నచ్చలేదు. ముఖ్యంగా నాలుగవ తరగతి ఉపాధ్యాయుడు పాత్రోకు మరీ చీదరగా అనిపించేది. మధ్యాహ్న విరామ సమయంలో గొడవ చేయడమే గాక, రాధూ పిల్లల్ని పాడుచేస్తాడేమో అని ఆయన అనుమా నించాడు. ప్రధానోపాధ్యాయుడికి ఫిర్యాదు\n\nచేశాడు. ప్రధానోపాధ్యాయుడు అక్కడికి వెళ్ళి, పిల్లల్ని తరగతులకు వెళ్ళమని చెప్పి, ఆ పిల్లలు వెళ్ళిపోగానే, రాధూ కేసి తిరిగి, “వెళ్ళిపో. ఇకపై ఈ దరిదాపులకు రావద్దు,” అని కోపంగా ఆజ్ఞాపించాడు.\n\nఆ తరవాత కొన్నాళ్ళు రాధూ పాఠశాలకేసి రాలేదు. ప్యూనుకు వాడు రాని వెలితి కనిపించింది. గంట మోగించడంలో మరింత జాగ్రత్త వహించాడు. రోజూ కొంతసేపు రాధూ వేణు గానం వినే అవకాశం దూరంకావడంతో చాలా మంది పిల్లలు విచారం చెందారు.\n\nఒకనాడు ఏదో అద్భుతం జరిగినట్టు, మళ్ళీ వేణుగానం వినిపించింది. అదే సమయంలో మధ్యాహ్నం గంట మోగింది. చాలా మంది పిల్లలు ఉత్సాహంతో వేణువు ఊదు తూన్న రాధూ వద్దకు పరుగులు తీశారు. చాలా వేణువులు అమ్ముడయ్యాయి. దాన్ని"
        },
        {
            "title": "వేణువు మహిమ!",
            "page_start": 40,
            "author": "రజత్ కుమార్ త్రిపాఠీ",
            "pdf_page": 40,
            "content": "ఎలా ఊదాలో రాధూ పిల్లలకు నేర్పసాగాడు.\nవాడు మళ్ళీ రావడం పాత్రోకు నచ్చలేదు.\nప్రధానోపాధ్యాయుణ్ణి వెంటబెట్టుకుని అక్కడికి వచ్చాడు. ఆయన్ను చూడగానే, పిల్లలు మెల్లగా జారుకున్నారు. అక్కడ మిగిలిన పిల్లల ఎదుట ప్రధానోపాధ్యాయుడు రాధూను చెంప దెబ్బ కొట్టాడు. రాధూ చెక్కిళ్ళపై కన్నీరు కారసాగింది.\n\nతను మరీ కఠినంగా శిక్షించానా అన్న అనుమానం ప్రధానోపాధ్యాయుడికి కలిగింది. మనసులో నొచ్చుకున్నాడు. ఆ తరవాత తన జేబు లోని పర్సు తీసి, అందులోంచి పది రూపాయల కొత్తనోటు తీసి రాధూకు ఇవ్వబోయాడు. అయితే, దాన్ని పుచ్చుకోవడానికి తిరస్కరించిన రాధూ, “అయ్యా, నేను ఈ బడిలో మూడో తరగతి చదువుకుంటున్నప్పుడు నా తల్లితండ్రులు రోడ్డు ప్రమాదంలో మరణించారు. నా చదువు కొనసాగించలేక పోయాను. నేను నా తల్లిదండ్రులకు ఒకడే సంతానం.\n\nనన్ను ఆదుకునే వారె వరూ లేకపోయారు. ఆకలికి తట్టుకోలేక ఈ వేణువులమ్మేపని చేపట్టాను. అయినా, బడి అంటేనాకు మహాఇష్టం. పిల్లలతో స్నేహం చేయడమంటేఇంకా సంతోషం. అందుకే ఈ బడిని మరువలేక రోజూ ఇక్కడికి వస్తున్నాను. దీన్ని గొడవగా భావించి తమరు వద్దంటే మాత్రం\n\nఇకపై రాను,” అన్నాడు వినయంగా.\n\nవాడి మాటలు విన్న ప్రధానోపాధ్యాయుడి నోటి నుంచి మాట రాలేదు. తనలాగే అవా క్కయి నిలబడినపాత్రోకీ మౌనంగా చూశాడు. ఆ తరవాత రాధూ కేసీ తిరిగి, “నన్నుక్షమించు బాబూ. నిన్ను కోప్పడి ఉండకూడదు. నువ్వు అనాథవు కావు. నీ సంరక్షణాబాధ్యతలు మేమే చూసుకుంటాం. నువ్వు మళ్ళీ చదు వును కొనసాగించాలి. రేపు ఉదయం రా. నాల గవ తరగతిలో చేర్చుకుంటాను,” అన్నాడు.\n\nమరునాడు ప్రార్థనా సమావేశంలో, ప్రధానోపాధ్యాయుడు రాధూ జేబు నుంచి వెలుపలికి కనిపిస్తూన్న వేణువును చూశాడు. వాణ్ణి పిలిచి ప్రార్థనా గీతాన్ని వేణువులో వాయించమన్నాడు. నాటి నుంచి రోజూ అలాగే జరుగుతూ వచ్చింది.\n\n– రజత్ కుమార్ త్రిపాఠీ (14) బాలాసూర్ జిల్లా స్కూల్, బాలాసూర్ (ఒరిస్సా)\n\nచందమామ\n\nసమంబన్ 2006\n\nమహనీయుల జీవితాల్లో ఆస్తికికర ఉదంతాలు (11)\n\nచక్రవర్తికీ, అందరికీ అందమైన గుణపాఠం!\n\nక్రీ.శ. రెండవ శతాబ్దంలో గొప్ప పరిపాలనా దక్షు డైన చక్రవర్తి పేడియన్, రోమ్ సామ్రాజ్యాన్ని పరిపాలించేవాడు. అధికారంలోని పాలకులు, అంగ రక్షకులు లేకుండా ఒంటరిగా తిరిగినా ఎలాంటి అభ్రద్రతా భయం లేని కాలం అది. ఒకనాడు ఆ\n\nయువచక్రవర్తి, గుర్రం మీద ఒక గ్రామం గుండా వెళుతూ - గ్రామం సమీపంలో ఒక వృద్ధుడు దహించే ఎండను సైతం లెక్కచేయకుండా ఫల వృక్షాల మొక్కలు నాటుతూ ఉండడం చూశాడు.\n\nచక్రవర్తి ఆగి, “అయ్యా, తమరి వయసెంత?”\n\nఅని అడిగాడు.\n\n“సరిగ్గా తెలియదు. నూరేళ్ళు ఉండవచ్చను కుంటాను,” అన్నాడు ఆ గ్రామ వృద్ధుడు, చక్రవర్తిని గుర్తుపట్టి వంగి నమస్కరిస్తూ.\n\n“ఈ ముసలితనంలో ఇలా కష్టపడుతు న్నావే, పాపం! యౌవనంలో కష్టపడి సంపాదించి కూడబెట్టుకుని ఉంటే ఇప్పుడు ఉపయోగపడేది కదా?” అని అడిగాడు చక్రవర్తి.\n\n“ఈ భూమి మీద నేను తొలి నుంచీ నాశాయశక్తులా క్షుపడుతూనే ఉన్నాను; నేలతల్లి కూడా నాపై కని కరంతోనే ఉంది. ఎప్పుడూ చిన్న చూపు చూడలేదు. ఆ దేవుడి నుంచి పిలుపు వచ్చేంతవరకు హాయిగా జీవించడానికి కావలసినంత ఉంది,” అన్నాడు వృద్ధుడు.\n\n“బావుంది. మరి నూరేళ్ళ వయ సులో ఇలా శ్రమపడుతున్నా వెందుకు? నువ్వు నాటే మొక్కలు ఫలాలందించేంతవరకు జీవిం చాలని ఆశిస్తున్నావా?” అని అడిగాడు చక్రవర్తి కాస్త వెటకారం ధ్వనించే కంఠస్వరంతో. “ప్రభూ, నా యౌవనంలో కొన్న ఈ"
        },
        {
            "title": "చక్రవర్తికీ, అందరికీ అందమైన గుణపాఠం!",
            "page_start": 42,
            "author": "చందమామ బృందం",
            "pdf_page": 42,
            "content": "పాలంలో చాలా ఫలవృక్షాలు ఉన్నాయి. అవి నాకు ఇప్పటివరకు ఫలాలను అందిస్తూనే ఉన్నాయి. అయితే, వాటిలో ఒక్కదాన్ని కూడా నేను నాట లేదు. నా తదనంతరం వచ్చే వాళ్ళకు ఫలాలివ్వ గలవన్న ఉద్దేశంతోనే ఈ మొక్కలను నేనిప్పుడు నాటుతున్నాను. వాటి ఫలాల పట్ల నాకు ఆసక్తి లేదు. నాటి పెంచడం పట్ల మాత్రమే తరగని మమ కారం ఉంది. ఒక వేళ వాటి ఫలాలు నాకు లభించినా లభించవచ్చు. భగవత్సంకల్పమే గనక ఉంటే, మా చక్రవర్తికి కూడా బుట్ట నిండుగా ఫలాల నివ్వగలను!” అన్నాడు వృద్ధుడు వినయంగా.\n\nఆ మాటలు విని మందహాసం చేసిన చక్ర వర్తి, “మిత్రమా, నువ్వు ఆయురారోగ్యాలతో వర్ధి ల్లాలి,” అంటూ గుర్రం ఎక్కి వెళ్ళిపోయాడు.\n\nకొన్ని సంవత్సరాలుగడిచాయి. రాజభవనం ఉపరితలంలో చక్రవర్తి పచార్లు చేస్తున్నాడు. ఒక బుట్టనిండుగా పళ్ళతో, భవనంలోకి వస్తూన్న ఒక\n\nవృద్ధుణ్ణి కాపలా భటులు అడ్డుకోవడం ఆయన గమనించాడు. చక్రవర్తి ఆ వృద్ధుణ్ణి ఒక్క నిమిషం పరిశీలనగా చూసి, అతన్ని లోపలికి పంపమని భటులను ఆజ్ఞాపిస్తూ, మేడ దిగి అతనికి ఎదురు వెళ్ళాడు. ఆయన ఊహించినట్టే - ప్రస్తుతం వంద సంవత్సరాలు దాటిన ఆ వృద్ధుడు గ్రామం నుంచి వస్తున్నాడు. కొన్నేళ్ళ క్రితం చక్రవర్తి సమ క్షంలో నాటిన మొక్కలు పెరిగి పెద్దవై ఫలాలందించాయి. ఆ వృక్షాల తొలికాపు ఫలాలను చక్ర వర్తికి ఇవ్వడానికి తీసుకువచ్చాడు.\n\nచక్రవర్తి ఆ వృద్ధుణ్ణి ఆప్యాయంగా కౌగిలించు కున్నాడు. అతడు తెచ్చిన ఫలాలను స్వీకరించి, పళ్ళు తెచ్చిన బుట్టనిండుగా బంగారు నాణాలు నింపి కానుకగా ఇచ్చి పంపాడు. ఉన్నత ఆశయం, ఆశావాదం కలిగించే ప్రేరణ, స్ఫూర్తి ఎలాంటిదో తనకు ఇప్పుడు అర్థమయిందని సభతీరినప్పుడు సభికులతో సంతోషంగా చెప్పాడు. -(ఎం.డి)\n\n## చందమామ క్విజ్ - 8 (సెప్టెంబర్ '06) విజేతలకు అభినందనలు\n\n1. పైల జితేంద్ర ఏలూరు - 2, (ప.గో. జిల్లా) (ఆం.ఫ్ర)\n\n2. వాస్తు సతీష్చంద్ర, ఇందుకూరు పేట, నెల్లూరు జిల్లా (ఆం.ఫ్ర)\n\n3. కొండా వినోద్, బండారులంక - 533 221, తూ.గో. జిల్లా (ఆం.ఫ్ర)\n\n4. సుర్తా లింగరాజు, మక్కువ - 535 547, విజనగరం జిల్లా (ఆం.ఫ్ర)\n\n5. ఎం. ప్రత్యూష, నెల్లూరు - 524 003 (ఆం.ఫ్ర)\n\n## చందమామ క్విజ్-8 సమాధానాలు\n\n1. దుస్సాహసం తెచ్చిన దుర్మరణం.\n   గ్రీకు పూర్వగాథ. యాక్టియాన్;\n   డయానా.\n\n2. 160 కోట్లు.\n\n3. కమల. తుమ్మలచెరువు పిశాచం.\n\n4. ఫాహ్యాన్.\n\n5. మణిపూర్.\n\n6. మంత్రగాడి జీవితం.\n\n7. రాజుగారి మనోగతం! (సంతాలి జానపద కథ)\n\nచందమామ క్విజ్ - 10\n\nCo-sponsored by\nInfosys' FOUNDATION,\nBangalore\n\nఈ క్విజ్‌లో అడిగే ప్రశ్నలన్నీ 2005 జనవరి-\n\nడిసెంబర్ మధ్య వెలువడిన చందమామ\nసంచికులోని కథలు, శ్రీహీఱలనుంచే ఉంటాయి.\nచదివినవి జ్ఞాపకం ఉంటే వీటన్నిటికీ సమా\n\nధానాలు వెంటనే స్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\n\n*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టుయితే బహుమతి మొత్తం డ్రా ద్వారా తీసిన ఐదుగురికి సమానంగా పంచబడుతుంది.\n\n**మీరు చేయవలసిందేమంటే**: 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4. చందాదారు అయితే, ఆ నంబర్ రాయండి. 5. కవరు మీద చందమామ క్విజ్-10 అని రాసి, చందుమామ పూర్తిచిరునామా రాసి మాకుపంపండి. 6. నవంబర్ నెలాఖరులోగా మీ ఎంట్రీ మాకు అందాలి. 7. డిసెంబర్ నెల సంచికలో ఫలితాలు వెలువడతాయి.\n\n1. గిన్నిస్ ప్రతినిధుల సమక్షంలో పన్ను పుల్లపై 25 వలయాల అందమైన హారాన్ని చెక్కిన నేర్పరి పేరేమిటి? ఏ రాష్ట్రానికి చెందినవాడు?\n\n2. యువరాణి స్థూలకాయం తగ్గించడానికి యువవైద్యుడు ఒకడు వైద్యంకాని వైద్యం చేశాడు. ఏమిటా వైద్యం? ఏ కథలో?\n\n3. మన దేశానికి 'చిట్టి' చిత్రాల కళను తీసుకువచ్చినవారు ఎవరు?\n\n4. అంతర్జాతీయ వృద్ధుల దినోత్సవం ఎప్పుడు జరుపు కుంటారు?\n\n5. బొద్ద ధర్మాన్ని స్వీకరించిన మొదటి మహిళ ఎవరు?\n\n6. 'మిజోరం' అంటే అర్థం ఏమిటో తెలుసా?\n\n7. కథకళి నాట్యానికి మూలమైన ప్రాచీన ప్రదర్శన కళారూపం ఏది?\n\n8. కేవలం బాహ్యసౌందర్యానికి ఆకర్షితులు కావడం వల్లే అనర్థాలు జరుగుతాయని గ్రహించి, వలచి వచ్చిన సౌందర్యరాశిని ఒక రాజు తిరస్కరించాడు. ఆ రాజుఎవరు? ఏ కథలో వస్తాడు?\n\n9. ఈ చిత్రం ఏ కథలో చోటుచేసుకున్నది?"
        },
        {
            "title": "చందమామ క్విజ్ - 10",
            "page_start": 44,
            "author": "చందమామ బృందం",
            "pdf_page": 44,
            "content": "నవకోటి నారాయుడు\n\nబ్రహ్మదత్తుడు కాశీరాజ్యాన్ని పాలించేటప్పుడు ఒక మహాధనికుడుండేవాడు. ఆయన తొమ్మి దవ కోటి పూర్తిచేసి, పడగ ఎత్తే సమయానికి ఒక కొడుకు పుట్టాడు. అందుచేత కొడుక్కు ఆప్యాయంగా, నవకోటి నారాయుడు అని పేరు పెట్టాడు.\n\nనారాయుడికి తండ్రి లేదనకుండా కోరిన కోరికలన్నీ తీర్చేవాడు. అందుచేత కుర్రవాడు ఆడింది ఆట, పాడింది పాట అయింది. అతడు దుష్టులతోను, దుండగీళ్ళతోను సహ వాసం చేయసాగాడు.\n\nఏమైతేనేం, యుక్తవయసు వచ్చేసరికి తండ్రి ఒకచక్కటిపిల్లను చూసి నారాయుడికి అతి వైభవంగా పెళ్ళి జరిపించాడు. మరి కొద్ది కాలానికే ఆయన కాలం చేశాడు.\n\nనారాయుడి అజాగ్రత్త, దురలవాట్ల కారణంగా తండ్రి చేర్చిన ధనమంతా హారతి కర్పూరంలా హరించుకు పోయింది. దానికి తోడు చిన్నప్పటి నుంచీ నారాయుడు హద్దూ\n\nపద్దూ లేకుండా చేస్తూ వచ్చిన బాకీలన్నీ తడిసి మోపెడై, తండ్రి పోయేసరికి, కాల సర్పాల లాగ వచ్చి పట్టుకున్నాయి. ఋణ దాతలం దరూ ఒక్కసారిగా వచ్చి చుట్టుకున్నారు. ఈ స్థితిలో నారాయుడికి జీవితమంటే నిస్పృహ తోచింది. గత్యంతరం కానక, చివరకు చస్తే మేలనిపించింది. ఏమీ బదులు చెప్పలేక, నారాయుడు వారితో, ‘‘అయ్యా! నేను గంగ ఒడ్డున ఫలానా మర్రిచెట్టు కింద ఉంటాను. అక్కడ మా పూర్వులు వదిలి వెళ్ళిన నిక్షేపము న్నది. మీ మీ పత్రాలన్నీ పట్టుకుని అక్కడకు రండి,’’ అని చెప్పాడు.\n\nఅవుననుకొని అందరూ ఆ మర్రిచెట్టు వద్దకు వెళ్ళి సిద్ధంగా వున్నారు. నారాయుడు నిక్షేపం కోసం వెతుకులాడుతున్నట్టు నడి రాత్రి వరకు అటూ ఇటూ తచ్చాడి, వాళ్ళు ఆదమరుపుగా వుండటం చూసి, గభీమని గంగలోకి దుమికేశాడు. ‘జయ్ పరమే శ్వరా!’’ అని అతడు జాలిగా కేకవేసేంతలో"
        },
        {
            "title": "నవకోటి నారాయుడు",
            "page_start": 45,
            "author": "చందమామ బృందం",
            "pdf_page": 45,
            "content": "ప్రవాహవేగం అతణ్ణి ఎంత దూరమో లాక్కు\nపోయింది.\n\nఆ కాలమందు బోధిసత్వుడు ఒక లేడిగా\nజన్మించి, తక్కిన లేళ్ళ మందలకు దూరంగా,\nగంగా తీరాన, లతలు పొదలు అల్లుకున్న ఒక\nమామిడి తోటలో నివాసం ఏర్పరచుకున్నాడు.\nఈ లేడి అన్ని విధాలా ప్రత్యేకత కలది-\nబంగారు శరీరచ్ఛాయ, లక్కవంటి కాళ్ళ\nడెక్కలు, వెండికొమ్ములు, రత్నపుపాడలలాగా\nజిగజిగ మెరిసే చక్కటి కన్నులు-ఇటువంటి\nఅపూర్వ సౌందర్యంతో ప్రకాశిస్తున్నది లేడి.\n\nఈ లేడికి అర్ధరాత్రి సమయాన విపత్తులో\nవున్న ఒక మానవుడి ఆక్రందనం వినిపించింది.\n“ఏమిటీదీనాలాపం!” అనుకొంటూ, బంగారు\nలేడి లేచి, ఎదురీదిపోయి నారాయుడి వద్దకు\n\nచేరుకొన్నది. అతన్ని ప్రవాహం నుంచి కాపాడి\nగట్టుకు చేర్చి, “నీకు వచ్చిన భయంలేదు,\nనాయనా!” అంటూ అది వాడికి ధైర్యం చెప్పి,\nవీపుపైన ఎక్కించుకొని బసకు తీసుకు\nపోయింది. అతడు తేరుకునే వరకూ ఆ లేడి\nఅరణ్యంలో నుంచి ఫలాదులు తెచ్చి,\nనారాయుడికి ఆకలి దప్పలు తీర్చింది.\n\nతరవాత ఒకరోజున, “నాయనా! నిన్ను\nఈ అరణ్యం దాటించి మీ రాజ్యానికి దోవ\nచూపిస్తా. క్షేమంగా వెళ్ళిపో. అయితే ఒకే\nఒక్క కోరిక-రాజుగానీ మరే శ్రీమంతుడుగానీ\nనిన్ను ఎంతగా ఆకర్షించినప్పటికీ, ఫలాని\nచోట బంగారు లేడి ఉన్నది అనే సంగతి\nమట్టుకు వెల్లడించవద్దు. ఇదే నా కోరిక,” అని\nచెప్పింది.\n\nసరేనన్నాడు నారాయుడు. ఈ వాగ్దానం నమ్మి, బంగారు లేడి వాడిని తన వీపుపైన ఎక్కించుకొని కాశీరాజ్యానికి పోయే బాట మీద వదిలిపెట్టింది.\n\nసరిగ్గా నారాయుడు కాశీపట్టణం చేరుకున్న రోజునే ఒక చిత్రం జరిగింది. అంతకు క్రితం పట్టపురాణికి కలలో ఒక సుందరమైన బంగారు లేడి కనిపించి, ధర్మబోధ చేసిందట. రాణి తన భర్త వద్దకు వచ్చి, “అసలు లోకంలో ఉండక పోయినట్టయితే ఇటువంటి లేడి రూపం నా కెందుకు కనబడుతుంది? దాన్ని వెంటనే నాకు పట్టి తెస్తేనే తప్ప, జీవాలు నిలవవు,” అంటూ పట్టుపట్టింది.\n\nతక్షణమే రాజు చేసిన ఏర్పాటు ఏమంటే: ఒక ఏనుగు మీద అంబారీ, అంబారీలో బంగారు బరిణె, బరిణె లోపల వెయ్యి మొహిరీలు - వీటితో అది ఊరేగుతుంది.\n\nబంగారు లేడిని గురించిన భోగట్టా తెలిపే వారికి బరిణెలోని మొహిరీలను బహుమతిగా ఇస్తారు.\n\nఈ విధమైన ఒక ప్రకటన స్వర్ణప్రతం మీద లిఖింపించి, సేనాని ఊరూరాదండోరా వేయించాడు. సరిగా ఈ దండోరా వేసే సమయానికి నారాయుడు కాశీనగరంలో అడుగు పెట్టాడు.\n\nఅతడు సేనాని వద్దకు వచ్చి, “అయ్యా, మీకు కావలసిన ఆ బంగారు లేడిని గురించి నాకంతా తెలుసు. నన్ను ప్రభువు దగ్గరకు తీసుకుపొండి,” అన్నాడు.\n\nతరవాత నారాయుడు రాజునూ, పరివారాన్నీ వెంటబెట్టుకుపోయి, అరణ్య మధ్యంలో బంగారు లేడి నివసించే ఏకాంత స్థలం చూపించి, తను అల్లంతదూరాననిలబడ్డాడు.\n\nరాజుగారి పరివారం ఒక్కసారిగా గొల్లు మని కేకవేశారు. లేడి రూపంలో వున్న బోధి\n\nసత్వడు ఆ శబ్దం విన్నాడు. “ఎవరో గొప్ప అతిథి వచ్చి వుండాలి. స్వాగతమిద్దాం,” అను కుంటూ అతడు లేచి, రాజు నిలబడ్డచోటికి పోబొయ్యాడు.\n\nలేడి యొక్క వేగానికి రాజు ఆశ్చర్య పోయాడు. విల్లమ్ములు తీసుకొని, లేడికి ఎక్కు పెట్టాడు. అప్పుడు లేడి మృదుమధుర మైన కంఠస్వరంతో ఇలా అన్నది: “రాజా! ఆగు, తొందరపడకు, నా ఉనికిని గురించి నీకు చెప్పినవారెవరు?”\n\nరాజు చెవులకు ఈ మాటలు అమృత తుల్యంగా వినబడినై. ఆయనకు తెలియ కుండానే విల్లమ్ములు కిందపడినై.\n\nనిదానమైన మధుర స్వరంతో బోధిస త్వుడు, “రాజా! నా ఉనికిని నీకు తెలిపిన దెవరు?” అని మళ్ళీ ప్రశ్నించాడు.\n\nరాజు నారాయుడిని వేలు ఎత్తి ఆనవాలు చూపించాడు.\n\nఅప్పుడు బోధిసత్వుడు ఇలా ధర్మం చెప్పాడు : “లోకంలో మానవుణ్ణి మించిన కృతఘ్నుడు లేడని శాస్త్రాలు చెప్పిన మాట నిజం. జంతుభాష తెలుసుకోవచ్చు, పక్షిభాష తెలుసుకోవచ్చు.\n\nకాని మనిషి మాట అర్థం చేసుకోవడం బ్రహ్మతరం కాదు,” అంటూ తను నారాయుడిని రక్షించి పరిచర్యలు చేసి, అతని వద్ద నుంచి వాగ్దానం తీసుకుని సాగ నంపిన వృత్తాంతమంతా రాజుకు వివరించాడు.\n\nరాజు ఉగ్రుడై, “ఇదాసమాచారం! ఇటు వంటి కృతఘ్నుడు, మహాపాపి లోకానికి పీడ. ఒక్క బాణంతో వీణ్ణి హతమారుస్తాను,” అని బాణం తీశాడు.\n\nబోధిసత్వుడు ఆయనను వారించి, “రాజా! చంపవద్దు. ప్రాణం తీస్తే ఏముంది? బ్రతికి వుంటే ఏనాటికైనా వాడికే బుద్ధి వచ్చి బాగుపడ తాడు. నీ వాగ్దానం ప్రకారం వాడికీయవలసిన బహుమతులు కూడా ఇచ్చివెయ్యి. ఇదే న్యాయం,” అని హితబోధ చేశాడు. రాజు అలాగే చేశాడు.\n\nబోధిసత్వుడిలోని ఔదార్యమూ, క్షమా మొదలైన మహత్తర గుణాలన్నీ అప్పుడు బోధపడినై రాజుకు. బోధిసత్వుడు మహాను భావుడని గుర్తించి, ఆయనను తన రాజ్యం నడిపించే సారథిగా ఎంచుకొన్నాడు.\n\nరామాయణం\n\nఆ రాత్రి వారు ముగ్గురూ భరద్వాజుడు చెప్పిన కథలు అనేకం విని సుఖంగా నిద్ర పోయారు. మర్నాడు ఉదయం భరద్వాజుడు వారిని కొంతదూరం సాగనంపి, చిత్రకూటా నికి తాను అనేక మార్లు వెళ్ళి వచ్చిన తోవ గుర్తులు చెప్పాడు. సీతారామ లక్ష్మణులు ఆయన వద్ద సెలవు పుచ్చుకుని ఆయన చెప్పిన దారినే నడుస్తూ యమునా నదిని దాటవలసిన రేవు వద్దకు వచ్చారు. అక్కడ లక్ష్మణుడు కొయ్యలమీద ఎండిన వెదుళ్ళతో ఒక విశాలమైన తెప్ప తయారు చేశాడు. దానిపైన నేరేడు కొమ్మలతోనూ, పబ్బలి తీగల తోనూ ఒక సుఖమైన ఆసనం సీత కోసం అమ ర్చాడు. తెప్ప మీద తమ వస్తువుల నన్నిటినీ ఉంచి, తాము కూడా ఎక్కి నదిని దాటారు. ప్రవాహ మధ్యంలో సీత యమునా నదికి నమస్కరించి ఆవులూ, వెయ్యి కడవల పాలూ\n\nఇస్తానని, గంగకు మొక్కుకున్నట్టే మొక్కు కున్నది.\n\nవసంతకాలం కావటంచేత అడివి చెట్లు పుష్పించి మహాశోభగా ఉన్నాయి. మోదుగు చెట్లనిండా ఎర్రటిపూలున్నాయి. సీత ఇప్పుడు ఆ వసంత శోభను చూసి అనందించటం ప్రారంభించింది. లక్ష్మణుడు ఆమె ముందు నడుస్తూ, ఆమె కోరిన ప్రతి పువ్వూ, ప్రతి పండూ కోసి తెచ్చి ఇస్తూ, ఆమె చెట్లను గురించి అడిగే ప్రశ్నలన్నిటికీ వివరంగా సమాధానా లిచ్చాడు.\n\nఆ రాత్రికి వారు ఒకచదునైన చోటు చూసు కుని అక్కడ నిద్రపోయారు.\n\nతెల్లవారుతూనే రాముడు లేచి లక్ష్మణుణ్ణి లేపి చిత్రకూటానికి ప్రయాణం సాగించాడు. చిత్రకూట ప్రాంతంలో రాముడు ఒకస్థలం చూసి అక్కడ పర్ణశాల నిర్మిద్దామన్నాడు."
        },
        {
            "title": "రామాయణం (అయోధ్యాకాండ-6)",
            "page_start": 49,
            "author": "చందమామ బృందం",
            "pdf_page": 49,
            "content": "లక్ష్మణుడు మంచి గుంజలు నరికితెచ్చి, వాటితో దృఢమైన విభాగాలూ నిర్మించాడు. ఆ పర్ణశాలలో సీతారామలక్ష్మణులు శాస్త్రాక్తంగా గృహప్రవేశం చేసి, పక్కనే ప్రవహించే మాల్యవతీ నదిలో స్నానాలుచేస్తూ, చుట్టూ ఉండే అందమైన అరణ్య ప్రాంతంలో విహిన్నతూ, పట్టణ జీవితాన్ని మరిచి సుఖంగా కాలం గడపసాగారు.\n\nఅక్కడ శృంగిబేరపురంలో గుహుడూ, సుమంత్రుడూ గంగ ఒడ్డున నిలబడి సీతా రామ లక్ష్మణులు కనుమాటు అయినదాకా చూసి గుహుడి ఇంటికి వెళ్ళిపోయారు. రాముడు మనసు మార్చుకుని తిరిగి వస్తాడే మోనని మూడు రోజులు చూసి సుమంత్రుడు ఖాళీ రథంతో అయోధ్యకు బయలుదేరి, రాముడు అయోధ్య విడిచి వెళ్ళిన అయిదు రోజులకు తిరిగివచ్చాడు.\n\nదారిలో పౌరులు ఖాళీగా రథం తిరిగి రావటం చూసి ఎవరికి తోచినట్టు వారు మాట్లాడుకున్నారు. సుమంత్రుడు తిన్నగా కౌసల్య ఇంటికివెళ్ళి, సింహాసంపైన కూర్చుని ఉన్న దశరథుడితో రాముడు చెప్పి పంపిన మాటలు చెప్పేశాడు. దశరథుడు అమితమైన శోకోద్రేకంతో స్పృహతప్పి కింద పడి పోయాడు.\n\nకౌసల్య, సుమిత్రసహాయంతో దశరథుణ్ణి లేవదీస్తూ, “మహారాజా, రాముణ్ణి అరణ్యంలో దింపి వచ్చినసుమంత్రుడికి జవాబై చెప్పరేం? కైక ఏమన్నా అనుకుని పోతుందనా? ఆవిడ గారిక్కడ లేదుగా!” అని చెప్పింది. దశరథుడు బాటు కౌసల్యా, ఇతర అంతఃపురకాంతటో రోదనాలు చేశారు.\n\n“నా ఆజ్ఞకు ఎంత విలువ ఉన్నదో నాకు తెలియదు; నీవు మళ్ళీ వెళ్ళి రాముణ్ణి తీసు కురా! లేదా నన్ను ఆ రాముడి దగ్గిరికైనా తీసు కుపో,” అన్నాడు దశరథుడు.\n\nకౌసల్యకూడా సుమంత్రుడితో గర్భశోకంతో తనను రాముడున్న చోటికి తీసుకుపామ్మన్నది. సుమంత్రుడు కౌసల్యను ఊరడిస్తూ, రామలక్ష్మణులు సులువుగా అరణ్య వాస ప్రతం పూర్తి చేయగలరనీ, ఆ సీతకు అది అరణ్యంలాగా ఉన్నట్టే లేదనీ, రాముడు లేని అయోధ్యే ఆమెకు అరణ్యమనిపించి ఉండే దనీ అన్నాడు.\n\nమర్నాడంతా కౌసల్య దశరథుడు చేసిన పనికి ఆయన్ను నిష్ణారాలు పలికింది. ఆ విధంగా తాను పడుతున్న బాధను కొంత బయట పెట్టుకున్నది. దశరథుడూ బాధ\n\nపడ్డాడు. కౌసల్య పుత్రశోకానికి తోడు పశ్చాత్తా పంతో కుమిలిపోయింది.\n\nరాముడు వెళ్ళిపోయిన ఆరో రోజు రాత్రి, తన చావు కొన్ని ఘడియలలో ఉన్నదనగా దశరథుడికి తన చిన్ననాటి వృత్తాంతం జ్ఞాపకం వచ్చింది. ఇంకా కౌసల్యను పెళ్ళాడకపూర్వమే దశరథుడు పుత్రశోకంతో మరణించేటట్టు ఒక మునివల్ల శాపం పొందాడు. ఇప్పుడాయన కౌసల్యకు ఆ సంఘటన గురించి చెప్పాడు:\n\nఆ రోజులలో దశరథుడు యవ్వనంలో ఉన్నాడు. ఆయనకు చప్పుడును బట్టి బాణం గురి చేసి కొట్టటంలో చాలా నేర్పుండేది. ఈ శబ్దవేధిత్వాన్ని అందరూ మెచ్చుకునేవారు. అందుచేత యువరాజై ఉన్న దశరథుడు తరుచు రాత్రివేళ సరయూ నదీ తీరానికి వెళ్ళి, అక్కడ వన్యమృగాలు నీరు తాగటానికి వచ్చే రేవు కనిపెట్టిసమీపంలో దాక్కుని, నీటి చప్పుడును బట్టి బాణం వేసి ఏనుగులనూ, సింహాలనూ, ఇతర మృగాలనూ వేటాడుతూ ఉండేవాడు.\n\nఇలా ఉండగా ఒకసారి, వానకాలంలో రాత్రి వేళ దశరథుడు గాఢాంధకారంలో మృగాల కోసం నదీతీరాన పొంచికూచున్నాడు. ఆ సమయంలో నది నీటిలో బుడబుడ మని చుప్పుడయింది. అడువి ఏనుగు అయి ఉంటుందనుకుని దశరథుడు చప్పుడుకు గురి చేసి తీవ్రమైన బాణం ఒకటి వదిలాడు.\n\nమరుక్షణమే మనిషి ఆక్రోశం వినిపించింది. “అయ్యయ్యో, తపస్సు చేసుకునే మా బోటివాళ్ళ మీద ఈ బాణం పడట మేమిటి? నేను ఎవరికి అపకారం చేశాను?\n\nనన్ను చంపిన వాడికి ఏం లాభిస్తుంది? ఎవడోగాని, ఒక్క బాణంతో మూడు ప్రాణాలు తీశాడే! నేను పోతే, ముసలివాళ్ళూ, గుడ్డి వాళ్ళూ అయిన నా తల్లిదండ్రులెంతకాలం బతుకుతారు? ఎలా బతుకుతారు?” అన్న మాటలు దశరథుడి చెవులపడ్డాయి.\n\nఆయన దగ్గిరికి వెళ్ళి చూసేసరికి తన బాణం తగిలి ఒక ముని కుమారుడు కొలను ఒడ్డున బాధతో గిలగిల లాడిపోతున్నాడు. అతను నీటిలో ముంచిన పాత్ర పక్కనే పడి ఉంది.\n\nమతిపోయి, చెయ్యి కాలూ ఆడక నిల బడి ఉన్న, దశరథుడితో ఆ ముని కుమారుడు, “ఎందుకు చేశావీ పాడుపని? నేని క్కడ ఉన్నట్టు నా తండ్రికి నీవే వెళ్ళి చెప్పు. లేకపోతే ఆయనకు తెలిసే మార్గం లేదు. తెలిసినా ఆయన రాలేడు. దాహం జాస్తిగా\n\nఉన్నదంటే నీరు తీసుకుపోదామని వచ్చి నీ బాణం వాతపడ్డాను. ఈ బాధ భరించలేను. ముందు ఈ బాణం లాగి మరీ వెళ్ళు,” అన్నాడు.\n\nకుర్రవాడు బాధపడి పోతున్నాడు, బాణం లాగేస్తే చస్తాడేమోనని దశరథుడు మొదట తటపటాయించినా, చివరకు ఆ కుర్రవాడి ప్రోద్బలం మీదనే బాణం లాగేశాడు. వెంటనే మునికుమారుడు ప్రాణాలు వదిలాడు.\n\nతరవాత దశరథుడు ఆ కుర్రవాడి పాత్రలో నీరు ముంచుకుని, అతడు చెప్పిన దారినే అతని తల్లిదండ్రులుండే కుటీరానికి వెళ్ళాడు.\n\nదశరథుడి అడుగుల చప్పుడు విని తన కొడుకే ననుకుని ఆ కుటీరంలో ఉండే వృద్ధుడు, “నాయనా, ఎప్పుడో అనగా మంచి నీటి కోసరం వెళ్ళిన వాడివి ఇంత ఆలస్యం చేశావేం? లోపలికి రా! త్వరగా నీరు ఇయ్యి!” అన్నాడు.\n\n“నేను మీ అబ్బాయిని కాదు, దశరథుణ్ణి, క్షత్రియుణ్ణి,” అంటూ, తడబాటుతో దశరథుడు తాను చేసిన ఘోరం కాస్తా ఆ వృద్ధ దంపతులకు చెప్పేశాడు. వారి దుఃఖానికి అంతు లేదు. దశరథుడి సహాయంతో వారి ద్దరూ తమ కొడుకు కళేబరం వద్దకు వెళ్ళి, దాని మీద పడి పెద్ద పెట్టున ఏడ్చారు.\n\nముసలి ముని దశరథుడితో, “మాకున్న ఒక్క కొడుకునూ అకారణంగా చంపి మాకు తీరని పుత్రశోకం కలిగించావు గనక నీవు కూడా పుత్రశోకంతోనే మరణించాలని నిన్ను శీస్తున్నాను,” అన్నాడు.\n\nతరవాత ఆ వృద్ధదంపతులు తమ కొడుకు చితిలోనే కాలి చనిపోయారు. ఎన్నడో జరిగిన ఈ సంఘటన దశరథుడికి ఇప్పుడు, తన ఆయువు తీరిపోయే దశలో, జ్ఞాపకం వచ్చింది. దానిని ఆయన కౌసల్యకు చెప్పాడు.\n\nకౌసల్యతో మాట్లాడుతుండగానే దశరథు డికి చూపు మందగించింది. క్రమంగా శ్రవణ శక్తికూడా పోయింది. బుద్ధివికలమై పోసా గింది. ఆయన రాముణ్ణి కేకలు పెడుతూ, క్షేకేయిని తిడుతూ అర్ధరాత్రివేళ ప్రాణాలు వదిలాడు. అది రాముడు బయలుదేరి వెళ్ళిన ఆరో రోజు అర్ధరాత్రి. ఆ సమయానికి అంతః పుర స్త్రీలందరూ, కౌసల్యా సుమిత్రలు సహితం, నిద్రపోతున్నారు.\n\nరాజు మరణించిన సంగతి మర్నాడు తెల్లవారిగాని అంతఃపుర కాంతలకు తెలియ\n\nలేదు. అంతఃపురంలో శోకాలు సాగినాక పై వారికి జరిగిన సంగతి తెలిసింది.\n\nత్వరలోనే వసిష్ఠుడు మొదలైనవారు వచ్చారు. దశరథుడు అంత్యక్రియలు జరుటా నికి ఆయన కొడుకులలో ఒక్కడైనా దగ్గిర లేడు. రామలక్ష్మణులు అరణ్యానికి వెళ్ళారు. భరత శత్రుఘ్నులు భరతుడి మేనమామ అయిన కేకయరాజు ఇంట ఉన్నారు. అందు చేత దశరథుడి శరీరాన్ని తైలంలో ఉంచారు.\n\nసిద్ధార్థుడు, విజయుడు, జయంతుడు, అశోకుడు, నందనుడు అనే వారిని పిలిచి వసిష్ఠుడు వారితో, ‘‘మీరు వేగంగల గుర్రాల పైన కేకయ రాజుండే రాజగృహానికి వెళ్ళండి. భరతుడితో ఇక్కడ ఒక ముఖ్య కార్యమున్న దనీ, మేము రమ్మన్నామనీ చెప్పండి. మీరు అతనితో రాముడు అడవికి వెళ్ళిన వృత్తాం\n\nతంగాని, రాజుగారు చనిపోయినసంగతిగాని\nచెప్పనే వద్ద,” అని చెప్పి, భరతుడికి మేలిమి\nవస్త్రాలూ, ఆభరణాలూ ఇచ్చి పంపాడు.\n\nవాళ్ళు అనేక నడులూ, పర్వతాలూ దాటి,\nదీర్ఘ ప్రయాణం చేసి, భరతుడి మేనమామ\nగారి దేశం చేరి, వాటిని ఇచ్చి, అతని మేన\nమామకూ, తాతగారికీ కానుకలుగా తెచ్చిన\nవస్త్రాభరణాలు భరతుడికి అందించి, మహిళ్ళు\nచెప్పమన్న మాటలు అదే విధంగా చెప్పారు.\n\nభరతుడు పెద్దవాళ్ళ అనుమతి తీసుకుని,\nఅయోధ్య నుంచి తన కోసం వచ్చిన వారి\nవెంబడి, పెద్ద బలగంతో సహా బయలు\nదేరాడు. మిగిలిన పరివారాన్ని నింపాదిగా\nవెనక రానిచ్చి, భరత శత్రుష్ణులు రథంలో\nముందుగా అయోధ్యా నగరం చేరుకున్నారు.\nవారు ఏడు రోజులు ప్రయాణించారు.\n\nదూతలు అయోధ్య నుంచి వచ్చిన రాత్రే\nభరతుడికి ఒక పీడ కల వచ్చింది. అది\nవచ్చినప్పటి నుంచీ అతని మనుసులో ఏదో\nఆందోళనగానే ఉన్నది. అయోధ్య ప్రవేశించ\nగానే అతని ఆందోళన తిరిగి వచ్చింది.\nఎందుకంటే నగరంలో సాధారణంగా ఉండే\n\nఉత్సాహమూ, ఉల్లాసమూ లేవు. జనం\nనీరసించి నట్టున్నారు, నగరం పాడుపడి\nనట్టున్నది.\n\nభరతుడు ముందు తన తండ్రి నగరుకు\nవెళ్ళి అక్కడ ఆయన కనిపించక పోయేసరికి\nతన తల్లి ఇంటికి వచ్చాడు. కొడుకును\nచూస్తూనే కైకేయి ఆసనం మీది నుంచి లేచి,\nతన కాళ్ళకు నమస్కారం చేసిన భరతుణ్ణి తన\nచెంత కూచోబెట్టుకుని కుశల ప్రశ్నలు\nచేస్తూ, “నీవు బయలుదేరి ఎన్నాళ్ళయింది,\nనాయనా? నీ మామా, తాతా క్షేమంగా\nఉన్నారా? నీకక్కడ సుఖంగా జరిగింద?’’\nఅని ప్రశ్నించింది.\n\nభరతుడు అన్నిటికీ సమాధాన మిచ్చి,\n“అమ్మా, నాన్నగారెక్కడ? పెద్దమ్మకౌసల్య\nఇంట ఉన్నాడా? నే నాయన కాళ్ళకు\nమొక్కాలి!” అన్నాడు.\n\n“ఆయన పెద్దల్లో కలిసిపోయారు,\nనాయనా,” అంటూ కైకేయి చావు కబురు\nచెప్పింది. ఈ మాట వినగానే భరతుడు\nకుప్పకూలి పోయాడు. కైకేయి అతన్ని ఊర\nడించ యత్నించింది.\n\nదుష్టులకు దూరం\n\nజనార్దనం తండ్రి వ్యాపారరీత్యా ఒక పెద్ద పట్నంలో ఉండేవాడు. ఆయన పుట్టిపెరిగిన గ్రామం వదిలి కట్టుబట్టలతో ఆ పట్నం వచ్చాడు. మొదట ఒక దుకాణంలో పని వాడుగా చేరి వ్యాపారంలోని మెళకువలను ఆకళింపు చేసుకున్నాడు. జీతం రూపంలో వచ్చిన మొత్తాన్ని కూడబెట్టి దాన్నే పెట్టు బడిగా పెట్టి సొంత వ్యాపారం ప్రారంభించాడు. రేయించవళ్ళు కష్టపడి పనిచేశాడు. కాలం కలిసిరావడంతో కొన్నేళ్ళలోనే బాగా ధనం సంపాదించాడు.\n\nఆయన జనార్దనానికి బోలెడు డబ్బు కూడబెట్టి ఇవ్వడమే కాక, పోయేటప్పుడు, “నాయనా, జనార్దనం, నేను పోయాక నువ్వీ పట్నంలో ఉండవద్దు. ఏదైనా మంచి చోటు చూసుకుని స్థిరపడు. నేను సంపాదించినది, నువ్వూ, నీ పిల్లలూ పదికాలాల పాటు కష్టపడకుండా తినగలిగినంతవుంది,” అని చెప్పి కన్నుమూశాడు.\n\nతండ్రి పోయాక జనార్దనానికి ఒక సమస్య పట్టుకుంది. ఎక్కడ స్థిరపడాలన్నది వాడికి తోచలేదు. స్వంతఊరిలో వాణ్ణి ఆప్యాయంగా ఆదరించే వారు చాలామంది ఉన్నారు. అయితే, ఆ ఊరు ఆట్టే మంచిది కాదు. సకాలంలో వర్షాలు కురవక పోవడం వల్ల నీటి సౌకర్యం సరిగా ఉండదు. ప్రకృతి దృశ్యాలు ఉండవు. అంతా రాతి ప్రదేశం!\n\nజనార్దనం ఆస్తి కొంత బంగారంగానూ, కొంత నగదుగానూ మార్చుకుని, మంచి చోటు వెతుక్కుంటూ బయలుదేరాడు. పక్షం రోజుల తరువాత వాడి కొక చక్కని ప్రదేశం నచ్చింది. అది సముద్రపు ఒడ్డున చిన్న పల్లెటూరు! ఎటు చూసినా సరుగుడు తోటలు. ఇసుక దిబ్బలు. ఆ చల్లని ప్రశాంత వాతావరణం జనార్దనాన్ని ఎంత గానో ఆకర్షించింది. వాడు సరుగుడు తోటలో చిన్న పాక వేసుకుని, అక్కడే స్థిరపడ్డాడు. రోజూ సాయంత్రం వాడొక చిన్న నాటు పడవలో"
        },
        {
            "title": "దుష్టులకు దూరం",
            "page_start": 55,
            "author": "చందమామ బృందం",
            "pdf_page": 55,
            "content": "కొంతసేపు హాయిగా సముద్ర విహారానికి\nవెళ్ళేవాడు.\n\nఆ పల్లెటూళ్ళో ప్రజలందరి ముఖ్యవృత్తి\nచేపలు పట్టటం. వాళ్ళకు ఏమీ కష్టపడ\nకుండా తిని కూర్చునే, ఈ కొత్తగా వచ్చిన\nమనిషిని చూస్తే అసూయగా ఉండేది. ఒక్కరూ\nఅతనితో మాట్లాడేవారు కాదు.\n\nఒక రోజు ఎండవేళ జనార్దనం, ఇంటి\nముందున్న సరుగుడుచెట్టు కింద మంచం\nవేసుకుని పడుకున్నాడు. అవతల ఎండ\nనిప్పులు చెరుగుతున్నా, ఆ సరుగుడు తోటలో\nచల్లగా గాలి వీస్తోంది.\n\nఎవరో పిలిచినట్టయి, జనార్దనానికి మెలు\nకువ వచ్చింది.\n\nమంచం దగ్గిర ఒక మనిషి నిలబడి\nఉన్నాడు. పాడవాటి రాగి రంగు గడ్డమూ,\n\nనున్నని గుండూ-వాడు ఎర్ర రంగు పాడుగు\nచేతుల అంగీ, నల్లని పంచే ధరించి ఉన్నాడు.\nవాడి మెడలో కాకిఈకల దండ ఉంది. వాడి\nకళ్ళు ఎర్రగా ఉన్నాయి. వాడు, “కుర్రాడా,\nచెంబెడు మంచి నీళ్ళు పట్రా! దాహంగా\nవుంది. ఎండలు మాడ్చేస్తున్నాయి,” అన్నాడు\nజనార్దనంతో.\n\nజనార్దనం మంచినీళ్ళు తేవటానికి లోప\nలికి వెళ్ళబోయాడు.\n\n“ఆగు, కుర్రాడా! చిక్కటి మజ్జిగలో చిటి\nకెడు ఉప్పేసి పట్టుకురా! నా నోరు పిడచ\nగట్టుకు పోయింది,” అన్నాడా మనిషి.\n\nజనార్దనం, “అలాగే,” అని వెళ్ళబోయాడు.\n\n“దాంట్లో ఒక నిమ్మకాయ కూడా పిండు,\nరుచిగా ఉంటుంది,” అని కేకపెట్టాడా గడ్డపు\nమనిషి.\n\nజనార్దనం ఆ మనిషి అడిగినట్లు గానే ఒక\nగిన్నెలో ఉప్పు, నిమ్మకాయరసమూ వేసిన\nమజ్జిగపట్టుకొచ్చాడు.\n\nఆపాటికి, ఆ మనిషి, జనార్దనం వేసుకున్న\nమంచం మీద దర్జాగా కూర్చుని తాపీగా కూని\nరాగాలు తీసుకుంటున్నాడు. వాడు గుట\nగుట మజ్జిగతాగేసి, ‘‘గిన్నె నిక్షేపంలా ఉంది.\nఎవరయినా కాజేయగలరు, లోపల దాచిరా!’’\nఅన్నాడు.\n\nజనార్దనం గిన్నె లోపల పెట్టి వచ్చే సరికి,\nఆ మనిషి మంచం మీద అడ్డంగా పడుకుని\nఉన్నాడు. ‘‘మంచి ఎండ వేళ కదూ, నిద్ర\nముంచుకు వస్తోంది. ఒక కునుకు తీసి\nలేస్తాను,’’ అని క్షణంలో ఆ మనిషి గుర్రు\nపెట్టసాగాడు.\n\nజనార్దనం ఏమీ అనలేకపోయాడు. వాడు\nఇంటి అరుగు మీద కూర్చుని, సాయంత్రం\nదాకా కాలక్షేపం చేశాడు. చీకటి పడ్డాక ఆ\nమనిషి లేచి ఆవులిస్తూ, ‘‘అప్పుడే చీకటి\nపడిపోయింది. ఒంటరి జీవితమైపోయింది.\nఇంట్లో దీపం వెలిగించే దిక్కు కూడా లేదు,’’\nఅంటూ తిన్నగా పాకలో కెళ్ళి, గూట్లో దీపం\nవెలిగించాడు.\n\nవాడి అతి చనువుకు జనార్దనానికి చిరాకు\nవేసింది. ‘‘బాగా చీకటి పడిపోయింది. ఇక\nనువ్వు వెళ్ళవచ్చు,’’ అని కోపాన్ని దిగిమిం\nగుతూ అన్నాడు.\n\nఆ మనిషి జనార్దనాన్ని ఎగాదిగా చూసి,\n“ఎవడివయ్యా, నువ్వు? నా ఇంటికి వచ్చి\nనన్నేదబాయిస్తావా? వెళ్ళు, వెళ్ళు. మర్యాద\nఇచ్చి పుచ్చుకోవాలి తెల్సిందా?” అంటూ\n\nజనార్దనాన్ని అవతలకు నెట్టి, తలుపు\nమూసుకున్నాడు.\n\nఆ రాత్రంతా జనార్దనం, తలుపు బాదుతూ\nఅవతలే ఉన్నాడు.\n\nఆ మనిషి, “నా ఇంటి తలుపులు బద్దల\nవుతే నువ్వే డబ్బు లిచ్చుకోవాలి,” అనేసి\nనిద్రపోయాడు.\n\nకొంతసేపటికి తెల్లవారింది. ఊరి వాళ్ళు\nచేపల వేటకు బయలుదేరారు. జనార్దనం\nవాళ్ళందరినీ కేకవేసి పిలిచి, “ఈ అన్యాయం\nచూడండి,” అంటూ జరిగిందంతా చెప్పాడు.\n\nఇంతలో ఆ మనిషి తలుపు తీసుకుని\nవచ్చి, “వాడెవడో పిచ్చివాడిలా ఉన్నాడు. నా\nఇంటిని పట్టుకుని తన ఇల్లంటూ రాత్రంతా\nఒకటే రచ్చ!” అన్నాడు.\n\nజనార్దనానికి ఆవేశం వచ్చి, ‘‘మీరే\nచెప్పండి. ఈ ఇల్లు నాదా, వాడిదా? మీరంతా\n\nరోజూ వస్తూ పోతూ నన్ను చూడటంలేదూ?\nఈ దొంగపీనుగకి బుద్ధి చెప్పండి,” అన్నాడు\nకోపంగా.\n\nఊరి వాళ్ళంతా జనార్దనాన్ని కింద నుంచి\nపైదాకా తేరిపార చూసి, “ఎవడవిరా నువ్వు?\nచూస్తే దొంగవిలా ఉన్నావు. ఈ ఇల్లు ఈ గడ్డ\nపాయనదే! మేం రోజూ ఇతన్నే చూస్తున్నాం.\nమేం ఇప్పటిదాకా నిన్ను చూసిన పాపాన\nపోలేదు. మర్యాదగా నీ దారిన నువ్వుపో,\nలేకపోతే ఎముకలు విరిగేలా తంతాం!” అని\nజనార్దనాన్ని దబాయించారు.\n\nజనార్దనం నిర్ఘాంత పోయాడు. ఊరి\nవారంతా తన మీద అసూయతో, తన ఆస్తి\nకాజేయాలనే దురుద్దేశంతో ఈ నాటకం\nఆడుతున్నారని వాడు గ్రహించాడు. వాడు\nరెండు సార్లు గట్టిగా తల విదిలించి, వెర్రి\nచూపులు చూస్తూ, “మీరు నా కళ్ళు తెరిపిం\nచారు. ఇన్నాళ్ళూ ఈ ఇల్లు నాదనుకున్నాను.\nఅయితే, నేను పెట్టెలో పెట్టి దాచిన బంగారం\nకూడా నాదికాద?’’ అని అమాయకంగా\nవాళ్ళను అడిగాడు.\n\nవాళ్ళు జనార్దనం మతి కోల్పోయాడని\nరూఢిపరుచుకుని, “నీది కాదు. ఆ బంగారం\nఅంతా మాది. అది ఎక్కడ దాచావో త్వరగా\nచెప్పు!” అంటూ ఆత్రుతగా వాణ్ణి అడిగారు.\n\nజనార్దనం దూరంగా వున్న ఎత్తయిన\nఇసుకదిబ్బను చూపించి, “పెట్టెడు బంగారం\nఆ ఇసుకదిబ్బలోనే ఉంది,” అన్నాడు.\n\nఅంతా ఎవరికి వారే కాలిసత్తువ కొద్దీ ఆ\nవైపుకు పరిగెత్తారు. ఆ బంగారం ఎవరికి వారే\nతమ సొంతం చేసుకోవాలని ఆత్రం. గడ్డం\nమనిషితో సహా అందరూ ఆ వైపుకు పరిగెత్తి\nపోగానే, జనార్దనం తేలిగ్గా నిట్టూర్చి, సరు\nగుడు చెట్టు మొదట్లో పాతిపెట్టిన బంగారం\nఉన్న పెట్టెను తీసుకుని, అప్పటికప్పుడు\nనాటు పడవలో బయలుదేరి ఆ దుష్టులకు\nదూరంగా వెళ్ళిపోయాడు.\n\nమంచి చోటు అని తండ్రి అనటంలో\nఅసలు అర్థం మంచి మనుషులున్న చోటని\nజనార్దనం తెలుసుకుని, తమ సొంత ఊరు\nవెళ్ళిపోయి, తనని ఆదరించే వారి మధ్య\nఆనందప్రదం అయిన జీవితం గడిపాడు.\n\nనవంబర్ 2006\n\nచందమామ"
        },
        {
            "title": "అజేయుడు గరుడుడు! – 10",
            "page_start": 59,
            "author": "చందమామ బృందం",
            "pdf_page": 58,
            "content": "చిత్రాలు: గాంధీ అయ్య 10\n\n# అజేయుడు గరుడుడు!\n\nవజ్రపురి ప్రధానమంత్రి పుష్పరాజు వెంట,\nభూతవైద్యుడు పంపిన కోయయువతి చంద్రపురి\nరాజభవనంలో ప్రవేశించింది. అరుణ ఏదో భ్రాంతిలో ఉన్నట్టు\nవిచిత్రంగా ప్రవర్తించడంతో ఆదిత్య-అరుణల వివాహం\nవాయిదాపడే పరిస్థితి ఏర్పడింది.\n\nచందమామ\n\nవీరభాహు భటులను ప్రశ్నించాడు.\n\nవీరభాహు రాజభవనం ముందుకు వచ్చాడు. దూరంగా రెండు పల్లకీలు రావడం అతడు చూశాడు.\n\nభవనం ఎదుట పల్లకీలు దించారు. రాజగురువుకూ, జ్యోతిష్కుడికీ స్వాగతం పలకడానికి వీరభాహు వారిని సమీపించాడు.\n\nచందమామ\n\nవీరబాహు వారి సంభాషణలకు అడ్డుతగిలాడు.\n\nవీరబాహు వెళ్ళాక....\n\nవీరబాహు సమాచారం అందింది.\n\nసమాచారం అందింది.\n\nవిజ్ఞపురి ప్రధాని వెంట గుర్రం మీద ఆ యువతి వచ్చిందని కాపలా భటులు చెప్పారు.\n\nఆ యువతి అరుణను చూసిందా? ఆమె ఇప్పుడు ఎక్కడ ఉన్నది?\n\nభటులు ఇచ్చిన సమాచారం ప్రకారం ఆమె భటనం వదిలి వెళ్ళలేదు.\n\nకాబట్టి లోపలే ఉండాలి!\n\nఅంచే, అరుణ గదిలో పాగవ్యాపించడానికి కారణం ఆమె అయివుంటుందని భావిస్తున్నాను!\n\nనాకూ అదే అనుమానంగా ఉంది ప్రభూ. నేను వెళ్ళి ఆదిత్యుణ్ణి పిలుచుకువస్తాను.\n\nవీరబాహు వెళ్ళాక....\n\nవీరబాహు వెళ్ళాక....\n\nఇవన్నీ వినడానికి చాలా బాధాకరంగా ఉంది మహేంద్రా! రహస్యం త్వరలో బయటపడగలదని ఆశిస్తున్నాను.\n\nరాజభవనంలోకి అపరిచిత వ్యక్తి ప్రవేశమా?\n\nదారుణం!\n\nకోయయువతి రావడం!\n\nఅరుణ గదిలో పొగ! అరుణ, ఆదిత్యుల ప్రాణాలకు హాని కలుగుతుందో ఏమో అని భయంగా ఉంది. జ్యోతిషాచార్యా, తమరు వారి జాతకాలను మరింత వివరంగా పరిశీలించాలి. మీరిక్కడే ఉండాలి. మళ్ళీ కలుద్దాం.\n\n-(ఇంకావుంది)\n\nమన సాంస్కృతిక ఉత్సవాలు\n\nఖాసీ నాంగ్ క్రేమ్\nఉత్సవం\n\nమేఘాలయలోని గిరిజనులలో ఖాసీ తెగ ప్రజలు చాలా ముఖ్యమైనస్థానాన్ని మహిస్తున్నారు. పంటలు బాగా పండాక, కృతజ్ఞతలు తెలియజేసే విధంగా ఐదు రోజులపాటు జరుపుకునే షాద్ నాంగ్ క్రేమ్ చాలా ముఖ్యమైనది. యేటా నవంబర్ నెలలో షిల్లాంగ్ సమీపంలోని స్మిత్ లో దీనిని జరుపుకుంటారు. సర్వ శక్తి సమన్వితురాలైన కాబ్లే షానోహర్ దేవతకు పూజలు జరుపుతారు. ఒకప్పుడు దేవతకు మేకలను బలి ఇచ్చేవారు. ‘ప్రజలు’గాని, తెగ నాయకుడు గాని మేకలను తీసుకు వచ్చేవారు. ఇప్పుడు ఆ ఆచారాన్ని మానేశారు.\n\nఈ పూజా కార్యక్రమాలకు ‘రాజు’గారి అక్కగారు కాస్సేం సద్ ప్రధాన పూజారిణిగా బాధ్యత వహించి నిర్వహిస్తుంది. వాయిద్యాలన్నిటిలోకీ చాలా గొప్పవిగా భావించబడే పాడవాటి టంగ్మూరీ బూరల పవిత్రీకరణతో ఈ ఉత్సవాలు ఆరంభమవుతాయి. మత సంబంధమైన తతంగాల తరవాత ఐదు రోజులూ నాంగ్ క్రేమ్ నృత్యాలు జరుగుతాయి. ఖాసీ స్త్రీపురుషులు సంప్రదాయ బద్ధమైన దుస్తులు ధరించి వస్తారు. పురుషులు రంగురంగుల పట్టు ధోవతులు, కోటు, పెద్ద తలపాగాతో మెరిసే ఆభరణాలు ధరిస్తారు. ఒక చేతిలో కత్తి, బల్లెం; రెండవ చేతిలో జడల బర్రె రోమాలతో తయారుచేసిన కుంచెను పట్టుకుంటారు. స్త్రీలు ఆకర్షణీయమైన పట్టు బట్టలు, సునిశితమైన పనితనంగల బంగారు, వెండి నగలు, ధరించి వెండి కిరీటం పెట్టుకుని నాట్యం చేస్తారు.\n\nగొడుగు కింద వచ్చే స్యేమ్ సద్ నృత్యాలను ప్రారంభిస్తుంది. దీనిని ‘రాజ నృత్యం’ అంటారు. ఆమె చుట్టూ పెళ్ళికాని యువతులు ఇద్దరిద్దరూ, లేదా ముగ్గురూ కలిసి చిన్న చిన్న అడుగులు వేస్తూ వృత్తాకారంలో నృత్యం చేస్తారు. వెలుపలి వృత్తంలో యువకులు కత్తులు తిప్పుతూ బలంగా పెద్దపెద్ద అంగలు వేస్తూ నృత్యం చేస్తారు. యువతీ యువకులందరూ మద్దెల, టంగ్మూరీ వాయిద్యాల సంగీతానికి అనుకూలంగా లయ బద్ధంగా నృత్యం చేస్తారు.\n\nఐదవ రోజు స్యేమ్ నిర్వర్తించే సృష్టికర్త ప్రార్థ నతో ఉత్సవం సమాప్తమవుతుంది.\n\nన్యూట్రిన్ క్విజ్ - 2 సమాధానాలు:\n\n1. బి. మో'స్ స్కేల్\n\n2. బి. 205"
        },
        {
            "title": "మన సాంస్కృతిక ఉత్సవాలు : ఖాసీ నాంగ్ క్రేమ్ ఉత్సవం",
            "page_start": 63,
            "author": "చందమామ బృందం",
            "pdf_page": 63,
            "content": "# విజ్ఞానం ... వినోదం ... వికాసం ...\n\n## విజ్ఞాన వీచికలు :\n\n### ఇస్త్రీ ఎందుకు?\n\nముడతలు పడిన దుస్తులు ధరించినవారి కన్నా, ముడతలు లేకుండా ఇస్త్రీ చేసిన యూనిఫారం వేసుకున్నవారు, అందంగా చురుగ్గా కనిపిస్తారు. అందుకే, మరీ సోమరులుగా ఉన్నవారు కూడా ఇస్త్రీ దుస్తులు వేసుకోవడానికే ఇష్టపడతారు. క్రిస్-రెసి స్టెంట్ కోసం ప్రత్యేకమైన ట్రీట్‌మెంట్‌తో తయారు చేసే బట్టలు తప్ప, తక్కిన బట్టలన్నీ ఉతికేప్పుడు ముడతలు పడతాయి.\n\nఅడ్డదిడ్డంగా ఉన్న మడతల మీద వేడి, ఒత్తిడి తగలడం వల్ల ముడతలు ఏర్పడతాయి. బట్టలు వదులుగా ఉన్నప్పుడు, వాటి మీద కూర్చోవడం, తొక్కడం వల్ల కూడా ముడతలు ఏర్పడతాయి. నేతలోని దారాలు సాగడం వల్ల ఈ ముడతలు పడతాయి. ఇలా సాగడం వల్ల దారాలు ఒకదాని మీద ఒకటి చుట్టుకుంటాయి.\n\nఇలా చుట్టుకున్న దారాలకు ఇస్త్రీ చేయడం ద్వారా మళ్ళీ వేడీ, ఒత్తిడీ కలుగుతాయి. వేడి-దారాలను, నేతను వదులు చేస్తాయి. ఇస్త్రీ పెట్టె, మన చేతి ఒత్తిడి అవి మునుపటి అసలు స్థితికి వచ్చేలా చేస్తాయి.\n\n## మన పరిసరాలు\n\n### సెల్ ఫోన్ 'మర్యాదలు'\n\nమునిషికి సౌకర్యం కలిగిస్తూన్న వస్తువులలో అత్యాధునికమైనది సెల్ఫోన్. ఇది మన దేశానికి కొత్తే అయినప్పటికీ, దాని ప్రాచుర్యం రోజురోజుకూ విపరీతంగా పెరిగిపోతున్నది. ఈ సెల్ఫోన్ లేని రోజుల్లో పనులు ఎలా చేసుకోగలిగామా అని ఆశ్చర్యపోయేవారూ లేకపోలేదు.\n\nఅది సరే. సెల్ఫోన్ మర్యాదలు పాటించడం ఎలాగా అని ఆలోచిస్తున్నారా? అయితే ఈ విషయాలు గుర్తుంచుకోండి చాలు: 'రింగర్'ను వీలైనంత తక్కువ స్థాయిలో పెట్టండి. మీరు ఏదైనా మీటింగులో ఉన్నప్పుడు సెల్ఫోన్‌లో మాట్లాడవలసి ఉన్నట్టయితే ముందుగానే ఫోన్ కోసం ఎదురు చూస్తున్నట్టు ఎదుటివారికి చెప్పి వారి అనుమతి పొందడం సభ్యత.\n\nసంభాషణలు వీలైనంత క్లుప్తంగా ఉండేలా చూసుకోండి. ఫోన్‌లో ఆగ్రహావేశాలకు పోకండి. విన యంగా మాట్లాడండి.\n\nవాహనాలు నడుపుతూన్నప్పుడు సెల్ఫోన్ ఉపయోగించకండి. అది చాలా ప్రమాదకరం. విద్యార్థులకు: సెల్ఫోన్‌ను పాఠశాలకు తీసుకువెళ్ళకండి."
        },
        {
            "title": "విజ్ఞానం ... వికాసం",
            "page_start": 64,
            "author": "చందమామ బృందం",
            "pdf_page": 64,
            "content": "# విజ్ఞానం .... వినోదం .... వికాసం ....\n\n## మీకు తెలుసా?\n\n### మొసలి\n\nమొబైల్ఫోన్ బీప్ శబ్దం వినిపించినప్పుడల్లా, ఏదో సమాచారం వస్తోందని మనకు తెలుసు. అయితే, మీరు చాలా పెద్దమొసలి నుంచి సమాచారం ఎదురు చూడగలరా? తప్పకుండా ఎదురు చూడరు. అయితే, మీరు గనక డా. హేస్స్ బోధాలాంటి శాస్త్రవేత్తఅయినట్టయితే, అలాంటి సందేశం కోసం ఎదురు చూడవచ్చు.\n\nఈ ప్రాణుల గురించి అధ్యయనం చేస్తూన్న డా. బోధా, నిర్ణీత విరామం తరవాత, ఒక పెద్దమొసలి నుంచి సందేశాలు అందుకుంటున్నారు. మొసలి ఎక్కడ ఎలాంటి పరిసరాలలో ఉంటున్నదీ, తేదీ, సమయాలతో సహా సమాచారం అందుతూ ఉంటుంది.\n\nమొసలి తల వెనుక భాగంలో ఉన్న ఎముకల పొలుసుల మధ్య 12 సెం. మీ. పొడవైన సిలిండర్‌లో అమర్చిన సెల్ఫోన్, గ్లోబల్ పాజిషనింగ్ ఫోన్‌ల నుంచి ఈ సందేశాలు వస్తూంటాయి.\n\n## మన దేశం క్విజ్\n\nగణితశాస్త్రంలోనూ, విజ్ఞానశాస్త్రంలోనూ ప్రసిద్ధిగాంచిన కొందరు భారతీయ మేధావుల గురించి ఈ క్విజ్‌లో తెలుసుకుందాం.\n\n1. ఆర్యభట్ట ఏ కారణంగా సుప్రసిద్ధుడయ్యాడు?\n\n2. రాజస్థాన్ జయ్‌పూర్‌లో సుప్రసిద్ధ వేధశాల నిర్మించిన రాజు ఎవరు? దాని పేరేమిటి?\n\n3. యువప్రాయంలోనే మరణించిన అత్యద్భుతమైన గణిత మేధావి ఎవరు?\n\n4. నోబెల్ బహుమతిని అందు కున్న మొదటి భారతీయ విజ్ఞానవేత్త ఎవరు?\n\n5. డా. మేఘనాధ్ షా విజ్ఞాన శాస్త్రానికి అందించిన సుప్రసిద్ధ ‘కాంట్రిబ్యూషన్’ ఏమిటి?\n\n(సమాధానాలు 66వ పేజీలో)\n\n## న్యూట్రిన్ కంట్సెట్ - 2\n\nఅట్ట చివర ఉన్న న్యూట్రిన్ ప్రకటనను జాగ్రత్తగా పరిశీలించి చూడండి. ఆ చిత్రంలో ఎంత మంది అమ్మాయిలు, అబ్బాయిలు ఉన్నారో గమనించండి. పేర్లకు మొదట ‘మహా’ అని వచ్చేలా వారికి సరైన పేర్లు ఆలోచించండి. ఒక కాగితం మీద ఆ పేర్లు రాసి, మీ పేరు, పుట్టిన తేది, తరగతి, పాఠశాల పేరు, పిన్‌కోడ్‌తో సహా ఇంటి పూర్తి చిరునామా రాసి, చందమామ ఇండియా లిమిటెడ్, 82, డిఫెన్స్ ఆఫీసర్స్ కాలనీ, ఈకాట్జుతాంగల్, చెన్నయ్ - 600 097 చిరునామాకు నవంబర్ 30న తేదీలోగా పంపండి.\n\nమీకోసం ఒక ఆకర్షణీయమైన బహుమతి★ కాదుకుని ఉంది.\n\n*Conditions apply*"
        },
        {
            "title": "ఫోటో వ్యాఖ్యల పోటీ",
            "page_start": 66,
            "author": "చందమామ బృందం",
            "pdf_page": 65,
            "content": "## ఫోటో వ్యాఖ్యల పోటీ\n\nఈ ఫోటోలకు ఒక్క మాటలోగాని, చిన్నవాక్యంలోగాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nKALANIKETAN BALU\n\nMAHANTESH C. MORABAD\n\nవ్యాఖ్యలను కాంపిటీషన్ ప్యోస్కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు జనవరి 2007 సంచికలో ప్రచురిస్తాం.\n\nఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈ కాట్టుతాంగల్, చెన్నయ్ - 600097.\n\nఅభినందనలు\n\nసైప్రెంబర్ నెల పోటీ ఫలితాలు\n\nబొడ్డపాటి రాజేశ్వరమూర్తి\nశ్రీకృష్ణ నగర్,\nచిలకలపూడి - 521 002\nకృష్ణా జిల్లా (ఆం.ప్ర)\n\nఫోటో వ్యాఖ్యల పోటీ:\n\nమొదటి ఫొటో : నువ్వంటే నా కెంతో ఇష్టం!\n\nరెండవ ఫోటో : వింత ప్రాణిని మలిచిందో హస్తం!!\n\n## సమాధానాలు :\n\n1. బీజగణితానికి పునాదులు వేశాడు. 'సున్న' ప్రాముఖ్యతను సూచించాడు.\n\n2. రెండవ మహారాజా జైసింగ్; రషివాలయా వేధశాల.\n\n3. శ్రీనివాస రామానుజన్.\n\n4. డా. సి.వి. రామన్. భౌతిక శాస్త్రం విభాగంలో 1930వసం.లో.\n\n5. శరీరాల ద్వారా రేడియేషన్ అంటే కిరణవ్యాప్తి పర్యవసానాన్ని కనుగొన్నాడు.\n\nPrinted and Published by B. Viswanatha Reddi at B.N.K. Press Pvt. Ltd., Chennai - 26 on behalf of Chandamama India Limited, No. 82, Defence Officers Colony, Ekkatuthangal, Chennai - 600 097. Editor : B. Viswanatha Reddi (Viswam)\n\nకారులో కలుపుకుని వెళితే....\n\nతుచూ పెట్రోలు ధర పెరగడం వల్ల, రోజురోజుకూ పెట్రోలు ఖర్చు ఎక్కువవడం శేఖర్‌కు విచారం కలిగించింది. ఒకనాటి సాయంకాలం శేఖర్‌పదేళ్ళ కొడుకు అనిరుధ్, “నాన్నా, కొన్ని లెక్కలు ఇస్తావా వేస్తాను,” అంటూ తండ్రి వద్దకు వచ్చాడు.\n\n“నాన్నను ఇబ్బంది పెట్టకు, నేను చెబుతాను ఇలా, రా,” అన్నది వాడి తల్లి విద్య. “రాము, రాజు, రఘు ముగ్గురూ స్నేహితులు. వాళ్ళు రోజూ తాము ఉంటూన్న వికాస్ నగర్ నుంచి ఎం.జి. రోడ్డులోని తమ ఆఫీసులకు కార్లలో వెళ్ళి వస్తూంటారు. పోను రాను దూరం 30 కి.మీ. కార్లు లీటర్‌కు 15 కి.మీ.\n\nదూరం నడుస్తాయి. లీటర్ పెట్రోలు ధర 50 రూ.లు. వారానికి పెట్రోలు ఖర్చు ఎంతవుతుందో చెప్పగలవా?”\n\n“వారానికి 1,800 రూపాయలు,” అన్నాడు అనిరుధ్. “అయితే, వాళ్ళందరూ ఒకే చోటికి వెళ్ళాలనుకున్నప్పుడు ఎందుకు ఒకే కారులో కలిసివెళ్ళరు?” అని అడిగాడు అనిరుధ్ ఆలోచిస్తూ.\n\n“బావుంది! మరి, ఒకరు ఎం.జి. రోడ్డుకూ, మరొకరు జె.ఎన్. రోడ్డుకూ, ఇంకొకరు శాస్త్రి రోడ్డుకూ వెళ్ళవలసివస్తే?” అని అనుమానం వ్యక్తం చేశాడు శేఖర్.\n\n“అయినా ఫరవాలేదు. అక్కడి నుంచి అత్యధిక దూరం శాస్త్రి రోడ్. అప్పుడుకూడా ఒకటిగా కలిసి ప్రయాణం చేయడంవల్ల బోలెడంత డబ్బు ఆదా చేయవచ్చు,” అన్నాడు అనిరుధ్.\n\n“అవును, మీరెందుకు కలిసి వెళ్ళకూడదు శేఖర్? మీ ఆఫీసులు ఒకే చోట లేకపోయినప్పటికీ మోహన్నూ, రవినీ, మీరు పిక్ అప్ చేసుకుని వెళ్ళి, వాళ్ళను దారిలో దిగబెట్టవచ్చుకదా?” అన్నది విద్య.\n\nమరుసటి రోజు నుంచే శేఖర్ అలా చేయడం ప్రారంభించాడు. అలా చేయడంవల్ల బోలెడు డబ్బు ఆదా చేయగలిగాడు. ఇలాంటి ‘కార్పూల్ ఏర్పాట్ల వల్ల, డబ్బు ఆదా చేయడంలో పాటు, ట్రాఫిక్ రద్దీని, వాతావరణ కాలుష్యాన్ని ఎంతగానో తగ్గించవచ్చు. పెట్రోలు వాడకం తగ్గడం వల్ల, పరోక్షంగా దేశానికి కూడా ఎంతో మేలు సమకూరుతుంది.\n\nCHANDAMAMA (Telugu) Nov. 2006 RNI No. 1114/57. Regd No. TN/CC(S)Dn/159/06-08\nLicensed to post WPP - Inland No.TN/CC(S)Dn/84/06-08, Foreign No. 85/06-08\n\n1...2...3...\n\nFull of Ghee\n\nFull of Malt\n\nFull of Milk\n\nIndia's largest selling sweets and toffees.\n\nThe Best Lacto In Town"
        }
    ]
}