{
    "book_id": "చందమామ_2001_06",
    "stories": [
        {
            "title": "ఈ నెలలో జన్మించిన ప్రముఖులు",
            "page_start": 6,
            "author": "సంపాదకుడు",
            "pdf_page": 6,
            "content": "ఈ నెలలో జన్మించిన ప్రముఖులు\n\nపి.సి.మహలానొబిస్\n\nజెనాభా, ప్రజల ఆర్థిక, విద్యా స్థితిగతులు మొదలైన వాటి విషయాలను సేకరించి, లెక్కగట్టి, క్రోడీ కరించి గణాంక వివరాలను తయారు చేయడానికి కొన్ని ఆధునిక విశ్లేషణా విధానాలు రూపొందించ బడి ఉన్నాయి. వాటిలో 'మల్టీవేరియేట్ అనాలిసిస్' 'ఇంటర్ పెనట్రేటింగ్ నెట్వర్క్ ఆఫ్ శాంపుల్స్', 'ఫ్రాక్టల్ గాఫికల్ అనాలిసిస్' మొదలైన విధానాలు ముఖ్యమైనవి. వాటిని రూపొందించిన భారతీయ మేధావి ప్రశాంత చంద్ర మహలానొబిస్.\n\nప్రపంచ గణాంకరంగంలో భారతదేశానికి సముచిత స్థానం కల్పించిన గణాంక శాస్త్రవేత్త పి.సి.మహలానొబిస్ 1893 జూన్ 29వ తేదీ జన్మించాడు. 1912లో కలకత్తా విశ్వవిద్యాలయం నుంచి బి.ఎస్.సి (ఆనర్స్), కేంబ్రిడ్జ్ విశ్వవిద్యాల యంనుంచి గణితశాస్త్రంలో ఎం.ఏ.డిగ్రీలు సాధించాడు. ఆయనకు ఉపాధ్యాయుడు డబ్ల్యు.హెచ్. మెకాలే అప్పుడే వెలువడిన బయోమెట్రికా, బయో మెట్రిక్ టేబుల్స్ సంకలనాలను అధ్యయనం చేయ మని సలహా ఇచ్చాడు. దాని ద్వారా ఆయనకు గణాంక శాస్త్రంతో పరిచయం ఏర్పడింది. వాటిని చదవడంతో ఆ విషయం పట్ల ఆయనకు ఎంతో ఆసక్తి ఏర్పడింది.\n\n1915లో ఆయన భారతదేశానికి తిరిగివచ్చి, కలకత్తా ప్రెసిడెన్సీ కళాశాలలో భౌతికశాస్త్ర ఉప న్యాసక వృత్తిని చేపట్టాడు. సమయం దొరికినప్పుడట్లా గణాంకాలను అధ్యయనం చేయసాగాడు.\n\n1917లో కలకత్తా విశ్వవిద్యాలయం పరీక్షా విధానంలో మార్పులు తీసుకురావాలని నిర్ణయించి, మహలానొబిస్ సహాయం కోరింది. తన గణాంక పరిజ్ఞానాన్ని ఉపయోగించి మహలానొబిస్-విద్యార్థులనూ, ఉపాధ్యాయులనూ పరీక్ష పత్రాలనూ, అధ్యయనం చేసి కొన్ని సూచనలు చేశాడు. వాటిని ప్రభుత్వం అమలు చేసింది.\n\nఅప్పటినుంచి ప్రభుత్వం మానవశాస్త్రం (ఆంధ్రోపాలజీ) ఎపిడెమియోలజీ, డెమొగ్రీఫ్, వాతావరణం మొదలైన విషయాలను గురించి కూడా మహలానొబిస్ను సంప్రదించడం మొదలు పెట్టింది.\n\n1950లో ప్లానింగ్ కమిషన్ ఏర్పాటయినప్పుడు మహలానొబిస్ దాని ఉపాధ్యక్షుడుగా నియమించబడ్డాడు. భారత ప్రధాని అధ్యక్షుడుగా ఉండేవాడు.\n\nభూమిమీద రెండు భౌగోళిక ప్రాంతాల మధ్య దూరాన్ని కొలవడానికి ఆయన ఒక ప్రత్యేక\n\nవిధానాన్ని కనుగొన్నాడు. అది 'మహలానొబిస్ డిస్టన్స్' గా పేరుగాంచింది.\n\n1949లో ఆయన భారతజాతీయ ఆదాయ కమిటీ అధ్యక్షుడయ్యాడు. ఆ విధంగా 'నేషనల్ శాంపుల్ సర్వే' జరపడానికి కారకుడయ్యాడు. 1945లో ఆయన 'రాయల్ సాసైట్' సభ్యుడుగా ఎన్నుకోబడ్డాడు. ప్రాఫెసర్ మహలానొబిస్ విజ్ఞాన శాస్త్రానికి చేసిన సేవలకు గుర్తింపుగా 1968లో భారత ప్రభుత్వం ఆయన్ను 'పద్మవిభూషణ్ అవార్డు సత్కరించింది. 1972 జూన్ 28వ తేదీ ఆయన కీర్తీషేషడయ్యాడు.\n\n# పాఠకుల లేఖలు\n\nఇటీవలి చందమామలు చూసి 'కథల సంఖ్య బొత్తిగా తగ్గించేశా' రంటూ ప్రజలు గోల పెట్టేస్తున్నారు. చందమామ మునుపటిలా ఏడెనిమిది కథలతో దర్శనం ఇస్తుందని ఆశిస్తున్నాను.\n\n— మాచిరాజు కామేశ్వరరావు, విజయవాడ ఈ మధ్యచందమామలో కథల సంఖ్య బాగా తగ్గిపోయింది. అలనాటి చందమామ ఒరవడికి భిన్నంగా ఈనాడు వెలువడుతున్న చందమామ వెలవెలపోతోంది. చక్కని కథలకు ప్రాధాన్యం కల్పించండి. చందమామ తన పూర్వవైభవాన్ని కలకాలం నిలుపుకోవాలని ఆశిస్తూ,\n\n— వక్కలంక రామారావు, అమలాపురం-533201 నొకు చందమామ అంటే ఎనలేని ఇష్టం. చందమామ మరలా ప్రచురించాక, ఎంతో కొత్తదనం సంతరించుకున్నది. అంశాలన్నీ బాగా నచ్చాయి.\n\n— ఎస్.పంచాక్షరి, నందిగామ - 521185 మా అభిమాన చందమామ తిరిగి వస్తూండటం చాలా ఆనందదాయకం. కానీ కథల విషయంలో చాలా నిరుత్సాహం కలిగిస్తున్నారు. ఏప్రిల్‌లో కేవలం మూడు కథలు వేశారు. పూర్వం అన్ని వర్గాల వారినీ, అంటే పిల్లలనే కాక పెద్దలనూ, ముసలివారినీ, అందరినీ అలరించిన చందమామ ఇప్పుడు కొంచెం నిరుత్సాహం కలిగిస్తోంది (పెద్దలకు). పూర్వంలాగా కథలు పెంచితే బావుంటుంది. చందమామను కేవలం పిల్లలే చదవరని మీకూ తెలుసు.\n\n— శిల్ప, కాకినాడ నేను చందమామను 25సం॥ నుంచి చదువుచున్నాను. ఇటీవల చారిత్రక వీశేషాలు, శీర్షికలు మితిమించి వేస్తున్నారు. అవి తక్కువ చేసి కథలు వేస్తే మంచిది. సీరియల్ యక్ష పర్వతం, చిత్రకథ అజేయుడు గరుడుడు చాలా బాగున్నాయి.\n\n— పి.రాజన్‌బాబు, ఘట్‌కేసర్-501301 నవ సహస్రాబ్ది ఆరంభాన్ని పురస్కరించుకుని 'ప్రత్యేక శీర్షిక' ద్వారా మనదేశంలో గత శతాబ్దంలో జరిగిన ముఖ్య సంఘటనలను తెలియజేయడానికి ప్రయత్నించాము. చందమామలో ఎప్పటిలాగే చక్కని కథలకు ప్రాధాన్యతనిస్తూ, పత్రికను ప్రత్యేక ఒరవడిలో తీసుకురాగలము. పాఠకులైన మీ అభిప్రాయాలను గౌరవిస్తూ, చందమామ పట్ల మీరు చూపుతూన్న అపూర్వ ఆదరాభిమానాలకు కృతజ్ఞతలు తెలియజేస్తున్నాము.\n\n— సంపాదకుడు\n\nబేతాళ\nకథలు\n\nగంధర్వకన్య\nవరం!\n\nపట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానం కేసి\nనడవసాగాడు. అప్పుడు శవంలోని\nబేతాళుడు, “రాజా, ఇంత అర్ధరాత్రి\nవేళ కన్ను పాడుచుకున్నా కానరాని\nకటిక చీకటిలో విషసర్పాలూ, శాకినీ,\nఢాకినీలాంటి భయంకర భూతాలూ\nవిచ్చలవిడిగా తిరుగాడే, ఈ శ్మశా\nనంలో నువ్వు పడుతున్న ఇక్కట్లు\nచూస్తూంటే, ప్రబోధుడనేచిత్రకారుడి\nలాగా, ఏమైనామనోవైకల్యానికి గురి\nఅయ్యావేమో అన్న శంక బాధిస్తు\nన్నది. ఇతరులకు హాని కలిగించనిదీ,\nతనకు మేలు చేసేదీ అయినదేదీ"
        },
        {
            "title": "గంధర్వకన్య వరం (బే.క)",
            "page_start": 9,
            "author": "ఎన్. శివనాగేశ్వరరావు",
            "pdf_page": 9,
            "content": "ఆలోచించి— తన ప్రతిభనంతా రంగరించి\nఒక చిత్రం గీసి, దాన్ని తండ్రి మరణించిన\nకారణంగా, త్వరలోనే రాజ్యాభిషిక్తుడు\nకానున్న యువరాజుకు చూపించాలను\nకున్నాడు.\n\nఆ తర్వాత కొద్ది రోజులకు అతడు చిత్ర\nకళలో తనకున్న ప్రతిభనంతా మేళవించి,\nఒక అద్భుత సౌందర్యరాశిని చిత్రీకరించాడు.\nఆ చిత్రంతో ప్రబోధుడు రాజధాని చేరి,\nయువరాజు దర్శనానికి ఎంతగానో ప్రయత్నిం\nచాడు; కాని ప్రయోజనం లేకపోయింది.\nదురదృష్టం తనను పెంటాడడం మాననందుకు\nఅతడు చాలా చింతించాడు.\n\nప్రబోధుడు ఆ రాత్రి ఒక సత్రంలో బస\nచేశాడు. ఆ సత్రంలోవున్న ఇతర బాట\nసారులు అతడి చిత్రం చూసి అద్భుతం\nఅంటూ ప్రశంసించారు. ఆ ప్రశంసలు\nఅతడి బాధను మరింతగా పెంచాయి.\n\nఆ రాత్రి ఒక బాటసారి సత్రానికి ఆల\nస్యంగా వచ్చాడు. అతడు యువకుడు.\nఅందంగా, దృఢంగా వున్నాడు. అతడు\nసత్రంలో అందరూ ప్రబోధుడి చిత్రపటం\nగురించి మాట్లాడుకోవడం విని, తనూ ఆ\nచిత్రపటం చూడాలనుకున్నాడు. ప్రబో\nధుడు, అతడికి తను చిత్రించిన చిత్రపటం\nచూపించాడు.\n\nచిత్రపటంలోని స్త్రీమూర్తి అద్భుత సౌంద\nర్యానికి ముగ్ధుడైన ఆ యువకుడు, ప్రబోధు\nడికి రాజదర్శనం లభించని వైనం తెలుసు\nకుని, “నీ చిత్రకళానైపుణ్యం నిజంగా\nప్రశంసనీయం. నా వెంట వస్తే, రాజదర్శనం\nకలిగేలా చేయగలను,” అన్నాడు.\n\nస్వార్థం అనిపించుకోదు. ఈ సత్యాన్ని గుర్తించ\nలేక, తుదిక్షణం వరకూ ఇక్కట్లపాలైన, ఆ\nచిత్రకారుడి కథ చెబుతాను, శ్రమ తెలియ\nకుండా, విను, ”అంటూఇలాచెప్పసాగాడు:\n\nవైశాలినీ రాజ్యంలో, ప్రబోధుడనే చిత్ర\nకారుడుండేవాడు. అతడికి చిత్రకళలో\nఅద్భుతమైన నైపుణ్యం వున్నది. అతడి\nచిత్రాలు అందంగా, సజీవంగా వుండేవి.\nఅయితే, దురదృష్టవశాత్తు ప్రబోధుడి చిత్రా\nలకు జనబాహుళ్యంలో అంతగా ఆదరణ\nలభించలేదు. అతడికి పూట గడవటమే\nకష్టమైంది.\n\nఅయితే, ప్రబోధుడికి చిత్రకళ వదిలి,\nబతుకుతెరువుకు మరేదైనా వృత్తిలో ప్రవేశిం\nచడం ఇష్టంలేదు. కానీ తనను నమ్ముకున్న\nభార్యాబిడ్డల పరిస్థితి చూసి, అతడు చాలా\nఆందోళన చెందాడు. చివరకు ఎంతగానో\n\nప్రబోధుడు సంతోషంగా అతడి వెంట\nనగరంచేరి, రాజభవనంలోకి వెళ్ళాడు.\nయువకుడు, అతణ్ణి ఒక మందిరంలో\nకూర్చోబెట్టి, లోపలికి వెళ్ళి దుస్తులు\nమార్చుకుని వచ్చాడు. రాజలాంఛనాలతో\nవున్న అతణ్ణిచూస్తూనే యువరాజు అభి\nషిక్షుడని గ్రహించి, ప్రబోధుడు నమస్క\nరించి, “క్షమించండి, యువరాజా!\nసత్రంలో కలిసినప్పుడు మిమ్మల్ని గుర్తించ\nలేకపోయాను,” అన్నాడు.\n\nఅభిషిక్షుడు చిన్నగా నవ్వి, “ఎవ్వరూ\nగుర్తించకూడదనే, సామాన్య దుస్తులలో రాజ్య\nపరిస్థితి ఎలావున్నదీ తెలుసుకునేందుకు\nతిరుగుతూంటాను. సరే! నీ చిత్రంలోని\nసుందరి అందం నన్నెంతగానో ఆకట్టు\nకున్నది. ఆమెనే వివాహమాడాలని నిశ్చ\nయించుకున్నాను. ఆ యువతి వివరాలు\nచెబితే నీకు పదివేల వరహాలు బహుమతిగా\nఇస్తాను,” అన్నాడు.\n\n“యువరాజా! నేను చిత్రించిన యువతి\nసజీవ సుందరికాదు; కేవలం ఊహాసుందరి\nమాత్రమే!” అన్నాడు ప్రబోధుడు.\n\nఆ మాటలకు అభిషిక్షుడు, “ప్రబోధ!\nనాకూ చిత్రకళలో అంతో ఇంతో ప్రవేశ\nమున్నది. ఏదైనా చిత్రం చూసిన వెంటనే, అది\nసజీవ దృశ్యచిత్రణా లేక ఊహాచిత్రణా\nఅన్నది చెప్పగలను. ఆమె వివరాలు నువ్వు\nనాకు చెప్పినట్టు రహాస్యంగా వుంచుతాను.\nనిజం చెప్పు!” అన్నాడు.\n\nఅభిషిక్షుడి మాటలకు ప్రబోధుడు కల\nవరపడుతూ, “నేను చెప్పేది సత్యం. నా\nచిత్రం కేవలం ఊహాచిత్రం,” అన్నాడు.\n\nఆ జవాబుకు కోపగించిన అభిషిక్షుడు,\nభటులను పిలిచి, “ఈ మూర్ఖుణ్ణి కొండపైకి\nతీసుకుపోయి తల నరికి లోయలో పారే\nయండి!” అని ఆజ్ఞాపించాడు.\n\nభటులు, ప్రబోధుడి పెడరెక్కలు విరిచి\nకట్టి కొండ పైకి వెళ్ళారు. అతడు తన దుస్థితికి\nచింతిస్తూ, “చిత్రకళను నమ్ముకుని ప్రాణం\nమీదికి తెచ్చుకున్నాను. నా భార్యాబిడ్డలు\nదిక్కులేని వారవుతారు,” అని దుఃఖించాడు.\n\nరాజభటులు, ప్రబోధుడి శిరస్సు ఖండించ\nబోతూండగా, అక్కడ ఒక స్త్రీ ప్రత్యక్షమయి,\nరాజభటులను వారించి, “ఎందుకితణ్ణి\nచంపుతున్నారు?” అని అడిగింది.\n\n“రాజాజ్ఞ!” అని బదులు పలికారు\nరాజభటులు.\n\nఅంతలో ప్రబోధుడు, ఆ స్త్రీనిచూసి ఆశ్చర్య\nపోతూ, “నీ వల్లనే నాకీశిక్ష!” అన్నాడు.\n\nఅందుకా స్త్రీ ఆశ్చర్యంగా, “నా పేరు మణిమాలిక. నేనొక గంధర్వకన్యను. నేను తలచుకుంటే తప్ప మనుషులకు కనిపించను. ఇంతవరకూ నువ్వు నన్ను చూసింది లేదు. మరి నీ శిక్షకు నేనెలా కారణ మయ్యాను?” అని ప్రశ్నించింది.\n\nఅప్పుడు ప్రబోధుడు జరిగిందంతా వివరంగా చెప్పాడు. మణిమాలిక అంతా విని, “చాలా చిత్రంగావుంది. నన్ను చూడకుండా, నా రూపం ఎలా చిత్రించగలవు? నీ మాట నమ్మదగినదిగాలేదు,” అన్నది.\n\n“నేవేసిన చిత్రం చూస్తే, నేను అబద్ధం ఆడడంలేదని ఒప్పుకుంటావు,” అన్నాడు ప్రబోధుడు.\n\n“సరే! నీ చిత్రసుందరి నన్ను పోలివుంటే, నువ్వు కోరిన వరం ఇస్తాను,” అన్నది మణిమాలిక.\n\nమణిమాలిక, ప్రబోధుడితో రాజభవనానికి బయల్దేరుతూంటే, భటులంతా వాళ్ళను అడ్డగించి, “రాజాజ్ఞ ప్రకారం, ఇతడి తల తీయాలి, అడ్డురాకు!” అన్నారు.\n\nఅది వింటూనే మణిమాలిక, భటులపై కోపగించి, “నరాధముల్లారా! నా శక్తి తెలి యక అడ్డుకుంటున్నారు. బండరాళ్ళయి పోండి!” అని శపించింది.\n\nమరుక్షణం రాజభటులు బండరాళ్ళుగా మారిపోయారు.\n\nమణిమాలిక, ప్రబోధుణ్ణి వెంటబెట్టుకుని, తన అదృశ్య గమనశక్తితో క్షణంలో రాజమందిరం చేరింది.\n\nముందుగా ప్రబోధుణ్ణి చూసిన యువ రాజు అభిషిక్తుడు, “ఎలా తప్పించుకు రాగలిగావు?” అని అగ్రహించాడు. అయితే, మరుక్షణం అతడి వెనకవున్న మణిమాలికను చూసి సంతోషపడుతూ, “ఈమే గదా, నీ చిత్రసుందరి! ఆహా, నా ఊహనిజమైంది. నీ చిత్రం సజీవమూర్తిదే. ఇప్పటికైనా ఈమెను నా సమక్షానికి తెచ్చి మంచిపని చేశావు. ఈపని ముందే చేసి వుంటే ప్రాణాల మీదికి వచ్చేది కాదుగదా!” అన్నాడు.\n\nఅప్పుడు మణిమాలిక, “రాకుమారా! ఒకసారి ఆ చిత్రపటం ఏదో చూపించు,” అన్నది.\n\nఅభిషిక్తుడు చిత్రపటం తెచ్చి ఆమెకు చూపించాడు. ఆ పటం చూసిన మణిమాలిక, అందులోని స్త్రీమూర్తి పూర్తిగా తన పోలికలతో వుండడం గమనించి అబ్బుర పడుతూ, “రాకుమారా! ఇది నిజంగా ప్రబోధుడిఊహాచిత్రమే. ఎందువల్లనంటే, గంధర్వ\n\nకన్యనైన నన్ను ఇతడు ఇంతకు ముందె\nన్నడూ చూసి వుండలేదు,”అన్నది.\n\n“గంధర్వ సుందరీ! ఏది ఏమైతేనేం,\nనువ్వు కంటబడడం అదృష్టం. దయతలచి\nనాతో వివాహానికి సమ్మతించు,” అని కోరాడు\nఅభిషిక్తుడు. అందుకు మణిమాలిక, “నేను\nనీ కోరిక నెరవేర్చలేను. అయితే, ప్రబోధుడి\nకిచ్చిన మాట ప్రకారం అతడికి వరం ఇచ్చి వెళ\nతాను,” అన్నది.\n\nఆ వరం సంగతి అప్పుడే విన్న అభిషిక్తుడు,\nప్రబోధుడితో, “ప్రబోధ! మణిమాలికను,\nనన్ను వివాహమాడమని వరం కోరు. త్వరలోనే\nనాకు పట్టాభిషేకం జరుగనున్నది. నీవు కోరిన\nప్రాంతాన నిన్ను సామంత రాజుగా చేస్తాను,”\nఅన్నాడు. మణిమాలిక ఒక క్షణకాలం\n\nఆలోచించి, ప్రబోధుడితో, “ప్రబోధ! నువ్వు\nకోరేది, రాకుమారుడు కోరమన్న వరమైనా\nమాట తప్పను. నీ మనసులోని కోరిక నిస్సం\nకోచంగా వెల్లడించు,” అన్నది.\n\nఆ వెంటనే ప్రబోధుడు చేతులు జోడించి,\n“గంధర్వసుందరీ! నన్ను చంపబోయిన రాజ\nభటులను బండరాళ్ళుగా మార్చావు. దయ\nతలచి వాళ్ళకు నిజరూపాలు ప్రసాదించు,\nనిన్ను నేను కోరే వరం ఇదే!” అన్నాడు.\n\n“తథాస్తు!” అని మాయమైంది మణి\nమాలిక. అప్పుడు, ప్రబోధుడు, అభిషిక్తుడికి\nనమస్కరించి, “యువరాజా! గంధర్వ\nకన్యను వివాహమాడాలన్న మీకోరిక నెరవేర్చ\nలేకపోయాను. మీరేశిక్ష విధించినా అనుభ\nవిస్తాను,” అన్నాడు.\n\nఆ మాట వింటూనే అభిషిక్తుడు, ప్రబో ధుణ్ణి అప్యాయంగా కౌగలించుకుని, “నీ చిత్రకళానైపుణ్యం అనితరసాధ్యం. నువ్వు అపూర్వ చిత్రకారుడివి!” అంటూ ప్రశం సించి, ఎన్నో విలువైన కానుకలతో సాగ నంపాడు.\n\nబేతాళుడు ఈ కథ చెప్పి, “రాజా, ప్రబో ధుడు కుటుంబ పోషణభారం మోయలేక ఎన్నో బాధలకు గురయ్యాడు. చివరకు యువరాజు అభిషిక్తుడి చేత మరణ శిక్ష పొంది, గంధర్వకన్య మణిమాలిక సాయం వల్ల ప్రాణాలతో బయటపడ్డాడు. అలాంటి స్థితిలో, మణిమాలిక వరంకోరుకోమన్నప్పుడు, ఏ అష్టైశ్వర్యాలో కోరుకోక, బండరాళ్ళుగా పడివున్నె రాజభటులకు తిరిగి నిజరూపా లివ్వమని కోరడం, అతడి మనోవైకల్యం కాక మరేమవుతుంది? అలాగే, గంధర్వ కన్యను వివాహమాడగోరిన అభిషిక్తుడికి, ప్రబోధుడి వరం ద్వారా అది సాధ్యమని తెలుసుగదా? అయినా ఆ వరాన్ని ప్రబోధుడు, రాజభటుల మేలుకు ఉపయోగించినప్పుడు, అతడిపై కోపగించక అతడి చిత్రకళను మెచ్చుకుని, విలువైన కానుకలతో సత్కరించడం మతి చాంచల్యంకాదా? ఈ సందేహాలకు సమా\n\nధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “ప్రబోధుడు, అభిషిక్తుడిస్తానన్న సామంత పదవి మీద ఆశ పడక, మణిమాలికను, రాజభటులను రక్షించమని కోరాడు. అతడు తాను నేర్చిన కళలో రాణించి, కుటుంబపోషణ జరుపు కోవాలన్న ఆలోచనలోవున్న వాడేకాని, వరా లతో ఐశ్వర్యం గడించాలనే ప్రలోభం వున్న వాడు కాడు. అతడిది నిజమైన కళాకారుడి మనస్తత్వం; మనోవైకల్యం కాదు. ఇక అభి షిక్షుడి విషయానికొస్తే-మణిమాలిక, రాజాజ్ఞ నిర్వహించబోయిన భటులను, నరాధము లంటూ బండరాళ్ళుగా మార్చింది. ఇది తెలుసుకున్న అభిషిక్తుడికి, గంధర్వులకూ, మానవులకూ జాతి అంతరమే కాదు; శక్తిలో, ప్రవర్తనలో కూడా ఎంతో భిన్నత్వమున్నదని అర్థమైంది. ఆ కారణంగానే అతడు, ప్రబో ధుడిపై ఆగ్రహించక, ఘన సన్మానం చేసి పంపాడు,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు —(కల్పితం)\n\n[ఆధారం : ఎన్. శివనాగేశ్వరరావు రచన]"
        },
        {
            "title": "యక్షపర్వతం - 6",
            "page_start": 14,
            "author": "చందమామ బృందం",
            "pdf_page": 14,
            "content": "యక్షపర్వతం - 6\n\n## 6\n\n[కొండప్రాంతాన్ని చేరిన ఖడగజీవదత్తులకు, బందిపోటువాళ్ళ వెంటవున్న స్వర్ణాచారి కనిపించాడు. అతడితో కలిసి వాళ్ళు కొండపైకి పోయారు. ఆ సమయంలో ఒక బందిపోటువాడు, వాళ్ళదగ్గరకు పరిగెత్తుకుంటూ వచ్చి, వేటకు పోయిన తమ నాయకుడు సమరబాహుణ్ణి నరమాంస భక్షకులు పట్టుకున్నారని చెప్పి, అతణ్ణి కాపాడమని వేడుకున్నాడు. తరవాత-]\n\nబందిపోటువాడుచెప్పినమాటలు వింటూంటే, ఖడగజీవదత్తులకు ఎక్కడలేని ఆశ్చర్యం కలిగింది. ఇన్ని రోజులుగా వాళ్ళు అరణ్యాల్లో ఎంతో దూరం ప్రయాణించారుగాని, ఎక్కడా వాళ్ళకు నరమాంస భక్షకులు తారస పడ లేదు. జీవదత్తుడు బందిపోటువాడితో, “మీ నాయకుణ్ణి వాళ్ళు కాల్చుకు తింటారో లేక పచ్చి పచ్చిగానే తినేస్తారో, అదంతా తరవాత చూద్దాం. నువ్వు ముందు కాలయాపనచెయ్య కుండా జరిగిందేమిటో చెప్పు,” అన్నాడు.\n\n“అయ్యా, మేం అరణ్యంలోకి వేటకు పోయి, ఒక లేడిని చంపి భుజాన వేసుకుని ఇళ్ళకు తిరిగి వస్తున్నాం. దారిలో ఒకచోట\n\nపులి గాండ్రింపూ, ఒక మనిషి భయంతో కేక పెట్టిన ధ్వనీ వినిపించింది. మేం ముగ్గురం అటుకేసి వెళ్ళాం. ఒకచోట ఆదివాసుడొకడు పులికాళ్ళకింద చచ్చి పడివున్నాడు. పులి గుండెల్లోవాడు గుచ్చిన ఈటెవున్నది. సమీ పంలో ఒకపులిపిల్ల గోలగా అరుస్తూ తిరుగు తున్నది,” అన్నాడు బందిపోటువాడు.\n\n“అది చచ్చినపులి పిల్ల అయివుంటుంది. సరే, తర్వాత ఏం జరిగింది?” అన్నాడు జీవ దత్తుడు.\n\n“మా నాయకుడు ఆ పులిపిల్లను తీసుకు పోయి పెంచుదాం అన్నాడు. నేను నక్కుతూ పోయిదాన్ని పట్టుకున్నాను. ఇంతలో పదీ\n\n“చందమామ”\n\nపన్నెండు మంది ఎలుగుబంటి చర్మాలు ధరించినవాళ్ళు, చెట్లచాటునుంచి హఠాత్తుగా వచ్చి మీద పడి మమ్మల్ని పట్టుకున్నారు. వాళ్ళ నాయకుడు ముఖం కనిపించకుండా, ఒక ఎలుగుబంటి తల తగిలించుకుని వున్నాడు. వాళ్ళు మా నాయకుడికీ, నాతోటి వాడికీ మాత్రం చేతులకు తాళ్ళు కట్టి, నన్ను పులిపిల్లతో తమ వెంట రమ్మన్నారు. నేను ధైర్యం తెచ్చుకుని పులిపిల్లను ఎలుగుబంటి తల పెట్టుకున్న వాడి భుజాల మీదికి విసిరి వేశాను. అది వాడి భుజాల మీద పడుతూనే, వాడి గొంతు పట్టుకున్నది. వాడు దానితో పెనుగులాడే సమయంలోనేను ఇటు పారి పోయి వచ్చాను,” అన్నాడు.\n\nఇంతలో, ఒక ఎత్తయిన రాతి మీద నిలబడి అరణ్యంకేసి చూస్తున్న బందిపోటు వాడొకడు ఖడ్గజీవదత్తులతో, “అయ్యా, మన\n\nకొండ కింది అరణ్యంలో చాలామంది ఆది వాసులు కొమ్ముబూరలూ, డప్పలూ వాయిస్తూ, ఎలుగుబంట్లతో నాట్యం చేయిస్తూ పోతున్నారు. వాళ్ళకు ముందు చేతులకు తాళ్ళు కట్టిన మా నాయకుడూ, మావాడు మరొకడూవున్నారు,” అని చెప్పాడు.\n\n“అలాగా!” అంటూ స్వర్ణాచారి కొండ దిగువకు చూసి, ఖడ్గజీవదత్తులతో, “ప్రభువు ల్లారా! మీరెలాగైనా సమరబాహుణ్ణి రక్షించాలి,” అని చేతులు జోడించాడు.\n\n“సరే, స్వర్ణాచారీ! నువ్వంతగా కోరు తున్నావుగనక, మేము తప్పక అతణ్ణి రక్షించే ప్రయత్నం చేస్తాం,” అన్నాడు జీవదత్తుడు.\n\nఆ తర్వాత ఖడ్గజీవదత్తులు కొండ దిగి అరణ్యంలో ప్రవేశించారు. వాళ్ళు కొంత దూరం వెళ్ళే సరికి, అప్పటివరకూ దూరంగా వినబడుతున్న డప్పలా, కొమ్ముబూరలా మోతలు హఠాత్తుగా ఆగిపోయినై.\n\nఒకటి రెండు క్షణాల తర్వాత, దాపుల నున్న చెట్ల వెనక నుంచి ఒకేసారి రెండు, మూడు తోడేళ్ళు అరిచిన శబ్దం వినిపించింది. ఆ అరుపులు వింటూనే జీవదత్తుడు, “ఇదేదో వింతగా వుంది. పట్టపగలు మను షులు సంచరించే ఈ ప్రాంతాల తోడేళ్ళు కూయటమా!” అంటూ, నేలబారుగావున్న చెట్టకొమ్మల చాటున నిలబడి ముందుకు చూశాడు.\n\nఒకచోట ఖడ్గజీవదత్తులకు చాలా విశాల మైన పంటపాలం ఒకటి కనిపించింది. అందులో కొంత భాగాన రకరకాల కూర గాయమొక్కలు ఏపుగా పెరిగివున్నవి. మిగి లిన ప్రదేశమంతా ఫలవృక్షాలతో కంటికి\n\nఇంపుగా కనబడుతున్నది. కూరపాదులకు నలుగురు అనాగరిక మనుషులు నీళ్ళు తెచ్చి పోస్తున్నారు. దగ్గరలో వున్న చెట్ల నీడలో ఇద్దరు ఎలుగుబంటి చర్మాలు ధరించిన వాళ్ళు, తోడేళ్ళతో కూర్చుని వున్నారు.\n\nఖడ్గజీవదత్తులు ఇప్పుడు ఏం చేయ టమా, అని ఆలోచించేంతలో, ఎలుగుబంటి వాడొకడు నీళ్ళు పోస్తున్న వాళ్ళ దగ్గరకు పోయి, “ఒరే, బానిసవెధవల్లారా! తొందరగా పని ముగించండి,” అని హెచ్చరించి, ఒక చెట్టుబోదెకు ఆనుకుని కునికి పాట్లు పడ సాగాడు. రెండవవాడు తోడేళ్ళ తలలు నిము రుతూ నిద్రమత్తుతో ఊగ సాగాడు.\n\n“ఆహా, గొప్ప కాపలాభటులు!” అంటూ ఖడ్గజీవదత్తులు కత్తి దూయబోయేంతలో, కూరపాదులకు నీళ్ళు పోస్తున్న బానిసలలో ఒకడు, పొదల వెనకగా నక్కి నడుస్తూ, చెట్టుబోదెకు ఆనుకుని కూర్చుని కునికి పాట్లుపడుతున్నవాడిని సమీపించసాగాడు.\n\nబానిసవాడు ఏం చేయబోతున్నాడా అని ఖడ్గజీవదత్తులు ఆశ్చర్యపడేంతలో, వాడు నీళ్ళకుండలోంచి చప్పనఒకరాయిని బయ టికి తీసి, దానితో కాపలావాడి తల మీద ఒక బాడు బాదాడు. దెబ్బతింటూనే కాపలావాడు ఒక చావుకేక పెట్టి బోర్లాపడి పోయాడు. బానిసవాడు అక్కణ్ణించి పరిగెత్తసాగాడు.\n\nతన తోటి కాపలావాడు పెట్టిన చావుకేక వింటూనే రెండవ కాపలావాడు కళ్ళు తెరిచి, జరిగిందేమిటో గ్రోంచి, తన పెంపుడు తోడే శ్చను ఉసిగొల్పాడు. అవి అరుస్తూ, పారి పోతున్న బానిసవాడి వెంట పడినై. వాటి వెనకగా కాపలావాడు పరిగెత్తసాగాడు.\n\n“జీవా! పారిపోయిన బానిసవాడి వెంట పడిన తోడేళ్ళ అరుపులు ఇంకా వినబడుతున్నవి. పద, అరణ్యంలో మరికాస్తదూరం పోతే, సమరబాహుణ్ణి బంధించి తీసుకు పోతూన్న ఎలుగుబంటి ముఠా కనబడవచ్చు,” అన్నాడు ఖడ్గవర్మ.\n\nవాళ్ళిద్దరూ తోడేళ్ళ అరుపులు వినిపి స్తూన్న వైపుకు బయలుదేరి కొంతదూరం వెళ్ళేసరికి, హఠాత్తుగా డప్పలూ, కొమ్ము బూరలూ ఒక్కసారిగా మోగిన ధ్వని విన బడింది. ఖడ్గజీవదత్తులు, ఆ ధ్వనులు వచ్చిన వైపుకు చూశారు. దూరంగా చెట్ల చాటు నుంచి నల్లని పొగ లేస్తున్నది.\n\n“ఆ పొగకు, ఎలుగుబంటు ముఠా వాళ్ళు, సమరబాహుణ్ణికాల్చుకు తినేందుకు వెలిగించిన మంట కారణం కాదు గదా!” అన్నాడు జీవదత్తుడు.\n\n“అంతే కావచ్చు! త్వరగా అక్కడికి పోవ\nటంమంచిది,” అన్నాడు ఖఢగవర్మ.\n\nఆవెంటనేవాళ్ళిద్దరూ పాగలేస్తున్న ప్రదేశం\nకేసి, పరిగెత్తసాగారు. కొంతసేపటికి వాళ్ళు\nఅక్కడికి చేరి, కొద్ది దూరంలోవున్న ఒక ఎత్త\nయినచెట్టు ఎక్కి ఎలుగుబంటి ముఠా ఏమి\nచేస్తున్నదో చూడసాగారు.\n\nపాగలేస్తున్న చోటుకు పక్కనే భూమిలోకి\nచొచ్చుకు పోయిన పెద్ద బిలం ఒకటున్నది.\nఅక్కడ ఎలుగుబంటు వాళ్ళు, తాము అర\nణ్యంలో చంపి తెచ్చిన జంతువులను మంటల్లో\nవేసి కాల్చుతున్నారు. కొందరు డప్పలు\nవాయిస్తూ, ఎలుగుబంట్లతో ఆటలాడిస్తూ\nవినోదిస్తున్నారు.\n\n“జీవా, ఈ అడవిజాతి వాళ్ళ నివాసస్థానం,\nఆ కనబడే బిలంగా వున్నది. బిలంలోకి దిగే\nమెట్లు కనిపిస్తున్నవిగదా! ఏదీ, వీళ్ళు బంది\n\nపోటు సమరబాహును కాల్చుకుతింటున్న\nసూచనలేవీ కనిపించడంలేదే!” అన్నాడు\nఖఢగవర్మ నవ్వుతూ.\n\nఖఢగజీవదత్తులు ఇలా మాట్లాడు\nకుంటున్న సమయంలో, ఎలుగుబంట్ల\nముఠా నాయకుడొకడు, కళ్ళకు గంతలు\nకట్టబడివున్న సమరబాహునూ, అతడి అను\nచరుణ్ణీ తీసుకుపోయి, వాళ్ళ గురువు\nముందు నిలబెట్టి, వంగి నమస్కరించి,\n“గురుభల్లూకా! ఈ ఇద్దరూ మాకు అర\nణ్యంలో దొరికారు. చూడబోతే ఇద్దరూ నాకు\nపౌరుషవంతుల్లాగే కనిపిస్తున్నారు. మాకు\nఒక పట్టాన లొంగలేదు,” అని చెప్పాడు.\n\nగురుభల్లూకుడు సభామంటపంలా\nవున్న, ఒక గుండ్రని సమతల ప్రదేశంలో\nఎత్తుగావున్న ఒకరాతి ఆసనం మీద కూర్చుని\nవున్నాడు. అతడి ముఖం మాత్రం కనిపించ\nకుండా, ఒక ఎలుగుబంటి తల తగిలించు\nకున్నాడు. ఆసనానికి రెండు పక్కలా రెండు\nభయంకరమైన తోడేళ్ళు నిలబడి, నోళ్ళు\nతెరిచి బందీలకేసి చూస్తున్నవి.\n\nఎలుగుబంటు ముఠా నాయకుడు\nచెప్పిన మాటలు విని, గురుభల్లూకుడు\nకొంచెంసేపు తలాడిస్తూ పూరుకుని, తరవాత\nసమరబాహుకేసి తల ఎత్తి చూస్తూ, “ఒరే,\nనీ వేషం చూస్తూంటే, నువ్వేదో పట్నవాసం\nవాడిలావున్నావు. అసలు నువ్వీ అరణ్యంలో\nఏం పని పడి వచ్చావు?” అని అడిగాడు\nగద్దిస్తున్నట్టు.\n\nఆవెంటనే సమరబాహు, “నేను సింధు\nఎడారుల నుంచి ఈ ప్రాంతానికి వచ్చాను.\nనాకు వందల సంఖ్యలో అనుచరులున్నారు.\n\nవాళ్ళు నిన్నూ, నీ బిలగృహాన్నీ ధ్వంస ధూళి చేయగలరు!” అన్నాడు భీకరమైన కంఠ స్వరంతో. “ఒరే, నీ కంచుకంఠం, పౌరుష వాక్కులూ కూడా మెచ్చదగినవే!” అంటూ గురుభల్లూకుడు పెద్దగా నవ్వి, “నేనున్నది బిలగృహం కాదు; బిలదుర్గం! ఆ నువ్వనే నీ అనుచరులు నా బిలదుర్గాన్ని సమీపించే లోపలే, నా భల్లూకభటులు నీ వాళ్ళనందరినీ తోడేళ్ళ గుంపుకు ఆహారంగా వేస్తారు. నాతో బింకాలు పలకకు. నిన్నూ నీ వెంటవున్నవాణ్ణీ ఎలా లొంగదీసి, నా తతిమ్మా బానిసలతో పాటు పాలం పనులు చేయించాలో నాకు తెలుసు,” అన్నాడు గురుభల్లూకుడు.\n\nగురుభల్లూకుడు మాట ముగించేలోపలే, వాడి అనుచరులిద్దరు పరుగు పరుగున వచ్చి, సమరబాహుణ్ణీ చూసి ఆగిపోయారు. గురు భల్లూకుడు వాళ్ళను, “ఏమిటి సంగతి? ఎలాంటి రహస్య విషయాన్ని విన్నా, ఈ బందీలు మనకు చేయగలిగిన హానిలేదు. వీళ్ళను ఇప్పుడే తోడేళ్ళబండ దగ్గరకు పంపు తున్నాను,” అన్నాడు.\n\n“గురు భల్లూకా! ఇది చాలా ముఖ్యమైన సంగతి!” అంటూ ఆ వచ్చిన వాళ్ళు గురు వును సమీపించి, రహస్యంగా ఏదో చెప్పారు.\n\nఆ మరుక్షణం గురుభల్లూకుడు, సమర బాహును పట్టుకొచ్చిన ఎలుగుబంటు నాయ కుడి కేసి కోపంగా చూస్తూ, “నీ తెలివి తేటలు ఇలా అఘోరిస్తున్నవన్న మాట!” అని ఒక క్షణం ఆగి, “సరే, ఈ బంధితు లిద్దర్శీ తోడేళ్ళబండ దగ్గర వదిలి రండి. ముందు వాళ్ళ చేతికట్లు విప్పి, చెరొక ఈటే ఇవ్వండి,” అన్నాడు.\n\nగురుభల్లూకుడి అజ్ఞ కాగానే, అతడి అనుచరులు సమరబాహుణ్ణీ, అతడి వెంట వున్నవాణ్ణీ అక్కడి నుంచి వెలుపలికి తీసుకు పోయారు.\n\nవాళ్ళు అటువెళ్ళగానే గురుభల్లూకుడు తన అనుచరులతో, “ఆ కొత్తవాళ్ళిద్దరూ మన బిలదుర్గ రహస్యం తెలుసుకునే వుంటారు. వాళ్ళను ప్రాణాలతో పట్టి తెండి,” అని అజ్ఞా పించాడు.\n\n“చిత్తం, గురుభల్లూకా!” అని అతడి అనుచరులు పదీపన్నెండు మంది, సభా మంటపంనుంచి బిలంపైకి వున్న మెట్లకేసి వెళ్ళిపోయారు.\n\nజీవదత్తుడు చెట్టు మీదినుంచి కిందికి దిగుతూ ఖడ్గవర్మతో, “ఖడ్గా, మనం చూడ వలసినదంతా చూశాం. ఆకలి మండుతున్నది. ఇక్కడ ఏకొలనులోనైనా స్పానం చేసి, పళ్ళూ,\n\nఫలాలు తిని, చీకటి పడిన తరవాత బిలంలో\nప్రవేశించే ఉపాయం ఆలోచిద్దాం,\"అన్నాడు.\n\nఖఢ్గవర్మ మారు మాట్లాడకుండా జీవ\nదత్తుడితో పాటు చెట్టు దిగాడు. ఇద్దరూ\nత్వరలోనే ఒక పెద్ద కొలనును సమీపించారు.\nఆ కొలను చుట్టూ గుబురు పాదలూ, ఎత్త\nయిన వృక్షాలూ ఉన్నవి. అరణ్య మృగాలు\nనీటికోసం వచ్చీపోయే దారులు కొన్ని ఖఢ్గ\nజీవదత్తులకు కనిపించినై.\n\n“ఖడ్గా, మనం త్వరగా స్నానాలు ముగించి\nఇక్కణ్ణించి దూరంగా పోవడం క్షేమం. ఈ\nకొలనును అడవి జంతువులూ, ఎలుగు\nబంటుముఠావాళ్ళూ కూడా నీటి కోసం ఉప\nయోగించుకుంటున్నట్టున్నది,” అన్నాడు\nజీవదత్తుడు.\n\nజీవదత్తుడు ఇలా అంటూండగానే,\nదాపులనున్న పాదల్లోంచి నాలుగైదు అడవి\n\nకోళ్ళు గగ్గోలుగా అరుస్తూ బయటికి వచ్చినై.\nవాటిని చూస్తూనే ఖఢ్గవర్మ, “అడివికోడి\nమాంసం తిని చాలా రోజులైంది!” అంటూ\nవాటి కేసి బాణం ఎక్కుపెట్టి వదిలాడు.\n\nబాణం అడవికోళ్ళలో దేనికీ తగలలేదు.\nఅవి అరుస్తూ ఎగిరిపోయినై. కాని, ఆ మరు\nక్షణానే, “గురుభల్లూకా! చస్తిని, చస్తిని!”\nఅన్న మనిషికేక వినిపించింది.\n\nఆ కేక వింటూనే ఖఢ్గజీవదత్తులు ఒక\nక్షణకాలం నివ్వెర పోయారు. తర్వాత వాళ్ళు\nచావుకేక వినబడ్డ పాదలను సమీపించేంతలో,\nఅక్కడ ఎలుగుబంటి చర్మాలు ధరించిన\nవాడొకడు గిలగిల తన్నుకుంటూ కనిపిం\nచాడు.\n\nజీవదత్తుడు, వాణ్ణి సమీపించి, “ఒరే,\nబాబూ, నువ్వెవడివే తెలుస్తూనే వుంది. మేం\nనిన్ను చంపాలని బాణం కొట్టలేదు. ఈ\nపాదల్లో ఏం చేస్తున్నావు?” అని అడిగాడు.\n\nగాయపడినవాడు జవాబిచ్చేస్థితిలోలేడు.\nవాడు పాదల్లో అటూ ఇటూ పార్లుతూ,\n“గురుభల్లూకా! గురుభల్లూకా!” అంటూ\nగొణగసాగాడు.\n\n“జీవా, నా అనుమానం – వీడు అడివి\nకోళ్ళను పట్టుకునేందుకు పాదల్లో పొంచి\nవున్నాడా లేక మన మీద వేగు చేస్తున్నాడా\nఅని?” అన్నాడు ఖఢ్గవర్మ.\n\n“ఊహ, ప్రశ్నకు జవాబివ్వవలసినవాడి\nఆత్మకాస్తా, గురుభల్లూకుడిలో ఐక్యం అయి\nనట్టుంది!” అంటూ జీవదత్తుడు వెనుదిరి\nగాడు.\n\nఆ తర్వాతఇద్దరూ కొలనులో స్నానం చేసి,\nఆ పక్కనే వున్న ఫలవృక్షాలనుంచి పళ్ళు\n\nకోసుకు తిని, ఒకచెట్టు కిందసూర్యాస్తమయ కాలంవరకూ విశ్రాంతి తీసుకున్నారు.\n\nసూర్యాస్తమయమైన కొంతసేపటికి అర ణ్యంఅంతా చీకట్లుకమ్మినై.ఖడగజీవదత్తులు, ఎలుగుగొడ్డు మనుషుల బిలంకేసి బయలు దేరి, కొద్దిసేపటికి బిలాన్ని సమీపించారు. బిలంపైన గాని, దిగువనున్న మెట్లవద్దగాని కాపలా వాళ్ళెవరూలేరు.\n\n“ఖడ్గా, పరిస్థితి అర్థమైందిగదా! ఈ ఎలు గ్గొడ్డుగాళ్ళు మనను చాలా తెలివిగా బంధించ బోతున్నామని అనుకుంటున్నారు. మనం కావాలనే, సమరబాహుపరిస్థితి ఎలావుందో తెలుసుకునేందుకు వాళ్ళకు చిక్కబోతున్నా మని ఎరగరు, ఆహా!” అన్నాడు జీవదత్తుడు, బిలం లోపలికున్న మెట్లు దిగుతూ.\n\nఇద్దరూ కొన్ని మెట్లు దిగి కొంచెం చీకటిగా వున్న మలుపును చేరేంతలో, పదీపన్నెండు మంది ఎలుగొడ్డు వాళ్ళు, చప్పున చీకట్లోంటి బయటికి వస్తూ, ఈటెలెత్తి, “ఆగండి! పారిపో జూశారో, మాఈటెలకు ఎరచేస్తాం,” అన్నారు.\n\nజీవదత్తుడు, వాళ్ళను చూసి నవ్వుతూ, “ఒరే, ఆ ఈటెలకు ఎరగా చేసేముందు, మీ గురుభల్లూకుడి దర్శనం ఇప్పించండి!” అన్నాడు.\n\nఎలుగొడ్డు వాళ్ళల్లో ఒకడు చిన్న గొంతుతో, “అంత పెద్దగా మాట్లాడకు! గురుభల్లూ కుడు తన ఇష్టదేవత అయిన వృకేశ్వరి పూజలో ఉన్నాడు. మిమ్మల్యి ముందు తోడేళ్ళబండ దగ్గర ఉంచమన్నాడు. అక్కడి నుంచి బతికి రాగలిగితే గురుభల్లూకుడి దర్శనం తప్పక లభిస్తుంది,” అన్నాడు.\n\n“మహా ప్రసాదం! ఆ తోడేళ్ళ బండ ఎక్కడ?” అని అడిగాడు జీవదత్తుడు.\n\n“తొందర పడకండి, అక్కడికే వెళుతున్నాం!” అంటూ ఎలుగొడ్డువాళ్ళు, ఒక సౌరంగంలోకి దారితీశారు. దూరాన ఎక్కడి నుంచో తోడేళ్ళ అరుపులూ, భీతిగొన్న మను షుల కేకలూ, ఆ సౌరంగ మార్గంలో ప్రతి ధ్వనించసాగినై.\n\n“ఖడ్గా, ఆ కేకలు సమరబాహూ అతడి అనుచరుడివై వుంటవి. తోడేళ్ళు వాళ్ళను చంపితినే ప్రయత్నం చేయటంలేదు గదా?” అన్నాడు జీవదత్తుడు.\n\nఖడగవర్మ ఏదో జవాబివ్వబోయేంతలో, ఎలుగు బంటువాళ్ళల్లో ఒకడు ఈటె రుణి పిస్తూ, “నిశ్శబ్దం! నిశ్శబ్దం! ఒకటి రెండు క్షణాల్లో, ఆ తోడేళ్ళు చేస్తున్నదేమిటో మీకళ్ళ తోనేచూస్తారు!” అన్నాడు. —(ఇంకావుంది)"
        },
        {
            "title": "భారత సంస్కృతి-చరిత్ర- 17",
            "page_start": 21,
            "author": "(ఇంకావుంది)",
            "pdf_page": 21,
            "content": "భారత సంస్కృతి-చరిత్ర- 17\n\nఒక గోప్ప నాగరికతలోని ఘట్టాలు\nతరతరాలుగా సత్యం కోసం జరిగిన అన్వేషణ!\n\n17. శ్రీ జగన్నాధ రథయాత్ర!\n\nఆరోజు తన పుట్టినరోజు కావడంతో సందీపుడి\nమిత్రుడు ప్రసాద్, స్నేహితులందరికీ ఐస్ క్రీములు\nపంచాడు. మిత్రుడికి పుట్టిన రోజు శుభాకాంక్షలు\nచెప్పాక, పిల్లలు అందరూ తాతయ్య నుంచి కథ\nవినడానికి సిద్ధమయ్యారు. శ్యామల దేవనాథుడి\nమెడ చుట్టూ చేయవేసి, “తాతయ్యా! ఇవాళ\nప్రసాద్ పుట్టిన రోజు గనక, ప్రతే౯కమైన కథ\nచెప్పాలి!” అన్నది.\n\nఅలాగే తల్లి! ప్రసాద్ కోరిన కథ చెబుతాను,\nసరేనా!” అన్నాడు దేవనాథుడు.\n\nశ్యామలతో పాటు మిత్రులందరూ సంతో\nషంతో చప్పట్లు చరిచారు. దేవనాథుడు ప్రసాద్\nకేసి చూశాడు. ప్రసాద్, “ఈ నెలాఖరున పూరీలో\nరథోత్సవాలు జరుగుతాయని ఈ రోజు ఉదయం\nపత్రికలో చదివాను. లక్షలాది భక్తులు పాల్గొనే\n\nఈ రథోత్సవం వేలాది సంవత్సరాలుగా యేటా\nజరుగుతున్నదని రాశారు. దీనికి సంబంధించిన\nకథ ఉంటే చెప్పండి తాతయ్యా,” అన్నాడు.\n\n“ఉంది, బాబూ! అదొక ఆసక్తికరమైన\nవృత్తాంతం!” అంటూ దేవనాథుడు ఇలా చెప్ప\nసాగాడు:\n\nచాలా సంవత్సరాలకు పూర్వం కోసంగ రాజ్యాన్ని\nఇంద్రద్యుమ్నుడనే రాజు పరిసాలించేవాడు.\nఆయన ఆదర్శపాలకుడు; శ్రీకృష్ణభక్తుడు. రాజు\nతన ఇష్టదైవానికి ఆలయం నిర్మించాలని సంక\nల్పించాడు. పనులు ప్రారంభించాడు. అయితే\nఆలయంలో ప్రతిష్ఠించే విగహానికి ఏదైనా ప్రతే౯\nకత ఉంటే బావుంటుందని తీవ్రంగా ఆలోచించ\nసాగాడు. ఒకనాటి రాత్రి ఆయనకు ఒక కల\nవచ్చింది. పూరీ సమీపంలో ఎక్కడో ఒకచోట\n\nదైవాంశతో నిండిన నిగూఢ వస్తువు ఉందని లీలగా తోచింది. ఆ వస్తువును తీసుకువచ్చి విగ్రహంలో నిక్షిప్తం చేసి ప్రతిష్ఠించినట్టయితే అది నిజంగానే ప్రతే్యకతను సంతరించుకుంటుందని దేవుడు అనతి ఇచ్చినట్టు కలగన్నాడు.\n\nతెల్లవారాక విజ్ఞులైన ఆస్థాన పండితులను రప్పించి తన కల గురించి చెప్పాడు. “మీరు నాలుగు దిక్కులకూ వెళ్ళి ఆ మహత్తర వస్తు వును కనుగొని తీసుకురండి. మీ రాక కోసం నిరీ క్షిస్తూ ఉంటాను. మీరు విజయవంతంగా తిరిగి వచ్చాకే, ఆలయంలో విగ్రహ ప్రతిష్ఠాపన,” అన్నాడు.\n\nఅలా రాజు ఆనతి ప్రకారం బయలుదేరిన పండితులలో విద్యాపతి అనే బ్రాహ్మణ యువ కుడు ఒకడు. ఆయన బయలుదేరే ముందు దైవప్రార్థన చేసి, తోచిన దిక్కుకేసి నడవసాగాడు. చాలాదూరం నడిచాక ఆయన ఒక అడవిని సమీ పించాడు. అడవిలో నడిచి, నడిచి దారి తప్పాడు. సాయంకాలమయింది. ఇక నడవలేక అలసి పోయాడు. పెద్ద బండపై కూర్చోబోతూండగా జారి కిందబడి స్పృహ కోల్పోయాడు. అదృష్ట వశాత్తు ఆ సమయానికి చెలికతెలతో అటుగా వచ్చిన బోయరాజు కూతురు లలిత విద్యాపతిని చూసి, పక్కన సెలయేటి నుంచి నీళ్ళు తెచ్చి, ముఖంపై చల్లి స్పృహతెప్పించి, ఆయన్ను తన ఇంటికి తీసుకువెళ్ళింది.\n\nలలిత తండ్రి బోయరాజు విశ్వావసు సత్య గుణ సంపన్నుడు. విద్యాపతి వినయవిధేయ తలు,పాండిత్యం ఆయన్నెంతగానో ఆకర్షించాయి. విద్యాపతి బలహీనంగాఉండడంతోగూడెంలోనే కొన్నాళ్ళు గడపవలసి వచ్చింది. ఆ సమయంలో లలిత-విద్యాపతుల మధ్య పరస్పర అభిమానం ఏర్పడింది. విశ్వావసు ఆశీస్సులతో పెళ్ళి కూడా చేసుకున్నారు.\n\nవిశ్వావసు రోజూ తెల్లవారకముందే లేచి, పువ్వులతో ఎక్కడికో వెళ్ళి,సూర్యోదయమయ్యాక తిరిగి రావడం విద్యాపతి గమనించాడు. దానిని గురించి లలితను అడిగాడు. లలిత చెప్పడానికి\n\nమొదట సంకోచించింది. ఆ తరవాత తన భర్తే కదా అని ఆ రహస్యం బయట పెట్టింది. అడవి లోని ఒక గుహలో పూజనీయమైన విశిష్ట వస్తువు ఏదో ఉందనీ, దానికి తమ పాలక వంశంలో పెద్ద కొడుకు రోజూ పూజ చేయడం ఆచారంగా వస్తున్న దనీ; అక్కడికి వెళ్ళే మార్గం ఆ ఒక్కడికి మాత్రమే తెలుసుననీ చెప్పింది. తరతరాలుగా వస్తూన్న తమ వంశాచారాన్ని తన తండ్రి క్రమం తప్ప కుండా పాటిస్తున్నాడనీ తెలియజేసింది.\n\nతాను వచ్చిన పని సగం పూర్తయినట్టు భావిం చిన విద్యాపతి, తను కూడా ఆ వస్తువును చూడా లని లలితకు చెప్పాడు. లలిత తండ్రికి తన భర్త కోరికను చెప్పి, ఆ అవకాశం కల్పించమని వేడు కున్నది. తండ్రి సరే అన్నాడు గాని, విద్యాపతి కళ్ళకు గుడ్డ కట్టి తీసుకువెళతానన్నాడు.\n\nమరునాడు వేకువ జామున విశ్వావసు, అల్లుడి కళ్ళకు గుడ్డ కట్టి తన వెంటబెట్టుకుని బయలుదేరాడు. అడవిలోని గుహలోకి చేరాక కళ్ళకుకట్టినగుడ్డనువిప్పాడు.విద్యాపతి హృదయం పులకరించింది. చిన్న పేటికలో ఉన్న శిలలాంటి\n\nవస్తువు దివ్యతేజస్సుతో జ్వలించడం దర్శించాడు.\nతాను వచ్చిన పని ఇలా సఫలమౌతున్నందుకు ఆనందించాడు. తనకు దారి చూపి నడిపిస్తూన్న దేవుడికి మనసులోనే కృతజ్ఞతలు చెప్పుకున్నాడు! మళ్ళీ కళ్ళకు గుడ్డ కట్టుకుని మామతో తిరిగి వచ్చాడు.\n\nవర్షాకాలం ఆరంభమయింది. త్వరలో తిరిగి వస్తానని లఠితకూ, విశ్వావసుకూ నచ్చచెప్పి, విద్యాపతి అక్కడి నుంచి తిన్నగా అడవిలోని గుహకు వెళ్ళి అక్కడవున్న రహస్య వస్తువును అపహరించుకుని శరవేగంతో రాజధానీ నగరం చేరాడు. గుహవద్దకు ఆయనకు మార్గం ఎలా తెలిసిందనుకున్నారు? విశ్వావసు వెంట వెళు తూన్నప్పుడు గుప్పెడు ఆవాలు తీసుకుని విద్యా పతిఆయనకు తెలియకుండా దారిపెంట రాలుస్తూ వెళ్ళాడు. వాసలు ప్రారంభంకావడంతో అవిమొలీ చాయి. ఆ మొలకల సాయంతో ఆయన గుహను చేరుకోగలిగాడు.\n\nవిద్యాపతిని చూడగానే రాజు ఆనందానికి అవధులు లేకుండాపోయాయి.\n\nఆ నాటి రాత్రి రాజుకు మరొక కల వచ్చింది. “సముద్రం నుంచి ఒక దుంగ కొట్టుకు వస్తుంది. ఆ దుంగతో విగ్రహం చేయించి, అందులో విద్యాపతి తెచ్చిన దివ్య వస్తువును నిక్షిప్తం చేసి ప్రతిష్ఠించు,” అన్న దివ్యస్వరం వినిపించింది.\n\nమరునాడు రాజు రాణీ వెంటరాగా, తన పరివారంతో సముద్రతీరానికి చేరాడు. నిజంగానే అలల మీద ఒక దుంగ తేలుతూ రావడం కనిపించింది. అది తీరాన్ని సమీపించడంతో, కొందరు భట్టులు పడవలలో వెళ్ళి దానిని గట్టుకు చేర్చడానికి ప్రయత్నించారు. కాని సాధ్యపడలేదు. మరికొందరు పడవలలో వెళ్ళి దుంగకు తాళ్ళు కట్టిలాగారు. రాలేదు. ఆఖరికి బలమైన పగ్గాలు తెచ్చి కట్టి, ఏనుగులతో లాగించారు. అయినా దుంగ ఒక్క అడుగు కూడా ముందుకు జరగ లేదు.\n\nనిరాశతో రాజదంపతులు కన్నీళ్ళ పర్యంతమై పోయారు. ఒక్క క్షణం రాజు కళ్ళు మూసు కున్నాడు. ఆయన మనోనేత్రాలకు స్పృహతప్పి పడిపోయివున్న విశ్వావసూ, ఆయనకు పరిచర్యలు చేస్తూన్న లఠితా కనిపించారు.\n\nవిద్యాపతి దారి చూపగా రాజు, మంత్రులను వెంటబెట్టుకుని విశ్వావసు ఉన్న అడవికేసి బయలుదేరాడు. విశ్వావసును కలుసుకుని విద్యాపతి చేసిన పనికి రాజు క్షమాపణలు చెప్పాడు. ఆ తరవాత ఆయన మాత్రం పూజిస్తూ వచ్చిన, విశేష వస్తువుకు అశేష భక్తుల పూజలందుకునే సమయం ఆసన్నమయిందనీ; అందుకే భగవత్ సంకల్పానుసారం దానిని పూరీ దేవాలయంలో ప్రతిష్ఠించే ప్రయత్నం జరుగుతున్నదనీ విశ్వావసుకు రాజు వివరించాడు. విశ్వావసు కూడా రాజు ఉన్నత ఆశయాన్ని అర్థం చేసుకున్నాడు. ఆయన వెంట రాజధానికి వచ్చి, పడవలో సముద్రంలోకి వెళ్ళి కదలామెదలక వున్న దుంగను తాకాడు. ఆ తరవాత భట్టులు దుంగను సులభంగా తీరానికి లాగ గలిగారు!\n\nపూరీ పట్టణంలో శిలావిగ్రహాలు చెక్కే శిల్పులకు తక్కువ లేదుగానీ, కొయ్య విగ్రహాలు చెక్కే\n\nవాళ్ళు, అదీ దైవిగ్రహాలు మలిచేవారు అసలే\nలేరు. చివరికి ఒక వృద్ధుడు వచ్చి తాను ఆ పని\nచేస్తానన్నాడు. అయితే, అందుకు ఒక నిబంధన\nవిధించాడు. తాను దైవ విగ్రహాలను చెక్కి పూర్తి\nచేసేంతవరకు తనకు ఎవరూ ఆటంకం కలిగంచ\nకూడదనీ, తనను చూడకూడదనీ చెప్పాడు. రాజు\nఅందుకు అంగీకరించాడు. రాజభవనంలో వృద్ధ\nశిల్పికి ఒక విశాలమైన గది కేటాయించబడింది.\nదుంగతో, పనిముట్లతో వృద్ధుడు ఆ గదిలోకి\nవెళ్ళితలుపులు మూసుకున్నాడు. రాణి గుండెచా\nదేవి ఆసక్తి కొద్దీ తలుపులకు చెవులు ఆనించి\nవినేది. సుత్తి, ఉలి చప్పుళ్ళు విని ఆనందించేది.\nకొన్ని రోజులు గడిచింది. ఆ తరవాత వరసగా\nరెండురోజులు ఆ చప్పుళ్ళు వినబడడం ఆగి\nపోయింది. వృద్ధశిల్పికమైనా అయిందేమో అన్న\nఅనుమానంతో తలుపు కొద్దిగా తెరిచి చూసింది.\nవిగ్రహం మలుస్తూన్న వృద్ధుడు తల తిప్పి చూసి\nఆ క్షణాన్నే అదృశ్యమైపోయాడు. దేవలోకం నుంచి\nవిశ్వకర్మే వృద్ధుడి రూపంలో వచ్చాడని చెబుతారు.\n\nవిగ్రహం అసంపూర్తిగా మిగిలిపోయింది.\nఅందులోనే దివ్యవస్తువును నిక్షిప్తం చేసి ప్రతి\nస్థించారు. ఆ రహస్య వస్తువు శ్రీకృష్ణ భగవానుడి\nఅవశేషాలు కావచ్చు. విశ్వావసు కృష్ణుడి పాదాన్ని\nమృగమనుకొని బాణంతో కొట్టిన జరుడనే బోయ\n\nవాడి వంశానికి చెందిన వాడని చెబుతారు. ఆలయ\nగర్భగృహంలో శ్రీకృష్ణ విగ్రహంతోపాటు బలభద్ర,\nసుభద్ర విగ్రహాలు ఎప్పుడు ప్రతిష్ఠించబడినవో\nతెలియదు.\n\nశ్రీకృష్ణబలరాములు గోకులం నుంచి మధు\nరకు బయలుదేరిన సందర్భాన్ని పురస్కరించు\nకుని రథోత్సవాలు జరుపుతారు.\n\nఅందరూ నిశ్శబ్దంగా కథ విన్నారు. “అవునూ,\nలలిత ఏమైంది? ఆమెను గురించి చెప్పనేలేదు,”\nఅని అడిగింది శ్యామల.\n\n“పూరీకి వచ్చి భర్తతో ఆనందంగా జీవించింది.\nవిద్యాపతి – లలిత సంతానానికి ఆలయంలో అర్చ\nకుల అంతుస్తు కల్పించారు. లలిత బోయయువతి\nఅన్న విషయం మీకు గుర్తుంది కదా? ఆమె\nసంతానం ఆలయ పూజారులు కావడానికి ఆమె\nకులం అవరోధం కాలేదు. మన పూర్వుల ఉన్నత\nమనస్తత్వానికి ఇదెక ఉదాహరణ. లలిత– విద్యా\nపతి సంతతికి చెందినవారు ‘భక్తులకు దారి\nచూపేవారు’ అన్న పేరుతో ఇప్పటికీ ఉన్నారు!”\nఅన్నాడు దేవనాథుడు.\n\n“కథ తెలిసింది కాబట్టి, జగన్నాథ రథోత్స\nవాలను టీవీలో మరింత ఆనందంగా చూసి\nఅనుభవించగలం, తాతయ్యా!” అన్నాడు సందీ\nపుడు సంతోషంగా.\n— (ఇంకావుంది)"
        },
        {
            "title": "తెలివి పెరిగింది!",
            "page_start": 25,
            "author": "వారణాశి శ్రీరామకృష్ణ",
            "pdf_page": 25,
            "content": "తెలివి పెరిగింది!\n\nపాన్నపల్లి గ్రామంలోవున్న సత్రానికి, ఒక రాత్రివేళ శీనయ్య, గోపయ్య అనే బాటసారులు వచ్చారు. భోజనాలయ్యాక ఇద్దరూ సత్రం అరుగుమీదపడుకున్నారు. గోపన్నకు కాస్తకునుకుపట్టే సమయంలో శీనయ్యతన సంచీలోంచి ఏదో తీసి నోట్లో వేసుకుని చప్పరించసాగాడు. గోపయ్య, శీనయ్య చుప్పరించేది పోకవెక్క అనుకుని, “పోకవెక్క పలుకా? నాకూ ఒకటివ్వు,” అన్నాడు.\n\n“పోకవెక్కకాదు, సపోటాగింజలు చప్పరిస్తున్నాను. ఈ ఉదయమే, మా ఇంట్లో ఒక తాళపత్ర గ్రంథం దొరికింది. అందులో సపోటాగింజల్ని ఊసి పారెయ్యకుండా చప్పరిస్తే తెలివి తేటలు మహా పెరుగుతాయని రాసివుంది. అందుకే బాగా చప్పరించి, ఆ తర్వాత ఊసి వేస్తాను,” అన్నాడు శీనయ్య.\n\n“అలాగా! నేను తీర్థయాత్రలకు బయలుదేరాను. ఉన్న తెలివితేటలు మరికాస్తమెరుగైతే, దారిలో తారసపడే మోసగాళ్ళ నుంచి సులువుగా తప్పించుకోవచ్చు. నాకూ ఒక గింజయివ్వు!” అన్నాడు గోపయ్య.\n\n“ఉచితంగా ఇవ్వడం కుదరదు. నాలుగు రూపాయిలిచ్చి, నాలుగు తీసుకో,” అన్నాడు శీనయ్య.\n\nగోపయ్య ఒక క్షణం ఆలోచించి, శీనయ్యకు నాలుగు రూపాయిలిచ్చి నాలుగు గింజలు తీసుకుని, అందులో ఒకటి నోట్లో వేసుకుని చప్పరించసాగాడు. అంతలో అతడికి హఠాత్తుగా తను మోసపోయినట్టు అనుమానం కలిగింది.\n\nఅతడు శీనయ్యకేసి కోపంగా చూస్తూ, “పచ్చి మోసం! నాలుగు రూపాయలకు నాలుగు సపోటాపళ్ళే కొనొచ్చు! నీ మోసం సంగతి సత్రం యజమానికి చెపుతాను,” అన్నాడు.\n\n“ఆహాఁ, చూశావా! పది నిమిషాలైనా గడవకుండానే నీ తెలివితేటలెంతగా పెరిగాయో? ఆశ్చర్యం!” అంటూ పెద్దగా నవ్వాడు, శీనయ్య.\n\nఈ జవాబు విన్న గోపయ్యకు, తనకు నిజంగానే తెలివి తేటలు పెరిగాయేమో అన్న శంక కలిగి, మరి మాట్లాడకుండా వూరుకున్నాడు.\n\n-వారణాశి శ్రీరామకృష్ణ"
        },
        {
            "title": "స్నేహధర్మం",
            "page_start": 26,
            "author": "గంగిశెట్టి శివకుమార్",
            "pdf_page": 26,
            "content": "స్నేహధర్మం\n\nఅనుకోకుండా మంచి సంబంధం రావడంతో, అనంతుడికే మీపాలు పోలేదు. అమ్మాయికి ఆ ఏడు పెళ్ళి చేయడం కష్టమే! ఆర్థికంగా ఇబ్బందుల్లో వున్నాడతను. కారణం, గతరెండేళ్ళుగా వర్షాల్లేవు, పంటల్లేవు! అలా అని మంచి సంబంధాన్ని వదులు కోవడానికీ మనసు రావడంలేదు.\n\nఆలోచనల్లో అతడుంటే, భార్య కలగజేసుకుని, “ఎందుకంత ఆలోచిస్తారు? మీకు రాజధానీ నగరంలో ఇద్దరు మంచి మిత్రులున్నారు గదా. వారు మంచి స్థితిలో కూడా ఉన్నారు. మీరు అడిగారంటే, వాళ్ళు కాదనే ప్రసక్తి వుండదు. మన అవసరానికి కావలసింది పదివేల వరహాలు. వర్షాలు పడి పంట చేతికిరాగానే, వారివద్ద తీసుకున్నది తిరిగి తీర్చేయవచ్చు,” అన్నది.\n\nభార్య మాటలు అనంతుడికి నచ్చాయి. కాని ఏదో మొహమాటం వెనక్కు లాగింది. సుశాంతుడు, సుమంతుడు, తను బాల్యమిత్రులు. చిన్ననాటి నుంచి ఒకరంటే మరొకరికి ప్రాణం. చదువయ్యాక సుశాంతుడు తండ్రి ఇచ్చి పోయిన వ్యాపారాన్ని నగరంలో కొనసాగిస్తున్నాడు. సుమంతుడు రాజు కొలువులో ఉద్యోగంలో కుదిరి అంచెలంచెలుగా ఎదిగాడు. అయినా, తనెప్పుడూ వారిని ఏదీ కోరింది లేదు. ఇన్నేళ్ళుగా స్నేహం మాత్రం చెక్కుచెదరలేదు.\n\nతటపటాయిస్తున్న అనంతుడితో భార్య, “ఏదో తప్పు చేస్తున్నట్లు భాధపడుతున్నారు మీరు. అవసరానికి అప్పు చేయటం నేరం కాదు. అందులోనూ వారు మీ ఇబ్బందిని, తమ ఇబ్బందిగా భావించే మంచి మనసు గలవారు. అందులో ఎటువంటి సందేహం లేదు!” అన్నది.\n\nఆ మాటలతో అనంతుడు, స్థిరమైన అభిప్రాయానికి వచ్చాడు. ఆ రోజు మధ్యాహ్నమే బయల్దేరి నగరానికి చేరి, సుమంతుడింటికి వెళ్ళాడు. కొలువు నుంచి వచ్చిన సుమం\n\nతుడు మిత్రుడి రాకకు చాలా సంతోషించాడు. కుశల ప్రశ్నలూ అవీ అయ్యాక అనంతుడు, తను వచ్చిన పని గురించి మెల్లగా చెప్పాడు.\n\nసుమంతుడు నొచ్చుకుంటూ, “నీకవసర మైనపదివేల మొత్తం, ఏమంత పెద్దది కాదు. అందులోనూ నీ అవసరం కూడా చిన్నది కాదు. కానీ వచ్చిన చిక్కల్లా ఏమంటే, నేను ఎన్నాళ్ళుగానో అనుకుంటూ వస్తున్న, కొత్త ఇల్లు కట్టుకోవడం అనే పని, ఈ ఏడు చేద్దా మనుకుంటున్నాను. తాతల నాటి ఆ పాత ఇల్లు స్థానే కొత్త ఇల్లు కట్టదలచాను. ఆ పని లేకపోతే నీకు డబ్బు సర్దడం పెద్ద సమస్య కాదు. అలా అని అమ్మాయి పెళ్ళి నువ్వు వాయిదా వేయనవసరంలేదు. మన సుశాంతుడున్నాడుగదా, వెళ్ళి అడుగు, తప్పకసర్ద గలడు. నాకానమ్మకంవుంది,” అన్నాడు.\n\nఅనంతుడు అక్కడి నుంచి బయలుదేరి సుశాంతుడి ఇంటికి వెళ్ళాడు. సుశాంతుడి భార్య, “రండి, అన్నయ్యా!” అంటూ ఆహ్వానించి మర్యాదలు చేసింది. కొట్టు కట్టేసి ఇంటికి వచ్చిన సుశాంతుడు, మిత్రుణ్ణి చూడగానే కౌగలించుకుని యోగ క్షేమాలడిగాడు. మిత్రులిద్దరూ కబుర్లు చెప్పుకుంటూ భోంచేశారు. తర్వాత అనంతుడు, సుశాంతుడితో తను వచ్చిన విషయం, సుమంతుణ్ణి కలిసిన సంగతి, ఆ విషయంలో అతడికున్న ఇబ్బందీ— అన్నీ వివరంగా చెప్పాడు.\n\nఅంతా విన్న సుశాంతుడు, బాధపడు తున్నట్టు మొహం పెట్టి, “ఎప్పుడూ ఏదీ అడగని నువ్వు, ఇవాళ అవసరమై వస్తే, సహాయపడలేకున్నానే అనిబాధగా వుంది,” అన్నాడు.\n\n“సరే, ఇంతకూ ఆ పదివేలూ సర్దడంలో నీకొచ్చిన ఇబ్బందేమిటి?” అని అడిగాడు అనంతుడు ఆతృతగా.\n\n“మా తండ్రి ఇచ్చి పోయిన వ్యాపారమే ఇంతకాలం చేస్తూ వచ్చాను. ఎందుకో ఈ మధ్య సముద్రవ్యాపారం చేసి కోట్లు గడించాలన్న కోరిక ఎక్కువైంది నాలో. ఆ దిశగా ప్రయత్నాలు ప్రారంభించాను. సముద్ర వ్యాపారయంటే పెట్టుబడులు దండిగా కావాలి గదా! లాభాలూ ఆ స్థాయిలోనే వుంటాయనుకో. ఆ వ్యాపారం కోసం, నాదగ్గరున్న ధనమంతా కేటాయించాను, అదీ సంగతి! సరే, పొద్దుపోయింది, పడుకో. పొద్దున్నే మాట్లాడుకోవచ్చు,” అంటూ సుశాంతుడు తన గదిలోకి వెళ్ళాడు.\n\nఆ సమయంలో, సుశాంతుడి పదేళ్ళ కూతురు రాధ, తను సాయంకాలం విష్ణాలయంలో విని వచ్చిన పురాణ కాలక్షేపం గురించి తల్లితో మాట్లాడుతున్నది.\n\n“నువ్వూ, నాన్నా ఎప్పుడైనా పురాణ కాల క్షేపాలు వినడానికి వెళ్ళారా?” అని అడిగింది రాధ.\n\n“వెళ్ళకేం, నీ వయసంత చిన్నవాళ్ళుగా వున్నప్పుడూ, ఆ తర్వాత తీరిక సమయాల్లో కూడా వెళ్ళాం,” అన్నది తల్లి.\n\n“అలాగా! నాకు పురాణం శాస్త్రులు గారు చెప్పింది, అంతగా తెలియలేదు. కర్ణు డికి, దుర్యోధనుడు బాగా సాయం చేశాడు. కుచేలుడికి, శ్రీకృష్ణుడూ చాలా డబ్బిచ్చి సాయపడ్డాడు. ఇద్దరిలో ఎవరి సాయం గొప్పది?” అని అడిగింది రాధ.\n\n“ఈ ప్రశ్న మీ నాన్న నడుగు. ఆయన పురాణ కథలూ అవీ నాకన్న ఎక్కువ చదివాడు, విన్నాడు,” అన్నది సుశాంతుడి భార్య.\n\nకూతురు తనను అడగబోయేంతలో సుశాంతుడు, “తల్లీ! మీ అమ్మ చెప్పేది ఏనాటి మాట! వ్యాపారం, లాభాలు, మరింత లాభాలు తప్ప - మిగతా విషయాలన్నీ మరిచిపోయాను. మీ అమ్మ నీ సందేహాన్ని ఎలా తీరుస్తుందో నాకూ వినాలనివున్నది,” అంటూ భార్యకేసి చూశాడు.\n\nసుశాంతుడి భార్య, భర్తకేసి ఒకసారి తల తిప్పి చూసి, “నిజంగా వినాలనివున్నదా?” అని కూతురును దగ్గరకు తీసుకుని, “నీ సందేహాన్ని ఏపాటి తీర్చగలనో, నాకు తెలియదు. ప్రపంచంలో అన్నిటికంటే గొప్పది, వాళ్ళ వాళ్ళ ఆలోచనా, అవసరాలను బట్టి-\n\nకొందరు ధనం అనీ, కీర్తీ, ప్రతిష్ఠా, పలుకుబడీ\nఅనీ అనుకుంటూంటారు. నాకు మటుకు\nఅన్నిటికన్నా స్నేహం గొప్పదనిపిస్తుంది.\nకర్ణుడిపట్ల దుర్యోధనుడి స్నేహంలో పూర్తి\nస్వార్థం వున్నది. అతణ్ణి తన శత్రువైన అర్జు\nనిడికి సాటి అని నమ్మి, అంగరాజుగా\nపట్టాభిషేకం చేశాడు. ఇక శ్రీకృష్ణుడు,\nకుచేలుడికి చేసిన సాయంలో ఆవగింజంత\nఅయినా స్వార్థం లేదు. కుచేలుడు తనకు\nతానై అడగకుండానే, శ్రీకృష్ణుడు అతడికి\nధనం, గొప్ప భవనాలూ, దాసదాసీ జనా\nన్నిచ్చి, తన స్నేహా నికి వన్నె తెచ్చుకున్నాడు!”\nఅన్నది.\n\nరాధ చప్పట్లు చరిచి, “నాన్నా, అమ్మ\nచెప్పింది నిజమా? నా సందేహం తీరి\nపోయిందా?” అని అడిగింది.\n\n“నీ సందేహం తీరిపోయిందో లేదో నీకు తెలియాలి? నేను కొన్నేళ్ళుగా కోట్లకు పడగ లెత్తాలనే ఆలోచనల్లో తలమునకలవుతూ, ఈ క్షణం వరకూ అన్ని ధర్మసందేహాలకూ అతీతంగా బతికాను. ఇప్పుడు నాలోనూ ఒక ధర్మసందేహం తలెత్తింది. దానికి జవాబు మీ అమ్మమాటలతో తీరిపోయింది,” అన్నాడు సుశాంతుడు.\n\nఆ మర్నాడు ఉదయం సుశాంతుడు,\nఅనంతుడితో ఫలహారం చేస్తూ, “నాసముద్ర\nవ్యాపార ప్రయత్నం కొంతకాలం అలా\nవుంచినా మునిగిపోయేదేం లేదు. అందుకోస\nమని చాలాపెద్దమొత్తమే దాచాను. అందులో\nనుంచి పదివేల వరహాలుకాదు, ఇరవైవేల\nవరహాలు తీసుకుపో. మీ అమ్మాయి పెళ్ళి\nమాత్రం ఎలాంటి లోటూ రాకుండా జరి\nపించు,” అన్నాడు.\n\nఅనంతుడు తనకు పదివేలు చాలని\nచెప్పి, డబ్బు తీసుకుని సుమంతుడి వద్దకు\nతిరిగి వచ్చి, జరిగింది చెప్పాడు. అంతా విన్న\nసుమంతుడు కాస్త తలవంచుకుని, “సుశాం\nతుడి కొచ్చిన ఆలోచన నాకు రాలేదు. నేను\nకూడా కొత్త ఇల్లు కట్టే ఆలోచన పై ఏడాదికి\nవాయిదా వేసుకునివుంటే, వచ్చే నష్టం ఏమీ\nవుండేదికాదు. స్నేహితుడికి తోడ్పడ్డానన్న\nతృప్తి ఉండేది!” అన్నాడు.\n\n“సుమంతా! నువ్వు ఇప్పుడన్న ఆ ఒక్క\nమాట, సుశాంతుడిచ్చిన పదివేలవరహాలూ\nపుచ్చుకునేటప్పుడు కలిగించినంత ఆనందం\nకలిగిస్తున్నది. ఇక వెళ్ళి వస్తా!” అంటూ,\nఅనంతుడు సంతోషంగా తన గ్రామానికి\nబయల్దేరాడు.\n\nకావడంతో ఉలిక్కిపడి లేచాడు. తండ్రి గదిలో లైటు వెలుగుతోంది. సిద్ధార్థ వెళ్ళి చూశాడు. తండ్రి ఊపిరి పీల్చుకోవడానికి ఆయాస పడు తున్నాడు. అమ్మ ఏవో మాత్రలు ఇచ్చి పరిచర్యలు చేస్తూ, “ఇది మామూలే! కాస్పేపటికి సర్దుకుంటుంది. నుప్పెళ్ళిపడుకో, బాబూ,” అన్నది.\n\nఉదయం టిఫిన్ చేస్తూ సిద్ధార్థ తల్లిదండ్రులతో, “చదువు పూర్తికాగానే అమెరికాలోని ఒక సాఫ్ట్‌వేర్ కంపెనీలో ఉద్యోగం ఇస్తామన్నారు. అయినా, దేశాభిమానం కొద్దీ వద్దని వచ్చేశాను. అయితే, ఇక్కడి పరిస్థితులు చూస్తూంటే ఈ మురికిలో బతకలేననుకుంటున్నాను. మీరేం అనుకోకపోతే అమెరికావెళ్ళిపోతాను,” అన్నాడు.\n\nఆ మాట విని తల్లిదండ్రులు దిగ్గ్భాంతి చెందారు. “ఆఖరి రోజుల్లో నువ్వు మాతో ఉంటే అదే చాలు. ఆలోచించి చూడు బాబూ!” అన్నది తల్లి కొంగుతో కళ్ళు తడుచుకుంటూ.\n\n“అది సరే సమ్మా. అయినా ఇంటి చుట్టూ ఈ చెత్తదిబ్బలేంటి? రాత్రి నాన్నకు హఠాత్తుగా ఉబ్బసం ఎందుకు వచ్చిందో తెలుసా? శుభ్రమైన గాలి లేక. నా చిన్నప్పుడు మన కాలనీలో ఎన్ని చెట్లుండేవి? అవన్నీ ఇప్పుడేమయ్యాయి? మీ చేతి మీది మచ్చలు ఎందుకు వచ్చాయి. ఈ కాలుష్యం వల్లే. ఇన్ని బాధలు అనుభవిస్తూకూడా వాటిని గురించి పట్టించుకోకపోతే ఎలా? ‘గ్రీన్ హౌస్ ఎఫెక్ట్’ ‘గ్లోబల్ వార్మింగ్’ మొదలైన విషయాలన్నీ సదస్సులకూ, సమావేశాలకూ పరిమితమైపోవలసిందేనా? వాతా\n\nలుగా మూగుతూన్న ఈగలు!\n\nసిద్ధార్థ వచ్చిన విషయం తెలిసి ఇంటి నుంచి వెలుపలికి వచ్చిన ఎదురింటి రావు భార్య, సిద్ధార్థను పలకరించాక, పనిలోపనిగా తన వెంట తెచ్చిన చెత్తను ఇంటి ముందున్న చెత్తకుండీ పక్కనపడవేసి మరీవెళ్ళింది. ఆదృశ్యం చూసిన సిద్ధార్థకు డోకు వచ్చినంత పనయింది.\n\nసూర్యుడు ఉదయించినప్పుటికీ, పాగమంచు కారణంగా కనిపించడంలేదు. ఇళ్ళన్నీ పాతబడి నట్టు కళాహీనంగా కనిపించాయి.\n\nఈ మార్పులనుఅతడు భరించలేకపోయాడు. కొంతసేపటికి అతడికి విపరీతంగా తుమ్ములు రాసాగాయి. “గాలిలో దుమ్ము భరించలేకుండా ఉన్నాను,” అన్నాడు సిద్ధార్థ. “నాలుగురోజుల్లో అంతా సర్దుకుపోతుందిలే,” అన్నారు తల్లిదండ్రులు నవ్వుతూ.\n\nతల్లి తనకు భోజనం వడ్డించేప్పుడు ఆమె చేతుల మీద ఏవో మచ్చలు కనిపించాయి. ఏమిటని అడిగాడు సిద్ధార్థ. “అలర్జీ! ఇలాంటి వన్నీ ఢిల్లీలో స్త్రీలకు సర్వసాధారణం బాబూ,” అని తేలిగ్గా కొట్టి పారేసింది తల్లి.\n\nఆ రాత్రి విచారంతో పడుకున్నాడు సిద్ధార్థ. అర్ధరాత్రి సమయంలో హఠాత్తుగా చప్పడు\n\nవాయు కాలుష్యం!\n\nమన రాజధాని ఢిల్లీ, ప్రపంచంలోని నాలు గవ కలుషిత నగరం అన్న విషయం మీకు తెలుసా?"
        },
        {
            "title": "పర్యావరణ దినోత్సవ ప్రత్యేకం!",
            "page_start": 31,
            "author": "సుకేశిని",
            "pdf_page": 31,
            "content": "కావడంతో ఉలిక్కిపడి లేచాడు. తండ్రి గదిలో లైటు వెలుగుతోంది. సిద్ధార్థ వెళ్ళి చూశాడు. తండ్రి ఊపిరి పీల్చుకోవడానికి ఆయాస పడుతున్నాడు. అమ్మ ఏవో మాత్రలు ఇచ్చి పరిచర్యలు చేస్తూ, “ఇది మామూలే! కాస్పేపటికి సర్దుకుంటుంది. నుప్పెళ్ళి పడుకో, బాబూ,” అన్నది.\n\nఉదయం టిఫిన్ చేస్తూ సిద్ధార్థ తల్లిదండ్రులతో, “చదువు పూర్తికాగానే అమెరికాలోని ఒక సాఫ్ట్‌వేర్ కంపెనీలో ఉద్యోగం ఇస్తామన్నారు. అయినా, దేశాభిమానం కొద్దీ వద్దని వచ్చేశాను. అయితే, ఇక్కడి పరిస్థితులు చూస్తూంటే ఈ మురికిలో బతకలేననుకుంటున్నాను. మీరేం అనుకోకపోతే అమెరికా వెళ్ళిపోతాను,” అన్నాడు.\n\nఆ మాట విని తల్లిదండ్రులు దిగ్గ్భాంతి చెందారు. “ఆఖరి రోజుల్లో నువ్వు మాతో ఉంటే అదే చాలు. ఆలోచించి చూడు బాబూ!” అన్నది తల్లి కొంగుతో కళ్ళు తడుచుకుంటూ.\n\n“అది సరే నమ్మా. అయినా ఇంటి చుట్టూ ఈ చెత్త దిబ్బలేంటి? రాత్రి నాన్నకు హఠాత్తుగా ఉబ్బసం ఎందుకు వచ్చిందో తెలుసా? శుభ్రమైన గాలి లేక. నా చిన్నప్పుడు మన కాలనీలో ఎన్ని చెట్టుండేవి? అవన్నీ ఇప్పుడేమయ్యాయి? మీ చేతి మీది మచ్చలు ఎందుకు వచ్చాయి. ఈ కాలుష్యం వల్లే. ఇన్ని బాధలు అనుభవిస్తూకూడా వాటిని గురించి పట్టించుకోకపోతే ఎలా? ‘గ్రీన్ హౌస్ ఎఫెక్ట్’ ‘గ్లోబల్ వార్మింగ్’ మొదలైన విషయాలన్నీ సదస్సులకూ, సమావేశాలకూ పరిమితమైపోవలసిందేనా? వాతా\n\nలుగా మూగుతూన్న ఈగలు!\n\nసిద్ధార్థ వచ్చిన విషయం తెలిసి ఇంటి నుంచి వెలుపలికి వచ్చిన ఎదురింటి రావు భార్య, సిద్ధార్థను పలకరించాక, పనిలోపనిగా తన వెంట తెచ్చిన చెత్తను ఇంటి ముందున్న చెత్తకుండీ పక్కనపడవేసి మరీవెళ్ళింది. ఆదృశ్యం చూసిన సిద్ధార్థకు డోకు వచ్చినంత పనయింది.\n\nసూర్యుడు ఉదయించినప్పటికీ, పాగమంచు కారణంగా కనిపించడంలేదు. ఇళ్ళన్నీ పాతబడి నట్టు కళాహీనంగా కనిపించాయి.\n\nఈ మార్పులనుఅతడు భరించలేకపోయాడు. కొంతసేపటికి అతడికి విపరీతంగా తుమ్ములు రాసాగాయి. “గాలిలో దుమ్ము భరించలేకుండా ఉన్నాను,” అన్నాడు సిద్ధార్థ. “నాలుగురోజుల్లో అంతా సర్దుకుపోతుందిలే,” అన్నారు తల్లిదండ్రులు నవ్వుతూ.\n\nతల్లి తనకు భోజనం వడ్డించేప్పుడు ఆమె చేతుల మీద ఏవో మచ్చలు కనిపించాయి. ఏమిటని అడిగాడు సిద్ధార్థ. “అలర్టీ! ఇలాంటి వన్నీ ఢిల్లీలో స్త్రీలకు సర్వసాధారణం బాబూ,” అని తేలిగ్గా కొట్టి పారేసింది తల్లి.\n\nఆ రాత్రి విచారంతో పడుకున్నాడు సిద్ధార్థ. అర్ధరాత్రి సమయంలో హఠాత్తుగా చప్పుడు\n\nవాయు కాలుష్యం!\n\nమన రాజధాని ఢిల్లీ, ప్రపంచంలోని నాలుగవ కలుషిత నగరం అన్నవిషయం మీకు తెలుసా?\n\nవాననీళ్ళు కలుషితమే!\n\nథాయ్‌లాండ్‌ పారిశ్రామిక ప్రాంతా లలో కురిసే వాననీళ్ళలో సైతం ఆమ్లగుణం ఎక్కువగా ఉండడం వల్ల అవి తాగదానికి పనికిరావడం లేదు. ప్రభుత్వ ఆరోగ్యశాఖ మంత్రి మండలి—వర్షంనీళ్ళు పట్టి భ్రపరచాలనుకునేవాళ్ళు, వర్షం ప్రారంభమయిన ఒక గంట తరవాతే పట్టు కోవాలని అక్కడి ప్రజలను హెచ్చరించింది!\n\nవరణ కాలుష్య నివారణకు మనలో ప్రతి ఒక్కరూ మనవంతు కర్తవ్యాన్ని నిర్వర్తించాలి కదా!” అన్నాడు సిద్ధార్థ ఆవేశంతో.\n\n“నువ్వు చెప్పివి వినడానికి బాగానే ఉన్నాయి బాబూ. అయినా వాటిని ఆచరణలో పెట్టడం కష్టం. అంతెందుకు? మన ఇంటి ముందు చెత్త పడేయవద్దని, రావుగారి భార్యకు వందసార్లు చెప్పాం. వినిపించుకుంటే కదా?” అన్నాడు తండ్రి.\n\nమార్పు తీసుకురావడం అసాధ్యం అన్న దానితో సిద్ధార్థ ఏకీభవించలేకపోయాడు. తానే నడుం బిగించి స్వయంగా కార్యరంగంలోకి దిగా లని నిర్ణయించాడు. ఒక రకమైన జీవితానికి అలవాటు పడిన పెద్దలను మార్చడం సులభం కాదు గనక, అతడి దృష్టిపిల్లల మీదికి మళ్ళింది.\n\nఆ రోజు సాయంకాలం ఇంటికి కాస్తదూరంలో వున్న ఖాళీ స్థలంలో ఓ పదిమంది పిల్లలు ఆడు కోవడం చూడగానే అతడి మనసులో మెరుపులా ఒక ఆలోచన తోచింది. అతడు వాళ్ళ దగ్గరికి వెళ్ళి కొన్ని చాక్లెట్లు ఇచ్చాడు. వాటిని తీసు కుంటూ ఒక కుర్రవాడు, “ఇవి అమెరికా చాక్లెట్లా అంకుల్?” అని అడిగాడు.\n\n“అవును, బాబూ,” అన్నాడు సిద్ధార్థ.\n\n“అమెరికా చాలా అందంగా ఉంటుందా అంకుల్?” అని అడిగాడు కిరణ్ అనే ఇంకో కుర్రాడు. “అవును. అందంగా ఉంటుంది!” జవాబిచ్చాడు సిద్ధార్థ.\n\n“మీరు మళ్ళీ అమెరికా వెళ్ళిపోతారు కదూ? ఇండియా డర్టీ ప్లేస్. అంతేనా?” అన్నాడు కిరణ్. చందమామ\n\n“లేదు. నేను అమెరికాకు తిరిగి పెళ్ళడం లేదు. ఇండియాను అమెరికాగా మార్చబోతాను,” అన్నాడు సిద్ధార్థ దృఢమైన కంఠస్వరంతో.\n\n“ఎలా మార్చగలవు?” అని అడిగాడు అందరిలోకీ చిన్నవాడైన అరుణ్.\n\n“మార్చడం చాలా సులభం!” అని ఒక్క నిమిషం అందరికేసి నవ్వుతూ చూసి, “అయితే, నేనొక్కణ్ణే ఒంటరిగా మార్చలేను. మీ అందరి సహకారం కావాలి,” అన్నాడు సిద్ధార్థ.\n\nపిల్లలు అనందంతో ఎగిరి గంతేశారు. ఇంత వరకు వాళ్ళ సాయం అడిగిన వాళ్ళు ఎవరూ లేరు. పద్మపద్ గంజ్ కాలనీని శుభ్రపరచి అందంగా తీర్చిదిద్దాలని నిర్ణయించారు. దానికి ‘ఆపరేషన్ బ్యూటి ఫుల్’ అని ముద్దు పేరు కూడా పెట్టారు.\n\nరోజూ సాయంకాలం స్కూలు ముగియ\nగానే పిల్లలు సిద్ధార్థ దగ్గరికి వెళ్ళేవారు. మొదట\nచెట్ల మొక్కలు తెచ్చి వీధులలో, కాలనీ చుట్టూ\nనాటారు. వంతుల వారీగా నీళ్ళు పట్టడం ప్రారం\nభించారు. ఆ తరవాత తలా కొంత డబ్బులు\nవేసుకుని, చీపురు కట్టలూ, తట్టలూ, బుట్టలూ\nకొన్నారు. సాయంకాలాలలో రోజూ కాలనీని\nశుభ్రంగా ఊడ్చేవారు. గోతులు తవ్వి, చెత్తా\nచెదారం అందులో పడవేసి పూడ్చి ఎరువులు\nతయారు చేసే పద్ధతిని సిద్ధార్థ వాళ్ళకు నేర్పాడు.\nమూడు నెలలలో కాలనీ రూపమే మారిపోయింది.\nఎక్కడ చూసినా పచ్చదనం- పరిశుభ్రత వెల్లివిరి\nసింది. రావు భార్యలాంటి వాళ్ళు వీధిలో చెత్త\nవేయడానికి సిగ్గుపడ్డారు. పిల్లలను చూసి, కాలనీలో\nకొందరు స్త్రీలు తామే మొక్కలు నాటి పెంచ\nసాగారు. ఇంటి ముందు చాలినంత చోటులేని\nవారు తొట్టెలలో పూలమొక్కలు పెంచసాగారు.\n\nమరి కొందరి డాబాఇళ్ళ మీద రూఫ్ గార్డెన్లు\nతయారయ్యాయి.\n\nఅనుకున్నది సాధించినందుకు సిద్ధార్థ ఆనం\nదించాడు. కార్లు వదిలి సైకిళ్ళలో స్కూళ్ళకు\nవెళ్ళడం మంచిదని పిల్లలకు సలహా ఇచ్చాడు.\nఅలా చేస్తే వాయు కాలుష్యం తగ్గడంతోపాటు\nపెట్రోలుకూడా పాదుపు చేయవచ్చని చెప్పాడు.\n\nఆరు నెలలయింది. సిద్ధార్థ ఢిల్లీలోనే మంచి\nఉద్యోగం చూసుకుని, తల్లిదండ్రులకు సంతోషం\nకలిగించాడు.\n\nమిత్రుల పర్యావరణ పరిరక్షణ కార్యక్రమం\nమాత్రం అంతటితో ఆగిపోలేదు. రోజూ కొత్త కొత్త\nతీర్మానాలతో పథకం ముందుకు సాగుతూనే\nఉంది. పర్యావరణ పరిరక్షణకు హాని కలిగించే\nపాలిథీన్, ప్లాస్టిక్ క్యారీ బ్యాగులు ఉపయోగించ\nకూడదని ఇటీవల ఒక నిర్ణయం తీసుకున్నారు.\nఇప్పుడు కూడా మీరు పద్ పద్ గంజ్ కాలనీకి\nవెళితే - అరుణ్, కిరణ్, దీపక్, చందర్\nమిత్రులు షాపింగ్‌కు వెళ్ళేటప్పుడు గుడ్డ\nసంచులనూ, జ్యూట్ బ్యాగులనూ మాత్రమే\nతీసుకు వెళ్ళడం చూడవచ్చు! -జి.విద్య\n\nనవ్వుకోవడానికి కాదు!?\n\nనెలసరి సరుకుల జాబితా\nచియ్యం - 20 కి.గ్రా.\nగోధుమ - 10 కి.గ్రా.\nనీరు - 20 లీటర్లు\nప్రాణవాయువు - 50 లీ\n\nఏరు మళ్ళీ\nపారుతోంది!\n\nప్రకృతి రక్షణే\nమన రక్షణ\n\nవినయ్ తన బుల్లి కాళ్ళ సత్తువకొద్దీ పరిగెత్తు\nతున్నాడు. ఎదురుగా వస్తూన్న వాళ్ళకు ఢీకొన\nగలమన్న భయంకూడా లేకుండా పరిగెత్తసాగాడు.\nహతాత్తుగా సామ్మసిల్లి పడిపోయిన తన కుక్కపిల్ల\nరామును రెండు చేతులతో ఎత్తుకుని, పరిగెత్తు\nతున్నాడు. “ఎందుకిలా జరిగింది?” అన్న బాధతో\nవాడిమనసు విలవిలలాడుతోంది. వాడికళ్ళ\nనుంచిధారలుధారలుగాకన్నీళ్ళుకారుతున్నాయి.\n\nకొంతసేపటికీ జంతువైద్యశాలను చేరు\nకున్నాడు. “నాకుక్కపిల్ల రాము డాక్టర్! నేనూ,\nఅదీ గ్రౌండ్‌లో ఆడుకుంటున్నాం. ఉన్నట్టుండి\nకళ్ళు మూసుకుని పడిపోయింది. నోటి నుంచి\nనురగ. ఏమ్మెందో చూడండి డాక్టర్. రామును కాపా\nడండి డాక్టర్,” అన్నాడు రొప్పతూ. వాడికి కన్నీళ్ళు\nఆగడంలేదు.\n\n“ఏడవకు వినయ్. కుక్కపిల్లకు తినడానికి\nఎమిచ్చావు? ఏం తాగింది?” అంటూ డాక్టర్\nసుందరం కుక్కపిల్లను మేజా మీద పడుకోబెట్టి\nపరీక్షించి, “దీనికి విషప్రయోగం జరిగినట్టుంది!”\nఅన్నాడు.\n\nవిషమా? దీనికెవరు విషం పెడతారు?\nఅదంటే అందరికీ ఇష్టమే!” అంటూ వినయ్\nకొంతసేపు ఆగి, “ఏటిగట్టున ఆడుకుంటూం\nడగా అది ఒకసారి వెళ్ళి ఏట్లో నీళ్ళు తాగి\nవచ్చింది. అంతే!” అన్నాడు వినయ్.\n\n“అలాగా! అంటే మన ఏటినీళ్ళే దీనికి\nవిషంగా పరిణమించాయి,” అన్నాడు డాక్టర్.\n\nఆ తరవాత విషం పోగొట్టడానికి మందులూ, సూది మందులూ ఇచ్చాడు గాని, ప్రయో జనం లేకపోయింది. కుక్కపిల్ల చచ్చిపోయింది. వినయ్ బావురుమన్నాడు. కలుషితమైన ఆ ఏటినీరు మరెందరి ప్రాణాలు తీయనుందో అన్న బాధతో డాక్టర్ గుండె బరువెక్కసాగింది. ఆయన ఆలోచనలు గతం కేసి పయనించాయి.\n\nలో లో లో\n\nదొదాపు పదేళ్ళ క్రితం గ్రామ సమీపంలో బని యన్లు తయారు చేసే ఫ్యాక్టరీ ఒకటి స్థాపించాలన్న పథకం వచ్చింది. అయితే, డా.సుందరం దానిని అప్పుడే గట్టిగా వ్యతిరేకించాడు. కొందరు యువకులను కలుపుకుని 'పర్యావరణ రక్షణా సమితి' ఏర్పాటు చేశాడు. ఫ్యాక్టరీ వస్తే ఉత్పన్న మయ్యే సమస్యలను గురించి గ్రామ ప్రజలకు తెలియజేయడానికి ప్రయత్నించాడు. అయితే, దానిని ఎవ్వరూ అంతగా పట్టించుకోలేదు. రాజకీయంగా పలుకుబడి గల ధనికుడు రాజశేఖరం ఆ ఫ్యాక్టరీ యజమాని కావడంతో\n\nఎవరూ ఆయన కేసి వేలెతి చూపలేక పోయారు.\n\nరైతులందరూ తమ పాలాలను ఫ్యాక్టరీ యజమానులకు మౌనంగా అప్పగించడం చూసి డాక్టర్ విస్మయం చెందాడు. కొందరైతే తమ పాలాలకు వాళ్ళిచ్చిన పెద్ద మొత్తాలను చూసి, మురిసిపోయారు. చాలామంది రైతులు వ్యవసాయాన్ని వదిలి పెట్టి ఫ్యాక్టరీలో ఉద్యోగులుగా చేరిపోయారు. భూతాల్లాంటి యంత్రాలు వచ్చాయి. చెట్లు నరకబడ్డాయి. ఎత్తుపల్లాలు చదును చేయబడింది. ఫ్యాక్టరీతోపాటు అక్కడ పనిచేసే వారికి ఇళ్ళు నిర్మంచవలసివచ్చింది. పైరు పండే భూములు ఇళ్ళస్థలాలయ్యాయి. గ్రామం రూపురేఖలు పోల్చుకోలేనంతగా మారి పోయాయి!\n\nఎటుతిరిగినా పచ్చటి చెట్టతో, పక్షుల కిలకిలా రావాలతో ఏటిగట్టు ఎంతో ఆహ్లాదకరంగా ఉండేది. ఏట్లో కావలసినన్ని చేపలు దొరికేవి. ఆ గ్రామానికే కాదు; చుట్టుపక్కల పదీ పదిహేను గ్రామాలకు తాగు నీరు, సాగు నీరు రెండింటికీ ఆ ఏరు ఒక్కటే"
        },
        {
            "title": "మూడుముక్కల మంత్రం",
            "page_start": 38,
            "author": "మాచిరాజు కామేశ్వరరావు",
            "pdf_page": 38,
            "content": "మూడుముక్కల మంత్రం\n\nవల్లభాపుర గ్రామానికి అల్లంత దూరంలో వున్న పాతకాలపు చింతతోపులోని, చెట్టుమీద మరుగుజ్జు పిశాచం ఒకటి నివాసం ఏర్పరచు కున్నది. దాని పక్కనేవున్న శ్మశానంలోని పిశాచాలు, “ఛీఛీ! నువ్వాట్టి అల్లరిపోతువు. నీ ముఖం చూడడమే రోత. మా బోటివాళ్ళ మధ్య వుండతగవు!” అంటూ సంవత్సరం కిందట తరిమేశాయి.\n\nఒకనాటి అర్ధరాత్రివేళ, దానికన్నా పాట్టిగా వున్న మరొక మరుగుజ్జు పిశాచం చింత తోపులోకి వచ్చి మరుగుజ్జు పిశాచాన్ని చూసి ఆనందంతో, “ఇవ్వాళ అమావాస్య, ఆది వారం, ఆపైన అర్ధరాత్రి - ఆహాహా!” అంటూ, దాని పక్కన చేరి, “మనిద్దరం కలిసి జట్టుగా వుందాం. నా పేరు పిల్లిపిశాచం, మరి నీ పేరేమిటి?” అని అడిగింది.\n\nతనకు చక్కని తోడు దొరికినందుకు సంతోషంతో పొంగిపోతూ, “నా పేరు పెసర పిశాచం! మనిద్దరం కలిశామంటే ఒకటే సందడి. సరేనా!” అన్నది పెసరపిశాచం. ఆ\n\nరోజు మొదలు పిల్లి-పెసర పిశాచాలు రెండూ, దారేపోయే వాళ్ళను నానా అల్లరీ చేయడం ప్రారంభించాయి.\n\nఇలావుండగా- ఒకరోజు చీకటి పడేవేళ, ఆరు గూడుబళ్ళు అమిత కోలాహలంగా అటుకేసి వచ్చాయి. బళ్ళల్లో ఒంటి నిండా నగలతో, పట్టుచీరలు ధరించిన చాలా మంది ఆడవాళ్ళున్నారు. పిల్లి-పెసరపిశాచాలకు, ఆ బళ్ళల్లో వున్నది పెళ్ళివారని తెలిసి పోయింది.\n\n“మనం వీళ్ళ వెంట గ్రామంలోని పెళ్ళి వారింటికి వెళ్ళదాం. అక్కడ పెళ్ళివాళ్ళ మధ్య నానాఅల్లరీ, గొడవలూ ప్రారంభించి వినోది ద్దాం,” అన్నది పిల్లిపిశాచం.\n\n“సరిసరి! నేననుకుంటున్నదే నువ్వు చెప్పావు. పదపద, ” అన్నది పెసరపిశాచం.\n\nఆ తర్వాత రెండూ కలిసి, బళ్ళతోపాటు పెళ్ళివారిల్లు చేరి, గుట్టుచప్పుడు కాకుండా అక్కడ పట్టిమంచాలు వున్న పెద్ద గదిలోని అటకమీద చేరాయి.\n\n“మరి, ఆ మంత్రాన్ని, ఈ పెళ్ళివాళ్ళ మీద ప్రయోగిద్దామా?” అన్నది పెసరపిశాచం.\n\n“ప్రయోగిద్దాం. నేను మంత్రం పరించగానే నువ్వు ‘అస్తు’ అన్నావంటే, ఎదుటి వాళ్ళు ఏమంటే అది జరిగిపోతుంది,” అన్నది పిల్లి పిశాచం.\n\nఅంతలో, ఆ గదిలోకి భోజనాలయ్యాక పెళ్ళికూతురు, ఆమె తల్లి, తండ్రివచ్చారు. పెళ్ళికూతురు పెట్టెలోంచి, ఒకపట్టుచీర తీసి, “ఇది అమ్మముహూర్తం వేళ కట్టుకోబోయే చీర బావుందా, నాన్నా!” అని అడిగింది.\n\n“చీర బాగానేవున్నది. మరి, ఖరీదెంత?”\n\n“అన్నాడు పెళ్ళికూతురు తండ్రి.\n\n“పెయ్యిరూపాయిలు, నాన్నా!” అన్నది పెళ్ళికూతురు.\n\n“మనం ఈ పెళ్ళిజనాలకు కనిపించ కుండావుంటూ, కొత్తతరహాలో నానా రభసా చేయాలి”, అన్నది పెసరపిశాచం.\n\n“కొత్త తరహాలోనా!” అంటూ పిల్లి పిశాచం కాసేపు తలగోక్కుని, “ఆహా, గుర్తొచ్చె, విను! నేను లోగడ తుమ్మల పాలెం దాపులనున్న నీటివాగు దగ్గరి చెట్లల్లో వుంటూండగా, రోజూ నడిరాత్రివేళ ఒక ముసలి పిశాచం వాగు దగ్గరకు వస్తూండేది. అది కళ్ళు మూసుకుని ఏదో గొణు క్కుంటూ మధ్యమధ్య ఒక దోసెడు నీళ్ళు తాగుతూండేది. నేను ఒకరాత్రి దాని ముందు కూర్చుని, అది కళ్ళు తెరవగానే, ఏదైనా మంత్రం నేర్పమన్నాను. ముసలిది, ‘అలాగే! కాని, నువ్వేనాడూ ఇక్కడికి రాకూడదు,’ అని, ఒకమూడుముక్కల మంత్రం నేర్పింది,” అన్నది.\n\nపెళ్ళికూతురు తండ్రి కోపంగా భార్య కేసి చూస్తూ, “నీ కడుపుకాలా, అంత ఖరీదైన చీరకొంటావా?” అన్నాడు.\n\nఆ వెంటనే అటకమీద పిల్లిపిశాచం మూడుముక్కల మంత్రం పరించింది. పెసరపిశాచం, “అస్తు” అన్నది.\n\nమరుక్షణం, పెళ్ళికూతురు తల్లి, “అయ్యో, మంట!” అంటూ అరిచి, “నోట్లో ఏ శనిగాడిని పెట్టుకుని అన్నావోగానీ, కడుపు కాలిపోతున్నది. ఛీ, నీ మొహం మండా!” అన్నది.\n\nపిల్లిపిశాచం మూడు ముక్కలమంత్రం పరించడం, పెసరపిశాచం, “అస్తు” అనడం జరిగిపోయింది. పెళ్ళికూతురు తండ్రి, ముఖాన్ని పైపంచతో తుడుచుకుంటూ, “మీ అమ్మఏవో పిశాచపు మంత్రాలు నేర్చి నట్టున్నది. ముఖం కారం రాసుకున్నట్టు కాలిపోతున్నది,” అని, ముఖం కడుక్కునేం\n\nదుకు పెరటి బావి దగ్గరకు పరిగెత్తాడు. ఆ\nసమయంలో, పెళ్ళికొడుకు తన కాబోయే\nభార్యను చూపేందుకు, తన ప్రాణస్నేహి\nతుణ్ణి వెంటపెట్టుకువచ్చి, పెళ్ళికూతురి\nఅందానికి తన్మయుడై, వాకిట్లో అలా నిలబడి\nపోయాడు. పక్కనవున్న స్నేహితుడు, అతడి\nభుజం తడుతూ, “లోపలికి పద. నేలకు\nపాదాలంటుకుపోయినట్టు, అలా నిలబడి\nపోయావేం?” అన్నాడు.\n\nఅదే క్షణంలో, పిల్లిపిశాచం మూడు\nముక్కలమంత్రం చదవడం, పెసరపిశాచం\n“అస్తు” అనడం జరిగింది. దాంతో పెళ్ళి\nకొడుకు ఎంత గింజుకున్నా ఇటు పాదం\nఅటు కదపలేక పోయాడు.\n\nపెళ్ళికూతురున్న గదిలో, ఈ వింతలూ,\nవిపరీతాలూ జరుగుతున్న సంగతి విని, పెళ్ళి\nకొచ్చినవాళ్ళు చాలామంది గది ముందు\nగుమిగూడారు. వాళ్ళతో పాటు అక్కడి కొచ్చిన\nపెళ్ళికూతురు అవ్వ, ఊతకంగ్రను నేలకు\nతాటించి, “కడిగిన ముత్యంలాంటి, నామనమ\nరాలి పెళ్ళి పైగిట్టని వాళ్ళెవరో మంత్రతంత్రాలు\n\nప్రయోగించినట్టున్నది! ఇన్ని ఉప్పు గళ్ళూ,\nనాలుగు ఎండుమిరపకాయలూ తెండర్రా!”\nఅంటూ కేక పెట్టింది.\n\nబంధువుల్లో ఒకరు ఆమె అడిగినవి తెచ్చి\nఇచ్చారు. అవ్వ వాటిని అన్ని వైపులకూ విసిరి\nవేస్తూ, “అల్లరి చిల్లర పనులు చేయడానికి\nగదిలో చేరిన, గాలిధూళి పిశాచాలన్నీ గాడి\nదల్లా ఓండ్రపెడుతూ పారిపోవాలి,” అన్నది.\n\nపెళ్ళివారిపాట్లు చూసి ఆనందం పట్ట\nలేకుండా వున్న పిల్లిపిశాచం అలవాటుగా\nమూడుముక్కలమంత్రం పరించింది. అదే\nఅలవాటులో పెసరపిశాచం ‘అస్తు’ అనే\nసింది. అంతే! పిశాచాలు రెండూ గాడిదల\nరూపంలో అటకమీదినుంచి కిందికి దూకి,\nఓండ్రపెడుతూ పెరట్లోకి పరిగెత్తి, గోడదూకి\nచింతతోపు కేసి పారిపోయినై.\n\nపిశాచాలు పారిపోగానే పెళ్ళికూతురు\nతల్లీ, తండ్రీ ఎప్పటివాళ్ళలాఅయ్యారు. నేలకు\nఅంటుకుపోయిన పెళ్ళికొడుకు పాదాలకు\nపట్టువిడుపయింది. అనుకున్న ముహూర్తా\nనికి ఆ ఇంట పెళ్ళి ఘనంగాజరిగిపోయింది."
        },
        {
            "title": "స్థితప్రజ్ఞుడు",
            "page_start": 41,
            "author": "వసుంధర",
            "pdf_page": 41,
            "content": "స్థితప్రజ్ఞుడు\n\nశివానందుడనే యోగికి స్థితప్రజ్ఞుడని పేరు.\nఎందరో ఆయన వద్దకు వెళ్ళి, తమ సమస్య\nలకు పరిష్కార మార్గాలు తెలుసుకునేవారు.\n\nఒకసారి బాగా గాయపడిన యువకు\nడొకడు, పరుగుపరుగున ఆయన ఆశ్రమా\nనికి వచ్చి, పాదాల మీద పడి శరణు కోరాడు.\nఏమి జరిగిందని శివానందుడడిగితే, అత\nడింకా వణుకుతూనే, “స్వామీ! నేను రత్న\nగుప్తుడనే వ్యాపారి ఇంట అయిదు సంవత్సరా\nలుగా ఎంతో నమ్మకంగా పనిచేస్తున్నాను.\nరాత్రి ఆ ఇంట దొంగతనం జరిగింది. పదివేల\nవరహాలు పోయాయి. అందులో నూరువర\nహాలు,నాపక్క బట్టల్లో దొరికాయి.యజమాని\nనన్ననుమానించి చావ బాదుతూండగా,\nఎలాగో తప్పించుకుని ఇక్కడికి వచ్చాను,”\nఅన్నాడు.\n\nఅంతలో అక్కడికి రత్నగుప్తుడు రానే\nవచ్చాడు. యువకుణ్ణి మరొకసారి కొట్ట\nబోతున్న ఆయనను శివానందుడు వారించి,\n\n“నేరం నిరూపణ కాకుండా, ఈ యువకుణ్ణి\nశిక్షించావు. ముందు నువ్వతడికి క్షమాపణ\nచెప్పుకో,” అన్నాడు.\n\nరత్నగుప్తుడికి పట్టరాని కోపం వచ్చింది.\n“ఏ పనీ చేయకుండా కూర్చుని తింటూ\nకండలు పెంచిన నీవంటి వారెన్నయినా శుష్క\nవేదాంతాలు చెబుతారు. వీడు నా ఇంట్లో\nదొంగతనం చేశాడని, నాకు ఖచ్చితంగా\nతెలుసు. కాదని నువ్వంటే- అసలు దొంగ\nఎవరో చెప్పి, నా పదివేల వరహాలూ నాకు\nఅప్పచెప్పు. నేను వీడిని క్షమాపణ అడుగు\nతాను,” అన్నాడు.\n\nఅంతవరకూ శివానందుడితో అంత పౌరు\nషంగా మాట్లాడినవారు లేరు. ఆయన ఎలా\nగైనా రత్నగుప్తుడికి బుద్ధి చెప్పాలనుకుని\nవెంటనే కళ్ళు మూసుకుని, అసలు దొంగ\nకోసం యోగదృష్టితో వెదికాడు. ఎందువల్లనో\nఆయనకు అంతా చీకటే తప్ప ఏమీ కనబడ\nలేదు. అలా ఎందుకు జరిగిందో, తన శక్తు\n\nలెందుకు పని చేయలేదో అర్థంకాక, అప్పటి కేమీ చెప్పలేక రత్నగుప్తుడితో, “దొంగ ఎవరో నాకు తెలిసింది. రెండు రోజులు వ్యవధి ఇస్తే ఆ మనిషినీ, డబ్బునూ కూడా నీకు అప్ప జెబుతాను,” అన్నాడు.\n\nఆ మాటలకు రత్నగుప్తుడు కాస్త తడ బడినా, అంతా జరిగినప్పటి మాట కదా అని, బింకంగానే తిరిగివెళ్ళాడు.\n\nశివానందుడు, యువకుడి వంక చూసి, అసలీ దొంగతనం ఎవరు చేసివుంటారో చెప్పగలడేమోనని అడిగాడు. యువకుడు తట పటాయిస్తూ, “స్వామీ! ఇది బయటి వారి పనికాదు. ఇంటిదొంగల పని. మా యజమాని బావమరిది ఆ ఇంట్లోనే వుంటున్నాడు. వ్యసనపరుడు కావడంవల్ల, ఆయన డబ్బు బాగా ఖర్చు చేస్తాడు. భర్తకు తెలియకుండా అక్క అతడికి రహస్యంగా డబ్బులిస్తూం టుంది. ఇప్పుడాయనకు పెద్ద మొత్తంలో డబ్బుకావలసివచ్చి వుంటుందని, నానమ్మకం. నూరు వరహాల మూటలు నూరింటిని దొంగి లించి, అనుమానం తన మీదకు రాకుండా, నా పక్క బట్టల్లో ఒక మూట దాచి వెళ్ళి వుంటాడు. నా అనుమానానికి రుజువులు లేవుకాబట్టి, ఈ మాటను పైకి అంటే, యజమాని నాప్రాణాలు తీసేస్తాడు,” అని చెప్పాడు.\n\nవాడి పరిస్థితికి జాలిపడిన శివానందుడు, “నువ్వు ఆశ్రమంలోనేవుండి గాయాలకు మందు వేసుకుని విశ్రాంతి తీసుకో. నేను ఊళ్ళోకి వెళ్ళి విషయం విచారించివస్తాను,” అంటూ అక్కణ్ణించి బయలుదేరాడు.\n\nఆయన కొంత దూరం వెళ్ళాక, ఒక చెట్టు చాటుకుపోయి, “నా రూపం పూర్తిగా మారి\n\nపోవాలి!” అనుకుంటూ కళ్ళు మూసు కున్నాడు. ఆయన తిరిగి కళ్ళు తెరిచే సరికి ఒంటికున్న దుస్తులు మారిపోయాయి. ఆజానుబాహుడిగావుండే ఆయన పాట్టిగా, లావుగా, చిరుబొజ్జతో వున్నాడు.\n\n“నా శక్తులు తిరిగి పనిచేస్తున్నట్టు న్నాయి!” అనుకుంటూ, ఆయన మళ్ళీ కళ్ళు మూసుకుని రత్నగుప్తుడి ఇంట దొంగ తనం గురించి శోధించాడు. కానీ అంతా చీకటి తప్ప ఇంకేమీ కనబడలేదు.\n\n“చిత్రంగావుంది!” అనుకుంటూ శివానందుడు ఊళ్ళోకి వెళ్ళాడు. విచారించగా ఆయనకు, రత్నగుప్తుడి బావమరిది వ్యసన పరుడన్న విషయం రూఢి అయింది. అతడు తరుచుగా లింగయ్య అనే అతడి ఇంటికి వెళుతూంటాడని తెలిసి, శివానందుడు అక్కడికి వెళ్ళాడు.\n\nఆ సమయంలో లింగయ్య తన ఇంటి\nఅరుగు మీద కూర్చునివున్నాడు. అతడు శివా\nనందుణ్ణి చూస్తూనే రెండు చేతులూ జోడించి\nనమస్కరించి, “రండి, స్వామీ! తమ వంటి\nయోగులు మా ఇంటికి రావడం మా\nఅదృష్టం,” అన్నాడు.\n\nశివానందుడు కలవరపడి తనను చూసు\nకుంటే, రూపం పాట్టిగా, లావుగా, చిరుబొజ్జె\nతోనే వున్నది. లింగయ్య అలా ఎందుకన్నాడో\nతెలియక, “నేను యోగినేమిటి, నా\nమొహం!” అంటూ వెళ్ళి ఆయన పక్కన\nకూర్చున్నాడు. “ఏమో, మిమ్మల్ని చూడగానే\nఅలా అనిపించింది,” అన్నాడు లింగయ్య.\n\nఅంతలో అక్కడికి బుర్రమీసాల వ్యక్తి\nఒకడు వచ్చాడు. ఆరడుగుల ఎత్తున్న అతడు\nలింగయ్య వంకగుడ్లురిమి చూస్తూ, “ఇవిగో,\nనీ వెయ్యి వరహాలూ తిరిగి తీసుకో. నువ్వు\n\nనాకీ డబ్బిచ్చి సాయం చేసినందుకు, నీ\nపెళ్ళాం నన్ను నానామాటలూ అంటున్న\nదట! నీ అంత కుళ్ళుబోతునూ, స్వార్థపరుణ్ణీ\nనేనెక్కడా చూడలేదు. అసలు నీలాంటివాడికి\nబాకీ తీర్చడమే తెలివి తక్కువ. నాడబ్బు నేను\nతీసుకు వెళుతున్నాను. ఏం చేస్తావో చేసుకో!”\n\nఅంటూ, లింగయ్య పక్కనున్న వరహాల\nమూటను తీసుకుని వెళ్ళిపోయాడు.\nలింగయ్య ఏమీ అనలేదు.\n\nఇదంతా చూసిన శివానందుడు, “అత\nడన్ని మాటలంటూంటే, మీరొక్క మాట అన\nలేదు. అవసరం తనదే అయినప్పటికీ అత\nడలా ప్రవర్తించడం, మీరు సహించడం నాకు\nచాలా ఆశ్చర్యంగావుంది!” అన్నాడు.\n\n“నాగురించి అంతా ఇలాగే అంటారు.\nనాలో ఏదో లోపముందనీ, పదిమందీ నన్ను\nగౌరవంగా చూసే నడవడిక అలవర్చుకునేం\nదుకు శివానంద యోగిని దర్శించమనీ చాలా\nమంది నాకు సలహా ఇచ్చారు. సంసార సాగ\nరంలో కొట్టుమిట్టాడుతున్న నా కంత వ్యవధి\nఎక్కడిది? తమరిని చూడగానే, నాకు శివా\nనందుడే మా ఇంటికి వచ్చినట్టనిపించింది.\nనన్ను స్థితప్రజ్ఞుడిగా చేయగల సామర్థ్యం,\nమీకున్నదనిపిస్తున్నది. ఈ రోజుకు మా\nఇంట్లో వుండి, నాప్రవర్తన సరిదిద్దుకునే\nమార్గం చెప్పండి,” అన్నాడు లింగయ్య.\n\nశివానందుడా ఇంట్లో ఒకరోజంతా\nఉన్నాడు. లింగయ్య ప్రవర్తన ఆయనకు\nచాలా ఆశ్చర్యం కలిగించింది.\n\nభార్య, లింగయ్యను కూర ఏం చేయ\nమంటావని అడిగింది. లింగయ్య వంకాయ\nకూరచెయ్యమన్నాడు. నీకెప్పుడూ వంకాయ\n\nకూరే అంటూ విసుక్కుని, సారకాయకూర వండింది. కొడుకు వచ్చి, తనకు చదువు పట్ల ఆసక్తి లేదనీ, వ్యవసాయం చేయాలని వున్నదనీ అన్నాడు. మంచిది, అలాగే చేయమన్నాడు లింగయ్య. అంతలో భార్య కల్పించుకుని, “నువ్వు పిడిరాయిలావుండగా, ఈ వయసులో వాడికెందుకు వ్యవసాయం? నేను చెప్పినట్టు, వాణ్ణి బుద్ధిగా చదువుకోమను,” అన్నది.\n\nలింగయ్య, కొడుకును తల్లి చెప్పినట్టే చెయ్యమన్నాడు.\n\nశివానందుడికి లింగయ్య ఏమాత్రం చేవ లేనివాడని అర్థమైంది. లింగయ్య తన ఆలోచనలకు పని చెప్పకుండా, గంగిరెద్దులా అన్ని టికీ తలూపడం శివానందుడికి నచ్చలేదు. మనిషికి గౌరవం లభించాలంటే వ్యక్తిత్వముండాలని, ఆయన లింగయ్యకు చెప్పాలనుకుంటూండగా, ఒక మనిషి వచ్చాడు. ఆయన రత్నగుప్తుడి బావమరిది. తన దగ్గరున్న అయిదువేల వరహాలను, లింగయ్య దగ్గర దాచుకునేందుకు వచ్చాడు.\n\n“నీ బుద్ధి మారలేదు. మళ్ళీ దొంగతన మెందుకు చేశావు?” అన్నాడు లింగయ్య.\n\n“నేను దొంగతనం చేస్తూంటే నువ్వు చూశావా? నేను డబ్బు దాచమంటే దాచడం వరకే, నీవంతు. అంతకు మించి మాట్లాడితే మర్యాద దక్కదు,” అన్నాడు రత్నగుప్తుడి బావమరిది.\n\nఈసారి లింగయ్య కోపం తెచ్చుకుని, “నే చెప్పేది శ్రద్ధగా విను! భక్తి వున్నవాడు దణ్ణం పెట్టాడని, దేవుడి విగ్రహాన్ని రాయికాదన లేము. నాస్తికుడు తిట్టాడని రాతివిగ్రహం\n\nదేవుడు కాకుండాపోదు. మనకు లభించే గౌరవం మన గొప్పతనం వల్ల కాక, ఇతరుల అభిరుచీ, లోకజ్ఞతను బట్టి వస్తుంది. ఎదుటి వారిని నొప్పించకుండా మన కిష్టమైన మంచి పనులు చేస్తూన్నంతకాలం, మనం గౌరవం గురించి పట్టించుకోనక్కరలేదు. నీ డబ్బు నేను దాస్తాను. కానీ నువ్వు నిన్న రాత్రి రత్న గుప్తుడి ఇనప్పెట్టెలోంచి వంద వరహాల మూటలు దొంగిలించి, అనుమానం పని వాడి మీదికి పోయేలా ఒక మూటను వాడి పక్క బట్టల్లోవుంచావు. నీ పాత బాకీలు తీర్చగా కొంతఅమురానికుంచుకుని, మిగతా అయిదువేల వరహాలూ నాదగ్గర దాస్తున్నావు. ఈ నేరం నిన్ను కారాగారం పాలుచేస్తే, నేను బాధ్యుణ్ణికాను, వెళ్ళు!” అన్నాడు.\n\nరత్నగుప్తుడి బావమరిది అక్కణ్ణించి నిర్లక్ష్యంగా వెళ్ళాడు. అప్పుడు శివానందుడు\n\nఆశ్చర్యంగా, “అతడు దొంగతనం చేశాడని మీకెలా తెలుసు?” అని అడిగాడు.\n\n“ఏమో! అతణ్ణిచూడగానే నాకది స్ఫురించింది. నిజానికి మిమ్మల్ని చూడగానే నాకు, తమరు శివానందయోగులనీ, ఈ దొంగను పట్టుకునేందుకే నాదగ్గరకు వచ్చారనీ అనిపించింది. మీరు కోరితే, ఈ విషయంలో నేను మీకు సాక్ష్యంగా వుండడానికి అభ్యంతరం లేదు,” అన్నాడు లింగయ్య.\n\nశివానందుడు చప్పున అతడికి నమస్కరించి, “మిమ్మల్ని సరిగా అర్థం చేసుకునేందుకు, నేను చాలా సమయం వృధా చేశాను. నన్ను తమరు శివానందుడిగా గుర్తించిన ప్పుడే, అసలు నిసలు స్థిరప్రజ్ఞులు మీరని గుర్తించవలసింది. సంసారసాగరాన్నీదుతూ కూడా రాగద్వేషాలకూ, దూషణభూషణలకూ, అహానికీ, భావోద్వేగానికీ దూరంగావున్న మీవద్ద, నేను స్థితప్రజ్ఞతను అలవరచుకునే మార్గం అభ్యసించాలి!” అన్నాడు.\n\nఈ మాటలకు లింగయ్య తల అడ్డంగా ఊపి, “సామాన్య జీవితం గడిపే నేనెక్కడ? సమస్త సుఖాలనూ త్యాగం చేసి యోగ సాధనలో వున్న మీరెక్కడ?”\n\nనలో వున్న మీరెక్కడ? రత్నగుప్తుడు మిమ్మల్ని నానామాటలూ అన్నాడని ఉక్రోషం వచ్చీ, ఒక నిరపరాధి దారుణ శిక్షకు గురయ్యాడన్న మనోవ్యధ వల్లనూ— తాత్కాలికంగా, ఆ శక్తులను కోల్పోయారు తప్పితే, మీరు సామాన్యసుకొరు!” అన్నాడు.\n\nఅప్పుడు శివానందుడు, “స్వామీ! ఇప్పుడు నాకు జ్ఞానోదయమయింది. స్థితప్రజ్ఞకు యోగసాధనే అవసరంలేదు. ఇంత కాలంగా, పదిమందిలో యోగిగా గుర్తింపు పొందాలన్న తపన నాకుండిపోయింది. అందువల్లనే నేను స్థితప్రజ్ఞణ్ణి కాలేకపోయాను,” అంటూ ఆయనకు పాదాభివందనం చేశాడు.\n\nతర్వాత శివానందుడు, లింగయ్య సాయంతో రత్నగుప్తుడికి అసలు నేరస్థణ్ణి పట్టిచ్చాడు. బావమరిది అని కూడా చూడ కుండా రత్నగుప్తుడు, నేరస్థణ్ణి కారాగారం పాలుచేశాడు. శివానందుడు కోరినట్లుగా అతడు తన పనివాడికి క్షమాపణలూ చెప్పుకున్నాడు. ఆతర్వాత శివానందుడు యోగా శ్రమాన్ని విడిచి పెట్టి, గుర్తింపులేని స్థితప్రజ్ఞడిగా ఎందరికో మేలు చేశాడు.\n\n65. యాదవ నాశనం\n\nమహాభారతం\n\nమర్నాడే సాంబుడికి ముసలం పుట్టింది. ఆ ముసలాన్ని చూర్ణం చేసి, ఆ చూర్ణాన్ని సము ద్రంలో పారేయించమని కృష్ణుడు ఉత్తరు విచ్చాడు. తరవాతఅతను ఎవరూ మద్యం తాగ రాదనీ, తాగిన వాళ్ళను కొరత వేయిస్తాననీ ప్రకటన చేశాడు.\n\nవృష్ణి అంధకులు ఎంత జాగ్రత్తగా ఉన్న ప్పటికీ, దుశ్శకునాలు కనిపించాయి. ఎక్కడ చూసినా ఎలుకలు చెలరేగాయి. యాదవుల లోనే అవలక్షణాలు తల ఎత్తాయి. పెద్దలంటే ఆదరం పోయింది. భార్యాభర్తలు పరస్పరం తిట్టుకోసాగారు. భోజనంలో పురుగులు కనిపించసాగాయి. ఇలాంటి శకునాలే భారత\n\nయుద్ధం జరగబోయే ముందు కూడా కని పించి, ప్రజాక్షయం సూచించాయి. ఇది గుర్తు తెచ్చుకుని కృష్ణుడు, యాదవుల నందరినీ సముద్రతీరానికి తీర్థయాత్రకు బయలుదేర దీశాడు.\n\nతీర్థయాత్రకు సన్మాహాలు జరిగాయి. పెద్ద ఎత్తున మద్యమాంసాలు తయారు చేశారు. ఏనుగుల మీదా, గుర్రాలమీదా, రథాలమీదా యాదవులు, సకుటుంబంగా బయలుదేరి, సముద్ర తీరానికి వచ్చి చేరి, అక్కడ విడుదులు ఏర్పాటు చేసుకున్నారు. అక్కడికి ప్రభాసతీర్థం సమీపంలోనే ఉన్నది."
        },
        {
            "title": "మహాభారతం-65",
            "page_start": 47,
            "author": "చందమామ బృందం",
            "pdf_page": 47,
            "content": "వృష్ణి వంశం వాడూ, కృష్ణుడికి ఆప్తుడూ అయిన ఉద్ధవుడు యాదవ వీరులను సముద్రం ఒడ్డుకు తీసుకుపోయాడు. అక్కడ వాళ్ళు ఆకాశం బద్దలయేటట్టు ఆర్భాటంచేస్తూ తాగటంప్రారంభించారు. కృష్ణ బలరాములతో సహా అందరూ తెగ తాగారు.\n\nతాగిన ఆవేశంలో యుయుధాముడు కృతుర్మతో, “నిద్రపోతున్న ఉప పాండవులను చంపడంలో నీ పాత్ర ఉందిగదా. యాదవు డైనవాడుఎన్నడూ అలాచేయడు,” అన్నాడు. మాట మీద మాట పెరిగింది. యాదవులు తాము తాగే పాత్రలతో ఒకరినొకరు కొట్టుకో సాగారు. వంశ కలహం ప్రారంభమయింది. ప్రద్యుమ్నుడు భోజుల మీదికి వెళ్ళాడు. భోజులు సాత్యకినీ, ప్రద్యుమ్నుణ్ణీ చంపారు. కృష్ణుడికి కోపం వచ్చింది. అతను ఇంత గడ్డి వీకి దానితోనే అనేక మందిని చంపాడు. ఆ గడ్డి\n\nముసలం లాగా పని చేసింది. అందరూ ఆ గడ్డినే వీకి ఒకరి నొకరు చంపుకున్నారు. ఈ కొట్టుకోవటంలో ఒక క్రమం కూడా లేకుండా పోయింది. తండ్రి కొడుకునూ, కొడుకు తండ్రినీ కూడా కర్ఘశంగా చంపు కోవటం జరిగింది.\n\nతన కొడుకులూ, మనమలూ చావటం చూసి కృష్ణుడు, ప్రాణాలతో మిగిలి ఉన్న వారినందరినీ చంపేశాడు. అప్పుడు కృష్ణుడి సారథి అయిన దారుకుడూ, బ్రభువు అనే వాడూ కృష్ణుడితో, “అందరూ చచ్చారు. మనం ఇక్కడెందుకు; పోయి బలరాముణ్ణి వెతుకు దాం,” అన్నారు.\n\nఆ ముగ్గురూ వెతుకుతూ పోగా, వారికి బలరాముడు ఒకచెట్టు కింద కనిపించాడు. కృష్ణుడు దారుకుడితో, “నువ్వు వెంటనే హస్తినాపురానికి పోయి యాదవులంతా\n\nమునుల శాపం తగిలి చచ్చారని అక్కడి వారికి\nచెప్పు. అర్జునుడు ద్వారకకు తుప్పకవస్తాడు,”\nఅన్నాడు.\n\nదారుకుడు రథం మీద బయలుదేరాడు.\nకృష్ణుడు బ్రభువుతో, “నువ్వు ఆడవాళ్ళను\nకాపాడు. బంగారం కోసం దొంగలు వాళ్ళను\nఎత్తుకుపోవచ్చు,” అన్నాడు. కాని బ్రభువు\nకూడా కృష్ణుడు చూస్తూండగానే, ఒక బోయ\nవాడు వదిలిన బాణం తగిలి చచ్చాడు. అందు\nచేత కృష్ణుడు బలరాముడితో, “నేను ఆడ\nవాళ్ళను ద్వారకలో చేర్చి వస్తాను. నువ్వు\nఇక్కడే ఉండు,” అని స్త్రీలను మెంటబెట్టుకుని\nవెళ్ళి తన తండ్రికి అప్పగించి, “నేను ఈ\nనగరంలో ఉండలేను. బలరాముడూ, నేనూ\nతుస్సు చేసుకుంటాం,” అని తండ్రికి నమస్కా\nరంచేసి, బలరాముడి వద్దకు తిరిగి వచ్చాడు.\n\nబలరాముడు నిర్జన ప్రాంతంలో యోగ\nసమాధిలో ఉన్నాడు. కృష్ణుడు చూస్తూండ\n\nగానే ఒక తెల్లని సర్పం బలరాముడి ముఖం\nనుంచి వచ్చి, సముద్రంలో ప్రవేశించింది. ఆ\nమహాసర్పానికి స్వాగతం చెప్పటానికి వరు\nణుడూ, ఇతర సర్పాలూ భక్తితో ఎదురు\nవచ్చాయి.\n\nతరవాత కృష్ణుడు దారీ తెన్నూ లేకుండా\nతెగ తిరిగి, ఒక చోట పడుకున్నాడు. ఇంతలో\nజరుడు అనే బోయవాడు వేటాడుతూ\nఅటుగా వచ్చి, కృష్ణుణ్ణి దూరం నుంచి చూసి\nఏదో మృగమనుకుని, కృష్ణుడి పాదాన్ని\nబాణంతో కొట్టాడు. అప్పుడు కృష్ణుడు తన\nశరీరాన్ని విడిచిపెట్టి, తన తేజస్సుతో భూమ్యా\nకాశాలు నిండగా ఆకాశంలోకివెళ్ళిపోయాడు.\nఇంద్రుడూ, సమస్తదేవతలూ అతనికి ఎదురు\nవచ్చి తీసుకుపోయారు.\n\nకృష్ణుడు పంపిన దారుకుడు కురుదేశాలు\nచేరి, పాండవులను కలుసుకుని, యాదవ\nవంశాలు నాశనమైన సంగతి చెప్పాడు.\n\nపాండవులు అది విని మహా దుఃఖించారు.\nఅర్జునుడు దారుకుడి వెంట ద్వారకకు వెళ్ళి,\nఅనాధలైన యాదవ స్త్రీలను చూశాడు. వాళ్ళు\nఅర్జునుణ్ణి చూసి గొల్లున ఏడ్చారు. ఆస్థితిలో\nవాళ్ళను అర్జునుడు చూడలేకపోయాడు.\nఅతడిమనసు చెప్పలేనంతగా కలత చెందింది.\nఅర్జునుడు సత్యభామనూ, రుక్కిణినీ ఊర\nడించి, అక్కడినుంచి వసుదేవుడి వద్దకు\nవెళ్ళాడు.\n\nవసుదేవుడు అర్జునుణ్ణి కౌగలించుకుని,\n“నాయనా, మేటి రాక్షసులను చంపిన నా\nకొడుకులు పోయారు. నేనింకా జీవించే\nఉన్నాను. నీ శిష్యులైన ప్రద్యుమ్ముడూ,\nసాత్యకీ మూలంగా యాదవవంశం నాశన\nమయింది. ఎవరినీ తప్పు పట్టే పనిలేదు.\nమునుల శాపం తగిలింది. కృష్ణుడు ఉపేక్షిం\nచాడు. నువ్వు వస్తావనీ; నువ్వు చేప్పినట్టు\n\n“చెయ్యమనీ కృష్ణుడు నాతో చెప్పి వెళ్ళాడు,”\nఅన్నాడు.\n\nతరవాత అర్జునుడు దారుకుడి వెంట\nయాదవసభకు వెళ్ళి, మంత్రులతో, “ద్వారక\nసముద్రంలో మునిగిపోతుంది. నేను అంద\nరినీ ఇంద్రప్రస్థానికి తీసుకుపోతాను. వాహ\nనాలు సిద్ధం చెయ్యండి. ధనరాసులు పోగు\nచెయ్యండి. మీకు రాజు కాబోయే వజ్రుడు\nఇంద్రప్రస్థంలోఉంటాడు. అందరూ ప్రయాణ\nసన్నాహం చెయ్యండి. ఆలస్యం వద్దు,” అని\nచెప్పాడు.\n\nఆ మర్నాడే వసుదేవుడు యోగ సమాధి\nలోకి పోయి, ప్రాణాలు వదిలాడు. వసుదేవుడి\nభార్యలు దేవకీ, రోహిణీ, భద్రా, మదిరా\nఆయనతో సహగమనం చేశారు. వసుదేవుడికి\nఇష్టమైన ప్రదేశంలోనే ఆయనను దహనం\nచేశారు. తరవాత వజ్రుడు మొదలైన వృష్ణి,\nఅంధక కుమారులు జలతర్పణాలు విడి\nచారు.\n\nతరవాత అర్జునుడు యాదవులందరూ\nచచ్చిపోయిన చోటికి వెళ్ళి, వారికి ఉత్తర\nక్రియలు చేశాడు. ఏడవ రోజున అతను\nప్రయాణమయ్యాడు. స్త్రీలూ, చావగా మిగి\nలిన వారూ అతని వెంట బయలుదేరారు.\nరథాల మీదా, ఏనుగుల మీదా, కాలి నడకనా\nవీరంతా పోతూ ఉంటే వీరి వెనకగా సముద్రం\nద్వారకను ముంచుతూ వచ్చింది.\n\nఅర్జునుడు అక్కడక్కడా మజిలీలు చేస్తూ\nపంచనదం చేరాడు. అంతమంది నిస్సహాయు\nలైన ఆడవాళ్ళు వెంట అర్జునుడు ఒక్కడే\nయోధుడు ఉండటం చూసి కొందరు\nదొంగలు కర్రలు తీసుకుని, రాళ్ళు రువ్వుతూ\n\nఆడవాళ్ళపైన పడ్డారు. అర్జునుడు వాళ్ళను భయపెట్టాడు. కాని వాళ్ళు అతని మాటలు లక్ష్య పెట్టలేదు. అర్జునుడు తన గాండీవాన్ని ఎక్కు పెట్టటమే ఎంతో క్షుమయింది. తరువత అత నికి అస్త్రాలేవీ జ్ఞాపకం రాలేదు. అతను దొంగలను ఏమీచెయ్యలేక సిగ్గుపడవలసి వచ్చింది. అతను చూస్తూండగానే దొంగలు యాదవ స్త్రీలను నాలుగు దిక్కులకూ తీసుకుపోయారు. దొంగలు ఎత్తుకుపోగా మిగిలిన స్త్రీలనూ, ధనాన్నీ తీసుకుని అర్జునుడు కురు క్షేత్రం ప్రవేశించాడు.\n\nధర్మరాజు నిర్ణయించిన మీదట కృతవర్మ భార్యనూ, కొడుకునూ మార్తికావతంలోనూ, చిన్న పిల్లలనూ, స్త్రీలనూ, ముసలివాళ్ళనూ, ఇంద్రప్రస్థంలోనూ, సాత్యకి కొడుకును సర స్వతిలోనూ ఉంచి వజ్రుణ్ణి ఇంద్రప్రస్థానికి రాజుగా చేశారు. అక్రూరుడి భార్యలను వజ్రుడి రక్షణలో ఉంచారు.\n\nకృష్ణుడి భార్యలలో రుక్కిణి మొదలైన వారు అగ్నిప్రవేశం చేయగా సత్యభామమొద లైనవారు అడవికి వెళ్ళి తపస్సు చేసు కున్నారు.\n\nతరవాత అర్జునుడు వ్యాసుడి ఆశ్రమానికి వెళ్ళాడు.\n\nఅతన్ని చూడగానే వ్యాసుడు, “అర్జునా, ఇంత దీనంగా కనబడుతున్నావు, ఏం జరి గింది?” అని అడిగాడు.\n\nదానికి అర్జునుడు, “మహాత్మా నాకు విచారం ఎందుకు ఉండదు? కృష్ణుడూ, బలరాముడూ చనిపోయారు. మునుల శాపం తగిలి యాదవులందరూ నశించారు. ఎలాటి శస్త్రాల దెబ్బలకైనా తట్టుకోగల మహావీరులు తుంగగడ్డితో కొట్టుకుని చచ్చి పోయారు. ఇదంతా నాకు చాలా బాధ కలిగించింది. కృష్ణుడు లేని ఈ లోకంలోనేను ఎలా ఉంటానో తెలియటం లేదు. ఇది ఇలా\n\n\n\nఉండగా ఇంతకన్న దారుణం జరిగింది. నా\nపరాక్రమం అంతా పోయింది. దొంగలు\nయాదవ స్త్రీలను ఎత్తుకుపోతూ వుంటే నేను\nఅక్కడేవుండీ వాళ్ళను వారించలేకపోయాను.\nనా మనసు వికలంగా ఉన్నది. శాంతి కల\nగటంలేదు. నేను కాలుకాలిన పిల్లిలాగు\nతిరుగుతున్నాను. నేను ఏం చెయ్యాలి?”\nఅని అడిగాడు.\n\n“అర్జునా, వృష్ణి, అంధకులు శాపం తగిలి నశించారు. వారి కోసం విచారించకు. కృ ష్ణుడు దాన్ని ఆపగలిగి ఉండి కూడా చూస్తూ ఊరుకున్నాడు. శాపం తప్పించటం అతనికి మాత్రం సాధ్యమా? కృష్ణుడు అవ తరించినుని పూర్తి అయింది. అతను తన స్వస్థానానికి వెళ్లిపోయాడు. నువ్వు కూడా భీమనకుల సహదేవులతో కలిసి అనేక మహత్కార్యాలు చేశావు. మీరు కృతార్థలైనారనే నా నమ్మకం. మీరు కూడా త్వరలోనే ఉత్తమగతికి పోతారు. కాలం మారుతూ, అన్నిటినీ మార్చు తుంది. ప్రపంచ్యే కాలానికి అధీన్మై ఉన్నది. కాలం ఒకష్ణుడు మనని శాసిస్తుంది, మరొ కష్టుడు మనం చెప్పినట్టు వింటుంది. నీ\n\nఅస్రాలకు పని తీరిపోయింది. అవి\nఅందువల్ల నీ నుంచి పోయాయి,” అన్నాడు\nవ్యాసుడు.\n\nఅర్జునుడు హస్తినాపురానికి తిరిగి వెళ్లి,\nధర్మరాజుతో తాను ద్వారకలో చేసినదంతా\nచెప్పాడు.\n\nఅంతా విన్న మీదట ధర్మరాజుకు మహా\nప్రస్థానం చెయ్యాలన్న ఆలోచన కలిగింది.\nఆయన అర్జునుడితో, “తమ్ముడా, కాలం అన్ని\nప్రాణులను బంధిస్తుంది,” అన్నాడు.\n\nపాండవులందరికీ రాజ్యత్యాగం చేసి,\nమహాప్రస్థానం పోవాలన్న కోరిక కలిగింది.\nధర్మరాజు యుయుత్సుణ్ణి పిలిచి అతనికి\nరాజ్యం ఇచ్చాడు. తన రాజ్యానికి పరీక్షిత్తును\nరాజుగా చేశాడు. హస్తినాపురానికి పరీక్షిత్తూ,\nఇంద్రప్రస్థానికి వజ్రుడూ రాజుగా ఉండేటట్టు\nఏర్పాటు జరిగింది. ఇద్దరినీ కనిపెట్టుకుని\nఉండమని ధర్మరాజు సుభద్రకు చెప్పి,\nద్వారకలో చనిపోయిన కృష్ణుడూ, బల\nరాముడూ, వసుదేవుడూ, సాత్యకీ, ప్రద్యు\nమ్నుడూ మొదలైన వారికందరికీ శాస్త్రోక్తంగా\nశ్రాద్ధకియలు జరిపాడు.\n\nఇదొక చందమామ కానుక!\n\nఅజేయుడు గరుడుడు!\n\nచిత్రాలు:పాటే\n\nఆదిత్యుడు బందిపోటు దొరగలను ఉపాయంతో పట్టుకుని చరిత్రాలలో పెట్టాడు.\nగరుడుడు సేనాధిపతి కొడుకు రవీంద్రుణ్ణి అపహరించి, చెరసాలలో ఉన్న బందిపోటు దొంగలను వదిలిపెడితే తప్ప, రవీంద్రుణ్ణి ప్రాణాలతో విడిచి పెట్టనని లేఖ ద్వారా రాజును హెచ్చరించాడు. బందిపోటు దొంగలు చిడుదల చేయబడ్డారు. ఆ రోజు రాత్రి బందిపోటు దొంగల నాయకుడు వీరబాహు అడవిలో ముసుగు వీరుడుగా ఉన్న గరుడుణ్ణి కలుసుకుని సేనాధిపతి అతని కొడుకు చేసిన దురాగతాలను వివరించాడు.\n\nతన పేరు వినగానే వీరబాహు వెనక్కు తిరిగి\nతన కేసి చిన్నగా నవ్వుతూన్న వీరుణ్ణి చూసి\nఅమితాచ్ఛర్యం చెందాడు.\n\nతన పేరు వినగానే వీరబాహు వెనక్కు తిరిగి\nతన కేసి చిన్నగా నవ్వుతూన్న వీరుణ్ణి చూసి\nఅమితాచ్ఛర్యం చెందాడు.\n\nజూన్ 2001\n\n54\n\nచందమామ"
        },
        {
            "title": "అజేయుడు గరుడుడు- 5",
            "page_start": 54,
            "author": "ఇంకావుంది",
            "pdf_page": 54,
            "content": "వీరబాహు గుహలో ఉన్న తన సహచరుల దగ్గరికి\nవెళ్ళాక, ఆదిత్యుడు ముఖానికి మళ్ళీ ముసుగు\nతొడుకున్నాడు.\n\nవీరబాహు, అతడి అనుచరులూ వచ్చేంత వరకూ\nఆదిత్యుడు అక్కడే నిలబడ్డాడు.\n\nరాజధానిలో సేనాధిపతి\nనరేంద్రుడు డంబాలు పలుకు\nతున్నాడు.\n\nరాజసభలో...\n\nరవీంద్రుడు కొంత మంది స్థినికులను వెంట\nబెట్టుకుని వీరావేశంతో బయలుదేరాడు.\n\nమరునాడు...రాజభవన కాపలా\nభటుల నాయకుడు రాజుసమక్తా\nనికి వచ్చాడు.\n\nరాజు భవనంపైకి వెళ్ళి వెలుపలికి చూకాడు.\nవరసగా గాడిదలు పూస్సిన బళ్ళు! బళ్ళల్లో\nబంధించబడిన మనుషులు!\n\nమరునాడు ఉదయం... పతాక స్తంభానికి\nఎవరో బంధించబడి ఉన్నట్టు, రాజుకూ,\nసేనాధిపతికీ కటురు వచ్చింది. ఇద్దరూ\nచూటాహుటిగా అక్కడికి చేరారు. అంతలోనే\nఅక్కడ జనం గుమిగూడి ఉన్నారు. రవీం\nద్రుడు పతాక స్తంభానికి తాళ్ళతో బంధించ\nబడి ఉన్నాడు. భటులు కట్లు విప్పి అతన్ని\nకిందికి దించారు.\n\nఅంతలో ఆదిత్యుడు\nకూడా అక్కడికి\nవచ్చాడు.\n\nమరునాడు... పతాక స్తంభానికి\nఎవరో బంధించబడి ఉన్నట్టు, రాజుకూ,\nసేనాధిపతికీ కటురు వచ్చింది. ఇద్దరూ\nచూటాహుటిగా అక్కడికి చేరారు. అంతలోనే\nఅక్కడ జనం గుమిగూడి ఉన్నారు. రవీం\nద్రుడు పతాక స్తంభానికి తాళ్ళతో బంధించ\nబడి ఉన్నాడు. భటులు కట్లు విప్పి అతన్ని\nకిందికి దించారు.\n\nరాజు ఆగ్రహంతో\nఊగిపోయాడు.\n\nరాజ్యంలోని మారుమూల ప్రాంతాలను సైతం స్పష్టంగా చూపి, దేశపటాలను పరిశీలించాడు. ఒక్కొక్క దళనాయ కుడికి ఒక్కొక్క ప్రాంతం కేటాయించి—తీవ్రంగా గాలింపు చర్యలకు దిగమని ఆజ్ఞాపించాడు.\n\nరాజ్యంలోని ఏమాత్రం సహించకూడదు, ప్రభూ! ఈ దుష్పృత్యానికి పాల్పడ్డ దుర్మార్గుణ్ణి కఠినంగా శిక్షించాలి.”\n\n“దీనిని ఏమాత్రం సహించకూడదు, ప్రభూ! ఈ దుష్పృత్యానికి పాల్పడ్డ దుర్మార్గుణ్ణి కఠినంగా శిక్షించాలి.”\n\n“నరేంద్రా! గరుడుణ్ణి తీవ్రవాదిగా ప్రకటించు!”\n\n“వాణ్ణి ప్రాణాలతోగాని, మృతుడుగా గానీ పట్టుకున్నవారికి గొప్ప బహుమతి ఇవ్వగలం!”\n\nసేనాధిపతి దళనాయకులను పిలి పించి, గరుడుణ్ణి పట్టుకునే పథ కాలను గురించి తీవ్రంగా చర్చలు జరిపాడు.\n\n“ఇక ఏమాత్రం జాప్యం చేయ కూడదు!”\n\nరాజు ఆగ్రహంతో\nఊగిపోయాడు.\n\n“దశ దిశలకూ మీ బృందాలను పంపండి. మీ సత్తా ఏమిటో నిరూపించండి. గరుడుణ్ణి మీరు ఎప్పుడు, ఎక్కడ, ఎలా పట్టుకుంటారో నాకు అనవసరం! ఆ దుర్మార్గుడు త్వరలో నా ముందు ఉండాలి!”\n\n— ఇంకావుంది"
        },
        {
            "title": "వీరాగ్రేసరుడు",
            "page_start": 57,
            "author": "చందమామ బృందం",
            "pdf_page": 57,
            "content": "వీరాగ్రేసరుడు\n\nధరణికోటలో ఒక కులీనుడూ, మహాధని కుడూ అయిన క్షత్రియుడుండేమాడు. ఆయన పేరు శూరవర్మ. ఆయనకు ఒకచక్కని కుమార్తె ఉండేది. ఆమె పేరు మాలిని. మాలిని చాలా అందగత్తె మాత్రమే గాక, అంతులేని ఆస్తికి వారసురాలు కూడా కావటం చేత ఆమెను పెళ్ళాడటానికి అనేకమంది యువకులు విశ్వ ప్రయత్నాలు చేశారు. కాని వారి ప్రయత్నాలేవీ ఫలించలేదు. ఎందుకంటే శూరవర్మ తన కుమార్తెను మహావీరుడికి తప్ప ఇవ్వనని పట్టుబట్టాడు.\n\nఆ నగరంలోనే ఒక క్షత్రియ యువకు డుండే వాడు. మాలినిలాగే ఆ యువకుడు కూడా చాలా అందగాడు. అతని పేరు కీర్తి సింహుడు. అతని తాతముత్తాతలు రాజ్యాలు ఏలినవాళ్ళే. కాని అతను పేదవాడు. అతని కున్న ఆస్తి అంతా కలిసి ఒక తెల్లగుర్రమూ, ఒక ఖడ్గమూనూ. అతనికి ఎవరూ లేరు. అందుచేత రాజుగారి సేనలోచేరి పాట్టపోసు కుంటున్నాడు.\n\nఒకనాడు కీర్తిసింహుడు చాలాదూరం ప్రయాణం చేసి వస్తూ నగరం వెలుపల ఉన్న శూరవర్మ భవనం చూసి తన గుర్రాన్ని ఆపాడు. ఎండలో రావటంచేత అతనికి దాహం జాస్తిగా ఉన్నది. ఆ భవనంలో తనకూ, తన గుర్రానికీ నీరు దొరుకుతుందేమోనని అతను ఆశపడి లోపలి ఆవరణలో ప్రవేశించాడు.\n\nభవనం ముందర సుందరమైన చెట్లూ, పూలమొక్కలూ గల విశాలమైన ఉద్యానం ఉన్నది. చెట్ల మధ్య ఒక తామరకొలను వున్నది. ఆ కొలను గట్టు మీద మాలిని కూర్చుని ఉన్నది. ఆమె తలఎత్తి కీర్తిసింహుడి కేసి చూసి, “ఎవరు మీరు? ఏం కావాలి?” అని అడిగింది.\n\nఆమె అందం చూసి కీర్తిసింహుడు ఒక్క క్షణం విస్మయం చెందాడు. నిజానికి అతని అందం చూసి మాలిని కూడా ఎంతో ఆశ్చర్య పడింది.\n\n“చాలాదూరం నుంచి ఎండలో ప్రయాణం చేసి వస్తున్నాను. నేనూ, నా గుర్రమూ బాగా\n\nదప్పిగొని ఉన్నాం. మాకు నీరిప్పించ\nగలరా?” అన్నాడు కీర్తిసింహుడు.\n\nమాలిని చప్పట్లు చరిచింది. సేవకుడొకడు\nవచ్చాడు.\n\nసేవకుడు వెళ్ళి, నీరు తెచ్చి కీర్తిసింహుడికి\nఇచ్చి, గుర్రాన్ని అక్కడినుంచి తీసుకు\nపోయాడు.\n\nదాహం తీరి ప్రాణం లేచివచ్చినట్టయి,\nకీర్తిసింహుడు చుట్టూ ఒకసారి కలయజూసి,\n“ఎంత చక్కని వాతావరణం! ఇంత ఆహ్లాద\nకరమైన ప్రదేశంలో ఉండే మీరు విచారంగా\nఉండటం విడ్డూరంగా ఉన్నది,” అన్నాడు\nమాలినితో.\n\n“నా విచారానికి కారణం ఉన్నది. నాకీ\nజన్మలో పెళ్ళి అయ్యేటట్టు లేదు. నన్ను మా\nనాన్న మహావీరుడికి కాని ఇవ్వడట! ఏ\nభీముడో, అర్జునుడో ఇంకా బతికి ఉంటే నాకు\nపెళ్ళి అవుతుంది. లేకపోతే కాదు!” అన్నది\nమాలిని, తన మనసులోని బాధను వెళ్ళ\nగక్కుతూ.\n\n“అంటే, నాబోటివాడికి అవకాశం ఉండ\nదన్నమాట. నేను సామాన్య సైనికుణ్ణి. మా\nవంశం గొప్పదే గాని, నాకున్న ఆస్తి ఈ\nగుర్రమూ, కత్తి మాత్రమే! నాకు పరాక్రమం\nఉన్నది గాని, దాన్ని ఎవరిపైనా ఇంతవరకు\nచూపలేదు. ఆ అవకాశం వచ్చేసరికి నేను ఏ\nవయసులో ఉంటానో, ఏమో!” అన్నాడు కీర్తి\nసింహుడు.\n\n“నన్ను సుఖపెట్టడానికి నీ వంటివాడు\nచాలు, కాని మా నాన్నను తృప్తిపరచానికి\nనీ వంటివాడు పనికిరాడు,” అన్నది మాలిని\nవిచారంగా\n\nవాళ్ళు ఇలా మాట్లాడుతూండగానే సేవ\nకుడు గుర్రానికి నీరుపట్టి అక్కడికి తీసుకు\nవచ్చాడు.\n\n“ఇకనువ్వు వెళ్ళి పోవటం మంచిది. నేను\nమొహం తెలియనివాళ్ళతో మాట్లాడుతున్నట్టు\nతెలిస్తే మానాన్నకు ఆగ్రహం వస్తుంది,” అన్నది\nమాలిని.\n\nకీర్తిసింహుడు తన గుర్రాన్ని ఎక్కి ఇంటికి\nవచ్చేశాడు. కాని మాలినిని మరిచిపోవటం\nఅతనికి సాధ్యం కాలేదు. ఆమెకు స్వేచ్ఛ\nఉంటే తనను తప్పక పెళ్ళాడుతుంది. ఆ\nనమ్మకం అతని మనోవ్యాధిని మరింత\nఎక్కువ చేసింది. అతను రోజూ ఒంటరిగా\nకొండలలో తిరగటానికి వెళ్ళి, ఆ విషయమే\nఆలోచించాడు.\n\nఒకనాడు అతను కొండలలో తిరుగు\nతూండగా ఒక గుడిసే, దాని ముందు\n\nకూర్చుని ఒక ముసలిదీ కనిపించింది. ఆమె\nఅతన్ని చూస్తూనే, “ఏమిటి, బాబూ, నీ\nవిచారం?” అన్నది.\n\nతన మనసులో ఉన్న మాట ఆ ముసలి\nదానితో చెప్పుకోవాలని పించింది కీర్తిసింహుడికి.\n\nఅతని కథ అంతా విని ఆమె, అతన్ని\nఒక్క క్షణం ఆగమని, తన గుడిసెలోకి వెళ్ళి,\nఒక డబ్బీ తెచ్చింది.\n\n“ఈ డబ్బీలో ఒక చిన్న సాలీడుపురుగు ఉన్నది. దీన్ని నేల మీద పడేస్తే, నామంత్ర ప్రభావం వల్ల, ఒక మహాసర్పంగా మారి పోతుంది. దాన్ని నువ్వు చంపావంటే గొప్ప వీరుడివని ఖ్యాతి తెచ్చుకుంటావు. దీని సహాయంతో నీ కోరిక నెరవేరుతుందేమో చూడు,” అంటూ ఆ డబ్బీని కీర్తిసింహుడికి ఇచ్చింది.\n\nమర్నాడు కీర్తిసింహుడు ఆ డబ్బీని తన\nదుస్తులలో దాచుకుని శూరవర్మ ఇంటికి\n\nవెళ్ళాడు. శూరవర్మ అతన్ని లోపలికి రానిచ్చి,\n“ఏం పని మీద వచ్చావు?” అని అడిగాడు.\n\n“నేను గొప్ప వంశానికి చెందిన సుక్షత్రి\nయుణ్ణి. మా తాతముత్తాతలు రాజ్యాలు\nఏలారు. విధి వక్రించి నేను సాధారణ సైని\nకుడిగా ఉంటున్నాను. పేదవాణ్ణి కూడానూ.\nనాకు మీ కుమార్తెను పెళ్ళాడాలని కోరిక\nకలిగింది. ఆ మాట మీతో మనవి చేయ\nటానికి వచ్చాను,” అన్నాడు కీర్తిసింహుడు.\n\nశూరవర్మ అతన్ని ఎగాదిగా చూసి, “నీ\nశౌర్యపరాక్రమాల మాట చెప్పు. మిగిలిన\nవిషయాలతో నాకు పనిలేదు,” అన్నాడు\nగంభీరంగా.\n\n“నేను కొత్తగా చేరిన సైనికుణ్ణి. ఒకటి,\nరెండు దొమ్మీలలో పాల్గొన్నాను గాని,\nపెద్ద యుద్ధాలలో ఇంకా పాల్గొన లేదు. కాని\nఅవకాశం దొరికితే ఎంత శౌర్యమైనా చూప\nగలను,” అన్నాడు కీర్తిసింహుడు.\n\n“ఏమైనా సాహసకృత్యాలు చేసి నాకు కనబడు. ఇప్పటికి నువ్వు వెళ్ళవచ్చు,” అన్నాడు శూరవర్మ.\n\nకీర్తిసింహుడు తల వంచుకుని వచ్చేస్తూ,\nఒక కిటికీ పక్కగా వచ్చి తన డబ్బీ తెరిచి,\nఅందులోని సాలీడును కింద పడేశాడు.\n\nమరుక్షణమే బయటి నుంచి పెద్ద కల\nవరమూ, హాహాకారాలూ వినవచ్చాయి.\nఅందరూ పరిగెత్తుకుంటూ బయటికి\nవెళ్ళారు. శూరవర్మకూడా వెళ్ళాడు.\n\nబయట ఒక మహాసర్పం బుసలు\nకొడుతూ, బీభత్సం చేస్తున్నది.\n\n“చూస్తారేమిట్రా? దాన్ని చంపండి!”\nఅని శూరవర్మ కేకలు పెట్టాడు. కాని ఎవరూ\n\nకదలలేదు. ఆ సర్పానికి వీలయినంత\nదూరంగా అందరూ పారిపోయారు.\n\n“దాన్ని చంపటం ఎవరితరం, బాబూ?\nఅది మామూలు పామా? మహాసర్పం!”\nఅన్నారు వాళ్ళు.\n\n“ఉండండి.దాని సంగతినేనుచూస్తాను,”\nఅని శూరవర్మతో అని, కీర్తిసింహుడు కత్తి\nదూసి, మహాసర్పాన్ని సమీపించాడు. అది\nఅతన్ని తోకతో విసురుగా కొట్టటానికి ప్రయ\nత్నించింది. కీర్తిసింహుడు పక్కకు దూకి,\nదాని తోకను తన కత్తితో నరక యత్నించాడు.\nకాని పాము కత్తివేటును నేర్పుగా తప్పించు\nకున్నది.\n\nఆ మహాసర్పానికీ, కీర్తిసింహుడికీ చాలా\nసేపు తీవ్రమైన ఘర్షణ జరిగింది. ఆ సర్పం\nతనను తోకతో కొట్టటానికీ, శరీరంతో చుట్ట\nటానికీ, నోటితో పట్టటానికీ చేసిన ప్రయత్నా\nలన్నిటి నుంచీ కీర్తిసింహుడు లాఘవంతో\nతప్పించుకున్నాడు. అతని కత్తిదెబ్బలను\nపాము కూడా చాలాసేపు తప్పించుకున్నది.\nకాని చివరకు కీర్తిసింహుడు సర్పం తోక నరక\nగలిగాడు. ఆ తరవాత ఆ సర్పాన్ని బలహీన\n\nపరిచి, దాని తలను తన కత్తితో చితకపాడ\nవటం సాధ్యమయింది.\n\nఈ భయంకరమైన యుద్ధాన్ని చూస్తూన్న\nవారందరికీ ముచ్చెమటలు పోశాయి. శూర\nవర్మ ముఖాన ఆనందం తాండవించింది.\nఆయన కీర్తిసింహుణ్ణి సమీపించి, భుజం\nతట్టి, “బెష్!బెష్! నువ్వు నిజంగా వీరాగ్రేసరు\nడివి,” అని తన సేవకుల కేసి తిరిగి, “ఇతన్ని\nతీసుకుపోయి చక్కగా తలస్వానం చేయించి,\nకొత్తబట్టలు కట్టబెట్టండి. పోయి పురోహితుణ్ణి\nపిలుచుకురండి!” అని ఆజ్ఞలు జారీచేశాడు.\n\nతరవాత కీర్తిసింహుడికీ, మాలినికీ వైభ\nవంగా వివాహం జరిగింది.\n\nతరవాత కొన్ని రోజులకు కీర్తిసింహుడు ఒక\nసంచీ, ఒక చిన్న డబ్బీ తీసుకుని, కొండలలో\nకాపరం ఉన్న ముసలిదాని వద్దకు వెళ్ళి, “ఇది\nనా బహుమానం! ఇది నీ డబ్బీ!” అన్నాడు.\n\nముసలిది సంచీ విప్పి అందులో ఉన్న\nబంగారం చూసుకున్నది; డబ్బీ మూత తీసి\nఅందులో వున్న సాలీడు పురుగును చూసు\nకున్నది; “వెయ్యేళ్ళు వర్ధిల్లు నాయనా!”\nఅని కీర్తిసింహుణ్ణి మనసార ఆశీర్వదించింది."
        },
        {
            "title": "స్వర్గమా? నరకమా?",
            "page_start": 61,
            "author": "రామవరపుగణేశ్వరరావు",
            "pdf_page": 61,
            "content": "స్వర్గమా? నరకమా?\n\nరామాలయంలో హరికథా కాలక్షేపం జరుగుతున్నది. హరిదాసు కథ చెబుతూ, మధ్యలో పాపపుణ్యాల, స్వర్గ నరకాల ప్రసక్తి తీసుకొచ్చాడు.\n\n“మోక్ష సాధనను అందరూ తమ లక్ష్యంగా వుంచుకోవాలి. ఇహ జీవితంలో పుణ్యకార్యాలు చేస్తూ, కేవలం తామరాకు మీద నీటిబాట్టులా గృహస్థ జీవితం సాగించేవారికి, తప్పక స్వర్గలోక ప్రాపి వుంటుంది. అయితే, అది అంత సులభసాధ్యంకాదు. ముందు కోరికలను చంపుకోవాలి. దృష్టిని భగవంతుడిపై సారించాలి. అలా పుణ్యం సంపాదించి స్వర్గానికి పోయి భగవంతుని సాన్నిధ్యం పొంద గోరేవారంతా, ఒకసారి చేతులెత్తండి!” అని హరిదాసు ఆగాడు.\n\nఆయన ముందున్న ఒక ముదుసలిరైతు తుప్ప అందరూ చేతులెత్తారు. హరిదాసు అతణ్ణి పట్టి పట్టి చూశాడు. అయినా, ఆ ముసలాయనలో చలనంలేదు.\n\nఅప్పుడు హరిదాసు కాస్తకటువుగా, “కోరికలకు బానిస అవటం చాలా తేలిక. ఐహిక సుఖా లలో మునిగి తెలుతూ, భగవన్నామస్మరణ లేనివారికి మరణం తర్వాత నరకం తప్పదు. అక్కడ యమభటులు అలాంటి వాళ్ళను చిత్రహింసలకు గురిచేస్తారు. అలాంటి ఘోరమైన నరకానికి పోవడానికి ఎవరైనా సిద్ధంగా వున్నారా? ఉండరని తెలుసు! అయినా అలాంటి వారెవరైనావుంటే చేతులెత్తండి!” అన్నాడు, ముసలివానికేసి చూస్తూ.\n\nఅక్కడ వున్నవారిలో ఎవరూ చేయిఎత్తలేదు. ముసలిరైతూ చేయిఎత్తలేదు. హరిదాసు అతడి కేసి గుడ్డురిమి చూస్తూ, “అయ్యా! తమరెక్కడికి పోదలచుకున్నారు? స్వర్గానికి వెళ్తారా అంటే చేయెత్తలేదు; పోనీ నరకానికి అంటేనూ చేయెత్తలేదు,” అన్నాడు.\n\nముసలి రైతు ఒకసారి పెద్దగా దగ్గి, “స్వామీ, నాకు ఇప్పుడప్పుడే ఎక్కడికీ పోవాలని లేదు. నా మునిమనమరాలికి ఇప్పుడిప్పుడే మాటలు వస్తున్నాయి. అవి చిన్న చిలక పలుకులంటే నమ్మండి. మా ఎల్లావు ఇప్పుడు చూడిది - రానున్న అయిదో ఈతలో తప్పక కోడెదూడెను పెడుతుందని, మా పశువైద్యుడు కూర్మాచారి అంటున్నాడు!” అన్నాడు.\n\n—రామవరపుగణేశ్వరరావు\n\nచందమామ\n\nవార్తలు\n\nవిశేషాలు\n\nనేలకు ఒరిగిన 'మిర్'\n\nఅంతరిక్షంలో పరిశోధనలు జరప\nడానికి వీలుగా 1986 ఫిబ్రవరి\n26వ తేదీ ప్రయోగించబడిన సోవి\nయట్ అంతరిక్ష కేంద్రం 'మిర్'\nపదిహేను సంవత్సరాల తరవాత గత\nమార్చ్ 3వ తేదీ నిప్పులు చిమ్ముతూ\nనేలకు ఒరిగింది.\n\nఈ అంతరిక్ష కేంద్రం తొలుత\nమూడు సంవత్సరాలకు మాత్రమే\nఉద్దేశించబడింది. అయినా అది\nపదిహేనేళ్ళపాటు సేవలందించింది.\nదానిలో ఎన్నో పరిశోధనలు జరి\nగాయి. 104 మంది వ్యోమ\nగాములు అందులో వుండి\n16,500 పరిశోధనలు జరిపారు.\nఈఅంతరిక్షకేంద్రం 86,300 సార్లు\nభూకత్య్యలో పరిభ్రమించింది.\n\nసోవియట్ యూనియన్\nప్రయోగించిన 'మిర్' నిర్వహణా\nబాధ్యతలు 1991లో సోవియట్\nయూనియన్ విచ్ఛిన్నమయ్యాక\nరష్యా చేపట్టింది.దాంతో యేటా\n250 మిలియన్ డాలర్ల వ్యయం\nరష్యాకు తలకు మించిన భార\nమయింది. ఆ కారణంగా అమెరి\nకాతో చేతులు కలిపింది.అమెరికా\nవ్యోమగాములు కూడా అందులో\nఅనేక పరిశోధనలు జరిపారు. ఆ\nవిధంగా 'మిర్' ఉభయ దేశాల\nఅంతరిక్ష మైత్రీవేదికగా తయార\nయింది. అమెరికా వ్యోమగాములు\nఅంతరిక్ష కేంద్రాన్ని రూపాందించే\n\nసాంకేతిక పరిజ్ఞానాన్ని గ్రహించి\nఅమెరికా అంతర్జాతీయ అంతరిక్ష\nకేంద్రాన్ని ఏర్పాటు చేయడానికి\nసాయపడ్డారు. అది ఇప్పటికే\nభూకత్య్యలో ప్రవేశించింది.\n\nభూమి మీద 'గ్రౌండ్ కంట్రోల్\nఆపరేషన్' పకడ్బందీగా పనిచేయ\nడంతో దాని ఆదేశం ప్రకారం 140\nటన్నుల 'మిర్' భూవాతావరణంలో\nప్రవేశించగానే దాదాపు 1,500\nముక్కలయింది. అవి అగ్నిగోళాల్లా\nమారి నిప్పులు చిమ్ముతూ పసిఫిక్\nసముద్రంలో పడిపోయాయి. రష్యన్\nఇంజనీర్లు తమ సాటిలేని సాంకేతిక\nపరిజ్ఞానాన్ని, నైపుణ్యాన్ని మరొకసారి\nప్రపంచానికి చాటిచెప్పిన తరుణం అది!\n\n‘మిర్’ మరికొన్ని....\n\nపదిహేనేళ్ళకాలం పనిచేసిన\nమిర్లో వ్యోమగాములు పన్నెండున్నర\nసంవత్సరాలు గడిపారు. వ్యోమగామి\nవాలెరీ పోలియాకోవ్ వరసగా 437\nరోజులు అందులో గడిపాడు. వ్యోమ\nగామిని షణ్ణన్ లూసిడ్ అందులో\n188 రోజులు గడిపి అంతరిక్ష\nకేంద్రంలో ఎక్కువ రోజులు గడిపిన\nమహిళగా పేరు తెచ్చుకున్నది.\n\nఅంతరిక్ష కేంద్రం భూవాతావరణంలో ప్రవేశించగానే ముక్కలెక్కలై మండిపోయిందికదా? అలా మండి పోయిన వాటిలో బైబిల్, శురాన్ మొదలైన 100 పుస్తకాలూ, మొదట అంతరిక్షంలో అడుగుపెట్టిన యూరీ గగారిన్ ఫోటో, 11 టన్నుల విజ్ఞాన పరిక రాలూ ఉన్నాయి.\n\nమిర్ విచ్ఛిన్నం కావడానికి రెండు\nరోజులు ఉన్నప్పుడు కూడా- ఇంకా\nఉపయోగంలో వుంది గనక, దానిని\nభూకత్య్యలో మరికొంత కాలం కొన\nసాగించాలని- రష్యన్ పార్లమెంటు\nసభ్యులు ప్రెసిడెంట్ ప్లాడిమీర్పుతిన్కు\nవిజ్ఞప్తి చేశారు. ఆ సభ్యులలో ఇద్దరు\nవ్యోమగాములు కూడా ఉన్నారు.\n\nభూమిపై నుంచి అంగారక గ్రహ ఛాయాచిత్రాలు\n\nభారతదేశానికి చెందిన షలీన్\nహరియాల్యా (15), తన్మయ్\nహినాడ్కర్ (13) వికాస్ సారంగ\nధర (10) అనే విద్యార్థులు,\nప్రపంచ దేశాల నుంచి మరో\nఆరుగురు విద్యార్థులతో కలిసి\nమాలిన్లో ఉన్నమార్స్ గ్లోబల్\n\nస్పేస్ క్రాఫ్ట్ నుంచి అంగారక\nగ్రహాన్ని ఫోటోలు తీశారు.\nఅందులో ఇసుక దిబ్బలు,\nలోయలతోపాటు నీటి పారలు\nఉన్నాయని నిరూపించడానికి\nఆధారాలు చూపే కొన్ని అద్భుత\nఛాయాచిత్రాలు ఉన్నాయి!"
        },
        {
            "title": "వార్తలు-విశేషాలు",
            "page_start": 63,
            "author": "“సత్య”",
            "pdf_page": 63,
            "content": "## 50-ఏళ్ళుగా అలరిస్తూన్న 5-ఏళ్ళ వయసు చిలిపి పాత్ర\n\nప్రపంచ వ్యాప్తంగా చాలా పత్రికలలో చోటు చేసుకుని పాఠకులను అలరిస్తూన్న అందమైన కామిక్ క్యారక్టర్ 'డెనిస్ ది మెసేస్!'. హెన్రీ 'హ్యాంక్ కెట్చెమ్' అనే చిత్ర కారుడు దీనిని సృష్టించాడు. దీని సృష్టికి కారణం ఎవ రనుకున్నారు? సాక్షాత్తు ఆ చిత్రకారుడి కుమారుడు 'డెన్నిస్'. వాడికి నాలుగేళ్ళు ఉన్నప్పుడు వాడి తల్లి, భర్త దగ్గరికి వచ్చి నీ బిడ్డ మరీ\n\nచిలిపిగా తయారయ్యాడు అన్నది. ఆ మాటతో స్పార్టి పాంది, 1951లో కెట్చెమ్ ఐదేళ్ళ వయసు చిలిపిపాత్ర డెన్నిస్ ది మెసేస్తో పాటు తల్లిదండ్రులు మిట్చెల్స్, ఇరుగుపారుగు విల్సన్స్, పాల్స్జోయీలను కల్పించాడు. ఈ పాత్రలు గతయాభై సంవత్సరాలుగా పిల్లలతో పాటు పెద్దలను కూడా అల రిస్తున్నాయి.\n\n## భూకంపం - శిక్షణ\n\nభూకంపం వచ్చినప్పుడు భవనాల నుంచి బయటపడడం ఎలాగా అని గుజరాత్‌లోని బడిపిల్లలకు శిక్షణ నిస్తున్నారు. ఆ శిక్షణలో మొదటి ఒక మెచ్చరిక గంట వినిపిస్తుంది. ఇది మామూలు బడిగంటలా కాకుండా భిన్నంగా ఉంటుంది. గంట వినిపించగానే భయకంపి తులు కాకూడదు. ఒక పద్ధతిలో వేగంగా ఒకరి వెనక ఒకరుగా వెలుపలి ప్రదేశానికి పెళ్ళాలి. చివరి విద్యార్థికి తరవాత తరగతిలోని ఉపాధ్యాయుడు బయటకురావాలి. స్కూలు ప్రిన్సిపాల్ ఆఖరుగా వెలుపలికిరావాలి. ఇలాంటి శిక్షణ ఇచ్చిన తరవాత అహ్మదాబాదులో ఒక బడిలోని వెయ్యిమందికి పైబడిన విద్యార్థులు ఒక్కనిమీషంలో గదుల నుంచి వెలుపలికి చేరుకో గలిగారు!\n\nనిరుటి మే 1వ తేదీ పుట్టిన బిడ్డతో మన దేశ జనాభా నూరు కోట్లు దాటింది.\n\nనూరు కోట్లు దాటింది!\n\nదేశ జనాభా లెక్కల సేకరణ తొలిదశ ఫిబ్రవరి 28 అర్ధ రాత్రికి ముగిసింది. ఒక నెల తరవాత వెలువడిన కొన్ని ప్రాథమిక వివరాలు ఈ పది నెలలలో 2,70,15,247 జనాభా పెరిగినట్టు తెలియ జేస్తున్నాయి. మార్చు 1 కి.మన దేశంలో పురుషుల సంఖ్య 53,12,77,078; స్ట్రీలు 49,57,38,169 మంది. వంద కోట్లకు పైబడిన జనాభా గల దేశాలలో మేనదేశం రెండు స్థానంలో ఉన్నది. చైనాది మొదటి స్థానం!\n\nఅక్షరాస్యత వీషయానికి వస్తే ఆరేళ్ళకు పైబడిన పాళ్ళల్లో 65.83 శాతం మంది అక్షరా\n\nస్యులు. పురుషులలో 75.85 శాతం మందీ, స్ట్రీలలో 54.16 శాతం మంది అక్ష రాస్యులు. కేరళ రాష్ట్రానిది ప్రథమ స్థానం (90.92); మిజోరం (88.49) రెండవ స్థానంలో ఉంది. 87.52 శాతం అక్షరాస్యతతో లక్ష ద్వీపాలు మూడో స్థానంలో ఉంది.\n\nఫిబ్రవరి 9-28 తేదీల మధ్యదాదాపు, 17,00,000 మంది సిబ్బంది 5,200 పట్టణాలు, 6,40,100 గ్రామాలలోని 20 కోట్ల ఇళ్ళకు వెళ్ళి ప్రజల వివరాలు సేకరించారు. మనదేశంలో 1871లో ప్రప్రథమంగా జనాభా లెక్కల సేకరణ జరిగింది. 2001లో ఇప్పుడు జరిగింది 14వ జనాభా లెక్కల సేకరణ..\n\n# మోతాదు మించిన చికిత్స!\n\nకోశియాత్రలో ఇద్దరు వైద్యులు కాకతాళీయంగా కలుసుకున్నారు. వారి కబుర్లు అటు తిరిగి ఇటు తిరిగి వారి వృత్తివిషయాల్లోకి మళ్ళింది. “వ్యాధులన్నిటిలోకీ, మానసికవ్యాధిని కుదుర్చటం చాలా కష్టం,” అని మొదటి వైద్యుడు తన అనుభవం గురించి ఇలా చెప్పాడు:\n\n“మాదేశంలో ఒక వింత ఆచారముంది. మగసంతానం లేకుండా రాజు మరణిస్తే, పట్టపుటేనుగుకు ఒక పూలమాల ఇచ్చి, దాన్ని అలా స్వేచ్ఛగా వదులుతాం. ఆ మాలను అది ఎవరి మెడలో వేస్తుందో వాడే మారాజు అవుతాడు. మా రాజుకు కొడుకులు లేరు. మానగర శివార్లలో, ఒక కట్టెలు కొట్టేవాడున్నాడు. వాడు రాజు త్వరలోనే పోతాడనీ, పట్టపుటేనుగు తననే రాజుగా చేస్తుందనీ భ్రమలోపడ్డాడు. అది కాస్త పిచ్చిగా ముదిరి, వాడు తను అప్పుడే రాజయినట్టే ప్రవర్తించసాగాడు. వాడి పిచ్చిని నయం చేయమని, వాడి తల్లిదండ్రులు నాకప్పగించారు. నేను ఐదేళ్ళపాటు చికిత్సలు చేసి, అతి కష్టం మీద వాడి పిచ్చి కుదిర్చాను,” అన్నాడు.\n\n“అంటే, వాడు తన భ్రమలనుంచి, బయటపడి, కట్టెలు కొట్టేవాడినని గ్రహించాడన్న మాట, అవునా?” అని అడిగాడు రెండో వైద్యుడు.\n\n“ఔను! ఆ సమయంలో రాజుగారు మరణించడమూ, పట్టపుటేనుగు కాస్తా వాడి మెడలో పూలమాల వేయడమూ జరిగాయి!” అన్నాడు మొదటి వైద్యుడు.\n\n“అద్భుతం!” అంటూ చిటికెలు వేశాడు రెండో వైద్యుడు.\n\n“వినండి! ఇక్కడే ఒక మహాద్భుతం జరిగింది. వాడు ఏనుగు తన మెడలో వేసిన పూలదండను విసిరి దూరంగా పారేసి, ‘నేను మీ రాజును కాను!’ అంటూ కాలి సత్తువ కొద్దీ పారిపోయాడు. ఆ తర్వాత వాణ్ణి అడవిలో కట్టెలు కొడుతూండగా కొందరు చూసి, పిచ్చివెధవ అనుకుంటూ నవ్వుకున్నారు. ఇది వాడి కర్మ అనుకోవాలి...” అంటూ ఆగి, రెండో వైద్యుడి కేసి గుచ్చి చూశాడు.\n\n“బుద్ధి కర్మానుసారిణీ అన్న ఆర్యోక్తి నిజమే! కాని ఇందులో మీ పారబాటేమైనా వున్నదేమో వితర్కించారా?” అని అడిగాడు రెండో వైద్యుడు వినయంగా.\n\n“వితర్కించడమే కాదు, ఇన్నాళ్ళు గడిచినా, పారబాటెక్కడ జరిగిందని ఇంకా ఆలోచిస్తూనే వున్నాను!” అన్నాడు మొదటి వైద్యుడు. “క్షమించాలి! మీరు మోతాదు మించిన చికిత్స చేసినట్టుంది!” అన్నాడు రెండో వైద్యుడు.\n\n- “సత్య”"
        },
        {
            "title": "మొహమాటపు అల్లుడు",
            "page_start": 65,
            "author": "సత్య",
            "pdf_page": 65,
            "content": "ఫోటో వ్యాఖ్యల పోటీ\n\n## వ్యాఖ్యలు\nరాయండి!\n\nఈ ఫోటోలకు ఒక్క మాటలోగాని, చిన్న వాక్యంలో గాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వతేదీలోగా మాకు అందేలా పంపాలి. పోటీ ఫలితాలు ఆగస్ట్ 2001 సంచికల్ ప్రచురిస్తాం. ఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097.\n\n## అభినందనలు\n\nఏమ్రిల్ 2001 సంచికల్ బహుమతి పొందిన వ్యాఖ్యలు పంపినవారు:\nశ్రీ బి.వి.ఆర్.ఎస్.ఎస్.ప్రసాద్ అలహాబాద్ బ్యాంక్, వెస్టర్స్ జోనల్ ఆఫీస్, 216, మనీష్ కామ్ సెంటర్, డా.ఎ.బి.రోడ్, వోర్లీ ముంబాయి - 400 025\n\nమొదటి ఫోటో: పగటిమ్మం నా చూత్తి!\n\nరెండవ ఫోటో: పదును పెడిపేనే ఘటకి!!\n\nఅభినందనలు\n\nఇండియాలో రూ. 120లు\n\nPayment in favour of CHANDAMAMA INDIA LIMITED. For details address your enquiries to:\nNew 82 (old 92), Defence Officers Colony, Ekkattuthangal, Chennai - 600 097."
        },
        {
            "title": "ఫోటో వ్యాఖ్యల పోటీ",
            "page_start": 65,
            "author": "చందమామ బృందం",
            "pdf_page": 65,
            "content": "ఫోటో వ్యాఖ్యల పోటీ\n\n## వ్యాఖ్యలు\nరాయండి!\n\nఈ ఫోటోలకు ఒక్క మాటలోగాని, చిన్న వాక్యంలో గాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వతేదీలోగా మాకు అందేలా పంపాలి. పోటీ ఫలితాలు ఆగస్ట్ 2001 సంచికల్ ప్రచురిస్తాం. ఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097.\n\n## అభినందనలు\n\nఏమ్రిల్ 2001 సంచికల్ బహుమతి పొందిన వ్యాఖ్యలు పంపినవారు:\nశ్రీ బి.వి.ఆర్.ఎస్.ఎస్.ప్రసాద్ అలహాబాద్ బ్యాంక్, వెస్టర్స్ జోనల్ ఆఫీస్, 216, మనీష్ కామ్ సెంటర్, డా.ఎ.బి.రోడ్, వోర్లీ ముంబాయి - 400 025\n\nమొదటి ఫోటో: పగటిమ్మం నా చూత్తి!\n\nరెండవ ఫోటో: పదును పెడిపేనే ఘటకి!!\n\nఅభినందనలు\n\nఇండియాలో రూ. 120లు\n\nPayment in favour of CHANDAMAMA INDIA LIMITED. For details address your enquiries to:\nNew 82 (old 92), Defence Officers Colony, Ekkattuthangal, Chennai - 600 097.\n\nThe next twelve months will be eventful...\n\nCHANDAMAMA\n\nwill bring you\n\nBrainrackers from your favourite Vetala\n\nMagical mythology\n\nMindteasing contests to test and tease your skills\n\nRibtickling humour to tickle your funny bones\n\nFascinating feast of fables and fantasies\n\nIndiascope, which brings you the\nrichness of Indian heritage\n\nHeritage puzzles and activity, special issues\nto mark occasions and lots more......\n\nNow you know why you **must** subscribe to Chandamama"
        }
    ]
}