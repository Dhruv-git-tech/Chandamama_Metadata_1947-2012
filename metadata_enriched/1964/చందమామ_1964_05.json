{
    "book_id": "చందమామ 1964 05",
    "stories": [
        {
            "title": "రియ",
            "page_start": 4,
            "pdf_page": 4,
            "content": "# రియ\nపాఠర్\n\nHukaw\n\n# రియ\nపాఠర్"
        },
        {
            "title": "క్యాడ్ బరీస్",
            "page_start": 5,
            "pdf_page": 5,
            "content": "# పాలయె౯క్క గుణములు గలిగిన...\n\n## క్యాడ్ బరీస్\nమిల్క చాక్ లెట్\n\nమిఠాయిని మించినది ... ఆ హారము!\n\nCFY-7-TEL\n\nChandamama [ Telugu ]\n\nMay '64\n\nఒక పోకైసి చిన్న వాక్యాం ప్లాన్నుకూడా నూకులకు వెళ్లే పిల్లలు వారి కిష్టమైన వేడి లేక చల్లటి ఆహారాన్ని, పానియాలను తీసుకు వెళ్లటానికి గాను ప్రత్యేకంగా డిజైను చెయ్యబడ్డది. ఈ టైనీటాట్ ఎవరెస్ట్ వాక్యాం ప్లాన్నులకు గల అన్ని విశిష్టాంశాలను, నాణ్యమైన సామగిని కలిగియుంది. మీ బిడ్డకు న్వంతానికి ఒక టైనీటాట్ ను తెచ్చిపెట్టరా ? గర్వకారణమైన ఇట్టి వస్తువులు శక్తివంతమైన వ్యక్తి త్వాన్ని పాందగలట్లు అతని దృక్పథాన్నే మార్చు తోడ్పడగలవు. “బిడ్డ మనిషికి తండ్రి” అని కదా నానుడి!\n\nఎవరెస్ట్\nటైనీటాట్ తో\nపిల్లలు\nఉల్లాసంగా\nవెళ్ళుతున్నారు\n\nEVEREST\nTINY TOT\n\nMODEL\nTINY TOT\nCapacity : 250 cc\n\nవిక్టరీ ఫ్లాస్క్ కంపెని ప్రైవేట్ లిమిటెడ్,\nబొంబాయి ★ కలకత్తా ★ ఢిల్లీ ★ మద్దాను\n\nస్టాంపు ఆల్బమ్\n\n( 3000 స్టాంపులకు చోటు కలది )\n\nఉచితము ప్రతి ఆల్బమ్తోను ప్రపంచపు\nఆయా దేశాల 50 స్టాంపులు (ప్రారంభంలో)\n\nవెల :\n\nఒకటి .... రు. 1-60\n\nపది .... రు. 12-50\n\nఇరవై .... రు. 20-00\n\nస్టాంపులు :\n\n100 ప్రపంచపు రకరకాలన్నీ రు. 1-20\n\n250 ,, ,, రు. 3-50\n\n500 ,, ,, రు. 8-00\n\n1000 ,, ,, రు. 15-00\n\n(కోరినచో 5000 వరకు పెద్ద ప్యాకెట్లు పంప బడును)\n\n50 భారతదేశపు రకరకాలు రు. 0-65\n\n100 ,, ,, రు. 1-50\n\n200 ,, ,, రు. 9-50\n\n(కోరినచో 300, 400, 500 స్టాంపుల ప్యాకెట్లు పంపబడును)\n\nపెద్దసైజు, సచిత, వివిధ వర్ణముల స్టాంపులు\n25 — రు. 2-00\n\n50 — రు. 5-50\n\n100 — రు. 13-00\n\n200 — రు. 30-00\n\nఆర్టరుతో నహా సామ్ము పంపవలెను. దీ. దీ. పద్ధతి లేదు. పోస్టేజి ఉచితము (రిజిస్ట్రేషను చార్జి 55 న. పై. ఆదనము). ఉత్తర ప్రత్యుత్తములు ఇంగ్లీమలోగాని, హిందీలోగాని జరుపవలెను.\n\nమెసర్స్ జైనా స్టాంప్స్,\n60-A, కమలాసగర్, ఢిల్లీ-6.\n\nమీ దగ్గు\nత్వరగా\nపోవును\n\nఛాతీ మరియు\nగొంతుగ నొప్పిక\nపెప్స్ ను\nమీరు తీసుకోండి\n\nపెప్స్ ను చప్పరించి, నొప్పిని నివారించే చర్యను\nజరుపునట్టి అందలి శమనకరమైన ఆవిరులను\nపొందండి. అవి గొంతుగ నొప్పి, ట్రోంకై టిన్\nదగ్గు మరియు జలుబును గలిగించే క్రిములను\nచంపుటకు సహాయపడును. పెప్స్ త్వరగా\nనివారణను గలిగించును.\n\nఇండులో హానికరమైన\nఓషధులు లేవు.\nపిల్లలకు సురషీతంగా\nఇవ్వవచ్చును.\n\nబ్రోకైటిన్,\nగొంతుగ నొప్పి,\nపడి తెము,\nఆదికి కవిము,\nజలుబులు\nమరియు దగ్గులను\nత్వరగానివారించును.\nమందుల వ్యాపారులందరివద్ద\nఅమ్మబడుచున్నది.\n\nసి.ఇ. ఫుల్ ఫోర్డ్ (ఇండియా) ప్రైవేట్ లి.\n\nమద్రాసు రాష్ట్రమునకు సోల్ డిస్ట్రిబ్యూటర్లు:\nM/s. మోతీ అండ్ కో.,\nమధ్యాసు - 1.\n\nమే\n7వ తేది నుండి\nశ్రీరామా పిక్చర్స్ వారి\nదేశప్రద్రోధములు\n\nనిర్మాత్రముడు ... బూరెళ్ళ సుబ్బారాపు\n\nChandamama [ Telugu ]\n\nMay '64\n\nనాణ్యత నెతీగి...\n\nన్యూట్రిన్ కొనండి\n\nన్యూట్రిన్ కన్ఫెక్షనెరీ కంపెనీ ప్రైవేట్ లిమిటెడ్\nచిత్తూరు, ఆం. ప్ర.\n\nమనోహరమైన\nముఖిలాపణామునకు\n\nనేషనల్ వారి\nకాల్పర్ స్టో\n\nKashmir\n\nసినిమా తార\nలందరకు నచ్చినది\n\nది నేషనల్ ట్రేడింగ్ కంపెనీ, బాంబాయి-2 * మదదాను\n\nCHITRA\n\n1. డి. సి. సిద్ధేశ్వర్లు, నెల్లూరు\n\nతేతాయుగమునాటి రామాయణమును కలియుగములోని వాల్మీకి వ్రాసెనని తమరు [మార్చి] సెల విచ్చారు. వాల్మీకి కలియుగములోని వాడని ఎవరు పేర్కొన్నారు? ఏ సంస్కృత గ్రంథములో నీ విషయము కలదో సెలవిస్తారా, మహాశయా?\n\nరామాయణంలో బొద్దుల ప్రసక్తి ఉన్నది. “యథాహి చోర స్స తథాహి బుద్ధః; తథాగతం నాస్తిక మృత విద్యి.” బొద్దులు కలియుగానికి చెందినవారనుకోవాలి గద. రామాయణ కథ జైన, బొద్దవాజ్మయాలలో జానపదగాథగా కానవస్తున్నది. రావణుడి పేరు పురాణాలలో తప్ప, కొటిల్యుడి అర్థ శాస్త్రానికి పూర్వం ఉండిన ఏ బ్రాహ్మణ, బ్రాహ్మణేతర సాహిత్యంలోనూ కనిపించడని చరిత్రకారులు చెబుతున్నారు. పుష్యమ్మితుడి కాలంలోనే, అగ్నిమ్మితుడి కాలంలోనే వాల్మీకి ఆస్తాన కవిగా ఉండి ఉండాలని రాహుల్ సాంకృత్యాయన్ అంచనా.\n\n2. షేక్ ఇస్మాయిల్, జగన్నాధపురం\n\nహనుమంతుణ్ణి సంహరించుటకు రావణుడు జంబుమాలిని గాడిదల రథ మెక్కి పంపించినాడు అని వ్రాసినారు. రావణునకు గురములు లేకనా?\n\nసీతను ఎత్తుకుపోవటానికి రావణుడు కూడా గాడిదల రథమే ఎక్కి వెళ్ళాడు. ఆ కాలంలో దక్షిణ భారతంలో గాడిదలే పరిపాటిగా ఉండే వేమో!\n\n3. కె. కుమారస్వామీ, దేవగుప్తం\n\nఅన్నయ్యా, “రాకాసిలోయ” సీరియల్ అయిపోయింతి తరువాత మరే దయినా నిర్వయించారా? నిర్ణయిస్తే పేరు తెలుప గోర్తాను.\n\nప్రసిద్ధ బెంగాల్ రచయిత రచించిన “దుర్గేశనందిని” సీరియల్ గా వెలువడుతుంది.\n\n4. జి. దత్తణామూర్తి, వరంగల్లు\n\nసూర్యు డుదయించినప్పడు భూమికి దగ్గరగా ఉంటాడా? లేక మిట్ట మధ్యాహ్నము వేళనా?\n\nఉదయ మధ్యాహ్నాల లోపల భూమికీ సూర్యుడికి మధ్య ఉండే దూరంలో మార్పేమీ రాదు. కాని భూమి మీద ఉండే మనకు మిట్టమధ్యాహ్నం వేళనే సూర్యుడు నుమారు 4,000 మైళ్ళు దగ్గిరగా ఉంటాడు. 930 లకేషల మైళ్ళ దూరంలో ఈ 4 వేలు లెక్కా జమా అన్నది వేరే విషయం.\n\n5. వడాది సత్యనారాయణముర్తి, అనపర్తి\n\nరాకెట్ లో పైకి వెళ్ళేటప్పుడు పైన గల శితోష్ణస్థితికీ, భూమి మీద శితోష్ణస్థితికీ తేడా ఉంటుందా? మరియు అచట ఆక్సిజన్ లభ్యమవుతుందా?\n\nశితోష్ణస్థితి భిన్నంగా ఉంటుంది; ఆక్సిజన్ లభ్యంకాదు, అందుచేత వాటిని రాకెట్ లోనే ఏర్పాటు చేసుకోవాలి.\n\n6. ఆర్. రవీందనాథ్, అనంతపూరు\n\nజూల్స్ వెర్న్ తన నవలల ద్వారా శాస్త్రవిజ్ఞానాన్ని ప్రజల కందజేశాడు. అతని నవలల్ని సినిమాలుగ కూడ తీశారు. మీరీ బేతాళ కథలను ప్రచురించడం మాని విజ్ఞానదాయకమైన జూల్స్ వెర్న్ నవలొకటి ప్రారంభించ గూడచా?\n\nఈ స్పూత్మిక్ యుగంలో విజ్ఞానం కోసం జూల్స్ వెర్న్ నవలలను ఎవరూ చద వరు. అవి సినిమాలు తీయటానికే ఎక్కువగా ఉపయోగపడతాయి. జూల్స్ వెర్న్ నవలలు అనేకం తెలుగు షత్రికలలో ఇదివరకే వెలువడ్డాయి. బేతాళ కథలకు జూల్స్ వెర్న్ నవలలు ఏ విధంగా ప్రత్యామ్పాయమవుతాయో మాకు బోధ పడలేదు.\n\n7. ఎల్. రామచంద్రన్, తిరుమల\n\nస్త్రీలకు విద్య ఆవసరమా, అనవసరమా?\n\nస్త్రీలకు తిండి, బట్టా, ఆరోగ్యమూ, ఇళ్ళూ, వినేదాలూ, ఆటలూ, పాటలూ— అన్నీ ఆవసరమైనప్పుడు విద్య ఒకటి అనవసరమవుతుందా?\n\n8. సలాది కనకారావు, బి.ఎస్.సి., విజయవాడ\n\nమానవుడు ఇతర గ్రహములలోనికి పోయి ఎప్పటికైన నివసించునా?\n\nఆట్టి మానవుడు తిరిగి భూలోకమునకు రాగలడా? భూప్రళయ సందర్భములో మానవులు చావును తప్పించుకొనుటకు ఇతర గ్రహములు ఉపయోగపడునా?\n\nప్రస్తుతం జరిగే అంతరిక్షయాన ప్రయోగాల ఆశయాలలో మానవుడు పరిమిత కాలంపాటైనా ఇతర గ్రహాలలో నివసించ గలగటమనేది ఒకటి. అయితే మాన వుడికి తన చుట్టూ ఉండే వాతావరణాన్ని తన కనుకూలంగా మార్చుకునే శక్తి కొద్దిగా ఉన్నదిగాని, ఇతర వాతావరణాల కనుగుణంగా మారేశక్తి లేదు. అందు చేత ఇతర గ్రహాలలో నివసించటమంటే అక్కడి వాతావరణాన్ని మనిషికి అనుకూలంగా మార్చుకో గలగటమన్న మాట. ఇందుకు తగిన సౌకర్యాలున్నప్పుడు మనిషి ఇతర గ్రహాలలో ఉండగలుగుతాడు. ఏ కారణంచేతనైనా భూమి వాసయోగ్యం కాకుండాపోతే ఆ సమయానికి ఇతర గ్రహాలు వాసయోగ్యమై ఉండి, భూమి మీద జనమంతా ఆ గ్రహాలకు తరలి వెళ్ళటానికి తగిన యానసౌకర్యాలున్నట్టయితే మానవులు చావును తప్పించుకోవచ్చు. భూమిని వదిలి ఇతర లోకాలకు వెళ్ళేవారు తిరిగి అక్కడి నుంచి రాలేకపోవట మన్నది ఉండకపోవచ్చు.\n\nమండు\nవేసవిలో\nపెగటికలలు...\n\nఇంట్లో కాస్సెల్స్ చల్లని గాలి\nవీస్తూపుంటే ఎంతోసుఖం, ఎంతోహాయి\n\nఅమ్మకందార్లు :\n\nఅభివృద్ధి\nఎలెక్ట్రికల్స్ లిమిటెడ్\nలక్ష్మికాపూల్ రోడ్. హైదరాబాద్\n\nమోకల పంట కాస్సెల్స్ ని ఫిస్లో\n\nheros'-BE 160 E TE"
        },
        {
            "title": "నిరాల",
            "page_start": 13,
            "pdf_page": 13,
            "content": "## నిరాల\n\nఎక్కువ బట్టలను\nశుభపరచును\n\n## నిరాల\n\nబట్టలను ఎక్కువ\nతెల్లగా చేయును\n\n## నిరాల\n\nవాటిని తొందరగా\nశుభపరచును\n\nతుంగభద్ర ఇండస్ట్రీస్ లి. కర్నూలు\n\nASP/N.S\n\nచంద్రమామ\n\nనంచాలకుడు: ‘చక్రపాణ’\n\nఈ సంచిక నుంచీ ప్రహ్లాదుడి కథ\nఆట్ట చివరి బొమ్మగా వెలువడుతున్నది.\nఈ కథ నాలుగు మాసాలు నడుస్తుంది.\nప్రహ్లాదుడి కథ విష్ణువు యొక్క మూడు\nఅవతారాలతో సంబంధం గలది.\n\nఈ సంచికలోనే సుందరకాండ\n[రామాయణం] పూర్తి అవుతున్నది.\nరామాయణాని కంతకూ రసవత్తరమైన\nఈ సుందరకాండకు నాయకుడు హను\nమంతుడు. అందుకే ఈ ఏడు మాసాల\nపాటూ దాదాపు ప్రతి బొమ్మలోనూ\nహనుమంతుడున్నాడు.\n\nసంపుటి 34 మే 1964 సంచిక 5\n\nభారత\nచరిత్ర\n\nఖాన్ దేశ్\n\nముహమ్మద్ బిన్ తుప్పుక్ సామాజ్యంలో\nఖాన్‌దేశ్ ఒక భాగంగా ఉండేది. దానికి\nపాలకుడైన మలిక్ రాజా ఫారూకీ, ఫీరూజ్\nషా అనంతరం చెలరేగిన ఆల్లకల్లోలంలో\nస్వాతంత్ర్యం ప్రకటించాడు.\n\nఅతను 1399 ఏప్రిల్ 29న పోగా, అతని\nకొడుకు మలిక్ నసీర్ రాజ్యానికి వచ్చి,\nగుజరాతు, బహమనీ పాలకుల చేతుల్లో\nఓడిపోయి 1437-38 లో చనిపోయాడు.\n1438 మొదలుకుని 1501 దాకా ఖాన్\nదేశ్‌ను అతని కొడుకూ, మనమడూ, ముని\nమనమడూ ఏలారు. చివరకు గుజరాతు\nలాగే ఖాన్‌దేశ్ కూడా 1601 లో అక్టు\nసామాజ్యంలో ఐక్యమయింది.\n\nబహమనీరాజ్యం\n\nఢిల్లీని ధిక్కరించి స్వాతంత్ర్యం ప్రకటించిన ముస్లిము రాజ్యాలన్నీటిలో కీ\n\nఅత్యంత బలీయమైనది దక్కనులోని బహ\nమనీ రాజ్యం. అది “పిచ్చి” తుప్పుక్\nకాలంలో స్వతంత్రమయింది. దక్కనులోని\nప్రముఖులు దౌలతాబాదును పట్టుకుని,\nతమలో ఒకడైన అఫ్ఘాను వాణ్ణి నాసిరుద్దీన్\nషా అనే పేరుతో గద్దె ఎక్కించారు. అతను\nరాజ్యం చేయలేక, తానై సింహాసనాన్ని\nజఫర్ఖాన్ అనే వాడి కిచ్చేశాడు. అతను\nఅబుల్ముజఫర్ అలాఉద్దీన్ బహ్మన్ షా\nఅనే పేరుతో 1347 ఆగస్టు 3న రాజ్యాభి\nషేకం చేసుకున్నాడు. అతని సంతతి వారే\nబహమనీ రాజులు.\n\nఅతను తన రాజధానిని గుల్పర్గాకు\nమార్పాడు; తన అధికారాన్ని ఆమోదించని\nదక్కను హిందూ రాజులను ఓడించాడు.\nఅతను 1358 ఫిబ్రవరి 11న చనిపోయే\nనాటికి అతని సామాజ్యం ఉత్తరాన వైన\nగంగ నుంచి దక్కిణాన కృష్ణ వరకూ, పడ\n\nమర దౌలతాబాదు నుంచి, తూర్పున భువన\nగిరి (తెలంగాణం) వరకూ విస్తరించింది.\nఇతను అవసానదశలో తన కొడుకును\nగద్దెకు నియమించాడు. అతని పేరు\nముహమ్మద్ షా.\n\nముహమ్మద్ షా 1377 లో చనిపోగా\nఅతని కొడుకు ముజాహిద్ షా రాజ్యానికి\nవస్తూ నే విజయనగరం పైకి దండెత్తి వెళ్ళి,\nనగరాన్ని లోబరుచుకోలేక విజయనగర\nరాజుతో సంధి చేసుకుని తిరిగి వచ్చాడు.\nఇతని తరువాత రెండవ ముహమ్మద్\nషా రాజుగా చేయబడ్డాడు.\n\nఇతని అనంతరం 1397 నవంబరులో\nరాజైన తాజధీదీన్ ఫీరూజ్ షా విజయనగర\nరాజుతోనూ, దక్కనులోని ఇతర హిందూ\nరాజులతోనూ యుద్ధాలు చేశాడు. విజయ\nనగర రాజకుమార్తెను నిర్పంధంగా తన\nఅంత:పురకాంతలలో చేర్చుకున్నాడు. కాని\n1420 లో ఇతనికి విజయనగర రాజు\nచేతిలో పానగల్లు వద్ద ఓటమి సంభవిం\nచింది. ఈ అపజయానికి ప్రతికృతిగా,\nఇతని తమ్ముడు అహ్మద్ షా రాజ్యానికి\nవచ్చి విజయనగరంతో భయంకరమైన\nయుద్దం చేసి జయించాడు. 1424\nప్రాంతంలో ఇతని సేనాపతి వరంగలు,\nరాజ్యం పైకి దండెత్తి వెళ్ళి కోటను పట్టు\nకుని, రాజును చంపాడు. అహ్మద్ షా\n1435 ఫిబ్రవరిలో పోయాడు.\n\nఅట్లు తరువాత బహమనీ రాజ్యంలో\nకలతలూ, చీలికలూ ఏర్పడ్డాయి. ముస్లి\nములలోనే షియా, సున్నీ విభేదాలు తల\nఎత్తాయి, ఎన్నో కుట్రలూ కుహకాలూ జరి\nగాయి. అయినప్పటికీ 1527 దాకా బహ\nమనీ రాజుల పరిపాలన కొన సాగింది.\nదక్కను సుల్తానులు\nబహమనీ సామ్రాజ్య విచ్ఛిత్తితో దక్క\nనులో అయిదు సల్తనతు లేర్పడ్డాయి.\nవీటిని పాలించిన వారు: బిరారులో ఇమాద్\n\nషాహీ, అహ్మద్నగరులో నిజామ్ షాహీ, బిజా పూర్లో ఆదిల్ షాహీ, గోల్కొండలో కుత్స్ట్ షాహీ, బీదర్లో బారీద్ షాహీ వంశాలవారు.\n\n1484 లో మొట్టమొదటగా బిరార్ స్వతంత్రమయింది; ఇది 1574 లో అహ్మద్నగర్లో లీనమయింది. 1489-90 లో యూసుఫ్ ఆదిల్ఖాన్ బిజాపూర్ను స్వతంత్రంగా ప్రకటించాడు. ఆదిల్షాహీ వంశంలో ఇతని తరువాత చెప్పుకోదగిన సమర్థుడు రెండవ ఇబ్రాహీం ఆదిల్ షా. 1686 లో ఔరంగజేబ్ బిజాపూర్ రాజ్యాన్ని అధీనం చేసుకున్నాడు.\n\nఅహ్మద్నగర్ను స్వతంత్రంగా ప్రకటించిన వాడు మలిక్ అహ్మద్ (1490). 1499 లో ఇతను దౌలతాబాదును జయించి తన రాజ్యాన్ని బలిష్టం చేసుకున్నాడు. అహ్మద్ షాహీ రాజుల పరిపాలనలో చెప్పుకోదగినవి: 1550 లో నిజామ్ షా బిజా పూర్ను ఎదిరించటానికి విజయనగర\n\nరాజుతో చేరాడు; ఇతని తరువాత వచ్చిన వాడు 1565 లో విజయనగరానికి విరుద్ధంగా ఏర్పడిన కూటంలో చేరాడు; 1576 లో ఆక్షరు కొడుకు మురాద్ దాడిని చాంద్ బీబీ వీరోచితంగా ప్రతిఘటించింది; 1600 లో మొగలులు ఈ రాజ్యంపై దాడి చేశారు; 1633 లో షాజహాన్ దీనిని తన సామాజ్యంలో కలుపుకున్నాడు.\n\nబహమనీ సుల్తానులు ధ్వంసం చేసిన వరంగల్లు రాజ్యపు శిధిలాలపై గోల్కొండ రాజ్యం ఏర్పడింది. దీన్ని పాలించిన కుత్స్ట్ షాహీ వంశాన్ని స్థాపించినవాడు కులీషా. 1565 లో విజయనగర వ్యతిరేక కూట మిలో చేరిన సుల్తానులలో ఇతని కొడుకు ఇబ్రాహీం కూడా ఉన్నాడు. ఇతను హిందు వులకు పెద్ద పదవు లిచ్చాడు.\n\n1687 లో ఔరంగజేబ్ గోలకొండను ముట్టడించి, జయించి మొగలు సామ్రాజ్యంలో చేర్చుకున్నాడు."
        },
        {
            "title": "ప్రష్ఠోదుడు",
            "page_start": 18,
            "pdf_page": 18,
            "content": "# ప్రష్ఠోదుడు\n\nబ్రహ్మ మానస పుత్రులైన సనకసనంద నాడులు మూడు లోకాలూ తిరుగుతూ ఒక నాడు తలపని తలంపుగా విష్ణు లోకానికి వెళ్ళారు. ఆయిదేళ్ళ పిల్లల లాగా, దిగం బరులై ఉన్న ఆ వృద్ధ మహామునులను చూసి విష్ణువు యొక్క ద్వారపాలకులైన జయ విజయులు అడ్డగించి, లోపలికి పొనిచ్చారు కారు. దానికి అలిగి ఆ మునులు ద్వారపాలకులను రాకుస జన్మ లెత్తమని శపించారు.\n\nశాపానికి భయపడి జయవిజయులు శాప మోకణం దయచెయ్యమని మునులను వేడుకున్నారు. మూడు జన్మల అనంతరం వారికి తిరిగి విష్ణులోక ప్రాప్తి కలిగేటట్టుగా ఆనుగ్రహించి మునులు తమ దారిన తాము వెళ్ళారు. ఆ శాపం ఫలితంగా వారు మొదటి జన్మలో కశ్యపుడికి దితి గర్భాన హిరణ్యకశిప హిరణ్యాకులై జన్మ ఎత్తారు.\n\nహిరణ్యాకుడు యుద్ధాసక్తి గల వాడు. తనతో యుద్ధం చేయమని అతను వరుణుణ్ణీ ఇంకా ఇతరులనూ పిలిచాడు. కాని ఎవరూ అందుకు సిద్ధ పడలేదు. అతను భూమిని చుట్టి పాతాళంలో పడేసినప్పుడు విష్ణువు యజ్ఞ వరాహవతారమెత్తి భూమిని పైకి తెచ్చాడు. హిరణ్యాకుడా వరాహంతో తల పడి, యుద్ధం చేసి చచ్చాడు.\n\nవిష్ణువు తన తమ్ముణ్ణి చంపినందుకు హిరణ్యకశపుడికి పట్టరాని కోపం వచ్చింది. అతను సభలో దానవ వీరుల నుద్దేశించి కోపాతిరేకంతో మాట్లాడుతూ, \"మాయా రూపంలో వచ్చి నా తమ్ముణ్ణి చంపిన ఆ విష్ణువును నా శూలానికి గుచ్చి, అతడి రక్తంతో నా తమ్ముడికి తర్పణం చేస్తాను. ఈ లోపల మీరు ప్రపంచ మంతటా తిరిగి తపస్సూ, యజ్ఞాలూ, వేదాధ్యయనమూ, ప్రతాలూ, దానాలూ చేసే వారి నందరినీ\n\nచంపండి. గోబ్రాహ్మణ పూజలూ, వర్ణాశము విధులూ స్రక్రమంగా సాగే గ్రామాలన్నిటినీ తగలబెట్టండి,” ఆని హెచ్చరించాడు.\n\nరాకేసులు విజృంభించి సంచరిస్తూ ప్రజల పైన పడి హత్యాకాండ సాగించారు. పురాలనూ, గ్రామాలనూ, రాజధానులనూ, మందలనూ, తోటలనూ, పాలాలనూ, ఆశ్రమాలనూ విధ్వంసం చేశారు.\n\nహిర ణ్యకశిపుడు చచ్చిన తమ్ముడికి ఉత్తరక్రియలు చేసి, తన తల్లినీ, తమ్ముడి భార్యనూ, కొడుకులనూ ఊరడించి, తనకు అపజయం గాని, ముసలితనం గాని, చావు గాని లేకుండా చేసుకుని, లోకాలన్నిటికీ తానే రాజు కావాలన్న కాంకష్టతో తపస్సు చేయబోయాడు.\n\nఅతను మందరగిరి యొక్క లోయలో కాలి బొటనవేలిపై నిలబడి, చేతులు పైకెత్తి పరమ దారుణమైన తపస్సు చేశాడు. అతని శరీరం యొక్క వేడి అన్ని లోకాలకూ వ్యాపించింది. సముద్రాలు ఘోషించాయి. భూమి కంపించింది.\n\nదేపతలు హరణ్యకశిపుడి తపశ్శక్తిక తట్టుకోలేక బ్రహ్మ లోకానికి పరిగెత్తిపోయి, హరణ్యకశిపుడి తపస్సు ఏదోవిధంగా నిలుపు చెయ్యమని బ్రహ్మాను వేడుకు న్నారు. ఆందుకు బ్రహ్మ సమ్మతించాడు.\n\nబ్రహ్మ వెళ్లి చూసేసరికి హిరణ్యకశిపు\nడెక్కడ ఉన్నదీ కూడా తెలియరాలేదు.\nఅతని చుట్టూ పుట్ట పెరిగింది. దాన్నిండా\nగడ్డీ, వెదురుదుబ్బులూ ఉన్నాయి. హిరణ్య\nకశిపుడి శరీరాన్ని చీమలు తినేశాయి.\nబ్రహ్మ అతని స్థితిచూసి ఆశ్చర్యపడి,\n“హిరణ్యకశిపూ, నీ తపస్సు ఫలించింది,\nలేచిరా! నీ కేం వరం కావాలో కోరుకో!”\nఅంటూ తన కమండల జలం హిరణ్యక\nశిపుడి శరీరం పైన చల్లాడు.\n\nవెంటనే హిరణ్యకశిపుడు బంగారంలాగా\nవెలిగిపోతున్న శరీరంతో, యౌపసంతో\nనిండినవాడై పుట్టలో నుంచి పైకి వచ్చాడు.\n\nఅతను హంస వాహనం ఎక్కి ఆకాశంలో\nకనిపించే బ్రహ్మకు సాప్టాంగ నమస్కారం\nచేసి, స్తుతించి, “నేను కోరిన వర మివ్వ\nదలిస్తే, నీపు సృష్టించిన భూతాలలో దేని\nవల్లా నాకు చావు లేకుండా వరమియ్య.\nలోపలగాని, వెలపలగాని, రాత్రిగాని, పగలు\nగాని, భూమిపైగాని, ఆకాశంలోగాని, నీవు\nసృష్టించని వాటి చేతగాని, ఆయుధాల చేత\nగాని, మానవులచేతగాని, ప్రాణం లేని వాటి\nచేతగాని, ప్రాణంగల వాటి చేతగాని, సురా\nసురుల చేతగాని, మహోరగుల చేతగాని\nనాకు చావు లేకుండానూ, యుద్ధంలో నాకు\nఅపజయం లేకుండానూ, రాజరికంలో\n\nనాకు ఎదురు లేకుండానూ, దేవతల కుండే అష్ట ఐశ్వర్యాలూ నా కుండేటట్టూ వర మియ్యి,” అని వేడుకున్నాడు.\n\nబ్రహ్మ హరణ్యకశిపుడికి అతను కోరిన వరాలన్నీ ఇచ్చి తన లోకానికి తిరిగి వెళ్ళిపోయాడు.\n\nబ్రహ్మ నుంచి అపూర్వమైన వరాలు పొంది, శరీరం బంగారు రంగులో మెరిసి పోతూ, తన తమ్ముడి చావుకు కారకుడైన విష్ణుని ద్వేషిస్తూ అతను త్రిలోక దిగ్విజయానికి పూసుకున్నాడు. దేవ, రాకస, మనుష్య, గంధర్వ, గరుడ, ఉరగ, సిద్ధ, చారణ, విద్యాధర, యక్త, రాకస, భూత, ప్రేత గణ రాజులూ, ఋషలూ, మునులూ అతనికి వశులయారు. విశ్వకర్మ నిర్మించిన స్వర్గం అతనికి నిలయమయింది. లోక పాలకు లతనికి పాదవందనాలు చేశారు, సిద్ధ గంధర్వ విద్యాధరాప్సరసలు అతని ముందు నృత్యాలు చేశారు.\n\nవిశ్వావస తుంబుర నారదులు అతని కీర్తిని గానం చేశారు. భూమ్యాకాశాలూ, నదులూ, సప్త సముదాలూ, అతని ఆజ్ఞ ప్రకారం నడుచుకున్నాయి.\n\nఒక్క త్రిమూర్తులు తప్ప అతని ఆజ్ఞకు లోబడని వారు లేరు.\n\nదిక్పాలకులు మొదలైన వారు దిక్కు తెలియక విష్ణుమూర్తిని శరణుజొచ్చారు. వారి మొర లాలకించిన హరి అశరీరవాణి రూపంలో, “భయపడకండి. కొంచెం ఓపిక పట్టండి. అ రాకసుడి సంగతి నాకు తెలుసు. నేను వాడి మదం ఆణగిస్తాను. వాడు తన కొడుకైన ప్రహ్లాదుణ్ణి హింసించే టప్పుడు, బ్రహ్మ ఇచ్చిన వరాలకేమీ భంగం కలగకుండా నేను వాణ్ణి చంపేస్తాను,” అని అభయం ఇచ్చాడు.\n\nవిష్ణువు చెప్పిన ఈ మాటలకు తృప్తి పడి దేవతలు తమతమ నివాసాలకు వెళ్ళిపోయారు.\n—(ఇంకావుంది)\n\nCHITRA\n\n35\n\n[ కేశవుడూ వాళ్లు రాకాసిలోయలో దిగి, పులిరాజును చంపారు. అదే సమయంలో బ్రహ్మదండి మాంత్రికుడు ఆక్కడికి వచ్చి, జగభోజిని వెంటబెట్టుకుని, లోయ మధ్యకు బయలుదేరాడు. కల్పకవల్లి బంధింపబడిన గుహను కాపలా కాస్తున్న కింకరుడి మెడకు, కేశవుడు ఉచ్చు బిగించాడు. జయమల్లు గుహను సమీపించాడు. —తరవాత]\n\nజయమల్లు గుహ ముందుకు వెళ్ళి, “ఓ రాకుమారీ కల్పకవల్లీ! యివే నీకు మా సమస్సులు. ఇక్కడ వున్న ముగ్గురం కూడా మీ దేశ పారులమే. కేశవుడని పిలవ బడే యువకుడు, మా నాయకుడు. నా పేరు జయమల్లు; గోమాంగ్ మా స్నేహితుడు. దుష్టుల సలహా విని, మీ తండ్రి మమ్మల్ని దేశదోహలుగా ప్రకటించినా, మేము ఎప్పటికీ దేశభక్తులమే. దుష్టులైన బ్రహ్మదండి,\n\nజగభోజి మాంత్రికులను సంహరించబోతున్నాం. మీ ఆజ్ఞ ఏమిటో సెల వివ్వండి!” అన్నాడు.\n\nజయమల్లు యిలా అనగానే గుహలో చిన్న సవ్వడి అయింది. ఆ వెంటనే, ఉదయసూర్యుని కాంతిలో, ధగధగా మెరిసి పోతూ, పదహరు పదిహేడేళ్ళ జవ్వని గుహలో నుంచి బయిటికి వచ్చింది. ఆమె రూపలావణ్యాలు కేశవుడి కళ్ళకు మిరు\n\n'చందమామ'\n\nమిట్లు కొల్పినై. అతడు జంత్రపు బొమ్మలా\nరాకుమారి కేసి చూస్తూ నిలబడిపోయాడు.\n\nకల్పకవల్లి గుహ నుంచి బయిటికి వచ్చి,\nకేశవుడి కేసీ, అతడి చేతిలో బందీగా వున్న\nకింకరుడి కేసీ ఓమారు చూసి, జగభోజి\nబలవంతంగా తన తల మీద ముడివేసిన\nదంతపు కిరీటాన్ని లాగి, దూరంగా విసిరి\nవేస్తూ, “మీ సహాయం వల్ల నేను ఈ దుష్టుల\nబారి నుంచి బతికి బయటపడ్డాను. మీ రాజ\nభక్తి నాకు తెలియంది కాదు. బ్రహ్మదండి\nకల్పించిన కట్టు కథలు నమ్మి, నా తండ్రి\nమిమ్మల్ని అనుమానించాడని నాకే కాదు,\nరాజ్యంలో వున్న చాలా మందికి కూడా\n\nతెలుసు. మీరు, నన్ను కాపాడిన వాళ్ళు\nగనక, మిమ్మల్ని ఆజ్ఞాపించే హక్కు నాకు\nలేదు. నాకూ, ఒక ఆయుధం యివ్వండి.\nలోయలోకి వెళ్ళిన ఆ దుష్టుల్ని వేటా\nడేందుకు, నేనూ వస్తాను,” అన్నది.\n\nకేశవుడు మారు మాటాడకుండా, తన\nదగ్గిర వున్న కత్తిని కల్పకవల్లికి అందిస్తూ,\n“రాకుమారీ! ఈ కత్తి మీరు తీసుకోండి,\nఈ బాణాలు నాకు చాలు!” అన్నాడు.\n\nజయమల్లు కేశవుడి చేతిలోంచి అడవి\nతీగ ఉచ్చును అందుకుని, కింకరుడి కేసి\nపళ్ళు కొరుకుతూ చూసి, “కింకరా! నీకు,\nనీ ప్రాణ మంటే ఎక్కువ తీపా? లేక\nనీ గురువు రకణ ఎక్కువ తీపా?” అని\nఅడిగాడు.\n\n“మహాగురో, నన్ను చంపకండి! నా కీ\nభూప్రపంచంలో, నా ప్రాణాని కన్న ఎక్కువ\nమధురమైందీ, విలువైందీ మరేం లేదు,”\nఅన్నాడు కింకరుడు ఏడుపు గొంతుతో.\n\n“అయితే, నువ్వు ఆ ధనరాసులున్న\nరావిచెట్టు దగ్గిరకు దారి తియ్యి. మోసం\nచెయ్య ప్రయత్నించావో, నీ గొంతుకు ఉరి\nబిగునుకుంటుంది,” అన్నాడు జయమల్లు.\n\n“మహాప్రసాదం, గురుదేవరా! ఆ చెట్టు\nదగ్గిరకు సూటిగా వెళ్ళే దారి తియ్య”\n\nమన్నారా ? చుట్టు తిరిగి వెళ్ళే దారి తియ్య మన్నారా ?” అని అడిగాడు కింకరుడు.\n\n“ఏ దారైనా తియ్యి. నీ గురువుకూ, వాడి వెంట వున్న పిశాచాలకూ మాత్రం మనం అక్కడికి వస్తున్న సూచన తెలియ కూడదు,” అన్నాడు జయమల్లు.\n\n“ధన్యుణ్ణి, గురుపథో! అలాగే చేస్తాను. మీ పనైన తరవాత మాత్రం, నా గొంతు బిగించి చంపకండి,” అంటూ కింకరుడు దారి తీశాడు.\n\nఆ తరవాత వాడు వాళ్ళను లోయ మధ్యకు తీసుకుపోయాడు. అక్కడ ఒక చెట్టు కింద వాడాగి, దూరంగా కనిపిస్తున్న ఒక ఎత్తయిన రావిచెట్టును జయమల్లుకు వేలితో చూపుతూ, “అదే, రాకాసిలోయలో అంతులేని ధనరాసులున్న రావిచెట్టు. దాని పాదంలో ఒక పాము పుట్ట వున్నది. నేనూ, నా పాత గురువూ దానిని ఎప్పుడో గుర్తించి, ఆ ధనరాసుల మీద హక్కున్న జాతకుడి కోసం ఎదురుచూస్తున్నాం,” అన్నాడు.\n\nగోమాంగ్ యిచ్చిన కత్తి తీసుకుని, కేశవుడు రావిచెట్టు కేసి బయలుదేరాడు. జయమల్లూ తతిమ్మా వాళ్ళంతా, అతడికి కొంచెం వెనకగా చెట్లచాటున నక్కుతూ కదిలారు. కింకరుడి మెడకు బిగించి వున్న\n\nతీగను లాగి పట్టుకుని, కోయగోమాంగ్ అతడి వెన్నంటి నడుస్తున్నాడు.\n\nకేశవుడు రావిచెట్టును సమీపించాడు. ఆ చెట్టు మొదట్లో ఒక పెద్ద పుట్ట వున్నది. చెట్టు పైన వున్న గండభేరుండపక్కులు కేశవుడు అక్కడికి రావటం చూస్తూనే, రెక్కలు టపటపలాడిస్తూ, కర్ణకలోరంగా అరిచినై. కేశవుడు పుట్ట దగ్గిరకు వెళ్ళి, కత్తితో దాని మీద గట్టిగా రెండుసార్లు కొట్టాడు. ఆ వెంటనే ఒక పెద్ద కలుగులో నుంచి మహాసర్పం ఒకటి పడగ విప్పి బుసలు కొడుతూ బయిటికి వచ్చింది. ఒకవేళ ఆ సర్పం తన మీదికి వస్తుందేమో అన్న అనుమానంతో\n\nకేశవుడు కత్తి ఎత్తి పట్టుకుని, దాని కేసి\nఒకడుగు వేశాడు. సర్పం బుసలు కొట్టటం\nమాని తల వంచుకుని పుట్ట మీంచి దిగి,\nదూరంగా పోసాగింది. రావిచెట్టు మీద వున్న\nగండభేరుండాలు కొన్ని వికృతంగా అరుస్తూ,\nదాని మీదికి దూకినై.\n\nమహాసర్పం పెట్టే బుసలూ, దానిని\nతన్నుకుపో చూస్తున్న గండభేరుండాలు\nచేసే రొదా ఓకఁకాలం చూసి, కేశవుడు\nతన కత్తితో పుట్టను తవ్వసాగాడు. ఒకటి\nరెండు నిమిషాలు నిశ్శబ్దంగా గడిచింది.\nహాతాత్తుగా దాపులనున్న చెట్ల వెనక నుంచి\nకలకలం బయలుదేరింది. కొరడా ఛెళ్ళు\n\nమన్నట్టు పెద్ద ధ్వని అయింది. కేశవుడు\nఆ ధ్వని వచ్చిన వైపుకు చూశాడు.\n\nబ్రహ్మదండి మాంత్రికుడూ, జగభోజీ—\nవాళ్ళ వెనకగా పులుగురాయుడూ, స్థూల\nకాయుడూ, జిత శక్తివర్మలూ చెట్లచాటు\nనుంచి పెద్దగా అట్టహాసం చేస్తూ బయిటికి\nవచ్చారు. కేశవుడు కంట బడగానే, బ్రహ్మ\nదండి మాంత్రికుడు పెద్దగా నవ్వుతూ,\n“వత్సా కేశవా! నిన్ను కోటీశ్వరుణ్ణి చేయ\nటానికి నే నెన్ని అవస్థలు పడ్డాను! మొత్తం\nమీద, ఈ చెట్టు పాదంలో వున్న నిధి నిక్షే\nపాలకు హక్కుదారువైన జాతకుడివి రానే\nవచ్చావు. కాలభైరవుడు చెప్పిన దంతా సత్య\n\nమైంది. ధనాన్ని కాపలాకాసే మహాసర్పం,\nఆంతా నీ పరం చేసి పక్కకు తప్పుకున్నది.\nఇక నువ్వడం తొలుగు,\" అంటూ కేశవుడి\nకేసి రాసాగాడు. జిత శక్తివర్మలు కత్తులు\nదూశారు. స్థూలకాయుడు కొరడా ఎత్తి పట్టు\nకున్నాడు. పులుగురాయుడు చెట్టు మీద\nవున్న గండభేరుండాల కేసి ఆశగా చూశాడు.\n\nకేశవుడు కత్తి తీసుకుని లేచి నిలబడి,\nబ్రహ్మదండినీ, అతడి అనుచరవర్గాన్నీ\nచూస్తూ, “మీరంతా, వున్న చోటునే\nఆగండి. ఒక్కడుగు ముందుకు వేశారో,\nనిలువునా నరికేస్తాను,” అన్నాడు, రౌద్రం\nపుట్టి పడుతున్న గొంతుతో.\n\nఆ మాటలకు బ్రహ్మదండి, జగభోజీ\nపాట్టలు పట్టుకుని నవ్వారు. “మా గరుడ\nవంశం వాళ్ళ దెబ్బ వీడికి తెలీదు!”\nఅన్నాడు పులుగురాయుడు.\n\n“నా పూర్వ బానిస యింత ధైర్యంగా మాట్టాడుతున్నాడంటే, ఆందు కేదో మంచి కారణమే వుంటుంది. ఇక్కడ జరగబోయే రక్తపాతంలో నాకు భాగం వద్దు,” అంటూ స్థూలకాయుడు, కొరడాను భుజానికి తగి లించుకున్నాడు.\n\nజిత శక్తివర్మలు ముందుకు వస్తూ,\n\"ఒకళ్లం వీడితలా, ఒకళ్ళం వీడి కాళ్ళూ—\nఒక్క వేటుకు నరికేద్దాం,\" అన్నారు.\n\nకేశవుడు జిత శక్తివర్మల కేసి ఒకడుగు\nవేసేంతలో, “గురు మౌనానందుడికి, జై!”\nఅన్న కేకలు వినిపించినై. ఆ మరుకుణం\nలోనే ముసలివాడూ, బిడాలీ శ్వాసకర్ణీ కొద్ది\nమంది తమ అనుచరులతో, చెట్లచాటు\nనుంచి బయిటికి పచ్చారు. వాళ్ళను\nచూస్తూనే, “హాఁ కాలభైరవా!” అంటూ\nబ్రహ్మదండి మరోవైపుకు పరిగెత్తబోయాడు.\nఅట్టు నుంచి, జయమల్లు తన అనుచరు\nలతో చెట్లచాటు నుంచి బయిటికి వచ్చి,\nబ్రహ్మదండి బలగాన్ని చుట్టు ముట్టాడు.\n\nచేత కత్తిబట్టి ముందుకు వస్తున్న\nరాకుమారి కల్పకవల్లిని చూస్తూనే, జగభోజి,\n\n“ఆరే, మోసం! నా కాబోయే భార్య గుహ\nనుంచి ఎలా బయటపడగలిగింది ? ఆ ద్రోహి\nకింకరు డెక్కడ ?” అంటూ అరిచాడు.\n\n“ కింకరు డిక్కడే వున్నాడు, గురో !\nగొంతుకు ఉరిబిగిస్తే, అన్ని రహస్యాలూ\nవీళ్ళకు చెప్పి, యిక్కడికి వెంటబెట్టు\nకొచ్చాను. ప్రాణం తీవ్రి అలాంటిది గురో !”\nఅంటూ కింకరుడు, కోయగోమాంగ్ పక్క\nనుంచి కేక పెట్టాడు.\n\nఅదే సమయంలో కల్పకవల్లి కత్తితో\nబెబ్బులిలా ముందుకురికి, జగభోజికంఠాన్ని\nఒక్క వేటుతో నరుకుతూ, “ పాపీ ! నీకు\nయిదే తగిన శిక,” అన్నది.\n\nజగభోజి చావు చూస్తూనే, బ్రహ్మదండి\nమాంత్రికుడు పెద్దగా మూలిగి, “పత్సా,\nకేశవా ! శిష్టా, జయమల్లూ! నన్ను చంప\nకండి. నేనేమైనా పాపాలు చేసివుంటే—\nఅదంతా మీ యిద్దరి మంచికే చేశాను.\nఅక్కడున్న ధనరాసులన్నిటికీ వారసులు,\nమీరు,” అంటూ బాపురుమన్నాడు.\n\nఈ లోపల కేశవుడు, తన తండ్రి కేసి\nపరిగెత్తి, “అయ్యా, నిన్నీ జన్మలో మరి\nచూస్తాననుకో లేదు,” అంటూ కావిలించు\nకున్నాడు. ముసలివాడు మాట్టాడేందుకు\nగొంతు పెగలక, కళ్ళవెంట ఆనందబాష్పాలు\n\nరాల్చాడు. ఆ తండ్రి కొడుకుల ప్రేమ\nచూసి కల్పకవల్లి, ఎంతో ఆనందపడింది.\n\nబిడాలీ, శ్వాసకర్ణీ, కేశవుడి దగ్గిరకు వచ్చి, “కేశవా! నువ్వూ, నీ మిత్రులూ రెక్కల మనుమలను హత మార్చటానికి, మాకు చేసిన సహాయానికి కృతజ్ఞతగా, నీ తండ్రికీ, అతడి ఆనుచరులకూ, మా చేత నైనంత సహాయం చేశాం,” అన్నారు. కేశవుడు ఆ అడవిమనుమల నాయకు లిద్దర్నీ ఎంతో ప్రేమతో కొగిలించుకున్నాడు.\n\nబ్రహ్మదండి మాంత్రికుడూ, పులుగు రాయుడూ, బానిసల యజమాని స్థూల కాయుడూ బంధించబడ్డారు. కింకరుడు తమకు చేసిన సహాయానికి సంతోషించి, అతడి మెడకు బిగించిన ఉరితాడు తొలగించాడు కోయగోమాంగ్.\n\nకల్పకవల్లి, ఆక్కడ చేరిన వారందరికి పరిచయం చేయబడింది. ఆ తరవాత కొంత సేపటికి బిడాలీ, శ్వాసకర్ణీ వాళ్ళ అనుచరులు తెచ్చిన వార్త విని, బ్రహ్మపుర రాజు, రాజగురువు ఆక్కడికి వచ్చారు.\n\nకేశవుడు, రాజుకూ, రాజగురువుకూ, రావిచెట్టు మొదట్లో పున్న పాము పుట్ట చూపుతూ, “ఆ పుట్ట తవ్వితే, తమకు అంతులేని ధన రాసులు లభించగలవు.\n\nఅందులో నాకు పాలు యివ్వవలసిందని, అడగబోవటంలేదు, మహారాజా!” అన్నాడు.\n\nరాజు, తన కుమార్తె కేసీ, కేశవుడి కేసీ ఓమారు చూసి, వాళ్ళు ఒకళ్ళ నొకళ్ళు ప్రేమగా చూసుకోవటం గ్రహించి, చిరు నవ్వు నవ్వుతూ, “కేశవా, నీ కేదో నా మీద విరోధ భావం వున్నట్టు కనబడుతున్నది. నిన్నూ, నీ తండ్రినీ, నీ స్నేహితులనూ దేశ ద్రోహలుగా ప్రకటించంటంలో, నేను పార బాటు చేశానని గ్రహిస్తున్నాను. నా ఒక్కగా నొక్క కుమార్తె కల్పకవల్లి ఆపహరణ సంగతి తెలిసిన తరవాత, నేను రాజ్యంలో చేయించిన చాటింపు విషయం నీకు తెలియ\n\nనట్టుంది. ఆమెను తిరిగి తెచ్చి నాకు ఒప్పు\nచెప్పిన వ్యక్తికి, ఆమె నిచ్చి వివాహం\nచేయటమే గాక, అర్ద రాజ్య మిస్తానని కూడా\nప్రకటించాను,\" అన్నాడు.\n\nరాజగురువు, ఒక చేత్తో కేశవుడి భుజాన్నీ,\nమరొక చేత్తో జయమల్లు భుజాన్నీ పట్టు\nకుని, “మీరు పడిన కష్టాలకు మహారాజు\nకన్న, నేనే ఎక్కువ బాధ్యుణ్ణి. బ్రహ్మ\nదండి వెంట యిద్దరు సైనికుల్ని పంపటం\nద్వారా, అతడు రాజభక్తుడనీ, మీరు రాజ\nద్రోహులనీ—అనవసరమైన అపవాదు కలి\nగించాను. ఏది ఏమైనా మీరు మీ శక్తిసామ\nర్యాల వల్ల అన్ని కష్టాలనూ ఎదుర్కుని\nజయించటమే గాక, రాకాసిలోయలోని ధన\nరానుల్ని బ్రహ్మపురరాజ్య పరం చేశారు.\nఆ ధనం వల్ల రాజ్యంలోని ప్రజలంతా సుఖ\nపడతారు,\" అన్నాడు.\n\nఆ తరవాత సైనికులు రావిచెట్టు మొదట్లో\nవున్న పుట్ట అయిదారడుగులు తవ్వే సరికి,\n\nవాళ్ళకు పెద్ద భూగృహం ఒకటి కనిపిం\nచింది. ఆందులో వున్న వెలలేని రత్న మణి\nమాణిక్యాలూ, బంగారం, వెండీ చూసి\nఆందరూ దిగ్భ్రాంతులయారు. ఆ ధన\nమంతా సైన్యం వెంట వచ్చిన ఏనుగుల\nమీదా, బళ్ళ మీదా ఎక్కించబడింది.\n\nతరవాత ఆందరూ బ్రహ్మపురం చేరారు.\nరాకుమారి కల్పకవల్లితో, కేశవుడి వివాహం\nమహా వైభవంగా జరిగింది.\n\nముసలివాడు ఏ చీకూ చింతా లేకుండా\nతన కొడుకు కేశవుడి వద్ద వుంటూ,\nశేషజీవితాన్ని హాయిగా గడిపాడు. కొంత\nకాలానికి రాజు వృద్ధాప్యంలో మరణించగా,\nకేశవుడు బ్రహ్మపుర రాజ్యానికి రాజై, జయ\nమల్లు మంత్రిగా, కోయగోమాంగ్, చిన్న\nగడేజంగ్ లు సేనానాయకులుగా తనకు\nఆన్నిటా సహాయపడుతూండగా, చాలా\nకాలం సుఖంగా రాజ్యపాలన చేశాడు.\n\n— ( అయిపోయింది )\n\nదొలగలను కౌచిన ముని\n\nపట్టు వదలని విక్రమార్కడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, అన్ని ప్రతాలలోకీ అత్యంత కష్ట సాధ్యమైనది మౌనప్రతం. దానికి అనేక విఘ్నాలు కలుగు తాయి. అదీగాక, మౌనం వహించి నంత మాత్రం చేత ఈతిబాధలు తొలగవు. పూర్వం శమీకుడనే ఋషి మౌనం వహించటం చేతనే కదా పరీక్షిత్తు ఆయన మెడలో చచ్చిన పామును వెయ్యటమూ, శమీకుడి కొడుక్తెన శృంగి పరీక్షిత్తును పాము కరిచి చచ్చిపామ్మని శపించటమూ మొద లైనదంతా జరిగింది? అలాగే సర్వసంగపరి త్యాగం చేసి కూడా తన మౌనంతో అనేక చిక్కులు తెచ్చుకున్న మరొక మునిని గురించి చెబుతాను విను,” అంటూ ఇలా చెప్పసాగాడు:\n\nబేతాళ్ల వధులు\n\nపూర్వం ఒక ముని ఒక ఆరణ్యంలో\nతపస్సు చేసుకొనటానికి వచ్చాడు. ఆయన\nసర్వ సంగపరిత్యాగం చేసి, లోకంతే ఎలాటి\nసంబంధాలూ లేకుండా, నిర్జన ప్రాంతంలో\nఒంటరిగా ఉండి, మౌనవతం పట్టి, జలా\nహారమూ, ఫలాహారమూ చేస్తూ ఎక్కువ\nసేపు తపస్సమాధిలోనే ఉంటూ ఉండే\nవాడు. తాను తపస్సు చేసుకునే చోట\nజనసంచారం సాగినప్పు డాయన ఆస్థలాన్ని\nవిడిచి పెట్టి, మరొక నిర్జన ప్రాంతాన్ని\nచూసుకుంటూ ఉండేవాడు.\n\nఅలా ఆయన చోట్లు మారుతూ మరాళ\nదేశంలోని కొండల మధ్య ఉండే ఒక\n\nఅరణ్యంలో తపస్సు చేసు కోవటానికి\nవచ్చాడు. ఆది దుర్గమమైన ప్రదేశం.\nచుట్టుపక్కల అనేక మైళ్ళ దూరంలో\nఎక్కడా జన నివాస మన్నది లేదు. కొండల\nమధ్యగా చిన్న ఏరొకటి పారుతూ ఉన్నది.\nకొండల చుట్టూ దట్టమైన కీకారణ్యం\nఉన్నది. ఆ ప్రదేశం అన్ని విధాలా తన\nతపస్సుకు తగినదనీ, అక్కడ తనకు\nతపాభంగం ఎంత మాత్రమూ కలగదనీ\nముని అనుకుని, అక్కడ చేరాడు.\n\nకాని అది నిజంగా జనసంచారం లేని\nస్థలం కాదు. మరాళదేశానికి చెందిన గజ\nదొంగల ముఠా ఒకటి అప్పుడప్పుడూ\nఅక్కడికి వచ్చి, తాము కొల్లగొట్టిన సొత్తును\nఅక్కడి కొండలలో వున్న ఒక రహస్య\nగుహలో దాచుకుంటూ ఉండేది.\n\nరాజభటులు దొంగలలో ఎవరినిగాని\nతరిమినప్పుడు వాళ్ళు ఈ ప్రాంతానికి వచ్చి,\nకీకారణ్యంలో దాక్కుంటూ ఉండేవారు.\n\nముని ఆ ప్రాంతానికి వచ్చిన కొద్ది\nరోజులకే తెల్లవారుజామున దొంగల నాయ\nకుడు తన అనుచరులతో సహా, దొంగి\nలించిన సొత్తు తీసుకుని అక్కడికి వచ్చాడు.\nతపస్సమాధిలో ఉన్న ముని మొట్ట మొదటి\nసారిగా వారి కంటపడ్డాడు.\n\n“వీడెవడో మనకు దాపరించాడేమిటి?”\n\nఆని దొంగలనాయకుడు తన వెంట వున్న\nఅనుచరులతో అన్నాడు.\n\n“వీడు నిజమైన మునో, మన రహస్యాలు తెలుసుకునేటందుకు ముని వేషం వేసుకు యిక్కడికి వచ్చిన గూఢచారో ?” అన్నాడు మరొక దొంగ.\n\n“నిజమైన ముని అయినా, వీడిక్కడ ఉండటం మనకు ప్రమాదమే. వీడికి మన రహస్య స్థలాలన్నీ తెలిసిపోతాయి. రాజ భటులు మనని తరుముకుంటూ ఈ కొండల లోకి వచ్చారంటే, వీణ్ణి బాధించి అయినా మన సంగతి చెప్పిస్తారు!” అన్నాడు మరొక దొంగ.\n\n“అందుచేత వీణ్ణి కైలాసానికి పంపించటమే మనకు కేమం,” అని మరొక దొంగ అన్నాడు. మిగిలిన దొంగలంతా ఇదే మంచిదన్నారు.\n\nకాని దొంగల నాయకుడు తొందరపడక,\nమునిని సమీపించి, “స్వామీ, మీరు తపస్సు\nచేసుకో దలిస్తే మరెక్కడికైనా వెళ్ళండి.\nఅది మేముండే ప్రదేశం. మేమీ కొండలకూ,\nఅరణ్యానికి రాజులం. మీకూ మాకూ పాత్రు\nకలవదు. అందుచేత వెంటనే ఇక్కడి\nనుంచి వెళ్ళి పొండి,” అన్నాడు.\n\nఅప్పుడే తపస్సమాధి నుంచి మేలుకున్న\nముని కళ్ళు తెరిచి చూచాడు గాని, దొంగల\nనాయకు డన్న దానికి సమాధానం చెప్ప\nలేదు. మునికి చెప్పుడే మోనని దొంగల\nనాయకుడు ఆ మాటే మరింత గట్టిగా అరిచి\nచెప్పాడు. అయినప్పటికీ ముని సమాధాన\nమివ్వలేదు.\n\n“చూస్తావేమిటి? కత్తి తీసి తల నరి కెయ్యక!” అన్నారు మిగతా దొంగలు.\n\nదొంగల నాయకుడు కత్తి దూసి ముని\nతల నరకటానికి ఎత్తాడు. ముని తన చెయ్యి\nపైకెత్తి వాడి చేతిని పట్టుకున్నాడు. వెంటనే\nదొంగల నాయకుడు కెవ్వున అరిచి కత్తిని\n\nజార విడిచాడు. వాడి చేతికి ముని చెయ్యి\nఎర్రగా కాలిన ఇనుములాగా తగిలింది.\n\nముని మౌనం చాలించి, “నాయనా,\nనిన్ను ఘోరనరకం నుంచి తప్పించటానికి\nనీ ప్రయత్నాన్ని భంగపరిచాను. నాకు చావ\nటాని కేమీ అభ్యంతరం లేదు గాని, నన్ను\nచంపిన పాపం నిన్ను జన్మ జన్మలకూ\nవిడవదు. నాకు నీపై ఏమీ ఆగ్రహం లేదు.\nనీ దారిన నీపు వెళ్ళు,” అన్నాడు.\n\nదొంగల నాయకుడు ముని ముందు\nసాగిలపడి, “మీ మూలంగా మార్హస్యాలు\nబయట పడతాయేమోననే మాకు భయం.\nవాటిని భద్రంగా కాపాడుతానని మాట\n\nఇవ్వండి, స్వామీ. మీ వల్ల మాకు అపాయం\nకలగనంత కాలమూ మీరు నిశ్చింతగా\nతపస్సు చేసుకోవచ్చు,” అన్నాడు.\n\n“నేను ఒకరి కెందు కపాయం చేస్తాను,\nనాయనా? ఎవరి పాపకర్మ వారినే కట్టి\nకుడుపుతుంది. మీరు మంచిగా ఉంటే\nమీ కెవరి నుంచి ఎటువంటి హానీ జర\nగదు,” అన్నాడు ముని.\n\nఅట్లు తరువాత దొంగలు ముని జోలికి\nవెళ్ళలేదు. కొద్దిరోజులు గడిచింది. దొంగలు\nతమ మానాన తాము దొంగతనాలు చేస్తూనే\nఉన్నారు. ఒక నాటి తెల్లవారు జామున\nదొంగల నాయకుణ్ణి తరుముకుంటూ రాజు\n\nగారి సైన్యానికి చెందిన సైనికులూ, దండనాయకుడూ వచ్చారు. దొంగల నాయకుడు తమ రహస్యస్థానం చేరుకుని దాక్కున్నాడు.\n\nరాజుగారి సైనికులూ, దండనాయకుడూ కొంచెం ఆలస్యంగా ముని ఉన్న చోటికి వచ్చి, అటూ ఇటూ చూశారు. తాము తరుముకు వచ్చిన మనిషి ఎటు వెళ్ళాడో వారికి అంతు చిక్కలేదు. ఎటు వెళ్ళటానికి మార్గం ఉన్నట్టే వారికి కనబడలేదు.\n\nదండనాయకుడు మునిని సమీపించి, “స్వామీ, ఇటూగా మనిషి ఒకడు పరిగెత్తు కుంటూ వచ్చాడు, మీరేమైనా చూశారా?” అని అడిగాడు.\n\nముని అప్పుడే తపస్సమాధి నుంచి మేలు కుని కళ్ళు తెరిచాడు, కాని దండనాయకుడి ప్రశ్నకు సమాధాన మివ్వలేదు. దండనాయకుడు రెండు మూడు సార్లు అదే ప్రశ్న వేశాడు, కాని ముని సమాధాన మివ్వలేదు.\n\n“నీవే పెద్ద దొంగలాగున్నావు. మేము తరుముకు వచ్చిన వాడు గజదొంగ. వాణ్ణి పట్టుకోవటానికి నీవు మాకు సహాయం చెయ్యకపోతే నీవు కూడా వాడితో సమంగా దండనార్జుడివే అవుతావు. అందుచేత నీ కా దొంగను గురించి తెలిసిన దంతా చెప్పక పోతే నిన్నిప్పుడే ఇర శ్చేదం చేస్తాను,” అంటూ దండనాయకుడు కత్తి ఎత్తాడు.\n\nముని అప్పటికీ సమాధానం చెప్పకపోగా,\nమెడ నరకమన్నట్టుగా తల వంచాడు.\n\nఆ సమయంలో పొదల చాటునుంచి\nదొంగల నాయకుడు బయటికి వచ్చి,\n“ఆయన తపస్సు చేసుకునే పుణ్యాత్ముడు.\nఆయన నేమీ చెయ్యకండి. నేనే దొంగను,\nనన్ను పట్టుకుపొండి!” అని దండనాయ\nకుడితో అన్నాడు.\n\nదండనాయకుడు అతని చేతులకు\nసంకెళ్ళు తగిలించి పట్టుకుపోయాడు.\n\nబేతాళు డీ కథ చెప్పి, “రాజా, నా కొక్క\nసందేహం. దొంగల నాయకుడు తనను\nచంప వచ్చినప్పుడు చెయ్యి పెట్టి నిరోధించిన\nముని దండనాయకుడు చంప వచ్చినప్పు\nడెందుకు తల వంచాడు ? తనను చంపిన\nపాపం దొంగల నాయకుడికి చుట్టుకుంటుం\nదేమో సన్న విచారం వెలిబుచ్చిన మునికి,\nఅలాటి పాపమే దండనాయకుడికి చుట్టు\nకుంటుందన్న విచారం ఎందుకు లేక\n\nపోయింది ? సర్వసంగ పరిత్యాగం చేసి\nతపస్సు చేసుకునే మునికి, రాజోద్యోగి మీద\nకన్న దొంగల నాయకుడి పైన హెచ్చు అభి\nమానం దేనికి ? ఈ ప్రశ్నకు సమాధానం\nతెలిసికూడా చెప్పక పోయావో, నీ తల పగిలి\nపోతుంది,” అన్నాడు.\n\nదానికి విక్రమార్కుడు, “మునికి పక్క\nపాతం ఏమీ లేదు. దొంగల నాయకుడు\nఆయనను చంపి ఉంటే ఆ పాపం వాడికి\nచుట్టుకునేది. కాని దండనాయకుడు మునిని\nచంపితే అతని కేమీ పాపం ఉండదు. అతని\nదృష్టిలో రాజు శాసనాన్ని బట్టి ముని\nదండ్యుడే. ఎందుకంటే ముని దండనాయ\nకుడికి దొంగ ఆచూకీ తెలిసి కూడా చెప్ప\nలేదు. కనుకనే ముని దండనాయకుడి\nచేతిలో చావటానికి సిద్ధపడ్డాడు,” అన్నాడు.\n\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)\n\nచౌలా ఏళ్ళ క్రితం పశ్చిమ సముద్రతీరాస\nకేరళ రాజ్యానికి చెందిన ఒక దీవి లక్క\nదీవులకు కొంచెం దూరంలో ఉండేది. ఆది\nచాలా పరకు రాతిమయంగా ఉండటం చేత\nఅక్కడ వ్యవసాయానికీ, అతర వృత్తులకూ\nఅవకాశం ఉండేది కాదు. కనుక ఆ దీవిలో\nనివసించే వారు ప్రధానంగా చేపలు పట్టి\nజీవించే వారూ, పశువులను పోషించే వారూ\nఅయి ఉండే వారు. అక్కడి బెస్తలలో\nకొందరు నావికులుగా వెళ్ళిపోయే వారు.\nమరికొందరు సముద్రం అడుగుకు వెళ్ళి\nముత్యవు చిప్పలూ, పగడవు రాళ్ళూ తెచ్చి\nవాటిని దీవి లోని వర్తకుల కమ్మి పాట్ట\nపోసుకునే వారు.\n\nఆ దీవిలో ఉండే ఒక ముసలి బెస్త\nవాడికి చాలా మంది కొడుకులు. వారిలో\nచాలా మంది చేపలు పట్టటంలో తండ్రికి\nసహాయం చేసి, తాము కూడా అదే వృత్తి\n\nగజ ఈతగాడు\n\nఆవలంబించారు. ఒకరిద్దరు వర్తక నౌక\nలలో పనులు సంపాదించుకున్నారు. వారిలో\nఆఖరివాడు చిన్నతనం నుంచీ ఒక విచిత్ర\nమైన ప్రకృతి కలవాడు. చేపలు తన్నుకుని\nచావటం వాడు చూడలేకపోయే వాడు.\nచిన్నతనంలో వాడు తీరానికి వెళ్ళి, తన\nతండ్రీ, అన్నలూ పట్టుకొచ్చిన చేపలను\nతట్టలలో మోసుకుపోయేటప్పుడు, ఏ చేపలో\nనైనా ప్రాణం ఉన్నట్టు కనివిస్తే దాన్ని\nవెంటనే నీటిలోకి విసిరివేసే వాడు.\nఒకొక్కక్కసారి వాడు ఇంటికి చేరే సరికి\nతట్టలో సగం చేపలు కూడా ఉండేవి కావు.\n\nఈ విధంగా వాడు భూతదయ గలిగి\nఉండటం చేత వాడికి చేపలు పట్టే వృత్తి\nఅబ్బ లేదు. కాని వాడికి సముద్రమన్నా,\nచేపలన్నా అంతులేని ప్రేమ. “ఎందుకూ\nపనికిరాని మొద్దు!” అని తల్లిదండ్రుల చేత\nతిట్లు తిని, వాడు సముద్రతీరానికి వెళ్ళి\n\nగంటల తరబడి కూర్చునే వాడు. సము\nద్రంలో ఈతలు కొట్టే వాడు. భూమి మీద\nకన్న వాడికి సముద్రం ఆడుగున ఎక్కువ\nవింతలూ, రంగులూ, ఆకర్షవంతమైన\nదృశ్యాలూ కనిపించేవి. అందుచేత వాడు\nనీటి అడుగున చాలాసేపు ఉండటం\nఆభ్యాసం చేసి, అట్టడుగు సముద్రంలో\nసంచరించటమూ, అక్కడ ఉండే వింత\nవింత చేపలనూ, పగడపు “చెట్ల”నూ,\nవిచిత్రమైన కాంతులనూ చూసి ఆనందించ\nటమూ సాగించాడు.\n\nపెరిగి పెద్దవాడయే సరికి వాడు వెళ్ళి\nవంత సముద్రపు లోతులకు వెళ్ళి, నీటి\n\nఆడుగున వాడున్నంతసేపు ఉండగల వాడు\nఆ దీవిలో ఒక్కడు కూడా లేడు. వాడికి\n“చేపమనిషి” అని అందరూ పేరు పెట్టారు.\nవాడు ఉదయమే వెళ్ళి పగలంతా సము\nద్రంలో గడిపి, చీకటి పడ్డాక ఇంటికి తిరిగి\nవచ్చి, తాను ఆ రోజు చూసిన వింత లన్ని\nటినీ తన అన్నలకు వర్ణించి చెప్పే వాడు.\nసముద్రం ఆడుగున ముణ్‌గిపోయిన పడవ\nలుండేవి. వాటి పగుళ్ళలో నీటి మొక్కలు\nపెరిగేవి. పగడపు శిలల మీద శాఖలు\nశాఖలుగా ఎర్ర, తెల్ల పగడపు “కొమ్మ”\nలుండేవి. నీటిలో ముత్యపు చిప్పలూ, నక్షత్ర\nచేపలూ, కనీ వినీ ఎరగని గాజులాటి చేపలూ,\nఎన్నో ఉండేవి.\n\nవాటన్నిటినీ వాడు పర్టిస్తూంటే అన్నలు\nవినిపించుకోక, వాడికి నిశ్చయంగా పిచ్చే\nననుకునే వారు. వాడికి గాలి సోకిందేమో\nనని వాడి తల్లి తాయెత్తులు కట్టించింది.\nకాని తాయెత్తులతే వాడి ధోరణి మారలేదు.\nపైగా వాడికి గొప్ప ఖ్యాతి వచ్చింది. “చేప\nమనిషి” అనే మాట దీవిలోని అందరి నోటా\nవినపడి, చివరకు ఆ దేశపు రాజు దాకా\nవెళ్ళింది.\n\nఅందుచేత రాజుగారు వాణ్ణి ఒకసారి\nతన భవనానికి పిలిపించాడు.\n\nవాడు రాజుగారి దర్శనానికి వెళ్ళి\nనప్పుడు రాజుగారి కూతురు, పదిహేడేళ్ళ\nపిల్ల కూడా ఆక్కడే ఉన్నది.\n\n“ ఏమిరా, నువు ఎంత లోతు సముద్రం\nఅడుగుకైనా దిగ గలపట, సముద్రాన్ని\nగాలించటంలో నీకు ఈడయిన వాడు ప్రపం\nచంలో లేడట? ఆ మాట నిజమేనా?”\nఅని రాజు అడిగాడు.\n\n“ ఇతరుల మాట నాకు తెలియదు, మహారాజా!” అన్నాడు వాడు.\n\n“ నీ శక్తి చూస్తాం!” అంటూ రాజు గారు ఆప్పటి కప్పుడే తన విహార నౌకలో తన కుమార్తెతో పాటు వాణ్ణి కూడా\n\nఎక్కించుకుని, సముద్ర మధ్యానికి నౌకను\nనడిపించి, ఒక బంగారు పాత్రను సము\nద్రంలో గిరవాటు వేసి, “దాన్ని తీసుకు\nరా!” అన్నాడు.\n\nవాడు సముద్రంలో ముణిగి, అడుగుకు\nచేరి, బంగారు పాత్రను తీసుకుంటూ,\nఆక్కడే ఉన్న పగడపు “కొమ్మ” ఒకటి\nవిరిచి పైకి వచ్చాడు. వాడా పగడపు\n“కొమ్మ”ను రాజకుమార్తె కిచ్చి, బంగారు\nపాత్రను రాజుగారి కివ్వబోయాడు.\n\n“ అది నీవే ఉంచుకో. ఇంత కన్న కష్టమైన పని చెబుతాను, చేస్తావా?” అన్నాడు రాజుగారు.\n\n“చెప్పండి, చాతనైతే చేస్తాను,”\nఅన్నాడు వాడు.\n\n“నీ వీ దీవి చుట్టూ ఉన్న సముద్రం\nదిగువ భాగమంతా తిరిగి, అక్కడి విశేషాలు\nనాకు చెప్పాలి,” అన్నాడు రాజు.\n\n“చాలా దూరం,” అన్నాడు వాడు.\n\n“నాకు తెలుసు. నీకు కావలిసినంత\nవ్యవధి తీసుకో. అవసరమైనప్పుడు విశ్రాంతి\nకూడా తీసుకో. కాని దీవిని చుట్టి, అక్కడి\nవిశేషాలు తెలుసుకోకుండా మాత్రం నా దగ్గి\nరికి తిరిగి రాకు,” అన్నాడు రాజు.\n\n“అయితే ఇక్కడే ఉండండి,” అని\nవాడు రాజకుమార్తె కేసి చూసి సము\n\nద్రంలో ముణీగాడు. వాడు తిరిగి రావటా\nనికి మూడు మాసాలు పట్టింది.\n\n“మహారాజా, మా దీవికి అడుగున\nమూడు బ్రహ్మాండమైన రాతి కొండలు\nఆధారం ఉన్నాయి. వాటి తాలూకు రాయి\nమామూలు కొండరాయి కన్న చాలా బల\nమైనది. అయితే వాటిలో ఒకటి నశించి\nపోతున్నది,” అన్నాడు వాడు రాజుగారితో.\n\n“నశించి పోతున్నదా ? ఎందుకూ ?”\nఅని రాజు అడిగాడు.\n\n“దాని దిగువ భాగంలో అగ్ని ప్రజ్వ\nరిల్లుతున్నది. అది రాతిని ధ్వంసం చేస్తు\nన్నది. ఆ అగ్ని ఉన్న ప్రాంతంలో చాలా\nమేర ఒక్క నాచు మొక్కగాని, ఒక్క\nచిన్న చేపగాని లేదు,” అన్నాడు వాడు.\n\n“నీటి అడుగున అగ్ని ఏమిటి?”\nఅన్నాడు రాజు.\n\n“మహారాజా, అది మామూలు అగ్ని\nకాదు. అది బడబాగ్ని. నీరు దాన్ని చల్లార్చ\nలేదు,” అన్నాడు వాడు.\n\n“బడబాగ్ని అనే మాట విన్నాను గాని\nఎన్నడూ చూడలేదు. కొంచెం అగ్ని తెచ్చి\nచూపించు,” అన్నాడు రాజు.\n\n“అగ్నిని తీసుకు రావటం ఎలా మహా\nరాజా?” అన్నాడు వాడు.\n\n“ నేనేం చెప్పగలను! అది నీకే తెలి యాలి,” అన్నాడు రాజు.\n\nవాడు మళ్ళీ సముద్రం అడుగుకు వెళ్ళాడు. అగ్నిని సమీపించటానికి వాడు విశ్వప్రయత్నాలు చేశాడు. చేతులూ, కాళ్ళూ, వళ్ళూ కాలాయి. వాడు కాలిన శరీరంతో విహారనౌక వద్దకు తిరిగి వచ్చి, “అగ్నిని తీసుకురావటం నాకు సాధ్యం కాలేదు, మహారాజా. ఇదుగో, దాని సాక్ష్యం!” అంటూ తన చేతులూ, కాళ్ళూ ఆయనకు చూపాడు.\n\n“ ఇప్పుడు నీ మాట నమ్మగలను. నీవు నిజంగా అపూర్వమైన ఈతగాడివే,” అన్నాడు రాజు.\n\n“ ఈసారి అగ్నిని చాలా దగ్గిరగా చూశాను, మహారాజా. అది ఒక కొండను చాలా భాగం తినేసింది. దీవికి త్వరలోనే గొప్ప ప్రమాదం రానున్నదని నానమ్మకం,” అన్నాడు వాడు.\n\nరాజుగారు వాడి మాట మీద నమ్మకం ఉంచి, ఆ దీవిలో ఉండే వారందరినీ దీవి వదిలి రావలిసిందని ఉత్తరువు చేశాడు. వారికి నివాసయోగ్యప్రదేశాలు ఏ ర్పాటు చేశాడు. దీవిని మనుమలూ, పశువులూ విడిచిపెట్టిపోయిన కొద్ది రోజులకే ఆ దీవి మీద భయంకరమైన భూకంపాలు కలిగి, ఒక మాసం రోజుల లోపల దానిలో ఒక్కొక్క భాగమే సముద్రజలం లోకి ఒరిగిపోయింది.\n\nరాజు “చేప మనిషి”ని పిలిపించి, “నీ ప్రజ్ఞ వల్ల అనేక వేల మంది ప్రాణాలు దక్కాయి. ఏమి బహుమతి కోరుకుంటావో కోరుకో,” అన్నాడు.\n\nవాడు రాజకుమార్తె కేసి చూసి, జవాబు చెప్పలేదు. తన కూతురి ఆభిప్రాయం అది వరకే తెలుసుకుని ఉన్న రాజు వాడికి ఆమె నిచ్చి పెళ్ళి చేసి, తన వద్దనే ఉంచుకున్నాడు.\n\nచురుకైనపిల్ల\n\nఒకప్పుడు వజ్రదత్తు డనే రాజు తన ప్రజల యోగకేమాలు కనుక్కుని ప్రజారంజకంగా పరిపాలించటానికి గాను తరుచు మారు వేషంలో తిరుగుతూ ఉండే వాడు. ఆయన వెంట సాధారణంగా సూక్ష్మబుద్ది ఆనే మంత్రి కూడా ఉంటూ ఉండే వాడు.\n\nఒకనాడు రాజు, మంత్రి వర్తకుల దుస్తులు ధరించి నగరు దాటి గ్రామాల వెంట తిరుగుతూండగా, ఒక గ్రామంలో ఒక గుడిసెలో నుంచి విచారకరమైన మాటలు వినిపించాయి. రాజు ఆగి ఆ మాటలు విన్నాడు.\n\n“ఏం చెయ్యాలో నాకు తోచటం లేదు. నా పల్ల ఏమీ కాదు. మీ అమ్మను ఆ ఈశ్వరుడే బతికించాలి!” అని గుడిసెలో ఎవరో అంటున్నారు.\n\nఈ మాటలు విని జాలిపడి రాజు మంత్రితో సహా గుడిసె వాకిలి వద్దకు వెళ్ళి\n\nలోపలికి తొంగి చూశాడు. లోపల ఒక పేద రైతు అరుగు పైన, నెత్తిన చేతులు పెట్టు కుని విచారంగా కూర్చుని ఉన్నాడు. గుంజ నానుకుని నిలబడి అతని కూతురు ఏడుస్తు న్నది. పక్కన చాప మీద రైతు భార్య మూలుగుతూ పడుకుని ఉన్నది.\n\nఎవరో కొత్త వాళ్ళు గడపలో కనబడటం చూసి రైతు అరుగు మీది నుంచి దిగి నిలబడ్డాడు.\n\n“నీకు వచ్చిన కష్ట మేమిటి? సాధ్యమైతే సహాయం చేస్తాను,” అన్నాడు మారు వేషంలో ఉన్న రాజు.\n\n“అయ్యా, నేను కటికపేదను. నా భార్య జబ్బుతో ఉన్నది. వైద్యం చేయించాలంటే ఇరవై రూకలు కావాలి. ఎవరైనా ధర్మా త్ములు బదులిస్తే ఒక నెల లోపల తీర్చు కుంటాను. కాని ఇచ్చే వారు లేరు. ఎంచి రినో అడిగి చూశాను. తెగ నమ్మటానికీ,\n\nతాకట్టు పెట్టటానికి నా దగ్గిర ఏమి లేదు,”\nఆన్నాడు రైతు.\n\n“నీకు కావలిసిన ఇరవై రూకలూ నేనిస్తాను. కాని నెల లోపుగా ఎలా తీరు స్త్రావు?” అని రాజు అడిగాడు.\n\n“కూలి చేసి సంపాదించే దానిలో, ఏదోవిధంగా కొంత మిగిల్చి ఇస్తాను,” అన్నాడు రైతు.\n\n“సరే, ఇరవై రూకలూ తీసుకో,” అంటూ రాజు మంత్రికి సైగ చేశాడు. మంత్రి తన వద్ద ఉన్న సంచీలో సుంచి ఇరవై రూకలూ ఎంచి ఇచ్చాడు.\n\nరైతు ఆశ్చర్యంతోనూ, కృతజ్ఞతతోనూ వాటిని తీసుకుంటూ, “తమ రెవరో, ఎక్కడుంటారో? ఈ యిచ్చిన దానికి వడ్డీ ఎంత కోరుతారో?” అన్నాడు.\n\n“పడ్డీ అవసరం లేదు. కాని సరిగా నెల రోజులకు బాకీ తీర్చాలి. ఇవాళ శుక్ల చతుర్తి. పై శుక్లచతుర్తి నాడు సాయంకాలం సూర్యాస్తమయ వేళ నగరంలో వినాయ కుడి గుడి వద్దకు డబ్బు తీసుకు రా. మేమక్కడే ఉంటాం,” అని చెప్పి రాజు మంత్రితో సహా ముందుకు సాగి వెళ్ళాడు.\n\nభగవంతుడే ఈ మనుషుల రూపంలో వచ్చి తనను ఆదుకున్నా డనుకుని రైతు\n\nతన భార్యకు శ్రద్ధగా చికిత్స చేయించాడు.\nచికిత్స ఫలించి ఆమె కోలుకుని త్వరలోనే\nమామూలు మనిషి అయింది.\n\nకాని నెల గడువు తీరే సరికి రైతు ఇరవై రూకలూ పోగు చెయ్యలేక పోయాడు. కొంచెం కొరత అయింది. తక్కువ డబ్బుతో వారి వద్దకు వెళ్ళటానికి సిగ్గేసి అతను వినాయకుడి గుడి వద్దకు వెళ్ళక, మిగతా డబ్బు కూడా చేరిన తరువాతనే వారి ఎదట పడి, డబ్బిచ్చి కేమాపణ చెప్పుకుందాం గదా అనుకున్నాడు.\n\nగడువు తీరిన మర్నాడు, శుక్లపంచమి నాడు, సాయంకాలం వేళ రాజు మంత్రి\n\nపూర్వంలాగే మారువేషాలు వేసుకుని రైతు\nగుడిసె ముందుకు వచ్చి, “ఎవరు లోపల?”\nఅని కేక వేశారు.\n\n“నేనేనండీ!” అంటూ రైతు కూతురు లోపలి నుంచి వచ్చి వాళ్ళను చూసి, “కన పడనిది లోపల బాగానే ఉంది. అంతటా వెలుగే. చీకటి ఏమి లేదు,” అన్నది.\n\nరాజు కామె మాట లేమి అర్థం కాక మంత్రి కేసి చూశాడు. మంత్రి ముఖాన చిరునవ్వు చూస్తే ఆయన కాపిల్ల మాట అర్థమైనట్టు కనబడింది.\n\n“మీ నాన్న ఎక్కడ?” అని మంత్రి ఆ పిల్ల నడిగాడు.\n\n“పైకెక్కి సూర్యదేవుడి కన్ను కప్ప బోయాడు,” అన్న దామె.\n\n“మీ అమ్మ ఏమయింది?” అని అడి గాడు మంత్రి.\n\n“బావి స్త్రంభం నీటి నుంచి డబ్బు లేరుకు రాబోయింది,” అన్న దామె.\n\n“అయితే నువ్వేం చేస్తున్నావు?” అని మంత్రి మళ్ళీ అడిగాడు.\n\n“బంగారం నుండి వెండి తీసి అగ్గిలో పెట్టాను. అన్నీ మోసే మొద్దుకు ముద్దవేసి మెరుగు పెడుతున్నా,” అన్న దామె.\n\n“మేం వస్తామని మీ నాన్నకు తెలి యదా?” అన్నాడు మంత్రి.",
            "author": "( అయిపోయింది )"
        },
        {
            "title": "పాత చెప్పులు",
            "page_start": 44,
            "pdf_page": 44,
            "content": "# పాత చెప్పులు\n\nఒక గ్రామంలో సుబ్బయ్య అనే కాపు ఒక డుండేవాడు. అతను తన కున్న కొద్ది పాలాన్ని తానే స్వయంగా చేసుకుని, అందులో కాయలూ కూరలూ పెంచి, వారాని కొకసారి బస్తీకి తీసుకుపోయి అమ్మి, బస్తీ నుంచి ఇంటికి కావలిసిన సరుకులు తెచ్చుకుని కాలకేపం చేస్తున్నాడు.\n\nబస్తీకి వెళ్ళిన ప్పుడల్లా సుబ్బయ్య అక్కడి దేవాలయానికి వెళ్ళి, తప్పక దేవుడి దర్శనం చేసుకుని మరీ ఇంటికి బయలు దేరే వాడు.\n\nఒకసారి సుబ్బయ్య బస్తీకి బయలుదేరే టప్పుడు ఉత్తకాళ్ళతో బయలుదేరాడు. కారణమేమంటే అతని పాత చెప్పులు బొత్తిగా పనికి రాకుండా అరిగి బొక్కలుపడి పోయాయి. అందుచేత అతను ఈసారి కూరలమ్మిన డబ్బులో నుంచి బస్తీలో కొత్త చెప్పులు కొనుక్కున్నాడు. వాటితోనే\n\nఅతను దేవాలయానికి పచ్చి, చెప్పులు బయట విడిచి, దేవుణ్ణి దర్శించుకోవటానికి గుడి లోపల ప్రచేశించాడు.\n\nఆ ఆలయం సమీపంలోనే కోటయ్య అనే చిల్లర అంగడి వ్యాపారస్తు డుంటున్నాడు. అతను కూడా ఆలయానికి వచ్చి, దేవుడికి దణ్ణం పెట్టుకుని, సుబ్బయ్య లోపలికి పోతూండగా తాను బయటికి వచ్చాడు. ఆలయం వెలపలికి రాగానే కోటయ్యకు సరి కొత్త చెప్పుల జత కనబడింది. లోభ స్వభావుడైన కోటయ్యకు వీలుంటే వాటిని సంగ్రహించాలని పుట్టింది. వాటిని కాళ్ళకు తొడుకుక్కన్నాడు. ఆ చెప్పులు అతని కోసమేకుట్టినట్టుగా సరిపోయాయి. కొద్ది కణాలపాటు కోటయ్య అటూ ఇటూ తిరిగాడు. ఎవరూ అతన్ని అడ్డగించ లేదు. ఆ చెప్పుల తాలూకు మనిషి ఎవడూ ఆ దాపులలేడని నిర్ధారణ చేసుకుని, కోటయ్య చెప్పుల కోసం\n\nస. జగన్నాధరావు\n\nఇంటికి వెళ్ళే పని కూడా లేదు గనక, కొత్త చెప్పులతో తిన్నగా దుకాణానికే వెళ్ళాడు.\n\nకోటయ్య బయలుదేరిన కొద్ది కణాలకే సుబ్బయ్య ఆలయంలో నుంచి వచ్చి, తన కొత్త చెప్పులు లేకపోవటం గమనించాడు. ఎవరైనా పారపాటును వేసుకుని పోయి ఉంటా రనుకోవటానికైనా మరొక జత చెప్పు లక్కడ లేవు. తన చెప్పు లేవరో దొంగతనం చేశారు. దేవుడి సన్నిధినే దొంగతనం జరిగిపోయింది! దేవుడి దర్శనం కోసం వచ్చినవాడే దొంగతనానికి పాల్పడాడు.\n\nఎంతో సాహసించి, కష్టార్జితం వెచ్చించి కొన్న కొత్త చెప్పులు పోయేసరికి సుబ్బయ్య\n\nప్రాణం చివుక్కుమన్నది. ఆ చెప్పుల జాడకనుకోక్కుండా గ్రామానికి తిరిగి వెళ్ళటానికి అతనికి బుద్ది పుట్టలేదు. అతను వేగంగా నడుచుకుంటూ అంగళ్ళ బజారు కేసి బయలుదేరాడు. కొద్ది సేపట్లోనే సుబ్బయ్యకు ముందు నడిచిపోతున్న కోటయ్య కనివించాడు. కోటయ్య కాళ్ళకున్నవి కొత్త చెప్పలే! మనిషి కూడా తనకు గుడిలో ఎదురైన మనిషిలాగే ఉన్నట్టు సుబ్బయ్యకు తోచింది. అందుచేత అతను కోటయ్య వెనకడితే, అతని దుకాణం దాకా వెళ్ళాడు.\n\nకోటయ్య దుకాణం ముందు చెప్పులు పదిలి లోపలికి వెళ్ళాడు. అప్పుడు సుబ్బయ్య ఆ చెప్పులను జాగ్రత్తగా పరీ కించి అవి తన కొత్త చెప్పలేనని రూఢి చేసుకున్నాడు. ఎందుకంటే కొనక ముందే సుబ్బయ్య ఆ చెప్పులను ఎంతో సేపు పరిశీలించి ఉన్నాడు.\n\nఈ లోపల కోటయ్య సుబ్బయ్యను గమనించి, “ఏం కావాలి? మంచి చింతపండు వచ్చింది, తీసుకుంటావా?” అని అడిగాడు. తాను కాజేసిన కొత్త చెప్పు లామనిషి వేసని కోటయ్యకు తెలియదు.\n\n“నా కేమీ అక్కర్లెదండీ. నా చెప్పుల కోసం వచ్చాను,” అన్నాడు సుబ్బయ్య.\n\nకోటయ్య గుండె గుఁటుక్కుమన్నది. కాని\nమరుక్కణమే అతను ఈ పల్లెటూరి పేద\nరైతును బుకాయించ నిశ్చయించుకున్నాడు.\nఎందుకంటే, చెప్పులు దొంగిలించిన లాభం\nకంటే, ఈ చిన్నకారు మనిషి చేత దొంగ\nఅనిపించుకోవటం వల్ల కలిగే పరువు నష్టం\nచాలా హెచ్చు. అందుచేత కోటయ్య గుడ్లు\nరిమి, “ఏమన్నావురా ?” అన్నాడు.\n\nసుబ్బయ్య ఏమీ బెదరలేదు. అతను\nమర్యాదగానే, “మీరు గుడి నుంచి వస్తూ\nఏమరుపాటున వాటిని తొడుక్కొచ్చి\nఉంటారు. నా చెప్పులు నేను తీసుకుపోతా,”\nఅంటూ చెప్పుల్లో కాళ్ళు పెట్టబోయాడు.\n\n“నీ చెప్పులు నేను కాజేశానంటావా ? నాకు దొంగతనం అంట గడతావుట్రా ? మంచి ఎత్తేవేశావే !” అన్నాడు కోటయ్య పెద్దగా గొంతెత్తి.\n\n“మీకు దొంగతనం అంట గట్టానా ? చెప్పులు నావన్నాను,” అన్నాడు సుబ్బయ్య.\n\nఆ చెప్పులు తనవని సుబ్బయ్య రుజువు చేసుకోగలడని కోటయ్యకు తోచలేదు. అదీ గాక, తాను ఆ చెప్పులు సుబ్బయ్య వయి ఉంటాయని ఒప్పకుంటే, పది మందీ తిరుగుతున్న చోట తాను దొంగతనం చేసి నట్టు ఒప్పకున్నట్టే అవుతుంది. వీధిన\n\nవెళ్ళే వాళ్ళు కొందరు ఆగి, జరిగేదంతా\nవింటున్నారు కూడా.\n\n“పోరా దొంగ వెధవా!” అని కోటయ్య\nసుబ్బయ్యను దుకాణంలో నుంచి బయటికి\nగెంటబోయాడు.\n\nసుబ్బయ్య, “నా చెప్పులు! నా కొత్త\nచెప్పులు!” అని కేకలు పెట్టాడు. మరింత\nమంది చేరారు. ఆ చెప్పులు ఎక్కడ కొన్నా\nవని కొందరు సుబ్బయ్య నడిగారు. వీధిన\nవెళ్ళే మాదిగవాడి దగ్గిర కొన్నానని\nసుబ్బయ్య చెప్పాడు.\n\n“చూడవోయ్, ఆ చెప్పులు నీపని నువు\nరుజువు చేసుకోలేవు. అవతల పెద్దమనిషి\n\nతన వంటున్నాడాయె. ఆందుచేత అది మధ్యవర్తులు పరిష్కరించే విషయం కాదు. న్యాయాధికారి వద్దకు వెళ్ళి, ఫిర్యాదు చెయ్యి. ఆ తరువాత ఏమైతే అది అవు తుంది,” అని నలుగురూ చేరి సుబ్బయ్యకు సలహా ఇచ్చారు.\n\nసుబ్బయ్య ఆ సలహా నను సరించి న్యాయాధికారి వద్దకు వెళ్ళి, తన కొత్త చెప్పులను ఫలానా కోటయ్య అనేదుకాణ దారు కాజేసినట్టు ఫిర్యాదు చేశాడు. న్యాయాధికారి కోటయ్యను చెప్పులతో సహా పిలిపించాడు. చెప్పులు ఇద్దరి కాళ్ళకూ సమంగా సరిపోయాయి. ఇద్దరికీ సాకులు\n\nలేరు. “వెధవ చెప్పులు కొనటానికి కూడా సాకులను పక్క నుంచుకోవాలంటే నాలాటి వ్యాపారస్తుడు బతకగలడా?” అని కోటయ్య ఎద్దేవా చేశాడు.\n\nఇద్దరిలోనూ ఒకరు దొంగ అన్నది న్యాయాధికారికి రూఢి అయింది. “మీ రిద్దరూ మీ అరిగిపోయిన పాత చెప్పులు తెస్తే ఈ చెప్పు లెవరివైనదీ నేను తీర్పు చెబుతాను,” అన్నా డాయన.\n\n“నేను అరిగిపోయిన చెప్పులుంచు కుంటానుటండీ? వాటిని అప్పుడే ఇలాటి పేదవాడికి దానం చేసేశాను,” అంటూ కోటయ్య సుబ్బయ్యను చూపాడు.\n\nసుబ్బయ్య మట్టుకు, “నా పాత చెప్పులు రేపు తెచ్చి తమకు చూపిస్తాను. నాకు తమరు న్యాయం చెయ్యాలి. పేదవాణ్ణి!” అన్నాడు దీనంగా.\n\n“అలాగే చెయ్యి. నీ పాత చెప్పలే చాలు నిజం తెలుసుకోవటానికి,” అన్నాడు న్యాయాధికారి. దొంగతనం చేసినది కోటయ్యే సన్న అనుమానం న్యాయాధికారికి అప్పుడే కలిగింది.\n\nకోటయ్య పాత చెప్పులు ఏమంత పాతవి కావు. వాటిని ఇంకా చాలాకాలం వాడ వచ్చు. వాటిని న్యాయాధికారి చూస్తే,\n\n“ఈ చెప్పు లింకా గట్టిగా ఉండగానే కొత్తవి కొన్నావే?” మని ఆడుగుతాడు.\n\nఅందుచేత కోటయ్య తన పాత చెప్పులను ఎవరికో ఇచ్చినట్టు బొంకాడు. తన దాతృత్వాన్నీ, సుబ్బయ్య పేదతనాన్నీ న్యాయాధికారికి ఎత్తి చూపటానికి కూడా అతను ప్రయత్నించాడు.\n\nకోటయ్యా, సుబ్బయ్యా వెళ్ళిపోగానే న్యాయాధికారి కొత్వాలు ను పిలిపించి, “ఫలాని కోటయ్య అనే వ్యాపారస్తుడి వెంట రహస్యంగా ఒక మనిషిని ఉంచండి. అతను ఈ రాత్రికి ఫలాని గ్రామం వెళ్ళి అక్కడ ఒక చిన్న దొంగతనం చేసే అవకాశం ఉన్నది,” అని చెప్పాడు.\n\nన్యాయాధికారి ఊహించినట్టుగా కోటయ్య సుబ్బయ్య పాత చెప్పులను తస్కరించ టానికే నిశ్చయించాడు. కోతిపుండు బ్రహ్మ రాకేసి అయినట్టయింది. సుబ్బయ్య ఆ చెప్పులు తన వన్నప్పుడే వాటిని వాడి మొహాన పారేస్తే పోయేది. బజారులో పది మందీ దొంగ అని పోతారని భయపడి తాను సుబ్బయ్యను బుకాయించాడు. రేపు న్యాయ స్థానంలో దొంగ అనిపించుకుంటే ఇక ఆ బస్తీలో తనకు మంచి నీరు కూడా పుట్టదు. అందుచేత కోటయ్య ఎంత అవస్తృ\n\nపడి అయినా సరే సుబ్బయ్య పాత చెప్పులు సంగ్రహించ దలిచాడు.\n\nకోటయ్య సుబ్బయ్య వెనకనే బయలు దేరి చీకటి పడినాక వాళ్ళ గ్రామం చేరు కున్నాడు; సుబ్బయ్య ఇంటి పక్కనే నక్కిలోపల జరిగే సంభాషణ విన్నాడు. సుబ్బయ్య తన భార్యకు జరిగిన దంతా చెప్పి, “నా పాత చెప్పులను ఎక్కడ ఉంచావు? వాటిని రేపు న్యాయాధికారికి చూపిస్తే గాని నా కొత్త చెప్పులు నాకు రావు!” అన్నాడు.\n\n“ఇంటి వెనక చూరు కింద దాచాను,” అన్నది సుబ్బయ్య భార్య.\n\nచంద్రమామ\n\nఈ రహస్యం తెలియగానే కోటయ్య ఆ పాత చెప్పుల కోసం వెతికి వాటిని తీసుకుని బస్తీకి పోతూ, దారిలో ఒక పాటలో వాటిని విసిరిపుచ్చుకు గిరవాటు వేశాడు.\n\nఅతనీ పని చేసిన మరుక్కణం నలుగురు దొంగలు అతన్ని పట్టుకుని, అతని వేళ్ళ ఉంగరాలు లాకుని పారి పోయారు.\n\nమర్నాడు న్యాయస్థానానికి కోటయ్యలాగే సుబ్బయ్య కూడా వట్టి చేతులతో హజరయాడు. “నీ పాత చెప్పులు తెచ్చావా?” అని న్యాయాధికారి అడిగితే అతను, “అవినిన్న సాయంకాలం కూడా ఇంటి చూరు కింద ఉన్నాయి. తెల్లవారి ఎంత వెతికినా దొరక లేదు,” అన్నాడు.\n\nన్యాయాధికారి ఒక భటుడికి సంజ్ఞచేయగా వాడికపాతచెప్పులజతతెచ్చాడు. సుబ్బయ్య వాటిని గుర్తించి, “అవే నా చెప్పులు,” అన్నాడు ఆశ్చర్యంతో.\n\nవాటిని చూసి తెల్లమొహం వేసిన కోటయ్యతో న్యాయాధికారి, “ఈ చెప్పులను ఒక పాటలో పారేసిన మనిషిని దొంగలు నిన్న రాత్రి దోచారు. మీ వస్తువు లేమీ పోలేదుగద?” అని అడిగాడు.\n\nకోటయ్య మాటలు తడబడుతూండగా, “లేదే,” అన్నాడు.\n\nన్యాయాధిపతి ఒక పాట్లంలో నుంచి ఉంగరాలు తీసి, “ఇవి మీ ఉంగరాల్లాగే ఉన్నాయి? వీటినే దొంగలు పాత చెప్పుల దొంగ నుంచి లాకున్నారు,” అన్నాడు.\n\nకోటయ్య దొంగతనం బయట పడి పోయింది. అతను కొత్త చెప్పులు దొంగి లించినందు కొక జరిమానా, పాత చెప్పులు దొంగిలించి సందుకు అంతకు రెట్టింపు జరి మానా చెల్లించుకుని, చెప్పుల దొంగ అని శాశ్వతమైన కీర్తి తెచ్చుకున్నాడు.\n\nసుబ్బయ్య ఎలాగైతేనేం తన కొత్త చెప్పులను తిరిగి సంపాదించుకున్నాడు."
        },
        {
            "title": "కుడువ పెట్టిన కణితి",
            "page_start": 50,
            "pdf_page": 50,
            "content": "## కుడువ పెట్టిన కణితి\n\nజపాను దేశంలో కొండల మీద అరణ్యాల మథ్య ఒక చిన్న గ్రామం ఉండేది. ఆ గ్రామంలో అందరూ కట్టెలుకొట్టి జీవించే వాళ్ళే. ఆ గ్రామంలో ఇద్దరి గవదలకు పెద్ద పెద్ద కణుతు లుండేవి. ఒకడికి కుడి చెంపనా, రెండోవాడికి ఎడమ చెంపనా ఈ కణుతు లుండేవి. అందుచేత మిగిలిన కట్టెలుకొట్టే వాళ్ళందరూ వాళ్ళను “కుడి చెంపా”, “ఎడమ చెంపా” అని పిలిచే వాళ్ళు.\n\n“కుడి చెంప” అనే వాడు సజ్జనుడు, స్నేహపాత్రుడు; ఒకరిని చూసి ఓర్చలేక పోవటమన్నది వాడి కేకోశానా లేదు. చెంపన కణితి ఉన్నప్పటికీ, దానికి చికిత్స ఏమీలేదు గనక మనసును సరిపెట్టుకుని, పెళ్ళాడి, తన భార్యతో సుఖంగా కాపరం చేస్తున్నాడు.\n\n“ఎడమ చెంప” అలా కాదు. వాడికి “కుడి చెంప” మీద తప్ప మిగిలిన గ్రామస్తు లందరి మీదా అసూయే. మళ్ళీ అందరి సహాయమూ కోరే వాడు, ఏది కావలిసినా అడిగి తీసుకునే వాడు; అయినా అందరి మీదా కసిగా ఉండే వాడు. “కుడి చెంప” తనలాగా ఒంటరి జీవితం జీవించి, ఇంటి పనులన్నీ తానే చేసుకోవటం లేదని “ఎడమ చెంప” కు అప్పుడప్పడూ అసూయ కలుగు తూనే ఉండేది; కాని మిగిలిన వాళ్ళ పైన ఉన్నంత కసి “కుడి చెంప” మీద ఉండేది కాదు. తన కేదన్నా చీపురో, చాటో కావలిసి వస్తే అరువుకు “కుడి చెంప” ఇంటికే వెళ్ళేవాడు. తనకు కావలిసిన వస్తు వేదో తీసుకుంటూ, “వస్తువైతే మీ రిచ్చారు గాని, చాకరీ అంతా నేనే చేసుకోవాలి! ఆడ దిక్కులేని సంసారం!” అని పాడిచి నట్టుగా అనే వాడు. వాడి అసూయను “కుడి చెంపా”, వాడి భార్యా పట్టించుకునే వారు కారు.\n\nఒకనాడు \"కుడి చెంప\" తన రంపమూ,\nగొడ్డరీ, తాళ్ళూ తీసుకుని కట్టెలు కొట్టటానికి\nకొండ ఎగువన ఉన్న అరణ్యంలోకి\nవెళ్ళాడు. వాడు మోయగలిగినన్ని కట్టెలు\nకొట్టి, మోపుకట్టి, తన పనిముట్లు తీసుకుని\nగ్రామానికి దిగి పోటోతుండగా, పెళ్లపెళా\nర్భాటాలతో వాన సాగింది. అది మామూలు\nవానకాదు, ప్రచండమైన గాలివాన. కొండల\nమీద అక్కడక్కడా పిడుగులు పడసాగాయి.\nఆకాశాన మెరుపులు మెరిశాయి. ధారా\nపాతంగా వర్షం కురిసింది.\n\n\"కుడి చెంప\" కు పరిగెత్తిపోయి ఇంట్లో\nపడాలనే ఉన్నది గాని, నెత్తిన పెద్ద బరు\n\nవున్నది. ఆప్పటికీ పరుగు ప్రారంభించాడు.\nకాని చెట్లు కూలుతున్నాయి. వాడికి పోలే\nనని భయం పట్టుకున్నది. అయితే అదృష్ట\nవశాత్తూ సమీపంలో వాడి కొక బ్రహ్మండ\nమైన దేవదారు చెట్టులో పెద్ద తెర్ర కన\nబడింది. వాడు చప్పున అందులోకి దూరాడు.\nతెర్ర విశాలంగా ఉన్నది. లోపల పాడిగా\nఉన్నది. వాడు తన మోపును దించుకుని,\nగొడ్డరీ, రంపమూ ఒక పక్కన పెట్టి,\nసుఖంగా కూర్చుని ఒక నిద్ర కూడా తీశాడు.\n\nసూర్యాస్తమయం వేళకు గాలి వాన\nనిలిచిపోయింది. ఇక బయలుదేరవచ్చు\nననుకుని, “కుడి చెంప” తన కట్టెల\nమోపు ఎత్తుకుని, పనిముట్లు తీసుకుని ఇంటి\nదారి పట్టాడు. పూర్తిగా చీకటిపడేలో గా\nఅరణ్యం దాటాలన్న ఉద్దేశంతో వాడు సాధ్య\nమైనంత వేగంగానే నడిచాడు. అయినా\nమధ్య దారిలోనే చీకటి పడింది. వాడు దారి\nతప్పుతానేమోనన్న భయంతో, దారి ఎంత\nదూరం కనిపిస్తున్నదో చూడటానికి తల\nఎత్తే సరికి దూరాన ఒక దివిటీ కనబడింది.\nఅది చూసి వాడు, ఎవరై ఉంటారా అని\nఆశ్చర్యపడుతుండగా దాని పక్కన మరొక\nదివిటీ, దాని వెనకనే ఇంకా అనేక\nదివిటీలూ కనపడ్డాయి.\n\nతన గ్రామం వాళ్ళే అయి ఉంటారనీ,\nతాను అరణ్యంలో చిక్కుపడి పోయి\nఉంటాడన్న భయంతో దివిటీలు వేసుకుని\nవస్తున్నారనీ అనుకుని వాడు, “ఆగండి,\nఆగండి! నే వచ్చేస్తున్నాను!” అని కేక\nపెట్టాడు. కాని దివిటీలు ఆగలేదు, జవాబు\nకూడా రాలేదు. వాడు మళ్ళీ కేక పెట్టాడు.\nదానికి జవాబు లేదు.\n\nదివిటీలు మరింత సమీపం అయే సరికి\n“కుడి చెంప”కు భీతి కలిగించే విషయం\nఒకటి కంటబడింది—దివిటీలు వాటంతట\nఅవే వస్తున్నాయి! వాటిని పట్టుకున్న\nమనుషుల జాడలేదు! అవి కొరివిదయ్యాలు\n\nకావచ్చు, పిశాచాలూ, భూతాలూ, ఏవైనా\nకావచ్చు. పట్టరాని భయంతో “కుడి చెంప”\nవెనక్కు తిరిగి, వచ్చినదారే పట్టి పరిగెత్త\nసాగాడు. ఎగువమార్గం కావటంచేత పరుగు\nమరింత కష్టమయింది. వాడు నెత్తి మీద\nఉన్న కట్టెలమోపు ఒక పక్క గిరవాటు\nవేసి, తిన్నగా చెట్టు తొర్ర వద్దకు చేరుకుని,\nఆందులో దాక్కున్నాడు.\n\nదివిటీలు కూడా ఆ చెట్టు సమీపంలో\nఉన్న ఖాళీ స్థలంలోకే వచ్చి నిలిచాయి.\nఅప్పుడా దివిటీలను పట్టుకున్న ఆకారాలు\nకొంతవరకు స్పష్టంగానే కనిపిస్తున్నాయి.\nఒక దానికి కప్ప తల, ఒక దానికి పక్షి\n\nకాళ్ళు, మరొకదానికి జింక పాదాలు, మరొక దానికి ఎలుగుబంటి తల—అన్నిటిలోనూ మనిషి లకేణాలూ, పశువుల లకేణాలూ కలిసి ఉన్నాయి.\n\n“మంట చెయ్యండి!” అన్న కేక విని పించింది.\n\n“పాడికట్టెల కట్ట దొరికింది, అదృష్టం!\nఎవరో పారేసుకున్నారు,” అని ఇంకొక కంఠం అన్నది. కేణంలో మంట తయారయింది. ఆకారాలన్నీ మంట చుట్టూ వలయంగా ఏర్పడి, దివిటీలు పైకెత్తి నృత్యం చేయసాగాయి. వాటి సరదా చూస్తూన్న కొద్దీ “కుడి చెంప” కు వాటిని చూస్తే భయం\n\nపోయింది. అవి ఒకరికి హాని చేసేవిలాగా కనిపించలేదు. అతను చెట్టు తొరలో నుంచి బయటికి వచ్చాడు. “మనిషి! మనిషి!” అని అవి అనందంతో కేకలు పెట్టాయి.\n\n“ఎవరు నీవు? ఏం పని చేస్తావు?” అని ఒక ఆకారం అడిగింది.\n\n“నేను కట్టెలు కొట్టేవాణ్ణి. నేను కొట్టిన కట్టెలే మీరు చలిమంట వేసుకుంటున్నారు. నా పేరు ‘కుడి చెంప’. ఈ కణితి చూడండి,” అన్నాడు “కుడి చెంప.”\n\n“ఈ కణితి ఎంత అందంగా ఉందో!” అన్న దొక ఆకారం.\n\n“మీ రెవరు?” అన్నాడు “కుడి చెంప.” ఆ ఆకారాలు తన కణితి చూసి ఆనందించి నందుకు ఆశ్చర్యపడి.\n\n“మేము భూతాలమూ, ప్రేతాలమూ, పిశాచాలమూ, ఏదీ కాము. మేమసలు ఈ లోకం వాళ్ళమే కాము,” అన్నాయి ఆకారాలు.\n\n“మీ నృత్యం చాలా బావుంది. మా కట్టెలు కొట్టే నృత్యం ఇంకో మాదిరిగా ఉంటుంది,” అన్నాడు “కుడి చెంప”.\n\n“కట్టెలు కొట్టే నృత్యమా? ఏదీ, చేసి చూపించు, మేము కూడా ఆనందిస్తాం!” అన్నాయి ఆకారాలు.\n\n“కుడి చెంప” ఒక చేత గౌడ్డలీ, ఇంకొక చేత రంపమూ పట్టుకుని, వాటితో కట్టెలు కొట్టటమూ, కొమ్మలు కోయటమూ అభినీస్తూ, చాలా నాజూకుగా కట్టెలు కొట్టే నృత్యం చేసి చూపించాడు.\n\nఆ ఆకారాలు పరమానందం చెంది, చప్పట్లు చరిచి, ఈలలు వేసి “కుడి చెంప”ను ప్రోత్సహించాయి.\n\n“భలే నృత్యం! మాకు కూడా నేర్పు!” అని అవి కేకలు పెట్టాయి.\n\n“చాలు, చాలు! తెల్లవార వస్తున్నది! ఇక మనం వెళ్ళాలి,” అన్నది మనిషి ముఖం గల ఆకారం.\n\n“రేపు రాత్రికి ఇక్కడికే రా! తప్పక వస్తావు కదా?” అన్నాయి మిగిలిన ఆకారాలు.\n\n“వస్తాను. వచ్చి మీకు మానృత్యం నేర్పుతాను,” అన్నాడు “కుడి చెంప” చాలా సంతోషంగా.\n\n“ఊరికే మాట అనటం కాదు. నీ వస్తు వేదైనా కుదవపెట్టి మరీ వెళ్ళు,” అన్నది మనిషి ముఖం.\n\n“ఆతని రంపం, గౌడ్డలీ తీసుకుందాం!” అన్నాయి మిగిలిన ఆకారాలు.\n\n“అటువంటివి పోతే లక్ష్యం చేస్తాడా? ఇదుగో ఈ కణితి తీసుకుందాం!” అంటూ\n\nమనిషి ముఖం గల ఆకారం కట్టెలు కొట్టే వాడి కుడి చెంపన ఉన్న కణితిని పుణి కింది. ఆ కణితి కాస్తా దాని చేతిలోకి ఊడి వచ్చింది. అంతలోనే ఆకారాలన్నీ అదృ శ్యమైపోయాయి.\n\n“ కుడి చెంప ” తన ముఖం రెండు పక్కలా తడువుకున్నాడు. రెండు పక్కలూ నున్నగా, ఒకే విధంగా ఉన్నాయి. ఎన్నేళ్ళు గానో ఉన్న కణితి కాస్తా మంత్రించినట్టు పోయింది. వాడు తన అనుభవాన్ని తానే నమ్మలేకుండా ఇంటిదారి పట్టాడు.\n\nవాడు ఇంటికి చేరుకున్నాక వాడి భార్య మరింత ఆశ్చర్యపడింది. వాడు ఆమెతో\n\nజరిగినదంతా చెప్పాడు. ఆ సమయంలోనే “ ఎడమ చెంప ” అక్కడికి వచ్చాడు. “ కుడి చెంప ” కుండిన కణితి పోవటం చూసి వాడికి పట్టరాని అసూయ కలిగింది. సంగతంతా విన్నాక వాడు “ కుడి చెంప ”తో, “ ఈ రాత్రికి నన్ను వెళ్ళనీ. నేను కూడా నా కణితి పోగొట్టుకుంటాను,” అన్నాడు.\n\n“ అయితే ఈ రాత్రికి నీపు వెళ్ళు. కాని, పస్తానని మాట ఇచ్చాను గద, రేపు రాత్రికి తప్పక వస్తానన్నానని వాళ్ళతో చెప్పు. లేక పొతే మర్యాదగా ఉండదు,” అన్నాడు “ కుడి చెంప ”.\n\nఆ రాత్రి “ ఎడమ చెంప ” వెళ్ళి తొరలో కూచున్నాడు. చీకటిపడగానే వాడు కట్టెలు పోగుచేసి ఆ ఆకారాల కోసం మంట వేసి సిద్ధంగా ఉన్నాడు. ఆకారాలు అర్ధ రాత్రి దాకా రాలేదు. అవి వస్తూనే, “ మన కోసం ఎవరో మంట చేశారు. కాని ఆ వచ్చిన వాడు ‘ కుడి చెంప ’ కాడు,” అన్నాయి. అవి మంట చుట్టూ సృత్యం చేస్తూంటే “ ఎడమ చెంప ” తొరలో నుంచి బయటికి రావటానికి భయపడ్డాడు.\n\nనృత్యం పూర్తి కాగానే వాడు తొరలో నుంచి బయటికి వచ్చి ఆ వింత ఆకా రాలకు కనబడ్డాడు.\n\n“ నీ వెవరు ? ‘ కుడి చెంప ’ ఎందుకు రాలేదు ? వస్తానని మాట ఇచ్చాడే ?”\n\nఆన్నది మనిషి ముఖం.\n\n“ రేపు వస్తా నన్నాడు. మీతో చెప్పఁ మన్నాడు,” అన్నాడు “ ఎడమ చెంప”, భయపడుతూ.\n\n“‘ కుడి చెంప ’ మాకు కట్టెలు కొట్టే సృత్యం నేర్పుతా నన్నాడు,” అన్నది మనిషి ముఖం.\n\n“ ఆ సృత్యం నాకూ వచ్చు. నేనే నేర్పుతాను,” అన్నాడు “ ఎడమ చెంప ”.\n\n“ ఏదీ చేసి చూపించు,” అన్నాయి ఆకారాలు.\n\n“ ఎడమ చెంప ” కట్టెలు కొట్టే సృత్యం ప్రారంభించి, “ ఇదుగో ఇలా గొడ్డలి ముందుకు చాచి, ఇలా ఒక అడుగు ముందుకు వేసి—” అని వివరించ సాగాడు.\n\n“ వివరాలు తరవాత చూద్దాం. ముందు సృత్యం చేసి చూపించు. నిన్ను చూస్తూ\n\nమేమందరమూ నేర్పుకుంటాం,” అన్నది మనిషి ముఖం.\n\n“ ఎడమ చెంప ” సృత్యం అంతా చేశాడు. కాని ఆకారాలలో ఎలాటి చల నమూ లేదు. అవి చప్పట్లు కొట్టలేదు, ఈలలు వెయ్యలేదు.\n\n“ నీ సృత్యం ఏమీ బాగా లేదు. ‘ కుడి చెంప ’ చక్కగా చేశాడు. కాని ఆతను మమ్మల్ని నమ్మించి మోసపుచ్చాడు. ఇదుగో, ఆతను కుదవబెట్టిన కణితి ఆతనికి తిరిగి ఇచ్చెయ్యి,” అంటూ మనిషి ముఖం తన చేతిని వాడి కుడి చెంపకు తాకించింది. “ ఎడమ చెంప ” కు కుడి వైపున కూడా పెద్ద కణితి ఏర్పడింది.\n\n“ ఈ కణితి నాకు వద్దు. రేపు ‘ కుడి చెంప ’ వచ్చినప్పుడు వాడికే ఇవ్వండి,” అని “ ఎడమ చెంప ” గోలెత్తాడు.\n\n“ తెల్లవార వచ్చింది. పదండి, పదండి!” అంటూ ఆకారాలు గాలిలో కరిగిపోయాయి."
        },
        {
            "title": "విజయ ఘోష",
            "page_start": 57,
            "pdf_page": 57,
            "content": "# విజయ ఘోష\n\nపూర్వం విభాండకు డనే రాజుండే వాడు.\nఆయన గొప్ప బలశాలి. యుద్ధ మంటే\nఆమితోస్సాహం గల వాడు. దానికి తోడు\nయుద్ధ విద్యలో ఆరితేరిన వాడు. అందు\nచేత ఆయన చీటికీ మాటికీ ఇరుగుపారుగు\nరాజులతో ఏదో ఒక సాకు మీద యుద్ధానికి\nతరలిపోయి, యుద్ధం చేసి శత్రువులను\nచిత్తుగా చావగొట్టి వస్తూండే వాడు. దాదాపు\nప్రతి మాసమూ ఏదో ఒక దండయాత్ర చేసి\nవిభాండకుడు విజయ దుందుభి మోగిస్తూనే\nఉండే వాడు.\n\nఒకవేళ ఏ నెలగానీ యుద్ధం జరగక\nపోతే విభాండకుడు సైన్యసమేతుడై అర\nణ్యానికి వెళ్ళి వన్యమృగాలను వేటాడి,\nవిజయ ధ్వానాలు చేసుకుంటూ ఇంటికి\nతిరిగివచ్చే వాడు.\n\nఆస్తమానమూ విజయదుందుభి మోగు\nతూండటమూ, నగరమంతటా విజయ\n\nధ్వానాలు మిన్ను ముట్టుతూండటమూ\nఆయనకు గొప్ప సరదా.\n\nఆయన వద్ద ఉండే విజయ దుందుభి\nప్రచండమైనది. ఇది గాక విజయ ధ్వానాలు\nచెయ్యటానికి ఆయన వెంట భేరీలూ,\nడప్పలూ, డోళ్ళూ ఉండేవి. వీటన్నిటివల్లా\nఉప్పతిల్లే ఘోష మహా దారుణంగా\nఉండేది. ఎడ తెరిపి లేకుండా సాగే\nఈ ఘోషకు పేదవాళ్ళ గుడిసెలు కూలి\nపోతూండేవి. పచ్చిగోడలు బీటలు పడేవి.\nజనానికి మతులు పోయేవి. చాలా మందికి\nఆసలు నిర్దేశించి కాదు.\n\nకాని అందరి కన్న బాగా దెబ్బ తిన్న\nవాళ్ళు కుమ్మరులు. వాళ్ళ ఇళ్ళ సమీ\nపంగా రాజు, ఏ యుద్ధం నుంచో, వేట\nనుంచో తిరిగివస్తూ, విజయ ఘోష చేసు\nకుంటూ వెళ్ళినప్పు డల్లా వాళ్ళు తయారు\nచేసిన మట్టి పాత్రలు పగుళ్ళు చూపేవి.\n\nఎంతో శ్రమ పడి చేసిన పని అంతా పాడై పొయేది. ఈ బెడద లేకుండా వాళ్ళకు ఏ నెలా గడిచేది కాదు.\n\nఇలాటి పరిస్థితిలో వాళ్ళు కూడ బలు క్కుని, మంత్రిగారిని దర్శించి, రాజుగారి విజయ ఘోష వల్ల తమ వృత్తి సాగ కుండా ఉన్నదని మొరపెట్టుకున్నారు. మంత్రిగారు రాజుగారి అభిప్రాయం తెలుసు కుంటానని వారికి మాట ఇచ్చి, చల్లగా వారి మొర రాజుగారికి అందజేశాడు.\n\nరాజుగారు మంత్రి చెప్పినది విని మండి పడి, “ కుమ్మరి వెధవల కోసం విజయ దుందుభి మోగించటం మానుతామా ? తమ\n\nవృత్తి చేసుకోలేకపోతే ఇంకో వృత్తి చేసుకో మను, లేదా దేశం విడిచి పామ్మను !” అని మంత్రితో అన్నాడు.\n\nమంత్రి కుమ్మరుల కీ మాట చెప్పి, “ఇంకొకసారి ఇలాటి మాట అన్నారంటే రాజుగారు మిమ్మల్ని నిలువునా చీల్చేస్తారు. పాండి,” అన్నాడు.\n\nకుమ్మరులు హతాశులైనారు. వారు ఏక గ్రీపంగా నిశ్చయించుకుని దేశం విడిచి మరొక దేశానికి వెళ్ళి ఆక్కడ తమ వృత్తి సాగించుకున్నారు.\n\nకాని ఆ సమస్య అంతటితో పొలేదు. మట్టి పాత్రలు వాడుకునే పేద ప్రజలకు\n\nబతుకు దుర్భరమయింది. కుండలు లేక\nవాళ్ళు వంట చేసుకో లేరు, నీరు తెచ్చుకో\nలేరు. ఆ రకం ప్రజలు కూడా దేశం వదిలి\nపోవలిసి వచ్చింది.\n\nకుమ్మరులు లేకపోవటంతో, రాజ్యం\nలోని వైద్యులకు కూడా చెయ్యి పడి\nపోయినట్టయింది.\n\nవాళ్ళు పుటాలు పెట్టాలంటే ప్రమిదెలు\nకావాలి, కషాయాలు కాచటానికి\nమూకుళ్ళూ, కుండలూ కావాలి. మట్టి\nపాత్రలు లేకుండా వారికి జరగదు.\n\nదేశం నుంచి కుమ్మరులు వెళ్ళి పోవటం\nచేత జీవితం ఎంత తారుమారయినది\nరాజుకు తెలియదు. ఆయనకు మళ్ళీ ఒక\nయుద్ధం దొరికింది. ఆయన జయభేరి\nమోగించి యుద్ధానికి వెళ్ళి, యుద్ధంలో\nశత్రువును జయించినప్పటికీ బాగా గాయ\nపడి విజయ ఘోషలు చేసుకుంటూ రాజ\nభవనానికి తిరిగి వచ్చాడు.\n\nరాజుగారికి కలిగిన గాయాలకు\nమందులూ, పూతలూ వేయటానికి వైద్యు\nలను పిలిపించారు. కాని వారి వద్ద ఆవసర\nమైన మందులు లేవు. “మహారాజా, మాకు\nకుండలూ, మూకుళ్ళూ దొరకని కారణం\nచేత చాలా ఔషధాలు తయారు చేయలేని\nస్థితిలో ఉన్నాం. మా వైద్య వృత్తి సగం\nకుమ్మరులతోనే పోయింది,” అని వైద్యులు\nమొరపెట్టుకున్నారు.\n\nచికిత్స లేని కారణం చేత రాజుగారి\nగాయాలు ముదిరి ఆయనను మంచంలో\nపడేశాయి. పరిస్థితి విషమించేటట్టు కన\nబడింది. ఆ స్థితిలో ఆయన కళ్ళు తెరిచి\nకుమ్మరులను మళ్ళీ పిలిపించాడు. వారు\nవచ్చి కుండలు చేసిన మీదట వైద్యులు\nఔషధాలు తయారు చేసి రాజుగారికి\nచికిత్స చేశారు.\n\nఆ తరువాత ఆ దేశంలో విజయ ఘోష\nచాలా వరకు శాంతించింది.\n\nసుందరకొండు\n\nలంక అంతా పరశురామ ప్రీతి చేసిన హనుమంతుడు అశోకవనంలో ఉన్న సీత వద్దకు తిరిగి వచ్చి, ఆమెకు సమస్కారం చేసి, “నా అదృష్టం చేత నీ కేమీ అపాయం కలగలేదు. రాముడు త్వరలోనే వానరు లనూ, భల్లూకాలనూ వెంట బెట్టుకుని వస్తాడు. నాకు సెలవిప్పించు,” అన్నాడు.\n\nఆతను ఆమె వద్ద సెలవు పుచ్చుకుని అరిష్టమనే పర్వతం పైకి ఎక్కి సముద్రం పైకి చూసి తన శరీరాన్ని పెంచాడు. అతను ఒక్కసారి బలంగా తొక్కగానే ఆ పర్వతం లోని శిలలు పిండి అయాయి; అందులో ఉండే మృగాలన్నీ భయపడి చెల్లాచెదరుగా పరిగెత్తాయి. హనుమంతుడు అవతలి ఒడ్డుకు ప్రయాణమైన వాడై ఆకాశంలోకి లేచాడు.\n\nఆతను మేఘాల మధ్య కనిపిస్తూ, మాయ మవుతూ, సముద్రంలో వెళ్ళే ఓడలాగా గాలిలో తేలిపోతూ, సముద్రాన్ని లంఘించాడు. త్వరలోనే అతనికి అంతదూరాన మహేంద్ర పర్వతం కనబడింది. దాన్ని చూస్తూనే అతను ఉత్సాహంతో గట్టిగా సింహ నాదం చేశాడు.\n\nహనుమంతు డెప్పుడు వస్తాడా అని ఆత్రంగా ఎదురు చూస్తున్న అంగదుడు మొదలుగాగల వానరులకు ఆ సింహ నాదం విని పరమానందమయింది. అందరికీ పెద్ద వాడయిన జాంబవంతుడు వానరులందరినీ చేరదీసి, “మన హనుమంతుడు పని చక్క బెట్టుకుని మరీ వస్తున్నాడు. అతని కంఠ ధ్వని వింటే అలాగే తోస్తున్నది,” అన్నాడు.\n\nవాసరులు అనందంతో కుప్పి గంతులు వేశారు. కొందరు హనుమంతుణ్ణి చూడ టానికి చెట్లెక్కి, అతన్ని పిలుస్తున్నట్టుగా కొమ్మ లాడించారు. అంతలోనే హను మంతుడు వచ్చి మహేంద్రపర్వతం మీద దిగాడు. వాసరులంతా అమితోత్సాహంతో అతన్ని చుట్టు ముట్టారు. అతనికి పళ్ళూ, దుంపలూ అందించారు.\n\nహనుమంతుడు జాంబవంతుడిలాటి పెద్దలకూ, యువరాజైన అంగదుడికి నమస్కారాలు చేసి, “చూశాను సీతను,” అని స్పష్టంగా చెప్పేశాడు. అతను అంగదుణ్ణి ఆలింగనం చేసుకుని, అందరూ కూర్చోవ\n\nటానికి మహేంద్రగిరి పైన ఒక సుందర స్థలం చూశాడు.\n\nహనుమంతుడు సీతను చూశానన్న శుభ వార్త చెప్పగానే వానరులు కొందరు సింహ నాదాలు చేశారు. కొందరు కేకలుపెడితే మరి కొందరు జవాబులిచ్చారు, ఇంకొందరు రాళ్ళమీదుగా దూకుతూ, అతణ్ణి తాకారు.\n\nఅప్పుడు అంగదుడు, “హనుమంతుడా, నూరు యోజనాల సముద్రాన్ని అటూఇటూ కూడా దాటి నీకు సాటి లేడనిపించావు. మా అందరి మానాన్నీ కాపాడావు. అంతేకాదు, సీతాదేవిని కూడా చూశావు,” అన్నాడు. హనుమంతుడు చెప్పటోయే విశేషాలు విన టానికి వాసరులందరూ అత్రంగా ఉన్నారు.\n\nజాంబవంతుడు హనుమంతుడితో, “సీత నీ కెలా కనపడింది? అమె అక్కడ ఎలా ఉన్నది? అమె పట్ల రావణు డెలా ప్రవర్తి స్తున్నాడు? ఉన్న సమాచార మంతా దాచ కుండా చెప్పు. అందులో రాముడికి చెప్పు వలసినదేదో, చెప్పు గూడనిదేదో, మనం తరవాత తేల్చుకుందాం,” అన్నాడు.\n\nహనుమంతు డీ విధంగా చెప్పసాగాడు:\n\n“నేను బయలుదేరటం మీరు చూశారు గదా. కొంతదూరం వెళ్ళేసరికి ఒక అంద మైన బంగారు పర్వత శిఖరం నా దారి\n\nకడ్డు తగిలింది. ఆది నన్ను ప్రేమగా పలక\nరించి, తాను మైనాకుణ్ణనీ, నా తండ్రి\nఅయిన వాయుదేవుడు తనను ఇంద్రుడి\nనుంచి కాపాడాడనీ చెప్పింది. మైనాకుడి\nవద్ద సెలవు పుచ్చుకుని చాలా దూరం\nవెళ్ళాక సర్పమాత అయిన సురసాదేవి\nఎదురై నన్ను మింగుతానన్నది. అంగుళం\nదేహంతో ఆమె నోట ప్రవేశించి వెంటనే\nబయటికి వచ్చి దారి పుచ్చుకున్నాను.”\n\nఈవిధంగా ప్రారంభించి హనుమంతుడు,\nతాను చీకటిపడ్డాక లంకానగరం ప్రవేశించ\nటమూ, లంకను జయించటమూ, లంక\nఅంతా గాలించిన మీదట అశోకవనంలో ఒక\nశింశుపా వృక్షం కింద సీత కనిపించటమూ\nమొదలైన విషయాలన్నీ వివరంగా\nచెప్పాడు. చివర కతను ఇలా అన్నాడు:\n\n“సీత మహా పతివ్రత అనటానికి సందేహం లేదు. ఆమె రాముడి కొరకే జీవిస్తూ చాలా కష్టాలకు గురి అవుతున్నది. నే నొక్కణ్ణే లంకను బూడిద చేసి వచ్చి నప్పుడు మన మందరమూ కలిసి రావణుడి బలాలన్నిటినీ హతమార్చ లేక పోతామా ? మనలో ఎవరు తక్కువ ? జాంబవంతుడూ, అంగదుడూ, పనసుడూ, నీలుడూ, ఆజేయు లైన మైందద్వివిదులూ...ఇంద రున్నారు.\n\nమనం రావణుణ్ణ చంపి సీతను రాముడి\nవద్దకు చేర్చటం బాగుంటుందేమో!”\n\nఅంగదుడు హనుమంతుడి మాటను బల\nపరుస్తూ, “మనం సీతను చూసి కూడా\nఆమెను తీసుకు పోకపోవటం అనుచితం.\nరాముడి వద్దకు వెళ్ళి, ‘సీతను చూశాం,\nకాని తీసుకు రాలేదు,’ అనటం ఏమీ బాగుం\nడదు. అసలు హనుమంతుడు అక్కడి\nరాక్షస వీరులందరినీ చంపనే చంపాడు.\nసీతను తీసుకు రావటం తప్ప మనకు పెద్ద\nపని కూడా లేదు,” అన్నాడు.\n\nఈ మాట విని జాంబవంతుడు, “యువ\nరాజా, నీది చాలా మంచి ఆలోచనే. దీన్ని\n\nగురించి రాముడే మంటాడో తెలుసుకుని\nఆయన చెయ్యమన్నట్టు చేద్దాం,” అన్నాడు\nలౌక్యంగా. దీనికి అంగదుడే గాక మిగిలిన\nవానర వీరులు కూడా సమ్మతించారు.\n\nతలపెట్టిన పని సానుకూలం కావటమూ,\nరాముడికి చెప్పవలిసిన సమాచారం ఉండ\nటమూ, యుద్ధంచేసే అవకాశం ఉండటమూ\nమొదలైన అంశాలతో వానరులు ఉద్రేకోత్సా\nహాలు చెంది తిరుగుముఖం పట్టారు. వారు\nగాలిలో ఎగురుతూ మధువనం చేరుకుని,\nఅంగదుడి అనుమతితో అక్కడి చెట్ల మీద\nఉన్న తుట్టెల నుంచి తేనె తాగారు, సంతో\nషం పట్టలేక రకరకాల ఆట లాడారు, కేకలు\n\nపెట్టారు, ఒకరి నొకరు తరుముకున్నారు,\nచెట్ల మీదుగా పరిగెత్తారు.\n\nమధువనానికి రక్తకుడు దధిముఖుడు,\nసుగ్రీవుడి మేనమామ. వానరులు వనంలోని\nతేనె అంతా తాగెయ్యటమే గాక, చెట్లన్నీ\nధ్వంసం చేసి, పూలన్నీ రాల్చెయ్యటర\nచూసి మండిపడి అతను వానరులను వనం\nవిడిచి పామ్మని కేక లేశాడు. వాళ్ళు విని\nపించుకోలేదు. అతను కొందరిని కొట్టాడు.\nకొందరితో మంచి మాటలాడాడు. కొందరిని\nబతిమాలుకున్నాడు. కాని అందరూ అతన్ని\nపట్టుకుని ఏడిపించుకు తిన్నారు, కొంద\nరతన్ని రక్కి, కొరికారు కూడా.\n\nహనుమంతుడు వానరులకు ప్రోత్సాహ\nమిస్తూ, “మీ ఇష్టం వచ్చినట్టు తేనె తాగండి.\nఎవరడ్డెస్తారో నేను చూస్తాను,” అన్నాడు.\n\nఅంగదుడు హనుమంతుణ్ణి బలపరుస్తూ,\n“హనుమంతుడు కూడని పని చెయ్యమన్నా\nనేను చేసేస్తాను. ఆలాటప్పుడు మంచి పని\nచెయ్యమంటుంటే మానట మెందుకూ!”\nఅన్నాడు. వానరులు అంగదుడి మాటలకు\nహర్షధ్వానాలు చేశారు. వారు తేనె తాగిన\nకైపులో చిత్తం వచ్చినట్టు చేశారు. మధు\nవనంలోని కాపలా వాళ్ళందరినీ కట్టేశారు,\nపళ్ళన్నీ తినేశారు. కొందరు సింహనాదాలు\n\nచేశారు, కొందరు సన్నగా కూశారు, మరి\nకొందరు పడుకుని నిద్రపోయారు.\n\nమధువన మంతా నాశనమవుతూండటం\nచూసి దధిముఖుడు తన కాపలా వాళ్ళ\nనందరినీ కూడగట్టుకుని, చెట్లూ, రాళ్ళూ\nమొదలైన ఆయుధాలతో అంగదాది వానర\nవీరులపై తలపడ్డాడు. హను మంతుడు\nమొదలుగా గల వారు అతని మీద కలియ\nబడ్డారు. మత్తులో ఉన్న అంగదుడు, దధి\nముఖుడు తన తాత అన్న స్పురణ కూడా\nలేకుండా, అతన్ని పడదోసి ఘోరంగా\nకుమ్మాడు. దధిముఖుడికి స్పృహ తప్పింది.\n\nకొంతనేపటికి అతను తెలివి తెచ్చుకుని,\nతన చేతిలో ఉన్న చెట్టుతో తప్పతాగి ఉన్న\nవానరులను తరిమాడు. తరవాత అతను\nతన వారితో, “వీళ్ళందరినీ ఇక్కడే పడి\nఉండనివ్వండి. నేను వెళ్ళి సుగ్రీవుడితో\nజరిగినదంతా చెబుతాను. తరవాత సుగ్రీవుడే\nవాళ్ళ తలలు తీసేస్తాడు,” అని చెప్పి శిఘ్ర\nగమనాన సుగ్రీవుడి వద్దకు వెళ్ళాడు.\n\nసుగ్రీవుడు తన మేనమామను చూసి\nఆశ్చర్యపడి, “ఏమిటి విశేషం?” అని\nఅడిగాడు.\n\n“మీ నాన్నగారి కాలంలో గాని నీ కాలం\nలోగాని దేవతలకైనా ప్రవేశింపరాని మధు\n\nవనాన్ని అంగదుడు మొదలైన వానరులు\nధ్వంసం చేసి పెట్టారు. కావలివాళ్ళు\nపామ్మంటే కొట్టారు, తల కిందులుగా\nవేళ్ళాడ గట్టారు. మధువనంలోని తేనె\nఅంతా తాగేస్తున్నారు,” అని దధిముఖుడు\nసుగ్రీవుడితో చెప్పాడు.\n\nఆ సమయంలో లక్ష్మణు డక్కడికి వచ్చి,\nదధిముఖణ్ణి చూసి, “ఇతనేమిటో ఫిర్యాదు\nచేస్తున్నాడు?” అన్నాడు.\n\n“సీతను వెతకటానికి దక్షిణంగా వెళ్ళిన\nనా వాళ్ళు మధువనానికి వస్తూనే వనమంతా\nఅల్లకల్లోలం చేసి తేనెలు తాగేస్తున్నారట.\nపని సానుకూలం చేసుకురాకపోతే వారట్లా\n\nప్రవర్తించరు. వారు తప్పకుండా సీతను చూసే వచ్చారు. అందుకు సమర్థుడైన హనుమంతుడు వాళ్ళ వెంట ఉండనే ఉన్నాడు. పని ముగించుకు వచ్చిన పాగరు లోనే వాళ్ళు కాపలా వాళ్ళను కూడా కొట్టారు,” అన్నాడు సుగ్రీవుడు.\n\nసుగ్రీవుడు చేసిన ఊహ రామలక్ష్మణులకు పరమానందం కలిగించింది. సుగ్రీవుడు దధిముఖుడితో, “వానరులు మధు వనంలోని తేనె అంతా తాగినందుకు చాలా సంతోషించానని చెప్పు. వాళ్ళ కోసం నేనూ, రామలక్ష్మణులూ వేచి ఉన్నాం. వారిని త్వరగా రమ్మను,” అన్నాడు.\n\nదధిముఖుడు వారు ముగ్గురికీ ప్రణామం చేసి, శీఘ్ర గమనాన ఆకాశమార్గాన మధు వనానికి తిరిగివచ్చే సరికి వానరులకు కైపు దిగిపోయింది. అతను అంగదుడితో, “యువరాజా, మేము నిన్నడ్డగించామని కోపించకు. తెలియక పారపాటు జరిగి పోయింది. నేను వెళ్ళి మీరు వచ్చినట్టు మీ పినతండ్రికి చెప్పగా, ఆయన సంతోషించి మిమ్మల్పందరినీ త్వరగా రమ్మ న్నాడు,” అన్నాడు.\n\nఅంగదుడు తన వారితో, “మనం ఇక్కడ విశ్రాంతి తీసుకున్నాం గనక ఇక బయలుదేరుదాం. మనం వస్తున్న సంగతి రామలక్ష్మణులకు ఆప్పుడే తెలిసి పోయింది,” అన్నాడు.\n\nఅంగదుడూ, అతని వెనుకగా మిగిలిన వారూ ఆకాశంలోకి లేచారు. వారు కష్మించను చేరవస్తూ చేసిన సింహనాదాలు సుగ్రీవుడికి వినిపించాయి. అతను ఆనందంతో తోక చాచి ఆడించాడు. ఇంతలో వానరులు, హనుమంతుణ్ణీ, అంగదుణ్ణీ ముందుంచుకుని, రాముడున్న చోటికి వచ్చి వాలారు.\n\n“వానరులారా, సీత ఎక్కడ ఉన్నది? నన్ను గురించి ఏ భావంతో ఉన్నది? ఆన్ని విషయాలూ నాకు వివరంగా చెప్పండి,”\n\n\n\nఅని రాముడు వానరుల నడిగాడు. వాన రులు హనుమంతుణ్ణి ముందుకు తోశారు.\n\nహనుమంతుడు రాముడికి జరిగినదంతా చెప్పి, సీత ఇచ్చిన చూడామణిని రాముడి చేతిలో పెట్టి, “రామా, చిత్రకూటం మీద మీరుండేటప్పుడు కాకి ఉదంతం ఒకటి నీకు గుర్తుగా ఉండగలందులకు సీత చెప్పింది. తన కింకొక్క మానమే గడువున్నదని నీతో చెప్పుమన్నది. ఆమె చాలా అధైర్యం చెంది ఉన్నది. సముద్రం దాటి లంకకు వెళ్ళే ఉపాయం అలోచించండి,” అన్నాడు.\n\nసీత పంపిన చూడామణిని చూడగానే రామలక్ష్మీణులకు దుఃఖం ఆగలేదు. రాముడు శోకవివశుడై, “సీత కనిపించకుండా ఈ చూడామణి కనిపించటం కన్న వేరే దుఃఖ మేముంటుంది? సీత ఇంక ఒక్క నెలపాటే జీవించి ఉంటుందా? ఆమె ఉన్న చోటు తెలిసి ఆక్కడికి వెళ్ళ కుండా, ఇక్కడ ఒక్క నిమిషమైనా ఎలా\n\nఉండటం? ఆ భయంకర రాకస్థీల మధ్య సీత ఇంత కాలం ఎలా ఉన్నది?” అని ఆకోశించాడు.\n\nఆతను సీత అన్న మాటలన్నీ హను మంతుడి చేత చెప్పించుకుని విన్నాడు. హనుమంతుడు అంతా చెప్పి, “ఆమె నిన్ను సేనతో వచ్చి రావణుణ్ణి చంపి తనను కాపాడమన్నది. అందుకు తగిన ప్రాత్సాహం నన్నే ఇవ్వమన్నది. వానర సేనలు సముద్రం దాటి లంకకు రాలేవేమో నని ఆమె సంశయించింది. తనకు విమోచనం ఉండదేమోనని భయపడుతున్న సీతను నేను అనేక రకాల ఓదార్చాను. నన్ను మించిన వారు సుగ్రీవుడి వద్ద వేలాది వానరులున్నారని చెప్పాను. త్వర లోనే రావణుడు మొదలైన వారు నాశనమైపోతా రనీ, ఆమె తన భర్తతో అయోధ్యకు తిరిగి వెళుతుందనీ ధైర్యం చెప్పాను,” అన్నాడు.\n\n[ సుందరకాండ సమాప్తం ]"
        },
        {
            "title": "ఆపద్రక్షకుడు",
            "page_start": 68,
            "pdf_page": 68,
            "content": "# ఆపద్రక్షకుడు\n\nఒకనాడు పాపన్న, పారుగూరులో తన బంధువుల ఇంట ఏదో అక్కర అయితే వెళ్ళి, పొద్దుపోయి తిరిగి వస్తూండగా దారిలో ఒక గ్రామంలో అగ్ని ప్రమాదం అతని కంట పడింది. ఆ ఊరి గ్రామాధికారి ఇల్లు అంటుకున్నది. పదిమందీ అడావుడిగా కేక లేస్తూ, ఆటూ ఇటూ పరిగెత్తుతున్నారు. మనుమలు అంచెల మీద కడవలతో నీరు తెచ్చి పోస్తూ, నిప్పు ఆర్ప యత్నిస్తున్నారు.\n\nమరికొందరు కాలుతున్న ఇంటి నుంచి దొరికినన్ని సామాన్య లాగి బయటికి చేర వేస్తున్నారు.\n\nఇంటి వెనుక భాగంలో పంటావిడ నిల బడి, “అయ్యో, బిడ్డ! పంట ఇంట్లో చిక్కుకుపోయాడు! ఎవరైనా రండర్రా! వాణ్ణి బయటికి తీసుకు రండర్రా!” అని అరుస్తున్నది. కాని ఆమె కేకలు ఒక్కరూ వినిపించుకో లేదు.\n\nఆర్హనాదం విని పాపన్న ఆటుగా వెళ్ళే సరికి, కాలుతున్న ఇంటి వెనుక భాగంనుంచి కురవాడి ఏడుపు వినిపించింది.\n\nవెంటనే పాపన్న మంటల మధ్యగా లోపలికి జొరబడి, కురవాణ్ణి ఎత్తుకుని, బయటికి వచ్చేశాడు.\n\nఆతను బయటికి అడుగుపెట్టిన మరు కుణమే గ్రామాధికారి నౌక రొకడు పాపన్న చేతిలో నుంచి కురాణ్ణి ఎగరేనుకుని తీసుకు పోయి, ఇంటి ముందు నిలబడి ఉన్న తన యజమానికి చూపించి, “బాబూ, అబ్బాయి గారు పంట ఇంటో మంటల మధ్య చిక్కుకు పోతే బయటికి తెచ్చాను. ఇంకా నయం! నేను పోయి రక్తించకపోతే బిడ్డ ఏమై ఉండునో!” అన్నాడు.\n\nగ్రామాధికారికి తన నౌకరు పై కృతజ్ఞత పొంగిపార్లి, “నాకు పుత్రభిక్ష పెట్టావురా! నీ బుణం ఎన్ని జన్మాలకూ తీరదు,”\n\n“పరోపకారార్థ మిదం శరీరం,” అని గురువుగారు చెప్పారమ్మా,” అని పాపన్న గొఁగుగుతూ, తన చొక్కా విప్పాడు. ఆ చొక్కా నుంచి ఏదో బరువుగా కింద పడింది. చూస్తే, బంగారు మొలతాడు, గ్రామాధికారి కొడుకుది. అది ఊడి పాపన్న చొక్కాకు తగులుకున్నట్టుంది. అగ్ని ప్రమాదం గొడవలో పాపన్న దాన్ని గమనించనే లేదు.\n\nతన గాయాలకు మందు రాయవచ్చిన తల్లితో పాపన్న, “దీన్ని భద్రంగా ఉంచు. వాళ్ళకు తిరిగి ఇవ్వాలి,” అన్నాడు.\n\nకాని ఆ బంగారు మొలతాడు గ్రామాధి కారికి వెంటనే తిరిగి ఇవ్వటం పడలేదు. మర్నాటికి పాపన్నకు గాయాల మూలంగా జ్వరం తగిలింది. రెండు మూడు లంఖ ణాలు చేసిన మీదటగాని పాపన్న కోలుకుని మామూలు మనిషి కాలేదు. చేతుల మీదా, ముఖానా కాలిన మచ్చలింకా పచ్చిగానే కనిపిస్తూ ఉన్నాయి.\n\nఅయినప్పటికీ పథ్యం తీసుకున్న మర్నాడే పాపన్న బంగారు మొలతాడుతో సహా గ్రామాధికారి ఇంటికి బయలుదేరి వెళ్ళాడు. కాలిపోయిన ఇల్లు తిరిగి కట్టు తున్నారు. పాపన్న దగ్గిర నుంచి బిడ్డను\n\nఅన్నాడు, ఏడుస్తున్న తన కొడుకును గుండెకు అదుముకుంటూ.\n\nఈలోపల, పాపన్న చీకటిలో పడి అతి ప్రయాసతో తన ఇంటికి చేరుకున్నాడు. అతని బట్టలు కాలాయి, ఒళ్ళు చాలా చోట్ల కాలింది. తల్లి పాపన్నను చూసి దడుచు కుని, “ఏమిట్రా ఈ కాల్పులూ? ఏం జరిగింది?” అని అడిగింది.\n\nపాపన్న జరిగినదంతా తన తల్లికి చెప్పాడు.\n\n“లేనిపోని వాటి కన్నిటికీ సిద్ధమౌతావు దేనికిరా?” అని తల్లి తన కొడుకును గట్టిగా మందలించింది.\n\nఎత్తుకుపోయి, తానే వాణ్ణి కాపాడినట్టు\nసటించిన నౌకరు ఆక్కడే ఉండి, పనివాళ్ళ\nపైన అజమాయిషీ చేస్తున్నాడు.\n\nపాపన్న ఆ మనిషిని సమీపించి,\n“ఈ ఇంటివాళ్ళు ఎక్కడ ఉంటున్నారు?”\nఆని అడిగాడు.\n\n“అదుగో, ఆ కనబడే పెంకుటింటో\nఉంటున్నారు. రేపో, ఎల్లుండో ఇల్లు పూర్తి\nకాగానే వస్తారు. ఎందుకూ?” అన్నాడు\nపాపన్నతో నౌకరు.\n\n“మరేం లేదు. ఆనాడు ఈ ఇల్లు కాలి\nపోయేటప్పుడు నే నిటుగా వచ్చాను. ఇంట్లో\nనుంచి ఒక బిడ్డను బయటికి తెచ్చాను.\nఆ బిడ్డను ఇంటివాళ్ళు అత్రంగా తీసుకుని\nవెళ్ళిపోయారు. ఆ సమయంలో వాడి\nబంగారు మొలతాడు నా చొక్కాలో చిక్కు\nకుంది. ఆ మొలతాడు సంగతి వాళ్ళూ\nగమనించ లేదు, ఇంటికి పోయి చొక్కా\nవిప్పినదాకా నేనూ గమనించలేదు. గాయాల\nపల్ల సుస్తీ చేసి నేను వెంటనే రాలేక\nపోయాను. దీన్ని ఇంటివారి కచ్చేద్దామని\nవచ్చాను,” అన్నాడు పాపన్న.\n\nఈ మాటలు వినగానే నౌకరు గుండెలో\nరాయి పడింది. పాపన్న ఈ గౌలును తీసుకు\nపోయి గ్రామాధికారి కిస్తే, అతని చేతులకూ,\n\nముఖానికి ఉండే మచ్చలు చూసి, తన\nబిడ్డను రక్తంచింది నౌకరుకాదనీ, ఈ మనిషే\nననీ ఆయన తెలుసుకుంటాడు. ఆయన\nలోగడ నౌకరుకు మంచి బహుమతి ఇచ్చి\nఉన్నాడు, ఇప్పుడు అంత కన్న మంచి\nశిక్ష పడుతుంది!\n\nఆందుచేత నౌకరు, “దాన్ని నా కివ్వండి.\nనేను వారి మనిషినే,” అన్నాడు.\n\n“ఎందుకులే, ఇంత దూరం వచ్చి నేనే\nఇస్తాను. బంగారు వస్తువు కూడానూ !”\nఅన్నాడు పాపన్న.\n\nనౌకరు పాపన్నను అవతలికి తీసుకు\nపోయి, “బాబూ, నన్ను తమరు కాపాడాలి.\n\nనేనే బిడ్డను రక్తించినట్టు చెప్పి, మా యజమాని దగ్గిర బహుమానం కూడా పుచ్చు కున్నాను. ఆ మొలతాడు కావలిస్తే మీరే ఉంచుకోండి, లేదా నా కివ్వండి. నేను వారికి ఏదో విధంగా అందజేస్తాను. అంతే గాని మీరుగా దీన్ని అవ్వవద్దు! మీ కాళ్ళు పట్టుకుంటాను,” అన్నాడు.\n\nవాడి స్థితి చూసి జాలిపడి పాపన్న బంగారు మొలతాడు వాడి కిచ్చి ఇంటికి తిరిగి వచ్చాడు.\n\nనౌకరు దాన్ని తన యజమానికి ఎలా తిరిగి ఇవ్వాలో తెలియక కంసాలి వద్దకు తీసుకుపోయి కరిగించమన్నాడు.\n\nదురదృష్టవశాత్తూ ఆ మొలతాడు చేసినది ఆ కంసాలే. అందుచేత అతను మొలతాడు చూస్తూనే, ఫలానా వారిదని గుర్తించి, గ్రామాధికారికి కబురు చేసి, “బాబూ,దీన్ని కరిగించమని మీ నౌకరు చేత పంపారా?” అని ఆడిగాడు.\n\nఆ మొలతాడు పోయిందని అప్పుడే అందరూ కనుక్కున్నారు. కాని బిడ్డ పాణం దక్కిందన్న తృప్తిలో, వెధవ మొలతాడు పోతే పోయిందిలే అనుకున్నారు.\n\nతనకు పుత్రభిక్క పెట్టాడనుకున్న తన నౌకరే మొలతాడు కాజేసి ఇంత కాలమూ తన దగ్గిర దాచుకున్నాడని తెలిసి గ్రామాధి కారి మండిపడ్డాడు.\n\nనౌకరును నిలవదీసి ఆడిగితే నిజం బయటపడింది. బిడ్డను మంటల నుంచి రక్తించిన వాడు నౌకరు కాదు, పక్క ఊరిలో ఉండే పాపన్న!\n\nగ్రామాధికారికి తన నౌకరును పనిలో నుంచి తొలగించి, పాపన్న ఇంటికి వచ్చి, తన బిడ్డణ్ణి కాపాడినందుకు కృతజ్ఞత తెలుపుకుని, పాపన్న వద్దంటున్నా విన కుండా పాపన్నకూ, అతని తల్లికీ మంచి మంచి బట్టలూ ఇతర కానుకలూ ఇచ్చి వెళ్ళిపోయాడు."
        },
        {
            "title": "ప్రపంచవు వింతలు:",
            "page_start": 72,
            "pdf_page": 72,
            "content": "## ప్రపంచవు వింతలు:\n\n# 30. “బిగ్ బెన్”\n\nప్రపంచంలోని ప్రసిద్ధ గడియారాలలో చేరిన “బిగ్ బెన్” లండనులోని పార్లమెంటు భవనాలపై ఉన్నది. అది నూరేళ్ళకు పైగా నిర్దుష్టంగా పనిచేస్తున్నది. దీని “ముఖం” ఎత్తు 23 అడుగులు. నిమిషాల ముల్లు 14 అడుగులు, గంటల ముల్లు 9 అడుగులు.\n\nబహుమతి\nపొందిన వ్యాఖ్య\n\nరాళ్ళన్నీ జీవాలయితే\n\nపంచినవారు :\nకె. పార్టసారధి, వైజాగ్\n\nబహుమతి\nపొందిన వ్యాఖ్య\n\nఊళ్ళన్నీ మేయవూ ?\n\nపంచినవారు :\nకె. పార్టసారధి, తెజాగ్"
        },
        {
            "title": "మే నెల ఫోటీ ఫలితాలు",
            "page_start": 75,
            "pdf_page": 75,
            "content": "ఫోటోవ్యాఖ్యల పోటీ :: బహుమానం రు. 10 లు\n\nఈ ఫొటోల వ్యాఖ్యలు 1964 జులై నెల సంచికలో ప్రకటింపబడును.\n\n★ పై ఫోటోలకు నరిఐన వ్యాఖ్యలు ఒక్క మాటలోగానీ, చిన్న వాక్యంలోగానీ కావాలి. (రెండు వ్యాఖ్యలకూ సంబంధం వుండాలి.)\n\n★ మే నెల 20-వ తేదీలోగా వ్యాఖ్యలు మాకు చేరాలి. తరువాత చేరే వ్యాఖ్యలు ఎంత మాత్రమూ పరిశీలింపబడవు.\n\n★ మాకు చేరిన వ్యాఖ్యలలో అత్యుత్తమంగా పున్న సెట్టుకు (రెండు వ్యాఖ్యలకు కలిపి) రు. 10/లు బహుమానం.\n\n★ వ్యాఖ్యలు రెండూ పోస్టుకార్డుపైన వ్రాసి, ఈ అడ్డసుకు పంపాలి:-చందమామ ఫోటో వ్యాఖ్యల పోటీ, మద్దాసు-26.\n\n## మే నెల ఫోటీ ఫలితాలు\n\nమొదటి ఫోటో: రాళ్ళన్నీ జీవాలయితే\n\nరెండవ ఫోటో: ఊళ్ళన్నీ మేయవూ ?\n\nపంపినవారు: కర్రి పార్టసారధి,\nమహారాణీపేట, విశాఖపట్టణం - 2\n\nబహుమతి మొత్తం రు. 10/- ఈ నెలాఖరులోగా పంపబడుతుంది.\n\nమీ బిడ్డ పెరుగుదలను అరికట్టే అజీర్తిని అలక్ష్యం\nచెయ్యకండి!\n\nమీ బిడ్డపాకటం, కూచేటం, నిలబడటం, నడపటం నేర్చుకోవాలి, తూకం రెట్టింపు పెరగాలి-అన్నీ తెలి యేడాదిలో! మీ బిడ్డ ఆరోగ్యంగా పెరగటానికి జీర్షశ క్రిలో స్వల్పలోపం కూడా అభ్యంతరం కలిగించకుండా మీరు శ్రద్ధ వహించాలి.\n\nఅజీర్ణ సూచన కనిపించగానే మీ బిడ్డకు అమృతాంజన్ గైవ్ మిక్చ్చర్ ఇప్పండి. దానిపల్ల, పళ్లు వచ్చేటప్పుడు కూడా ఏమీ చిరాకు కలగకుండా ఉంటుంది.\n\nజ్ఞాపకం ఉంచుకోండి, అమృతాంజన్ గైవ్ మిక్చ్చర్ తయారు చేస్తున్నవారు సుప్రసిద్ధమైన నొప్పల నివారిణి అమృతాంజన్ తయారు చేసే వారే. మీరు నిన్సందేహంగా వాడవచ్చు.\n\nఅమృతాంజన్ లిమిటెడ్, మద్దాసు, బొంబాయి, కలకత్తా, న్యూ డిల్లీ\n\nJWT/AM/G/2615 A\n\nకేశవర్ధిని\n\nవాడితే నిడుపాటి నిగనిగ లాడే కేశములు పెరు గును. జీవరహితమైన శిరో జాలకు క్రొత్త అందము వచ్చును. చక్కటి నువా నన గల కేశవర్ధినితో ఆరోగ్యవంతమైన కురు లను నృష్టించుకోండి.\n\nకేశవర్ధిని రెడీ మిక్స్ డ్ హెయిర్ ఆయిల్\n\nఇప్పుడు క్రొత్తగా ప్రవేశపెట్టబడినది. ఎన్నెన్నో నుగుణాలు గల కేశవర్ధిని షాంపూను ప్రతి ఆదివారం తప్పక వాడుట నియమంగా పెట్టుకొనండి.\n\nతయారుచేయువారు : కేశవర్ధిని ప్రాడక్ట్స్, జైల్ రోడ్, కోయంబత్తూరు-1\n\nలంకారానికి\n\nశారదా ఆభరణములు\n\n(లజిష్టద్దు)\n\nJASMIN NECK LACE\nNO. 211.\n\nబంగారుకవర్ణింగ్ చేయబడినవి.\n\nమాశారదానగలసుకొనిఖించాన్ని పాదుపుచేసిగొరవప్రదమైన జీవితాన్నిపొందగలరని ఆశిస్తున్నాయి.\n\nనో. 602.\n\nనో. 747\n\nనో. 607\n\nశారదా గోల్లు కవరింగ్ వర్ష REGD.\nprop. G.V. సత్యం నారాయణమూర్తి & సన్ను చిలకలపూడి, పాప్పు, మచిళపల్లం, అంద్రులో."
        },
        {
            "title": "హాయినిగొలిపే స్వచ్చమైనది...",
            "page_start": 78,
            "pdf_page": 78,
            "content": "Kolynos\n\n# అష్ట... కోలినోస్\n## హాయినిగొలిపే స్వచ్చమైనది...\n\nకోలినోస్ రుచి!\nనాలుక రుట్లుమనే ఆహ్లాదం\nకోలినోస్ నురుగు!\nతోముకొనుట తేలికచేయును, పూర్తిగా శుభ్రపరచును\nకోలినోస్ యిచ్చే నుగంధ శ్వాస్!\nమీకు, యితరులకు ఎంతో యిప్పం\n\nఆ ఐదో ఆమెకు ఒక్క కీలుకు, కోలినోస్ వాడి, ఒక్క చిరునవ్వు, అందరిలాగే! ప్రతి రాత్రి కోలినోస్ డెంటల్ క్రీమ్‌తో పండ్లు తోముకొనండి.. నహాజంగా ప్రతి ఉదయము.\n\nఈ నహావాసంలో అధిక విశ్వాసము... అధిక ఉల్లాసము.\n\nమధురమైన చిరునవ్వులు... కోలినోస్ చిరునవ్వులు\n\nరిజిష్టర్ యూజర్: తెప్పమేచర్పు అంచల కంపెనీ రి.\n\nఅలసట పోయి\nహుషారు కలగాలంటే...\n\nమీరూ అంగీకరిస్తారు\n**టాటా-ఫిన్లే**\n**టీ**\nసాటిలేని టీ!\n\nటాటా-ఫిన్లే టీ కండె తప్పికరమైన దేముంది! ఇందుకు కారణంలో:—\n\n**తాజా టీ**\n\nతాజాగా వుంచిటకు టాటా-ఫిన్లే టీని ప్రత్యేకమైన ప్యాకింగ్ లో\nమురకీతముగా తద్రవరచురారు.\n\n**పరిమళమైన టీ**\n\nఅతి సున్నితమైన చరిత్రమీదుటకు కావలసిన కోమలమైన ఆకులను మొగ్గలనే\nటాటా-ఫిన్లే టీలో ఉపయోగిస్తారు.\n\n**ఉత్తమ టీ**\n\nటాటా-ఫిన్లే టీ మిక్రణ (ల్లెండింగ్) అతి విపుణతతో చేస్తారు. కనుకనే ఈ టీ చిక్కగా రుచికరంగా వుంటుంది.\n\n**టాటా-ఫిన్లే టీ త్రాగండి; ఆనందము అందుకోండి!**\n\nఈ క్రింది రకాలోను, ప్యాకింగ్స్ లోను\nటాటా-ఫిన్లే టీ కొడుకెడుండి:\nప్రెస్టిట్ రాష్ట్రరింగ్-ముందరమైన లన్\nలచిట్-లంగాదు రంగు ప్యాకెట్\nమిలాప్-వెండి రంగు ప్యాకెట్\nఐహూర్-నారింజ రంగు ప్యాకెట్\nప్లాన్-సీచి రంగు ప్యాకెట్\n\nWITH AN EXPERIENCE OF\nOVER 30 YEARS\n\nTHE\nB. N. K. PRESS\n\nPRIVATE LIMITED,\n\"CHANDAMAMA BUILDINGS\"\nMADRAS-26 (PHONE 41851-4 LINES)\n\nOFFER\nBEST\nSERVICES\n\nIN\n\nCOLOURFUL PRINTING &\nNEAT BLOCK MAKING\n\n*\n\nFAMOUS FOR PRECISION\nAND PROMPTITUDE\n\n"
        }
    ]
}