{
    "book_id": "చందమామ_1988_04",
    "stories": [
        {
            "title": "కళ-వ్యాపారం",
            "page_start": 10,
            "author": "టి. గురురామప్రసాద్",
            "pdf_page": 10,
            "content": "ఒకానొకప్పుడు ఫ్రాన్స్ దేశంలో, ఒక\nమహారాణి వుండేది. ఆమె భవనం చక్కటి\nపాలరాతితో కట్టబడింది. దాని కప్పు\nవెండిది. ఆ భవనంలో వున్న ప్రతి\nపస్తుపూ బంగారందే. పైగా, వాటిపైన\nరంగురంగుల నవరత్నాలు తాపబడి\nవుండేవి. నిజానికి, ఆ రాణీ ఒక మంత్ర\nగత్తె! ఆవిడకు కావలసినవన్నీ కణాల\nమీద అమరిపోయేవి.\n\nఆవిడకు చేతకానిదల్లా, ఒక్కటే—\nఅదేమిటంటే, ఆవిడకు యవ్వనవతిగా\nమారిపోయే శక్తి మాత్రం లేదు. ఆవిడ\nతన యవ్వనంలో, ఎంతో అందంగా\nవుండేది. కాని యిప్పుడు ఎంత అంద\nవి కారంగా అయిపోయిందంటే—పని\nమీద ఆవిడతో మాట్లాడడానికి వచ్చే\nవాళ్ళందరూ, ఆవిడను చూడలేక, ఏదో\nఒక వంకతో ముఖం తిప్పేసుకునేవాళ్ళు.\n\nరోజంతా దగ్గుతూ, ముడతలు పడ్డ శరీరంతో\nవణుకుతూ నడుస్తూండేది.\n\nఅలాంటి దశలో, ఆ మెకు అద్దం\nచూసుకోవడం కూడా యిష్టం వుండేది\nకాదు. ఆవిడకన్నోకటి పూర్తిగా గుడ్డిదయి\nపోయింది. ఏమాత్రం అందమయిన\nమనిషి కనిపించినా పలకరించేది కాదు.\nతన భవనంలో పనివాళ్ళుగా, ఒంటికన్ను\nవాళ్ళనూ, గూనివాళ్ళనూ నియమించు\nకున్నది.\n\nఒకనాడు, పదిహేనేళ్ళ అమ్మాయి\nఒకతె, ఈ రాణీ దగ్గిరకు వచ్చింది.\nఆమెది అద్భుతమైన అందం. ఆమె పేరు\nమేరీ.\n\nఆమెను చూస్తూనే రాణీ, నిప్పుతొక్కిన\nకోతిలా లేచి, ''ఈ పిల్లను ఎవరు నా\nముందుకు తీ నుకు వచ్చారు ? ఎన్ని\nగుండెలు వాళ్ళకు ! తకుణం పంపించి"
        },
        {
            "title": "ఒకరాణీకథ",
            "page_start": 11,
            "author": "వినయమణి",
            "pdf_page": 11,
            "content": "పేయండి,\" అంటూ ఆరిచింది పట్టరాని కోపంతో.\n\nకాని, మేరీ ఏమాత్రం భయపడక,\n'‘మహా రాణీగా రూ. నాకు మంత్రాలు\nతెలుసు. ఒక్కకుణంలో నా అందాన్ని,\nయవ్వనాన్ని మీ కి వ్వగలను, ఏమం\nచారు?'' అని అడిగింది.\n\nఆ మాటలు వింటూనే రాణీ ముఖంలో\nకోపం పోయి, సంతోషం చోటు చేసు\nకున్నది. ఆమె, మేరీ కేసి గుచ్చిచూస్తూ,\n'‘అలాగా ! అయితే, నీవిచ్చేదానికి బదు\nలుగా, నీకేం కావాలి?'‘అని ప్రశ్నించింది.\n\n\"మీ దగ్గిర వున్న ధనం అంతా\nయివ్వాలి. మీ కిరీటం కూడా యివ్వాలి,\"\nఅన్నది మేరీ.\n\nరాణీ, ఆ కోరిక వింటూనే ఉగ్రురాలై\nపోయి, '‘ఏమిటి, ధనం, కిరీటమా !\nముసలిదానిగా, అనాకారిగా చావనైనా\nచస్తానుగానీ, ధనాన్నీ, కిరీటాన్ని మాత్రం\nయివ్వను. ముందు యిక్కణ్ణించి ఫో!''\nఅంటూ అరిచింది.\n\nమేరీ నిరాశతో అక్కణ్ణించి వెళ్ళి\nపోయింది.\n\nకొన్నాళ్ళ తర్వాత రాణీ జబ్బు\nపడింది. సేవచేసే పనికత్తెలు కూడా, దగ్గి\nరకు వెళ్ళడానికి అసహ్యంచుకోసాగారు.\nకొద్ది వారాల్లోనే, ఆమె మరణిస్తుందని\nరాజవైద్యులు తేల్చేశారు.\n\nఆ స్థితిలో రాణీ, అంతకు ముందు\nతన దగ్గిరకు వచ్చిన మేరీ కోసం వెతికిం\n\nచింది. తన ఆశేష ధనంతో పాటు,\nకరీటాన్ని కూడా యిస్తానని ఆమెకు కబురు\nపెట్టింది.\n\nమేరీ వచ్చి, రాణీని కలుసుకుని,\n‘‘మహారాణీ ! మీరిచ్చేదానికి బదులుగా,\nనా అందాన్నీ, వయసునీ యిచ్చేస్తే, నేను\nమరుక్కణం ముసలిదానిగా, అనాకారిగా\nమారిపోతాను. లోగడ మీరేమో, యిందుకు\nఒప్పుకోలేదు. ఇప్పుడేమో, నాకు భయంగా\nవున్నది,'' అంటూ కాస్త తటపటాయిం\nచింది.\n\nరాణీ, ఆ అమ్మాయిని ఎంతగానో\nపాగిడి, తియ్యని మాటలతో మురిపించి\nచివరికి ఎలాగైతేనేం ఒప్పించింది. ఇద్దరి\nమధ్యా ఒప్పందం కుదిరిపోయింది. ఒక్క\n\nక్కణ కాలంలో, ఆ యిద్దరి రూపాలూ\nతారుమారయ్యాయి!\n\nరాణీ యిప్పుడు అందంగా, హుందాగా\nతయారయ్యింది. ఆమె దేహచ్ఛారు\nమేలిమి బంగారంలా మెరిసిపోతున్నది.\nకళ్ళల్లో మెరుపు; ఒళ్ళంతా యవ్వనంతో\nతెణీకిసలాడుతున్నది. అక్కడ వున్న\nవాళ్ళంద రూ, ఆమె అందం చూసి\nముగ్ధులైపోయారు. అయితే, యిప్పుడామె,\nఏగ్రామానికో వెళ్ళిపోయి, పూరిపాకల్లో\nనివసిస్తూ, చింకిగుడ్డలు కట్టుకుని జీవితం\nగడపాలి.\n\nఇక మేరీ రూపం, చూడ్డానికి ఏవగింపు\nకలిగేలా తయారయింది. ఆమె యిప్పుడు\nఅందమైన పెద్ద రాజభవనంలో రాణీ !\n\nతానెలా వున్నది చూసుకుందామని,\nమేరీ అద్దం తెప్పించుకున్నది. అద్దంలో\nతన ముసలిరూపం చూసుకుని భరించ\nలేక, రెండు చేతులతోనూ ముఖం కప్పేసు\nకున్నది. తన ఎదటికి ఎవరూ రాకూడదని,\nఆజ్ఞలు జారీ చేసింది. చుట్టూ వున్న ధన\nరాసుల్ని చూస్తూ, తనను తాను సముదా\nయించుకోవాలని ఎంతగానో ప్రయత్నిం\nచింది. కాని, బంగారం, వజ్రాలూ ఆమెను\nముసలితనపు బాధల నుంచి కాపాడలేక\nపోయాయి.\n\nమేరీ తన సొంతగ్రామంలో, స్నేహితు\nర్భళ్ళతో కలిసి పూలతోటల్లో, చెట్లనీడల్లో\nనాట్యం చేసేది. అదే ఆలవాటుగా నాట్యం\n\nచేద్దామనుకున్నది గాని, చేతికర్ర ఆసరా\nవుంటే తప్ప, లేకపోతే నిలబడడమే కష్ట\nమవుతున్నదామెకు. పళ్ళు లేకపోవడం\nవల్ల, ఏదో పలచటిజావ తప్ప, రుచికర\nమైన ఆహారం తినడం, ఆమెకు సాధ్య\nపడడం లేదు.\n\nక్రమంగా మేరీకి పశ్చాత్తాపం కలగ\nసాగింది. తాను పిచ్చిదానిలా కరీటం\nకోసం—అందాన్నీ. యవ్వనాన్నీ. ధార\nపోసింది. ధనం ఎంతవుండీ ఏం లాభం,\nఆనుభవించలేకపోయాక ?\n\nలోగడ గొర్రెలను కాస్తూ, ఆడుతూ\nపాడుతూ రోజంతా గడిపే మేరీకి,\nయిప్పుడు రాజ్యవిషయాలు అర్థం చేసు\nకుని, సరిదిద్దడం చేతకావడం లేదు.\n\nపూర్వం, మేరీ నివసించిన గ్రామం\nచేరిన రాణీలో కూడా ఎక్కడలేని\nపశ్చాత్తాపం మొదలయింది. రాజ్యం, రాజ\nసుబొలూ లేనందుకు బాధపడసాగింది.\nముసలితనపు ఆసౌకర్యాలనూ, బాధలనూ\nఆమె మరిచేపోయింది. పేదరికంలో బతక\nవలసిరావడం, ఆమెకు భరించరానంత\nకష్టంగా తయారైంది.\n\n'ఏమిటి? నేనిలా చిరిగిన, మాసిన\nబట్టల్లో కాలం గడపవలసిందేనా ? వీటిల్లో\nనా అందం. యవ్వనం ఏం రాణిస్తాయి ?\nఈ చిన్న పల్లెలో, నా అందం చూసి\n\nమె చెప్పే వాళ్ళె వరు న్నారు ? ఆందరూ మొరటు మనుషులే ! అయ్యో, తెలివి తక్కువకొద్దీ ఆందం కోసం, యవ్వనం కోసం, కరీటాన్నీ, బోలెడు ధనాన్నీ యిచ్చే శాను. వాటన్నిటినీ తిరిగి సంపాయించుకో గలిగితే, ఎంత ఆనందంగా వుంటుంది !'' అని విచారపడసాగింది రాణీ.\n\nరాణీకి తానిప్పుడు ఏం చేయాలో పాలు బోక, దుఃఖం ముంచుకువచ్చేది. ముసలి తనాన్ని తిరిగి తీసుకుంటే, త్వరలో మరణిస్తానేమో అన్న బెంగపుట్టది.\n\nఒకనాడామె బాగా ఆలోచించి, ఒక నిశ్చయానికి వచ్చింది. ఎంత గొప్ప రాణీల కైనా మరణం తప్పదనుకున్నదామె. ముసలితనాన్నీ, అనారోగ్యాన్నీ, బాధల్ని ధైర్యంగా భరించాలి ! అంతేగాని, యవ్వనం కోసం ధనాన్నీ, రాజ్యాధి కారాన్నీ వదులుకోవడం, ఒట్టి పిచ్చితనం అవుతుంది !\n\nఇలా ఆలోచించి రాణీ, రాజభవనానికి తిరిగి వచ్చింది. రాణీని చూడగానే ఆమె\n\nఎందుకు వచ్చిందో మేరీ యిల్టే గ్రహిం చింది. ఎక్కువ మాటలు లేకుండా, ఇద్దరూ తమ, తమ పాతరుపాలకు మారి పోయారు.\n\nఆ మరుకుణంలో, రాణీ తన ముసలి రూపాన్ని చూసుకుని బెంబేలుపడి పోతూ, ''మేరీ, పొరబాటు చేశాను. నీ యవ్వనమే బావున్నది. మళ్ళీ రూపాలు మార్చుకుందామా ?'' అన్నది.\n\nఆందుకు మేరీ ఒప్పుకోక, '' రాణీ గారూ, మన రెండు రకాల జీవితాలూ బాగా నాకు అనుభవంలోకి వచ్చాయి. బాధలు పడుతూ, సమస్యల్లో మునిగి తేలుతూ, రాణీగా వుండడం, నా కిష్టం లేదు. యవ్వనంతో వుండి, జొన్న రొట్టెలు తింటూ, గెర్రెలను మేపుకోవడమే, నాకు సుఖంగా వుంటుంది. ఎన్ని రాజ్యాలూ, ఎంత ధనం యిచ్చినా, మళ్ళీ నేను ఆ పొరబాటు చేయను ! సెలవు; వెళ్ళొస్తా.'' అంటూ ఛెంగున అక్కణ్ణించి పరిగెత్తి పోయింది."
        },
        {
            "title": "నిజమైనప్రేమ",
            "page_start": 16,
            "author": "వి. వి. రవీ",
            "pdf_page": 15,
            "content": "# నిజమైనప్రేమ\n\nఅమరావతి పట్టణంలో, అది శేషయ్య అనే ఒక పెద్ద నగలవర్తకు దుండేవాడు. ఆయనకు గంగ, యమున, సరస్వతి అని ముగ్గురు కుమార్తెలు. వాళ్ళకు యుక్త వయసు వచ్చేసరికి, తల్లి చనిపోయింది.\n\nఆదిశేషయ్యకు అలస్వంగా సంతానం కలగడం చేత, కుమార్తెలకు పెళ్ళిడు వచ్చేసరికి, ఆయన వృద్ధాప్యదశకు చేరు కున్నాడు. దానికి తోడు అనారోగ్యం. ముగ్గురు కుమార్తెలకూ, ఒకేసారి పెళ్లిళ్లు చేసి, తన అస్తినిసమంగాపంచేసి, విశ్రాంతి తీసుకోవాలని, ఆయన ఆలోచించాడు.\n\nఆదిశేషయ్య ఒకనాడు కుమార్తెలతో, 'నాకా వయసు మళ్ళింది. ఇప్పుడు వ్యాపారం పనులు చూసుకునే శక్తి తగ్గి పోతున్నది. మరొకటి, రెండు సంవత్సరాల కన్న ఎక్కువకాలం బతకనని, వైద్యులు చెబుతున్నారు. అందుచేత, మీ ముగ్గురికి\n\nఒకేసారి పెళ్ళిళ్ళు జరిపించి, నా చివరి కోరిక అయిన కాశియాత్ర ముగించుకుని రావాలని వున్నది. వచ్చిన తర్వాత, జీవించే ఆ కొద్దికాలాన్నీ, మీలో ఒక్కొక్కరి దగ్గిర వంతులవారీగా, కొన్నేని రోజులు గడపాలనుకుంటున్నాను. ఇందుకు మీరేమంటారు ?' అన్నాడు.\n\nపెద్ద కూతురు గంగ కొంచెంసేపు ఆలోచించి, 'నాన్నా, నువ్వు చెప్పింది బాగానే వున్నది. కాని, వివాహమైన తర్వాత భార్య, భర్త చెప్పుచేతల్లో వుండ వలసిందేకదా! నువ్వు వచ్చి మాతో వుండడానికి, నా భర్త ఒప్పుకుంటాడో లేదో. యిప్పుడే ఎలా చెప్పగలను ?' అన్నది.\n\nఆదిశేషయ్యకు, కూతురు చెప్పిన దాంట్లో నిజం వున్నదనిపించింది.\n\nఆయన, రెండవ కూతురు యమునను, 'నువ్వేమంటావు, తల్లి?' అని అదిగాడు.\n\nఆందుకు యమున, '‘అక్కడచెప్పింది నిజమే కదా! పెళ్ళయాక భర్త ఎలా ప్రవర్తిస్తాడో ఎవరు చెప్పగలరు? ఆందు వల్ల, నేనొకటనుకుంటున్నాను,' ' అని అగించి.\n\n'ఫర్వాలేదు, చెప్పు. తల్లీ!' ' అన్నాడు అదిశేషయ్య.\n\n'‘నాకు, యీ పట్టణంలోనే సంబంధం చూడు, నాన్నా. అప్పుడు నేను వేరే ఇంట్లో కాపరం వున్నా, దగ్గర్లోనే వుంటాను గదా. అప్పుడప్పుడూ వచ్చి, మీ బాగోగులు చూసి పొతూంటాను,' ' అన్నది యమున.\n\nఆదిశేషయ్య, '‘సంతోషం, తల్లీ!' ' అని, ఆఖరి కూతురైన సరస్వతితో, '‘నీ అభిప్రాయం కూడా చెప్పమ్మా,' ' అన్నాడు.\n\nఆంతవరకూ తలవంచుకుని, అక్కడల మాటలు విన్న సరస్వతికి కళ్ళల్లో నీళ్ళు తిరిగినై. ఆమెబొంగురుపోయిన గొంతుతో, '‘నా పెళ్ళికి అంత తొందర ఏం లేదు, నాన్నా! అసలే అనారోగ్యంగా వున్న మీరు, ఒంటరిగా కాశికి వెళ్ళడం నాకిష్టంలేదు.\n\nనేనూ మీతోపాటు వస్తాను. తిరిగివచ్చాక, మీరు జీవించి వున్నన్ను రోజులూ, మీకు తోడుగా వుంటాను. ఆ తర్వాత, ఎట్లా రాసి పెట్టి వుంటే అట్లాజరుగుతుంది!' ' అన్నది.\n\nకూతురి ప్రేమాభిమానాలు చూసి, ఆదిశేషయ్య హృదయం పొంగిపోయింది. ఆయన, '‘పిచ్చితల్లీ, కళ్ళనీళ్ళు పెట్టు కోకు, నాపట్ల నీకున్న ప్రేమాదరాలు చూస్తూంటే, మరికొన్నేళ్ళపాటు బతగ్గల నన్న నమ్మకం కలుగుతున్నది,' ' అంటూ చిన్నకూతురు తల నిమిరాడు.\n\nఆ తర్వాత ఆయన, పెద్దకూతు శ్చిద్దరికీ ఆస్టిలో సగభాగం పంచి, పెళ్ళిళ్ళు చేసి, చిన్నకూతురు సరస్వతితో కాశియాత్రకు వెళ్ళాడు.\n\nఆరు నెలల తర్వాత, ఆదిశేషయ్య కాశి నుంచి తిరిగివచ్చి, సరస్వతికి తగిన వరుణ్ణి వెతికి వివాహంచేసి, అల్లుణ్ణి ఇల్లరికం తెచ్చుకుని, తన సగల వ్యాపారం ఆతడికి అప్పగించి, మరి కొన్నేళ్ళపాటు సుఖంగా జీవించాడు.\n\nనిధి\n\nఒకానొక అడవిదాపుల్లో, ఒక పేదరాలు నివసిస్తూండేది. ఆమెకు జోగులు అనే పదేళ్ళ కొడు కుండేవాడు. వాడు తల్లికి అడవిలో దొరికే కాయలూ, ఫలాలూ, మూలికలూ పోగుచేయడంలో సాయవడేవాడు. తల్లి వాటిని పొరుగునవున్న గ్రామాల్లో అమ్ముతూండేది. అలా వచ్చిన డబ్బె వాళ్ళ జీవనాధారం.\n\nతల్లిపడే శ్రమ చూస్తూంటే, జోగులుకు చాలా బాధగా వుండేది. అడవిలో ఎక్కడైనా నిధిని సంపాయించి, దాన్ని తల్లికివ్వాలన్న ఆలోచన వచ్చింది వాడికి.\n\nఒక సాయంకాలం వాడు అడవిలో తిరుగుతూ, ఆలవాటుప్రకారం, “ఓ చెట్టూ, నీ వయసెంత? ఓ పిట్టా, నీ పేరేమిటి?” అని అడగసాగాడు.\n\nఒకచోట వాడికి వింతదుస్తులతో, తల మీద రకరకాల పూలతో ఆల్లిన కిరీటంతో వున్న పాట్టివాడోకడు కనిపించాడు. వాడు ఒక చెట్టునానుకుని నిలబడి ఏదో పాడుకుంటున్నాడు.\n\nజోగులు వాణ్ణి నమీపించి, తన తల్లి పడేశ్రమ గురించి చెప్పి, “ఆమ్మకివ్వాలి. ఇక్కడెక్కడయినా నిధి వున్నదేమో తెలుసా?” అని అడిగాడు.\n\nఆందుకు పాట్టివాడు బిగ్గరగా నవ్వి, “నిధా? ఆ నిధి అమ్మకు వినాడో దొరికింది!” అంటూ గుఁటురుచెట్లల్లోకి పరుగుతీశాడు.\n\nజోగులు ఇంటికి తిరిగివచ్చి, తల్లికి జరిగింది చెప్పి, “ఆమ్మా, ఆ నిధి సంగతి నాకెందుకు చెప్పలేదు?” అని ప్రశ్నించాడు.\n\nఆందుకు వాడి తల్లి చిరునవ్వునవ్వి, “నాయనా, ఆ నిధివి నువ్వేరా!” అంటూ దగ్గరకు తీసుకుని ముద్దుపెట్టుకున్నది.\n\n—రావులపాటి ప్రసాద్"
        },
        {
            "title": "నిధి",
            "page_start": 18,
            "author": "రావులపాటి ప్రసాద్",
            "pdf_page": 18,
            "content": "జంగా గల్పుయు\n\n6\n\n[మనోదర్పణంలో పూజారి అనలు న్వరూపాన్ని దర్శించిన జ్ఞానభూమి రాజు, అవేశంతో పూజారి తలను తెగవేశాడు. మనోదర్పణం ద్వారా, రాజు వినోదుడి మంచి మనసును గ్రహించి, విషవాయువులు చిమ్మే పర్వత శ్రేణులు దాటడానికి అతనికి అదృశ్యమయ్యే రహన్యం ఉపదేశించాడు. దానిని ప్రయోగించి వినోదుడు అదృశ్యమయ్యాడు. — తరవాత]\n\nతను మాయమై, మళ్ళీ మామూలు మానవ\nరూపం ధరించిన విషయం తెలుసుకోవ\nడానికి, వినోదుడికి కొంతసేపు పట్టింది.\nతానోక బండరాయిమీద పడి ఉన్నట్టు\nఅతడు గ్రహించాడు, అతనికి కాళ్ళు\nచేతులు కదిలించలేనంత నీరసంగ\nఉన్నది. మెల్లగా కళ్ళు తెరచి చుట్టు\nపక్కల కలయజూశాడు. అంతా చిమ్మ చికటిగా\nఉన్నది. ఎదురుగా ఒక ముని\n\nకూర్చుని ఉండడం లీలగా కనిపించింది.\nముని కళ్ళు నీలమణుల్లా ప్రకాశిస్తున్నవి.\n“భగవంతుడా, నేను మళ్ళీ మరొక\nపూజారికి పట్టుబడలేదు కదా!”\nఅనుకున్నాడు వినోదుడు.\n\n“ఎవరు నువ్వు? శతాబ్దాల తరబడి\nమూయబడి వున్న ద్వారాన్ని దాటి, నా\nగుహలోపలికి ఎలా ప్రవేశించావు?” అని\nఅడిగాడు ముని ఆశ్చర్యంగా.\n\nమనోజీ దాని"
        },
        {
            "title": "బంగారులోయ",
            "page_start": 19,
            "author": "మనోజ్ దాస్",
            "pdf_page": 19,
            "content": "శ్యంగా పయనిస్తున్న నువ్వు. నాకేసి\nఆకర్షింపబడి ఇక్కడికి చేరావు,\" అన్నాడు\nమందహాసంతో.\n\nవినోదుడికి ఆనంద తటాకంలో మునిగి\nనట్టయింది. అతని నీరసమంతా చిటికలో\nతెలగిపోయింది. శాంతి, ఆనందం\nసరసరానికి ప్రసరించినట్టయింది. ఆ\nముని ఎంతో మహిమాన్వితుడనీ, దయా\nస్వరూపుడనీ వినోదుడు గ్రహించాడు.\n\n\"రా, చెలుపలికి పోదాం. కొత్త\nప్రాంతాన్ని చూపుతాను. నేనూ చూసి\nచాలా కాలమయింది,\" అంటూ ముని\nలేచి ముందుకు నడిచాడు. ఇరువురూ\nగుహాముఖానికి చేరారు. ద్వారానికి అడ్డుగా\nఉన్న బండను తెలగించడానికి వినోదుడు\nప్రయత్నించాడు. కాని, చెంట్రుకవాసి\nకూడా కదిలించలేక పోయాడు.\n\n\"ఉండు, నేను తెలగిస్తాను,\" అంటూ\nముని ఆ బండను దండంతో తాకాడు.\nబండ విగిరి దూరంగా పడింది. ఇద్దరూ\nగుహ నుంచి బయటకు వచ్చారు. గుహ\nకొండలైన ఉన్నది. కొండకు దిగువ\nభాగంలో ఒక అందమైన పట్టణం కనిపిం\nచింది!\n\n\"భగవంతుడా! గుహచుట్టూ ఉన్న\nఅందమైన చెట్టు చేమలూ, పకులూ\nఏమయ్యాయి? కొండ చుట్టూ వున్న\n\n\"శతాబ్దాల తరబడా ! అంటే మీరు\nఈ గుహలోనుంచి శతాబ్దాల తరబడి\nవెలుపలికి రాకుండా, ఈ గుహలోనే\nఉంటున్నారా !\" అని అడిగాడు వినోదుడు\nలేచి కూర్చుంటూ, మరింత ఆశ్చర్యంగా.\n\n\"అవును. మరి నేను అడిగిన ప్రశ్నకు\nసమాధానం ఏమిటి?\" అన్నాడు ముని.\n\nవినోదుడు తన వృత్తాంతాన్ని క్లుప్తంగా\nతెలియజేశాడు. అంతా విన్న ముని, కళ్ళు\nమూసుకుని, నిశ్చలంగా ధ్యానంలో\nకూర్చున్నాడు. గంటసేపు గడిచింది.\nముని నెమ్మదిగా కళ్ళు తెరచి, వినోదుడి\nతలమీద చేయి వుంచి, \"నాయనా, నువ్వు\nపవిత్రస్వరూపుడివి. ఆందువల్లే అచ్చు\n\nఆరణ్యమంతా ఎలా మాయమయింది ?'' అని ముని మనసులో అనుకుంటూ, వినే దుడి కేసి తిరిగి, ఆ ప్రాంత వృత్తాంతాన్ని వివరించాడు.\n\nఆ ప్రాంతమంతా ఒకప్పుడు భయం కరమైన అరణ్యంగా ఉండేది. ఆ ముని తప్ప, మానవమాత్రులెవ్వరూ ఆ పరిసర ప్రాంతాలలో ఉండేవారు కాదు. రాజు పెట్టే బాధలు భరించలేక పేదవాడొకడు, ఒకనాడు రాజ్యం నుంచి పారిపోయి. ఆ కొండ ప్రాంతానికి చేరాడు. అతణ్ణి అకలి దప్పులు విపరీతంగా బాధించసాగాయి. అప్పుడతనికి పక్కనే ఉన్న చిన్న కొండ మీద, కొన్ని పకులు కిలకిలముంటూ, ఒక పుచ్చకాయను తింటూ కనిపించాయి. అతడు వెంటనే కొండ మీదికి వెళ్ళి, పకులు సగం తిని వదలి వెళ్ళిన పుచ్చకాయను అందుకుని అవురావురని తినే శాడు. అతని అకలి దప్పులు తీరాయి.\n\nఆ తరవాత అతనికి ఒక అనుమానం కలిగింది. ఇంతపెద్ద పుచ్చకాయను అంత చిన్న పకులు ఎలా ఎత్తయిన ఈ కొండ మీదకు మోసుకురాగలిగాయి? ఇలా ఆలోచిస్తూ అతడు పరిసర ప్రాంతాలను పరిశీలనగా చూశాడు. పక్కనే ఒక తీగ కనిపించింది. ఆ కొండమీదే పుచ్చకాయ కాచినట్టు గ్రహించి ఆశ్చర్యం చెందాడు.\n\n'ఐండరాళ్ళతో ఉన్న ఈ కొండ మీద పుచ్చకాయ ఎలా పండుతుంది? అని ఆశ్చర్యపడుతున్నావా ?' ' అంటూ ఆక్కడికి వచ్చాడు, దాపులనున్న గుహలో నుంచి ఒక ముని,\n\n'అవును, స్వామీ!' అన్నాడు పేద వాడు.\n\n'నేనే, నా యోగశక్తితో రోజు కొక పుచ్చకాయను సృష్టించి, పకులకు ఆహా రంగా పెడుతున్నాను,' ' అన్నాడు ముని\n\n'అలాగా ! అయితే నన్ను కూడా ఒక పకిగా మార్చేయండి, మహాత్మా! మీదయ వల్ల పుచ్చకాయను తిని బతికిపోతాను,' అని ప్రార్థించాడు పేదవాడు.\n\nకాని, నా కుటుంబం గతి ఏం, కావాలి ! అది నా రెండవ విచారం,\" అన్నాడు పేదవాడు.\n\n\"నీ కుటుంబాన్ని కూడా ఇక్కడికి తీసుకురా. వాళ్ళకూ సరిపోయేలా పుచ్చ కాయను సృష్టిస్తాను,\" అన్నాడు ముని.\n\nపేదవాడు తల వంచి నమస్కరించాడు. కాని, అతని ముఖంలో విచారం పోలేదు.\n\n\"ఇంకా ఎందుకు విచారిస్తున్నావు ?\" అని అడిగాడు ముని మళ్ళీ.\n\n\"మీ దయవల్ల, నేనూ నా కుటుంబం, ఆకలిబాధ నుంచి బయట పడ గలం. అయినా, ఇన్నాళ్ళు కలిసిమెలసి ఉన్న బంధుమిత్రులను ఎలా మరిచిపోగలను మహాత్మా!\" అన్నాడు పేదవాడు.\n\n\"అదా నీ విచారకారణం! నీ కుటుంబంతోపాటు, నీ బంధుమిత్రులందరినీ ఇక్కడికి తీసుకురా,\" అన్నాడు ముని.\n\n\"కరుణాస్వరూపా ! నేను ఇక్కడికి తీసుకువచ్చే, నా కుటుంబమూ, బంధు మిత్రుల సంఖ్యా క్రమంగా పెరుగుతుంది కదా ! అలా పెరిగే జనాభాకు ఒక్క పుచ్చకాయ ఎలా సరిపోగలదు, అన్నదే నా అనుమానం,\" అన్నాడు పేదవాడు.\n\nముని ఒక్కకీణం మౌనం వహించి, \"నేను గుహలోకి వెళ్ళి తపస్సు చేసుకో\n\n\"అంతెందుకుగాని, కావాలంటే నీకూ సరిపడా పుచ్చ కాయను పెద్దదిగా సృష్టిస్తాను,\" అన్నాడు ముని.\n\n\"మహాప్రసాదం!\" అని పేదవాడు మునికి చేతులెత్తి నమస్కరించాడు. అయినా, అతని ముఖంలో విచారం కనిపించింది.\n\n\"నీ ఆకలి సమస్య తీరిందికదా ! ఇంకా ఎందుకా విచారం?\" అని అడిగాడు ముని.\n\n\"ఇంత గౌప్ప ఉపకారం చేసిన తమకు ఎలా కృతజ్ఞతలు తెలియజేయాలో తెలియడం లేదు. అది నా మొదటి విచారం; నా ఆకలి సమస్య తీరింది.\n\nవాలనుకుంటున్నాను. నా తపస్సు ఎంత\nకాలం కొనసాగుతుందో, ఆ భగవంతుడికే\nఎరుక. అయితే, నేను ఇక్కడ వదిలి\nవెళ్ళే యోగశక్తి ప్రభావంపల్ల, మీకు\nరోజూ ఒక పుచ్చకాయ లభ్యమవుతూ నే\nఉంటుంది. రోజూ సాయంకాలం, మీలో\nఒకరు ఇక్కడికి వచ్చి, రేపు ఎంతమందికి\nసరిపడా పుచ్చకాయ కావాలో గట్టిగా\nచెప్పి వెళ్ళండి. మర్నాటి ఉదయానికల్లా\nకావలసినంత పరిమాణంలో పుచ్చకాయ\nఈ తీగకు వేలాడుతూ వుంటుంది. దానిని\nమీరు పంచుకుని తినండి. దానిని భుజిం\nచినవారికి రోజల్లా ఆకలిదప్పులు\nఉండవు.'' అన్నాడు.\n\nపేదవాడు వెళ్ళి, తన భార్యాబిడ్డలనూ,\nబంధుమిత్రులనూ వెంటబెట్టుకు ని\nవచ్చాడు. కొండపాదతలంలోని పచ్చిక\nమైదానంలో చిన్న గుడిసెలు వేశారు.\nముని అక్కడ చేరినవారికి, ''భగవంతుడి\nకరుణవల్ల మీకు ఆకలిసమస్య తీరింది.\nసత్యాన్ని సాధించడమే మానవ జీవిత\nలక్ష్యం. ఇప్పటి నుంచే మీ లక్ష్యసాధనకు\nపూనుకోండి.'' అని ఉపదేశించాడు.\n\nవాళ్ళకు ధ్యానపద్ధతులు నేర్పించి,\nముని కొండ మీది గుహలోపల ప్రవేశించి\nతపస్సు చేయడం ప్రారంభించాడు.\nశ్రీతాబ్దాలు గడిచిపోయాయి.\n\nమునీశ్వరుడు చెప్పిన ఉదంతమంతా\nవిన్న వినోదుడు, ''మహాత్మా! ఇప్పుడు\nమన కళ్ళ ఎదుట కనిపించే పట్టణం,\nఆనాటి శరణార్థుల వారసులు నిర్మించినదే\nఅయివుంటుంది. గుహ ముఖద్వారంలో,\nనాకు పుచ్చతీగ కనిపించింది. ఇంకా\nవాళ్ళు పుచ్చకాయను తీసుకుంటూ\nఉన్నా ఆశ్చర్యం లేదు.'' అన్నాడు.\n\n''పట్టణంలో ప్రవేశించి, అక్కడి విశేషాలు తెలుసుకుందాం, రా.'' అంటూ ముందుకు నడిచాడు ముని.\n\nవినోదుడు ఆయన్ను అనుసరించాడు.\n\nకొండపై నుంచి కిందికి ఉన్న బాటకిరు\nవైపులా పూలచెట్లూ, తీగలూ ఉన్నాయి.\n\nమునీ, వినేదుడూ కొంతసేపటికి కొండ పాదతలంలో ఉన్నపట్టణ ద్వారందగ్గరికి చేరారు. రంగురంగుల తలపాగాలు ధరించిన, దృఢకాయులైన ఇద్దరు భటులు, శూలాలు పట్టుకుని ద్వారానికి కాపలా కాస్తున్నారు. ద్వారానికి వెలుపల గుంపుగా జనం ఉన్నారు.\n\n‘‘మేము దూరప్రాంతం నుంచి వచ్చిన యాత్రికులం. కొండ మీదికి వెళ్ళి చూడ డానికి అనుమతించరా?’’ అన్నాడు గుంపులో నుంచి ఒకడు.\n\n‘‘అనుమతించం. అద్భుతమైన పుచ్చ కాయ లభించే ఈ కొండ మీదికి మా నాయకుడు మాత్రమే వెళ్ళడానికి అర్హుడు.\n\nఆయన కూడా, ఎంతమందికి సరిపడా పుచ్చకాయ కావాలో అజ్ఞాపించడానికి, రోజుకు ఒక్కసారి మాత్రమే కొండపైకి వెళతాడు,’’ అన్నారు భటులు.\n\nభటుడి మాటలు విని, ‘‘అనాయకుడు, మొదట శరణార్థిగా వచ్చిన పేదవాడి సంతతివాడై వుంటాడు,’’ అంటూ ముని ముందుకు నడిచాడు.\n\nఇరువురూ ద్వారం దాటి లోపలికి వెళ్ళారు.\n\n‘‘మనం లోపలికి వస్తున్నప్పటికీ భటులు ఆకేపించలేదేమిటి?’’ అన్నాడు వినేదుడు ఆశ్చర్యంగా.\n\n‘‘మనం ఇప్పుడు అదృశ్యంగా నడుస్తు న్నాము. మన మాటలు కూడా ఎవరికీ వినిపించవు,’’ అన్నాడు ముని.\n\nవినేదుడు అమితాశ్చర్యం చెందాడు.\n\nవారిరువురూ ఒక విధిగుండా వెళ్ళి. ముఖద్వారం మీది శిలాఫలకం మీద ‘నిశ్శబ్దం’ అని రాయబడి వున్న పెద్ద మంట పాన్ని చేరారు. కొందరు అధికారులు, చుట్టూ వున్న పచ్చికమైదానంలో అటూ ఇటూ పచార్లుచేస్తూ, అప్పుడప్పుడు మంటపం లోపలికి తొంగి చూస్తున్నారు.\n\n‘‘ఈస్థలం నాకు జ్ఞాపకం ఉన్నది. ఆ కాలంలో ఇక్కడ పెద్ద తోట ఒకటి ఉండేది. ఇక్కడ ఏం చేయాలో కూడా\n\n\n\nవాళ్ళకు వివరించి వెళ్ళాను. రా, ఇప్పుడేం చేస్తున్నారో చూద్దాం,\" అంటూ ముని మంటపం లోపలికి ప్రవేశించాడు.\n\nవరుసగా వేయబడిన పడకకుర్చీ పంటి ఆసనాలలో, స్త్రీ పురుషులు చాలామంది పడుకుని నిద్రపోతున్నారు. కొందరు గాఢ నిద్రలో గట్టిగా గుర్రు పెడుతున్నారు. ఎవరెవరు ఎంతసేపు నిద్రపోయేదీ, అధి కారులు లెక్కగడుతున్నారు. అక్కడి వాతావరణాన్ని పరిశీలించి చూశాక— మరీగట్టిగా గుర్రుపెట్టి నిద్రించినవారికి ప్రోత్సాహం లభిస్తుందనీ, కొంతకాలం గడిచాక ఇదంతా లెక్కగట్టి, ఎక్కువ కాలం నిద్రించి, అందరికన్నా గట్టిగా గుర్రుపెట్టినవారికి సన్మానం చేస్తారనీ, ముని గ్రహించాడు.\n\nఆయన కోపావేశంతో, అక్కడ అద మరచి నిద్రపోతూస్తువాళ్ళను జుట్టుపట్టి లాగి కిందికి తోకాడు. ఏనోదుడు కూడా మునిని అనుసరించి అలాగే చేయసాగాడు. కొంతసేపటికల్లా, హతాత్తుగా నిద్రలేచిన\n\nవారి కేకలతో మంటపమంతా అల్లకల్లోల మయింది. అధికారులు ఏం చేయడానికి తోచక అలాగే ఉండిపోయారు.\n\nముని బయటకు వచ్చాడు. వినోదుడు ఆయన వెనక నడుస్తూ, \"మహాత్మా, వారి పట్ల మీ ఆగ్రహానికి కారణం తెలుసుకో వచ్చా.\" అని అడిగాడు.\n\n\"నేను వాళ్ళ పూర్వులకు కళ్ళు మూసుకుని ధ్యానం చేయడం ఎలాగో నేర్పి వెళ్ళాను. వాళ్ళేమో ధ్యానం మాట మరిచిపోయి. ఇప్పుడు నిద్రపోవడం లోనూ, గుర్రుపెట్టడంలోనూ ఒకరితో ఒకరుపోటిపడుతున్నారు,\" అన్నాడుముని.\n\nఇరువురూ కొంతసేపటికి ఆలయం లాంటి కట్టడం ముందు చేరారు. ఆలయ ప్రాంగణంలో పట్టణ అధికారుల సభ జరుగుతున్నది. వాళ్ళలో యువకుడైన పట్టణ నాయకుడు కూడా ఉన్నాడు. వినోదుడూ, మునీ అదృశ్యంగా వాళ్ళ మధ్యకు చేరారు. ఆలయం తలుపులు మూయబడ్డాయి. —(ఇంకావుంది)\n\nపిల్లదయ్యం చదువు\n\nపట్టువదలని విశ్రమార్కుడు చెట్టువద్దకు తిరిగి వెళ్ళి, చెట్టుపై నుంచి శ్రవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, ''రాజా, పిశాచాలూ, నక్కలూ, గుడ్లగూ బలూ విచ్చలవిడిగా తిరిగే యీ శ్మశానంలో, ఒక రాజ్యానికి ఏరికవైన నువ్వు పడుతున్న శ్రమ చూస్తూంటే నవ్వాలో, విచారపడాలో తెలియడంలేదు. నీ అంత పట్టుదలా, సహనశక్తి గల ఒక పిల్లదయ్యం, ఒక బడిపంతులూ, తాము కోరినది సాధించాలన్న పట్టుదలతో బయలుదేరి. మథ్యలోనే వెనుదిరిగారు. ఏదో ఒకనాడు నువ్వూ అలా చేయగలవన్న అనుమానం కలుగుతున్నది. వాళ్ళ కథ చెబుతాను, శ్రమ తెలియకుండా, విను,'' అంటూ యిలా చెప్పసాగాడు :\n\nబేతాళ కథలు"
        },
        {
            "title": "పిల్లదయ్యం చదువు",
            "page_start": 27,
            "author": "చందమామ బృందం",
            "pdf_page": 27,
            "content": "సిద్ధము\n\nనాగవరం అనే గ్రామం లో వుండే\nబడిపంతులు బలరామయ్య, ఒక రోజు\nభార్యమీద కోపంచచ్చి. ఇంట్లోంచి వెళ్ళి\nపోయి గ్రామం చివరవున్న చింతచెట్టు\nకింద కూర్చున్నాడు.\n\nఅప్పుడు చింతచెట్టుమీదినుంచి ఒక\nపిల్లదయ్యం ఆయన ముందు దూకి,\n' 'భయపడకండి, పంతులుగారూ ! మీ\nదగ్గిర చదువుకోవాలని వచ్చాను, ' 'అన్నది.\n\nబలరామయ్య కంగారుపడి, ' 'ఎవరు\nనువ్వు? నీకు చదువెందుకు ? ' ' అని\nఅడిగాడు.\n\n' 'నాకు చదువంటే ఎంతో యిష్టం.\nకానీ, నాకు చిన్నతనం లోనే నాన్న\n\nపోయాడు. అమ్మ కష్టపడి పనిచేసి నాకు\nతిండి పెట్టేది. అమ్మ కష్టం చాలడం\nలేదని, నేనూ పనిచేసి సంపాయించడం\nమొదలు పెట్టాను. నాకు చదువుకోవాలన్న\nకోరిక వుండడంపల్లి, సంపాదించిన\nడబ్బులో కొంత వేరే దా చేవాణ్ణి.\nఉన్నట్టుండి అమ్మకు జబ్బు చేసింది.\nఇంట్లో డబ్బంతా వైద్యానికి ఖర్చయి\nపోయింది. అమ్మ కూడా నాకు దక్కలేదు.\nదుఃఖం పట్టలేక నేను నదిలో దూకి అత్మ\nహత్య చేసుకున్నాను. చదువుకోవాలన్న\nకోరిక వుండిపొవడంపల్లి, నేను దయ్యా\nన్నయ్యాను. మీరు కోరిన పని చేసిపెడ\nతాను, నాకు చదువుచెప్పండి, ' ' అన్నది\nపిల్లదయ్యం.\n\n' 'నాకు ఇప్పుడు డబ్బు కావాలి. నువు\nతెచ్చి పెట్టగలవా ? ' ' అన్నాడు బల\nరామయ్య.\n\n' 'ఎంతకావాలి ? ' ' అని అడిగింది\nపిల్లదయ్యం.\n\n' 'వెయ్యిందంగారు నాణాలు, ' 'అన్నాడు\nబలరామయ్య ఆశగా.\n\n' 'అంత డబ్బు నాదగ్గరలేదు. రాజుగారి\nఖజానాలోంచి దొంగతనంచేసి తెచ్చేదా ? '\nఅన్నది పిల్లదయ్యం.\n\n' 'నీ యిష్టం. నువ్వెలా తెచ్చినాసరే ! '\nఅన్నాడు బలరామయ్య.\n\n\"సరే. డబ్బు తేగానే నాకు చదువు చెబుతారా ?\" అన్నది పిల్లదయ్యం.\n\n\"మరొకపని చెయ్యాలి! నా భార్య నిత్యం గౌడవలతో, నాకు మనశ్శాంతి లేకుండా చేస్తున్నది. నువ్వు దాన్ని భయ పెట్టి, నా మాట వినేలా చేయాలి,\" అన్నాడు బలరామయ్య.\n\n\"అలాగే చేస్తాను. మరి నాకు చదువు చెబుతారా?\" అని అడిగింది పిల్లదయ్యం.\n\nబలరామయ్య, దయ్యం చేయవలసిన మరికొన్ని పనులు చెప్పాడు.\n\nబలరామయ్య గ్రామంలో, ఒక పెద్ద మనిషి దగ్గర అప్పుచేశాడు. ఏడాది గడిచాక బాకీ తీర్చేశాడు. ఆ పెద్దమనిషి బాకీ తీర్చలేదంటున్నాడు. అప్పు తీర్చి సట్టుగా బలరామయ్యకు సాక్ష్యంలేదు. అందువల్ల కొందరు బలరామయ్యను అనుమానిస్తే, కొందరు పెద్దమనిషిని అనుమానించారు.\n\nపిల్లదయ్యం పెద్దమనిషిక పూని, గ్రామంలో అందరికీ నిజం చెప్పాలి! అందువల్ల, బలరామయ్య పరమ నిష్ఠా గరిష్ఠుడనీ, ఆ కారణంగా ఆయన కు అద్భుత శక్తులు వచ్చాయనీ గ్రామంలో ప్రచారమవుతుంది. ఆయన అద్భుత శక్తులు ప్రదర్శించడానికి పిల్లదయ్యం సహకరిస్తుంది!\n\nచదువుమీది ఆశకొద్దీ పిల్లదయ్యం, బలరామయ్య పెట్టిన షరతులకన్నిటికీ ఒప్పుకున్నది. కొద్దిరోజుల్లోనే బలరామయ్య జాతకం మారిపోయింది.\n\nఆయన ఇంట్లో వెయ్యి బంగా రు నాణాలు చేరాయి. భార్య చెప్పిన మాట వింటున్నది. ఊళ్ళో బాకీ తీర్చలేదన్న పెద్దమనిషి తన తప్పాప్పకున్నాడు. బలరామయ్య అద్భుతశక్తులు ప్రదర్శించ సాగాడు.\n\nక్రమంగా ఆయన ఇంటికివచ్చే భక్తుల సంఖ్య పెరిగిపోసాగింది. వాళ్ళిచ్చే కట్ట కానుకలతో బలరామయ్య సంపన్ను డయ్యాడు. ఆయన యిప్పుడు గాలిలో\n\nతేలిపోగలడు. నీటిపై నడవగలడు.\nగాలిలోంచి వస్తువులను సృష్టించగలడు.\nఎక్కడెక్కడి రహస్యాలనూ తెలుసుకుని\nచెప్పగలడు. ఆయన్ని చూట్టానికి, ఆదేశపు\nరాజుకూడా వచ్చివెళ్ళాడు.\n\nఇన్ని జరిగినా బలరామయ్య, పిల్ల\nదయ్యానికి చదువు చెప్పలేదు. అసలాయన\nక్రమంగా పిల్లలకు చదువు చెప్పడమే\nమానేశాడు.\n\nతనకు చదువెప్పుడు చెబుతావని పిల్ల\nదయ్యం ప్రతిరోజూ, ఆయన్ని వేధించేది.\nఆయన దానితో, ''నీ కారణంగా నేనిప్పుడు\nతిరుబడిలేని మనిషినయ్యాను. అందు\nపల్లనే వున్న శిఘ్యలను కూడా పదులు\n\nకున్నాను. ఇక నీకెలా చదువు చెప్పేది ?''\nఅనేవాడు.\n\n\"నేను మీరు కోరినవన్నీ చేశాను.\nనాకు చదువు చెప్పకపోతే, మీరు నన్ను\nమోసగించిన ట్టెగదా ?\" అన్నది పిల్ల\nదయ్యం.\n\nఆందుకు బలరామయ్య, ''నీకు చదు\nవెందుకు ? నా కారణంగా నీకు పూజలు\nజరుగుతున్నాయి. నాకు లభించే గౌరవ\nమంతా కూడా నీదే ! చదువుకున్న నాకు\nచదు వేమీ గౌరవాన్నివ్వలేకపోయింది.\nచదువులేని నీ కారణంగానే, నాకు గౌరవం\nలభించింది. చదువు అడ్భుతశక్తుల\nనివ్వదు. కానీ చదువుకున్నవాళ్ళు కూడా,\nఅద్భుతశక్తులున్నవారినే ఆనాలోచితంగా\nగౌరవిస్తారు. కాబట్టి నువ్వు చదువు\nగురించి మరిచిపోయి హాయిగా వుంటూ\nగౌరవాలు పొందు,\" అన్నాడు.\n\n\"నాకు గౌరవం వద్దు, చదువు\nకావాలి!\" అన్నది పిల్లదయ్యం.\n\n\"నన్ను కీమెంచు. నేను నీకు చదువు\nచెప్పలేను,\" అన్నాడు బలరామయ్య.\n\n\"ఎందుకు చెప్పలేరో చెప్పండి. సమా\nధానం తృప్తికరంగా లేకపోతే నేను\nమిమ్మల్నీ మీ కుటుంబాన్నీ సర్వనాశనం\nచేసి మరీ వెళ్ళిపోతాను,\" అన్నది పిల్ల\nదయ్యం.\n\nబలరామయ్య ఒకటి, రెండు కణాలు మౌనంగా పూరుకుని, 'నువ్వు నన్నేం చేసినా ఫర్వాలేదు. నేను నిజం చెబుతాను విను. నా చదువు నాకు గౌరవాన్ని. విలు వనూ తెచ్చిపెట్టలేదు. అందువల్ల నాలో కీర్తికాంకా, ధనకాంకా పెరిగిపోయాయి. చదువుకోసం నన్ను వేడుకున్న నిన్ను; దొంగతనానికీ, జీవహింసకూ, మోసానికీ, అబద్దానికీ ప్రోత్సహించి నా కోర్కెలు తీర్చుకున్నాను. నీకు చదువు చెబితే అవన్నీ తప్పని చెప్పాలి. నేను చెప్పి చేయించిన పనులు తప్పని చెప్పే అర్హత నాకు లేదు. అందుకే నేను నీకేకాదు, యికపై ఎవరికీ కూడా చదువు చెప్పకూడ దని నిర్ణయించుకున్నాను,\" అన్నాడు.\n\nపిల్లదయ్యం, బలరామయ్య కేసి, ఒక కణకాలం జాలిగా చూసి అక్కణ్ణించి మాయమైపోయింది.\n\nతర్వాత బలరామయ్య ఊరివాళ్ళం దర్శీ పిలిచి, 'నా అద్భుతశక్తులవల్ల చూసేవారికి చినోదమే తప్ప. ప్రపంచానికి ఎలాంటి ప్రయోజనమూలేదు. నా శక్తులు నాకు పేరు తెచ్చిపెట్టాయి. కానీ నాకు కీర్తికాంకలేదు. నా అద్భుతశక్తులను ప్రపంచశ్లిమానికై త్యాగం చేసి, నేను సామాన్యుడిగా వుండి పొదల్చుకున్నాను!\" అని చెప్పాడు.\n\nబేతాళుడు ఈ కథ చెప్పి, 'రాజా, యిక్కడ నాకొక సందేహం కలుగుతున్నది. పిల్లదయ్యం, తనకు బలరామయ్య\n\nచెప్పే సమాధానం తృప్తికరంగా లేకపోతే, అతణ్ణి సర్వనాశనం చేస్తానన్నది. మరి, బలరామయ్య చెప్పిన సమాధానం దానికి తృప్తి కలిగించినట్టేనా ? అతడి కేసి అది జాలిగా ఎందుకుచూసింది? బలరామయ్య తన అద్భుతశక్తులను త్యాగం చేసి, సామాన్యుడిగా వుండిపోతానని చెప్పిన మాటలో నిజాయితీ వున్నదా ? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “పిల్లదయ్యం, బలరామయ్య కేసి జాలిగా చూడడానికి ముఖ్యమైన కారణమే వున్నది. అతడు చదువుకుని ఏవైతే తప్పులని తెలుసుకు న్నాడో, ఆ తప్పులే పిల్లదయ్యంచేత చేయంచాడు. ఆ మాట అతడే ఒప్పుకోవడం జరిగింది. అతడు చదివినచదువు, అతడి మీద ఎలాంటి ప్రభావమూ చూపలేదు. అంటే—అతడు చెప్పే చదువు కూడా, అతడి శిష్యుల మీద ఎలాంటి ప్రభావమూ\n\nచూపలేదని తేలిపోయింది. ఇది గ్రహించిన పిల్లదయ్యానికి చదువంటేనే విరక్తి కలిగి, అతడి కేసి జాలిగా చూసింది. బలరామయ్య చెప్పింది దానికి తృప్తి కలిగించినా కలిగించకపోయినా, అతడు వాస్తవం చెప్పాడని పిల్లదయ్యానికి తెలుసు. అందుకే, అది అతడికి ఎటు వంటి హానీ కలిగించకుండా మాయమైంది.\n\n“బలరామయ్య, తన అద్భుతశక్తులను ప్రపంచశీఘ్రం కోసం త్యాగం చేస్తున్నట్టు, ఊరందరికీ చెప్పడం పెద్ద అబద్ధం. పిల్లదయ్యం సాయం లేకపోయాక, అతడికి ఎలానూ అద్భుతశక్తులుండవు. ఆ రహస్యం బయటపడకుండా వుండేందుకు అతడు ఊరివాళ్ళతో, ఏదో త్యాగం చేస్తున్నట్టు అబద్దాలుపలికి, వాళ్ళచేత నమ్మించాడు,” అన్నాడు.\n\nరాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)\n\nరాజ-చండులుడు\n\nపూర్వం ఉత్కళదేశాన్ని పురుషోత్తమ\nదేవుడు ఆనే రాజు పాలించేవాడు. ఆయన\nగొప్ప జగన్నాథ భక్తుడు. రాజ్యం\nజగన్నాథుడిదేననీ, తాను ఆదేవుడి సేవ\nకుడుగా రాజ్యపాలన చేస్తున్నాననీ ఆయన\nనమ్మేవాడు.\n\nపూరిలో ఏటా అష్టాధ్యాపనంలో రధ\nయాత్ర జరుగుతుంది. ఆ ఉత్సవానికి\nచేలాది జనం పస్తారు. రధ యాత్రలో\nపాల్గొనే మూడు రధాల కింద రాజు\nస్వయంగా చిపురుకట్టతో ఊడ్చెవాడు.\nతరవాతనే రధాలను ప్రజలు లాగేవారు.\n\nపురుషోత్తముడు ఒక సారి దక్కించ\nదిగ్విజయానికి వెళ్ళి, కంచి రాజు కూతు\nరైన పద్మావతిని చూశాడు. ఆమె అసా\nధారణ సొందర్యవతి. ఆమెను చూడగానే\nపురుషోత్తముడు ఇష్టపడి, పెళ్ళాడ\nనిశ్చయించాడు. ఈ విషయం దూత ద్వారా\n\nవిని, పద్మావతి తండ్రి వివాహానికి సమ్మ\nతించాడు. పురుషోత్తముడి ఆహ్వానంమీద\nఆయన ఉత్కళ దేశానికి పోవటమేగాక,\nరథోత్సవాన్ని కూడా కళ్ళారా చూతామను\nకున్నాడు.\n\nరథోత్సవంనాడు, దేవాలయంనుంచి\nఉద్యానభవనం దాకా ఉన్న వీధి అంతా\nజనంతో నిండిపోయింది. శంఖాలు మోగు\nతున్నాయి. జనం కోలాహలం చేస్తున్నారు.\nదేవాలయం నుంచి జగన్నాథ, బలభద్ర,\nసుభద్రల విగ్రహాలను తెచ్చి. మూడు\nరథాలలోనూ ఉంచారు.\n\nఅంతదాకా కంచి రాజుతో క బుర్రు\nచెబుతున్న పురుషోత్తముడు లేచివెళ్ళి\nరథాలకింద చిపురుకట్టతో ఊడ్చాడు.\nప్రజలు హర్షధ్వానాలు చేశారు.\n\nపురుషోత్తముడు చిపురుకట్ట తీసుకుని\nఊడవటం చూసి, కంచిరాజుకు రోత"
        },
        {
            "title": "రాజు- చండాలుడు",
            "page_start": 33,
            "author": "చందమామ బృందం",
            "pdf_page": 33,
            "content": "పుట్టింది. రథయాత్రముగియగానే ఆయన కంచికి తిరిగి వెళ్ళి. 'నా కుమార్తెను చండాలుడికి ఇచ్చి పెళ్ళి చెయ్యను,' అని ఉత్కళరాజైన పురుషోత్తముడికి కబురుచేశాడు.\n\nపురుషోత్తముడికి పట్టరాని కోపం వచ్చింది. అయన కంచి రాజ్యంమీద యుద్ధిం ప్రకటించి, దండెత్తి వెళ్ళాడు. తరువాత జరిగిన యుద్ధంలో పురుషోత్తముడికి విజయం లభించింది. రాజకుమార్తె పద్మావతి అతనికి బందీగా చికిట్టింది.\n\nఅయితే పురుషోత్తముడికి ఇప్పుడు ఆమెను పెళ్ళాడాలన్న కోరిక లేదు. అయన తన మంత్రిని పిలిచి, 'ఈమె తండ్రి నన్ను చండాలుడు అన్నాడు. ఈమెను కసుపు ఊడ్చే వాడికిచ్చి పెళ్ళి చెయ్యండి,' అని అజ్ఞాపించాడు.\n\n'చిత్రం మహారాజా! అలాగే చేస్తాను,' అన్నాడు మంత్రి.\n\nకాని, జాలిగుండె గల అ మంత్రి అలా చెయ్యలేదు. అయన పద్మావతిని తన\n\nఇంటికి చేర్చాడు. ఆక్కడ మంత్రి, అయన భార్యా, పద్మావతిని తమ సొంత కూతురులాగే చూసుకుంటూ, తమ ఇంట రహస్యంగా ఉంచారు.\n\nకొద్ది నెలల అనంతరం తిరిగి రథోత్సవం వచ్చింది. రాజు తన ఆచారం ప్రకారం చీపురుకట్ట తీసుకుని, రథాల కింద ఊడుస్తున్నాడు.\n\nఆ సమయంలో మంత్రి పద్మావతిని తీసుకుపోయి, 'మహారాజా, మీ అజ్ఞ నెరవేర్చటంలో జాప్యం జరిగినందుకు కీమించండి. ఈ పిల్లకు ఊడ్చే భర్త మీ కన్న యోగ్యుడు దొరకడు. దయచేసి ఈమెను పెళ్ళాడండి,' అన్నాడు.\n\nఅప్పటిక పురుషోత్తముడి అగ్రహం చల్లారిపోయింది. తన మంత్రి చేసిన యుక్తికి సంతోషించి, మహా వైభవంగా పద్మావతిని వివాహం చేసుకున్నాడు.\n\nవారి సంతతి ఇప్పటికీ పూరీ రథోత్సవం నాడు చీపురుకట్ట తీసుకుని దేవాలయం ఊడుస్తారు."
        },
        {
            "title": "శకుంతల–3",
            "page_start": 35,
            "author": "చందమామ బృందం",
            "pdf_page": 34,
            "content": "కావ్యకథలు:\n# శకుంతల-3\n\nదుర్వాసముని శాపకారణంగా, దుష్యంతుడు తనను మరిచిపొవడంతో, చిన్ను రాలయిన శకుంతలను తల్లి మేనక ఓదార్చి, ఒక అశ్రమంలో చేర్చింది. ఆమె అక్కడ మగశిశువును కని, భరతుడు అని నామకరణం చేసి ఆల్లారు ముద్దుగా పెంచసాగింది.\n\nకొన్ని నంవత్సరాలు గడిచాయి. ఒక నాడు ఒక బెన్రవాడికి నదిలో ఎంత సేపటికీ చేపలు దౌరకలేదు. ఆఖరికి అతని వలలో ఒక పెద్ద చేప పడింది. అతడు చేపలు పట్టడం చాలించి, నంతో షంతో ఇంటికి చేరాడు.\n\nబెన్రవాడు చేపను భార్య చేతికిచ్చి, పంట చేయమన్నాడు. ఆమె చేపను కోయగా చేప కడుపులో నుంచి, ఒక ఉంగరం బయటపడింది. దానిని చూసి పరమానందం చెంది, వాళ్ళు మంచి ధరకు ఆమ్మడానికి నిశ్చయించారు.\n\nబెస్తవాడు ఆ ఉంగరాన్ని ఒక స్వర్ణకారుడి దగ్గరికి తీసుకుపోయి అమ్మచూపాడు. స్వర్ణకారుడు ఆ ఉంగరాన్ని పరిశీలనగా చూసి, అది చేప కడుపులో దొరికిందన్న సంగతిని సమ్మలేకపోయాడు.\n\nస్వర్ణకారుడు ఉంగరంతోపాటు, బెస్తవాణ్ణి కూడా దుష్క్రంతరాజు సమణానికి తీసుకుపోయాడు. బెస్తవాడు ఆ ఉంగరాన్ని రాజమందిరం నుంచి దొంగి లించి వుండవచ్చని అధికారులు భావించారు. రాజు ఉంగరాన్ని పరిశీలనగా చూశాడు.\n\nరాజు ఆ ఉంగరాన్ని చూడగానే, శకుంతల ఉదంతమంతా ఆయన మన సులో మెరుపులా మెరిసింది. దుర్వాస ముని శాపప్రభావం తెలగిపోయింది. బెస్తవాడికి బహుమతి ఇచ్చిపంపాడు. తను శకుంతలకు చేసిన అపకారం తలుచుకుని రాజు చెప్పలేనంతగా బాధపడసాగాడు.\n\nశకుంతల కణ్యముని ఆశ్రమంలో\nఉందేమోనని, దుష్యంతుడు తన\nదూతలను ఆక్కడికి పంపాడు. ఆమె\nఆక్కడ లేదు. ఆమె జాడ తెలుసుకోవ\nడానికి, రాజు, నలుదిశలకూ భట్టులను\nపంపాడు.\n\nఎంత గాలించినా శకుంతల జొడ\nతెలియకపోయేనరికి రాజు విచారగ్రస్తు\nడయ్యాడు. ఆయన ఒక నాడు\nఅరణ్యంలో సంచరిస్తూ ఉండగా,\nపిల్లవాడోకడు నింపపు కొదమలతో అడు\nకోవడం కనిపించింది. ఆ దృశ్యం చూసి\nఅయన అమితాశ్చర్యం చెందాడు.\n\nరాజు గురం దిగి, కురవాణ్ణి చేరీది, పలకరించాడు. పనివాడి ముద్దుమాటలు విని రాజు పరమానందం చెందాడు. ఆ కురవాడు, కొంతసేపటికి రాజును చేయి పట్టుకుని తమ నివాసానికి తీసుకు పోయాడు.\n\nతన కుమారుడు భరతుడు. తండ్రి గారయిన దుష్కంత మహారాజును చేయి. పట్టుకుని తన ఆశమం ముంగిట నిల బడడం చూసి, శకుంతల ఒక కేణం నమ్మలేకపోయింది. ఆ తరవాత ఎంతో విలపించింది. కొంతసేపటికి, దుర్వాస ముని శాపకారణంగానే రాజు తనను మరిచిపోయాడన్న విషయం గ్రహించింది.\n\nరాజమర్యాదలతో శకుంతల రాజధాని నగరమైన హస్తినాపురానికి తీసుకు రాబడింది; రాణిగా పట్టాచి షిక్షురాలయింది. శకుంతల తనను చేరడంతో, దుష్కంతుడి జీవితంలో మళ్ళీ ఆనందం చెల్లివిరిసింది. ఆయన ప్రజానురంజ కంగా ధర్మపరిపాలన సాగించాడు.\n\nతండ్రి అనంతరం భరతుడు రాజ్య నింహాననాన్ని అధిష్టించి గొప్ప పరిపాలనా దక్షుడుగా పేరుగాంచాడు. దేశం లోని రాజులందరూ ఆయన్ను తమ చక్రవర్తిగా అభిమానించి గౌరవించారు. భరతుడు పాలించడంవల్లే మన దేశానికి భారతదేశం అన్న పేరు వచ్చిందని చెబుతారు! —(అయిపోయింది)\n\nముసలమ్మయుక్తి\n\nపూర్వం ఒక గ్రామంలో సీతారామయ్య\nఅనే ఒక పండితుడుండేవాడు. ఆయన\nఈరి పిల్లలకు చదువు సంధ్యలు నేర్పి\nగురుదక్షిణలు పొంది, ఆయిదువందల\nరూపాయలు వెనక వేసుకున్నాడు.\n\nఇంతలో కాశీలో ఒక విద్యత్సభ జరి\nగింది. సీతారామయ్యకు కూడా పిలుపు\nవచ్చింది. తన దగ్గిర నిలవ ఉన్న డబ్బు\nఎవరి దగ్గిర దాచి ఉంచాలా అన్న\nసమస్య సీతారామయ్యకు ఏర్పడింది.\nఇంటి దగ్గిరే ఉంచుదామం టే భార్య\nససేమిరా వద్దన్నది. “సొమ్ము భయంకర\nమైనది. దానికి నేను కుక్క కాపలా\nకాయలేను. ఏ రాత్రివేళో దొంగలు వచ్చి\nపడి నా ప్రాణాలు తీసేస్తారు,” అన్న\nదావిడ.\n\nఎక్కడ దాస్తే సొమ్ము భద్రంగా\nఉంటుందా అనుకుంటూ సీతారామయ్య\n\nకోటయ్య ఆంగడికి వెళ్ళాడు. తనకు\nఏర్పడిన సమస్య గురించి కోటయ్యకు\nచెప్పి, '‘నీ సలహా ఏమిటి ? ఈ డబ్బు\nఎవరి దగ్గిర దాచి పెడితే కేమమంటావు ?'\nఅని అడిగాడు.\n\n\"బాబూ, డబ్బు దగ్గిర ఆ బ్రహ్మ దేవుణ్ణయినా నమ్మ వద్దు. అది మహా పాపిష్ఠిది,\" అన్నాడు కోటయ్య.\n\nవీరిద్దరూ మాట్లాడుతూండే సమయంలో\nఆంగడి గుమాస్తా, ఒక స్త్రీకి నెయ్యి తూచి\nఇచ్చి డబ్బు తీసుకుని పంపేశాడు.\n\nకోటయ్య ఈ అమ్మకం వివరాలు\nకనుక్కుని, ''ఓరి పాపిష్టివాడా, ఆమనిషి\nదగ్గిర నాలుగు దమ్మిడీలు అధికంగా\nపుచ్చుకు న్నావు. మనకు న్యాయంగా\nరావలిసిన లాభం ఒక్క దమ్మిడి అయితే\nఅయిదు దమ్మిడీలు లాభం పట్టావు. నీ\nకెన్నిమార్లు చెప్పినా నీ బుద్ది మారదు."
        },
        {
            "title": "ముసలమ్మయుక్తి",
            "page_start": 39,
            "author": "చందమామ బృందం",
            "pdf_page": 39,
            "content": "జ్ఞాపకం ఉంచుకుని ఆ మనిషి ఇంకోసారి బేరానికి వచ్చిన ప్పుడు ఆ నాలుగు చమ్మిడిలూ వాపసు ఇచ్చెయియ్యి.'' అని గుమాస్తాసు కసిరాడు.\n\nఈ సంఘటనతో సీతా రామయ్యకు కోటయ్య మీద గురి ఏర్పడింది. ఆయన అంగడిలో తనకు కావలిసిన సరుకులు తీసుకుని, ఇంటికి వెళ్ళి తన అయిదు పందల రూపాయలూ మూట గట్టి తెచ్చి. ''ఇదుగో, కోటయ్యా! ఇదే నా డబ్బు. నేను కాశినుంచి తిరిగి వచ్చేదాకా దీన్ని దాచి ఉంచే భారం నీదే!'' అన్నాడు.\n\n''అమ్మయ్యో, నేనా డబ్బును తాకనైనా తాకను. కావలిస్తే మీరే మా ఇంట మీ\n\nయిష్టం వచ్చిన చోట గౌయ్యి తీసి డబ్బు పాతేసి వెళ్ళండి. తిరిగి వచ్చినాక తవ్వి తీసుకోవచ్చు,'' అన్నాడు కోటయ్య.\n\n''నిజంగా కోటయ్య ఎంత మంచి వాడు!'' అనుకుని సీతారామయ్య తన సామ్ము ఒక చోట గుర్తుగా పాతిపెట్టి తన దారిన తాను వెళ్ళిపోయాడు.\n\nఆయన కాశికి వెళ్ళి విద్వత్సభలో పాల్గొని, కొన్నాళ్ళకు స్వగ్రామానికి తిరిగి పస్తూనే కోటయ్య ఇంటికి వెళ్ళి, అతనితో. ''నా సామ్ము నేను తీసుకుపోతాను,'' అన్నాడు.\n\n''మహరాజుగా తీసుకు వెళ్ళండి. ఎక్కడ పాతిపెట్టారో గుర్తుందిగదా?'' అన్నాడు కోటయ్య.\n\nకాని, సీతారామయ్య తవ్వి చూస్తే, ఉండవలిసిన చోట డబ్బు లేదు. సామ్ము కనిపించలేదని అంటే కోటయ్య, ''దాని సంగతి మీకు తెలియాలి గాని నాకేం తెలుస్తుంది, బాబూ!'' అనేశాడు.\n\nమోసం జరిగిపోయిందని గ్రహించి సీతారామయ్య కుంగిపోయిన మనస్సుతో ఇంటి దారిపట్టాడు.\n\nదారిలో సీతారామయ్యకు శేషమ్మ అనే ముసలావిడ ఎదురుపడి, ''ఎప్పుడు వచ్చావు. నాయనా? అలా విచారంగా ఉన్నావేం?'' అన్నది.\n\nసీతారామయ్య ముసలమ్మకు జరిగిన\nదంతా చెప్పాడు. శేషమ్మ కొంచెంసేపు\nఆలోచించి, '‘నాయనా, నీ సొమ్ము\nయావత్తూ కోటయ్య చేత కక్కిస్తాను.\nనేను చెప్పినట్టు చెయ్యి.’’ అంటూ ఒక\nఉపాయం చెప్పింది.\n\nసీతారామయ్య ఆమె చెప్పినట్టు చెయ్య\nటానికి సిద్ధపడ్డాడు.\n\nఇది జరిగిన కొద్దిసేపటికే ముసలమ్మ\nరెండు వేల రూపాయలు ఖరీదు చేసే\nనగలు పట్టుకుని కోటయ్యవద్దకు వెళ్లింది.\nఆమె కోటయ్యతో, '‘చూడు నాయనా !\nనా కొడుకు పదేళ్ళక్రితం చదువుకోసం\nకాశికి వెళ్ళాడు. ఇంతవరకు వాడి జాడ\nలేదు. నేనా పెద్దదా న్నయి పోయా ను.\n\nఎప్పుడు చస్తానో తెలియదు. అందుచేత\nకాశికి వెళ్ళి నా కొడుకు జాడ తెలుసు\nకుందామని తీర్మానించుకున్నాను. నేను\nఒంటరిదాన్ని. నా దగ్గిర రెండు వేలు చేసే\nఈ నగలున్నాయి. వీటిని వెంట తీసుకు\nపోతే దొంగలు దోచేస్తారు. నువు ధర్మా\nత్ముడవనీ, మన ఊరి సీతారామయ్య\nకూడా కాశి వెళ్ళేటప్పుడు తన సొత్తు నీ\nదగ్గిరే దాచబెట్టాడనీ, ఇతరుల సొమ్మును\nనీవు మట్టితో సమంగా చూస్తావనీ అన్నారు.\nఅందుచేత ఈ సొమ్ములు నేను తిరిగి\nవచ్చేదాకా నీ దగ్గిర దాచి ఉంచు,\nబాబూ !' ' ఆన్నది.\n\nకోటయ్య తన పంట పండింద ను\nకున్నాడు. లోపల ఎంతగానో సంబర\n\nపడిపోయాడు. సీతారామయ్య తిరిగివచ్చిన\nసంగతి కూడా ముసలమ్మ కింకా తెలియ\nలేదనుకు న్నాడు. ఆయన అవిడతో,\n‘‘అమ్మా. మీ నగలు మీ చేత్తోనే మీ\nయిష్టం వచ్చిన చోట పాతి పెట్టుకోండి,'\n'అన్నాడు.\n\nఇంతలోనే సీతారామయ్య అక్కడికి\nవచ్చి, '‘చూడు కోటయ్యా. నేను సొమ్ము\nపాతి పెట్టిన చోటు గురించి పారబడ్డాను.\nఆసలు చోటు ఇప్పుడు నాకు హతాత్తుగా\nజ్ఞాపకం వచ్చింది. అక్కడ తవ్వుకుం\nటాను,' ' అన్నాడు.\n\nకోటయ్య గుండె గుఁబుక్కుమన్నది.\nసీతారామయ్య పాతి పెట్టిన అయిదు\nవందలూ తాను స్వాహా చేసినట్టు తెలిస్తే\nముసలమ్మ తన రెండు వేల రూపాయల\nనగలూ తన ఇంట దాచిపెట్టడు. అందు\nచేత కోటయ్య, '‘మీకు కలిగిన సందేహమే\nనాకూ కలిగి మరో చోట తవ్వి చూశాను.\nమీ మూట చెక్కుచెదరకుండా దొరికి\nపోయింది,' ' అంటూ లోపలికి వెళ్ళి\n\nసీతారామయ్య మూట తెచ్చి అతని చేతి\nకచ్చేశాడు.\n\nఇది జరగగానే ముసలమ్మ సీతా\nరామయ్య కేసి కొంతసేపు పరకాయించి\nచూసి, '‘ఎవరూ? సీతా రామ య్యేనా?\nనువ్వు కాశీ నుంచి ఎప్పుడొచ్చావు.\nనాయనా? చూడూ, అక్కడ మా అబ్బాయి\nగాని నీకు కనిపించాడా ?' ' అని అడి\nగింది.\n\nసీతారామయ్య ఆమెతో, '‘ఇ-ంత కు\nముందే చేరుకున్నాను. కాశీలో మీవాడు\nకనిపించాడు. నాకు రెండు రోజులు వెన\nకగా బయలుదేరుతున్నాననీ, మిమ్మల్ని\nబెంగపడవద్దనీ చెప్పాడు !' ' అన్నాడు\nచిన్నగా నవ్వుతూ.\n\n'‘అమ్మయ్య, బతికించావు ! అయితే\nమరి నేను కాశీ వెళ్ళవలిసిన అవసరం\nలేదన్నమాటే !' ' అంటూ ముసలమ్మ\nసీతారామయ్యతో సహా బయలుదేరింది.\nజరిగినది చూసి కోటయ్య నిర్హాంత\nపోయాడు.\n\nకృష్ణావతారం\n\nఆయేడు చక్కని వర్షాలు కురిశాయి.\nపశువులూ, వాటి దూడలూ చక్కగా\nనవనవలాడుతూ తయారయాయి. పంటలు\nబాగా పండాయి. గద్దీ, లతలూ, చెట్లూ\nసమృద్ధిగా పెరిగాయి. పాడి, పంటా\nఎన్నడూ లేనంత బాగా గోకు లాని కి\nలభించాయి.\n\nవానలు వేసు కపట్టి శరతోక్షలం\nవచ్చింది. నందగోపుడు మొదలుగా గల\nపెద్దలు తమ లోతాము మాట్లాడుకుని\nఇంద్రోత్సవం చేద్దామని నిశ్చయించు\nకున్నారు. ఆను కోవటమేమిటి, మరు\nకీణమే అందుకు ప్రయత్నాలు కూడా\nప్రారంభమయాయి. ఆందరూ హడా\nవుడిగా తిరగసాగారు.\n\nకృష్ణు డీ హడావుడి చూసి నవ్వుతూ\nగోపకులతో, 'మీరంతా ఎందు కింత\nసంభ్రమంలో ఉన్నారు? ఏం పండగ\nఇది? ఏదేవుణ్ణి కొలవబోతున్నారు? ఆ\nదేవుడివల్ల మీకు కలిగే లాభాలేవి?'\nఆన్నాడు.\n\nగోపకులలో అతి వృద్ధుడైనవాడు కృష్ణు\nడితో, 'బాబూ, లోకపాలకు లందరికీ\nఇందుడు రాజు గదా. వర్ణర్తువు అతనిదే\nనాయె. గోగణాలకు మేలుచేసి ఆదేవుడు\nగోపకులకు ఎంతైనా కొలవదగిన దేవుడు.\nఆందుచేత ఇంద్రోత్సవం తలపెట్టాం,'\nఆని చెప్పాడు.\n\nఆది విని కృష్ణు డిలా అన్నాడు:\n'మనుష్యుల కుండే వృత్తులు మూడు."
        },
        {
            "title": "కృష్ణావతారం",
            "page_start": 43,
            "author": "చందమామ బృందం",
            "pdf_page": 43,
            "content": "అవేవంతే వ్యవసాయము, వర్ణకము, పణపోషణా, ఎవరే వృత్తి చేస్తే వారి కదే దేవుడు. మనం గోపాలకులం; అడవు లలో ఉంటాం. కొండల్లో తెరుగుతోం, పణవులను పెంచుతూ జీవిస్తాం. అందు చేత మనకు అడవులూ, కొండలూ, పణ వులూ దేవతలు. ఎవరి కులదేవతలను వాళ్ళు పూజించాలి. కర్షకులు గ్రామాలలో నివనిస్తారు, ఆటవికులు అరణ్యంలో నివనిస్తారు, మనం కొండలలో నివనిస్తాం. బ్రాహ్మణులు మంత్రయఙ్ఞం చేస్తారు; కర్షకులు నాగలి యఙ్ఞం చేస్తారు; గోపాలకులు కొండ యఙ్ఞం చేస్తారు. అందుచేత మనం పర్వతోత్సవం జరపటం యుక్తంగా\n\nఉంటుంది. నేను చెప్పినట్టు చెయ్యక పోయారో బలాత్కారంగానైనా మీచేత చేయిస్తాను.\"\n\nఈ విధంగా కృష్ణుడు చాలా సేపు బోధించిన మీదట అతను చెప్పినది మిగిలిన వాళ్ళకు నచ్చింది. అదీ గాక వాళ్ళు పూర్తిగా కృష్ణుడి పైన అధారపడి, అతనే తమకు అన్నింటికీ దిక్కన్న ధోరణిలో ఉన్నారు. ఎందుకంటే, అతను చేసిన అద్భుతాలు అన్నీ ఇన్నీ కావు. వాటికి తోడు అతను వాళ్ళను ఎన్నోసార్లు ఆపదల నుంచి కాపాడాడు. వాళ్ళ పాలిటికి అతను మనిషి కాదు, దేవుడు.\n\nగోపాలకులు ఇంద్రోత్సవం ఘనేసి. బ్రాహ్మణులను పిలిపించి గిరియజ్ఞోత్సవానికి తగిన ఏర్పట్లు చేశారు. పాయసాలూ, ఆ పూపాలూ, ఉండ్రాళ్ళూ మొదలైనవి తయారయాయి. రకరకాల అన్నాలూ, మాంసాలూ, మధువులూ, పచ్చళ్ళూ, పెరుగూ, నెయ్యా, మొదలైనవి కావళ్ళలోనూ, బళ్ళ మీదా ఎక్కించారు. ఆబాలగోపాలంగా గోపికలూ, గోపకులూ వాద్యాలతో సహా వృద్ధ గోపకుల వెంబడి, గోవర్తన పర్వతానికి జాతరచేస్తూ ఉత్సాహంగా బయలుదేరారు.\n\nగోవర్తనగిరి సమీపంలో ఒక మంచి స్థలంలో పేడతో అలికి, అందంగా ముగ్గులు\n\nపెట్టి ఉన్నతస్థలాన, కృష్ణుడి ఆధ్వర్యాన\nగిరిపూజ జరిగింది. కొండకు తాము తెచ్చిన\nఆ హార్ పదార్థాలు నైవేద్యం పెట్టారు.\nగోపాలకు లందరూ కొండకు పుష్పాంజలు\nలిచ్చి నమస్కారాలు చేశారు. అందరూ\nఈ పనులలో నిమగ్నులై ఉన్న సమ\nయుంలో కృష్ణుడే పర్వతాధిదేవత లాగా\nకొండ శిఖారాన ప్రత్యక్షమై, అందరూ\nఆశ్చర్యంతో చూస్తూండగా, చెయ్యి చాచి\nనైవేద్యమంతా అరగించేశాడు. తరవాత\nఆతను, ''మీ భక్తికి మెచ్చాను. నాకు\nతృప్తి అయింది,'' అన్నాడు.\n\nగోపకులంతా చేతులు మోడ్పి. ''దేవా,\nమే మంతా నీ దాసులం. నీ ఆజ్ఞకు లోబడి\nఉన్నాం. మాకు ఏమి ఆనతిస్తావో ఇయ్యి.\nఆ ప్రకారం నడుచుకుంటాం,'' అనీ\nపర్వత దేవుడితో అన్నారు.\n\n''కొండరూపంలో ఉన్న సన్నే ఇక\nనుంచి మీరు దేవతగా అరాధించండి.\nఅలా చేస్తే మీ కోరిక లన్నీ తీరుతాయి.\nమీ గోవులు వృద్ధి పొంది అమృతధారలు\nపితుకుతాయి, నేను కామర్థూపంతో మీలో\nజకడుగా ఉంటూ. ఉంటాను,'' అని\nచెప్పి కొండ మీది దేవుడు అదృశ్యమయాడు.\n\nగోపాలకులు కొండ మీది కృష్ణుణ్ణి,\nకొండకింది కృష్ణుణ్ణీ ఒకే సమయంలో\n\nచూసి దణ్ణాలు పెట్టుకున్నారు. తరవాత\nవాళ్ళు తమ పశువుల కొమ్ముల కు\nరచగులు పూసి పూజచేశారు, వాటి మెడ\nలకు చిరుగజ్జెలు కట్టారు; లతలు తెచ్చి\nవాటి తలలకు చుట్టారు; ఇంకా ఆనేక\nఆలంకరణాలు చేశారు. తమితోత్సా\nహంతో పెద్ద పెట్టున కేకలు పెడుతూ\nకొండ చుట్టూ ప్రదక్షణం చేసి, ఆక్కడ\nడక్కడా దిగదుడుపులు తీశారు. తరవాత\nభ్రాహ్మణ సంతర్పణలు చేసి, యజ్ఞశేషాన్ని\nతాము తమవారితో కలిసి సంతోషంగా\nతిన్నారు. ఉత్సవం పూర్తి అయింది.\nకృష్ణుడితో సహా అందరూ పరమాసందంతో\nవ్రేపల్లెకు తిరిగి వెళ్ళిపోయారు.\n\nఆక్కడ స్వర్గంలో ఇంద్రుడికి తీరని అవమానమై, పట్టరాని కోపం వచ్చింది. అతను సంవర్తం మొదలుగా గల మహా మేఘాలను పిలిచి, ''చూశారా, బృందా పనంలో ఉండే నందగోపకుడు మొదలైన ముసలి గోపకులు మదమెక్కి, ఏటా నాకు చేసే పూజలు మాని, కపటి ఆయిన కృష్ణుడి మాటలు విని, ఒక చచ్చుకొండకు చేశారు. అంతటితో ఆయిందనుకున్నారు కాబోలు. మీరు ఏడు రోజులపాటు ఎడా తెరిపి లేకుండా బ్రహ్మాండమైన వాన కురిసి, వాళ్ళకు బతుకుతెరువుగా ఉండే గోవులకు హాని కలిగించండి. ఆ విధంగా ఆ గోపకులకు హాని కలిగించి వచ్చారంటే\n\nనేను చాలా సంతోషిస్తాను. నేను కూడా మీ వెనకే వచ్చి మీ ప్రతాపం ఏపాటిదో ఆకాశం నుంచి చూస్తాను,'' అన్నాడు.\n\nగోకులంలో వాళ్ళకు ఈశాన్యదిక్కున మెరుపులు కనిపించాయి. గాలి తీవ్రంగా వీచింది. ఎండ దుస్సహమై, దుర్భరమైన ఉక్క పుట్టుకొచ్చింది. చంటిపిల్లలు అలమటించారు. పెద్దవాళ్ళకు కాళ్ళు బొబ్బలెకాక్కయి. చెట్టుచేమలకు చీడ పుట్టుకొచ్చింది. వాన వచ్చే లక్షణాలు బాగా కనిపించాయి.\n\nతూర్పున మేఘం పట్టి ఉరుము తున్నది.\n\n''ఈ ఆకాలవర్ష మేమిటబ్బా?'' అను కున్నారు గోపపెద్దలు.\n\nచూస్తూండగానే కాలమేఘాలు ఆకాశ మంతటా సంచారం సాగించి, సూర్యుణ్ణి చాటు చేశాయి. ఆకాశం సాంతం మూసుకు పోయింది. పెళిపెళార్ఫాటాలతో, కళ్ళు చెదిరే మెరుపులతో పిడుగులు పడనారం భించాయి. తరవాత వడగళ్ళుపడ్డాయి. ఆ వెంటనే, భూమ్యకాశాల మధ్య ఎడం లేకుండా కుంభవర్షం ప్రారంభమయింది.\n\nఆ వర్షం చూసి గోపకులు బెదిరి పోయారు. ప్రళయం ప్రారంభమైనట్టు వారికి తోచింది. ఆ వర్షం నుంచి ప్రాణా లెలా కాపాడుకోవాలో, ఎక్కడికి పారి\n\n\n\nసోవాలో వారికి తోచలేదు. పశువులపాట్లు పర్ణనాతీతం. చెట్లు కూడా తిర్పంగా దెబ్బ తిన్నాయి. కొన్ని పిడుగులు పడి మాడి పోయాయి, కొన్నిటిని గాలి పడగొట్టింది, మరికొన్ని వరదలలో కొట్టుకుపోయాయి. గాలివాన ఆక్కడి అరణ్యాలన్నీటినీ దీభత్సం చేసేసింది. పశులు అసంఖ్యా కంగా చచ్చాయి.\n\nఇక మనుషుల దుస్థితి పర్ణనాతీతం. గుడిసెలు కూలిపోయాయి. బళ్ళు తిరగ బడ్డాయి. పశువులు చాలా నశించాయి. పంటలూ, వార్పులూ లేవు. పాలు పితకటం నిలిచిపోయింది. ఆ దుస్థితిలో గోపకులు కృష్ణుడి వద్దకు వెళ్ళి, ''నువే\n\nమాకు దిక్కు ! కాపాడు ! కాపాడు!''\nఅని మొరపెట్టుకున్నారు.\n\nకృష్ణుడికి ఇంద్రుడి ధుర్పుద్ది అర్థమయింది. తనకు జరగవలసిన ఉత్సవాన్ని కృష్ణుడు మాన్పించాడన్న రోషంతో, గోకులం మీద ఇంద్రుడిలా పగ దీర్చుకుంటున్నాడు. ఇలా చెయ్యటంతో కృష్ణుడు అసహాయుడైపోతాడని ఇంద్రుడి నమ్మకం. గోవర్ధనపర్వతాన్ని ఆకాశాని కెత్తి దాని కింద గోపకులకూ, గోవులకూ రక్షణకలిగించటానికి కృష్ణుడు నిశ్చయించాడు.\n\nఅతను వెంటనే గోవర్ధనపర్వతాన్ని అవలీలగా భూమి నుంచి పెరికి, తన చేత్తో గెడుగు లాగా ఎత్తి పట్టుకున్నాడు. అతను దాన్ని పెకలించేటప్పుడు గండ రాళ్ళు పెద్ద చప్పుడుతో కిందికి దొర్లి వచ్చాయి. చెట్లు కూలిపడ్డాయి, గుహలలో ఉండే సింహాలూ, బిలాలలో ఉండే పాములూ బయటికి వచ్చాయి. దాని మీద ఉండే విద్యాధరులు పారిపోయారు; తపస్సు చేసుకునే మునులకు తపోభంగమయింది.\n\nకృష్ణుడు గోవర్ధనగిరి ఎత్తి, ''మీరూ మీ పశువులూ దీని కిందికి వచ్చెయ్యండి. వాన మిమ్మల్ని బాధించదు,'' అని గోపకులను పిలిచాడు. వాళ్ళు మరుకుణమే బిలబిలా పరిగెత్తుకుంటూ, తమ సామాను\n\nలనూ, బళ్ళనూ, స్త్రీలనూ, పిల్లలనూ,\nగోవులనూ వెంటబెట్టుకుని కొండ కిందికి\nవచ్చేశారు.\n\nఏడు రోజులూ కుంభపర్షం కురిసిన\nతరవాత, ఇంద్రుడు మేఘాలను ఉప\nసంహరించి వెళ్ళి�ోయాడు. అకాశం\nనిర్మలమయింది, గోపకులమంతా కొండ\nకింది నుంచి ఇవతలికి వచ్చేసింది.\nకృష్ణు డా పర్వతాన్ని యథాస్థానంలో\nఉంచేశాడు. తరవాత అతను కొండ మీద\nఎక్కి కూర్చుని, చుట్టూ మేతలు మేస్తూ\nసంచరించే గోవులను చూడసాగాడు.\n\nకృష్ణుడు చేసిన అద్భుతం చూశాక\nఇంద్రుడు నిర్వికారంగా ఇంట్లో కూర్చే\nలేకపోయాడు. అతని కేదో బెదురు\nపుట్టింది; అందుచేత కొద్దిమంది దేవతలను\nవెంట తీసుకుని, ఐరావత మెక్కి, వజ్రా\nయుధం చేత బట్టి, భూలోకానికి దిగి,\nగోవర్ధనగిరి మీద కృష్ణుడు కూర్చుని\nఉన్న చోటికి వచ్చి, కృష్ణుణ్ణి చూసి\nఅతను దేవదేవుడని తెలుసుకుని, ఐరావ\nతాన్ని దిగి, భక్తితో తల వంచి నమస్క\nరించాడు.\n\nకృష్ణుడు ఇంద్రుణ్ణి చూడనట్టు నటిస్తూ\nనిశ్చలంగా కూర్చుని ఉండిపోయాడు.\nఅతనికి తనమీద ఆగ్రహంగా ఉందని\nఇంద్రుడు గ్రహించి, స్తోత్రపాతాలు\n\nచదివాడు; గోపాలుడుగా ఉన్న కారణం\nచేత సర్వే శ్వరుడని గుర్తించలేక, తాను\nమదాంధ్రత్వంతో ఆపచారం చేశానని\nఒప్పుకుస్నాడు; కీమించవలసిందని వేడు\nకున్నాడు. తరవాత అతను కృష్ణుణ్ణి\nగోపతిగా అభిషేకించి, అతడికి దివ్యాంబ\nరాభరణాలు కట్టబెట్టాడు.\n\nచివరకు ఇంద్రుడు కృష్ణుడితో ఇలా\nఅన్నాడు:\n\n\"కంసుడి కింద ఇంకా అనేకమంది\nరాకీసులు నీకు హాని చేయాలని ఉన్నారు.\nవారందరూ నీ చేత చస్తారు. కంసుణ్ణి\nకూడా చంపి నువు రాజువువుతావు. మీ\nమేనత్త అయిన కుంతికి ధర్మరాజు,\n\nభిముడూ పుట్టాక నావల్ల అర్జునుడు కలిగాడు. అతడు నీకు భక్తుడై నిన్నా శ్రయిస్తాడు. నువ్వతన్ని ఆదరించి, కనిపెట్టి ఉండాలి, అతనికి కీర్తి తేవాలి. ముందుముందు కౌరవ పాండవ యుద్ధం జరుగుతుంది. ఆ యుద్ధంలో అసంఖ్యాకు లైన రాజులు పాల్గొంటారు. అందులో అతనికి విజయం చేకూర్చి పెట్టాలి, ఇదే నా కోరికదో.\n\nదానికి కృష్ణుడు జవాబిస్తూ, “మా మేనత్త కొడుకులు అయిదుగురూ మహా పరాక్రమ సంపన్నులు, దేవతాంశలతో జన్మించినవారు. ఒకనాడు భూమి కంతకూ ఏలికలు కాబోతారు. అందరిలోకి మధ్య వాడైన అర్జునుడు అసాధారణ శౌర్య వంతుడు. ఈ విషయాలన్నీ నాకు ముందే తెలుసు. నువ్వేంత చెప్పావో అంతా చేస్తాను. నువు రావటం నాకు చాలా సంతోష కారణ మయింది. ఇక నువు స్వర్గలో కానికి నిశ్చింతగా వెళ్ళవచ్చు,” అని చెప్పాడు.\n\nఇంద్రుడు కృష్ణుడి కాళ్ళ మీద సాప్టాంగపడి, అతని చుట్టూ ప్రదర్శిణం చేసి, ఐరావత మెక్కి, దేవతలతో సహా సంతోషంగా తన లో కానికి వెళ్ళిపోయాడు. తరవాత కృష్ణుడు కొండ దిగి వ్రేపల్లెకు వచ్చేశాడు.\n\nఅతను రాగానే గోపప్రముఖు లందరూ అతని చుట్టూ మూగారు. అతను మామూలు మనిషి కాదనీ, మహా మహిమాన్వితుడనీ వారి కీ సారి పూర్తిగా తెలిసిపోయింది. వాళ్ళు అతనితో, “బాబూ, మా మధ్య ప్రచ్ఛన్నంగా ఉంటున్న నువ్వు నిజంగా ఎవరు? మూడు లోకాలనూ రకీంచ గలిగినట్టున్నావు. ఇక్కడ గోవులను కాస్తున్నా చే? నిన్ను చూస్తే మాకు లో పోవల భయంగా ఉంది చెప్పాద్దూ!” అన్నారు.\n\nకృష్ణుడు చేన్నగా నవ్వి. “నేను మీవాత్ణే గదా, ఈ ప్రశ్నలన్నీ దేనికి?” అన్నాడు. అందరూ పరమానంద భరితు లయారు."
        },
        {
            "title": "నౌకరు నిజాయితీ",
            "page_start": 51,
            "author": "మల్లవరపు మనోహరరెడ్డి",
            "pdf_page": 50,
            "content": "# నౌకరు నిజాయితీ\n\nజగన్నాథం, ఉమాపతి అనే అరవైఏళ్ళ వయసువాళ్ళిద్దరు, రామనగరం శివార్లు దాటగానే, పెనుగాలితోపాటు పెద్దవర్షం ప్రారంభమైంది. వాళ్ళు తల దాచుకోవ డానికి వడివడిగా నడిచి, దాపులలో వున్న ఒక శిధిలాలయం చేరారు. ఆ సరికే అక్కడ ఒక యువతి కళ్ళనీళ్ళు తుడుచుకుంటూ విచారంగా కూర్చుని వున్నది.\n\nవాళ్ళామెను చూసి ఆశ్చర్యపోయి, '‘ఏదో తుఫాను వచ్చేలా వున్నది, నువ్వు ఒంటరిగా యిక్కడ ఎలా చిక్కుకు పోయావమ్మ ?'' అని అడిగారు.\n\nఆ ప్రశ్నకు జవాబు చెప్పేందుకు, ఆమె కొంచెంసేపు తటపటాయించి, చివరకు, '‘నాకు జీవితం మీద విరక్తి కలిగింది. ఆత్మహత్య చేసుకునేందుకు రాణివాసం వదిలి బయలుదేరి, యిక్కడ\n\nగాలివాసలో చిక్కుకుపోయాను, ''అంటూ కళ్ళనీళ్ళు పెట్టుకున్నది.\n\nజగన్నాథం, ఉమాపతి ఆ జవాబుకు చాలా ఆశ్చర్యపోయారు. జగన్నాథం ఆమె కేసి జాలిగా చూస్తూ, ''అమ్మా, రాణివాసంలో వుండే నీకు, యిలా ఆత్మహత్య చేసుకోవాలనే ఆలోచన ఎందుక్కలిగింది ?'' అని అడిగాడు.\n\nఆమె కొంచెంసేపు మౌనంగా తల వంచుకుని, తర్వాత, '‘ఇవ్వాళ రాణీగారు, రాజుగారూ నా వివాహం గురించి మాట్లాడుకోవడం విన్నాను. వాళ్ళు నన్ను, మా జమీపనులు చూసే శివానందుడు అనే నౌకరు కొడుక్కు యిచ్చి చేయాలనుకుంటున్నారు. నేను రాజుగారిని ఒంటరిగా కలుసుకుని, యీ పెళ్ళి యిష్టం లేదని చెప్పాను. దాని కాయన ఏమన్నాడో తెలుసా ? మీ నౌకరు శివానందుడికి,\n\nసువ్వెంతో రుణపడి వున్నావు. ఆ సంగతి\nనీకు తెలియదు. అతడి కొడుకును\nపెళ్ళాడడమేధర్మం—అనిజవాదిచ్చాడు.\nజమీందారు కుమార్తెనై వుండి, నౌకరు\nకొడుకును పెళ్ళాడడమా? అందుకే\nఆత్మహత్య చేసుకోవాలనుకున్నాను.'''\nఅన్నది.\n\nఆమె చెప్పింది విని, జగన్నాథం,\n“జమీందారు రంగరాయభూపతి కుమార్తె\nప్రమీలవు. నువ్వేనా? నిన్ను చంపాలని\nశతవిధాల ప్రయత్నించి, చివరకు కారా\nగారం పాలయిన దుర్మార్గులం, మేమే\nనమ్మా! ఈ రోజే విడుదలయ్యాం. కారా\nగాఠంలో వున్నప్పుడు, చేసిన పాపాలకు\n\nకుమిలిపోయి, నా భార్య భద్రావతి చని\nపోయింది. విడుదల య్యాక, నీకేదైనా\nమేలు చేసి కొంతయినా పాపపరిహారం\nచేసుకుందామని, మన గ్రామానికే బయలు\nదేరాం,'' అన్నాడు.\n\n“ఆ శివాసందుడే, అడ్డుపడకపోతే,\nనిన్ను చంపి ఏడుజన్మల పాపం మూట\nగట్టుకునేవాళ్ళం,'' అన్నాడు ఉమాపతి\nబాధగా.\n\n“ఆ శివాసందుణ్ణి, రాజుతోపాటు మీరూ\nఎందుకు మెచ్చుకుంటు న్నారో అర్థం\nకావడం లేదు,” అన్నది ప్రమీల కాస్త\nచిరాకుగా.\n\nఆందుకు జగన్నాథం చెప్పిందే\nమంటే—\n\nరంగరాయభూపతికి ఏదో వ్యాధి సోకి,\nఎన్ని వైద్యాలకూ లొంగక ప్రాణంమీదికి\nవచ్చింది. ఆయన భార్యపోయి చాలా\nకాలమయింది. ఆ దశలో, ఆయనకు\nబంధువుల మీద నమ్మకం లేకపోవడం\nచేత, దివాను ఉమాపతినీ, మిత్రుడు\nజగన్నాధాన్ని. ఆరేళ్ల ప్రమీలకు\nసంరక్షకులుగా నియమించాడు. ప్రమీలకు\nపెళ్ళిడు వచ్చేవరకూ, ఆస్థిపాస్తుల్ని\nకాపాడవలసిన బాధ్యత కూడా వాళ్ళదే.\nఆ తర్వాత కొద్ది రోజులకే జమీందారు\nమరణించాడు.\n\nవారం తిరకుక్కండానే జగన్నాథం,\nభార్య భద్రావతితో దివాణంలోనే కాపురం\nపెట్టి, ప్రమీలను కష్టాలపాలు చేయ\nసాగాడు. ఎలాగైనా ప్రమీలను, ఎవరూ\nఆనుమానించని విధంగా సహజమరణానికి\nగురిచేసి, జమీమొత్తం తమది చేసుకోవా\nలని, ఆ భర్యాభర్తలు పథకం వేశారు.\nఇందుకు ఉమాపతి సాయం చేస్తానన్నాడు.\n\nవాళ్ళదురాలోచనను పసిగట్టి, నౌకరు\nశివానందుడు, ప్రమీలను కంటికి రెప్పలా\nకనిపెట్టుకుని వుండేవాడు. ఈ పరిస్థితుల్లో,\nరంగరాయభూపతిపట్ల ఎంతో అభిమానం\nగల, ఆ దేశపురాజు శ్రీపర్ధనుడు దేశ\nపర్యటన చేస్తూ, రంగరాయభూపతి జమీ\nగ్రామానికి వచ్చాడు.\n\nఆ సమయంలో ప్రమీల అన్నపానాలు\nసరిగాలేక నీరసస్థితిలో వున్నది. రాజు\nరాక తెలిసిన భద్రావతి, ప్రమీల చేత\nఅప్పటికప్పుడు తలంటుస్తానంచేయించి,\nపట్టువస్త్రాలు కట్టబెట్టి, చక్కని విందు\nభోజనం పెట్టింది.\n\nరాజు, ప్రమీలను చూడవచ్చి, 'ఏమ్మా\nబావున్నావా ? మీ నాన్న నియమించిన\nసంరక్షకులు నిన్ను బాగా చూస్తున్నార?' \nఆని అడిగాడు.\n\n, ఆ సమయంలో భద్రావతి, ప్రమీలకు\nఎదురుగా వున్న తెరచాటున నిలబడి,\n\nగుడ్లురు ముతూ ప్రమీల కేసి చూడ\nసాగింది. అయినా, ప్రమీల భయపడక,\n'మీ లాంటి వారు వచ్చిన రోజే, నాకు\nమంచి భోజనం. మిగిలిన రోజుల్లో నన్ను\nగురించి ఎవరూ పట్టించుకోరు,' ' అని\nజవాబిచ్చింది.\n\nరాజు, ఆమె సంరక్షకులు ముగ్గుర్మీ\nగట్టిగా మందలించి అక్కడినుంచి వెళ్ళి\nపోయాడు.\n\nఆ రోజు రాత్రి భద్రావతి, ప్రమీలను\nసామాన్లకొట్లో పెట్టి, ముంతపాగవేసింది.\nతెల్లవారి వచ్చిన శివానందుడు, స్పృహ\nతప్పి పడివున్న ప్రమీలకు ఉపచారాలు\nచేసి స్పృహ తెప్పించాడు.\n\nప్రమీల ఏడుస్తూ, ''నన్ను మీ ఇంటికి తీసుకుపో, తాతయ్యా! వీళ్ళు నన్ను చంపేస్తారు,'' అన్నది.\n\nరెండు రోజుల తర్వాత జగన్నాథం, శివానందుణ్ణి పెలిచి, ''ప్రమీల ఆరోగ్యం ఏమీ బావుండడం లేదు. నిన్న వైద్యుడు పరీక్షచేసి మందుకోసం యివ్వాళ నిన్ను పంపమన్నాడు. వెళ్లి మందు తీసుకురా!'' అని చెప్పాడు.\n\nశివానందుడు వెళ్ళి. వైద్యు డిచ్చిన గుళికలు తీసుకుని, అనుమానం కొద్దీ వాటిని దారిలోనే పారేసి, చక్కెరగుళిక లతో సీసా నింపుకువచ్చాడు. ఆ మందు వారం రోజులపాటు వాడినా, ప్రమీలకు\n\nఎలాంటి హానీ కలక్కపోవడం చూసి, కుట్రదారులు ముగ్గుధూ చాలా ఆశ్చర్య పోయారు.\n\nతర్వాత వాళ్ళు, ఒక భూతవైద్యుణ్ణి తీసుకువచ్చి. ముగ్గులు వేయించి, వాటి మధ్య ప్రమీలను కూర్చోబెట్టి మంత్రాలు చదివించసాగారు. ఇదంతా ప్రమీలకు హాని చేయడానికి చేస్తున్న తతంగం అని గ్రహించిన శివానందుడు, మర్మాటి అర్ధ రాత్రివేళ ప్రమీలను తీసుకుని పక్క గ్రామంలో వున్న తన బంధువుల యింట చేర్చి. దివాణానికి తిరిగివచ్చి. ఏమీ ఎరగనట్టు నిద్రపోయాడు.\n\nతెల్లవారాక, ప్రమీల కనబడడం లేదన్న విషయం దివాణంలో గుప్పమన్నది. దివాణం నౌకర్లేకాక, గ్రామస్థులు కూడా ఉమాపతి, జగన్నాధాలను అనుమానించారు. గతించిన జమీందారు మంచితనంవల్ల, అందరికీ ప్రమీలపట్ల వాత్సల్యం వున్నది. వాళ్ళు పది రోజుల పాటు చూసి, ప్రమీల జాడ తెలియకపోవడంతో, రాజుకు ఫిర్యాదు చేశారు.\n\nరాజు జగన్నాథం, ఉమాపతి, భద్రావతిని విచారించి, వాళ్ళకు కారాగారశికీ విధించాడు.\n\nకొన్ని దినాలు గడిచాక, శివానందుడు, ప్రమీలను తీసుకుపోయి, రాజుకు అప్ప\n\nగించి, ‘‘ప్రభూ, ఆస్థికోసం పసిబిడ్డ అని కూడా చూడక ప్రాణాలు తీయబోయిన దుర్మార్గులనుంచి, యీ బిడ్డను కాపాడి, యింతకాలం రహస్యంగా దాచివుంచాను. నేను చేసినది తప్పయితే శికీంచండి !’’ అన్నాడు.\n\nరాజు, శివాసందుడి ద్వారా జరిగిన దంతా తెలుసుకుని, ‘‘ఇంత చేసినవాడివి, ప్రమీల సంరక్షణ భారం కూడా నువ్వే తీసుకో,’’ అన్నాడు.\n\nఅందుకు శివాసందుడు ఒప్పుకోక, ‘‘ధనం కోసం ప్రమీలచుట్టూ ప్రమాదాలు పొంచి వున్నాయి. ఈ బిడ్డ మీ సంరక్షణ లోనే కేమంగా వుండగలదు,’’ అన్నాడు.\n\nఆ రోజు నుంచి ప్రమీల, రాజుగారి ప్రాపకంలో వుండిపోయింది. రాజు జమీ వ్యవహారాల బాధ్యత అంతాశివాసందుడికి అప్పగించాడు. అతడు ఎంతో నిజాయితీగా వాటిని నిర్వహిస్తూ, ఏటా ఫలసాయం లోనూ, శిస్తు వసూళ్ళలోనూ, వచ్చే రాబడిని, రాజుకు ముట్టజెబుతూన్నాడు.\n\nజగన్నాథం చెప్పింది విని, ప్రమీల కళ్ళనీళ్ళు పెట్టుకుని, ‘‘నిజానిజాలు తెలియక, ప్రాణంకాపాడిన శివాసంద తాతను తక్కువచేసి మాట్లాడాను. ఈ తప్పును ఏదేవుడు కేమిస్తాడు!’’ అన్నది బాధగా.\n\nఉమాపతి, జనన్నాథం ఆమెను ఓదార్చి, ‘‘తల్లీ, యింతకూ యిప్పుడు ఏం చేయదలచుకున్నావు ?’’ అని అడిగారు.\n\n‘‘మీలో ఒకరు నాతోపాటు, మాదివాడానికి రండి. మరొకరు వెళ్ళి రాజుగారికి నా కేమంచెప్పండి. తర్వాత శివాసందుడి కుమారుడితో జరగబోయే, నా వివాహానికి వచ్చి, మీ చేతులతో నాలుగు అకీంతలు చేసి ఆశీర్వదిస్తే సంతోషిస్తాను,’’ అన్నది ప్రమీల.\n\nఆసరికి వర్షం బాగా తగ్గిపోయింది. ఉమాపతి, ప్రమీల వెంట జమీందారు గారి గ్రామానికి బయలు దేరాడు. జగన్నాథం తిరిగి రామనగరం దారి పట్టాడు."
        },
        {
            "title": "సౌదామిని కథ",
            "page_start": 56,
            "author": "లక్ష్మీగాయత్రి",
            "pdf_page": 55,
            "content": "## సౌదామినికథ\n\nచందనదేశాన్ని అనంగవర్మ అనే రాజు పాలిస్తూండేవాడు. ఆయనకు సౌదామిని అనే కుమార్తె తప్ప, వేరే సంతానం లేదు. సౌదామిని మూడేళ్ళ పిల్లగా పుండగా, ఆమె తల్లి చనిపోయింది. అయినప్పటికీ, అనంగవర్మ మరొక వివాహం చేసుకోక, సౌదామినికి తల్లి తండ్రీ తానే అయి పెంచుతూ వచ్చాడు.\n\nయుక్తవయసు వచ్చేసరికి, సౌదామిని అపురూప సౌందర్యవతిగానూ, అమిత బుద్ధిశాలిగానూ తయారైంది.\n\nఒకనాడు అనంగవర్మ కుమార్తెతో, 'ఇక సాధ్యమైనంతత్వరలో, నీకు పెళ్ళి చేయదలిచాను. ఇవిగో, యివి నానాదేశాల రాకుమారుల చిత్రపటాలు. ఈ తాళపత్రాల్లో, వారి వివరాలు రాసి పున్నాయి. బాగా ఆలోచించి, నీకు నచ్చిన పరుణ్ణి ఎంచుకో తల్లి! అతడు నీకు భర్తేకాక,\n\nఈ చందనదేశానికి భవిష్యత్తులో కాబోయే రాజు కూడా అన్న విషయం, నీకు తెలిసిందేగదా!'' అని, కొన్ని చిత్రపటాలనూ, తాళపత్రాలనూ సౌదామినికి యిచ్చాడు.\n\nసౌదామిని వాటిని అందుకుని పక్కన పెట్టి, కొంతసేపు దీర్ఘాలోచనలో పుండి పోయింది. ఆ తర్వాత, 'నాన్నగారూ, నాకు కాబోయే భర్త తాలూకు అంద చందాలనూ, శౌర్యపరాక్రమాలనూ, నేను వితర్కించవలసిన అవసరం లేదు. అవి మీరే చూడగలరు. అయితే, నా కాబోయే భర్త సౌశిల్యాన్ని మాత్రం, నేను నాకు తోచిన విధంగా పరీక్షించదలచుకున్నాను. ఆ పరీక్షలో నెగ్గిన వ్యక్తినే, నేను వివాహ మాడతాను. సౌశిల్యాన్ని మించిన నుగుణమూ, అందమూ లేదని, నా అభిప్రాయం,' 'అన్నది.\n\nకుమార్తె మాటలకు సంతోషించిన అనంగవర్మ, 'ఏమిటి, నీ పరీక్ష ?' అని అడిగాడు.\n\n'నేను, మీకొక కథ చెబుతాను. నన్ను పెళ్ళాడ వచ్చిన వ్యక్తికి, మీరా కథ చెప్పండి. అందులో గల సమస్యను పరిష్కరించగల వ్యక్తి, విజేత అవుతాడు,'' అని, తండ్రికి కథ చెప్పసాగింది:\n\nపూర్వం వత్సలదేశాన్ని చక్రసేను డనే రాజు పరిస్థితి స్త్రాండేవాడు. ఆయన కుమార్తె పేరు కనకప్రభ. ఆమె అపురూప సొందర్యవతి.\n\nఒకసారి వత్సలకు మిత్రదేశమైన కౌండిన్యదేశపు రాజు విశ్వంభరుడు, వత్సలలో జరుగుతున్న ఉత్సవంలో పాల్గొనడం కోసం, వత్సలదేశానికి వచ్చాడు.\n\nఆ సమయంలో చక్రసేనుడి విశ్రాంతి మందిరంలో వున్న చిత్రాలను చూస్తున్న విశ్వంభరుడు, ఒక సుందరి చిత్రాన్ని చూస్తూ వుండిపోయాడు.\n\nఅది గమనించిన చక్రసేనుడు, 'చిత్రంలోని సుందరి, అప్పరకాంతలను తలదన్నేలా వున్నది. అవునా? నాకు కూడా, ఆ చిత్రమంటే చాలా యిష్టం,' 'అన్నాడు.\n\nఆ మాటలకు విశ్వంభరుడు చిరునవ్వు సన్వి, 'నేను చూస్తున్నది, చిత్రంలోని\n\nసుందరి అపురూప సొందర్యాన్ని కాదు. ఎందుకనో నాకు, యీ చిత్రం ఎడమచేత్తో లిథించబడినదిగా అనిపించింది,' 'అన్నాడు.\n\nమిత్రుడన్నదానికి చిత్రసేనుడు ఆశ్చర్యపడి, 'లేదు, లేదు! ఈ చిత్రాన్ని చిత్రించిన మాధురు డనే చిత్రకారుడు కుడిచేత్తో గీస్తూండగా, నేను స్వయంగా చూశాను. సువ్వు పారబడుతున్నావు.' 'అన్నాడు.\n\n'నీ ఎదుట అతడు కుడిచేత్తోనే గీసి వుండవచ్చు. కాని, నిజానికి యీ చిత్రం ఎడంచేత్తో గీసిందేనని, నేను ఖచ్చితంగా చెప్పగలను,' 'అన్నాడు విశ్వంభరుడు.\n\nచిత్రసేనుడు కాస్తపారుషపడి, ''సరే, యిప్పుడే మాధురుణ్ణి పిలిపించి నిజం చెప్పిస్తాను. నేను ఓడిపోతే, నా కుమార్తె కనకప్రభను, నీ కుమారుడి కిచ్చి పెళ్ళి చేస్తాను.'' అన్నాడు.\n\nఅందుకు విశ్వంభరుడు తల పూపి, ''ఈ షరతు నాకు బాగున్నది. నేను ఓడిపోతే, బతికున్నంతకాలం, ఏటా నీ దేశంలోని అభివృద్ధి కార్యక్రమాల కు ఏభైవేల వరహాల చొప్పున విరాళం పంపిస్తాను. సరేనా ?'' అన్నాడు.\n\nచక్రసేనుడు, మాధురుడికి కబురు పంపించాడు. గంటకాలం గడవకుండానే రాజు దగ్గిరకు వచ్చిన మాధురుడు, ఆయన\n\nప్రశ్న విని ముందు తడబడి, తర్వాత తను ఆ చిత్రాన్ని ఎడమచేత్తో గీసినట్టు ఒప్పకున్నాడు.\n\nచక్రసేనుడు కాస్తచిన్నబోయి, వెంటనే సర్దుకుని, మాధురుణ్ణి పంపించి వేశాడు. తర్వాత విశ్వంభరుడితో, ''నేను ఓడిపోయినా, నాకు లాభమే చేకూరింది. మన స్పేహం బంధుత్వంగా మారనున్నది. మహారాణికీ, కనకప్రభకూ చెప్పి. సాధ్యమైనంత త్వరలో ముహూర్తం పెట్టిస్తాను,'' అన్నాడు.\n\nవిశ్వంభరుడు సంతోషంగా అందుకు అంగీకరించాడు.\n\nఇది యిలా పుండగా—ఆ రోజు సాయంత్రం, కనకప్రభ తల్లి మహారాణి ఇందుమతిదేవి, తమ ఇలవేల్పు అయిన స్వయంప్రభాదేవి ఆలయానికి వెళ్ళి, తిరిగి వస్తూండగా, నలుగురు దొంగలు మహారాణి వున్న పల్లకీ బోయీల మీద పడి అటకాయించారు. అడ్డగించబోయిన బోయీలు, ఆ దొంగల చేతుల్లో చావు దెబ్బలు తిన్నారు. దొంగలధాటికి ఆగలేక, వీధిలోని జనం భయభ్రాంతులై చెల్లి చెదరై పోయారు.\n\nదొంగలు నలుగురూ, మహారాణిని సమీపించబోతూండగా, మెరుపులా ఒక యువకుడు వచ్చి, వారి మీద పడ్డాడు.\n\nఆతడి కత్తిదెబ్బలకు తట్టుకోలేక, దొంగలు పారిపోజూశారు. అయితే, రాజభటులు వాళ్ళను తరిమిపట్టుకుని, సంకెళ్ళు వేసి లాక్కుపోయారు.\n\nఇందుమతీదేవి, ఆ యువకుణ్ణి దగ్గరకు పిలిచి 'ఎవరు నాయనా, నువ్వు?' అని ప్రశ్నించింది.\n\nయువకుడు వినయంగా, 'నన్ను రాజ శేఖరుడంటారు. మహాసేనాని త్రివిక్రమ వర్మగారి బంధువును,' అన్నాడు.\n\nఆ జవాబు వింటూనే ఇందుమతీదేవి సంతోషంగా, 'ఓహోఁ, మహాసేనాని పుత్రసమానుడిగా చూసు కుంటున్న, ఆయన చెల్లెలి కొడుకువు, నీవేనా?' అని అడిగింది.\n\nరాజశేఖరుడు ఆ వున న్నట్టు తల పూపాడు.\n\n'నువ్వు కాశీలో విద్యాభ్యాసం చేస్తున్నట్టు విన్నాను. అది ముగిసిందా?' అన్నది ఇందుమతీదేవి.\n\n'నెల రోజుల క్రితమే ముగించుకుని వచ్చానమ్మా,' అన్నాడు రాజశేఖరుడు.\n\n'సంతోషం, నాయనా! నన్ను కాపాడిన నీకు ఎంతయినా ఋణపడి వున్నాను. నీ ఋణం తీర్చుకునేందుకు, నేను యివ్వగలిగితే, నా దగ్గిర వున్న వెలలేని సువర్ణాన్ని నీకు యిస్తాను,' అని, పల్లకీలో వెళ్ళిపోయింది, మహారాణి.\n\nమహారాణి నిగూఢంగా, తనకు కనకప్రభ నిచ్చి వివాహం చేస్తానని\n\nచెప్పిందని, రాజశేఖరుడు అర్థం చేసు కున్నాడు.\n\nతల్లిదండ్రులు, తన వివాహం గురించి, మన సాధిన్నాధిప్రాయాలతో వున్న ఆ సాయంకాల సమయంలో, యువరాణి కనకప్రభ చెలికత్తెలతో కలిసి ఉద్యాన పనంలో విహరిస్తున్నది. చెలికత్తెలు కోరగా, ఆమె ఏదో గీతాన్ని ఆలాపిస్తూ, ఒక పొదరింటిపక్కకు వెళ్ళింది.\n\nఆ సమయంలో, ఆకాశమార్గానపోతున్న వరుణదత్తు డనే గంధర్వుడు, అప్పరసలను మించిన ఆమె సౌందర్యాన్ని చూసి ముగ్ధుడై, ఆమె వున్నచోటుకు దిగి వచ్చాడు.\n\nఏనాడూ ఉహంచని విధంగా, గంధర్వుడు తన ముందు ప్రత్యక్షమవ గానే, కనకప్రభ విస్మయంతో నిశ్చేష్టురాలైంది. చెలికత్తెలు దూరంగా వెళ్ళిపొయారు.\n\nవరుణదత్తుడు, కనకప్రభతో, 'ఆకాశమార్గానపోతున్న నన్ను, నీ సౌందర్యప్రభలు, నీదరికి తీసుకువచ్చాయి. నేను పరుణదత్తు డనే గంధర్వుడను. నీకు అభ్యంతరం లేకపోతే, నిన్ను వివాహం చేసుకుంటాను.'' అన్నాడు.\n\nగంధర్వుడి మాటలు విన్న కనకప్రభ, ఉక్కిరిబిక్కరయింది. గంధర్వుడంతటి వాడు, తన సౌందర్యానికి మెచ్చి వివాహం చేసుకుంటానని అడగడంతో, ఆమె ఒక్క సారిగా అంతులేని ఆనందాశ్చర్యాలకు లోనైంది.\n\nఆమె, వరుణదత్తుడికి, తన అంగీ కారం తెలియజెయ్యడానికి సంసిద్ధమవుతున్న తరుణంలో, తల్లిదండ్రులు గుర్తుకు వచ్చారు.\n\nఆమె వరుణదత్తుడితో, '' ఏమైనా నేను కన్యాను గదా! నా తల్లిదండ్రుల ముఖతః, రేపు మీకు, నా అంగీకారాన్ని తేలియజేస్తాను.'' అన్నది:\n\nవరుణదత్తుడుచిరునవ్వుతోసరేనన్నట్టు తలపూపి, మర్మాడు వస్తానని చెప్పి, వెళ్లిపొయాడు. —(ముగింపు వచ్చే సంచికలో)"
        },
        {
            "title": "డబ్బువిలువ",
            "page_start": 61,
            "author": "జొన్నలగడ్డ రత్న",
            "pdf_page": 60,
            "content": "# డబ్బువిలువు\n\nవిమలానందుడనే సాధువు, తన శిఘ్యలతో కలిసి తీర్థయాత్రలు చేస్తూ, రంగాపురం అనే గ్రామానికి వచ్చాడు. ఆ గ్రామంలో అందరికన్నా ధనవంతుడు లింగయ్య అనే ఆయన. గ్రామస్థులు సాధువుకూ, ఆయన శిఘ్యలకూ ఏర్పాటుచేసిన విడిదీ, భోజనాలకు ఆయ్యే ఖర్చులన్నీ. లింగయ్యే భరించాడు. సాధువుకు సేవలన్నీ చేశాడు.\n\nకొన్ని రోజుల తర్వాత, విమలానందుడు గ్రామం వదిలిపోతూ, తనకు వీడ్కేలు యి వ్యవచ్చిన గ్రామస్థులను ఆశిర్వదిస్తున్నాడు. ఆ సమయంలో, తన పక్కన చేతులు కట్టుకుని నిలబడివున్న లింగయ్యను, ఆయన ఆప్యాయంగా, “నాయనా, అగర్భ శ్రీమంతుడివి. అష్టఐ శ్వర్యాలతో తులతూగుతున్నవాడివి. ఇంకా ఏమికోరి నాకిన్ని సేవలు చేశావే, అడిగి తెలుసుకోవచ్చా?” అన్నాడు.\n\nఅందుకు లింగయ్య “స్వామీ, మనిషికి డబ్బొక్క టే ప్రధానమా?” స్వాముల సేవకన్న వేరే భాగ్యమున్నదా!” అని సమాధానం చెప్పాడు.\n\nవిమలానందుడు, ఆ సమాధానానికి సంతోషించి, లింగయ్యను ఆశిర్వదించబోతూండగా, మంగయ్య అనే వాడుముందుకువచ్చి, “స్వామీ, నాదొక చిన్నసందేహం. మనిషికి డబ్బే ప్రధానం కాదని, అందరూ ఎప్పుడుపడితే అప్పుడు, సందర్భం వున్నా లేకపోయినా అనవచ్చునా?” అని అడిగాడు.\n\nవిమలానందుడు మందహాసంచేసి, “ఒక సత్యాన్ని ప్రకటించడానికి ఎలాంటి నియమాలూ, నిషేధాలూ వుండవు. అయినా, నీకిలాంటి సందేహం ఎందుకు కలిగింది?” అని మంగయ్యను ఎదురు ప్రశ్న వేశాడు.\n\nఆ ప్రశ్నకు మంగయ్య, '‘స్వామీ, నేను బహుకుటుంబీకుణ్ణి. పాద్దస్తమానం రెక్కలు ముక్కలు చేనుకున్నా, భార్యా బిడ్డలకు కడుపునిండా తిండి పెట్టలేక పోతున్నాను. ఈ గ్రామంలో ఎళ్ళువమంది, నాలాంటివాళ్ళే. అందు చేత, మనిషికి డబ్బే ప్రధానం కాదని అంత ఖచ్చితంగా చెప్పాలంటే, లింగయ్యగారి లాగా, ఆస్తి పాస్తులు సంపాదించాకనే సాధ్యమని సందేహపడుతున్నాను.'' అన్నాడు.\n\nమంగయ్య అన్నదానికి, అక్కడవున్న గ్రామస్థులంతా పెద్దగా నవ్వుతూం టే, లింగయ్య తలవంచుకున్నాడు.\n\nవిమలాసందుడు వాళ్ళతో, '‘నాయన లారా! మంగయ్య నిజానికన్నా, నవ్వులాట కన్నా, అతడు సందేహమంటున్నదానిలో గొప్ప ధర్మసూక్ష్మమున్నది. ఏమంటే— వాస్తవానికి డబ్బు సంపాదన మనిషికి ముఖ్యం కాదని చెప్పటం, సొమ్ము కూడ బెట్టిన లింగయ్యలాంటి ధనికులకే చెల్లు. అలాంటివాళ్ళు తమ ధనాన్ని, నాలాంటి\n\nసాధువులకోసం వెచ్చించేబదులు బీద సాదలకు ఉపయోగపడేట్టు చూసుకోవడం మేలు.'' అన్నాడు.\n\nసాధువు మాటలకు గ్రామస్థులందరూ, ఆమోద సూచకంగా తలలూపారు.\n\nసాధువు, లింగయ్య భుజంమీద చేయి చేసి, '‘నాయనా, డబ్బు ప్రధానంకాదు, అన్న నీ మాటకు సార్థక్యతకలగాలంటే, నేనింతకుముందు చెప్పిన విధంగా చెయ్యి. నేను యీ ధర్మాన్ని, నన్ను సేవించి తరించాలని వచ్చే ధనవంతులకు బోధించ కుండా, నేనిన్నాళ్ళు జాప్యం చేశాను. ఎంతో జ్ఞానాన్ని సముపార్జించానను కుంటున్న నాకు, సకాలంలో యీ ధర్మసూక్ష్మాన్ని గుర్తు చేసిన మంగయ్యను మరచిపోను !' ' అని, గ్రామస్థులందరినీ దీవించి, శిఘ్యలతో ముందుకు సాగాడు.\n\nఆ తర్వాత లింగయ్య, తన ధనాన్ని గ్రామంలో నలుగురికీ ఉపయోగించే మంచి కార్యాలకు వినియోగిస్తూ, ధర్మ దాత అని పేరు తెచ్చుకున్నాడు.\n\nకరిగిపోయే\nమంచుదిబ్బ\n\nఅర్కిటిక్ సముద్రంలోని మంచుదిబ్బలు గల్పు\nప్రవాహంలో ప్రవేశించిన మాడువారాల లోపల\nకరిగిపోతాయి!\n\nసునామీ\n\nభూకంపాలవల్ల ఏర్పడే రాక్షన తెరటాన్ని\n'సునామీ' అంటారు. 1971న సంవత్సరంలో\nఈ షిగాహ్ ద్వీపానికి అవతల ఏర్పడిన\n'సునామీ'యే అన్నిటికన్నా పెద్దదని భావిస్తు\nన్నారు. ఇది 278 అడుగుల ఎత్తుకు లేచింది!\n\nతాళవృక్షాలు\n\nతాళవృక్షాలలో దాదాపు 2,800 జాతులు ఉన్నవి.,\nఇవి దాలావరకు ఉష్ణప్రదేశాలలో నేత్రచిప్తాయి.\nఅయినా, పీటిలో రెండు జాతులు మాత్రం\nఐరోపాఖండానికి చెందినవి.\n\nచదవండి\n\nచదివించండి!\n\nవనితల ప్రగతిని ప్రతిబింబిస్తూ\nపన్నెండు సంవత్సరాలుగా\nఆబాలగోపాలాన్నీ ఆకట్టుకుంటున్న\nఏకైక మాసపత్రిక\n\nవనిత\n\nఇప్పుడు కొత్త గెటప్‌తో,\nఎక్కువ పేజీలతో\nమరింత ఆకర్షణీయంగా వెలువడుతోంది!\n\nవనిత\n\nప్రగతిని కోరే ప్రమదల మాసపత్రిక\n\nవిడి ప్రతి వెల: రూ. 4.00\n\nనం॥చందా: రూ. 48.00\n\nవివరాలకు:\n\nవిజయాబుక్ హౌస్, చందమామ బిల్డింగ్స్ మద్రాను—600 026\n\nఫోటో వ్యాఖ్యల పోటీ : : బహుమానం రు. 50 లు\nఈ ఫోటోల వ్యాఖ్యలు 1988 జూన్ నెల సంచికల్ ప్రకటింపబడును.\n\nS. G. Seshagiri\n\nM. Natarajan\n\n★ ప్రై ఫాటోలకు నరియైన వ్యాఖ్యలు ఒక్కమాటల్ గానీ, చిన్న వాక్యంలోగానీ కావాలి. (రెండు వ్యాఖ్యలకూ నంబంధం ఉండాలి.) ★ ఏప్రిల్ నెల 15 ప తేదీలోగా వ్యాఖ్యలు మాకు చేరాలి. ★ మాకు చేరిన వ్యాఖ్యలలో ఆతు్యత్తమంగా ఉన్న సెట్టుకు (రెండు వ్యాఖ్యలకు కలిపి) రు. 50/-లు బహుమానం. ★ వ్యాఖ్యలు రెండూ పోస్టుకార్డుపైన రాని, ఈ అడ్డసుకు పంపాలి: - చందమామ ఫోలో వ్యాఖ్యల పోటీ, మధ్యామ-26\n\nఫిబ్రవరి నెల పోటీ ఫలితాలు\n\nమొదటి పోలో: సవ్వు నా సొంతం!\n\nరెండవ పోలో: ఏడుపు నా పంతం!\n\nవంచినవారు: చి. ఆర్. కృష్ణముచ్, కాంతినగర్, విడదవోలు-(ఆం. ప్ర.)\n\nబహుమతి మొత్తం రు. 50/- నెలాఖరులోగా పంపబడుతుంది.\n\nచందమామ\n\nఇండియాలో సంవత్సర చందా : రూ. 30-00\n\nచందా పంపవలనిన చిరునామా:\n\nడాల్టన్ ఏజన్సీస్, చందమామ విల్డింగ్స్, పడపళని, మధ్యాసు-600 026.\n\nఇతర దేశాల చందా వివరాలకు రాయండి:\n\nచందపూమ పబ్లికేషన్స్, చందమామ విల్డింగ్స్, పడపళని, మధ్యాసు-600 026."
        },
        {
            "title": "రామ్, శ్యామ్ చూపిన సమయస్ఫూర్తి",
            "page_start": 68,
            "author": "చందమామ బృందం"
        }
    ]
}