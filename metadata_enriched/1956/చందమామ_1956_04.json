{
    "book_id": "చందమామ_1956_04",
    "stories": [
        {
            "title": "పంచ తంత్రం",
            "page_start": 3,
            "author": "విద్వాన్ విశ్వం",
            "pdf_page": 2,
            "content": "రాజా సుల్గోచన తెలుపుకు, మరియు\nశుద్ధతకు లక్ష్ టాయ్ లెట్\nసబ్బును కోరుకొనును\n\nరాజా సులోచన సౌందర్య సూచనలు\n\n\"మీ చర్మమును\nమ్చుపుగాను మరియు\nమనోహరము\nగాను పుండు\nకొనుటకు...\"\n\n\"ంక్స్ టాయ్ లెట్\nసబ్బుయొక్క మీగడ\nపంటి నురగతో దాగా\nరుద్దుడు—అది\nఎంతో పరిమళ\nమైనది.\n\nశశితశితచేని\nశుఁడుచొనుడు\nమీరు ఎంతో\nచోటుగా\nనుండురు!\n\nశరీరమంతటి పౌందర ర్యామను\nకొరకు పెద్ద సైజు సబ్బును\nపుచయోగించడు\n—నేను చేయా\nచున్నట్లు.\"\n\nనినిమా తారలకు\nసౌందర్యమునిచ్చు\nశుద్ధమైన తెల్లవి నబ్బు\n\nబారత దేశంలో తయారు చేయబడినది\n\nLTS. 476-50 TL\n\nచందమామ\n\nఈ సంచికలో కథలు - వింతలు - విశేషాలు\n\n<table><tr><td>పంచ తంత్రం (గే. క.)...</td><td>3</td><td>ప్రత్యుపకారం</td><td>...</td><td>27</td></tr><tr><td>రాతిమీద పంట</td><td>.... 7</td><td>తల్లీ-కూతుళ్ళు - 4</td><td>...</td><td>33</td></tr><tr><td>మకరదేవత (సీరియల్)</td><td>...</td><td>9 పురాతన మానవులు</td><td>...</td><td>41</td></tr><tr><td>ధర్మాచరణ (జా.క.)</td><td>...</td><td>17 పుణ్యాత్ముడు</td><td>...</td><td>42</td></tr><tr><td>దయ్యంబ్రాంతి</td><td>...</td><td>22 ఇంద్రజాలం</td><td>...</td><td>50</td></tr></table>\n\nఇవిగాక రంగుల బొమ్మ కథ, ఫోటో శీర్షికల పోటీ, వార్తలు, విశేషాలు, మొదలైన మరి ఎన్నో ఆకర్షణలు.\n\n“నా చర్మ రక్షణకు నిర్మలమైన సబ్బు అగత్యము!”\n\nమైసూరు చందన సబ్బు యొక్క పరిమళ, ఓషధీగుణాలు బిడ్డ శరీరమును పూర్తిగా పరిశుభము చేయుటయే గాక, లేతచర్మము చిట్లి బాధించకుండ చేయును.\n\nమైసూరు చందన సబ్బు గవర్నమెంటు సోప్ ఫ్యాక్టరీ\n\nబెంగ్లూరు\n\n(మెంబర్ ఐ. ఎస్. టి. ఎమ్. ఎ.)\n\n'my skin needs a pure soap!'\n\nఏప్టీ 6 ఐడుదల\n\nనరసు స్టూడియోన్\n\nబ్రేరాముడు\n\nతెరకెన్త:\n\nవేదాంతంరామువయ్య\n\nRAJSHRI Release\n\nBHARAT\nSTUDIO\n\nఆరాగ సుధారసము 'కోడక్' స్నేప్షాట్ ద్వారా\n\nఆమె ఎంత అందముగా ఉంది! మీరు తప్పకుండా ఆమె చిత్రమును శాళ్యతముగ\nమీ దగ్గర ఉంచుకొనాలనుకుంటారు. మీ గృహ జీవనములో అటువంటి రమ్యమైన\nచిత్రములు తీయుటకు ఎన్నో అవకాశములున్నాయి.\n\nఒక 'కోడక్' కెమేరా చిత్రములను తీయుట ఎంతో సులభము చేయును. పొబో తీయుట\nమొదలుపెట్టే వారికి తగిన కొన్ని మోడలులో ముందుగానే ఫోకసు చేయబడిన\nలెన్సు కలదు. పెద్ద వ్యూహైండర్ లో దృశ్యమందు లక్ష్యముంచి మీట నొక్కడము\nకంటె మీరు వేరే ఏమీ చేయనక్కరలేదు.\n\nమీ కోడక్ డీలరు మీకు అనుకూలమైన ఒక కెమేరాను ఎంచుకొసుటలో సహాయపడును.\nఒక మంచి కెమేరా అంటే అరీదైనదని థావించకండి. ఒక దివ్యమైన\n'కోడక్' కెమేరా రు. 17/8 తక్కువ ధరకే కొసండి!\n\nఉత్తమ చిత్రములకు\n'కోడక్' ఫిల్ము వాడండి\n\nకొన్ని జనప్రియమైన 'కోడక్' కెమేరాలు\n\n'బ్రాన్' 127\nకెమేరా రు. 17/8\n\nవిక్స్ - 20 'బ్రాన్' కెమేరా.\nమోడలు 'ఎఫ్' రు. 36/8\n\nకోడక్ 'ర్యూవాప్లెక్స్' II\nకెమేరా రు. 59/-\n\nకోడక్ 'స్టెర్లింగ్' II\nకెమేరా రు. 157/8\n\nకోడక్ 'రెటినా' Ib\nకెమేరా రు. 380/-\n\nధరలలో అమ్మకపు పన్ను చేర్చబడలేదు\n\nనమ్మకమైన 'కోడక్' కెమేరాతో మీరు"
        },
        {
            "title": "రాతిమీద పంట",
            "page_start": 7,
            "author": "కె. రంగనాధరావు",
            "pdf_page": 6,
            "content": "చెవులలో రింగుమంటూనే ఉంటుంది\n\nమీ గృహ జీవనములో అటువంటి రమ్యమైన\nచిత్రముల తీయుటకు ఎన్నో అవకాశము\nలున్నాయి — ఒక 'కోడక్' కెమేరాతో\nఅ షణములను మీరు తీయగలరు.\n\nకోడక్ లిమిటెడ్ (ఇంగ్లండులో స్థాపితము) దొందాయి - కలకత్తా - ఢిర్లీ - మద్రాను\n\nఎల్లప్పుడూ మంచి చిత్రములను తీయగలరు :\n\nఇదుగానో\nఅశాశూ\n\nK.Balam\n\nఅశోకా పెన్ వర్చు\nతెనాల\nఆంధ్ర\n\n## ప్రకటన\n\n1956 మార్చి 1-వ తేదినుండి మా 'నటరాజ' 'విక్టోరియా' బ్రాండు మెషినరీలున్ను, వాటి స్పీరు పార్టులున్ను, సూటికి 10 వంతున తాత్కాలికంగా హెచ్చింపబడినవని మా కాతాదారులకు ఇందుమూలమున తెలియజేస్తున్నాము. ముడినరకుల వెల అపరిమితముగా హెచ్చిపోవుటవల్లనే తప్పనినరిగ ఈ మార్పు చేయవలసివచ్చినది.\n\nముడినరకుల వెల తగ్గి, నరకు విరివిగా దొరికినవెంటనే మా కాతాదారులకు ధరలు మళ్లీ అనుకూలముగ మార్పుచేయబడును.\n\nధరల మార్పు సూచించే పట్టిక పంపబడును.\n\nజలగం సుబ్రహ్మణ్యం నాయుడు అండ్ సన్ను\n& పి. కృష్ణమూర్తి నాయుడు\n\nగుత్తదారులు :\n\nది నటరాజ ఇంజనీరింగు వర్చుస్,\n17 ఎర్రబాలు చెట్టి స్టీట్\n:: మదరాను - 1"
        },
        {
            "title": "మకరదేవత (సీరియల్)",
            "page_start": 9,
            "author": "చందమామ బృందం",
            "pdf_page": 8,
            "content": "కరకరలాడే...\n\nతాజా...\n\nరుచికరమైన...\n\nతేష్టమైన బస్క్రట్లు\nబ్రిటానియా\n\nBBX 33 TG\n\nఆరోగ్యవంతులైన పిల్లలు ప్రతిరోజూ\nతైవ్‌బాయ్ సబ్బుతో స్నానము చేయుదురు\n\n-అది ప్రతిదినఁమలినములోని క్రిములను కడిగివేయును!\n\n★ మనకు ప్రతిదినం తార్కపడే మామూలు మురికిలో క్రిములున్నాయి. మనలో ప్రతివారికీ యీ క్రిముల వల్ల రోగాల ప్రమాదం పుంది. అందుచేతనే చాల మంది ఆరోగ్యవంతులగు జనులు లైవ్‌బాయ్ సబ్బుతో మురికిని మరియు క్రిములను రోజూ కడిగివేనుకొనుటవల్ల తమ ఆరోగ్యమును కాపారుకొనుచున్నారు - అది ఆరోగ్యవంత మైన హాయిని గలిగించును.\n\nL. 257-50 TL\n\nథారతదేశంలో తయారుచేయబడినది\n\nChandamama\n\nApril '56\n\nచంద్రమామ\n\nనంచాలకుడు : 'చక్రపాణ'\n\nఏది ధర్మం? ఈ సమస్య జీవితంలో అందరికి వస్తుంది.\nగొప్ప గొప్పవారికికూడా ధర్మసందేహాలు కలుగుతాయి.\nఅటువంటి సందేహాలను జ్ఞానులు తీర్చుకూఁంటారు.\n\"మనుష్యులు ఇలా నడుచుకోవటం ధర్మం,\" అని\nగొప్పవాళ్లు నిర్ణయించటమూ, ఇతరులు ఆ ధర్మాన్ని\nఆచరణలో పెట్టటమూ ఆచారంగా ఉన్నది.\n\nఅయితే \"ధర్మాచరణ\" అన్న జాతీకథ మనకొక\nకొత్త నీతిని ఉపదేశిస్తున్నది. ఆ నీతి ఏమంటే: ఒకరు\nరాసిపెట్టిన ధర్మాన్ని ఆచరణలో పెట్టటం అంత గొప్ప\nవిషయంకాదు. ఆత్మవిమర్శ ద్వారా ప్రతిఒకరూ తమ\nధర్మాన్ని తెలుసుకోవాలి. ఇదే ఉత్తమధర్మం. ఇంద్ర\nప్రస్థంలో బోధిసత్వుడి పరిపాలనకింద ఇలాగే ధర్మాచరణ\nజరిగింది. అందుకే ఆ రాజ్యం సుభిక్షంగా ఉంది.\n\nవీప్రిల్\n1956\n\nసంపుటి 18\n\nసంచిక 4\n\nఅట్టమిది బొమ్మ\n\nఅరణ్యవాసంలో కష్టాలు పడుతున్న పాండవులను చూసి ఆసందించుదామనీ,\nవారికి తన వైభవం చూపింతామనీ ఆట్టహాసంగా బయలుదేరిన దుర్యోధనుడు,\nచిత్రసేనుడనే గంధర్వుడిచేత చికిత్స, పాండవులచేత విడిపించబడ్డాడుగదా.\n\nఆలా భంగపాటుచెంది దుర్యోధనుడు కర్ణ శకుని దుశ్శాసనాదులను\nచేరుకుని, తన సైన్యాలతోసహా హస్తినాపురాసికి బయలుదేరాడు. చీకటిపడగానే\nఒక జలాశయంపద్ద డేరాలు వేసి విడిశారు. అప్పుడు దుర్యోధనుడి డేరాలోకి\nకర్ణుడు వచ్చి, “మహారాజా, ఆ గంధర్వుణ్ణి నీవు గనక జయించి తిరిగి వచ్చావు\nగాని, మేమైతే తప్పక ఓడిపోయేవాళ్లం!” అని ప్రశంసించాడు.\n\nపరాభవంతో కుళ్ళిపాతున్న దుర్యోధనుడుకల్లనిళ్లు కుళ్ళుకుంటూ కర్ణుడితో\nజరిగినదంతా చెప్పి, “ఇంత ఆవమానంపాలయి యింకా బతికవుంటానా? నేను\nప్రాయోపవేశం చేస్తున్నాను,” అంటూ తన ఆభరణాలూ, దుస్తులూ తీసివేసి\nనారబట్టలు ధరించి, దర్భాసనంపై పడుకున్నాడు.\n\n“మహారాజా, ఇందులో ఆవమానం ఏమున్నది? పాండవులు నీ బంటులు.\nనిన్ను శతృపునుంచి విడిపించటం వారి ధర్మం. బంటుల ధర్మమే వారు\nనిర్వర్తించారు. ఇందులో వారి ఆధిక్యత ఏమిలేదు!” అని కర్ణుడు దుర్యోధను\nడికి నచ్చజెప్ప యత్నించాడుకాని లాభంలేకపోయింది.\n\nదుర్యోధనుడు ప్రాయోపవేశం చేశాడన్న సంగతి పాతాళంలో ఉన్న\nరాకసగణాలకు తెలిసింది. వారు వెంటనే హోమంచేసి మంత్రాలు చదివారు.\nఆగ్నిగుండంలోనుంచి కృత్య అనే శక్తి వెలువడి వచ్చి, రాకసులను, “ఏమి\nసెలవు?” అని అడిగింది. “నీవు వెళ్ళి, ప్రాయోపవేశం చేసివున్న దుర్యోధనుణ్ణి\nతక్కఁం ఇక్కడికి తీసుకురా!” అన్నారు రాకసులు. కృత్య అలాగే చేసింది.\n\nఆ రాత్రి తెల్లవార్లు రాకసులు దుర్యోధనుడితో మాట్లాడారు. “మా ఆశ\nలన్నీ నీపైనే పెట్టుకుని వున్నాము. పెద్ద యుద్ధం రాబోతున్నది. అందులో\nదేవతలు పాండవుల పక్షం పుంటారు. మేమంతా నీకు అండగాపుండి, యుద్ధంలో\nనీకు విజయం సాధించిపెడతాము. అందుచేత నీవు చావటానికి యెంత\nమాత్రమూ వీలులేదు,” అని రాకసులు దుర్యోధనుడికి హితబోధ చేశారు. తెల్ల\nవారుతూనే కృత్య, దుర్యోధనుణ్ణి స్వస్థానానికి చేర్చింది.\n\nపంచతంత్రం\n\nవిను మహిలారోప్య - మను పట్టణమ్ము వెనుక, దక్షిణభూమి - వెలయుచునుండె.\n\nఅమరేంద్రవైభవం - డా యూరిరాజు ; అమరశక్తి యటందు - రాతని జనులు.\n\nముప్పురు కొడుకులు - మూర్ఖులైరంచు చివ్వుమన్నది రాజు - చిత్తమ్ములోన.\n\nచింతతో మంత్రుల - చేరంగ బిలిచి మంతన మ్మొనరించి - మాట్లాడె నిట్లు :\n\n“ తెలివిమాలిన కుమా - రుల పాడునడత తెలియుగదా మీకు - తీర్చరులార!\n\nచదువు సాములు లేని - చవటలై వీరు పదుగుర నవ్వుల - పాలయినారు.\n\nకొడుకులు లేకున్న - కొంతయే దిగులు కొడుకులు పోయిన - కొంతయే దిగులు.\n\nకొడుకులు మూర్ఖులై - కొంపలో నున్న కడదాక దిగులున - కాలిపోవలయు.\n\nకావున వీరికి - కాసంత తెలివి ఏవిధమ్మున గల్గు? - ఎది ఉపాయమ్ము ? తలపోసి ఒక దారి - తెలియంగజేసి కలత మాన్పించి, న -న్నలరించ వలయు.\n\nఐదు వందల మంది - అయ్య లున్నారు, నాదు మాన్యమ్ముల - నమరి మ్రింగుచును.\n\nనా కుమారుల కెట్లా - నయ శాస్త్రసిద్ధి చేకూర్చు మార్గమ్ము - చెవివేయు డయ్యా!”\n\nఅను రాజు మాటల - నాలించి వారు\nవెనుకముందులు జూడ, - అనె నొక్ష డందు.\n\nసామాన్యమా దేవ - శాస్త్రాలు చదువ ?\n\nవిమాత్రమైనను - ఎన్నేండ్లు పట్టు!\n\nపట్టి సాధించిన - వ్యాకరణమ్మె\n\nపట్టు పన్నెండేండ్లు - పలు మాట లేల ?\n\nధర్మార్థ కామశా - ప్రమ్ములలోని\n\nమర్మమ్ము దెలియంగ-మటి ఎన్ని యేండ్లె?\n\nపిమ్మట సుమతియా - పెదమంత్రి లేచి\nఅమ్మహారాజుతో - అనె మెల్లగాను.\n\nఆన్ని శాస్త్రమ్ముల - నంత కాలమ్ము\nమన్నించి చదువుట - మాటలు కాదు.\n\nఇమ్మహి జీవిత - మేమి శాశ్వతము\nనమ్మక మెట్లు ఆ - న్నాళ్ళుందు మనుచు?\n\nఆంతులేనిది విద్య; - అల్పమాయుస్సు;\n\nఎంతెంత విఘ్నాలో! - ఎవ్వరి కెడ్డుక!\n\nకావున నేది సం - గ్రహ శాస్త్ర మొకటి\nధీవర! బోధించు - తీరు కన్గొనుడు.\n\nఅఖిల శాస్త్రమ్ములు - చదివిన వాడు\nనిఖిల విద్యార్థుల - నెగడొందు వాడు;\n\nవిష్ణుశర్మ అనంగ - విప్రుడు కలడు\nవిష్ణురూపుడ! పిలి - పించు మాయనను.\n\nఅప్పగించుము వీరి-నా పండితునకు\nచెప్పును చదు వెల్ల-శీఘ్రమ్ముగాను.”\n\nభూవర్యం డా మాట - బుద్ధి పాటించి\nవేవేగ రావించె - విష్ణుశర్మాఖ్యు.\n\nసరగున నీతి శా - స్త్రము కుమారులకు\nసరియైన రీతిగా - చదివింపు మనియె.\n\nవంద మాన్యమ్ముల - వరుసగా నిత్తు\nముందుగనే అని - ముమ్మాఱు చెప్పె.\nఆలించి ఆ మాట - ఆ విష్ణుశర్మ\nఆలోచనము జేసి - అంతట పలిక:\n\n“ఖండితమ్మగు మాట - గా చెప్పుచుంటి మండలాధీశ్వర! - మాన్యాల కొఱ్ఱకు చెప్పగు విద్యను - చిత్తగించండి. గొప్పవారల సేతు - కొడుకుల నెట్లా!\n\nఆరు మాసాలు నా - కవధి యివ్వండి భూరి సంభావనల్ - కోరను నేను. ఎనుబది యేండ్లు నా - కిప్పటి వయసు; చనెనన్ని కోర్కెలు; - సంపద లేల?\n\nఅడుగుచుంటివి గాన, - ఆరు మాసాలు గడువిండు నేర్పుదు - మన నీతి నెల్ల నీ పుత్రులకు విద్య - నేర్పుకయున్న నా పేరు మార్పుకొ - న్నా సనుకొనుడు.”\n\nఅను విష్ణుశర్మ విం - తయిన ప్రతిజ్ఞ విని రాజు సంతోష - వివశుడైనాడు. పండితు డా పయి - పంచతంత్రమ్ము నిండు గుండెల వ్రాసి - నేర్పించె నీతి.\n\nఆన్ని శాస్త్రమ్ముల - నా రీతిగానె చిన్నవారికి నేర్పె - సెహబాసనంగ! ఆనాటినుండి ప్ర - ఖ్యాతి వహించె ఈ నీతి శాస్త్ర మెం - తేని లోకాన.\n\nబాల బాలికలకు - బహు నీతి గతుల చాలగా నేర్పు నీ - శాస్త్రము వినుడు. ఈ పంచతంత్రమ్ము - నెవడు పరించు ఓపికతో, వాని - కొక కీడు రాదు.\n\nCHITRA"
        },
        {
            "title": "ధర్మాచరణ (జా.క.)",
            "page_start": 17,
            "author": "చందమామ బృందం",
            "pdf_page": 16,
            "content": "CHITRA\n\nరాతిమీద\nపంట\n\nనిజాము రాజ్యంలో ఒక మొఖాసాదారుండే వాడు. అతనికి వివాహమై, భార్య కాపరానికి వచ్చింది. కాని ఆ మొఖాసాదారు అత్త వారిమీద దేనికో అలిగి భార్యతో మాట్లాడే వాడుకూడా కాడు.\n\nచివరకతడి భార్య తన దురవస్థ సంగతి ఇంటి పురోహితుడికి చెప్పుకున్నది. అయన కొంచెం ఆలోచించి, “అమ్మాయీ, ఈసారి నీ భర్త బయటికి వెళ్ళేటప్పుడు ఒక పని చెయ్యి. నోట పక్క వేసుకుని, చేతిలో ఆకులు పట్టుకుని, వాకిలికి అడ్డంగా నిల బడు. నీభర్త నిన్ను అడ్డంలెమ్మంటాడు. సున్నంపెడితే లేస్తానను. దానికి అతను ఏమంటాడో నాతో చెప్పు,” అన్నాడు.\n\nభార్య అలాగే చేసింది. ఆమె పక్క వేసుకుని, చేతిలో ఆకులు పట్టుకుని, వాకిలికి అడ్డంగా నిలబడింది. బయటికి పొతూ భర్త పచ్చాడు. “దారికి అడ్డం లే!”\n\nఅన్నాడు. “కొంచెం సున్నం పెట్టండి, లేస్తాను,” అన్నది భార్య.\n\n“రాతిమీద రాజనాలు పండాలి, బంగారు. కొడవళ్ళతో పంట కొయ్యాలి; నేను ఆడదాని చెప్పలు మొయ్యాలి; ఎర్రచెరువు నీళ్ళు తాగాలి-అప్పుడే నీకు నేను సున్నం పెట్టేది!” అంటూ భర్త ఆమెను తోసేసి వెళ్ళిపొయాడు, భార్య పురోహితుడితో జరిగినదంతా చెప్పింది.\n\n“ఇంకేమమ్మా? మీ పాలంలో రాతి భూమి ఉన్నదిగా? దానిమీద మోకాలి లోతు మట్టి తోలించి రాజనాలు చల్లించు. పంట అయాక బంగారు కొడవళ్ళు పెట్టి కోత కోయించు,” అన్నాడు పురోహితుడు.\n\nభార్య, పురోహితుడి సలహాప్రకారం, రాజనాల పంట వేయించి, అది కోతకు రాగానే, మగవేషంలో గుర్రం విక్కి పంట కోసే చోటికి వెళ్లింది.\n\n“ఎవరి అనుమతితో ఈ భామిలో సేద్యం చేస్తున్నారు. భామందును పిలవండి. ఈ తప్పకు వెయ్యిరూపాయలు జరిమానా విధిస్తున్నాం,” అన్నదామె కూలీలతో.\n\nవెంటనే ఆమె భర్తకోసం కబురు చెళ్లింది. అతను వచ్చాడు. భార్య అతని మీద మండిపడుతూ, “మేం నవాబుగారి అధికారులం. ఈ పాలంలో పంట పండించటానికి నీకు అసుజ్జు ఇచ్చిన గాడిదె ఎవరు? రా, దప్తరుకు రా!” అన్నది.\n\nభర్త పణికిపోతూ, కాలినడకను ఆమె గుర్రం వెనకనే బయలుదేరాడు. గుర్రం మీద వున్న భార్య తన కాలి చెప్పలను ఒక్కొక్కటే కింద పదిలింది. అధికారి అసలే అగ్రహంగా ఉన్నాడని, భర్త ఆ చెప్పలు తీసి చేతపట్టుకుని గుర్రంవెంట పరిగెత్తాడు. భార్య అతన్ని ఎర్ర చెరువు గట్టుదాకా తీసుకు పొయింది. ఎండలో చాలా దూరం పరిగెత్తివున్న భర్త, దాహం వేసి, చెరువులో నీళ్లు తాగటానికి తన భార్యను అనుమతి వేడాడు.\n\n\n\n“సరే, నీళ్ళు తాగి సువ్వింటికి పో! ఈ సారికి నిన్ను కమించాం!” అంటూ భార్య గుర్రంమీద ఇల్లు చేరుకున్నది.\n\nతరవాత చాలాసేపటికి భర్త ఇంటికి వచ్చాడు. ఆమె అతనికి భోజనం పెట్టింది. అతను భోజనంచేసి బయటికి పోటో తుండగా, ఆమె వక్ష వేసుకుని, చేత ఆకులు పట్టుకుని వాకిలికి అడ్డంగా నిలబడింది.\n\n“దారికి అడ్డంలే!” అన్నాడు భర్త.\n\n“రాతిమీద రాజనాలు పండాయి; బంగారు కొడవళ్ళతో కోశారు; మీరు ఆడ దాని చెప్పలు మోశారు; ఎర్రచెరువు నీళ్లు తాగారు. కాస్త సున్నంపెట్టి మరీ వెళ్లండి, తప్పేమీలేదు!” అన్నది భార్య.\n\nభర్తకు జరిగినదంతా అర్థమయింది. అతను చాలా సిగ్గుపడి, ఆ నాటిసుంచి భార్యతో మంచిగా వుండసాగాడు.\n\n10\n\n[యుద్ధంలో గాయపడి నమరసేనుడు మరణించినట్టు తెలుసుకున్న శివదత్తుడు, తన అనుచరులతో అడవిలోకి పారిపోయాడుగదా! ఆక్కడ ఒక కోయగూడెంలో కులపెద్ద అతడికి ఆతిథ్యం యిచ్చాడు. ఆ రాత్రి కోయ గూడేలమీద సైనికులు దాడిచేశారు. వాళ్లల్లో ఒకడు, సుబాహుడనే పేరుగల సరవాహనుడి అనుచరుడి సంగతి చెప్పాడు. తరవాత—]\n\n“మందరదేవా! ఆ శత్రు సైనికుడి మాటలు సన్నూ, కోయ కులపెద్దమాకూడా ఆశ్చర్య చకితులను చేసినై. పరిస్థితులు ఏదో కొత్తమార్గాన కదులుతున్నట్టు నేను అనుమానించాను,” అన్నాడు శివదత్తుడు.\n\nమందరదేవుడు తల పంకించి, “మీ ఈ కొత్త అనుభవం సన్నూ ఆశ్చర్యపరు స్తున్నది. తరవాత ఏం జరిగిందో చెప్పండి!”\n\nఆని అడిగాడు.\n\n“నాతోపాటు ఆ కోయ కులపెద్దకూడా ప్రమాదాన్ని గ్రహించినట్టు కనిపించాడు.\n\nఅతడు నాకేసి తిరిగి, “ఈ అడవిలో మరెపరి ప్రమేయం లేకుండా, స్వేచ్ఛగా జీవించే మావరకూ, మీ రాజ్యపు అల్లకల్లోలం, గందరగోళం వ్యాపించినట్టు కనబడుతున్నది. ఈ సైనికుడు చెప్పే ఆ సుబాహుడు రాజైన నరవాహనుడికి ఎంతటి సహాయం చేసివున్నా, ఈ విధంగా మాగూడేలమీద పడే హక్కు. అతడికి లేదను కుంటాను!” ఆంటూ పళ్లు కొరికాడు.\n\n“ఈ రోజుల్లో బలంగల వాడిదే రాజ్యం! మీ కోయలంతా ఐకమత్యంగా ఎదిరించ\n\n'చంద్రమామ'\n\nగలిగితే, కొంత ప్రయోజనం ఉండవచ్చు.\nఅందుకు నాచేతనైన సహాయం చేయ\nగలను,\" అన్నాను.\n\nకొద్ది సేపట్లో ఆ గూడెంలో ఆయుధం\nపట్టగలిగిన ప్రతివాడు, వాళ్ల కులపెద్ద\nనాయకత్వంకింద, అడవి తగలబడుతున్న\nప్రాంతం కేసి బయలుదేరారు. నేనుకూడా\nవా అనుచరులతో వాళ్ళ వెనకనే బయలు\nదేరాను. తమ స్వేచ్ఛా స్వాతంత్ర్యాలకు\nఎంత ముప్పు వాటిల్లపోతున్నదో ఈ కోయలు\nగ్రహించగలిగితే—వీళ్ళ సహాయంతో క్రూర\nనరవాహనుణ్ణి ఒక దెబ్బ తీయవచ్చని\nనాకు ఆశ కలిగింది.\n\nమేము కొంత ముందుకు వెళ్ళేసరికి,\nకత్తులూ కఠార్లతో వున్న ఆనేకమంది నర\nవాహనుడి సైనికులు ఒక కోయగూడెంమీద\nపడి వీరవిహారం చేస్తూండటం కనిపిం\nచింది. వాళ్లు చేతికి అందినదల్లా సర్వ\nనాశనం చేస్తూ, దొరికిన కోయల చేతులకు\nతాళ్లు బిగించి సోలు పుగా నడుపుకు\nపోతున్నారు. బహుశా పట్టణాల్లో బానిసలుగా\nఅమ్మేందుకు, వీళ్ల నిలా పట్టుకుపోతున్నా\nరని నా కనిపించింది.\n\nఅంతలో కులపెద్ద నాయకత్వంకింద\nవున్న కోయలు భయంకరంగా ఆరుస్తూ,\nనరవాహనుడి సైనికులమీద హరాత్తుగా\nపడ్డారు. తమను ఎదిరించేవా శ్చికక్కడ\nఎప్పరూ లేరస్న ధీమాతో వున్న ఆ సైనికు\nలంతా, అరాత్తుగా ఇలా జరిగేసరికి నిబ్బరం\nకోల్పోయి చెల్లిచెదరు కాసాగారు. కోయలు\nఆ సైనికులలో దొరికినవాళ్ణి దొరికినట్టు\nతమ ఈ పెలతో పాడుస్తూ, బానిసలుగా\nబంధింపబడిన తమ జాతివాళ్ళ కట్లు విప్పి,\nవిజయనాదాలు చేయసాగారు.\n\nఈ పోరాటంలో నేను నా అనుచరులతో\nపాల్గొనే అవకాశం చిక్కలేదు. కోయల\nధైర్యసాహసాలు నన్ను ఆశ్చర్యపరిచినై.\nకొంత శికణా, క్రమపద్ధతి అనుసరిస్తే, వీళ్ల\n\nసహాయంతో కుండలినీ ద్వీపాన్ని సరవాహ\nనుడి కబంద హస్తాలనుంచి విముక్తం\nచేయవచ్చని పించింది.\n\n“ఆ మండుతున్న అడవి ప్రాంతాన్ని అలా వదిలి వేయవలసిందేనా? ఆ మంటలు క్రమంగా ఈ ప్రాంతానికూడా వ్యాపించవచ్చు!” అన్నాను కోయ కులపెద్దతో.\n\nఅతడు కాలుతున్న అడవికేసి ఓమారు చూసి, “వాటిని ఆర్పటం మానవమాత్రుడి వల్ల కాదు, ముట్టించటం మాత్రం తేలికే. సరే, యిప్పుడు ఒక సంగతి చెప్పండి. సర వాహనుడనే పేరు గల మీ రాజు, మా అరణ్య ప్రాంతాలను ఎవరెవరికో సొంతా నికి పంచిపెట్టడమేమిటి? ఒకవేళ యిదే విధంగా, యీ అడవిలోని కోయలమంతా అతణ్ణి ప్రతిఘటిస్తే, అతడు మమ్ములను సర్వవాశనం చేయడానికి ప్రయత్నించ గలడా?” అని అడిగాడు.\n\nఅలాంటి ప్రశ్నకోసమే ఎదురుచూస్తున్న నేను, కోయ కులపెద్దకు సరవాహనుడి కుటిల రాజనీతి, అందులో అతడికి సహాయ పడిన ఘరి కొందరు ద్రోహుల సంగతి చెప్పాను. “తనకు సహాయపడిన ద్రోహుల్లో నోరుగల ప్రతివాడికి, ఏదో ఒక ప్రాంతాన్ని దానంచేసి సంతృప్తిపరచకపొతే, వాళ్ళు అతణ్ణే హతమారుస్తారు.\n\nకనక, అతడు ఈవిధంగా చేయక తప్పదు. మీరీ ప్రమాదాన్నుంచి బయటపడాలంటే, అందరూ ఐక్యంగా అతణ్ణి ఎదిరించాలి. అంతకన్న మరో మార్గం లేదు,” అన్నాను.\n\nనా మాటలు విన్న, కోయ కులపెద్ద నాలుగైదు నిమిషాలసేపు ఆలోచిస్తూ ఊరు కుని, తరవాత తక్కడ చేరిన కోయల కేసి తిరిగి, “మీరు అడవి నాలుగు చెరగులకూ ఈ వర్తమానం అందజేయాలి! రేపు సరిగా మిట్టమ ధ్యాహ్నం వేళ తోడేలుగూడెంలో కులపెద్దలందరూ సమావేశం కావాలి. వాళ్ళు తమ తమ అను"
        },
        {
            "title": "దయ్యంభ్రాంతి",
            "page_start": 22,
            "author": "చందమామ బృందం",
            "pdf_page": 21,
            "content": "చరుల్ని వెంటబెట్టుకు రావటం మంచిది !\nవెళ్ళండి!” అంటూ పెద్దగా అరిచాడు.\n\nమరుక్కణంలోనే ఆయుధాలు ధరించిన\nబలశాలులైన కోయయువకులు కేకలు\nపెట్టుకుంటూ అడవి అన్ని దిక్కులకూ\nపరిగెత్తసాగారు. నేను కోయ కులపెద్ద\nవెంట తోడేలుగూడెంకేసి బయలు దేరాను.\n\nమేము గూడెం చేరేసరికి బాగా తెల్లవారి\nపొయింది. దగ్గర్లో అన్ని గూడేలు వుండగా\nకులపెద్దల సమావేశానికి, అంత దూరంలో\nవున్న యీ తోడేలుగూడేన్ని, వృద్ధుడు\nయెందుకు యెన్నుకున్నాడో; గూడేన్ని\nచూచింతరవాత నా కర్ఘమైంది.\n\nఈ తోడేలుగూడెం అన్ని కోయగూడేల\nలాంటిది కాదు. గూడేసికి చుట్టూ ఎత్తయిన\nమట్టిగోడా, ఆక్కడక్కడా ఎత్తయిన బురు\nజులూ కనిపించాయి. గూడెంలో వున్న\nపెద్ద చెట్లమీద మంచెలూ, ఆక్కడినుంచి\nబాణాలు వదిలేందుకు అనువైన స్థావరాలూ\nఉన్నాయి. గూడెంమధ్య వున్న బ్రహ్మాండ\nమైన టేకుమాను ఎక్కిచూస్తే—అక్కడికి\nచుట్టుపట్ల రెండు మూడు మైళ్ళవరకూ\nఅడవిలో ఏం జరుగుతున్నదీ చూడవచ్చు.\nఅదీ యీ గూడెం ప్రత్యేకత!\n\nప్రాద్దు ఎక్కుతున్నకొందికి క్రమంగా\nకులపెద్దలు తమతమ అనుచరులతో\n\nగూడెం చేరసాగారు. ఈ పెద్దల్లో బాగా వృద్ధులూ, యువకులూకూడా వున్నారు. అందరూ పూర్తిగా ఆయుధ సన్నద్ధులై వచ్చారు. అందరి ముఖాలమీదా భయం, ఆదుర్దా స్పష్టంగా కనబడుతోంది.\n\nసరిగా మిట్టమధ్యాహ్నంవేళకు సమావేశ ప్రారంభ సూచనగా పెద్దపెద్ద తప్పెటలు మోగించబడినై. ఊడలు దిగిన ఒక పెద్ద మర్రిచెట్టు కింద పులిచర్మాలూ, జింక చర్మాలూ పరచబడినై. కులపెద్ద లంతా ఒక్కొక్కళ్లే వచ్చి వాటిమీద కూర్చో సాగారు. నావెంట వున్న వృద్ధుడికి చెట్టు మొదట్లో ఒక ఉన్నతాసనం యీవ్వబడింది.\n\nనాకూ, నా అనుచరులకూ అతడికి కొంచెం పక్కగా స్థానాలు చూపబడినై.\n\nవివిధ రకాల పండ్లూ, మాంసాలూ, మద్యం అక్కడ చేరినవారి కందరికీ వడ్డించబడినై. అందరూ తృప్తిగా తిన్న తరవాత వృద్ధుడు స్పష్టమైన స్వరంలో సమావేశానికి వాళ్లనందరనూ పిలిచిన కారణం వివరించాడు: \"పరిస్థితులు తారు మారైనట్టు కనబడుతున్నవి. ఈ కుండలినీ ద్వీపంలో యీనాటివరకూ ఎన్ని రాజరికాలు మారినా, యీ ఆడవుల్లో నివసించే మనను ఆవేమీ బాధించలేదు. తరతరాలనుంచి యీ వనసంపదను సమ్ముకుని స్వేచ్ఛగా\n\nబ్రతుకుతున్న మనను, యీనాడు రాజరి\nకంలో వచ్చిన మార్పు చీకాకుపరచ\nనున్నట్టు కనబడుతున్నది. గతరాత్రి జరి\nగిన దారుణసంఘటనలు మీరు చూచే\nవుంటారు!” అంటూ వృద్ధుడు ముగించాడు.\n\nఅప్పుడు సమావేశానికి వచ్చిన కుల\nపెద్దల్లో ఒకరొకరే లేచి వాళ్లవాళ్ల అను\nభవాలు వివరించారు. వాళ్లు చెప్పినదానిని\nబట్టి, మొత్తం అడవిప్రాంతాన్నంతా సర\nవాహనుడు తన అనుచరముఖ్యులకు బహు\nమానాలకింద కట్టబెట్టినట్టు నాకరమైంది.\n\nఇప్పుడేం చేయాలి ? ఈ ప్రశ్న అక్కడ\nచేరినవారినందర్శీ కలతపెడుతూనేవుంది.\n\nఏదో ఒకటి చేయాలని తప్ప—ఆ చేయ\nపలసిందేమిటో చాలామందికి అవగాహన\nఅయినట్టు లేదు. “ఈ అడవి మనది! దీని\nమీద హక్కుభుక్తాలన్నీ మనవి!” ఇదీ\nకొందరి మాటల ధోరణి.\n\nవాళ్ళు చెప్పినదంతా శ్రద్ధగా విన్నతర\nవాత వృద్ధుడు, “అయితే, ఆ హక్కును\nనిలబెట్టుకోవటం ఎట్లా?” అని వాళ్లను\nసూటిగా ప్రశ్నించాడు.\n\nఅక్కడ చేరినవాళ్లల్లో చాలామంది\nయీప్రశ్న విని ముఖముఖాలు చూసుకో\nసాగారు. కొద్దిసేపు నిశ్శబ్దం తరవాత, ఒక\nయువకుడు లేచి, “వాళ్లు మనమీద బల\nప్రమోగం చేసి లొంగతీసుకో దలిచారు.\nకనుక, మనం మన బలప్రదర్శనంద్వారానే\nవాళ్ళను ప్రతిఘటించి ఓడించవలసి\nవుంటుంది!” అన్నాడు.\n\nఈ మాటలకు సమావేశం అన్నిమూలల\nనుంచి 'అవును, అవును !' అన్న ప్రతి\nధ్వనులు వినిపించినై. ఇలాంటి తరుణం\nకోసమే వేచివున్న వృద్ధుడు తృప్తిగా తల\nవూపుతూ, “అయితే, కులపెద్దలందరూ\nతమతమ అనుచరుల్ని వెంటనే పోగు\nచేయటం మంచిది. శత్రువులు ఒక్కొక్క\nగూడెంమీద పడి మనను క్రమక్రమంగా\n\nలొంగదీసుకునే అవకాశం యివ్వకూడదు.\nమనంకూడా వున్న పూర్తిబలంతో శత్రువును\nఎదు ర్కొని విజయమో, పరాజయమో\nతేల్చుకోవటం మంచిది!” అన్నాడు.\n\nసమావేశమైన పెద్దలందరికీ అతడి\nమాటలు నచ్చినై. అంగీకారసూచకంగా\nఅందరూ చప్పట్లు చరిచారు. అప్పుడు\nవృద్ధుడు, “ కాని, మీ అందరి అనుమతితో\nముందుగా నేనొక చిన్నపని చేయదలుచు\nకున్నాను. ఆప్పుడు కుండలినీద్వీపరాజ్యాన్ని\nహస్తగతం చేసుకున్న ఆ నరవాహన\nరాజుకు, యీ అడవిప్రాంతంపై తన సైని\nకులను పంపటం ధర్మం కాదని తెలియ\nపరుస్తాను. దానికి అతడి సమాధానం ఎలా\nవుంటుందోకూడా చూద్దాం!” అన్నాడు.\n\nఈ ప్రయత్నానిక్కూడా అందరూ తలలు\nపూపారు. దానితో సమావేశం పూర్తయింది.\nమరనాటి సాయంకాలంలోపల కులపెద్ద\nలందరూ తమతమ అనుచరులతో తోడేలు\nగూడెం చేరేట్టు నిర్ణయం జరిగింది. అడవి\nమొగదలలో వున్న గూడేలను ఖాళీచేసి,\nస్త్రీలనూ, పిల్లలనూ బాగా అడవి లోపలి\nభాగానికి పంపాలని నిశ్చయించుకున్నారు.\n\nఅందరూ వెళ్లిపోయింతరవాత వృద్ధుడు\nనన్ను దగ్గరకు పిలిచి, “ మీ అభిప్రాయం\n\nవిమిటి? ఈ వచ్చిన ముఖ్యులందర్నీ\nచూచారుగదా! వీళ్లు ఆ సైనికుల ధాటికి\nనిలబడగలరా?” అని అడిగాడు.\n\n\"అది యిప్పుడే చెప్పలేం. ఆ నరవాహ\nనుడి సైనికులు సుశికితులు. పైగా, వాళ్లకు\nఆశ్వికబలం వున్నది. మెరుపులా దాడిచేసి\nఅంతలో మాయమైపోగలరు. ఇక, మీది\nముఖ్యంగా కాల్పలం. యుద్ధంలో విజ\nయానికి ఒక్క ధైర్యసాహసాలే చాలపు.\nమీరు కొంత ఆశ్వికబలాన్నికూడా సమ\nకూర్చగలరా?” అని అడిగాడు.\n\nవృద్ధుడు పెద్దాలు చప్పరించి, “అది\nయిప్పట్లో సాధ్యమయే పనికాదు. మా\n\nకోయ యువకుల్లో కొందరు యిప్పుడిప్పుడే అడవిగురాలను మచ్చిక చేసి, వాటికి జీనులూ, కళ్లేలూ లేకుండా స్వారిచేయటం అలవరుచుకుంటున్నారు. జీనులూ అవీ చేసే నేర్పరులైన పనివాళ్లు మాకు లేరు. అవసరం అయితే, కొంత అశ్వికబలాన్ని కూడా సమకూర్చవచ్చు,” అన్నాడు.\n\n“అయితే, తప్పక ప్రయత్నించండి. వాటి అవసరం చాలా వుంటుంది!” అని సలహా యిచ్చాను. తరవాత వృద్ధుడు, ఒక యువ కుణ్ణ పిలిచి, ఒక జంతుచర్మంమీద పదు నైన కత్తిమొనతో ఏదో రాసి, “దీనిని నర వాహన మహారాజుకు చేర్చాలి. నువ్వు నిర్భయంగా ఈ అడవినుంచి మైదానం మీదికి పోవచ్చు. ఏ సైనికుడికి దీనిని చూపించినా, అతడు నిన్ను ఆ రాజుదగ్గ రకు తీసుకుపోతాడు. నువ్వుమాత్రం నిరాయుధుడుగా వెళ్ళవలసి వుంటుంది,” అని అజ్ఞాపించాడు.\n\nవృద్ధుడు పంపుతున్న ఈ లేఖవల్ల విమాత్ర ప్రయోజనం కలుగుతుందో చూడా లన్న ఉత్సుకత నాలో కలిగింది. ఒకటి మాత్రం నేను గ్రహించాను; దీనివల్ల పెద్ద వుపయోగం కలుగుతుందని వృద్ధుడుకూడా ఆశిస్తున్నట్టు నాకు కనబడలేదు.\n\nఆ రాత్రి మేమంతా తోడేలుగూడెం లోనే నిదిరించాం. అడవి కాలుతున్న సూచనగా తెల్లవార్లు మంటలు కనబడినై. బాగా తెల్లవారిం తరవాత మేం లేచి చూసేసరికి, ఆప్పటికే వృద్ధుడూ, మరి కొందరు కోయలూ, గూడెం మధ్య వున్న పెద్ద టేకుమానుకింద చేరివున్నారు. నేను అక్కడికి వెళ్లేసరికి మానుపైన పుండి మైదాన ప్రాంతాన్ని పరికించి చూస్తున్న ఒకడు పెద్దగా కేకపెట్టి, “అదుగే మన వాడు వస్తున్నాడు. కాని అదేమిటి, గాడిద మీద కూర్చున్నాడు!” అంటూ ఆశ్చర్యం ప్రకటించాడు. (ఇంకా వుంది)"
        },
        {
            "title": "ప్రత్యుపకారం",
            "page_start": 27,
            "author": "చందమామ బృందం",
            "pdf_page": 26,
            "content": "విసుగుచెందని వికమార్కుడు చెట్టువద్దకు తిరిగి పోయి, మళ్ళీ శవాన్ని దించి భుజాన వేసుకుని, మౌనంగా శ్మశాసంకేసి సడవ సాగాడు. అప్పుడు శవంలో ఉన్న బేతా శుడు, “రాజా, మరొకరి నిమిత్తమై నీవు పడే యాతన చూడగా నాకు చండసింహుడి వృత్తాంతం జ్ఞాపకానికి వస్తున్నది. నీకు మార్గాయాసం తెలియరాకుండా ఉండ గలందులకు అతని కథ చెబుతా విను!” అంటూ ఈ కథ చెప్పసాగాడు:\n\nతూర్పుతీరాన గల తాప్రమతి సగరాన్ని ఒకప్పుడు చండసింహుడనే రాజు పరిపాలించాడు. ఆయన తస ఆశ్రితులను ఎంత బాగా చూచేవాడంటే, అనేకమంది రాజుకుమారులు ఆయనవద్ద కొలువు చేయటానికి దేశదేశాలనుంచి వచ్చేవారు.\n\nఈవిధంగా వచ్చిన వారిలో సత్వశీలుడనే దక్షిణదేశపు రాజుకుమారుడొక\n\nబేతాళ్ల వధులు\n\nCHITRA\n\nడున్నాడు. ఇతను కాలం కలిసిరాక రాజ్య భ్రష్టుడై కట్టుబట్టలతో దీర్ఘకాలం ప్రయాణంచేసి, చినిగిపోయిన దుస్తులతో రాజ్య ద్వారం చేరాడు. రాజు అతన్ని సామాన్యుడిగా భావించి, నౌకరీలో పెట్టుకున్నాడు.\n\nఇదికూడా తన దురదృష్టమే అనుకుని సత్యశీలుడు రాజుగారి గుర్రాలను సంకష్టం, జీతం బత్తెం అడగకుండా, నిండు పదేళ్లు నౌకరీ చేశాడు.\n\nఇంతలో ఒకనాడు రాజు సిబ్బందితో సహా వేటకు బయలుదేరాడు. రాజుగారి గుర్రం ముందు పరిగెత్తేపని సత్యశీలుడి దయింది. వేట ఉత్సాహంలో రాజు తన\n\nపరివారాన్ని దాటి అడవిలోకి చాలాదూరం వెళ్ళాడు. అప్పటికీ సత్యశీలుడు రాజు గుర్రంముందు పరిగెత్తుతూనే ఉన్నాడు.\n\nఅరణ్యమంతా నిర్ణయంగా ఉంది. తాను దారి తప్పివచ్చినట్టు గ్రహించాడు రాజు. తన గుర్రం ముందు పరిగెత్తే సత్యశీలుణ్ణి చూసి, “వీమోయ్! మనం వచ్చిన దారి నీకేమైనా తెలుసా?” అని అడిగాడు.\n\n“తెలుసు, మహరాజా! మిట్టమధ్యాహ్నమయింది! మీరు కాస్సేపు చెట్లనీడను విశ్రమించండి. తరవాత నేను వచ్చిన దారి చూపుతాను,” అన్నాడు సత్యశీలుడు.\n\n“నేను ముందు స్పాసం చెయ్యాలి. దాహం వేస్తున్నది. ఆకలిగాకూడా ఉంది. ఎలాగ?” అన్నాడు రాజు.\n\n“కొంచెం ఓపిక పట్టండి. దగ్గిరలో జలాశయమేదైనా ఉందేమో చూస్తాను,” అంటూ సత్యశీలుడు ఒక ఎత్తయిన చెట్టకి చుట్టూ కలయజూసేసరికి, అతనికి కొంతదూరంలో ఒక చిన్న నది కనబడింది. అతను చెట్టు దిగివచ్చి, రాజును నదివద్దకు తీసుకుపోయి స్నానం చేయించి, తన ఉత్తరీయం కొంగునుండి రెండు ఉసిరికపళ్ళు తీసి, “మహారాజా, వీటితో మీ ఆకలి తీర్చుకోండి,” అన్నాడు.\n\nరాజు ఆశ్చర్యపడి, “ఈ పళ్ళు ఇక్కడ ఎలా వచ్చాయి? వీటితో ఆకలి తీరు తుందా?” అని అడిగాడు.\n\n“చిత్తం, తమ కొలువులో ఉన్న పదే ళ్లుగా నేను వీటితోనే ఆకలి తీర్చుకుంటు న్నాను. నేను వేరే ఆహారం ఎరగను. నాపద్ద ఇవి ఎప్పుడూ ఉంటాయి,” అన్నాడు సత్వశీలుడు.\n\nసత్వశీలుడి కథంతా విన్నమీదట రాజు ఆశ్చర్యానికి అంతేలేదు. తనకింద జీతం బత్తెంలేకుండా పదేళ్ళనుంచి ఇటువంటి బుద్ధిమంతుడు పనిచేస్తూంటే ఆతని కష్టసుఖాలు తెలుసుకోలేక పొయినందుకు రాజుకు ఎంతో బాధకూడా కలిగింది.\n\nవేటసుంచి తిరిగి రాగానే రాజు నిండు కొలువులో సత్వశీలుడి కథ యావత్తూ చెప్పాడు. అతనికి బోలెడంత ధనమూ, కొంత జాగీరు ఇచ్చాడు. అతన్ని తస అంత రంగిక పరివారంలో ఒకణ్ణిగా నియమించాడు. ఇంతచేసినాకూడా రాజుకు, సత్వశీలుడి రుణం పూర్తిగా తీర్చుకున్నాననే నమ్మకం కలగలేదు.\n\nకొంతకాలం గడిచింది. రాజు వివాహం చేసుకోవటానికి నిశ్చయించు కున్నాడు. సింహళ రాజకుమార్తెను చేసుకుంటే\n\nఅన్నివిధాలా బాగుంటుందని మంత్రులు సలహా ఇచ్చారు. పెళ్ళివిషయాలు మాట్లాడి రావటానికి రాజు సత్వశీలుణ్ణి సింహళానికి ఓడలో ప్రయాణం కట్టి పంపించాడు. రాజ పురోహితులతోసహా సత్వశీలుడు సముద్ర మధ్యం చేరేసరికి ఒక వింత జగిరింది.\n\nఓడపొయే మార్గానికి అడ్డంగా, సముద్రం ఆడుగునుంచి ఒక బంగారు ధ్వజం ఆకాశం ఎత్తు లేచింది. అదే సమయాన సముద్రం మీద హోరు గాలి తో సహాయిసాను చెలరేగింది. గాలికి, ఓడ ధ్వజానికి వెళ్ళికొట్టుకుని ముఖ్యాగి పోసాగింది. ఓడలో జనం హామాకారాలు చేశారు.\n\nతన ప్రయాణానికి సముద్రుడీవిధంగా విఘ్నంకలిగిస్తాడా అని సత్వశీలుడికి పట్ట రాని ఆగ్రహం వచ్చింది. అతను కత్తిదూసి సముద్రంలోకి దూకేశాడు. ఎంతలోతుకు పోయినా అతనికి సముద్రుడు కనిపించ లేదు, కాని అట్టడుగున అందమైన తోటలూ, ఒక పార్వతీ ఆలయమూ కనిపించాయి.\n\nసత్వశీలుడా ఆలయం ప్రవేశించి దేవికి నమస్కారంచేసి కూచున్నాడో లేదో, ఆక్షణంలోనే అక్కడికి అద్భుత సౌందర్య వతి అయిన ఒక స్త్రీ వచ్చింది. ఆమె వెంట వెయ్యిమంది చెలికత్తెలున్నారు. ఆ వచ్చిన స్త్రీ సత్వశీలుడికేసి చూడనైనా\n\nచూడకుండా దేవిని అరాధించి తన చెలి కత్తెలతోసహా బయలుదేరింది. ఆమె ను చూస్తూనే ప్రేమించిన సత్వశీలుడు వెర్రి వాడిలాగా ఆమెవెనకనే బయలుదేరాడు.\n\nఆ స్త్రీలంతా పోయి పోయి ఒక నగరం చేరారు. ఒక రాజభవనంలో వారందరూ కొలువుతీరి కూర్చున్నారు. సత్వశీలుడు తాను ప్రేమించిన కన్యకు సమీపంలోనే కూచుని ఒళ్ళంతా కళ్ళుచేసుకుని ఆమెను చూడసాగాడు. అతన్ని కాస్సేపు భరించిన మీదట ఆ స్త్రీ తన చెలికత్తెలకు ఏదో సంజ్ఞచేసింది. వెంటనే ఒక చెలికత్తె సత్వశీలుడివద్దకు వచ్చి, “స్వామీ, మీరెవరో! మాకు అతిథులుగా వచ్చారు. భోజనానికి వేళకావచ్చింది. సమీపంలోనే కొలనున్నది. ఆందులో స్పానంచేసి వేగిరం రండి!” అని మర్యాద చేసింది.\n\nసత్వశీలుడు పరమాసందం చెందిన వాడై, కొలనుకువెళ్ళి ఆందులో స్పానం చెయ్యటానికి దిగాడు. మరుక్కణం అతను తామ్రలిప్తి నగరంలోని తోటబావిలో తేలాడు. రాజభటులతన్ని గుర్తించి రాజు దగ్గిరికి తీసుకుపోయారు.\n\nసత్వశీలుడి అనుభవాలన్నీ విన్నాక రాజుకు తన ఓడ ముణిగిపోయిందనిగాని,\n\nతన పెళ్ళియత్నాలు భగ్నమయాయనిగాని\nవిచారం కలగలేదు, సత్వశీలుడి రుణం\nతీర్చుకునేటందుకు ఆవకాశం దొరికిందని\nసంతోషం కలిగింది. ఆయన సత్వశీలు\nడితో, “ నువ్వింతమాత్రమూ విచారించ\nవద్దు. నువు ప్రేమించిన సుందరి నిన్ను\nపెళ్ళాడేటట్టు నేను చూస్తాను. మనం\nవెంటనే ప్రయాణమై ఆ సముద్రం దారినే\nవెళ్దాం!” అన్నాడు.\n\nఈసారికూడా నావకు అడ్డంగా సము\nద్రంలో నుంచి బంగారు ధ్వజస్తంభం\nలేచింది. అది కనిపించగానే సత్వశీలుడూ,\nఅతని వెనకనే రాజూ సముద్రంలోకి\nదూకారు. కొద్దిసేపట్లో వారు పార్వతీదేవి\nఅలయం వద్ద నేలతాకారు. వారు దేవికి\nనమస్కారంచేసి బయటికి వచ్చే అంతలో\nపూర్వంలాగే ఆ సుందరి తన సభీజనంతో\nసహా ఆలయానికి వచ్చింది. ఆమె రాజు\nకేసి ఒకసారి చూసి లోపలికి వెళ్లింది.\n\nరాజు ఆమెకోసం వేచిఉండక సత్వ\nశీలుణ్ణి తీసుకుని చుట్టుపక్కల ఉండే\nఉద్యాసవనాలలోకి వెళ్ళపోయాడు. ఆ\nకన్య ఆలయంలో దేవీపూజ ముగించి\nబయటికి వచ్చి రాజుకోసం చూసింది.\nఅతను కనిపించక పోయేసరికి ఒక చెలి\n\nకత్తెను పిలిచి, “ ఇంతకుపూర్వం మనకు\nకనిపించిన మహారాజును ఎక్కడ వున్నాడో\nవెతికి, మన ఇంటికి ఆతిథ్యానికి పిలుచుకు\nరావే!” అని పంపించింది.\n\nఆ చెలికత్తి ఉద్యాసవనాలన్నీ తిరిగి\nరాజును చేరుకుని, “ మహాప్రభూ! మా\nయజమానురాలు ఆతిథ్యానికి రమ్మస్నది,\nదయచెయ్యండి!” అని ప్రార్థించింది.\n\n“ఈ పిలుపే సమస్తాపచారాలా! వేరే\nఆతిథ్యం అవసరంలేదు,” అన్నాడు రాజు.\n\nరాజు ఇలా అన్నట్టు చెలికత్తె చెప్పగానే\nఆ కన్య స్వయంగా బయలుదేరి వచ్చి\nఅయనను ఆహ్వానించింది.\n\n“ నా మిత్రుడికి మీరిచ్చిన ఆతెథ్యం గురించి విన్నాను. నాకు అలాటి ఆతిథ్యంతో పనిలేదు,” అన్నాడు రాజు.\n\n“స్వామీ, తమరు గొప్పవారు. తమ వంటివారిదగ్గిర ఆలా ఎందుకు చేస్తాను ? మీరు తప్పక దయచెయ్యాలి,” అన్నదామె.\n\nరాజు సత్యశీలుడితోసహా ఆమెవెంట వెళ్ళాడు. ఆమె వారికి తగిన మర్యాదలన్నీ చేసి, రాజుతో, “స్వామీ, నేను కాలనేమి ఆనే దైత్యరాజు కుమార్తెను. విశ్వకర్మ నా తండ్రికొరకు ఈ మహానగరాన్ని ఇక్కడ నిర్మించాడు. ఈ నగరంలో ముసలి తనమూ, చావు ఉండవు. నా తండ్రి ఈ నగరం విడిచి పోవటంచేతనే విష్ణుమూర్తి చేత చంపబడ్డాడు. ఆయన పోయినతరవాత నేనే ఈ నగరానికి వీలికగా ఉంటున్నాను. తమపంటిపెద్దలు యీక్కడ అడుగుపెట్టటం ఇదే మొదలు! మీరేది ఆజ్ఞాపిస్తే అది చెయ్యటానికి సిద్ధంగా ఉన్నాను,” అన్నది.\n\n“అయితే నా మిత్రుణ్ణి ఇప్పడే వివాహ మాడు,” అన్నాడు రాజు. ఆమె ఒప్పు కున్నది. వారిద్దరికీ పెళ్లిచేసేసి రాజు సత్య శీలుడితో, “నేను నీదగ్గిర రెండు ఉసిరిక పళ్ళు తిన్నాను. అందులో ఒక్క పండు రుణం తీరలేదు,” అని చెప్పి, సమీపంలో వున్నకొలనులో దూకి తన నగరం చేరాడు.\n\nఈ కథ చెప్పి బేతాళుడు, “రాజా! చండసింహుడూ, సత్యశీలుడూ, ఇద్దరూ కూడా సాహసించి సముద్రంలో దూకారు గదా? ఇద్దరిలో ఎవరిసాహసం గొప్పది?” అని అడిగాడు.\n\n“సత్యశీలుడి సాహసమే గొప్పది. సముద్రంలో దూకితే ఏమవుతుందో తెలియ కుండానే అతను దూకాడు. ఏమయేదీ తెలిసి దూకినవాడు రాజు!” అని విక్రమార్కుడు జవాబిచ్చాడు.\n\nరాజుకు హౌనభంగంకాగానే బేతాళుడు శవంతోసహా మాయమై చెట్టెక్కాడు."
        },
        {
            "title": "తల్లీ కూతుళ్ళు - 4",
            "page_start": 33,
            "author": "ఎన్. వెంకటసుబ్బయ్య",
            "pdf_page": 32,
            "content": "తల్లీ కూతుళ్లు\n\n4\n\n“ఇంతకూ అహ్మద్ అదృష్టం బాగాలేదు. కొంచెందూరం పొయే సరికల్లా అతనికి హసన్ ఎదురై, అమాయకంగా, “ఇదేమిటి, అహ్మద్? ఈ చలిగాలిలో ఇటువంటి దుస్తు లతో తిరగటం ఆరోగ్యానికి మంచిదా?” అని అడిగాడు.\n\n“విధి ఎంతవారికి తప్పదుగదా, హసన్! నన్నౌకబాలిక మోసగించింది. నువ్వేమైనా దానిజాడ ఎరుగుదువా?” అన్నాడు అహ్మద్, ఎంతో దీనంగా.\n\n“ఆ పిల్లనూ ఎరుగుదును, దాని తల్లిని ఎరుగుదును. వెళ్లి పట్టుకోమంటావా?” అని అడిగాడు హసన్.\n\n“అదెట్లా వీలవుతుందీ?” అన్నాడు అహ్మద్ ఆశ్చర్యంగా.\n\n“దానికేముందీ? ఖలీఫా పద్దకు పోయి నీవల్ల కాదని చెప్పు. ఆ పని నాకు పురమా\n\nయించమని ఖలీఫాను వేడుకో,” అని హసన్ సలహా ఇచ్చాడు.\n\nఅహ్మద్ అలాగే చేశాడు. ఖలీఫా హసన్ను పిలిపించి, “నీకీ ముసలిది తెలుసునా? ఆ పని నీకు ఒప్పచెప్పితే, దాన్ని పట్టుకురాగలవా?” అని అడిగాడు.\n\n“నేనా ముసలిదాన్ని ఎరుగుదును. అది ధనలోభంతో ఈ దొంగతనాలు చేసిందను కోను. తన ప్రతాపం వీలినవారికి చూపటానికే ఇలా చేసి ఉండాలి. అది దొంగి లించిన స్రాత్తంతా తిరిగి ఇచ్చేషరతుపై ముందుగా దానికి తమరు అభయం ఇచ్చే పక్కాన దాన్ని తీసుకువచ్చి మీ ఎదట పెట్టగలను,” అన్నాడు హసన్.\n\nఖలీఫా అభయం ఇచ్చాడు. హసన్ నేరుగా దిలైలా ఇంటికి వెళ్లాడు. అతనికి జీనాబ్ తలుపు తెరిచింది. “మీ అమ్మను\n\nరమ్మను. ఖలీఫా పిలుస్తున్నారు. ఆయన\nవద్ద అభయం తెచ్చాను. మీ అమ్మ ఎత్తు\nకొచ్చిన సామానంతా గురాల మీదికి\nఎత్తించు,” అన్నాడు హసన్.\n\nదిలైలా మేడదిగి వచ్చింది. ఆమె దొంగి\nలించిన సామానంతా గురాలమీద వేయిం\nచారు. దిలైలా ఉన్నవాటిలో మంచి\nదుస్తులు ధరించి ఖలీఫా దర్శనం చేసు\nకోవటానికి సిద్ధమయింది.\n\n“నీదగ్గిరవున్న సామానంతా వచ్చిందా?”\nఅన్నాడు హసన్.\n\n“అహ్మద్, అతని భటులూ వేసుకున్న\nదులుస్తుతప్ప అంతా ఇచ్చేశాను. నిజం\n\nచెపుతున్నాను, ఆ దొంగతనంతో నాకేమీ\nసంబంధంలేదు,” అన్నడి దిలైలా.\n\n“ఆవును, అది మరొకరి పని,” అన్నాడు\nహసన్ సవ్వుతూ. ఇద్దరూ బయలుదేరి\nదర్పారుకు వచ్చారు.\n\nముసలిదాన్ని చూస్తూనే ఖలీఫా తగ్గహా\nవేశంతో తన భట్టులకు ఆమె తల నరక\nమని ఉత్తరు విచ్చాడు. కాని హసన్ సవి\nసయంగా అభయంమాట జ్ఞాపకం చేసిన\nమీదట ఖలీఫా, “నీ పేరేమిటి?” అని\nదిలైలాను అడిగాడు.\n\n“పావురాలటపా సడిపిన అధికారి\nభార్యను. నా పేరు దిలైలా,” అన్నది దిలైలా.\n\n“నువు చాలా సమర్థురాలివిగా కని విస్తున్నావు! వీరినందర్నీ ఎందుకు మోసం చేశావు?” అన్నాడు ఖలీఫా.\n\nదిలైలా ఖలీఫా ముందు సాప్టాంగపడి, “ఏలినవారు మన్నించాలి. నేను ధనాశ చేత దొంగతనాలు చేయలేదు. చౌర్యంలో ఘటికులైన ఆహ్మద్, హసన్‌లకు ఏలిన వారు పెద్ద పదవులిచ్చారని విని, నేను వారికన్న ఎక్కువ శక్తులు చూపినట్టయితే నా భర్త చేస్తూ ఉండిన పనిని నాకు దయ చేయిస్తారేమో సనుకున్నాను,” అన్నది.\n\nఖలీఫాకు దిలైలా చెప్పినదాంట్లో నిజం వున్నట్లు తోచింది. అతడు ఫిర్యాదీలకు వారి\n\nసాత్తు అప్పించి దిలైలాతో, “అప్పుడు నువు కోరేదేమిటో కోరు,” అన్నాడు.\n\n“ఏలినవారు నాకు నా భర్త చేసిన ఉద్యోగమూ, జీతమూ దయచేయించాలి. నాకా పని పూర్తిగా తెలుసు. నేనూ, నా కుమార్తే కలిసి పావురాలను సాకేవాళ్ళం. వాటికి ఉత్తరాలు కట్టేవాళ్ళం. పావురాల పోస్టునిమిత్తం ఏలినవారు పెద్ద దివాణం ఇట్టించి దానికి నలభైమంది నీగ్రో బానిస లతో, సలభై వేటకుక్కలతో కాపలా ఏర్పాటు చేయించారు. ఆ డివాణాన్ని నిర్వహించినది నేనుతప్ప నా భర్త కాదు,” అని డిలైలా మనవి చేసుకున్నది.\n\nఖాలీఫా వెంటనే అజ్ఞాపత్రం తయారు చేయించి దిలైలాను పావురాలటపా నిర్వాహకురాలుగా నియమించాడు. నీగ్రోలనూ, వేటకుక్కలనూ ఆమెపరం చేయించాడు.\n\nదిలైలా తన ఇంటి సామానంతా పావు రాలటపా దివాణానికి తరలించింది. ఆరోజే ఆమె మగదుస్తులు ధరించి, నెత్తిన వెండి పావురం గల బంగారు టోపీ ధరించి, టపా చేయవలసిన సందేశాలు తీసుకురావటానికి రాజభవనానికి వెళ్ళింది. నలభైమంది నీగ్రోలకూ ఎర్రని జరీదుస్తులు ఏర్పాటుచేసింది. తన కొత్త భవనంలో అలంకారంగా ఉండ గలందులకు నలభైఒక్క మేకు కొట్టించి\n\nవాటికి అహ్మద్ దుస్తులూ, గూని అలీ దుస్తులూ, మిగిలిన ముప్పైతొమ్మిది భటుల దుస్తులూ వేలగుట్టింది. ఈ విధంగా దిలైలా తన పంతం నెగ్గించుకుని, తన కుమార్తె జీనాబ్ తో సుఖంగా బ్రతకసాగింది.\n\nఇది జరిగిన కొద్దికాలానికి కైరో నగరం నుంచి, “పాదరసం” అనే సార్థక నామం గల యువకుడొకడు బగ్దాద్ నగరానికి చేరు కున్నాడు. ఇతని అసలు పేరు అలీ. చాలా అందగాడు కాని గజపొంగ. ఇతని స్వస్థలం కైరో. ప్రస్తుతం కొత్వాలుగా ఉంటున్న అహ్మద్ కైరో నగరంలో పేరుమోసిన దొంగగా ఉండినప్పుడు “పాదరసం” అతని వద్దనే చోరవిద్య నేర్చుకున్నాడు. అహ్మద్ బగ్దాద్‌కు వచ్చి, ఆక్కడకూడా దొంగగా కీర్తి సంపాదించుకుని కొత్వాలు పదవి సంపాదించిన కాలంలో కైరోలో ఈ “పాదరసం” దొంగల నాయకుడుగా ఉంటూ వచ్చాడు. అతను ఎన్నోసార్లు పట్టుబడి కూడా తప్పించుకు పోవటంచేత ఆతన్ని ప్రజలు, “పాదరసం” అని పిలవసాగారు.\n\n“పాదరసం” అలీని, అహ్మదే బగ్దాద్‌కు పిలిపించాడు. దిలైలా విషయంలో పరాభవం తిన్ననాటినుంచీ అహ్మద్‌కు ప్రతికేణమూ “పాదరసం” జ్ఞాపకం రాసాగాడు.\n\nవాడు తనకు కుడి భుజంలాటివాడు. వాడే\nతన పక్కన పుంటే తనకీ పరాధవం జరి\nగేదికాదనుకున్నాడు అహ్మద్. అదీగాక\nఅప్పుడు అహ్మద్, దిలైలా మీద స్వయంగా\nపగతిర్చుకోపటానికి లేదు. ఇప్పుడామెకు\nతనకున్నంత హోదా వున్నది. కనుక,\nఆందుకు పాదరసమే సరి ఆయినవాడు.\n\n“పాదరసం” అలీ బగ్దాద్ నగరం చేరి\nనేరుగా అ హ్మద్ యింటికి వెళ్ళాడు.\nఅహ్మద్ కు అతన్ని చూడగానే ప్రాణం లేచి\nవచ్చింది. “తమ్ముడూ, నా యింట కొంత\nకాలం రహస్యంగా ఉన్నట్టయితే నీతో ఒక\nవని ఉంది. ఆ పని ఆయినాక నిన్ను\nబహిరంగంగా ఖలీఫాడగిరికి తీసుకుపోయి\nశిఫార్సుచేసి మంచి ఉద్యోగం ఇప్పిస్తాను,”\nఆన్నాడు అహ్మద్ పాదరసంతో.\n\nపాదరసం, అహ్మద్ ఇంట రెండురోజులు\nగడిపాడు. ఆ తరవాత అతనికి ఇల్లు ఖైదు\nలాగా తోచింది. మూడేనాడు అహ్మద్ దివా\nణానికి వెళ్ళిపోగానే, “పాదరసం” ఇంటి\nనుంచి బయటికి జారుకున్నాడు. అతని\nఉద్దేశం బగ్దాద్ నగరం నాల్గుమూలలూ\nతిరిగి చూసి పద్ధామని.\n\nఅతను కొద్ది దూరం వెళ్ళాడో లేదో అత\nసికి మగదుస్తులు ధరించి, నెత్తిన వెడి\n\nపావురంగల బంగారు టోపీ పెట్టుకుని గుర్రం\nమీద పోతూ ఒక ముసలిదీ, ఆమెవెంట\nఎర్రజలతారు దుస్తులు ధరించిన నలభై\nమంది నీగ్రేలూ కనిపించారు. వారెపరో\nకాదు, దిలైలా, ఆమె నౌకర్లూనూ. దిలైలా\nఆ ఉడయం దివాణానికి వెళ్లి టపా చేయ\nవలసిన వార్తలు పొగుచేసుకుని తన ఇంటికి\nతిరిగి పోతున్నది.\n\nదిలైలా, “పాదరసం” అలీ కొత్తముఖం\nచూసి అతని అందానికి ఆశ్చర్యపడింది.\nకాని ఆమె కళ్లకు అతని ముఖంలో తన\nశత్రువైస అహ్మద్ కవళికలు కొన్ని కని\nపించాయి. నిజానికి అహ్మద్ శిష్యత్వం\n\nచేయటంలో అలీ అతని చూపూ, ముఖి\nభంగిమలూ. తెలియకుండానే అలపరుచు\nకున్నాడు. అలీ, అహ్మద్ ఇంటి వైపునుంచే\nవస్తూండటంకూడా దిలైలా పసికట్టింది.\n\nఆమె యింటికి పొతూనే తన కుమార్తె\nజీనాబ్ కు తాను చూసిన యువకుంట్టి వర్ణించి\nచెప్పి, “అహ్మద్ ఈ యువకుంట్టి పిలిపించా\nడని నాకు తోస్తున్నది. వాడు వీధులు\nవింతగా పరీక్షించటం చూస్తే యివాళో,\nనిన్ననో వచ్చడని పిస్తున్నది. మనం చాలా\nజాగ్రత్తమీద ఉండాలి!” అన్నది.\n\nజీనాబ్ తల్లి చెప్పినదంతా విని, కొంచెం\nసేపు ఆలోచించి, “విమిటమ్మా? హేమా\n\nహేమీలను లక్ష్యపెట్టనిదానివి, గడ్డాలూ,\nమీసాలూ సరిగారాని ఈ కుర్రాడికి\nదడుస్తావేమిటి?” అన్నది. ఆమె అంద\nమైన దుస్తులు వేసుకుని, కళ్లకు కోసగా\nకాటుకదిద్ది, మేలిముసుగు వేసుకుని, చేత\nసంచీ పట్టుకుని, నడిచే మెరుపుతీగెలాగా\nవీధిలోకి వెళ్ళింది.\n\nఆమె మెల్లిగా నడుచుకుంటూ కొంత\nదూరం వెళ్ళాక ఒక దుకాణం దగ్గిర\n“పాదరసం” కనిపించాడు. తల్లి చెప్పిన\nపర్ణననుబట్టి అతన్ని గుర్తుపట్టి జీనాబ్\nఆతన్ని తోసుకుంటూ వెళ్లి వెనక్కు తిరిగి,\n“కళ్లులేని కబోవి!” అన్నది కోపంగా.\n\n“పాదరసం” అమెను చూసి అమె అంచానికి ఎంతగానో ఆశ్చర్యపోయాడు. అతను నప్పుతూ, “ఆహా, ఎంత అందం! ఎవరిదానివి?” అన్నాడు.\n\n“నేనొక వర్తకుడి కుమార్తెను, ఇంకో వర్తకుడి భార్యము. మీ ధోరణ చూస్తే ఈ వూరికి కొత్తలాగుంది. మీబస ఎక్కడ?” అని అడిగింది జీనాబ్.\n\nఅహ్మద్ విషయం రహస్యంగా ఉంచా లనే ఉద్దేశంతో పాదరసం, “ఇంకా బసలేదు. ఎక్కడన్నా చూడ లి,” అన్నాడు.\n\n“అయితే మాయింటికి రండి. మాది చాలా పెద్ద ఇల్లు. నాభర్త దుకాణానికిపోతే\n\nఇంటించిగిర నాకు తోడెవ్వరూ ఉండరు,” అన్నది జీనాబ్.\n\nఆమెవెంట వెళ్లటం కేమంకాదే మోనని “పాదరసం” శంకించాడు. కాని, తనను ఈ నగరంలో ఎవరూ ఎరగరు గనకనూ, ఈ పిల్ల తనకు శచ్ఛువై ఉండే అవకాశం ఏమీ కనిపించలేదు గనకనూ ఆమెవెంట వెళ్ళి ఆమె ఎటువంటిదో తెలుసుకోవాలని అతను నిశ్చయించుకున్నాడు.\n\nజీనాబ్ అతన్ని వీధులు తిప్పి ఒక పెద్ద యింటిముందుకు తీసుకొచ్చి, తాళపుచెవి కోసం సంచీలో వెతకనారంభించింది. ఆ ఇల్లు ఒక గొప్ప వర్తకుడిది. ప్రస్తుతం\n\nఇంట ఎవరూ లేరు. వర్తకుడు ఉడయమే\nఇల్లు తాళంవేసుకుని దుకాణానికి వెళ్ళి\nపోయి, రాత్రిదాకా తిరిగి రాడు. ఆసంగతి\nజీనాబ్ కు తెలుసు.\n\n“అయ్యో, తాళంచెవి కాస్తా ఎక్కడే పడిపోయింది. ఇప్పుడు ఏంచెయ్యాలి? మీరేమైనా తాళం తీయగలరా?” అని జీనాబ్ పాదరసాన్ని అడిగింది.\n\n“చూస్తాను,” అంటూ పాదరసం అంత పెద్ద కప్పతాళాన్ని ఇట్టె తీసేశాడు. ఆతను నిజంగా సమర్థుడైన దొంగేనని జీనాబ్‌కు రూఢి అయిపోయింది.\n\nఇద్దరూ లోపలికి వెళ్ళారు. “మీరు హాలులో కూచోండి. నేను బావిలో నీళ్లు చేది వంటచేస్తాను,” అంటూ జీనాబ్ బిందె తీసుకుని దొడ్డోకి వెళ్ళింది.\n\nకాస్సేపటికి బావివడ్డనుంచి జీనాబ్ కెవ్వున కేకపెట్టింది. ఏంజరిగిందోనని పాద రసం పరుగెత్తుకుంటూ ఆక్కడికి వెళ్లేసరికి\n\nఆమె బావిలోకి చేదవేసి లోపలికి తొంగి\nచూస్తూ కనపడింది.\n\n“ఏంజరిగింది?” అని అడిగాడు\nపాదరసం అదుర్దాగా.\n\n“నా రవ్వల ఉంగరం! అయిదు పందల దీనారాలుపోసి నిన్ననే నాభర్త కొన్నాడు. వొదులుగా ఉందని అప్పుడే చెప్పాను. అది కాస్తా బావిలో పడిపోయింది. నాభర్తకు తెలిస్తే చంపేస్తాడు!” అని జీనాబ్ విలవిలలాడింది\n\n“నీకేం భయంపద్దు! నేను దిగితీస్తాను,” అంటూ పాదరసం అడ్డదూలానికి మోకు కట్టి దాని సహాయంతో బావిలోకి దిగాడు. ఆతను మోకు వదలి నీళ్లలో ముణగగానే జీనాబ్ మోకు పైకి లాగేసి, “నిన్ను అహ్మద్ పైకి తీస్తాడులే! అందాకా అందులోనే ఉండు!” అంటూ అతని దుస్తులతో సహా ఇంటికి వెళ్లిపోయింది.\n\n(ఇంకా పుంది)"
        },
        {
            "title": "పురాతన మానవులు",
            "page_start": 41,
            "author": "చందమామ బృందం",
            "pdf_page": 40,
            "content": "# పురాతన మానవులు\n\nస్పుమారు 10 లక్షల ఏళ్ళక్రితం భూమిపై మానవుడు అవతరించాడు. సన్మానపాతి జంతువు లలో ఒక శాఖకు “ప్రైమేట్స్” అని పేరు. ఈ జంతువుల కాళ్ళకూ, చేతులకూ ఆయిదేసి వేళ్ళుంటాయి; వీటి మెదడులు అభివృద్ధి ఆయివుంటాయి; వీటి శరీరాలలో విస్తరించిన సరమండలం వుంటుంది. సశించిపోయిన ఒక రకమయిన “ప్రైమేట్స్”నుంచి మనిషి పరిణమించాడు. మనిషిని “హోమోసేపియన్స్” (తెలివి గల వాడు) అంటారు.\n\nసృష్టిలో నిటారుగా నిలబడగలిగిన జంతువు మనిషి ఒకదే. ఇందుచేత అతని చేతు లకు స్వాతంత్ర్యం లభించి, వాటితో అతను పస్తువులను పట్టుకోవటమూ, తయారుచేసుకో వటమూ, ఊపయోగించుకోవటమూ నేర్చాడు. మనిషి శరీరంతో పోలిస్తే మనిషి మెదడు గెరిల్లా మెదడుకన్న ఆరింతలు గొప్పది. సృష్టిలో మనిషి తరవాత తెలివైసది గెరిల్లాయే. రకరకాల కోతులూ, కొండముచ్చులూ “ప్రైమేట్స్” శాఖకు చెందినవి. అవి మానవుడికి నన్నిపాతమైన జాతులు. 3 కోట్ల ఏళ్ళక్రితం నివసించిన ఒక జాతి జంతువులనుంచి కొండ ముచ్చులు ఒక శాఖగానూ, మానవులు మరొక శాఖగానూ అవతరించినట్టు సాస్త్రజ్ఞులు చెబుతున్నారు. 3 కోట్ల ఏళ్ళక్రితం భూమియొక్క స్వరూపంలో గొప్ప ఘార్పు జరిగింది. సమ శీతోష్ణంగా వున్న వాతావరణం పూర్తిగా చల్లబడిపోయింది. అంతవరకూ వుష్కలంగా వుండిన అరణ్యాలు ఒక్కసారిగా సశించిపోయాయి. నేలమీద నడిచి ఫల వృకౌలకోనం వెతుక్కుంటూ పోగలిగిన “ప్రైమేట్స్” మాత్రమే దక్కాయి. 2 కోట్ల ఏళ్ళపాటు ఇవి పరిణామం చెందినమీదట ఈ జంతువుల మధ్య మనిషి ఛాయలు గల జాతి ఒకటి బయలుదేరింది. అది నిలబడి నడిచింది. దాని మెదడు గెరిల్లా మెదడుకన్న ఆటే ఘనమైనది కాదు; కాని దంతాలూ, అవయవాలు గెరిల్లానుకంచె మనిషినే ఎక్కువ పొలి ఉన్నాయి.\n\nక్రమంగా ఈ జంతువు శరీరప్రమాణం పెరగసాగింది. మెదడులో మాత్రం పరిణామం జరగలేదు. చిట్టచిపరకు 10 లక్షల, 5 స్నర లక్షల ఏళ్ళకు మధ్యకాలంకిందట పురాతన మానవుడు పుట్టాడు. ఇతని పేరు “పథికన్తోపన్”. “పథికన్తోపన్” 4 లక్షల ఏళ్ళ క్రితం అంతరించిపోయాడు. అతని స్థానే “సిన్నితోపన్” వచ్చాడు. ఇతనినే “పీకింగ్ మంపి” అంటారు. ఈ మనిషికి చెప్పకోదగిన సుదురుగాని, గడ్డంగాని లేదు. మామూలు మనిషి మెదడుతో పోలిస్తే ఇతని మెదడు మాడింట రెండు వంతులు మాత్రమే. కాని ఇతనిలో మానవ లక్షణాలన్నీ ప్రస్ఫుటంగా ఉన్నాయి.\n\nఇలాటి ప్రాణులనుంచి తెలివి పరిణామం చెందింది. ఈనాటి నాగరికతను సాధించ టానికి మానవుడు అంతులేని కృషి చేశాడు. మానవుడు భూమిమీద కన్ను తెరిచినది లగాయతు ఈనాటివరకూ జరిగిన కాలంలో సూరింట 99 వంతులు రాతియుగంలోనే గడిచింది. ఆయుగంలో మానవుడు అనాగరిక జీవిగా జీవించాడు. దీనిని బట్టి నాగరికత కోసం జరిగినది యొంత దీర్ఘకృషి అయినదీ మనం ఊహించవచ్చు."
        },
        {
            "title": "పుణ్యాత్ముడు",
            "page_start": 42,
            "author": "జి. కాంతారావు",
            "pdf_page": 41,
            "content": "పుణ్యాత్ముడు\n\nఒక గ్రామంలో కనకయ్యా, కాంతయ్యా\nఅని ఇద్దరు వృద్ధులుండేవారు. కనకయ్య\nఇంత కలవాడు. ఆయనకు ఇరవై ఎకరాల\nపొలమూ, బోలెడన్ని పశువులూ, పెద్దలోగిలీ\nఉన్నాయి. కాంతయ్య అయిదా రెకరాలు\nగల సామాన్యపు రైతు. అయినా వాళ్లిద్దరూ\nఅన్న దమ్ముల్లాగా ఉంటూండేవారు.\n\nఎప్పటికైనా కాశీకి వెళ్లి విశ్వేశ్వరుడి\nదర్శనం చేసుకోవాలని వారిద్దరూ అను\nకున్నారు. కాశీప్రయాణానికి కాంతయ్య\nఎప్పుడూ సిద్ధంగానే ఉన్నాడుగాని కన\nకయ్యకు ఎప్పటికప్పడు ఏదో అవాంతరం\nవచ్చేది. ఒక ఏడు ఇంటి ముందుభాగాన\nమిద్దె వేయించాడు. ఇంకో ఏడు గౌడ్లసావిడి\nపెద్దది చేయించటం పెట్టుకున్నాడు.\n\n“ఏం, కనకయ్యు? ఈ యేడన్నా కాశీ\nవెళ్ళేది ఉందా, లేదా? నీదే తాత్సారం!”\nఅన్నాడు కాంతయ్య.\n\n“పోదాం, లేరా! కాస్త డబ్బూ అదీ\nచూసుకోనీ! వందరూపాయలన్నా చేతిలో\nలేకుండా ఎట్లా బయలుదేరతాం? నువు\nమాత్రం ఉన్నపాటున ఎక్కడ పుట్టిస్తావు?”\nఅన్నాడు కనకయ్య.\n\n“నువు రేపు బయలుదేరుతానను, నేను\nడబ్బు తెస్తాను! నాకన్న మోతుబరివై\nఉండి నువుకూడా అట్లా మాట్లాడతావేం?”\nఅన్నాడు కాంతయ్య.\n\nకాంతయ్య పోరుపడలేక కనకయ్య\nఆయేడు కాశీప్రయాణం పెట్టాడు. నెల\nరోజులపాటు తన వ్యవహారాలన్ని తన\nకొడుకుకు వప్పగించి, తాను లేని సమ\nయంలో పొలంపనులూ, దొడ్డిపనులూ,\nధాన్యం అమ్మకాలూ ఎట్లా చెయ్యాలో,\nవిపొలంలో వీం చల్లాలో, ఎంత ధాన్యం\nఎప్పుడు ఎట్లా నిలపచెయ్యాలో, శిస్తులూ\nఅవీ ఎంతెంత ఇవ్వాలో కొడుకుకు వైనంగా\n\nతెలియపరచి, ఆందరికీ అంపకాలు చెప్పి\nసుముహూర్తాన బయలుదేరాడు.\n\nకాంతయ్యమట్టుకు తనకున్న రెండు\nపశువులనూ కోమటిక మ్మి, మిగతాది\nపంటలోనుంచి ఇచ్చేటట్టు ఏర్పాటుచేసి\nనూరురూపాయలు తీసుకున్నాడు. తన\nకొడుకును పిలిచి, “ఒరే, నాయనా, నీకు\nతెలీనిదేముంది? ఇవాళ కాకపోతే రేపైనా\nసుపు నా సహాయంలేకుండా కాడిమొయ్యాలి\nసిందే. కనక ఇల్లు, వాకిలీ చక్కగా\nచూసుకో!” అన్నాడు.\n\nఇద్దరూ కలిసి కాశీకి బయలుదేరారు.\nనెలరోజులపాటు ప్రయాణం సుఖంగానే\nజరిగిపోయింది. వాళ్ళు మజిలీచేసిన చోట\nనల్లా సత్రాలలోనూ, గృహస్థుల ఇళ్లలోనూ\nఆతిథ్యం దొరికింది. కాశీయాత్రీకులని అద\nరించి అనేకమంది వాళ్లకు బట్టలుపెట్టారు,\nదారివెంట తినటానికి ఫలహారాలుకూడా\nమూటగట్టి ఇచ్చారు. వెంట తెచ్చుకున్న\nడబ్బు ఖర్చుచేయవలిసిన అవసరంలేకుం\nడానే ప్రయాణం జరిగిపోయింది.\n\nకాని వారు వింధ్యప్రాంతం సమీపించే\nసరికి వారికి ప్రయాణం కష్టం కాసాగింది.\nఆ యేడు ఆ ప్రాంతంలో వాసలు లేవు.\nప్రజలు భయంకరమైన కరువుకాటకాలకు\n\nగురిఅయారు. బాపులూ, చెరువులూ పట్టి\nపోయి, మంచినీరకూడా కొనుక్కోవలిసిన\nదుస్థితి పట్టింది. సత్రాలన్నీ మూసేశారు.\nఎంతో డబ్బు ఇస్తేనేగాని ఎండుచెక్కులు\nకూడా తినటానికి దొరకటంలేదు.\n\n“ఈ ప్రాంతం దా లేదా కా మనం ఎక్కువ మజిలీలు చేసి లాభంలేదు,” అన్నాడు కనకయ్య. రాత్రిళ్లు రెండు జాములుమాత్రమే విశ్రమిస్తూ, వారు ఆగ కుండా నడకసాగించారు. భూదేవి బాపురు మంటున్నది. ఎక్కడా జనసంచారం లేదు. ఇద్దరూ పెద్దవాళ్ళు, అయినా దీక్షతో ముందుకు నడుస్తున్నారు.\n\nఒకరోజు మధ్యాస్నం కాంతయ్య కన\nకయ్యతో, “నాకు చాలా దాహంగా ఉన్నది.\nఆ కనిపించే ఇంటికి వెళ్ళి ఇన్ని మంచి\nనీళ్ళు తాగి వస్తాను,” అన్నాడ.\n\n“నేను కాలుసాగిస్తాను. నువు వచ్చి\nనన్ను కలుసుకో!” అంటూ కనకయ్య\nవెళ్లిపోయాడు. కాంతయ్య తాను చూసిన\nఇంటి ఆవరణలోకి అడుగుపెట్టి, “ఎప\nరండీ?” అని పిలిచాడు. జవాబు లేదు.\nకాంతయ్య ఇంట్లోకి వెళ్ళి చూశాడు. ఇంటి\nవాళ్ళు తలా ఒకదారినా చాపకట్టలల్లే\nపడి ఉన్నారు. వారు బతికున్నది, లేనిది\nకూడా కాంతయ్య తెలుసుకోలేకపోయాడు.\n\nఆ ఇల్లు ఒక పేదరైతుది. ఆ రైతూ,\nఆతని భార్యా, తల్లి, కొడుకూ, కూతురూ\nకూడా తమకున్న ఒక కుంట పొలంలో\nపనిచేసి, పండిన సమయంలోనే ఒక పూట\nతింటే మరొక పూట పస్తుంటూ బతికే\nవాళ్ళు. కాటకం రాగానే వాళ్ళు దెబ్బ\nతిన్నారు. ఆ యేడు ఒక్క గింజకూడా\nపండలేదు. ముందు పాలిచ్చే గేదెను\nఆమ్మారు. ఆతరవాత ఇంటో ఉన్న\nచెంబులూ, కంచాలూ, చిన్నచిన్న గిన్నెలూ\nఆమ్మారు. అంతా అయిపోయింది. వారం\nరోజులనుంచి ఎపరికి తిండి లేదు. రెండు\nరోజులనుంచి నీరుకూడా లేదు. రైతుతల్లి\nకిందటిరోజు నీళ్లుతెద్దామని కుండ తీసు\nకుని బావికి బయలుదేరి శోషతో పడి\nపోయింది. కుండ పగిలింది. ఆమె అక్కడి\nనుంచి లేవలేకపోయింది.\n\nకొసపాణాలతో ఉన్న ఈ కుటుంబాన్ని,\nముఖ్యంగా చిన్నపిల్లల్ని, చూడగానే\nకాంతయ్యకు కడుపు తరుకుక్కపోయింది.\nఆయన ఇల్లంతా వెతికి ఒక చట్టి తీసుకొని\nబయటికి వెళ్ళాడు. బావి చాలా దూరాన\nవుంది. ఆ బావినుంచి చట్టితో నీళ్ళు తెచ్చి\nఆందరి నోళ్లలోనూ పోశాడు. కాంతయ్య\nమూటలో రెండు మూడు రోజులకు సరి\n\nపొయే దిబ్బ రొట్టెలున్నాయి. వాటిని తుంచి,\nనీళ్లలో తడిపి ముందు పిల్లలచేతా, తరవాత\nపెద్దవాళ్లచేతా తినిపించాడు. ఒక గంటలో\nఅందరూ లేచి కూచోగలిగారు.\n\nకాని అప్పుడే ఆపద గడవలేదు. అందు\nచేత కాంతయ్య ఊళ్ళోకి వెళ్ళి ఒక\nబానా, రెండు మూడు ముంతలూ, ఇంత\nచియ్యమూ, పప్పు, ఉప్పు, ఇతర వంట\nసామగ్రీ కొనుక్కుని వచ్చాడు. చుట్టు\nపక్కల ఉన్న ఎండుపుల్లలన్నీ మోపులు\nకట్టి తెచ్చివేశాడు. ఎన్నో రోజుల తరవాత\nఇంటిల్లిపాతీ ఆ రాత్రికి అన్నం తిన్నారు.\n\nఆందరికీ కాంతయ్య దేవుడైపోయాడు.\nపిల్లలు “తాతయ్యా!” అంటూ వెంట\nపడ్డారు. వాళ్లు మళ్ళీ లేచి తిరుగుతూ,\nనవ్వుతూ, అరుస్తూ ఆడుకుంటూంటే\nకాంతయ్యకు పట్టరాని ఆనందమయింది.\nఆ రాత్రి బయలుదేరి వెళ్ళి కనకయ్యను\nకలుసుకుందా మనుకున్నాడు. కాని తాను\nపోతే వీళ్ల మాటేమిటి? మరొక వారం\nరోజుల్లో వీరంతా మళ్ళీ పడిపోతారు. ఆ\nదృశ్యం జ్ఞాపకం వస్తేనే కాంతయ్యకు\nవళ్లు గరిబొడిచింది.\n\nరెండు రోజులు గడిచాయి. “బాబాయి,\nనువు మా పాలిటి దేవుడల్లే వచ్చావు. నీ\n\nరుణం ఏ జన్మకూ తీరదు. కాని మాకు\nఎంతని సహాయం చేస్తావు? దేవుడే\nమమ్మల్ని వదిలేని ఊరుకున్నాడుగదా!”\nఅన్నాడు రైతు నిస్సహాయంగా.\n\n“విదో ఒకటి చెయ్యవద్దా, నాయనా?\nపాలం దున్ను దాం, దొడ్లో కూరలు\nపండిద్దాం,” అన్నాడు కాంతయ్య.\n\n“దున్నలూ బండీ ఉండేవి అమ్మేశాను.\nపాలం అదివరకే ముప్పై రూపాయలకు\nతాకట్టుపెట్టాను. ఏమన్నా పండితే బాకీ\nదారు ఎగరేనుకుపోతాడు,” అన్నాడు రైతు.\n\nఆ రోజే కాంతయ్య రైతును వెంట\nపెట్టుకుని వెళ్ళి బాకీదారుకు డబ్బు చెల్లించి\n\nపాలం విడిపించాడు. మరొక నలజైహుపాయలు ఖర్చుచేసి బండి దున్నలూ కొన్నాడు. రైతుకూ, అతని కుటుంబానికి కొత్త శక్తి వచ్చినట్టయింది. కాంతయ్యను చూస్తేనే వారి ఉత్సాహం రెట్టింపయింది.\n\nమూడు నెలలు గడిచాయి. రైతు పాలంలో పైర్తు మంచి ఏపుమీద ఉన్నది. ఇంటిల్లి పాతీ కష్టపడి దొడ్డి నిండా అంతు లేని కూరకాయలు పండిస్తున్నారు. దాని మీదనే వారికి చాలా రాబడి వస్తున్నది.\n\n“ఇక నేను సాగవచ్చు. వీళ్ళ కష్టాలు తొలగిసట్టే. కనకయ్య ఈపాటికి కాశీ చేరే ఉంటాడు. పుణ్యాత్ముడు!” అనుకున్నాడు\n\nకాంతయ్య. ఆయన వెళతానంటే ఇంటో ఎవరూ ఒప్పుకోలేదు. ముఖ్యంగా పిల్లలు విడిచి రాగాలు పెట్టి, “నువ్వు పోవద్దు తాతయ్యా!” అన్నారు.\n\nవాళ్ళు తనను బుద్ధిపూర్వకంగా పోనిప్వ రని తెలిసి కాంతయ్య ఒక రాత్రి, అందరూ నిద్రపోయే వేళ తన వస్తువులు మూటకట్టు కుని బయలుదేరాడు. కాని లెక్క చూసు కుంటే దగ్గిర పన్నెండు రూపాయల చిల్లరే ఉంది. “ఈ డబ్బుతో నేను కాశీ వెళ్ళేదేమిటి? ఈసారికి విశ్వేశ్వరుడి అనుగ్రహం లేదు,” అనుకుని కాంతయ్య వెనక్కు తిరిగి మరో నెలకల్లా ఇల్లు చేరుకున్నాడు.\n\nఆ రోజు దాహం తీర్పుకుని వస్తానని కాంతయ్య వెళ్లినాక, కనకయ్య ఒక మైలు దూరం నడిచి ఒక చెట్టుకింద భోజనానికి కూర్చున్నాడు. భోజనం అయినాక రెండు ఘడియలు కును కు తీశాడు. అప్పటిక కాంతయ్య జాడలేదు. రెండు గంటలు కాంతయ్యకోసం చూస్తూ కూచున్నాక కన కయ్యకు ఒక అనుమానం తగిలింది: తాను నిదపోయే సమయంలో కాంతయ్య తనను దాటి వెళ్లాడేమో ? మంచినీళ్లకు వెళ్ళిన వాడు గంటలతరబడి ఎందుకు రాడూ ? ఈ అనుమానం తగలగానే కనకయ్య చివాలున లేచి దారిపుచ్చుకున్నాడు.\n\nవారాలూ నెలలూ గడిచాయి. కన కయ్య దారిలో వచ్చిన ప్రతి గ్రామంలోనూ, “ఫలాని బట్టతల అసామీ యిటుగా పచ్చాడా?” అని కనబడిసవారినల్లా అడుగు తూనే పచ్చాడు, కాని కాంతయ్య ను యెవరూ చూసినట్టు చెప్పలేదు.\n\nచివరకు కనకయ్య కాశీ చేరుకున్నాడు. గంగా స్నానం చేసి ఆలయాలన్నీ తిరిగి చివరకు విశ్వేశ్వరాలయం చేరుకున్నాడు. ఆలయంలో జనం కిటకిటలాడుతున్నారు. ఆ తొక్కిడిలో కనకయ్య, పెద్దవాడు కావటం వల్ల, గర్భగుడిలోకి అడుగు పెట్టలేకపోయినాడు. తనకన్న అదృష్టవంతులు లింగాన్ని\n\nతాకి పవిత్రులవుతున్నారు. దీపాంధనల వెలుగులో వారి ముఖాలు కనకయ్యకు స్పష్టంగానే కనిపిస్తున్నాయి. వారికేసి చూస్తున్న కనకయ్య నిర్ణాంతపోయాడు. ఎందుకంటే ఒక వ్యక్తి లింగానికి నుదురు ఆనించి లేచి నిలబడేటప్పుడు ఆయన బట్ట తల నిగనిగల్లాడింది. మరుకుణం కాంతయ్య ముఖం కనకయ్యకు స్పష్టంగా కనిపించింది.\n\n“ఔరా! నాకన్న ముందే వచ్చి లోపలికి దూరావా?” అని కనకయ్య, కాంతయ్యను మనసులో మెచ్చుకుని, ఐయటికి వచ్చే టప్పుడు అతణ్ణి పట్టుకునే ఉద్దేశంతో ఆలయం ద్వారంవద్ద నిలబడ్డాడు. సాయంకాలం దాకా చూసినా కాంతయ్యశాడ లేదు.\n\nకాశీలో కనకయ్య మూడు రోజు లున్నాడు. మూడు రోజులూ విశ్వేశ్వరాల యానికి వెళ్లాడు. మూడు రోజులూ ఆయనకు శివలింగం సమీపానికి కాంతయ్యశాడ, ఆయన బుట్టతలా కనిపించాయి.\n\nకనకయ్య గయా, ప్రయాణ మొదలైన పుణ్యక్షేత్రాలు చూసుకుని గంగాజలంతో ఇంటికి తిరుగుప్రమాణమైనాడు. దారిలో ఆయనకు కాంతయ్య ఆగిన చోటూ, ఇల్లూ కనిపించాయి. ఆ ఇంటివారి సడిగితే కాంతయ్య విషయం తెలుస్తుందిగదా అని రైతు ఇంటికి వెళ్ళాడు.\n\nఅక్కడ కనకయ్యకు కాంతయ్య సంగ తంతా తెలిసింది. కాంతయ్య ఆ ఇంటినే మూడు మాసాలున్నాడంటే, తనకన్న ముందు కాశీ చేరటం అసంభవం!\n\n“కాంతయ్యా! నుపు నిజంగా పుణ్యా త్తుడివి! విశ్వేశ్వరాలయం గర్భగుడిలోకి నుప్పు ఎట్లా పోగలిగావో నాకర్థమయింది. విశ్వేశ్వరుణ్ణి తాకి పవిత్రం కావటానికి కాశీ దాకా పోనవసరంలేదని నుపు రుజువు చేశావు!” అనుకుంటూ కనకయ్య ఇంటి దారి పట్టాడు.\n\n—(టాల్ స్టాయి అధారం)\n\nఫోటోవ్యాఖ్యల పోటీ :: బహుమానం రు. 10 లు\n\n1956 జూన్ సంచికల్ ప్రకటింపబడే ఫోటోలకు నమూనాలు\n\n★ పై ఫోటోలకు నరిఐస వ్యాఖ్యలు ఒక్క మాటలోగానీ, చిన్న వాక్యంలోగానీ కావాలి. (రెండు వ్యాఖ్యలకూ సంబంధం వుండాలి.)\n\n★ ఏప్టిల్ 10-వ తేదీలోగా వ్యాఖ్యలు మాకు చేశాలి. తరువాత చేరే వ్యాఖ్యలు ఎంత మాత్రమూ పరిశీలింపబడవు.\n\n★ మాకు చేరిన వ్యాఖ్యలలో అత్యుత్తమంగా వున్న సెట్టుకు (రెండు వ్యాఖ్యలకు కలిపి) రు. 10/-లు బహుమానం.\n\n★ వ్యాఖ్యలు రెండూ పోస్టుకార్డుపైన వ్రాసి, ఈ అడ్డనుకు పంపాలి:—చందమామ ఫోటో వ్యాఖ్యల పోటీ, మద్దాసు—26\n\n## ఏప్రిల్ నెల పోటీ ఫలితాలు\n\nమొదటి ఫోటో : దూర ప్రయాణానికి\n\nరెండవ ఫోటో : దారి ప్రకాశం\n\nపంపినవారు : జి. యన్. లక్ష్మీదేవి, 21, ఎల్లిగాన్‌వీధి, మద్దాసు 12.\n\nబహుమతిమొత్తం రు. 10/- ఈ నెలాఖరులోగా పంపబడుతుంది."
        },
        {
            "title": "ఇంద్రజాలం",
            "page_start": 50,
            "author": "చందమామ బృందం",
            "pdf_page": 49,
            "content": "# ఇండ్రజాలము\n\n## మైనం వత్తినుంచి నాడెములు\n\nమామూలు మైనం వత్తి నుంచి నాడెములు తెప్పించటం చాలా తెలివైన ట్రిక్కు. నేనొక సారి ఒక మిత్రుడి ఇంటికి వెళ్లి నప్పుడు అక్కడి వారు నన్నేదైనా మంచి ట్రిక్కు చేసి చూపమన్నారు. నేనీ ట్రిక్కు చేసి వారిని రంజింపజేశాను.\n\nనేను నాకోటు విప్పేసి చొక్కచేతులు పైకి మడిచాను. అందరూ చూస్తుండగానే మామూలు మైనం వత్తి ఒకటి తెప్పించి వెలిగించాను. తరు వాత నాచేతులు జ్యాలకు ఎగువగా పెట్టి తీసివారికి చూపాను. నాచేతులలో చాలా బంగారు నాడెములున్నాయి! అందరూ నిర్ఘాంత పోయారు.\n\nఅపూర్వంగా కనిపించే ఈ ఇండ్రజాలంలోని రహస్య మేమంటే మైనం వత్తిలో ఎమీ గారడి లేదు. రహస్యములు అగిగి పెట్టెలో ఉన్నది. బొమ్మలను వరసగా పరిశీలించి నట్టయితే ఆవిషయం తెలిసి పోతుంది. 40 పుల్లలుండే మామూలు అగిగి పెట్టె ఒకటి తీసుకోండి. దాని సౌరుగు సగానికి ముందుకు తోసి, ఆ ఖాళీలో నాలు గైదు నాణాలు దాచెయ్యండి. ఈ సగం తెరిచిన అగిగి పెట్టెను బల్లమీద ఉంచండి. అందులో మోసం ఉందని ఎవరూ అనుమానించరు.\n\nఈ సగం తెరిచిన అగిగి పెట్టె చేతిలోకి తీసుకుని, ఒక పుల్ల తీసి మైనం వత్తి వెలిగించండి. అది వెలిగించే సమయంలో నిప్పు పెట్టె మూసి వెయ్యండి (1, 2 బొమ్మలు చూడండి) అగిగి పెట్టె మూసేసమయంలో, లోపల దాచిన నాడెములు అరిచేతిలోకి వచ్చే స్తాయి. వాటిని అరిచేతిలోనే దాచి\n\nఉంచండి. చేతి కండరాలు ముడిచి\nవాటిసనహాయంతో అరిచేతిలో వస్తువులు\n\nదాచి ఉంచటం హస్తలాఘవ మం\nటారు. ఇలా దాచిన నాణెములను\nతరవాత ప్రేక్షకులకు చూప వచ్చు.\nఇక్కడ ఉన్న బొమ్మలు చూసి నట్ట\nయితే ట్రిక్కు తెలిసి పోతుంది. 1వ\nబొమ్మలో వెలిగించని మైనం వత్తి,\nఐంద్ర జాలికుడి చేతిలో సగం, తెరి\nచిన ఆగ్గి పెట్టె కనిపిస్తాయి. 2వ\nబొమ్మలో, మైనం వత్తి వెలిగించినాక\nఅగ్గి పెట్టె మూసేటప్పుడు నాణెములు\nచేతిలోకి రావటం కనిపిస్తుంది.\n3వ బొమ్మలో గల కుడిచేతిలో నాణె\nములు దాచి ఉన్నాయి. 4వ బొమ్మలో\n“మైనం వత్తి నుంచి తెప్పించిన”\nనాణెము లున్నాయి. అగ్గి పెట్టెలో\nదాచి ఉంచిన నాణెములు 5వ\nబొమ్మలో చూపబడ్డాయి.\n\nకొందరు ఐంద్ర జాలికులు నాణె\nములను కట్ట కడతారు. కాని నా\nఉద్దేశంలో వాటిని విడివిడిగా ఉంచ\nటమె మంచిది.\n\n[పాఠకులు, ఈ గారడీని గురించి నలు హాలు పొందడలిస్తే, వారు ‘చందమామ’ పేరు ఉదహరిస్తూ, ప్రాఫెసరుగారి పేర ఉత్తరం రాయవచ్చు. ఉత్తరాలు ఇంగ్లీషు లోనే రాయాలి.\n\nవారి అడ్డను యిది:ప్రాఫెసర్ : పి. ని.\nనర్కార్, మెజిపియన్, పోస్టుబాక్సు 7888,\nకలకత్తా - 12.]\n\nఅట్టచి వరి బొమ్మ\n\nఒకరోజు రాజు - 4\n\nఅహ్మద్ తిరిగిపచ్చేలోపుగా అబూ అల్ హసన్ ఒక్కొక్క వజీర్ చెప్పిన విషయాలన్నీ శ్రద్ధగా అలకించి, కొత్త ఉద్యోగా లివ్వవలసినవారికి ఇచ్చాడు. ఉద్యోగాలనుంచి తొలగించవలసిన వారిని తొలగించాడు. పరిపాలనలో అతను చాలా ప్రజ్ఞచూపాడు.\n\nఅబూ ఖజా నాదారును పిలిచి,\n“ఫలాని పేటలో అబూ అల్ హసన్\nయిల్లున్నది. ఎపరినడిగినా చెబుతారు.\n\nCHITRA\n\nఆ యింటికి వెయ్యి బంగారు దీనారాలు\nపంపించి, అబూ తల్లికి యిప్పించు.\nఆమె చాలా యోగ్యరాలు. వాటిని\nఖలీఫాగారు పంపారనీ, ఖజానాలో\nడబ్బు పుష్కలంగా వుంటే యింకా\nఎక్కువే పంపిపుండేవారనీ ఆమెతో\nచెప్పాలి. తెలిసిందా?” అన్నాడు.\n\nఖజానాదారు వంగి సలాము చేసి\nనిష్క్రమించాడు. కొత్వాలు అహ్మద్\nవచ్చి, దండనాయకుడికీ, అతని అను\nచరులకూ కొరతశిక అమలుచేసినట్టు\nచెప్పాడు. అబూ ఆ రోజుకు సభ\nచాలించాడు. అందరూ కలిసి భోజన\nశాలకు వచ్చారు. అక్కడ అతనికి\nదాసీలు బంగారు పాత్రలలో, అమిత\nరుచ్యమైన పంటకాలు తెచ్చిపెట్టారు.\nతాసు ఖలీఫానన్న విషయమై అబూ\nఅల్ హసన్ కు ఎట్టి సందేహమూ\nలేకుండా పోయింది.\n\nఆతను భోజనంచేస్తూ తనకు పరిశర్యలు చేస్తున్న యేడుగురు దాసిలనూ పరీక్షగా చూశాడు. వారి పేర్లు అడిగి తెలుసుకున్నాడు. వారిలోకల్లా అందగత్తెగా కనిపించినదాని పేరుగన్నా, అంటే చెరుకుగడ. ఈగన్నాముఖంలో అబూకు యేదో విచారం కనిపించింది.\n\nభోజనాలు ముగిసినాక పళ్లు తెచ్చి\nపెట్టారు. తర వాత పానీ యాలు\n\nపచ్చాయి. గన్నా స్వయంగా ఒక లోటాలో పానీయం తెచ్చి అబూకు అందించింది. అది తాగుతూనే అబూ స్పృహతప్పి పడిపోయాడు. ఏమంటే అందులో మత్తుమందు కలిపారు. అరాత్రే, స్పృహలేని స్థితిలో అతన్ని ఖలీఫా నౌకర్లు యింటికి చేర్చి, పడక గదిలో పడుకోబెట్టి వెళ్ళిపోయారు.\n\nఅబూ అల్ హసన్ నిద్రలేచి, “ఎవరక్కడ?” అని కేకవేశాడు. కాని ఎవరూ రాలేదు. అతను కళ్ళు తెరిచి చూసేసరికి రాజభవనానికి బదులుగా అతి సామాన్యమైన యిల్లు కనబడింది. అందుచేత అతను కల గంటున్నాను కాబోలు ననుకుని, “జాఫర్! మస్తార్! మీరంతా ఎక్కడ చచ్చారు?” అని కేకలు వేయసాగాడు.\n\nఈ కేకలు విని అతని తల్లి పరిగెత్తుకుంటూ వచ్చి, “ఏంరా, నాయనా? ఎందుకట్లా అరుస్తున్నావు? పీడకల వచ్చిందా?” అని అడిగింది.\n\nఅబూ తన తల్లిని గుర్తించక, “నువ్వెవతేవే, ముసలిముండా?” అన్నాడు కోపంగా.\n\n“నేను నీతల్లినికానుట్రా, అబూ అల్ హసన్? నన్నే గుర్తించలేవా?” అన్నది తల్లి. “అబూ అల్ హసన్ ఎవడు? నీకు మతిపోయిందా? నేను\n\nఖలీఫా హరూన్ అల్ రషిద్ ను!” అని అరిచాడు అబూ.\n\nముసలిది అంకిళ్లు నౌక్కుకుంటూ, “గట్టిగా అరవకురా, బాబూ! యెవ రన్నావింటే డయ్యం పట్టిందనుకునేరు! నువ్వేమిటి, ఖలీఫా ఏమిటి?” అన్నది.\n\n“నేను ఖలీఫాను కానంటావా, ముసలిదానా?” అంటూ అబూ తల్లిని తన్నాడు. “ఎవరో శత్రువులు నా రాజ్యం అపహరించి నన్ను యిల్లా చేశారు. వాళ్ళెవరో నీకు తెలుసు. వాళ్ళతో నువూ లాలూచి అయావు. నా ద్రోహలెవరో చెబుతావా? నిన్ను చంపెయ్యనా?” అన్నాడు.\n\n(ఇంకా వుంది)\n\nచిత్రకథ\n\nచీద విద్యార్థుల సహాయార్థం, ప్యాన్స్ప్రెస్ వేషాలపోటీ వుంటుందని దాసూ,\nవాసూలు ప్రతికలో చదివారు. ఆ పోటీలో గెలిచి బహుమతి సంపాయించేం\nదుకు వాళ్లిద్దరూ రామలక్ష్మణుల వేషాలు ధరించారు. వాళ్ళ ధోరణిచూసిన\n‘టైగర్’ తను అచ్చగా బీదవాడి వేషంలో పోటీస్థలానికి వెళ్లింది. అక్కడ వున్న\nపెద్దలు బహుమతి, రామలక్ష్మణులకు కాక, టైగర్‌కు యిచ్చారు. రామలక్ష్మణుల\nవేషాల్లో వున్న దాసూ వాసూలు బావురుమనకుండా వుండలేక పోయారు.\n\nవార్తలు-విశేషాలు\n\nద్వితీయ పంచవర్షప్రణాళిక (1956-61) కింద జరిగే మొత్తం వ్యయం రు. 7,100 కోట్లు. ఇందులో రు. 4,800 కోట్లు కేంద్ర, రాష్ట్రప్రభుత్వాలనుంచి, రు. 2,300 కోట్లు పెట్టుబడిదారులనుంచి వస్తుందని అంచనా. దేశీయ అదాయం పెరిగి, దేశంలో జీవన ప్రమాణం హెచ్చటమూ; దేశంలో సత్వర పారిశ్రమికాచిప్పుద్ది—ప్రత్యేకించి మూల పరిశ్రమలూ, భారీపరిశ్రమలూ అభివృద్ధి కావటం—జరగటమూ; నిరుద్యోగ సమస్య విస్తృతంగా పరిష్కారం కావటమూ, ఆదాయాలలో హెచ్చుతగ్గులు తగ్గించటమూ ఈ పంచవర్షప్రణాళిక యొక్క ఆశయాలు. సోషలిస్టు సాంఘికవ్యవస్థ గమ్యం.\n\nఫిబ్రవరి షాసంలో ముగ్గురు ప్రముఖ భారతీయులు దివంగతులయారు. లోకసభాసభ్యులు డా. మేఘనాథ సాహా ఫిబ్రవరి 16 న మరణించారు. అఖిల భారత ప్రజాసోషలిస్టు పార్టీ అధ్యక్షులూ, రాజ్యసభాసభ్యులూ అయిన ఆచార్య నరేంద్రదేవా ఫిబ్రవరి 19 న మరణించారు. లోకసభాధ్యకులు జి. వి. మాప్లంకర్ ఫిబ్రవరి 27 న మరణించారు. ఆయన స్థానే అనంతశయనంగారు లోకసభాధ్యకులుగా ఎన్నుకోబడ్డారు.\n\n“చందమామ” పాఠకులకు చిరపరిచితులైన ప్రాఫెనర్ పి. సి. నరాక్రర్ గారు ప్రస్తుతం ఇంగ్లాండులో ఇంద్రజాల ప్రవర్మసలు ఇస్తున్నారు. వారి ఇంద్రజాల ప్రదర్శనాలను అక్కడి ప్రతికలన్నీ ఎంతో ఘనంగా కొనియాడాయి.\n\nసినిమా చిత్రాల నిర్మాణంలో ఇండియాది మూడవ స్థానమని ఐక్యరాజ్య విద్యాశాస్త్ర సాంస్కృతిక సమితివారి నివేదిక తెలుపుతున్నది. 1953 లో ఆమెరికాలో 344 చిత్రాలూ, జపానులో 302 చిత్రాలూ, ఇండియాలో 259 చిత్రాలూ తయారయాయి. ప్రపంచమంతటా లకీర్చు పైబడిన సినిమా థియేటర్లున్నాయి. వెయ్యి కోట్లమంది విటా సినిమాలు చూస్తున్నారు.\n\nఇరాను చక్రవ త్తి భార్యాసమేతంగా పిటివరి 16 న ఇండియాకు వచ్చి ఈ దేశంలో మూడు వారాలపాటున్నారు.\n\nఆంధ్రప్రభుత్వం విద్యావిషయకమైన ఖర్చుకుగాను రు. 4,78,75,100 రూపాయలు కేటాయించింది. వీలయితే పచ్చే (1956-57) సంపత్సరమునుంచే మూడవ ఫారంచరకూ ఉచితవిద్య విర్పాటుచేయటానికి ప్రభుత్వం ఆలోచిస్తున్నట్టు ఆంధ్ర ముఖ్యమంత్రి శ్రీ గోపాలరెడ్డిగారు చెప్పారు.\n\nబికింగ్ హాం కాలవ ఆధివృద్ధి నిమిత్తం కేంద్రప్రభుత్వం ఆంధ్రప్రభుత్వానికి రు. 27 వేలూ, మద్రాసుప్రభుత్వానికి రు. 15 వేలూ మంజూరుచేసింది. ఈ కాలవ నిడివి ఆంధ్రలో 160 మైళ్ళు, మద్రాసులో 101 మైళ్ళు. ప్రస్తుతం ఈ కాలవలో 30 లేక 35 టన్నుల బరువు చేరవేసే పడవలు మాతమే పోతున్నాయి. 80 టన్నుల బరువు తీసుకుపోయే పడవలకు తగినంత లోతుగా ఈ కాలవను తవ్వాలని సూచన జరిగింది.\n\nరాష్ట్ర పునర్నిర్మాణ దిల్లు ముసాయిదా మార్చి 18 న ప్రకటించబడింది. ఈ ముసాయిదా ప్రకారం భారతదేశంలో ఆంధ్ర-తెలంగాణా, ఆస్సాం, బీహార్, గుజరాత్, కేరళ్, మధ్యప్రదేశ్, మద్రాసు, మహారాష్ట్ర, మైసూరు, బరిస్సా, పంజాబ్, రాజస్తాన్, ఉత్తరప్రదేశ్, పశ్చిమ బెంగాలు, జమ్మూ-కాశ్మీర్ అన్న 15 రాష్ట్రాలూ, బొంబాయి, ఢిల్లీ, హిమాచలప్రదేశ్, మణిపూర్, త్రిపురా, అండమాన్-నికోబార్ దీవులూ, లక్కదీవి, మినికోయ్-అమీన్ దీవులు అనే 7 కేంద్రపాలిత ప్రాంతాలూ ఉంటాయి.\n\nరమేష్ ఇంటికి\nవెళ్లుటకు భయపడ్డాడు...\n\nసన్లైట్ సబ్బు\n\nభారతదేశంలో తయారుచేయబడినది\n\nబట్టలు చాలకాలము\nమన్నునట్లు చేయుసు\n\nప్రసాద్ పేనాలు\n\nచాలా కాలము\nఉపయోగానికి\nమెత్తగ వ్రాయుటకు\nపేరొందినవి\n\nPRASAD PEN WORKS\nGANDHICHOWK, TENALI.\n\nచందాదారులకు మనవి\n\n★\n\nపైనెల చందమామలు యీనెల చివరి\nవారంలో పోస్టు అవుతవి. సనికాలంలో\nఆంధనివారు, వారి పోస్టాఫీసులో ఫిర్యాదు\nచేస్తూ, పై నెల పదోతేదీ లోగా మాకు\nతెలియపర్చ గోరుతాము. ఆ పైబడి వచ్చు\nకంపైయింట్లు, గతనెలలో చేరలేదనే\nకంపైయింట్లు గమనించబడవు.\n\nమేనేజరు\n\nఆంధ్రుల చరిత్ర సంస్కృతి\n\nప్రతి ఆంధ్రుడు చదువ\nతగిన నద్యంథము. ఆంధ్ర\nరాష్ట్రు సాదనకు మిక్కిలి\nతేడ్పడిన గంథము.\nపే. 500. వెల రు. 6 0 0\n\nబాలసరస్వతి\nపిక్టోరియల్ మీడియం డిక్షనరి\n( ఇంగ్లీ షు-ఇంగ్లీ షు-తెలుగు )\n\nవిద్యకు, విజ్ఞానానికి, పరీక్షలో విజ\nయానికి ఈ డిక్షనరీ వుపయోగపడుతుంది.\n1000 పేజీలు. పూర్తిక్యాలికో బైండు\nమీడియం ధత 9 0 0\nజెం డిక్షనరీ ధత 4 8 0\n\nగానకభాబోదిని\n\nఅపూర్వ సంగీత గ్రంథము.\nగొప్ప అనుభవజ్ఞులచే తచింప\nబడినది. సంగీతము నేర్చుకొను\nటకు, సాధనకు, పరీక్షలకు\nపిస్టలకు పెద్దలకు ఉపయుక్త\nపడు గ్రంథరాజము.\nపే. 1000. రు. 10 0 0\n\nతమ అత్తరుతోపాటు\nఅడ్వానుస్రు\nపంపశ్చలరు.\n\nవలయువారు : బాలసరస్వతీ బుక్ డిపో, కర్నూలు.\n\nబ్రాంచి: నెం. 6, నుంకురామచెట్టి వీధి, మద్రాసు.\n\n## నవభారత నిర్మాణానికి\n\nనవ యువతి యువకులు అవనరం.\nఅట్టి యువతి యువకులను పొంద\nశల్లిన మాతలు కావాలంటే, మహిళలు\nసేవించవలనింది\n\nలోధ\n\nతర్వాశయ రోగనివారితి\n\nకేసరి కుటీరం లి.\n15, వెస్టు కాట్ రోడ్డు,\nరాయపేట, మదరాను - 14.\n\nLODHRA\nFOR LADIES HEALTH\n\nకేసరి కుటీరం లి., మద్రాసు.14\n\n## ప్రెసిడెంట్\n\nప్రెసిడెంట్ వెజిటబిల్ హెయి\nరాయిల్ చక్కని శిరోజములను పెంచును.\nప్రెసిడెంట్ స్టో లాలిత్యమును పెంపాం\nదించును.\n\nప్రెసిడెంట్ టాల్కమ్ పొడరు\nశరీర మునకు అందమైన వర్చన్ను నిచ్చును.\n\nటాయిలెట్ వస్తువులలో\nఆగ్రేనరము!\n\nRATHOD TRADING CO • SOWCARPET • MADRAS • I\n\nమల్టీకలర్\n\nఫొటో ఆఫ్ సెట్ ప్రింటింగ్ లోనూ,\nప్రోసెస్ బ్లాకులు తయారుచేయటంలోనూ\nసరికొత్త యంత్ర పరికరాలతో\nవిశేషమైన అనుభవం గల నిపుణులతో\n\nఆర్టిస్టులతో, టెక్నీ షియనులతో\n30\" x 40\" కెమెరా సహాయంతో\n\nఅత్యున్నత ప్రమాణాలను ఎల్లప్పుడూ\nనిలబెట్టగల వికైక ఆంధ్రసంస్థ\n(క్యాలెండర్లకు చక్కని నమూనాలకు,\nముద్రణనుగూర్చి అడగండి.)\n\nప్రసాద్ ప్రోసెస్ లిమిటెడ్,\nచంద్రమామ బిర్టింగ్స్\n\nవడపళని :: మదరాసు-26"
        }
    ]
}