{
    "book_id": "చందమామ_1986_09",
    "stories": [
        {
            "title": "కల్యాణుడు",
            "page_start": 10,
            "author": "చందమామ బృందం",
            "pdf_page": 10,
            "content": "రాజలక్షణం\n\nభద్రావతి రాజ్యాన్ని పాలించే విక్రమ\nసేనుడికి, విజయుడూ, అనంతుడూ అనే\nఇద్దరు కుమారులు. వాళ్ళు కవలలు.\nవిక్రమ సేనుడు బలపరాక్రమవంతుడే\nకాక, మంచి పరిస్థితిలాభటనపడు. రాజ్యంలో\nఎక్కడా అలజడులులేక, ప్రజలు సుఖ\nశాంతులతో జీవిస్తున్నారు.\n\nతన అనంతరం భద్రావతి పాలకుడైన\nవాడు, తన పేరు ప్రతిష్ఠలు నిలబెట్ట\nగలిగినవాడుగా ఉండాలనే ఉద్దేశంతో,\nవిక్రమసేనుడు కొడుకు లిద్దరిని క్రమశిక్షణతో పెంచడమే కాక, తగిన గురువుల\nద్వారా, రాజోచితమైన అన్ని విద్యలూ\nనేర్పించాడు.\n\nవిజయుడు చాలా తెలివైనవాడు, విలు\nవిద్యానిపుణుడు. సర్వశాస్త్రాలు కుణ్ణంగా\nచదివినవాడు. ప్రవర్తనలో ఎంతో\nవినయం కనిపించేది. దేనికి తొణకడం\n\nగాని, ఉద్రేకపడడం గాని, అతడి\nలక్షణం కాదు.\n\nఅనంతుడు ఇందుకు పూర్తిగా\nవిరుద్ధం. అతడిలో ఎంతో చురుకుదనం\nకనిపించేది. అతిస్వల్ప విషయాలకు\nకూడా ఉద్రేకపడిపోయేవాడు. తనమాట\nకాదన్నవాళ్ళనూ, తన నిర్ణయాలను తప్పు\nపట్టినవారినీ సహించేవాడు కాదు.\n\nవిక్రమసేనుణ్ణి, భిన్నస్వభావులైన తన\nఇద్దరు కొడుకుల్లో, ఎవరు సమర్థుడైన\nరాజ్యాపాలకుడు కాగలడన్న శంక\nబాధిస్తూండేది. విజయుడూ, అనంతుడూ\nఇరవైఏళ్ల వయసువాళ్ళు కాగానే, ఆయన\nవాళ్ళను ఒక సంవత్సరం పాటు, రాజ్యం\nలోని అన్ని ప్రాంతాలూ తిరిగి రావల\nసిందిగా ఆదేశించాడు.\n\nఅన్నదమ్ము లిద్దరూ, వెంట సేవకులు\nలేకుండా, కాలినడకను దేశంలోని"
        },
        {
            "title": "రాజ లక్షణం",
            "page_start": 11,
            "author": "ఇంద్రగంటి జానకీబాల",
            "pdf_page": 11,
            "content": "పల్లెలూ, పట్టణాలూ సందర్శిస్తూ, తండ్రి\nపెట్టిన సంవత్సరం గడువు పూర్తయే\nదశలో, రాజ్య సరిహద్దుల్లో వున్న ఒకానొక\nఅడవి ప్రాంతాన్ని చేరారు.\n\nమిట్టమధ్యాహ్నంవేళ, వాళ్ళు అక్కడ\nఒక మహావృక్షం కింద విశ్రమించి\nవుండగా, కొంచెం దూరం నుంచి ఒక స్త్రీ\nకంఠం, ''రక్షించండి ! రక్షించండి !''\nఅని కేకలు పెట్టడం వినిపించింది.\n\nవిజయుడూ, అనంతుడూ వెంటనే లేచి\nఅటుకేసి పరిగెత్తారు. చుట్టూ చిన్న చిన్న\nమొక్కలూ, తీగలూ వున్న కారణంగా,\nకనీకనిపించకుండా వున్న ఒక పాడుబడిన\nబావి నుంచి స్త్రీ అర్థనాదం వినిపిస్తున్నది.\n\nఇద్దరూ బావిని సమీపించి, లోపలికి\nతొంగి చూశారు. ఆపదలో వున్న స్త్రీతల\nఎత్తి వాళ్ళ కేసి చూస్తూ, ''అయ్యా. ఈ\nపాడుబడిన బావిని అడవితీగలు కప్పి\nవుండడంతో, చూడక ఇందులో పడి\nపోయాను, దయతలచి నన్ను రక్షిం\nచండి !'' అన్నది.\n\nవిజయుడు ఆమె అద్భుతస్థాండర్యానికి\nముగ్ధుడయ్యాడు. అతడు తల తెప్పి\nతమ్ముడి కేసి చూసేసరికి, అతడు వెంటనే\nఅక్కడ వున్న కొన్ని అడవితీగలను\nకత్తితో నరికి ఒకదానికొకటి ముడివేసి,\nఒక కొసను అన్నకు ఇచ్చాడు. రెండవ\nకొస పట్టుకుని కొంత దూరం బావిలోకి\nదిగి, అక్కడ వున్న స్త్రీకి చేయి అందించి,\nబయటికి తీసుకువచ్చాడు.\n\nవిజయు డామెను, ''ఎవరు మీరు?\nఒంటరిగా ఇక్కడి కెందుకొచ్చారు?’’\nఅని అడిగాడు.\n\nఅందుకామె, ''నేను కరవీరపుర\nరాజకుమార్తెను. నా పేరు పల్లవి. నా\nచెలికత్తెలతో కలిసి, అడవికి విహారాని\nకొచ్చాను. ఇక్కడ వారితో దాగుడు\nమూతలు ఆడుతూ, వారి నుంచి దూరమై,\nకాలుజారి యీ బావిలో పడ్డాను, నా\nచెలికత్తెలు నన్ను వెతుకుతూ ఇక్కడికి\nరాకమానరు,'' అన్నది.\n\nపల్లవి మాట ముగించేలోపలే, బిలబిల మంటూ ఆమె చెలికత్తెలు అక్కడికి వచ్చారు.\n\nఅప్పుడు విజయుడూ, అనంతుడూ తామెవరైందీ రాజకుమార్తెకు చెప్పారు. విజయుడికి మనసులో ఆమెను వివాహ మాడాలన్న కాంక్ష కలిగింది. అనంతుడికి కూడా అలాంటి భావమే కలిగి, తానామెకు చేయి అందించి రక్తించాడు కనక, తనను వివాహమాడడమే ధర్మం అనుకున్నాడు.\n\nఆ వెంటనే అతడు, పల్లవికి తన మనసులోని మాట చెప్పేశాడు. విజయుడు మాత్రం మౌనంగా పూరుకున్నాడు. పల్లవి ఒకసారి కళ్ళెత్తి అతడి కేసి చూసి, చెలికత్తెలతో కలిసి వెళ్ళిపోయింది.\n\nగడువు ముగిసి రాజధానికి తిరిగి వస్తూనే, విజయుడూ, అనంతుడూ తండ్రికి దేశాటనలో తమకు కలిగిన అనుభవాల గురించి చెప్పి, రాజకుమారి పల్లవిపట్ల తమ మనసులోని కోర్కెను వెల్లడించారు.\n\nఇది విని విక్రమసేనుడు ఆశ్చర్యపడి కొడుకులతో, ' ' కరవీరరాజకుమారి, మీ ఇద్దరిలో ఎవరినైనా వరించిందో, అసలు వరించనేలేదో తెలియడం లేదు. ఆ రాజ్యం ఎంతో కాలంగా మన మిత్రరాజ్యం. రాజునూ, రాకుమారినీ ఇక్కడికి ఆహ్వా\n\nనించి, సంగతి సందర్భాలు తెలుసు కుంటాను,\" అన్నాడు.\n\nభద్రావతి రాజ్యమంత్రి, కరవీరపురం వెళ్ళి, తమ రాజు కోర్కెగా చెప్పి, పల్లవినీ, ఆమె తండ్రినీ తీసుకు వచ్చాడు.\n\nవిజయుడూ, అనంతుడితో పాటు, ఇద్దరు రాజుల సమక్షంలో మంత్రి పల్లవికి, రాజకుమారుల కోర్కె గురించి చెప్పి, ' 'అమ్మా, పల్లవీ ! మా మహారాజు గారి కుమారుల్లో ఎవరినైనా నువ్వు వరిం చడం జరిగిందా ?'' అని అడిగాడు.\n\nపల్లవి అవునన్నట్టు తల పూపింది. వెంటనే మంత్రి ఆమె చేతి కొక పూల మాల యిచ్చాడు.\n\nఅది చూస్తూనే అసంతుడు చిరు\nనవ్వుతో, ' 'మహామంత్రి! రాకుమారి,\nమా ఇద్దరిలో ఎవరిని పరించిందన్న\nసంశయం, మీకు కలగవలసింది కాదు.\nనేనామెను ప్రాణాపాయం నుంచి కాపా\nడాను; మరి నన్ను కాక మరెవరిని\nవరిస్తుంది !'' అన్నాడు.\n\nపల్లవి తల వంచుకుని చిరునవ్వుతో\nముందుకు వచ్చి, పూలమాలను విజయుడి\nమెడలో వేసింది.\n\nవిజయుడు చిన్నగా నవ్వి పూరుకు\nన్నాడు. పల్లవి తల ఎత్తి సూటిగా అనం\nతుడి ముఖం కేసి చూస్తూ, ''మీ అన్న\nగారి కనుసన్నలలో మెసిలే నీవు. ఆయన\nఆదేశించగా నన్ను పాడుబడిన బావి\nనుంచి కాపాడావు. నీ చేష్టలలో నాకు,\nసీతాదేవి రక్షణపట్ల లక్ష్మణుడు చూపిన\nభక్తి కనిపించింది కాని, మరొక భావం\nతోచలేదు. నిండుగా రాజసం ఉట్టిపడే\nమీ అన్నగారు. నా మనసు గలుచు\nకున్నారు,'' అన్నది.\n\nఅనంతుడు ఒక క్షణకాలం తల పంచు\nకుని, తర్వాత తల ఎత్తి పల్లవి కేసి\nచూస్తూ, ''పదినా, సువ్వు సీతా—లక్ష్మ\nణుల ప్రసక్తి తెచ్చి. నాలో పేరుకు\nపోయిన అహంభావానికి, దురుసుతనానికి\nతిరుగులేని చికిత్స చేశావు. అన్నది\nసహజమైన రాజరీవి; నాది కృత్రిమమే\nకాక, ఎరువు తెచ్చుకున్న రాజసం. ఈ\nవాస్తవం తెలియజెప్పినందుకు చాలా\nకృతజ్ఞాణ్ణి !'' అంటూ నమస్కరించాడు.\n\nఇదంతా గమనిస్తున్న విక్రమ సేనుడికి,\nఒక సత్యం తెలిసివచ్చింది. రాజు మేధా\nసంపత్తి కలిగి, శౌర్యవంతుడు కావడం\nఎంత ముఖ్యమో—కోపం, వాగాడంబరం\nలేకుండా, తన పరివారం చేత పనులు\nసక్రమంగా జరిపించడం కూడా అంత\nముఖ్యం. ఈ లక్షణం, తన పెద్దకుమారు\nడైన విజయుడిలో వున్నది!\n\nవిక్రమ సేనుడు కొద్ది రోజుల తర్వాత,\nవిజయుడి పట్టాభిషేకం, పల్లవితో వివాహం\nవైభవంగా జరిపించాడు.\n\nకాత్తన్యాయాధికారి\n\nపూర్వం వింధ్యారణ్య ప్రాంతాల్లోని, వ్యవసాయ యోగ్యమైన భూములన్నీ, కొంతమంది భూస్వాముల హక్కు భుక్తాల్లో వుండేవి. వాళ్ళు, రాజుకు ఏటా కొంతధనాన్ని కప్పంగా చెల్లిస్తూ, తమ అధినంలో వున్న ప్రజలపై సర్వాధికారాలూ చెలాయిస్తూండేవాళ్ళు.\n\nఈ భూస్వాముల సేవలో కొద్దిమంది సైనికులుండేవారు. వాళ్ళకు భూస్వామే సేనానాయకుడు. అలాగే తనకు, తానే మంత్రి. విద్యాగంధం లేక పోయినా, భూస్వాములు ప్రజలందరికీ తామే గురు వులూ, ధర్మబోధకులూ అన్నట్టు ప్రవర్తించేవాళ్ళు.\n\nనాగచూడామణి అనే ఆయన, అలాంటి భూస్వాముల్లో ఒకడు. ఒకసారి, ఆయన ఉన్న ఊరిలో న్యాయాధికారిగా చాలా కాలం పని చేసినవాడు చనిపోవడం\n\nజరిగింది. వెంటనే నాగచూడామణికి, తను న్యాయాధికారిగా వ్యవహరించాలన్న బుద్ధిపుట్టి, తనే కొత్తన్యాయాధికారి నంటూ చాటింపు వేయించాడు.\n\nఅయితే, నేరస్థులకు పెద్ద, పెద్ద శిక్షలూ, మరణదండన లాంటివి కూడా విధించగల న్యాయాధికారి స్థానాన్ని. రాజు ఆ మోదించాలన్న నియమం వుండేది.\n\nనాగచూడామణి తను న్యాయాధికారి నని ప్రకటించకున్న సమయంలో, రాజు దేశ పర్యటన చేస్తూ, ఆయన వున్న ఊరుకు వచ్చాడు. భూస్వామి అప్పుడు ఒక నేర విచారణ చేస్తున్నాడు. ఇరుగు పొరుగు గ్రామస్థులైన ఇద్దరు, ఆయన ముందు నిలబడి వున్నారు. వాళ్ళల్లో ఒకడికి, ఎవరో కోసినట్టుగా ముక్కుసగం తెగిపోయి వున్నది.\n\nరాజు తన పక్కన ఉన్నతాసనం మీద కూర్చుని వుండడంతో, నాగచూడామణి యిబ్బంది పడిపోతున్నట్టు, దిక్కులు చూస్తూ, గ్రామన్థుణ్ణి, ''నీ ముక్కుకు ఏం ప్రమాదం జరిగింది?'' అని అడిగాడు.\n\nవాడు పక్కన వున్న వాణ్ణి చూపుతూ, ''అయ్యా. వీడు నా ముక్కుకొరికేశాడు!''\n\nఅని జవాబు చెప్పాడు.\n\n''నువ్వెందు కాపని చేశావు?'' అని అడిగాడు కొత్తగా న్యాయాధికారి అయిన నాగచూడామణి రెండవవాణ్ణి.\n\nవాడు, ''అయ్యా, అది నా పని కాదు. అతనే తన ముక్కు కొరికేనుకున్నాడు,'' అన్నాడు.\n\n''అది ఎలా సాధ్యం? ఎపడైనా తన నేటితో, తన ముక్కు పట్టుకోగలడా?'' అని ప్రశ్నించాడు నాగచూడామణి.\n\nదానికి రెండవవాడు, ''సాధారణంగా అది సాధ్యమయే్యో పని కాదు. కాని ఇతను, ఒక ముక్కాలి పీట మీద నిలబడి, అది సాధించాడు,'' అన్నాడు.\n\nనాగచూడామణి, పక్కనే కూర్చుని అంతా వింటున్న రాజు కేసి చూశాడు. కాలం వృధా కాకుండా, తొందరగా న్యాయ నిర్ణయం చేయాలనుకుని నాగచూడా మణి, ''అవునవును, ఇతనలాగే చేసి వుంటాడు. వీడికి, నా ముందు అబద్ధా లాడినందుకు నలభై కొరడా దెబ్బల శిక్ష విధిస్తున్నాను,'' అని, రాజుతో, ''భోజనం వేళ అయింది, దయచేయండి!'' అంటూ భోజనశాలకు దారితేశాడు.\n\nభోజనాలయాక నాగచూడామణి భార్యసు, ''నా తీర్పులో ఏమైనా పార బాటు జరిగిందా?'' అని అడిగాడు.\n\nఆయన భార్య విసుక్కుంటూ కోపంగా, ''నుప్పు పరమ మూర్ఛుడిలా ప్రవర్తించావు. ఇదుగో ఈ ముక్కాలి పీట మీద నిలబడి, నీ ముక్కు కొరుక్కునే ప్రయత్నం చెయ్యి.'' అన్నది.\n\nనాగచూడామణి అలా ప్రయత్నించి, సాధ్యం కాక, ''ఇప్పుడు నేనేం చేయాలి?\n\nరాజుగారు నా తెలివితేటల గురించి\nఏమనుకుంటాడు?'' అన్నాడు విచారంగా.\n\n\"తిరిగి మరొకసారి న్యాయ విచారణ ప్రారంభించు. ఈసారి ఆ రెండో గ్రామస్థుడికి, కొరడా దెబ్బల శిక్ష విధించు.\" అని భార్య సలహా ఇచ్చింది.\n\nరాజుగారి అనుమతితో, ఆ సాయం కాలం భూస్వామి మరొకసారి నేర విచారణ మొదలు పెట్టాడు. కాని, జరిగిందే మంటే, ఈ మధ్య కాలంలోనే మొదటి గ్రామస్థుడు సలభై కొరడా దెబ్బలూ తిన్నాడు.\n\nఆయన తన తీర్పును మార్పు చేస్తూ, రెండవ గ్రామస్థుణ్ణి తగిన విధంగా శిక్షం చాలనుకున్నాడు. అయితే, ఆయన భార్య ఎదురుగా వున్న తెర చాటున నిలబడి, తన భర్త మరొకసారి పొరబాటు చెయ్యకుండా చూడాలన్న ఆత్రంలో, భర్తకు నాలుగువేళ్ళు చూపింది. ఆమె ఉద్దేశం సలభై కొరడా దెబ్బల శిక్ష విధించమని. ఆది గమనించిన భూస్వామి, నౌక\n\nరుతో, ''వీడికి నాలుగు కొరడా దెబ్బల శిక్ష విధించాను.'' అన్నాడు.\n\nఆయన భార్య, భర్త తిరిగి పరమ మూర్థుడిలా ప్రవర్తిస్తున్నాడన్న కోపంతో గట్టిగా పళ్ళు కొరికింది. అది చూసి, భూస్వామి, నౌకరుతో, ''కొరడా దెబ్బలు కాదు—వీడి ముక్కు కొరికి వెయ్యి.'' అన్నాడు.\n\nభూస్వామి భార్యకు మతిపోయినట్టయింది. ఆమె, ఆ శిక్షను ఆపమన్నట్టుగా చేతులు పూపింది. భూస్వామి, తన భార్యే వాడి ముక్కుకొరకదలచిందని భావించి, నౌకరుతో, ''ఒరే, ఆగు! నా భార్యే వాడి ముక్కు కొరికేస్తుంది.'' అన్నాడు.\n\nరాజు, ఇది విని పొట్ట చెక్కలయ్యేలా నవ్వాడు. తర్వాత ఆయన అక్కడి సుంచి బయలుదేరిపోతూ, ''నువ్వు న్యాయాధికారిగా కన్న. నా కొలువులో విదూషకుడిగా బాగా రాణించగలవు. ఇక్కడ న్యాయాధికారి పదవికి మరొక రిని పంపుతాను,'' అని చెప్పాడు.\n\nతలవాత\n\nభూషయ్య అనే చిన్న రైతుకు, జ్యోతిష్యంలో ఏ మాత్రం నన్ముకం లేదు. ఐశే, ఆతడి భార్య పూర్ణమ్మకు మాత్రం, జ్యోతిష్యం అంటే పల్లమాలిన అభివాసం.\n\nపయస్సు మళ్ళీన తన కూతురుకు, ఎన్ని ప్రయత్నాలు చేసినా వివాహ ఘడియలు రాక పోవడం, పూర్ణమ్మకు మనోవేదనగా వున్నది. పక్కఊరిలో ఒక గౌప్ప జ్యోతిమ్మడున్నాడని తెలిసి, ఆమె భర్తతే, “ఆ జ్యోతిమ్మడి దగ్గిరకు పోయి, మన అమ్మాయి వివాహం ఎప్పుడు జరుగుతుందో తెలుసుకుందాం,” అన్నది.\n\nభూషయ్యకు ఇది ఇష్టం లేకపోయినా, భార్య పోరు భరించవలసి వస్తుందని బయలు దేరాడు.\n\nవాళ్ళు జ్యోతిమ్మడి ఇల్లు చేరేనరికి, ఆక్కడ ఒక అమ్మాయి తలువుతెరిచి, “మా నాన్న గారి కోనమేనా? రండి!” అంటూ ఆహ్వానించింది.\n\nభూషయ్య జ్యోతిమ్మడికి నమన్కరించి, “ఆయ్యా, మరేం అనుకోకండి! తమ కుమార్తెకు, పెళ్ళిడు దాటిపోతున్నట్టు కనిపిస్తున్నది. ఇంకా వివాహం జరిపించారు కాదేం?” అని అడిగాడు.\n\nఅందుకు జ్యోతిమ్మడు చేతులు జోడించి, “అంతా తలవాత! ఆ భగవంతుడు, దానికి వివాహ ఘడియలు ఎప్పుడు వ్రాసి పెట్టాడే, అప్పుడు జరుగుతుంది,” అన్నాడు.\n\nఆ జవాబు వింటూనే, పూర్ణమ్మ చప్పన వెనుదిరిగి బయలుదేరింది. భూషయ్య ఆమె ననునరించి నడిచాడు.\n— ఆరుపల్లి గోవిందరాజులు"
        },
        {
            "title": "తలవ్రాత",
            "page_start": 18,
            "author": "ఆరుపల్లి గోవిందరాజులు",
            "pdf_page": 18,
            "content": "జ్వాలాద్వీపం\n\n5\n\n[చిత్రసేనుడికీ, అతడి పరివారానికి ఉగ్రాకుడు ఎందు చేశాడు. ఆసమయంలో, జ్వాలా ద్వీపం నుంచి భయంకర పకులపై వచ్చినవాళ్ళను గురించిన వర్తమానం ఆందింది. ఉగ్రాకుడూ, చిత్రసేనుడూ ఆడవిలోకి వెళ్ళారు. అక్కడ జ్వాలాద్వీప వాసులతో జరిగిన పోరాటంలో కొందరు రాకసులు చచ్చారు. ఉగ్రాకుడు బాగా గాయపడ్డాడు. తరవాత—]\n\nఉగ్రాకుడు తన సేవకుల భుజాలు ఆసరాగా పట్టుకుని నిలబడి, గాయాల బాధతో గట్టిగా ఓసారి మూలిగి, “చిత్ర సేనా! ఎంతవాడికి ఎంత పతనం తటస్థించింది. అన్ని వైపులా కనుచూపు ఆనినంత వరకూ వున్న ఈ మహారణ్యానికి నేను ఏకైక ప్రభువును. అంతే కాక, రాకస జాతెలో ఎంతో కీర్తి ప్రతిష్ఠలున్న గొప్ప వంశంలో పుట్టినవాణ్ణి. ఆలాంటి నేను,\n\nనా అరణ్యం మధ్యనే పరదేశాల నుంచి వచ్చిన కుద్ర మానవులవల్ల చావు దెబ్బలు తినవలసి వచ్చింది!” అంటూ వాపోయాడు.\n\nచిత్రసేనుడు రాకసుణ్ణి ఓదార్చే ధోరణిలో, “ఉగ్రాక్రా, విచారించి లాభం లేదు. నువ్వూ, నేనూ కూడా ఓటమి పొందింది జ్వాలాద్వీపాస్పుంచి వచ్చిన మానవులవల్ల కాదు, వాళ్ళు ఎక్కివచ్చిన\n\n'చందమామ'"
        },
        {
            "title": "జ్వాలాద్వీపం",
            "page_start": 19,
            "author": "చందమామ బృందం",
            "pdf_page": 19,
            "content": "ఖయంకర పకులు మనను దెబ్బ తీసినై.\nవాటిని ప్రస్తుతం మన దగ్గిరున్న ఆయుధా\nలతో ఎదుర్కోవటం పల్ల, ప్రయోజనం\nలేదు. వాటిని చంపేందుకు మరేదైనా\nఇతర మార్గం ఆలోచించాలి,\" అన్నాడు.\n\n\"అవును. ఆ మార్గం ఏదో మనం\nతెలుసుకునే లోపలే, ఆ క్రూరులు\nమనల్ని హతం చేస్తారు. నీ అపూర్వ\nభవనం, నా కోటా, ఈ అడవి రాజ్యం—\nఅంతా వాళ్ళ హస్తగతం అవుతుంది,\"\nఆన్నాడు ఉగ్రాకుడు నిరాశగా.\n\nఅంత భయంకర రూపుడూ, బలశాలీ\nఅయిన రాకుసుడు, పిరికి పాలెక్కువ\nవున్న మామూలు మనిషిలా బావకారి\n\nపోవటం చూసి, చిత్రసేనుడికి ఎంతో\nజాలి కలిగింది.\n\n\"జ్వాలాద్వీపవాసులు మన రాజ్యం ఆక్రమించుకోవటానికి ప్రయత్నిస్తున్నారని నీ అనుమానమా, ఉగ్రాక్షా!\" అని అడి గాడు చిత్రసేనుడు.\n\n\"కాకపోతే, ఈ దాడులన్నై ఎందు\nకోసం ?\" అన్నాడు ఉగ్రాకుడు.\n\n\"అదే నాకూ అంతుబట్టటం లేదు.\nకేవలం మన పల్లెల్లో నుంచి అక్కడొకణ్ణి\nఇక్కడొకణ్ణి ఎత్తుకుపోయేందుకే వాళ్ళు\nవస్తున్నారని నేనూ నమ్మను,\" అన్నాడు\nచిత్రసేనుడు.\n\n\"ఆ క్రూరుల్లో మరొక్కడు ప్రాణాలతో\nదొరికితే నిజం బయట పెట్టిద్దును. దొరికిన\nఒక్కగానొక్క వెధవా, రహస్యం బయట\nపెట్టకుండానే చచ్చి పూరుకున్నాడు,\"\nఅంటూ ఉగ్రాకుడు పళ్ళుకొరికాడు.\n\n\"ఏదో ఒక నాడు ఆ దుర్మార్గుల్లో\nకొందరు మనకు దొరక్కపోరు. అలా\nదొరికిననాడు, వాళ్ళను చిత్ర హింసకు\nగురిచేసి అయినా, అసలు రహస్యం\nబయటపెట్టించి తీరుతాం. అసలు ఈ\nజ్వాలాద్వీపం ఎక్కడ? ఈ భయంకర\nపకులు వాళ్ల స్వాధీనంలోకి ఎలా వచ్చినై?\nవాటి మీద సవారీ చేస్తూ, వీళ్ళు మన\nరాజ్యంలో మనుషుల్ని అపహరించటంలో\n\nవున్న రహస్యం ఏమిటి ? ఇవన్నీ ముందు మనం తెలుసుకోవాలి. సరే, నేను వెళతాను. గాయాలు మానేవరకూ విశ్రాంతి తీసుకో. కోట రక్షణలు మరికొంత బలపరచటం మంచిది. నేనూ తగుజాగ్రత్తలో వుంటాను,'' అంటూ చిత్రసేనుడు తన అనుచరులతో బయలు దేరాడు.\n\n‘‘చిత్రసేనా, నేనింత దీనావస్థలో వున్నానని, మరెపరితోసూ అనకు. నీ పౌరుల దృష్టిలో నేను మనిషికంటే కూడా హీసుణ్ణయిపోతాను,'' అంటూ ఉగ్రాకుడు వెనక నుంచి పెద్దగా కేకపెట్టాడు.\n\nఉగ్రాకుడి మాటలు చిత్రసేనుడికి నవ్వు తెప్పించినై. అంతలో సేనానాయకుడు, ‘‘మహారాజా!’’ అంటూ ముందుకు వచ్చాడు.\n\n‘‘ఏమిటి సేనానీ ?’’ అని ప్రశ్నించాడు చిత్రసేనుడు.\n\n‘‘ఆ ద్వీపవాసుల్ని ఎదురోక్కవటానికి మనకు తోడుగా, ఈ ఉగ్రాకుడి అనుచరులు కూడా వుండటం బావుంటుంది. ఏనాడు వాళ్ళు పెద్ద బలగంతో మన నగరం మీద దాడి చేస్తారో!’’ అన్నాడు సేనాని.\n\nసేనాని మాటలు చిత్రసేనుడికి కోపం తెప్పించినై. అయినా అతడు దాన్ని\n\nబయటికి కనబడనీయకుండా, ‘‘మన నగర రక్షణకు, ఈ రాకసి మూకను తోడు తెచ్చుకుందామనేనా నీ వనేది ? అదెన్నటికీ కుదరదు. నా భవనాన్ని, నగరాన్ని నా శక్తితో రక్తం చుకోలేక, రాకనుల్ని కాపుంచుకోవలసిన పరిస్థితి వచ్చిననాడు. నేను రాజ్యత్యాగమే చేస్తాను,’’ అన్నాడు చిత్రసేనుడు.\n\nఈ జవాబుతో సేనాని కుక్కిన పేసులా అయిపోయాడు.\n\nచిత్రసేనుడూ, పరివారమూ అడవిలో మరికొంత దూరం వెళ్ళేసరికి, హాతత్తుగా వెనక నుంచి కేకలు వినిపించినై. చిత్రసేనుడు ఆశ్చర్యపడుతూ వెనుదిరిగి\n\nన్నాడు. ఆయన కుంభికు ప్పదగిగిర వున్నాడు.'' అన్నారు.\n\n‘‘అంత అవసరం అయిన పనేమిటి?'' అన్నాడు చిత్రసేనుడు.\n\n‘‘భయంకర పకుల మీద ఎక్కి వచ్చేవాడొకడు దొరికాడు. అందుకని, మా నాయకుడు మిమ్మల్ని పిలుచుకు రమ్మన్నాడు.'' అన్నారు రాకసులు.\n\n‘‘ఆ మాత్రానికి మీరు గుండెలు బద్దలు కొట్టుకుంటూ పరిగెత్తుకు రావాలా? దొరికినవాడు ఎక్కడికి పోతాడు!'' అంటూ చిత్రసేనుడు రాకసులతో బయలుదేరాడు.\n\n‘‘వాడు చెట్టు దిగి రాసంటున్నాడు. రాజా! మీరు వస్తేగాని పని సానుకూలం కాదు.'' అన్నాడొక రాకసుడు.\n\nఈ రాకస భటు లిద్దరూ ఏదో మద్యం తాగిన తిక్కల్లో వున్నారని చిత్రసేనుడు భావించాడు. శత్రువు ఒకసారి ఒంటరిగా చికిత్సం తరవాత, చెట్టు దిగి రావటం, దిగి రాకపోవటం వాడి చేతుల్లో వున్న పని కాదు.\n\nఅరగంట తరవాత చిత్రసేనుడు తన అనుచరులతో కుంభికు ప్ప గ్రామాన్ని సమీపించేసరికి, ఊరి బయట ఒక మహా వృక్చం చుట్టూ కొందరు రాకసులూ, గ్రామవాసులూ కనిపించారు. వారందరి మధ్యా ఉగ్రాకుడు నిలబడి వున్నాడు.\n\nచూశాడు. వికృతమైన ఆయుధాలు చేబూనిన ఇద్దరు రాకసులు గుండె లవిశేలా పరుగెత్తి వస్తూ, ‘‘రాజా, రాజా, ఆగు!'' అంటూ కేకలు పెడుతున్నారు.\n\nచిత్రసేనుడు ఆగాడు. సేనాని, ‘‘మహా రాజా! ఆ జ్వాలాద్వీపవాసులు మళ్ళీ దాడికి రాలేదుగదా?'' అన్నాడు.\n\nచిత్రసేనుడు తూర్పుది క్కు కేసి చూస్తూ, ‘‘సూర్యోదయం కాబోతున్నది. పగటివేళల్లో వాళ్ళు ఇంతవరకూ ఎవరికంటా పడలేదు.'' అన్నాడు. ఇంతలో రాకస భటులిద్దరూ రొప్పతూ అతణ్ణి సమీపించి, ‘‘రాజా, ఉగ్రాకసాయకుడు మిమ్మల్ని వున్నపళంగా తీసు కురమ్మ\n\nఅందరి దృష్టి చెట్టు మీదనే లగ్నమయి\nవుంది. ఆ చెట్టు చితారుకోమ్మల్లో పుట\nచర్మం ధరించి వున్న ఒకడు కత్తి ఝణీ\nపిస్తూ గావుకేకలు పెడుతున్నాడు.\n\n'నేను రాను, దిగి రాను. కోరి మీ\nరాకసులకి ఫలహారం నే నెందుకవు\nతాను? ఎవడైనా చెట్టుకి, చెచ్చాడో,\nవాణ్ణి కత్తితో పొడిచి, నేను పొడుచుకు\nచస్తాను!' అంటున్నాడు వాడు.\n\nచిత్రసేనుడు, ఉగ్రాకుణ్ణి సమీపించి,\n‘‘ఏమిటి గత్తరంతా?'' అని అడిగాడు.\n\nఉగ్రాకుడు ఆ ప్రశ్న వింటూ నే అదిరి\nపడి, ‘‘చిత్రసేనా, వచ్చావా, వచ్చావా !\nఅడుగో ఆ చెట్టు మీద వున్నవాడు, జ్వాలా\nద్వీపం నుంచి వచ్చిన దుర్మార్గుడు. రాత్రి\nఇక్కడ జరిగిన పోరాటంలో వెనకబడి\nపోయి మనకు దొరికాడు. ప్రాణాలతో\nవాణ్ణి పట్టుకోవటం సాధ్యం ఆయేలా లేదు.\nఏణ్ణించి మనం చాలా రహస్యాలు\nతెలుసుకోవచ్చు. మేము కాల్చుకు తింటా\nమని వాడు భయపడుతున్నాడు. నువ్వు\nఅభయహస్తం యిచ్చి, వాణ్ణి ఏదో విధంగా\nచెట్టు నుంచి దింపాలి,'' అన్నాడు.\n\nచిత్రసేనుడు దృష్టిని చెట్టు చితారు\nకొమ్మలకేసి సారించి, ‘‘ఓరీ, నీ ప్రాణానికి\nవచ్చిన భయం ఏమీ లేదు. నువ్వు చెట్టు\nదిగి రా!'' అని కేక పెట్టాడు.\n\nఆ జయజయ ధ్యానాలు వింటూనే చెట్టు మీద వున్నవాడు ఆశ్చర్యంగా చిత్ర సేనుడి కేసి చూసి, '‘అయితే, ఈ రాక్షసుల మాటేమిటి? వాళ్ళు నన్ను చెయ్యికి చెయ్యా, కాలు కాక్కలూ విరుచుకు తింటే ?'’ అన్నాడు.\n\n‘‘వాళ్ళ నుంచి నీకెలాంటి ప్రమాదమూ వుండదు. వాళ్ళూ నా ఆజ్ఞకు లోబడి వుండేవాళ్ళే.'' అంటూ చిత్ర సేనుడు, ఉగ్రాక్షుడి కేసి తల తిప్పాడు. ఉగ్రాక్షుడుతన సేవకుల కేసి గుడ్లురిమాడు. ఆ వెంటనే, '‘చిత్ర సేన మహానాయకుడికి, జై !'' అంటూ రాక్షసులంతా తలలు వంచారు. ఉగ్రాక్షుడు కూడా చిత్ర సేనుడికి తల వంచి ప్రణామం చేస్తూ మెల్లిగా, '‘ఈ మహారాక్షసుడికి ఎలాంటి ఖర్మ పట్టింది !'' అంటూ కోరలు కరకర మనిపించాడు.\n\n‘‘మహారాజా ! మీరు అభయమిచ్చారు గనక చెట్టు దిగుతున్నాను.'' అంటూ పులిచర్మంవాడు చరచర చెట్టు దిగి పచ్చాడు.\n\n‘‘నీకేం భయం లేదు, ఆ కత్తి నా సేనాని పరం చెయ్యి.'' అన్నాడు చిత్ర సేనుడు. పులిచర్మం ధరించినవాడు మారు మాటాడకుండా తన కత్తిని సేనా నాయకుడికి అందించాడు.\n\n‘‘ఇంతమంది దిగమంటే దిగలేదు, నీ ఎక్కువేమిటి? నువ్వేమైనా మహారాజువా ?'' అంటూ పులిచర్మం ధరించిన వాడు విసురుగా మాట్టాడాడు.\n\n‘‘అవును, నేను మహారాజునే. ఈ అడవీ, ఇందులో వున్న పల్లెలూ పట్టణాలూ నా పరిపాలనలోనే వున్నవి. నీకు ప్రాణభయం వుండదని అభయం ఇస్తు న్నాను, నా మాట విని చెట్టు దిగి, రా;'' అన్నాడు చిత్ర సేనుడు.\n\nచిత్ర సేనుడు ఇలా అనగానే అక్కడ గుమిగూడిన ప్రజల్లో నుంచి, '‘మహారాజుకూ, జై !'' అన్న కేకలు మిన్నుముట్టినై.\n\n''చిత్రసేనా, గానుగలో వేసి అడించ\nవలసిన అపసరం కలక్కుండానే,\nవీణ్ణించి సువ్వు రహస్యాలు బయట\nపెట్టించగల వనుకుంటాను,'' అన్నాడు\nఉగ్రగాకుడు.\n\n''ఓ, నాకు తెలిసిన రహస్యాలన్నీ\nమీకు చెప్పేస్తాను. మనం అందరం\nస్నేహితులం అంటూ మంచి మాటలతో\nతీసుకువచ్చి. ప్రమాదం వచ్చేట్టు కనబడ\nగానే సన్ను ఈ అడవిలో వదిలి ఆ దుర్మా\nర్గులు పకుల మీద సవారై పారిపోయారు.\nవాళ్లు ఈ సరికి అక్కడెళ్ళడో తూర్పు\nసముద్రంలో వున్న జ్వాలాద్వీపాన్ని చేరి\nవుంటారని నా అనుమానం,'' అన్నాడు\nపులిచర్మంవాడు.\n\n''నువ్వు ఆ ద్వీపం వాడివి కావా ?''\nఅని అడిగాడు చిత్రసేనుడు ఆశ్చర్యంగా.\n\n''ఆ ద్వీపం వాణ్ణయితే, మీకు ప్రాణా\nలతో దొరికేవాణ్ణా ? నేను ఆ ద్వీపవాసు\nలకు సహాయం చేస్తున్న కపిలపురం రాజు\nనాగవర్మ సైన్యంలో వాణ్ణి. నా పేరు\nఅమరపాలుడు,'' అన్నాడు వాడు.\n\nనాగవర్మ పేరు వింటూనే ఉగ్రగాకుడు\nఅదిరిపడి, ''సేనానాయకుడు గా వున్న\nఈ నాగవర్మ కపిలపురానికి రాజెప్ప\nడయ్యాడు ? రాజు వీరసింహుడు ఏమయి\nనట్టు?'' అని అడిగాడు.\n\n''వీరసింహమహారాజు బహుశా జ్వాలా\nద్వీపంలో బందీగా వుండి వుంటాడు.\nఅయన రాజ్యాన్ని అపహరించటమే గాక,\n\nఆయన ఏకైక పుత్రిక కాంతిమతిని కూడా బలవంతాన వివాహమాడాలని ఈ నాగ వర్మ ప్రయత్నిస్తున్నాడు. ఆంతే కాక, దుండగులైన జ్ఞాలాద్వీపవానుల సహాయంతో, తను ఈ చుట్టుపక్కల వున్న రాజ్యాలను జయించి చక్రవర్తి కావాలని కూడా అతను ఆశపడుతున్నాడు,\" అన్నాడు అమరపాలుడు.\n\nచిత్రసేనుడికి తన రాజ్యపు ఎల్లల్లో వున్న రాజులను గురించిన భోగట్టా ఏమి తెలియదు. అమరపాలుడు చెప్పుతున్న దాన్నిబట్టి, ఈ సరికే తన సరిహద్దుల్లో వున్న ఒకానొక దుర్మార్గుడితో జ్ఞాలా ద్వీపవానులు స్నేహం కట్టారు. ఇంతకూ అమరపాలుడు చెప్పేదంతా నిజమా ? లేక ఇందులో ఏమైనా మోసం వున్నదా?\n\nచిత్రసేనుడు ఇలా ఆలోచిస్తున్నం తలో, దూరంగా గుర్రాలు పరిగెత్తి వస్తున్న చప్పు శయింది. చూస్తూండగానే అతడి ఘంత్రి, నలుగురు సైనికులూ అక్కడికి వచ్చి గుర్రాలు దిగారు. మంత్రి సరాసరి\n\nచిత్రసేనుడి దగ్గిరకు వస్తూ, \"మహా రాజు! ధవళగిరి నుంచి మీ తండ్రిగారు వర్తమానం పంపారు. నాగపర్మ అనే ఒక రాజద్రోహి సైన్యంతో ధవళగిరి మీదికి దాడి వెడలాడట. మీ నుంచి వెంటనే కొంత సైనిక సహాయం కావాలన్నారు,\" అన్నాడు.\n\nచిత్రసేనుడు, తన సేనాని కేసి తిరిగి, \"సేనాసీ, నువ్వు మన సైనికుల్లో సగం మందిని వెంటబెట్టుకుని ధవళగిరికి బయలుదేరి వెళ్ళు. ఇక్కడ రక్తణ భారం నేను చూసుకుంటాను,\" అన్నాడు.\n\n\"చిత్రం, మహా రాజా!\" అంటూ సేనాని అక్కడ నుంచి కదిలాడు.\n\n\"ఈ నాగవర్మ సైన్యాల వెంట భయం కర పకులెక్కిన జ్ఞాలాద్వీపవాసు లెవరైనా వున్నారేమో!\" అన్నాడు ఉగ్రాకుడు అమర పాలుడితో. అమరపాలుడు ఏదో జవాబు చెప్పబోయినవాడల్లా ఆగి, అందరి కేసీ ఓమారు అనుమానంగా చూసి, ఆకాశం కేసి తల ఎత్తాడు. —(ఇంకావుంది)\n\nపుణ్యకార్యం\n\nపట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, ''రాజా, సువ్వు ఉదారవంతుడి వే కాక, పుణ్య కార్యాలపట్ల ఆసత్తిగలవాడిలా కూడా కని పిస్తున్నావు. పుణ్యకార్యాలనేఁ చేసిన వాళ్ళ కేకాక, సమాజానికూడా మేలు కలిగించగలవు. కాని, ఏపుణ్యకార్యాలూ చేయనివాళ్లూ, ఒక్కొక్కసారి దేవుడి దయకు పాత్రులు కావడం ఆశ్చర్యం కలిగిస్తుంది. ఇందుకు ఉదాహరణగా, ఒక ధనలోభి, రాటుతేసిన దొంగా కథ వెబుతాను, శ్రమ తెలియకుండా విను,'' అంటూ ఇలా చెప్పసాగాడు :\n\nపాటలీపుత్ర నగరంలోని లోభచంద్రు డనే ధనికుడిక, ఏదో తెలియని జబ్బు\n\nబేతాళ కథలు"
        },
        {
            "title": "బేతాళ కథలు: పుణ్యకార్యం",
            "page_start": 27,
            "author": "చందమామ బృందం",
            "pdf_page": 27,
            "content": "చేసింది. వైద్యులెవ్వరూ, ఆయన జబ్బును కుదర్చలేకపోయారు.\n\nఒక రోజున ఆయన ఇంటికి, ఒక సాధువు వచ్చి, లోభచంద్రుణ్ణి చూసి, 'నువ్వు ధనవ్యామోహంతో పుణ్యకార్యాలు చేయలేదు సరికదా, ఎన్నో పాపకార్యాలు చేశావు. ఆ పాపాలే నిన్నిప్పుడు వ్యాధి రూపంలో పట్టి పీడిస్తున్నవి. పుణ్యం తప్ప, ఏ మందూ నీ వ్యాధిని కుదర్చు లేదు. ఇక మీదట పుణ్యకార్యాలు చెయ్యి,' 'అని చెప్పాడు.\n\n'పుణ్యకార్యాలంటే ఏమిటో, తమరే సెలవివ్వండి, స్వామీ!' అని అడిగాడు లోభచంద్రుడు.\n\n\"మనస్ఫూర్తిగా నువ్వు చేయగల ఏ మంచిపనైనా, పుణ్యకార్యమే అవుతుంది!\" అని చెప్పి సాధువు వెళ్ళిపోయాడు.\n\nఆప్పుడు లోభచంద్రుడి కుటుంబ సభ్యులందరూ, ఆయన దగ్గర చేరారు. ఆయనకు ఇద్దరు కొడుకులూ, ఇద్దరు కూతుళ్ళూ వున్నారు.\n\n\"అన్నదానం చేద్దాం,\" అన్నది లోభచంద్రుడి భార్య చంద్రాపతి.\n\n\"అన్నదానం అంటే, అవతలి మనిషికి తృప్తిగా భోజనం పెట్టాలి. మనింట్లో మనమే తృప్తిగా భోజనం చేయడం లేదు. అలాంటప్పుడు మనస్ఫూర్తిగా ఇతరు లకు భోజనం పెట్టలేం గదా! ఇంకేదైనా పుణ్యకార్యం, ఆలోచించండి,\" అన్నాడు లోభచంద్రుడు.\n\nఅందరూ తలా ఒక సూచనా యివ్వ సాగారు. ఒకరు పస్త్రదాసం అన్నారు. ఇంకొకరు విద్యాదానం చాలా ఉత్తమం అన్నారు. మరొకరు కన్యాదాతలకు సాయ పడాలన్నారు. వేరొకరు డబ్బునే దానం చేయాలన్నారు.\n\nఆఖరుకు లోభచంద్రుడి భార్య చంద్రా వతి, 'పోనీ, తీర్థయాత్రలు చేసి రావడం బావుంటుందేమో! అందరు దేవుళ్ళనూ చూడడానికి మించిన పుణ్యం వేరే ఎక్కడుంటుంది?' అన్నది.\n\nఇది వింటూనే లోభచంద్రుడు,\n‘‘దేవుణ్ణి చూడడానికి తీర్థయా త్రలు\nచేయనవసరం లేదు. ఎన్ని రూపాలున్నా\nదేవుడొక్కడే అని శాస్త్రాలు చెబుతున్నవి.\nకాబట్టి, మీరందరూ ప్రతి రోజూ, మన\nఊరి ఆలయంలోని రాముణ్ణి, నా జబ్బు\nకుదర్చవలసిందిగా ప్రార్థించండి. ఆ\nపుణ్యం చాలు మనకు !'' అన్నాడు.\n\nదేనికీ డబ్బు ఖర్చు కావడం ఇష్టం\nలేక, లోభచంద్రుడు ఇలా అన్నట్టు\nఅందరికీ అర్థమైంది. అతడి మాట కాదన\nలేక, అందరూ సరేనన్నారు. అయితే,\nలోభచంద్రుడి అనారోగ్యంలో మాత్రం\nఏ మార్పూ రావడం లేదు.\n\n‘‘ఆ సాధువు చెప్పింది అబద్ధం.\nవ్యాపారపు గొడవల్లోపడి, నేనేనాడూ\nదేవుణ్ణి తలచలేదు; అదే నేను చేసిన\nపాపం. ఇప్పుడు రోజూ నేను దేవుణ్ణి\nతలచుకుంటున్నాను. మీరంతా ప్రార్థనలు\nచేస్తున్నారు. ఇంతకంటే పుణ్యకార్యం\nఏం వుంటుంది? నా జబ్బుకు కారణం,\nనా పాపాలు కాదు; దురదృష్టం !'' అని\nలోభచంద్రుడు రోజూ తనవాళ్ళందరికీ\nచెబుతూండేవాడు.\n\nలోభచంద్రుడి ఇంట్లో తరగని సంపద\nవున్నదన్న విషయం తెలిసిన దొంగ\nఒకడున్నాడు. లోభచంద్రుడి ఆరోగ్యం\n\nబావున్నప్పడు, ఆ ఇంట్లో జొరబడే అవ\nకాశం లేదు. ఇప్పుడు కొంచెం తెలివి\nఉపయోగిస్తే, దొంగతనం చేయవచ్చునని\nవాడాలోచించి, ఒక పథకం వేశాడు.\n\nఆ ప్రకారం వాడు, రెండు రాత్రులు\nలోభచంద్రుడి ఇంటికి వెళ్ళాడు. అక్కడ\nవాడే వస్తువులూ దొంగిలించకుండా, తాను\nవచ్చి పోయిన జాడలు ఇంట్లోవాళ్ళు\nగుర్తించేలా చేశాడు.\n\nతమ ఇంటికి ఎవడో .దొంగ వచ్చి\nవెళ్ళుతున్నాడని, లోభచంద్రుడి భార్య\nగ్రహించి, ఆ సంగతి పిల్లలకు చెప్పి.\n‘‘ఇది మీ నాన్నకు తెలియనీయకండి.\nఇప్పుడున్న అనారోగ్యస్థితిలో, యీ సంగతి\n\nరెండు దినాల్లో నూ, నీ ఇంట దొంగతనానికి ప్రయత్నాలు జరిగాయి కదా ?'' అన్నాడు దొంగసాధువు.\n\nలోభచంద్రుడు జధి విని, భార్యా బిడ్డలను నిలదీసి అడిగేసరికి, వాళ్ళు సాధువు చెప్పింది నిజమే అన్నారు.\n\nలోభచంద్రుడు భయపడిపోయి, దొంగ సాధువుతో, ''స్వామీ, లక్ష్మిని మా ఇంట నిలిపే మార్గం లేదా?'' అని అడిగాడు.\n\n''లేకేం, ఉన్నది ! పంచభక్ష్య పర మాన్నాలతో విందు భోజనం, నాకు పెట్టాలి. ఆ తర్వాత నేను లక్ష్మి ఉపాసన చేస్తాను. అది ముగిశాక, నేనిచ్చే తీర్థం మీరంతా పుచ్చుకోవాలి. అప్పుడు లక్ష్మి శాశ్వతంగా, ఈ ఇంట్లోనే ఉండి పోతుంది,'' అన్నాడు దొంగసాధువు.\n\nలోభచంద్రుడిందుకు ఒప్పుకున్నాడు. ఆ రాత్రి చంద్రావతి చక్కని విందు భోజనం తయారు చేసి, దొంగకు పెట్టింది. తర్వాత వాడు కొంతసేపు లక్ష్మిపూజ చేసి, ఇంట్లో వాళ్ళందరికీ తీర్థం ఇచ్చాడు. అందులో వాడు మత్తుమందు కలపడంతో, వాళ్ళందరూ కణాల మీద స్పృహ తప్పిపడిపోయారు.\n\nదొంగ అప్పుడు, లోభచంద్రుడి తల దిండు కింద వున్న ఇనప్పెట్టె తాళపు చెవులు తీనుకుని, దాన్ని తెరిచాడు.\n\nఆయనకు తెలియడం క్షేమం కాదు,'' అని హెచ్చరించింది.\n\nఅయితే, మూడో రోజున ఆ దొంగ, సాధువు వేషంలో లోభచంద్రుడి ఇంటికి వెళ్ళి. అతడితో, ''నీపూ, నీ కుటుంబం గొప్ప ప్రమాదంలో వున్నారు. నిన్ను హెచ్చరించదలచి వచ్చాను !'' అన్నాడు.\n\n''ఏం జరిగింది, స్వామీ ?'' అని అడి గాడు లోభచంద్రుడు కంగారుపడిపోతూ.\n\n''లక్ష్మి చంచలస్వభావం కలది. చాలా కాలంగా, నీ ఇంట్లో వుంటూ వచ్చింది. ఇప్పుడామెస్టలం మార్పు కోరు తున్నది. అందుకు రెండు ప్రయత్నాలు చేసి—మనసొప్పక ఆగిపోయింది. గత\n\nఅందులో వున్న నగలూ, బంగారు కాసులూ, వెండి సామగ్రీ చూసేసరికి, వాడి కళ్ళు చెదిరిపోయాయి. తానిచ్చిన మత్తు మందు సరిగా పని చెయ్యక, ఎవరైనా మేలుకున్నారేమో అని వాడు, అందరి ముఖాలకేసీ పరీక్షగా చూశాడు.\n\nఆ సమయంలో వాడు, చంద్రావతి ముఖం చూస్తూనే గతుకుక్కుమన్నాడు. ఆమె తనను కన్న తల్లిలా ఆదరించి, భోజనం పెట్టడం వాడికి గుర్తువచ్చింది.\n\n‘‘ఎంతో అభిమానంతో తృప్తిగా కడుపు నిండుగా భోజనం పెట్టిన, ఈ అమ్మ ఇంట్లో, నేను దొంగతనం చేయలేను!’’ అనుకున్నాడు దొంగ.\n\nవాడు ఇనప్పెట్టె తలుపులు మూసి, తాళం వేసి, తాళపు చెవులను లోభ చంద్రుడి తలదిండు కింద పెట్టాడు. తరవాత వాడక్కడి నుంచి వెళ్ళి పోవాలనుకున్నాడు కాని, ఇంటిల్లిపాదీ స్పృహలో లేకపోవడం గుర్తుకు రాగానే ఆగిపోయాడు. ఆ సమయంలో మరే దొంగ అయినా ఇంట ప్రవేశించి దోచుకు పోవచ్చు! అందువల్ల, వాడు ఆ రాత్రంతా నిద్రపోకుండా ఇంటికి కాపలా కాశాడు.\n\nతెల్లవారగానే, అందరికన్న ముందు చంద్రావతి లేచింది. ఆమె దొంగసాధు వును చూసి సమస్కరించబోయింది.\n\nఅప్పుడు దొంగ తన కథ అంతా అమెకు చెప్పకుని, ‘‘నాలో ఇప్పుడు మార్పు వచ్చింది. ఎక్కడైనా పని దొరికితే దొంగ తనాలు మానేస్తాను,’’ అన్నాడు.\n\nచంద్రావతి వాడి నిజాయితీకి ఆశ్చర్య పడి, ‘‘ఈ సంగతి నా భర్తకు చెప్పకు. ఆయన నిన్ను క్షమించడు. ఏమైతేనేం— నువ్వు చేసిన లక్ష్మిపూజ, నీ నుంచే యీ ఇంటిని కాపాడింది కదా? అందువల్ల, నువ్వు నిజమైన సాధువు కాదన్న విషయం, నా భర్తకు తెలియనవసరం లేదు,’’ అన్నది.\n\nకొంతసేపటిక లోభచంద్రుడికి మెలకువ వచ్చింది. అతడు మంచం మీది\n\nనుంచి లేచి, ఒకసారి ఇల్లింతా తిరిగి\nవచ్చి భార్యతో, ''నేనిప్పుడు మామూలు\nగానే లేచి తిరగ్గలుగుతున్నాను. లక్ష్మి\nపూజ నా జబ్బును కూడా నయం\nచేసింది!'' అన్నాడు ఉత్సాహంగా.\n\nఆ మాటలు వింటూ నే దొంగ,\n'‘అయ్యా. ఈ అమ్మ. అసలు జరిగిన\nసంగతి దాచమన్నప్పటికీ, నేను దాచ\nలేను. లక్ష్మిపూజలో మహిమ ఏమిలేదు,'\nఆని, తానెవరైనదీ లోభచంద్రుడికి చెప్పి.\nజరిగినదంతా వివరించాడు.\n\nబేతాళుడు ఈ కథ చెప్పి, ''రాజా,\nలోభచంద్రుడు వ్యాధిపిడితుడై వుండగా\nచూడవచ్చిన సాధువు. అతణ్ణి మన\nస్ఫూర్తిగా ఏదైనా మంచి పని చేసి,\nపుణ్యం సంపాయించు కో మన్నాడు.\nపుణ్యం తప్ప. ఏ మందులూ అతడి\nవ్యాధిని కుదర్చలేవని హెచ్చరించాడు\nకూడా. అయితే, లోభచంద్రుడు దొంగకు\nతృప్తిగా పెట్టించిన భోజనం, లక్ష్మిని తన\nఇంట నిలుపుకునేందుకే! అది స్వార్థంతో\n\nకూడినది; పుణ్యకార్యం అనిపించుకోదు.\nఅయినప్పటికీ, అతడి వ్యాధి నయమైంది.\nఇందుకు, కారణం ఏమిటి? ఈ సందే\nహానికి సమాధానం తెలిసి కూడా చెప్పక\nపోయావో, నీ తల పగిలిపోతుంది,'\nఅన్నాడు.\n\nదానికి విక్రమార్కుడు, 'అమృతాన్ని\nతెలిసి సేవించినా, తెలియక సేవించినా\nఅమరత్వం సిద్ధిస్తుంది. ఆదే విధంగా,\nపరహితం కోరి చేసే పని—స్వార్థంతో\nకూడినదైనా, తప్పక పుణ్యకారణం అవు\nతుంది. లోభచంద్రుడు మనస్ఫూర్తిగా\nదొంగకు పంచభక్ష్యపరమాన్నాలతో పెట్టిన\nభోజనం, అతడికి పుణ్యం సంపాయించి,\nవ్యాధినివారణ చేయడమే గాక, దొంగను\nకూడా సన్మార్గపర్తిని చేసింది. అందువల్ల,\nలోభచంద్రుడు పుణ్యకార్యం చేయ\nలేదనడం సరికాదు,\" అన్నాడు.\n\nరాజుకు ఈ విధంగా మౌనభంగంకలగ\nగానే, బేతాళుడు శవంతో సహా మాయమై,\nతిరిగి చెట్టెకాడు.\n—(కల్పితం)\n\nతీర్థయాత్రు\n\nదేవపరం అనే ఊళ్ళో, శేషయ్య పెద్ద నగలవ్యాపారి. ఆయన భార్య పేరు శ్యామల. ఒకసారి భార్యాభర్త లిద్దరికీ, తీర్థయాత్రలు చేసి రావాలన్న కోర్కె కలిగింది. ఆ సంగతి, ఊళ్ళోని రామశర్మ అనే పండితుడికి చెప్పి, ప్రయాణానికి మంచి ముహూర్తం పెట్టమన్నారు.\n\nరామశర్మ ఒక మంచి ముహూర్తం చూసి, 'మీ ఆలోచన మెచ్చదగింది. మీరు, యీ ప్రయాణ సమయంలో పిల్లలూ, ఇల్లూ, వ్యాపారం లాంటి గొడ వలు గురించి ఆలోచించక, ఎల్లవేళలా దైవాన్ని మనసులో నిలుపుకోండి. అలా కానప్పుడు, తీర్థయాత్రాఫలం దక్కదు,'' అని హితబోధ చేశాడు.\n\nముహూర్తం నాడు భార్యాభర్తలు బయలుదేరి, పుణ్యకేత్రాలు దర్శిస్తూ, ఒకనాటి మధ్యాహ్నం వేళ, ఒక నదీ\n\nప్రాంతాన్ని చేరారు. నది ఒడ్డున ఒక చెట్లతోట వున్నది. శ్యామల ఒక చెట్టు నీడన కూర్చున్నది. శేషయ్య నదిలో స్పానం చేసి వస్తానని ఆమెకు చెప్పి వెళ్ళాడు.\n\nనదికి అవతల ఒక పర్వత శ్రేణి వున్నది. వాటి రాళ్ళల్లో అప్పుడప్పుడూ చిన్న. చిన్న మణులు దొరుకుతువని, శేషయ్య విని వున్నాడు. అతడు స్పానం చేస్తున్నంత సేపూ, యీ విషయం గురించి ఆలోచిస్తూ, స్పానం ముగిశాక భార్య వున్నచోటుకు బయలుదేరాడు.\n\nఅతడు తిరిగి వస్తున్న సమయంలో, భార్య చెట్టుబోదెకు ఆ నుకుని నిద్ర పోతున్నది. ఆమె కుడిచేతికి కొద్ది దూరంలో ధగధగమెరుస్తూ, ఏదో వస్తువు పడి వున్నది. శేషయ్య ఆశ్చర్యపోతూ, దాన్ని తీసుకుని పరీక్షగా చూశాడు. అది ఒక చిన్న మణి."
        },
        {
            "title": "తీర్థయాత్ర",
            "page_start": 33,
            "author": "ఆర్. సత్యవతి",
            "pdf_page": 33,
            "content": "ఒకటి, రెండు నిమిషాలపాటు, ఆ మణిని ఏమి చేయడమా అని, శేషయ్య ఆలోచించాడు. తీర్థయాత్రలకు బయలు దేరేముందు, రామశర్మ చెప్పిన హితవు, అతడికి గుర్తు వచ్చింది. ధనమోహం కూడదు. ఈ విషయంలో తనది వజ్రసంకల్పం. కాని, భార్యకు, ఆ మణిని దాచుకోవాలన్న బుద్ది పుట్టవచ్చు! అందు వల్ల, దానిని ఆమె కళ్ళు పడకుండా చేయడం ఒక్కటే మార్గం. శేషయ్య ఒక చిన్న గొయ్యి తీసి, మణిని అందులో పడవేసి, గోతిని మట్టితో కప్పివేశాడు.\n\nతర్వాత కొంత చల్లబడగానే, భార్యా భర్తలు తిరిగి ప్రయాణమయ్యారు. శేషయ్య భార్యతో, ''నేను నదిలో స్నానం చేసి తిరిగి వచ్చాక, నీ పక్కన ఏదో వస్తువు పడి వుండడం చూశాను,'' అన్నాడు.\n\n''చూశావా? నువ్వు చెప్పేది, ఒక చిన్న మణిని గురించా ?'' అన్నది శ్యామల.\n\nశేషయ్య, ఆ ప్రశ్న వింటూ నే ఆశ్చర్య పోయాడు.\n\nశ్యామల తాపీగా, ''నాకు కాస్తకునుకు పడుతున్న సమయంలో, డేగ ఒకటి వచ్చి. చెట్టు కొమ్మల్లో వారింది. దాని ముక్కున మెరుస్తూ, ఏదో వస్తువు వుండడం గమనించాను. అంతలో, అది డేగ ముక్కునుంచి జారి, నా పక్కన పడింది. అది ఒక చిన్న మణి అని తెలుసుకున్నాను. ఈలోపల నాకు నిద్రముంచుకువచ్చింది,'' అన్నది.\n\n''ఆ మణిని తీనుకోవాలన్న కోర్కె కలగలేదా ?'' అని అడిగాడు శేషయ్య.\n\n''అలాంటి కోర్కె, నాకెలా కలుగు తుంది! మనం బయలుదేరింది పుణ్యం సంపాయించుకునేందుకు; మణులు సంపాయించుకునేందుకు కాదు గదా? మనకు, ఈ తీర్థయాత్ర సమయంలో మణిమాణి క్యాలనేవి, మట్టిగడ్డల్లా కన బడకపోతే, మనం పుణ్యఫలానికి ఆర్హులం కాదు,'' అన్నది శ్యామల.\n\nఈ జవాబు విన్న తరవాత, శేషయ్యకు భార్యపట్ల మరింత ఆచరభావం కలిగింది.\n\nమన దేవాలయాలు:\nకాంచీపురం\n\nబ్రహ్మదేవుడు ఒకప్పుడు యజ్ఞం చేయ\nడానికి తలపెట్టి, దానికి అనువైన స్థలం\nకోసం వెతుకుతూ, నత్యప్రత క్షేత్రమని\nప్రసిద్ధిగాంచిన కాంచీపురం చేరు\nకుని, ఆక్కడ యజ్ఞం ప్రారంభించాడు.\n\nసరస్వతీదేవికి ఇది ఎందుకో ఇష్టం లేక\nపోయింది. ఆమె వేగవతీనది రూపం\nదాల్చి, యజ్ఞవాటికను జలమయం\nచేయడానికి ఉరుకులతో, పరుగులతో\nరాసాగింది. అప్పుడు మహిలిమ్మవు\nఅడ్డంగా పడుకుని, నదీప్రవాహాన్ని\nముందుకు పోసీకుండా ఆపాడు.\n\nఆ తరవాత బ్రహ్మదేవుడి ప్రార్థన\nమేరకు మహావిష్ణువు ఆక్కడే భక్తు\nలకు కోరిన పరాలు ప్రసాదించే వరద\nరాజస్వామిగా వెలికాడు. ఈనాడు\nవెలుగొందుతున్న వరదరాజస్వామి\nఆలయం, పలు పురాతన ఆలయాల\nపునాదుల మీద నిర్మించబడి ఉన్నది."
        },
        {
            "title": "కాంచీపురం",
            "page_start": 35,
            "author": "చందమామ బృందం",
            "pdf_page": 35,
            "content": "పల్లవరాజయిన రాజనింహుడు నిర్మించిన శ్రీ కైలాసనాథ ఆలయం ఆద్భుతమైన శిల్పకళకు ప్రసిద్ధి గాంచింది. గర్భగృహంలోని శివలింగం పదహారు ఫలకాల నుంచి తయారు చేయబడింది. ఆలయ ప్రాకారం చుట్టూ యాత్రె ఎనిమిది చిన్న దేవాలయాలు ఉన్నాయి.\n\nమరొక పల్లవరాజయిన నందివర్మ పల్లవ మల్లుడు నిర్మించిన శ్రీ వైకుంఠవెరు మాళ్ ఆలయం కూడా చాలా ఆద్భుతమైన కళాఖండంగా భావించబడుతున్నది. మూడంతస్తులతో వెలిగే ఆలయ విమానంలో—మహావిష్ణువు నిలబడినట్టూ, కూర్చున్నట్టూ, శయనించినట్టూ మూడు భంగిములలో చెక్కబడి ఉన్నది.\n\nఇక్కడ వెలుగొందే వికాంబరనాథ ఆలయం అతి ప్రాచీనమైనది. ఇక్కడ ఒకప్పుడు వేయిస్తంభాల మంటపం ఉండేది. ఇప్పుడు ఆ మంటపంలో ఆరు వందలా పదహారు స్తంభాలు ఉన్నాయి. సువిశాలమైన ఈ దేవాలయ ప్రాంగణం నిండా ఎన్నో ఆలయాలూ, మంటపాలూ, గోపురాలూ, తటాకాలు ఉన్నాయి.\n\nపార్వతీపరమేశ్వరుల వివాహాన్ని తిల\nకించడానికి, దేవతలూ, ఋములు\nఆందరూ కైలాసం చేరారు. అప్పుడు\nపరమేశ్వరుడు, భారతభూమి ఆధ్యాత్మిక\nభారాన్ని నమతలంగా ఉంచడం కోసం\nఆగస్త్యమునిని దక్కిఇచేశానికి వెళ్లమని\nఆదేశించాడు.\n\nఆగస్టుడు అందుకు అంగీకరించాడు.\nకాని తనకు పార్వతీపరమేశ్వరుల వివా\nహన్ని దర్శించే భాగ్యాన్ని కలిగించ\nవలనిందిగా పరమేశ్వరుని ప్రార్థించాడు.\nఅతని కోరికను తీర్చడానికి పార్వతి\nదేవి, కన్యగా మళ్ళీ కాంచిపురం నదీ\nతీరంలో పరమశివుని లింగరూపంలో\nపూజించసాగింది.\n\nపార్వతీదేవిని పరీక్షించే ఉద్దేశంతో,\nఇవుడు లింగాన్ని కొట్టుకుపోయేట్టు\nచేయడానికి నదిలో వెల్లువను వుట్టించాడు.\nకాని, పార్వతి ఇవలింగాన్ని\nపృదయానికి హత్తుకుని, తను కూడా\nవెల్లువలో కొట్టుకుపోవడానికి నెద్దమయింది.\nఅప్పుడు ఇవుడు ఆక్కడ\nప్రత్యక్షమై, ఆమెను పెళ్ళాడాడు.\nఆగస్టుడు పార్వతీపరమేశ్వరుల వివా\nహన్ని తనివితీరా చూసి ఆనందించాడు.\n\nఈ ఆలయ ప్రాంగణంలో వెయ్యి\nనంవత్సరాలకు పైబడిన మామిడిచెట్టు\nఉండడం వల్లనే, దీనికి ఏకాంబరనాథ\nఆలయం అన్న పేరు వచ్చిందని\nచిశ్వసంపబడుతున్నది. నాలుగు వేదా\nలకు నంకేతాలుగా వెలిగే ఈ వృక్షం,\nనాలుగు కొమ్మలనుంచి నాలుగు రకాల\nరుచులతో మామడికాయలు కాయడం\nవిశేషంగా చెప్పుకుంటారు.\n\nకాంచీపురం మన దేశంలోని సప్త\nపుణ్యష్టేశాలలో ఒకటి. ఆదిశంకరులు\nఅక్కడ కామకోటివీఠాన్ని నెలకొల్పారు.\nహణారత్ హమీద్ అవాలియా అనే\nమున్లిం మతగురువు కాంచీపురాన్నే\nతన నివాసన్థలంగా ఎన్నుకున్నాడు.\n\nఒకప్పుడు బౌద్ధమతానికి కూడా, ఈ\nనగరం కేంద్రంగా వెలుగొందేది.\nఏడవ శకాబ్దంలో హుయాన్‌త్సాంగ్\nఅనే చీనా యాత్రికుడు ఈ నగరాన్ని\nనందర్శించాడు. అప్పుడాయన ఎన్నే\nబౌద్ధారామాలు దర్శించి నట్టు రాను\nకున్నాడు. ఆయినా కాలప్రవాహంలో\nఅవన్నీ కొట్టుకుపోయాయి.\n\nకవిసన్మానం\n\nవిశాఖదత్తు డనే రాజు, వత్సదేశపు సింహా\nసనం అధిష్టించాక, దేశంలో కవులకు\nబొత్తిగా ఆదరణ లేకుండా పోయింది.\nఇందుకు కారణం, ఆయన మంత్రి\nమంజునాథుడు. ఏ పనీపాటూ చేతకాని\nవాళ్ళే, కవిత్వం చెప్పుకుని బతుకుతారన్న\nదురచిప్రాయం, ఆయనకున్నది.\n\n'కవులను పోషించడం శుద్ధదండగ.\nఅందువల్ల, ఖజానా ఖాళీ అవడం తప్ప,\nదేశానికి కలిగే మేలు చిన్న మెత్తు\nవుండదు!' అని మంత్రి తరచు రాజుతో\nచెప్పుతూండేవాడు.\n\nవిశాఖదత్తుడికి స్వతంత్రాగా కవుల\nపోషణపట్ల ఆసత్తి వున్నది. కాని, వయో\nవృద్ధుడూ, తనకు అనేక సందర్భాలలో\nచక్కని సలహాలిచ్చి సాయపడినవాడూ\nఅయిన, మంత్రి మాటను తోసిపుచ్చ\nడానికి సంకోచించేవాడు.\n\nఒకనాడు విశాఖదత్తుడి వద్దకు, యుప\nకుడూ, స్ఫురద్రూపీ అయిన చాంద్రాయ\nణుడు అనే కవి వచ్చి, రాజుకు తన పేరు\nచెప్పుకుని, 'మహాప్రభూ, నేను, తమ\nతాతగారిపద్ద ఆస్థాన కవిగా వుండిన,\nసుధాకరథట్టారకుడి మనమడిని, రాజా\nదరణలేక మా కుటుంబం, ఇప్పుడు\nదరిద్రావస్థలో వున్నది. మా తాతగారివలె,\nనేను కూడా కవిత్వం చెప్పగలను. ఏక\nకాలంలో ఆస్ట్రావధాన, శతావధానాలు\nచెయ్యగలగడం, నా ప్రత్యేకత. నా విద్యను\nతమముందు ప్రదర్శించి, రాజాశ్రయం\nసంపాదించాలన్న ఆశతో పచ్చాసు,''\nఅన్నాడు.\n\nతన రాజ్యానికి ఒకప్పుడు ఎంతో కీర్తి\nప్రతిష్ఠలు సంపాయించి పెట్టిన, సుధాకర\nభట్టారకుడి కుటుంబం, దీనావస్థలో\nవుండడం, విశాఖదత్తుడికి చాలా బాధ"
        },
        {
            "title": "కవిసన్మానం",
            "page_start": 39,
            "author": "జొన్నలగడ్డ రత్న",
            "pdf_page": 39,
            "content": "కలిగించింది. ఎంతో ఆత్మవిశ్వాసంతో, రాజసభలో తన ప్రజ్ఞను ప్రదర్శిస్తాసంటూ వచ్చిన, ఆ యువకుణ్ణి చూడగానే ఆయ నకు ముచ్చటవేసింది.\n\nవిశాఖదత్తుడు, చాంద్రాయణుడితో ఏదో చెప్పబోతూండగా, ఆంతలో మంత్రి మంజూనా ధుడు ఆయనకు ఆడ్డుపడి, చాంద్రాయణుడితో, 'మీ తాతగారయిన సుధాకరభట్టారకుల వారి గొప్పతనం, మాకెవరికి తెలియంది కాదు. చెట్టు పేరు చెప్పి కాయలమ్ముకోపడం, లోకసహజం. నువ్వు వయసూ, మంచి దేహదారుథ్యం పున్నవాడివి. ఇలా కవిత్వాన్ని నమ్ముకోక పోతే—మరేదైనా పని చేసుకుని హాయిగా\n\nబతకడానికి ఎందుకు ప్రయత్నించకూడదు?'' అని ప్రశ్నించాడు.\n\nఒక దేశపు మంత్రి అలా మాట్లాడడం విని, చాంద్రాయణుడు ఒక కీణకాలం నివ్వెరపోయి, అంతలోనే తేరుకుని, 'నేను ఉదరపోషణార్థం రాజాశ్రయం కోరి వచ్చిన మాట వాస్తవమే. కవిత్వం చెప్పడం, నా ప్రత్యేక ఆర్హతకాబట్టి, ఆ కారణంగా నాకు రాజాశ్రయం లభిస్తుందనుకున్నాను. అలా కాక, మహారాజు గారు మరే విఫంగానైనా తమ కొలువులో ఆశ్రయం కల్పిస్తానన్నా. అందుకు సిద్ధమే.'' అన్నాడు.\n\nవిశాఖదత్తుడు, చాంద్రాయణుడి విన యానికి సంతోషించి, మంత్రి మంజూనాథుణ్ణి సమాధానపరుస్తున్నట్టుగా, 'మహామంత్రీ! ఇబ్బందులలో పుండి, ఈ యువకుడు మనను కొలువు ఇప్పించవలసిందిగా వేడుకుంటున్నాడు. మనం ఇతడి తాతగారిపట్ల గల గౌరవం కొద్దీ అయినా, ఏదైనా ఉద్యోగం యివ్వగలమేమో ఆలోచించండి,' 'అన్నాడు.\n\nమంత్రి ఒక కీణం ఆలోచించి, 'ప్రభు వుల ఆజ్ఞ! వారం క్రితం, మన అశ్వశాలలో గుర్రాలను కడిగేవాడు, జబ్బుచేసి ఉన్నట్టుండి మరణించాడు. వాడిస్తానాన్ని ఇంకా భర్తీ చేసినట్టులేదు. అభ్యంతరం\n\nలేకపోతే, ఇతడా పనిలో చేరవచ్చు, ''అన్నాడు.\n\nఒక కవిని ఇలా ఆవమానించే ఆవ కాశం కలిగినందుకు, మంత్రి లోపల చాలా ఆనందపడుతున్నాడు.\n\nఅయితే, చాంద్రాయణుడు మాత్రం ఏమి తొణకకుండా, ''శ్రమించడమన్నది, దేవతార్చనకు ఈడైనది. ఆ శ్రమించడ మన్నది శరీరంతో కావచ్చు. లేక బుద్ధి, మనసులతో కావచ్చు. కుధానివృత్తికి, నీతిబద్ధంగా చేసే ఏ పనిలోనూ, ఉచ్చ నీచలంటూలేవు. ఇప్పటి పరిస్థితుల్లో, నాకు కావలసింది రాచకొలువు,'' అన్నాడు.\n\nచాంద్రాయణుడి జవాబుకు, మంత్రి నిర్వాంతపోయి, అంతలోనే ఏదో ఆలోచన\n\nవచ్చినవాడిలా, ''ప్రభూ, యీ చాంద్రాయణుడు చాలా ఘటికుడు! కులీనుడుగా పుట్టి, చదువు సంస్కారం వున్న ఇతడు — ఆ శ్వశాలలో వెట్టిచాకిరీ చెయ్యడానికి సిద్ధపడడంలో, ఒక దురు ద్దేశం వున్నది. అది నాకు అర్థమైంది. తమ సెలవైతే వివరిస్తాను,'' అన్నాడు.\n\nరాజు విశాఖదత్తుడూ, చాంద్రాయణుడూ ఆశ్చర్యపోతూ, మంత్రి కేసి చూశారు.\n\nమంత్రి, రాజుతో, ''తమ రాజ్యంలో కవులకు ఆదరణలేక, వాళ్ళు గుర్రపు శాలల్లాంటివి శుభ్రం చేస్తూ బతుకు వెళ్ళ బుచ్చుతున్నారని, ఇతడు రుజువు చేయ దరిచాడు. ఆ విధంగా, దేశదేశాల్లో,\n\nతమను అప్రతిష్ఠపాలు చెయ్యడం కోసం, మనం ఇస్తామన్న పనికి ఒప్పుకున్నాడు.'' అన్నాడు.\n\nచాంద్రాయణుడు వస్తున్న కోపాన్ని నిగ్గహించుకుని, రాజుతో, ''ప్రభూ, కవిగా తమ కొలువులో చేరదలచి వచ్చిన నాకు, అశ్వశాలలో ఉద్యోగం యివ్వ వచ్చని మంత్రిగారనడంలో వున్న భావం. నా కర్ణం కావడం లేదు. అయితే, నేను మాత్రం, వారిస్తానన్న పనిని సదుద్దేశం తోనే అంగీకరించాను,'' అన్నాడు.\n\n''ఏమిటా సదుద్దేశం ?'' అని ప్రశ్నించాడు మంత్రి.\n\n''విశాఖదత్తమహారాజుగారి రాజ్యంలో, గురాలు కడిగేవాడు కూడా చక్కగా కవిత్వం చెప్పగలడని, నలుగురూ అనుకున్నప్పుడు, మహారాజుగారి కీర్తిప్రతిష్ఠలు ఇను మడింపవా?'' అని అడిగాడు చాంద్రాయణుడు.\n\nమంత్రి జవాబు చెప్పలేక, నిశ్చేష్టుడై చూస్తూ పూరుకున్నాడు.\n\nఆప్పుడు చాంద్రాయణుడు, ''మంత్రి గారికి కవులపట్ల గల చిన్నచూపుకు కారణం, నాకు తెలియదు. ఏదేశం గొప్పతనానికైనా. ఆదేశం పర్తక వ్యాపారాల్లో, వృత్తిపనుల్లో సాధించిన విజయంతో పాటు, కవుల ప్రతిభ కూడా కారణం అవుతుంది. శరీరకరణకు మనిషికి తిండి, బట్టా ఎంత అవసరమో, మనోల్లాసానికీ, ఆనందానికీ కవిత్వం కూడా అంతే అవసరం,'' అన్నాడు.\n\nఆ మాటలు విన్న మంత్రి ''చాంద్రాయణా! నువ్వు చిన్నవాడివైనా, నా కళ్ళు తెరిపించావు. నువ్వు కవిగా, మీ తాతగా రంతటి ప్రతిభావంతుడివి కాగలవని, నా నమ్మకం. ఈనాటి నుంచీ నేను, కవి సన్మానానికి వ్యతిరేకిని కాను,'' అన్నాడు.\n\nమంత్రి మంజునాథుడిలో వచ్చిన మార్పుకు చాంద్రాయణుడితోపాటు, రాజు కూడా చాలా సంతోషించాడు. ఆనాడే ఆయన చాంద్రాయణుణ్ణి ఘనంగా సత్కరించి, ఆస్థానకవిగా నియమించాడు.\n\nఉత్తరాహుయణం\n\nఅగస్త్యమహర్షి రాముడికి, సుకేశుడి\nకుమారులైన మాల్యవంతుడూ, మాలీ,\nసుమారీ, లంకలో నివాసం ఏర్పాటు\nచేసుకుని, తమ భార్యలతోనూ, పిల్లల\nతోనూ నిర్విచారంగా ఉంటూ, వరాలు\nపొందిన గర్వంతో ముల్లోకాలనూ కేభ\nపెట్టారని వివరంగా తెలిపి, ఇంకా ఇలా\nఅన్నాడు :\n\nరాకసులు పెట్టే యాతనలు భరించ\nలేక దేవతలూ, బుషులూ మహేశ్వరుడి\nవద్దకు వెళ్ళి, 'జగద్రక్కా! సుకేశుడి\nకొడుకులు బ్రహ్మనుంచి వరాలు పొంది\nపొగలెక్కి, స్వర్గం నుంచి దేవతలను\nతరిమేసి దాన్ని తాము ఆక్రమించు\nకున్నారు. మునుల ఆశమాలూ, ఇళ్ళూ\n\nశున్యం పెట్టేశారు. బ్రహ్మా, రుద్రుడూ,\nవిష్ణువు, ఇంద్రుడూ, యముడూ,\nవరుణుడూ, చంద్రుడూ, సూర్యుడూ\nఅందరూ తామేనని అమిత గర్వంతో చెప్పు\nకుంటున్నారు. ఏకణం చూసినా యుద్ధ\nసన్నద్దులై ఉండే ఆ రాకసుల నుంచి,\nమమ్మల్ని కాపాడు.'' అని భయపడుతూ\nవేడుకున్నారు.\n\nఅయితే మహేశుడు సుకేశుడి పట్ల\nపకపాతం కలవాడు. అందుచేత ఆయన\nదేవతల, బుషుల ప్రార్థన నంతా విని\nవారితో, 'దేవతలారా, మహర్షులారా !\nఆ రాకసులను చంపటం నాకు సాధ్యం\nకాదు. వారి చావు నా చేతిలో లేదు. నా\nమాట విని మీరు విష్ణువు వద్దకు వెళ్ళా"
        },
        {
            "title": "ఉత్తరరామాయణం",
            "page_start": 43,
            "author": "చందమామ బృందం",
            "pdf_page": 43,
            "content": "రంటే, ఆయన తప్పకుండా వాళ్ళను చంపగలడు,\" అన్నాడు.\n\nదేవతలు మొదలైనవారు మహేశ్వరు డికి జయం పలికి విష్ణుమూర్తివద్దకు వెళ్ళి. మహేశ్వరుడితో మొరపెట్టుకున్నట్టే మొరపెట్టుకుని, త్రికూటపర్వతం మీది లంకానగరంలో చేరిన రాకసులను చంపి, తమను కాపాడమనీ, తమకు వేరేదికుడు లేదనీ వేడుకున్నారు.\n\nవిష్ణుమూర్తివారికి అభయమిచ్చి, \"నేను సుకేశుణ్ణీ, అతని ముగ్గురు కొడుకులనూ ఎరుగుదును. వారి ప్రవర్తన చూస్తే నాకూ మంటగానే ఉన్నది. నేను వాళ్ళను సంహరిస్తాను. మీరు భయపడ\n\nకండి,\" అన్నాడు. ఈ మాటలు విని దేవతలు పరమానందభరితులై, విష్ణు మూర్తిని ప్రశంసించి తమ ఇళ్ళకు వెళ్ళి పోయారు.\n\nఈ సంగతి లంకలో తెలిసింది. మాల్య వంతుడు తన తమ్ములతో, \"దేవతలూ, బుషులూ చేరి మనను చంపించటానికి చూస్తున్నారు. వాళ్ళు మహేశ్వరుడి వద్దకు వెళ్ళి మనను చంపమని కాళ్ళా, వేళ్ళా పడ్డారట. ఆ పని తనకు సాధ్యం కాదనీ, విష్ణుమూర్తివద్దకు వెళ్లమనీ మహేశ్వరుడు సలహా ఇచ్చాడట. ఆ సలహా ప్రకారం వాళ్ళు విష్ణుమూర్తివద్దకు వెళ్ళి ఆయన కాళ్ళపైన పడ్డారట. ఆయన మన సందరినీ చంపుతానని వారికి అభయమిచ్చి పంపేశాడట. విష్ణుమూర్తి మనని చంపటానికి నిశ్చయించినట్టయితే మన మేం చెయ్యాలో ఆలోచించటం మంచిది. ఎందుకంటే, ఆయన హీరణ్యకశిపుడి లాటి అనేకమంది ప్రబల రాకసులను చంపి ఉన్నాడు. ఎన్నో వరాలు పొంది, యజ్ఞాలు చేసి, దివ్యాస్తాలు సంపాదించి, మాయలలో ఆరి తేరిన చాలామంది రాకసులాయనతో యుద్ధం చేసి చచ్చారు. ఈ సంగతి మనసులో ఉంచుకుని మన తకణ కర్తవ్యం నిర్ణయించుకోవాలి,\" అన్నాడు.\n\nదీనికి మాలీ, సుమారీ అన్నతో ఇలా\nచెప్పారు:\n\n\"మనం పండితులం; యజ్ఞాలూ,\nదానాలూ చేసినవాళ్ళం; మనకు ఆంతు\nలేని ఐశ్వర్యం ఉన్నది; అత్యంత\nబలవంతులైన శృతువులను జయించాం;\nవిష్ణుమూర్తి అయేది, రుద్రుడయేది,\nఇంద్రుడయేది మన ఎదట నిలబడలేడు.\nమనకే లో కాలన్నీ చణికి పోతాయి. విష్ణు\nమూర్తి మనని ద్వేషించటానికి కారణ\nమేమీ కనబడదు. ఈ దేవతలే ఆయనను\nరేపెట్టి ఉంటారు. అందుకు మనం సైన్యా\nలతో సహా బయలుదేరి వెళ్ళి ఆ దేవతల\nపని పట్టిద్దాం.\"\n\nఈ విధంగా ఆలోచించుకుని ఆ రాకస\nసహోదరులు యుద్ధ యత్నాలు చేసి,\nసైన్యసమేతులై స్వర్గంమీదికి బయలు\nదేరారు. లంకనుంచి వారివెంట రథాలూ,\nఏనుగులతో, గుర్రాలతో, ఒంటెలు మొద\nలైన వాటితో నడిచే వాహనాలూ, స్వర్గాన్ని\nముట్టడించబానికి కదిలాయి. అపారమైన\nఆ రాకస సేనకు నాయకుడు మాలి. ఇలా\nరాకసులు లంకను విడిచి బయలు\nదేరగానే లంక పాడుపడి నట్టయింది.\n\nరాకసులు యుద్ధానికి కదిలిన మాట\nతెలియగానే విష్ణుమూర్తి, ధగధగా మెరిసే\nకవచం ధరించి, బాణాలూ, విల్లూ,\n\nశంఖమూ, చక్రమూ, గదా, ఖడ్గమూ\nతీసుకుని, పీతాంబరంతో గరుడవాహన\nమెక్కి వచ్చి దేవసేనను చేరగానే\nఉభయ పకాలకూ యుద్ధం ప్రారంభ\nమయింది.\n\nవిష్ణుమూర్తి తస బాణాలతోనూ, చక్రం\nతోనూ అనేకమంది రాకసులను చంపాడు.\nకాని మాలి విష్ణుమూర్తి నెదుర్కొని, అతి\nదారుణమైన యుద్ధం చేసి, విష్ణుమూర్తి\nవాహనమైన గరుత్మంతుడి తలమీద\nబలంగా కొట్టి, యుద్ధరంగం నుంచి పారి\nపోయేటట్టు కూడా చేశాడు. అయితే\nచివరకు విష్ణుమూర్తి తస చక్రాయుధంతో\nమాలి తల తెగనరికాడు. మాలి చావటం\n\nచంపుతానని దేవతలకు మాట ఇచ్చాను.\nఆ మాట తప్పను, '' అన్నాడు విష్ణుమూర్తి.\n\nఇద్దరూ యుద్ధానికి తలపడ్డారు. మాల్యపంతుడు విష్ణుమూర్తిని, గరుత్మంతుణ్ణి కూడా చాలా పీడించాడు. ఆయితే గరుత్మంతుడు తన రెక్కలు విసిరి గాలి పుట్టించేసరికి, ఆ గాలి మాల్యపంతుణ్ణి ఆకాశంలోకి ఎగరగొట్టింది. అది చూసి సుమార్తి తన సైన్యంతో సహా లంకలోకి పారిపోయాడు. మాల్యపంతుడు ఎలాగో తన సేనను కలుసుకుని, పుట్టెడు పరా భవంతో లంకకు చేరుకున్నాడు.\n\nఅట్లు తరవాత విష్ణుమూర్తి లంకా వాసులైన రాకసులతో ఆనేక యుద్ధాలు చేసి, ఆనేకమంది రాకసీవులను చంపిన అనంతరం, చావగా మిగిలిన రాకసులు తమ భార్యలతోనూ, పిల్లలతోనూ, పరివారంతోనూ లంకను విడిచిపెట్టి పాతాళలోకానికి వెళ్ళి. ఆక్కడ నివాసం ఏర్పరుచుకుని, సుమార్తిని తమ అధిపతిగా చేసుకున్నారు. ఆ కాలంలో విష్ణుమూర్తి చేత చచ్చిన మాల్యపంతుడు మొదలైన రాకసులు రావణ కుంభకర్ణులకంటె బలవంతులు.\n\nరాకసులు లంకను విడిచి వెళ్ళి పోగానే వైశ్రపణుడు (కుబేరుడు) తిరిగి లంకలో నివసించ నారంభించాడు.\n\nచూసి సుమార్తీ, మాల్యపంతుడూ, తమ రాకసులాలతో సహా లంకలోకి పారిపోయారు. విష్ణుమూర్తి ఆ రాకసులను వెన్నాడి పధించసాగాడు.\n\nఅది చూసి మాల్యపంతుడు, ''నీవు క్రతియ ధర్మం కూడా పాటించకుండా పారిపోతున్న మమ్మల్ని వెంటాడి చంపు తున్నావే! అటువంటి వాడికి వీరస్వర్గం కూడా రాదుగద. నీకంతగా యుద్ధం చెయ్యాలని ఉంటే నాతో చెయ్యి.'' అంటూ విష్ణువుకు ఎదురుగా నిలబడ్డాడు.\n\n''మీరు యుద్ధరంగం నుంచి పారిపోవడమేగాదు, పాతాళలోకంలో దాక్కున్నా వెతికి చంపుతాను. మిమ్మల్ని\n\nకొంతకాలం గడిచింది. సుమార్టి ఒక\nనాడు కైకసి ఆనే తన కుమార్తెను వెంట\nబెట్టుకుని పాతాళలోకం నుంచి భూలో\nకంలో విహరించవచ్చాడు. వారు భూమి\nమీద తిరుగుతూ వుండగా, పుష్పకం\nఎక్కి తన తండ్రిని చూడటానికి వెళు\nతున్న కుబేరుడు వారికి కనిపించాడు.\n\nకుబేరుడి ఐశ్వర్యంతో తన దౌర్భాగ్య\nస్థితిని పోల్చుకుని సుమార్టి, '‘ఏం చేస్తే\nమేం వృద్ధిలోకి వస్తాం?'’ అని ఆలో\nచించుకుని, చివరకు ఒక ఆలోచన\nచేశాడు. అపర లక్ష్మీదేవి లాటి తన\nకుమార్తెతో అతను, '‘అమ్మా, నీకు పెళ్ళి\nయీడు వచ్చింది. నిన్ను పెళ్ళాడగోరేవారు\nచాలామంది వున్నారు. కాని నీవు ఒప్పు\nకోవని సంశయిస్తున్నాను. విశ్రవనుడి\nకొడుకైన కుబేరుడి మహావైభవం కళ్ళారా\nచూశావుగద. విశ్రవనుడు పుల స్త్య బ్రహ్మా\nకొడుకు, మహాముని. ఆయనను సేవించా\nవంటే నీకూడా ఇలాటి కొడుకులే\nకలుగుతారు.'' అన్నాడు.\n\nకైకసి తండ్రి మీది గౌరవం కొద్దీ\nబయలుదేరి, విశ్రవుడు తపస్సు చేసుకునే\nచోటికి వెళ్ళినిలబడింది. ఆ సమయానికి\nవిశ్రవుడు అగ్నిని అర్చిస్తున్నాడు. నిండు\nచంద్రుడి లాగా వెలిగిపొతున్న కైకసిని\nచూసి విశ్రవుడు, '‘నుందరీ, ఎవరి\n\nకుమార్తెవు ? ఎక్కడి నుంచి వచ్చావు ?\nఏం పని మీద వచ్చావు ? నిజం చెప్పు,'\nఅన్నాడు.\n\n: కైకసి చేతులు జోడించి, ‘‘మునీశ్వరా,\nమీరు తపశ్శక్తితో అంతా తెలుసుకోగలరు.\nనేను వా తండ్రి అజ్ఞపకారం వచ్చాను.\nనా పేరు కైకసి,'' అన్నది.\n\n'‘అవును, తెలిసింది. నా వల్ల కొడుకు\nలను కోరి వచ్చావు.'' అని విశ్రవు\nడామెను యధావిధిగా పెళ్ళాడి, '‘నీవు\nసంతానం కోరి వచ్చినది రాకీసఘడియ\nలలో. ఆ కారణంగా నీకు దారుణమైన\nమహా క్రూరులైన రాకీనులు కలుగు\nతారు.'' అన్నాడు.\n\n' 'మీ వంటి తపశ్శారికి అలాటి పిల్లలు పుట్టటమా ? నాకు అవసరం లేదు. మంచి పిల్లలను దయచేసి అనుగ్రహించండి,\" అన్నది కైకసి. ఆమె ఎంతో బతిమాలిన మీదట విశ్రవుడు, ''సరే, నీ చిన్న కొడుకు నీ వంశానికి తగి ఉంటాడులే,\" అన్నాడు.\n\nకొంతకాలం గడిచాక కైకసి ఒక పిల్ల వాణ్ణి కన్నది. వాడు చూడటానికి పరమ వికారంగా ఉన్నాడు—రాకసి రూపం, భయంకరాకారం, పది తలలు, పెద్ద కోరలు. కాటుక రంగు శరీరచ్ఛాయ, ఎర్రని పెదవులు, ఇరవై చేతులు, పెద్ద పెద్ద నోళ్ళు! అతనికి పది తల\n\nలుండటం చూసి, విశ్రవుడా కుర్రవాడికి దశగ్రివుడు (పది కంఠాలు గలవాడు) అని నామకరణం చేశాడు. అతనే రావణుడు.\n\nరావణుడి తరవాత పుట్టిన కుంభ కర్ణుడు, మహాబలుడు, ఏ జంతువుకూ లేనంత పెద్ద శరీరం గలవాడు. అతని అనంతరం వికృతమైన ముఖం గల భూర్పణఖ పుట్టింది. అందరికీ న్న ఆఖరుకు పుట్టిన వాడు విభీషణుడు. అతను సత్యగుణం గలవాడు.\n\nరావణ కుంభకర్ణులు అరణ్యాంలోనే పెరుగుతూ, తమ అసాధారణ బలంతో అక్కడి వారందరికీ దిగులు పుట్టించ సాగారు. కుంభకర్ణుడు, ఋమలను పట్టు కుని తినేస్తూ ఉండేవాడు. విభీషణుడు మాత్రం స్వాధ్యాయం చేస్తూ, నియమితా హారుడై, ధర్మమార్గం అవలంబించాడు.\n\nవారందరూ ఆశ్రమంలోనే ఉండగా, ఒకనాడు కుబేరుడు పుష్పకం పైన తన తండ్రిని చూడవచ్చాడు. కుబేరుడి తేజస్సూ, ఐశ్వర్యమూ చూసి అసూయ పడిన కైకసి తన పెద్ద కొడుకైన రావణుడితో, ''మీ అన్నాయిన కుబేరుడి వైభవం చూశావా ? ఆ తండ్రికి పుట్టిన వాడివే గదా, నీవు చూడు ఎలా గున్నావో! నీవు ఆ కుబేరుడితో సమానంగా ఉంటే\n\nనేను సంతోషిస్తాను రా నాయనా, అన్నది.\n\nఅమిత ప్రతాపశాలి అయిన రావణుడికి మాటలు రోషం తెప్పించాయి. అతను తన తల్లితో, 'అమ్మా, నేను నా సవతి అన్నతో సమానుణ్టో, అంతకు మించిన వాణ్టో ఆయి తీరుతాను. విచారించకు, 'అని ప్రతిజ్ఞ చేశాడు. అతను కుంభకర్ణుడితో కలిసి మహత్తరమైన పనులు చేయాలని సంకల్పించుకుని, తన తమ్ములతో సహా గోకర్ణాశ్రమానికి వెళ్ళి, అక్కడ అతి తీవ్రమైన తపస్సు చేశాడు. అతనితో కుంభకర్ణ విభిషణులు కూడా తపస్సు చేశారు.\n\nరావణుడు ని రాహారుడై పదివేల సంవత్సరాలు తపస్సు చేశాడు. అతను వెయి్య సంవత్సరాల కొక శిరస్సు చొప్పున నరికి అగ్ని గుండంలో వేశాడు. అతని పది తలలలో తొమిమ్మది అహుతి అయి, ఒక్కటి మిగిలింది. పదివేల సంవత్సరాలు ముగిసి, రావణుడు తనకు మిగిలిన ఒక్క తలనూ నరుకోబోతుండగా, బ్రహ్మ దిక్పాలకులను వెంటబెట్టుకుని వచ్చి, 'దశగ్రీవా, నీ తపస్సుకు మెచ్చాను. నీ కిష్టమైన వరం కోరుకో,' అన్నాడు.\n\nరావణుడు పరమానందంతో బ్రహ్మకు సాప్టాంగ నమస్కారం చేసి, 'తాతా,\n\nప్రాణులకు మరణభయాన్ని మించిన భయం మరొకటి లేదు కదా. నాకు ఎప్పటికీ చావు లేకుండా వరమియ్యి, 'అన్నాడు.\n\n'నాయనా, అలాటి వరమియ్యటం సాధ్యం కాదు, మరొక వరం కోరుకో,' అన్నాడు బ్రహ్మ.\n\n'ఇతర ప్రాణుల భయం నా కేమీ లేదుగాని, నాకు సుపర్ణులూ, నాగులూ, యథులూ, దైత్యులూ, దానవులూ, రాకే సులూ, దేవతలూ మొదలైన వారి పల్ల చావు లేకుండా వరమియ్యి. మనుష్యులు మొదలైన వాళ్ళు నాకు తృణప్రాయులే, 'అన్నాడు రావణుడు.\n\nరావణుడు కోరిన ట్టే బ్రహ్మ వరమిచ్చాడు; ఆ వరంతోబాటు రావణుడికి పది తలలూ ఉండేటట్టూ, అతనికి కోరిన రూపం సిద్ధించేటట్టూ వరమిచ్చాడు.\n\nతరవాత బ్రహ్మ విభీషణుణ్ణి కూడా వరం కోరుకోమన్నాడు. తన మనసు ధర్మం తప్పకుండానూ, తలచినప్పుడు తనకు బ్రహ్మాస్ర్థం స్ఫురించేటట్టూ విభీషణుడు వరం కోరాడు. బ్రహ్మ అతనికి కోరిన వరమిస్తూ, చావు లేకుండా కూడా వరమిచ్చాడు.\n\nతరవాత వరం పుచ్చుకునే వంతు కుంభకర్ణుడిది. దేవతలు బ్రహ్మతో, “దేవా, కుంభకర్ణుడికి వరమియ్యవద్దు. నందనవనంలో విహరిస్తున్న అప్పర స్త్రీలను ఏడుగురిని తినేశాడు. దేవేంద్రుడి అనుచరులను పదిమందిని తినేశాడు. ఎంతమంది ఋములనూ, మునులనూ తిన్నాడో లెక్కే లేదు. వరాలు పొంద కుండానే వీడిలా ఉంటే, వరాలు పొంది ఎలా తయారవుతాడో!” అన్నారు.\n\nఈ మాటలు విని బ్రహ్మ సరస్వతిని స్మరించి, అక్కడికి రప్పించి, కుంభ కర్ణుడి వాక్స్టానాన్ని వశపరుచుకోమని చెప్పాడు. తరవాత ఆయన కుంభకర్ణుణ్ణి చూసి, “నీ కిష్టమైన వరం కోరు,” అన్నాడు.\n\nసరస్వతి ప్రభావం చేత కుంభకర్ణుడు, “నాకు సంవత్సరాల తరబడి నిద్ర పోయేటట్టు వరమియ్య.” అన్నాడు. తథాస్తు అని చెప్పి బ్రహ్మ అదృశ్య డయాడు.\n\nకుంభకర్ణుడి వాక్కునుంచి సరస్వతి కూడా దిగిపోయింది.\n\nవెంటనే కుంభకర్ణుడికి స్పృహ వచ్చినట్టయింది. “ఛి, ఛి! ఏమిటిలాటి వరం కోరాను? దేవత లేదో మాయ పన్ని నన్ను మోసగించారు,” అని ఎంతో చింతించాడు.\n\nరావణ కుంభకర్ణ విభీషణులు ఈ విధంగా బ్రహ్మవల్ల వరాలు పొంది, శ్లేష్మాతక వనానికి వెళ్ళి, అక్కడ నివసించసాగారు."
        },
        {
            "title": "వరనిర్ణయం",
            "page_start": 51,
            "author": "డా॥ తాటిచెర్ల గురురామప్రసాద్",
            "pdf_page": 50,
            "content": "# వరనిర్ణయం\n\nచలమయ్య అనే మధ్యతరగతి ఆసామీ, పెళ్ళిడుకొచ్చిన కూతురి వివాహ ప్రయత్నాలు చేస్తూ, ఎవరో చెప్పగా వీరవరం, రామవరం అనే గ్రామాలకు వెళ్ళాడు.\n\nఅయన ఆక్కడి నుంచి తిరిగి వచ్చి కూతురిని, “అమ్మా, వీరవరం కుర్రవాడు బాగానే వున్నాడు. కాని, ఆతడి బంధువర్గం చెడ్డటనీ, స్నేహబ్బందం మంచిదనీ తెలిసింది. ఇక, రామవరం కుర్రవాడి సంగతి అతడి బంధువులంతా మంచివాళ్ళే కాని, అతడి స్నేహతులు మాత్రం, అల్లరి చిల్లరి వెధవలు. వీళ్ళద్దరిలో, సువ్వు ఎవరిని చేసుకుంటావు?” అని అడిగాడు.\n\n“వీరవరంసంబంధం భాయంచెయ్యి, నాన్నా,” అన్నది కూతురు విషాద్ధతం తడుముకోకుండా.\n\n“ఆ రామవరం కాక, ఈ వీరవరంసంబంధం భాయం చెయ్యామని, ఎందుకంటున్నావు?” అన్నాడు చలమయ్య.\n\n“నాన్నా, బంధువుల్చి దేవుడు నిర్ణయిస్తాడు. కాని, స్నేహతుల్చి ఎంచుకునే అవకాశం మన చేతుల్లోనే వున్నది. ఒకడిగి వున్న మిత్రుల్చిబట్టి, వాడి ప్యటిత్వం ఎలాంటిదో ఇట్టే చెప్పవచ్చు,” అన్నది కూతురు సవ్వుతూ.\n\n—దా॥ తాటిచెర్ల గురురామప్రసాద్\n\nఛంద్రాయపాలెంలో వుండే ధర్మన్నకు, ఒక గుర్రపుబండి వుండేది. దాపులనున్న పట్టణానికి వెళ్ళవలసిన పని వున్న గ్రామస్థులకు, అతడు బండిని బాడుగకు కట్టేవాడు.\n\nఒకనాడు ధర్మన్న ప్రయాణీకులను పట్టణంలో దించి, తిరిగి గ్రామానికి బయలుదేరాడు. అప్పుడు షావుకారు రంగయ్యుకనిపించి, ''ధర్మన్నా, ప్రయాణం మన గ్రామానికేనా ?'' అని అడిగాడు.\n\nఅవునన్నాడు ధర్మన్న. రంగయ్య సంతోషంగా, చేతిలో వున్న సంచీని ముందు బండిలో పెట్టి, తర్వాత తాను ఎక్కికూర్చుంటూ, ''ఇక్కడ రావలసిన బాకీలు వసూలయేసరికి, సాయంకాలం ఆయిపోయింది. ఎక్కడైనా బాడుగబండి దొరుకుతుందేమో అని వెతుకుతూంటే, నువ్వు కనిపించావు.'' అన్నాడు.\n\nధర్మన్నతెలివి\n\nబండి కదిలి కొద్ది దూరం వెళ్ళేసరికి, ఊరి పచారీకొట్టు చిదంబరం శెట్టి బండిని ఆపాడు.\n\n''సమయానికి కంటబడ్డావు, ధర్మన్నా! సరుకులు కొని బండికోసం చూస్తున్నాను,'' అని చిదంబరం శెట్టి, నాలుగు గోతాం మూటలను బండిలో వేసి, రొండిన వున్న సంచీని తడుముకుంటూ బండి ఎకాక్కడు.\n\nగుర్రపుబండి పట్టణ పాలి మేరలు దాటేసరికి, మరి ఇద్దరు బండిని ఆపి, ఎక్కికూర్చున్నారు. ఆ ఇద్దరూ చంద్రాయపాలెం వాళ్ళే. ఒకరు, ఆ ఊరి బడిపంతులు రామాచారి. ఆయన బట్టల దుకాణంలో ప్రాతబాకీ చెల్లించడానికి వెళ్ళి, తీసుకుపోయిన డబ్బు చాలక పోతే, ఎవరో ఎరిగినవాళ్ళ దగ్గిర ఆప్పు చేసి, బాకీ చెల్లించి, ఇంటికి తిరిగి వస్తున్నాడట."
        },
        {
            "title": "ధర్మన్న తెలివి",
            "page_start": 52,
            "author": "కొనే నాగ వెంకటఆంజనేయులు",
            "pdf_page": 52,
            "content": "రెండోవాడు ప్రయాణికు కూలీ రాజనున్న.\nవాడు పట్టణంలోని ఒక దుకాణంలో, ఏదో\nవస్తువు కుదువబెట్టి, ఇంచి ఆవసతిలుకు\nగాను వందవరహాలు తీసుకుని, గ్రామానికి\nతిరిగి వస్తున్నాడు.\n\nఒకరికి నలుగురు తోడవడంతో,\nప్రయాణం ఎంతో ఉల్లాసంగా సాగింది.\nసూర్యాస్తమయవేళ గుర్రపుబండి గ్రామం\nచేరగానే, నలుగురూ బండి దిగి,\nసంతోషంగా ధర్మస్నకు చేరవలసిన\nబాడుగ డబ్బు లిచ్చి. ఎవరిదారినవాళ్ళు\nవెళ్ళిపోయారు.\n\nఆ మర్నాటి ఉదయం వేళ పట్టణం\nబయలు దేరడానికి, ధర్మస్న బండిని\nగురానికి పూస్సుతుండగా, బండిలో\n\nతళ్లతళమెరుస్తూ కొన్ని వరహాలు అతనికి\nకనిపించినై. అతడు ఆ శ్చర్యపోయి,\nవాటిని ఎంచి చూశాడు. మొత్తం ఎనథి\nవరహాలని లెక్క తేలింది.\n\nఆ వరహాలు క్రితం దినం తన బండి\nఎక్కిన నలుగురిలో, ఒకరివైపుంటవని,\nధర్మస్న ఊహించాడు. నీతిమంతుడైన\nఅతను, ఆ డబ్బును తిరిగి సొంతదారుకు\nఇవ్వాలని నిశ్చయించుకు న్నాడు.\nఅయితే, ఆ వరహాలు ఎవరివో తెలుసు\nకోవడం ఎట్లా? వెళ్ళి అడిగితే, ప్రతి\nఒక్కరూ నావే అనవచ్చు.\n\nఏం చేయడమా అని తీవ్రంగా ఆలో\nచించసాగాడు ధర్మస్న. అలా ఆ రోజు\nగడిచి పోయింది. మర్నాటి ఉదయం, ఆ\n\nవరహాలను చిన్న మూటగా కట్టి, అతడు తిన్నగా పావుకారు రంగయ్య ఇంటికి వెళ్ళాడు.\n\nరంగయ్య ఇంటి అరుగు మీద కూర్చుని వున్నాడు. ధర్మన్న ఆయన దగ్గిరకు పోయి నమస్కరించి, '‘అయ్యా, నా బండిలో నిన్న కొన్ని వరహాలు దొరికినై. అన్ని కలిపి మూటగా కట్టాను. అవి తమవే అయివుంటవని, నా అనుమానం!' అంటూ డబ్బు మూటను ఆయనకు అందించాడు.\n\nరంగయ్య మూట అందుకుని, అరుగు మీదే వుంచి, తాను లోపలికిపోయి పావు గంటలో తిరిగి వచ్చి, '‘అవును, ఈ\n\nడబ్బు నాదే ధర్మన్నా. ఎనభైవరహాలే కదా?' అని అడిగాడు.\n\n‘‘అవును, బాబూ! ని క్కచ్చిగా ఎనభై!'' అన్నాడు ధర్మన్న.\n\nఅప్పుడు పావుకారు రంగయ్య డబ్బు మూట తీసుకుని, '‘ఆ రోజు, నీ బండి ఎక్కినప్పుడు, నా చేతిలో బాకీ వసూళ్ళ డబ్బున్న సంచీ వున్నది, గదా! అది, ఒక మూల బాగా పిగిలిపోయింది. ఆ సంగతి, నేను అసలు గమనించలేదు. అది సరేకాని, ధర్మన్నా, ఆ డబ్బు, నాదే అని నువ్వెలా ఊహించావు?' అని ప్రశ్నించాడు.\n\nధర్మన్న చిన్నగా నవ్వి, '‘ఆ డబ్బు నిన్న ఉదయమే, నాకు బండిలో కనిపించింది. అందువల్ల, ఆ డబ్బు అంతకు ముందు సాయంకాలం పట్టణంలో, నా బండి ఎక్కిన, మీ నలుగురిలో ఒకరిదై వుంటుందని ఊహించాను. ఆ డబ్బు చిదంబరం శెట్టిగారిదై వుండేందుకు ఎంత మాత్రం అవకాశం లేదు. ఎందుకంటే, ఆయన డబ్బు విషయంలో ఎంత జాగ్రత్త పరుడో, మన అందరికీ బాగా తెలిసిన సంగతే! అంతే కాక, బండిలో వున్నంత సేపూ, ఆయన రొండిన వున్న డబ్బు మూటను, ఆదే పనిగా తడుముకుంటూ నే వున్నాడు,' 'అన్నాడు.\n\n\"అవుతు, అది నేనూ గమనించాను,\" అన్నాడు షాపుకారు రంగయ్య చెన్నగా సవ్వుతూ.\n\n\"ఇక ఆ ఎనభై వరహాల డబ్బు, వ్యవసాయకూరీ రాజనున్ది కూడా అయేందుకు ఏ మాత్రం వీలులేదు. ఎందుకంటే అతను ఏదో వస్తువు కుదువ పెట్టి తెచ్చిందే వందవరహాలు. ఒకవేళ, అందులో కొంత పోవడం అంటూ జరిగితే — ఇంటికి వెళ్ళగానే డబ్బు లెక్క చూసుకుని వుంటాడు గనక, తప్పక నా దగ్గిరకు వెంటనే పరిగెత్తుకు వచ్చేవాడు,\" అన్నాడు ధర్మన్న.\n\n\"నిజం! సంగతి సందర్భాలు బాగా తర్కించావు,\" అన్నాడు షాపుకారు రంగయ్య.\n\n\"పోతే, బడిపంతులు రామా చారి గారున్నారు. ఆయన బట్టల దుకాణం బాకీ చెల్లు వేయడానికి వెళ్ళి, డబ్బు చాలక, పట్టణంలో మరెవరో ఎరిగిన వారి దగ్గిర చేబదులు తీసుకున్నాడు.\n\nఆలాంటాయన దగ్గిర ఎనభైవరహా లెలా వుంటాయి? ఇక మిగిలింది మీరు! పట్టణంలో లెక్కలు వేసి ఇవ్వవలసిన వాళ్ళ నుంచి లెక్కించి తీసుకున్న డబ్బును. ఇంటికి వచ్చాక మరొకసారి లెక్కపెట్టు కోవలసిన ఆవసరం, మీకుండదు. అందువల్ల, ఆ ఎనభై వరహాలూ మీవే ఆను కున్నాను. పైగా, మీరు నన్ను చూడగానే ఆ మొత్తమెంతో అడక్కుండా, లోపలికిపోయి లెక్క సరిచూసుకున్న తరవాతే, బయిటికి వచ్చి నన్ను ఎనభై వరహాలు గదా, ఆని అడిగారు. ఇక, ఆ డబ్బు, మీదే ఆన్ర డంలో సందేహ మేమున్నది!\" అన్నాడు ధర్మన్న చెన్నగా నవ్వుతూ.\n\nధర్మన్న ఆలోచనాశక్తి, నిజాయితీ చూసి ఎంతగానో సంతోషించిన రంగయ్య, అతడికి, ఆ ఎనభైవరహాల మూటా తిరిగియిస్తూ, \"వద్దనక, తీసుకో ధర్మన్నా! ఇది, మనస్ఫూర్తిగా నేనిస్తున్న బహుమానం,\" అన్నాడు.\n\nజూనర్లు పెద్దత\n\nఒక గ్రామంలో ఇద్దరు అన్నదమ్ములు ఉండేవారు. అన్న భాగ్యవంతుడు. తమ్ముడు దరిద్రుడు.\n\nఒక ఏడు అన్న పాలాలలో కోతలు పూర్తి అయాయి. ఆ పాలాలలో తమ్ముడు కాపలా కాస్తున్నాడు. అతను ఒక కుప్ప పక్కన కూర్చుని తన దీనస్థితిని గురించి ఆలోచిస్తూ ఉండగా, ఎక్కడి నుంచో ఒక స్త్రీ తెల్లబట్టలు కట్టుకుని, పాలమంతా తిరుగుతూ, రాలిన కంకులను ఏరి గడ్డికి అంటిస్తూ అతనికి కనిపించింది.\n\nఆమె సమీపంగా రాగానే, తమ్ముడు లేచి వెళ్ళి, ఆమె చెయ్యి పట్టుకుని, ‘‘ఎవరమ్మా నుపూ ? ఇక్కడ నీకేంపని ?’’ అని అడిగాడు.\n\n‘‘నేను నీ అన్న భాగ్యదేవతను. రాలి పోయిన కంకులు వ్యధా పోకుండా గడ్డికి అంటిస్తున్నాను,’’ అన్నదామె.\n\n‘‘అలాగా ? అయితే మరి నా భాగ్య దేవత ఎక్కడ ఉన్నది ?’’ అని తమ్ముడు ఆమెను అడిగాడు.\n\n‘‘ఆ కనిపించే దక్షిణపు కొండల అవతల ఉన్నది,’’ అంటూ ఆమె అదృశ్యమైంది.\n\nవెంటనే తమ్ముడు తన భాగ్యదేవత కోసం వెతుక్కుంటూ, వెళ్ళటానికి నిశ్చయించుకున్నాడు. అతను తన గుడిసెకు వెళ్ళి, తనకున్న కొద్దిపాటి ఆస్తిని మూట గట్టుకుని బయలుదేరబోయాడు.\n\nఅంతలో పొయ్యి వెనక నుంచి దరిద్ర దేవత లేచి అతని వద్దకు వచ్చి, పెద్ద పెట్టున శోకాలు పెట్టి ఏడుస్తూ, ‘‘నన్ని క్కడ పదిలిపెట్టి పోతావా ? నన్ను కూడా నీ వెంట తీసుకు వెళ్ళు.’’ అన్నది.\n\nచాలా దూరం వెళ్ళాలనీ, ఆమె అసలే అర్ఘకురాలనీ, నడవలేదనీ తమ్ముడు"
        },
        {
            "title": "ఔశ్రీ దేవత",
            "page_start": 56,
            "author": "చందమామ బృందం",
            "pdf_page": 56,
            "content": "చెప్పి చూశాడు గాని, లాభం లేక పోయింది.\n\nచివరకు అతను, ''సరే, అలాగే తీసుకుపోతాను. ఈ సీసాలో ప్రవేశించు, నా వస్తువులతోపాటు నిన్ను కూడా పట్టుకు పోతాను,'' అన్నాడు.\n\nదరిద్రదేవత చిన్న దైపోయి సీసాలో ప్రవేశించింది. తమ్ముడు ఆ సీసాకు గట్టిగా బిరడా బిగించి, ఇంటి నుంచి బయలు దేరాడు. దారిలో అతనికి ఒకచోట ఊది తగిలింది. దరిద్రదేవత ఉన్న సీసాను అతను ఆ ఊదిలో లోతుగా కూరి, దరిద్ర దేవతను పదిలించుకుని, ప్రయాణం సాగించాడు.\n\nఅతను దక్షిణవు కొండలను దాటి ఒక పట్టణం చేరుకున్నాడు. అక్కడ ఒక పెద్ద మనిషి తమ్ముడికి పని ఇవ్వటానికి ఒప్పుకున్నాడు.\n\n\"నాకు నేలమాళిగ ఒకటి తవ్వి పెట్టాలి. నీకు నేను జీతం ఏమీ ఇయ్యను. కాని తవ్వేటప్పుడు నీకు ఏ నిధి నిష్ఠేపాలు దెరి కినా అవి నీచే,\"అన్నాడు ఆ పెద్దమనిషి.\n\nతమ్ముడు అందుకు ఒప్పుకుని నేల మాళిగ తవ్వనారంభించాడు. ఒక గంట సేపైనా తవ్వాడో లేదో అతనికి కొంత బంగారం దొరికింది. పెద్దమనిషి ఆ బంగారం తనదే అని చెప్పినప్పటికీ,\n\nతమ్ముడు అందులో సగం ఆ పెద్దమనిషికి ఇచ్చేశాడు.\n\nఇంకా తప్పుతూపోగా, నేల అడుగున ఒక కొట్టం లాటిది బయటపడింది. దానిలో బంగారు నాణాలూ, మణులూ కుప్పలు పోసి ఉన్నాయి. వాటితోబాటు ఒక పెద్ద పెట్టె కూడా ఉన్నది. అందులో నుంచి ఎవరో, ''పెట్టె తెరు! పెట్టె తెరు!'' అని అరవటం అతనికి వినిపించింది.\n\nతమ్ముడు పెట్టె మూత పైకెత్తాడు. అందులో నుంచి ఒక స్త్రీ పైకి వచ్చింది. ఆమె కూడా తెల్లబట్టలు ధరించి ఉన్నది.\n\n''నువు ఎవరు?'' అని తమ్ముడు ఆమెను అడిగాడు.\n\n''నేను నీ భాగ్యదేవతను. నాకోసమే కద నువు వెతుకుతున్నావు ? ఇక నుంచి నేను నిన్నూ. నీ కుటుంబాన్నీ వదల కుండా కనిపెట్టుకుని ఉంటాను.'' అన్నది ఆమె. వెంటనే ఆమె ఆదృశ్యమయింది.\n\nనేల అడుగున దొరికిన నిధిని తమ్ముడు పెద్దమనిషికి చూపించి, అతడితో సమంగా పంచుకున్నాడు.\n\nఇప్పుడు తమ్ముడు కోటీశ్వరుడైనాడు. కాని అతను తాను పూర్వం అనుభవించిన దారిద్ర్యాన్ని మరిచిపోక, తన గ్రామానికి తిరిగి వచ్చినాక, కనిపించిన దరిద్రుల కందరికీ సహాయపడుతూ రాసాగాడు.\n\nఒకనాడు అన్నదమ్ము లిద్దరూ వీధిలో కలుసుకున్నారు. తమ్ముడు అన్నను తన ఇంటికి తీసుకు వచ్చి, జరిగినదంతా చెప్పాడు. అతను తన అన్నను చాలా రోజులు తన ఇంటనే ఉంచుకుని విందులు కుడిపి, వెళ్ళిపోయేటప్పుడు అతనికీ, అతని భార్యకూ, పిల్లలకూ విలువ గల కానుకలు ఇచ్చి పంపేశాడు.\n\nతమ్ముడి ఐశ్వర్యం చూసి అన్న సహించలేక అసూయపడ్డాడు. దరిద్రదేవ తను తిరిగి తమ్ముడి మీదికి పంపకం చెయ్యాలని అతనికి దుర్పుద్ది పుట్టింది.\n\nఅన్న తన తమ్ముడు చెప్పిన ఊచి వద్దకు వెళ్ళి, తమ్ముడు పాతి పెట్టిన సీసాను పైకి తీసి. బిరడా తెరిచాడు.\n\nమరుక్కణమే సీసా నుంచి దరిద్రదేవత పైకివచ్చి, అన్నను వాటేసుకుని, ''నాకు ఈ మేలు చేసినందుకు నిన్ను ఎన్నటికి విడిచి పెట్టను. బతికి ఉన్నంత కాలమూ నీ వెంటనే ఉంటాను,'' అన్నది.\n\nఅన్న ఆమెను తిరిగి పాతి పెట్టాలని చూశాడు. నదిలో ముంచుదా మను కున్నాడు. కాని అతని ప్రయత్నాలేవీ కొనసాగలేదు. దారిలో అతన్ని దొంగలు దోచి, తమ్ముడిచ్చిన కానుకలు కాజేశారు. అతను ఇంటికి చేరేసరికి అతని ఇల్లూ, గాదెలూ, వాములూ తగల బడిపోయు ఉన్నాయి. అతని పాలాలలో పంట వరద వచ్చి కొట్టుకుపోయింది.\n\nపాపడిపడ్డుప్రస్తుకం\n\nమాంచాలవరం అనే గ్రామంలో పాపడు అని ఒక తోటకాపు ఉండేవాడు. పాపడు ఏపైన కూరలు పెంచటంలో ఎంతో ప్రవీణుడు. వాడు తనకున్న కొద్దిపాటి భూమిలోనే చక్కగా ఎరువులు తోలి, మడులు వేసి, కాయగూరలు పండించి వాటిని మంచి ధరకు అమ్మి, వచ్చిన డబ్బుతో తృప్తిపడి కాలకేపం చేస్తూండే వాడు. తాను పెంచే కాయగూరల మీద వాడి కెంత ప్రేమంటే, తనకు నచ్చిన పెద్ద పెద్ద గుమ్మడికాయలు మొదలైన వాటికి వాడు ముద్దుపేర్లు కూడా పెట్టుకునేవాడు.\n\nఆ గ్రామంలోనే గవరన్న అని మరొక తోటకాపు ఉండేవాడు. పాపడి పాలం కంటె గవరన్న పాలం పెద్దది కూడాను. ఆయినా గవరన్నకు ఎంతసేపూ డబ్బు సంపాదించాలన్న దుగ్ధే తప్ప, కూరలు\n\nపెంచటంలో కొంచెమైనా తెలివితేటలు గాని, ఓపిక గాని లేదు. అందువల్ల పాపడి కూరలకు వచ్చే ధర గవరన్నకు ఏనాడూ పలికేది కాదు.\n\n\"నువు కాస్త చదువుకున్నవాడివి. ఆ పాపస్నకు ఏ చదువు లేదు. కాని నువు వాడితో సమంగా కాయలు పండించ లేవు!\" అని గవరన్నను అందరూ ఎద్దేవా చేసేవారు.\n\nఒక ఏడు పాపడు అత్యధ్భతమైన మంచి గుమ్మడికాయలు పండించాడు. అంత పెద్ద గుమ్మళ్ళను ఎవరూ ఎన్నడూ చూసి ఉండలేదు. వాటిని చూసిన పాపడి ఆనందానికి మేర లేదు. ఎంతో ప్రేమతో, వాడాకాయలకు 'ఐరావతం,' 'పానకం బిందె,' 'మహలక్కి,' 'పెద్దక్క,' 'బంగారం,' అని రకరకాలుగా 'పేర్లు పెట్టుకున్నాడు. ఆ యేడు ఇటువంటి"
        },
        {
            "title": "పాపడి పద్దుపుస్తకం",
            "page_start": 59,
            "author": "చందమామ బృందం",
            "pdf_page": 59,
            "content": "పెద్ద కాయలు నలభై దాకా పాపడి పాదు లకు కాసాయి.\n\nరేపు సంత అనగా పాపడు తన తోటకు వెళ్ళి, ఏయే గుమ్మడికాయలను కోసి తీసుకుపోవాలో గుర్తు పెట్టుకుని, తెల్లవారు తూనే బండితోసహా రాపటానికి నిర్ణయించు కుని ఇంటికి వెళ్ళాడు. ఆ రాత్రి పాపడికి నిద్ర పట్టలేదు. ఆ కాయలను తన చేతి మీదుగా సంతలో అమ్మటమంటే, అను రాగంతో కనిపెంచిన కూతుళ్ళను అత్త వారిళ్లకు పంపటమే అనిపించింది వాడికి.\n\nమర్నాడు తెల్లవారుతూనే లేచి బండి కట్టుకుని పాపడు తోటకు వెళ్ళాడు. గుమ్మడి పాదుల మధ్యకు వెళ్ళేటప్పటికి పాపడి గుండె గుబుక్కుమన్నది. పెద్ద\n\nగుమ్మడికాయ లన్నిటినీ ఎవరో కోసుకు పోయారు! పాపడికి మతి పోయినట్టయింది. విచ్చివాడల్లే పాపుల మధ్యచాలా సేపు తిరిగాడు. తన గుమ్మడి కాయలను కాజేసిన వాళ్ళను తిట్టుకున్నాడు.\n\nఅంతలో పాపడికొక ఆలోచనవచ్చింది. ఒకటి, రెండూ కాదు — నలభై గుమ్మడి కాయలు! ఎక్కడికి పోగలవు? పోతే సంతకే పోవాలి. వాటిని తను ఎక్కడున్నా గుర్తు పట్టగలడు!\n\nవెంటనే పాపడు బండీ ఎక్కి, సంతకు బయలుదేరాడు. ఒక గంటలో అక్కడికి చేరి కాయగూరల దుకాణాలన్నీ చూడ సాగాడు. ఒక దుకాణంలో వాడికి తన\n\nగుమ్మడికాయలన్నీ ఒక్క కుప్పలో కని పించాయి. పాపడు చప్పున దుకాణం వాడి దగ్గిరికి పోయి, ''ఇదేం పని? బొంగ పని! నా గుమ్మళ్లు దొంగతనంగా కాజేసి ని కోట్లో అమ్మకానికి పెడతావా?'' అన్నాడు కోపంగా.\n\nఆ మాటలకు దుకాణం వాడు నిర్ఘాంత పోయి, ''ఇవి నేను దొంగతనం చెయ్య లేదు. మీ వూరి గవరన్న ఈ పూటే ని కివి అమ్మి పది రూపాయలు పట్టు తెళ్ళాడు,'' అన్నాడు.\n\n''గవరన్న ఇంకా తిరిగి పోలేదు. అవతల ఇంకో అంగడిలో ఉన్నాడు,'' అని పక్కను న్నువాళ్ళేవరో పాపడికి చెప్పోరు.\n\nపాపడు వెంటనే సంతలో ఉండే అధికారి దగ్గిరికి వెళ్ళి, గవరన్న తన గుమ్మడికాయలు తెచ్చి సంతలో అమ్మేశాడని ఫిర్యాదు చేశాడు. గవరన్నను నలుగురూ కలిసి దుకాణానికి తెచ్చారు.\n\n''ఈ గుమ్మడికాయలు నీవేనని నీకెట్లా తెలుసు?'' అని అధికారి పాపడి నడిగాడు.\n\n''నాకు తెలీకపోవటమేమిటి? నే పెంచినవేగా? ఇదుగో మహాలక్ష్మి! ఇదుగో ఐరావతం!'' అంటూ ఒక్కొక్క కాయనే పాపడు చూపసాగాడు.\n\nచుట్టూ చేరినవాళ్ళంతా పాపడి అమాయకత్వానికి నవ్వారు. అధికారికూడా నవ్వుతూ, ''అది కాదోయే, ఈ కాయలను నువు గుర్తించటం కాదు, ఇవి\n\nనివేదని ఇతరులు గుర్తించే సాక్ష్యం\nఏదన్నా ఉండాలి,\" అన్నాడు.\n\nపాపడికి ఏమీ పాలుపోలేదు.\n\nఅధికారి గవరన్న కేసితిరిగి,\n\"ఏమోయ్, ఈ గుమ్మడికాయలు నువు\nదొంగిలించావని పాపన్న అంటున్నాడే?\nఏమంటాపు?\" అని అడిగాడు.\n\n\"వాడు అమాయకుడు లెండి. నేను\nపండించే కూరల లెక్కలూ, వాటి\nఅమ్మకం లెక్కలూ వివరంగా రాసిన\nపద్దుల పుస్తకం ఇంటి దగ్గిర ఉన్నది.\nకావలిస్తే ఇప్పుడు పోయి తీసుకు\nరాగలను,\" అని గవరన్న చెప్పాడు.\n\nఈ మాట వినగానే పాపడు, 'ఆయ్యా,\nఇవి నా కాయలే అని చూపటానికి నా\nదగ్గిరా గొప్ప పద్దుపుస్తకం ఉంది. నేనూ\nతెస్తా!' అన్నాడు.\n\nఈ మాట విని గవరన్న విరగబడి\nనవ్వాడు.\n\nఅధికారి భటులను వెంట యిచ్చి\nఇద్దరినీ వాళ్ళ గ్రామానికి పంపాడు.\n\nకొంతసేపటికి ఇద్దరూ తిరిగి వచ్చారు.\nగవరన్న తన పద్దుపుస్తకం తెచ్చాడు.\nపాపడు తన పైబట్ట కొంగున ఏవో మూట\nకట్టి తెచ్చాడు.\n\nగవరన్న పద్దుపుస్తకంలో తాను ఆ\nరోజే నలభై గుమ్మడికాయలు తన తోట\nనుంచి కోసి సంతకు పట్టుకెళ్ళినట్టు\nపద్దున్నది.\n\n\"నీ పద్దు మాటేమిటి?\" అని అధి\nకారి పాపడి నడిగాడు.\n\nపాపడు మూట విప్పి నలభై గుమ్మడి\nతొడిమలు తీసి, \"ఆయ్యా, ఇదుగో నా\nపద్దు!\" అన్నాడు. వాడు ఒక్కొక్క\nతొడిమే తీసి, ఒక్కొక్కగుమ్మడికాయకు\nతగిలించి, అన్ని తొడిమలూ అన్ని కాయ\nలకూ ఎంత బాగా అతికాయో చూపాడు.\n\nవెంటనే అధికారి గవరన్నచేత పాపడికి\nగుమ్మడికాయల డబ్బు ఇప్పించేశాడు.\nఆనాటి నుంచీ, వాళ్ళ గ్రామంలో\nగవరన్నను అందరూ, 'గుమ్మడికాయల\nదొంగ,' అని పిలవసాగారు.\n\nపక్కులు-జంతువులు:\n\nశ్రీహృదయింతి\n\nఒక్క రాత్రిలో 70 గణాల పొడవు సొడంగం శ్రీహృదయింతి అడవి ఎలుకకు ఉన్నది।\n\nఅతి నిదానంగా\nపూచే మొక్క\n\nశ్రీహృదయింతి కెల్లా అతి నిదానంగా పూచే పూయారాయ్ మోండీ అనే అరుదయిన మొక్క టోర్వియాలో ఉన్నది. ఎనిమిదథుగుల అర్డు కొలతలో 35 అరుగుల ఎత్తు ఎదిగే ఈ మొక్క నూటయానై సంవత్సరాం తరవాత పూస్తుంది. ఆ తరవాత చచ్చిపోతుంది.\n\nఎగిరే పాము\n\nఆసియాలో కనిపించే ఎగిరే పాము—చుట్టగా చుట్టుకు పోయి. ఒక్క ఉపులో గాలిలోకి ఎగిరి, ఒక్క సారికి మీటరు దూరం దాటగలదు!\n\nమళ్ళీ మళ్ళీ తిరిగి చూస్తారు జనం\nసూపర్ రిన్ తో తళతళలాడే\nఆ తెల్లదనం\n\nసూపర్ రిన్ తో తళతళలాడే తెలుపు\n\nమరే ఇతర దిటర్టంట్ లిళ్ళ లేదా బార్ కంపె తెలుపు\n\nహిందూ ఫ్రాన్ లీఫర్ బారి విశిష్ట ఉళ్ళతి\n\nఫోటో వ్యాఖ్యల పోటీ : : బహుమానం రు. 50 లు\nఈ ఫోటోల వ్యాఖ్యలు 1986 నవంబర్ నెల సంచికల్ ప్రకటింపబడును.\n\nDevidas Kasbekar\n\nV. Rajamani\n\n★ పై ఫొటోలకు నరియైన వ్యాఖ్యలు ఒక్కమాటల్ గానీ, చిన్న వాక్యంలోగానీ కావాలి. (రెండు వ్యాఖ్యలకూ సంబంధం ఉండాలి.) ★ సెప్టెంబర్ నెల 15 వ తేదీలోగా వ్యాఖ్యలు మాకు చేరాలి. ★ మాకు చేరిన వ్యాఖ్యలలో ఆత్ముత్తమంగా ఉన్న సెట్టుకు (రెండు వ్యాఖ్యలకు కలిపి) రు. 50/-లు బహుమానం. ★ వ్యాఖ్యలు రెండూ పోస్టుకార్డుపైన రాని, ఈ అడ్డనుకు పంపాలి: - చందమాప ఫోటో వ్యాఖ్యల పోటీ, మధ్యాను-26\n\nజూలై నెల పోటీ ఫలితాలు\n\nమొదటి ఫోటో: పెదవి దాటిన రహస్యం\n\nరెండవ ఫోటో: పరిధి దాటిశే ప్రమాదం\n\nవంచివారు : డి. ప్రవీజ్‌కుమార్‌రెడ్డి, తిరువతి-517501. (ఆం. ప్ర.)\n\nబహుమతి మొత్తం రు. 50/- నెలాఖరులోగా పంపబడుతుంది.\n\nచందమామ\n\nఇండియాలో సంవత్సర చందా : రూ. 30-00\n\nచందా పంపవలసిన చిరునామా:\n\nదాల్చన్ ఏజన్సీ, చందమామ బిల్డింగ్స్, పడవళని, మధ్యాను-600 026.\n\nఅతర దేశాల చందా వివరాలకు రాయండి:\n\nచందమామ పబ్లికేషన్స్, చందమామ బిల్డింగ్స్, పడవళని, మధ్యాను-600 026.\n\n**Printed by B.V. REDDI at Prasad Process Private Ltd., 188 N.S.K. Salai, Madras 600 026 (India) and**\n**Published by B. VISWANATHA REDDI on behalf of CHANDAMAMA PUBLICATIONS, Chandama-**\n**ma Buildings, Vadapalani, Madras 600 026 (India). Controlling Editor: NAGI REDDI.**\n\nThe stories, articles and designs contained herein are exclusive property of the Publishers and copying or adapting them in any manner will be dealt with according to law.\n\n“\nప్రెషర్ కుక్కర్స్\nడిల్ నైన నేను.\nఎది భద్రతగల\n. కుక్కలో ఏది మరింత\nభద్రతాయుక్తమైనదో చెప్పగలను.\nఆయితే వాటి అన్నింటిలోను\nఆశ్యంత భద్రమైనది మ్యూ ప్రెస్టీజ్.\nకముక మీరు మీ శ్రీమతికి మ్యూ ప్రెస్టీజ్ ని\nకొనిపెట్టారంటే. మీకు ఆమెపట్ల మిక్కిరి\nమక్కువ కలదని విరూపిస్తున్నారన్న-\nమాట. మరియు ఆమె శ్రేయస్సుకే\nఆశ్యదిక ప్రాధాన్యాన్ని యిస్తున్నారన్న\nమాట-సర్వదా.\n\nస్యా ప్రెస్టీజ్\n\nఎంత భద్రమైనదో చూడండి\n\nనూటికి నూరుపా\nపాళ్ళ భద్రతను\nచేకూర్చే\n\nఅద్వితీయమైన గాస్కెట్ రిలీజ్ సిన్సం\n(జి.ఆర్.ఎస్.) ఒక్క మ్యూ ప్రెస్టీజ్ కి\nమాత్రమే కలదు. 'వెయిట్ వెంట్'\n\nపూరుకొనిపో\nయినట్ల యితే,\nకుక్కర్ లోపల\nమితిమించిన ఒత్తిడి\nఏర్పడుతుంది.\n\nఇది కుక్కర్ కు ఆశ్యంత సమీపములో\n\nపున్న వ్యక్తికి ప్రమాదకరంగా పరిణమించవచ్చును.\n\nస్యూ ప్రెస్టీజ్ అయితే, మితిమురి ఏర్పడిన\nసీటి ఆవిరిజి. ఆర్.ఎన్ ను వియటకు నెట్టు\nతుంది. తప్పలితంగా\nజి.ఆర్.ఎస్. ఆవిరిని\nభద్రంగా, రూఢిగా క్రందికి విడిచిపెడు\nతుంది. గాస్కెట్ ను ఒక స్పూన్ తో\nలోపలికి నెట్టండి.\n\nఆంతే, ప్రెషర్ కుక్కర్ తిరిగి\nవినియోగానికి సిద్ధంగా వుంటుంది.\nస్యూ ప్రెస్టీజ్ అయితే ఎన్న రూ\nఆణామాత్రంకూడా ప్రమాదం వుండదు.\nఆందుచేతనే ఎట్టి పరిస్థితులలో నై నప్పటికి\nఆది ఆశ్యంత భద్రమైనది. సర్వదా.\n\n“\nభార్యపై నిజమైన ప్రేమగలవారు\nప్రెస్టీజ్ వద్దని ఎట్లా అంటారు\n”\n\nతెలుగు\n\nమ్యా ప్రెస్టీజ్ ఒక్కటి మాత్రమే 100% భద్రమైనది. స్యూ ప్రెస్టీజ్ ఒక్కదానికి మాత్రమే జి.ఆర్.ఎస్. కలదు.\n\nCHANDAMAMA [Telugu]\n\nSEPTEMBER 1986\n\n“ముఖం పై మొట్టమొదటి మొటిమ వచ్చిందని కనుక్కు-న్న రోజు.\nఅదే నేను క్లియరసిల్ ని కనుక్కు-న్న రోజు”\n\nనాకింకా బాగా గుర్తుంది ఆ రోజు. నేను ఉత్సాహంతో\nగంతులు వేస్తున్న రోజు....అక్కయ్య పెళ్ళి యింకా\nసరిగ్గా వారం రోజులుందేమో. కొత్త బట్టలు\nముచ్చటగా వేసుకుంటూ అద్దం ముందు నిలబడ్డా-\nచటుక్కు-న గాబరావడ్డా....నా బుగ్ మీద ఏదో\n\nవచ్చిందని చూసుకుని....మొటిమ. నా ముఖంపై వచ్చిన మొట్టమొదటి\nమొటిమ. నేననుకున్నా చటుక్కు-న....నా కేమిటి, యిదేమిటి, యిప్పుడే\nరాపాలేమిటి అని!\n\nఅప్పుడే వచ్చింది అక్కయ్య అక్కడికి, చూసింది నా వాలకం-“పచ్చి పిల్లా,\nయీ మాత్రం తెలియదా. యీ వయసులో అందరికీ వస్తాయి గదా మొటిమలు.\nనాకూ వచ్చాయి. వాడేను నేనప్పుడు క్లియరసిల్. వాడాలి సుపూ మరి. ఏం?”\nవాడేను నేనూ మరందుకే. ఏమైందో తెలుసా? పనిచేసిందది!....ఇక ఆ\n\nఉషారులో పెళ్ళి పందిట్లో\nఎంత చలాకీగా తిరిగానో\nఏం చెప్పమంటారు.\n\nక్లియరసిల్,\nమొటిమల్ని\nపోగొడుతుంది,\nదాంతో బాటే వాటిని\nపాకకుండా చేస్తుంది.\n\nOBM/5687/TL\n\nక్లియరసిల్\nమొటిమల్ని పోగొట్టేందుకు ప్రత్యేకమైన చికిత్స-ఎక్కువ ప్రభావంతో పని చేసేది.\n\nఅంతా చాకొలెట్ మయం ప్రతి ఒక్కరి ఇష్టమయం!\n\nnutrine\nChocolate\nEclairs\n\nmore milk\nmore butter\nmore chocolate\n\nచాకొలెట్ గది\nచుట్టూ గజ్జివొకం\n\nప్రతి న్యుట్ ముధు\nమధురంగా తిర్ట బడింది\n\nCLARIGKANG\n\nnutrine\n\nదారత దేశంలో అత్యధికంగా అమ్మబడే మికాయిలు\nన్యాయిన్ కన్నెటకని కుపెని ప్రై లిమిడ్. చిత్రారు-517 002 (అంద్రపుడీ)"
        }
    ]
}