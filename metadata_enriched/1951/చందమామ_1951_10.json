{
    "book_id": "చందమామ_1951_10",
    "stories": [
        {
            "title": "మానవ సేవ",
            "page_start": 12,
            "author": "చందమామ బృందం",
            "pdf_page": 11,
            "content": "మాసవసేవ\n\nఒక్కరాత్రి బెన్ అదమ్ అను ఒకో\nఅతనికి మెలకుప వచ్చింది,\nనలుదిక్కుల ప్రశాంతి తెలివెన్నెల\nపుచ్చపువ్వులా విచ్చింది.\n\nకిటికీలోంచి అతని గడిలోనికి\nకూడా వెన్నెల పడుతోంది,\nనీడలు నిండిన చీకటి చెరలో\nవిడుదలలా గడుగిడుతోంది.\n\nఆ తెలివెన్నెల వెండివెలుగులో\nఒక దేవత అట్లు కూరుచొని\nరాస్తున్నది విదో ఒక బంగరు\nపొత్తం తనముందుంచుకొని.\n\n‘రాస్తున్నది ఏమమ్మా’ అని ఇక\nఅడిగాడాదమ్ ధైర్యంగా.\n\n‘దైవసేవకుల పేర్ల’ ని దేవత\nమారుపలికినది స్పైర్యంగా.\n\n‘వారిలోన నా పేరుందా’ అని\nబెన్ అదమ్ ప్రశ్నించాడు.\n\nదేవత పెదిమలపై దరహాసం\nస్పష్టంగా తిలకించాడు.\n\nరచన:\nబైరా\n\n‘లేదని’ దేవత ఆతని ప్రశ్నకు\nమారు వెంటనే పలికింది.\nశాంతి కాంతిగల ఆమె కనులలో\nచిలిపినవ్వు ఒకటాలికింది.\n\n'ఐనా పరవాలేదుగాని నా\nపేరు మనుష్యసేవకులలో\nపొందుపరుచమ్మా !' అని ఆదమ్\nఅన్నాడప్పుడు అణకువతో.\n\n‘సరే అలాగే’ నంటూ దేవత\nకలసిపోయునది వెన్నెలలో.\nచెన్న అదమ్ ఈ జరిగిందంతా\nజమకట్టేశా డౌక కలలో,\n\nకాని ఉదయమే లేచి చూడగా\nపుస్తకమక్కడ పడి ఉంది.\nదైవసేవకుల పేర్లన్నిటిలో\nఆదమ్ పేరే పైనుంది.\n\n'మానవసేవే మాధవసేవ'ని\nదేవత చెప్పక చెప్పింది.\nఅందువల్లనే ఆదమ్ వైఖరి\nదేవతకూడా ఒప్పింది."
        },
        {
            "title": "పెద్దల చిన్నతనాలు",
            "page_start": 14,
            "author": "చందమామ బృందం",
            "pdf_page": 13,
            "content": "పెద్దల చిన్నతనాలు\n\nఒకానొక పిల్లవానికి పుస్తకాలు చదవడమండే ఆమిత సరదా. అన్నింటిలోనూ జార్జి వాషింగ్టన్ ఆనే మహానుభావుని జీవితచరిత్ర అతన్ని ఎక్కువగా ఆకర్షించింది. అందులో వుండే ఈ వాక్యాన్ని అతడు కంఠస్థమే చేసుకొన్నాడు: 'బానిసత్వం పాపం కానిపకీ మందు ఈ లోకంలో పాపమనేదే లేదు.'\n\nఇలా ఎంతో మక్కువగా చూచుకొంటున్న ఆ పిల్లవాని పుస్తకాన్ని ఒకరోజున అతని తండ్రి తీసి, తలకింద దిండుగా పెట్టుకుని నిద్రపోతున్నాడు.\n\nఇది చూచి ఆ పిల్లవాని మనసుకు చాలా కష్టం తోచింది. అటువంటి అమూల్యా మైన పుస్తకాన్ని తలడిండుగా ఉపయోగించబాన్ని అతడు సహించలేకపోయాడు. తండ్రిని లేపకుండా మెల్లగా వెళ్లి కూర్చుని, ఆ పుస్తకం తీసివేసి దాసికి బదులుగా తన తొడను తండ్రి తలకింద పెట్టాడు.\n\nకొంతసేపైన తరువాత తండ్రికి మెలకువ వచ్చింది. 'ఇదేమిటి నాయనా, పుస్తకం తీసివేశావెందుకు ? ఇలా కూర్చున్నా వెందుకు ?' అంటూ ఆశ్చర్యంతో ప్రశ్నించాడు. ఆ పిల్లవాడు తన వుద్దేశం వివరించి చెప్పాడు. అప్పుడు తండ్రి ఆ వుద్దే శానికి మెచ్చుకుని, 'నాయనా, నీ వెప్పటికైనా బానిసత్వాన్ని రూపుమాపి, లోకోపకారం చేయగలవాడవపుతాపు' అని దీవించాడు.\n\nఅప్రకారమే పెరిగి పెద్దయాక ఆ బాలుడ:—తరతరాలనుండి అతి నీచంగా అనుభవిస్తూండే నీగ్రోల బానిసత్వాన్ని నిర్మూలించటంలో తన యావచ్ఛక్తినీ ధారపోసి, జాతి జాతినంతటినీ ఉద్దరించాడు. ఆ పిల్లవాడే:—పిన్ననాట తను నేర్చిన నీతివాక్యాన్ని పెద్దతనంలో సార్థకంగా ఆచరణకు తెచ్చి, మానవసేవ చేసిన మహానుభావుడు, సుపు సిద్ధుడు ఐసు అభ్రహాం లింకన్."
        },
        {
            "title": "మంత్రగాడు",
            "page_start": 15,
            "author": "సి. హెచ్. కోటీశ్వరరావు",
            "pdf_page": 14,
            "content": "మూలత్రగాడు\n\nఅనగనగనగా, జీవా ఆనే ఒక కురవాడు\nపశువులను కాసుకొని బ్రతుకుతూ ఉండే\nవాడు. వాడి హస్తవాసి మంచిదనీ, వాడి\nపోషణకింద పశువులు కేమంగా వుంటా\nయనీ లోకంలో ఒక వాడుక పడింది.\n\nజీవా చేతిలో ఎల్లప్పడూ ఒక పిల్లన\nగర్ర వుండేది. దానితో వాడు ఊదుతూ\nవుంటే మురళీకృష్ణుడు వేణునాదం చేసి\nనట్టుండేది. ఆ పాటకు జంతుజాలమంతా\nవచ్చి వానిచుట్టూ మూగేవి. అందరూ\nవచ్చి ‘జీవా!—మరొక్కసారి వాయిం\nచవూ!’ అని బ్రతిమలాడి, వినేవాళ్లు.\n\nఈ సంగతి పదమైళ్లదూరాన పట్టణంలో\nవుండే ఒక శ్రీమంతుని చెవులబడింది. ఆ\nశ్రీమంతునికి పెద్ద గోవులమంద ఉన్నది.\nగోరకణ అంటే అయనకు అమిత సరదా.\nఅందుకని నాడెమైన గోవు ఏదేశంలో\nవున్నాసరే, ఎంత ఖరీదైనాసరే కొనితీరే\n\nవాడు. తన మందకు తగిన గోపాలుడు\nజీవా ఒక్కడే అని తలిచి, వాడిని రప్పించి\nతన గోవులమందకు పెద్దగా పెట్టుకున్నాడు.\n\nజీవా, తన సంరక్షణలో, ఆ శ్రీమంతుని\nగోవులను డొక్క వెలితిలేకుండా మేపే\nవాడు. దగ్గరవుండి దాణా పెట్టించేవాడు.\nప్రవహించే నీటిలో రోజూ వాటిని పరి\nశుభంగా కడిగించేవాడు. వేయి కన్నులతో\nఆవులను కనిపెట్టుతూ ఉండేవాడు. వాటి\nనతడు పేరుపేరనా పిలిచి, గంగడోలు\nదువ్వి మూపురం నిమిరేవాడు. ‘ఆలివేణీ\nరావే!’ అంటే వెల్లావు పరుగెత్తుకవచ్చేది.\n‘ఆణిముత్యమా రావే!’ అనగానే పుల్లావు\nగంతులేస్తూవచ్చేది. ఇలానే బట్టలావు,\nనల్లావూ, పోట్లావూ అన్నీ అతనివద్దకు\nఆప్యాయంగా వచ్చేవి.\n\nఉదయం లేగలను విడవగానే జీవా\nవాటిని మైదానానికి తీసుకపోయి మేతకు\n\nచేరుకున్నాక రాత్రి పాలుపితికే సమయాన\nకూడా జీవా మురళి పూదేవాడు. ఉత్సాహం\nకొద్దీ గోవులు ఎక్కువ పాలిచ్చేవి.\n\nఒకరోజున జీవా గోవులను బీడుమీదికి\nవదిలి, చెట్టుపలవలో కూర్చునివుండగా\nఆక్కడికి బందిపోటుదొంగల గుంపు వచ్చి\nపడింది. అందాలు చిందేటి ఆ గోవులను\nచూడగానే దొంగల నాయకుడికి కన్ను\nమణిగిపోయింది. ‘వీటిని మన\nమకాముకు మళ్లించండోయ్’ అని అను\nచరులకు ఆజ్ఞాపించాడు. వాళ్లు ఎంత\nతోలినా, బెదిరించినా, కొట్టినా మరేమిచేసినా\nఆవులు కదలలేదు, మెదలలేదు. ‘పోరా\nపిచ్చివాడా!’ అన్నట్టుగా ఆ దొంగలవైపు\nఒక్కసారి మెడయెత్తి చూచి, మళ్లీ తల\nవంచుకుని వాటిమానాన అవి మేయసాగినై.\n\nఈ సంగతి, వాళ్లు పోయి నాయకునితో\nచెప్పగా, ఆతడు ఉగ్రుడై, ‘ఓరి వాజమ్మ\nల్లారా, ఇంతేనా మీ తెలివి! వీటిని ఎవడో\nమంత్రంతో కట్టివేసి ఉంటాడు. ఆ మంత్ర\nగాణ్ణి పట్టి తీసుకరండి. లేకుంటే మీ\nప్రాణాలు దక్కవు !!’ అంటూ శాసించాడు.\nఆ నుచరులు పణికి పోతూ, తలకొక\nమూలకూ పరుగులెత్తారు. వాళ్లలో తెలివైన\n\nవదిలేవాడు. తక్కిన పశువులమందల\nమోస్తరుగా జీవా తన ఆవులమందను\nతోలనక్కరలేదు. చేతిలోని పిల్లనగర్రతో\nసంజ్ఞచేస్తాడు. అవి మనసు కనిపెట్టి వాని\nయిష్టప్రకారం నడుచుకుంటాయి. రోజు\nవాటిని మేతకు వదిలి, జీవా ఒక చెట్టెక్కి\nపలవలో కూర్చుండి హాయిగా పిల్లంగోవి\nపూడుకొంటూవుంటాడు. అతడు పాడుతూ\nవుంటే అవి మోరలెత్తి వింటూవుంటై.\n\nపాద్దు డిగిపోగానే జీవా “గిలిలిలీ!...\nగిలిలిలీ !!...గిలిలిలీ !!!...” అని పూదే\nవాడు. ఎక్కడెక్కడ మేస్తూవున్న ఆవులు\nవచ్చేసి వానిచుట్టూ మూగేసేవి. ఇంటికి\n\nచంద్రమామ\n\nఒకడఁమటుకు దూరంపొలేదు. ‘నిజంగా అటువంటి మంత్రగాడే ఉండేపకుంలో వాడు ఈ చుట్టుపక్కలనే దాక్కొని వుండాలి’ అని నిశ్చయించి, చేరువనుండే తప్పలు, పొదము, చిట్టడవులూ జాగ్రత్తగా వెతుకుతున్నాడు.\n\nఆప్పుడింతమంది దొంగలను ఎదిరించటం ఎవడితరం? అందులోనూ జీవావంటి ఒక్క కుర్రవాడివల్ల నవుతుందా? చేసేది లేక, వాడు మెల్లగా చెట్టుడిగి ఒక బొరియలో దాక్కొని, వాళ్ల చేష్టలన్నీ గమనిమూవున్నాడు. ఇంతలో—ఆ దగ్గరనే వెతుకులాడుతున్న దొంగవాడి కుక్కమనిషి చడి పసికట్టి మొరిగింది. అందుకని, వాడు అక్కడనే నిలిచి, జాడకనుకుక్కని జీవాను పట్టివేశాడు. వాళ్ళి తీసుకవెళ్లి నాయకుని ఎదట పెట్టగానే, అతడు కత్తి ఝళిపిస్తూ “అరేయ్, మాతో రారా, మంత్రం విప్పేసి మందను మరలించు. లేకుంటే ఖిబడ్డార్!” అంటూ భయపెట్టాడు. పుట్టెడు దుఃఖింతో జీవా, పిల్లనగర్ర పూదుకొంటూ తన గోవుల మందను దొంగల మకాముకు మరలించాడు. అక్కడ వాళ్లు ఆవులమందను\n\nఒక దొడ్డిలోకి తోలిపెట్టి, జీవాను ఒంటరిగా మైదానంలో వదిలేశారు.\n\nదొంగలు మకాంచేరుకోగానే, ఇటుపంటి గొప్ప గోవులమందను సంపాదించాము కదా అని నాయకుడు ఉప్పాంగి పోయి, ‘భేష్!—బాగానేవుంది. బలిష్ణమైన ఆ బట్టావును కొట్టి ఇవాళ విందు చేయండేయ్!’ అని ఆజ్ఞాపించాడు. ఆజ్ఞప్రకారం అనుచరులు ఆవును కొట్టి, పసందుగా వండి వడ్డించి, ఇక ఆరగించుదామనుకుంటున్నారు.\n\nఇంతలో ఒక చిత్రం జరిగింది. అక్కడ మైదానంలో ఉండిన జీవా ఒక చెట్టెక్కి\n\nకూర్చుని, మామూలుగా పిల్లనగ్రోవి వూడు కుంటున్నాడు. అతడు ‘గిలిలిలీ!… గిలిలిలీ!!!గిలిలిలీ!!!…’ అని పాడగానే దొడ్డిలోపుండే గోవులన్నీ అమాంతంగా పలుపులు తెంపివేసుకున్నె. గోడలు పడగొట్టినై. జీవాచుట్టూ మూగి, పాట వినసాగినై.\n\nనాయకుని మకాంలో—ఆనుచరులు స్వహస్తాలతో వండి వడ్డించిన గోమాంసం ఒక్కళ్ల విస్తరిలోనూ కనపడలేదు! అదృశ్యమైపోయింది!! ఆ బట్టావును చంపిన అనవాళ్లుకూడా ఎక్కడా కని వించలేదు. అందరూ ఆశ్చర్యపోయారు. వెంటనే ఆ పాట వినవచ్చే దిక్కుకి పోయి చూడగా, మైదానంలో చెట్టుమీద జీవా, వానిచుట్టూ పాట వింటున్న గోవులమందా అగపడినై. ఇంకా పరిశీలనగా చూచేసరికి వారు చంపి విందుచేసుకోబోయిన ఆ\n\nబట్టావుకూడా పాట వింటూ, జీవా ప్రకర్కనే వున్నది!! అందరూ నిశ్చేష్టులయ్యారు.\n\nదొంగల నాయకుడు జీవాకు పాదా క్రాంతుడై, “ఓయీ పిల్లవాడా!—నువు సామాన్యుడవుకావు. నిజంగా మంత్రగాడివే. ఆ గోపాలకృష్ణుడివే. నీ చేతిలోది వట్టి పిల్లనగర్ర కాదు. ఆ మురళీకృష్ణుడు గానంచేసి మహిమగల వేణువే!!! మేము చేసిన దుర్మార్గానికి మమ్మల్ని మన్నించు. మరెన్నడూ నిండుజీవుల ప్రాణాలు తీయబోము. బుద్ధి వచ్చింది, మన్నించు” అంటూ వేడుకొన్నాడు.\n\nనాయకుడు చెప్పిన ఈ మాటలలో ఒక్కటీ అమాయకుడైన జీవాకు తెలియనే తెలియలేదు. అందుచేత జవాబేమీ చెప్పలేకపోయాడు. వాళ్లు పదిలిందే చాలునను కుని మళ్లీ తన మందను మరలించుకుని ఇంటికి చేరుకున్నాడు."
        },
        {
            "title": "విచిత్ర కవలలు",
            "page_start": 19,
            "author": "చందమామ బృందం",
            "pdf_page": 18,
            "content": "విచిత్రకవలలు\n\n16\n\n[రాకొమా రైలను రాకసుడు మూగిగా చేసి అరణ్యంలో పదిలేశాడు. ప్రతాపరాజు వచ్చి\nచూచి, వాళ్ళను తీసుకపోయి కాపాడుతున్నాడు. వారి ఆస్థాన చిత్రకారుని నహాయంతో\nఉదయనుడు ఒక కాపలావాని వేషం వేసుకొని, పాతాళ గృహంలోకి పోబోగా, ద్వారం\nవద్ద సింహాలు వానిమీద ఉరికినై. తోడిపనివాళ్లు వాటినిచంపి, వానిని రకీంచారు.\nరాకసుడు గర్జిస్తూ ఉదయనునివద్దకు రావటం వరకు చదివారుకదూ? ఆతరువాత—]\n\nరాకసుడు పెడబొబ్బలు పెట్టాడు. “ఎవ\nడురా ఈపని చేసిందీ?” అంటూ వాడు\nతనవేపు రావటం చూచి ఉదయనుడు\nగజ గజ లాడి పోయాడు. ఏదో జవాబు\nచెబుదామనుకునేటంతలో రాకసుడి\nపరిచారకులు ఒక్కపరుగున వచ్చి అక్కడ\nచేరుకున్నారు. సింహాలను చంపినవాడు\nచేతులు కట్టుకు నిలబడి “నేనేబాబయ్య,\nఈపని చేసింది. మన భవనంలో ఉంటూ\nమన చేతికింద పెరుగుతూ అవి మనల్పే\nమాటు వెయ్యజూ చాయండి. నేనేగనక\nసమయానికి ఆదుకోక పోయినట్టయితే\n\nఈపాటికి పాపం, వాడు యమలో కానికి\nపోయేవాడే” అని విన్నవించుకున్నాడు.\n\nఅందుకు రాకసుడు “ఆ, అలాగా!\nమాంచి పనిచేశావు. ఈసింహాలకు కొంచెం\nకొవ్వెక్కినట్టుంది. తక్కిన వాటికి ఒక\nవారంరోజులపాటు కడుపు ఎండకట్టండి,\nఅవే దారికొస్తయ్” అంటూ అక్కడి\nనుంచి చరచర వెళ్లిపోయాడు. అప్పటికి\nగాని ఉదయనుడికి ప్రాణాలు కుదుటబడ\nలేదు. ఏమీ ఎరగనట్టు పడుకున్నాడే కాని,\nరాకసుడు ఎటు పోయింది ఒకకంట కని\nపెడుతూనే వున్నాడు ఉదయనుడు.\n\n'చంద్రమామ'\n\nహాలు చివర ఒక పెద్ద ద్వారం వద్దకు వెళ్లి, రాకసుడు మొల్లోనించి చిన్న తాళపుచెవి ఒకటి తీసి ఏదో మంత్రం చదివాడు. మంత్రం చదవటం పూర్తి అయే సరికి ఆ చిన్న తాళపుచెవి కాస్తా ఏడు అడుగుల పాడుగున పెరిగిపోయింది. అప్పుడు రాకసుడు దానితో ఆ ద్వారం తలుపులు తెరిచి లోపల ప్రవేశించాడు.\n\nఉదయనుడు అలోపల ఏమున్నదో లేచి వెళ్లి చూదామనుకున్నాడు. కాని, పట్టు ఐడిపోతే ప్రాణాలు దక్కవే? అందుకని ఏమి జరిగేదీ జాగ్రత్తగా కనిపెడుతూ అలానే పడుకుండిపోయాడు.\n\nమరి కాసేపటికల్లా రాకసుడు బయటికి వచ్చి, యధాప్రకారం తలుపు మూసి వేశాడు. మళ్లీ మంత్రం ఉచ్చరించేసరికి తాళపుచెవి తిరిగి చిన్నదయిపోయింది. అది బొడ్డులో దోపుకొని రాకసుడు వచ్చిన దారినే పాతాళగృహంలోంచి బయటకు వెళ్లిపోయాడు.\n\nమిగతా పరివారం తిరిగి ఎవరి చోట్లకు వారు వెళ్లి గురుకొట్టి నిద్రపోసాగారు. ఈ ఆదునులో ఉదయనుడు మెల్లగా లేచి, రాకసుడు తెరచి మూసిన పెద్ద ద్వారం వద్దకు వెళ్లాడు. తాళపుచెవి దూర్చే బెజ్జం లోనించి తొంగిచూచాడు. చూడగా ఉదయ నుడు తనకళ్లను తానే సమ్మలేకపోయాడు. ఎందుచేతనంటే తను ఎవరికోసమైతే తపించిపోతున్నాడో ఆ గెడ్డపువాడు ఆక్కడ తలర్కిందుగా వ్రేలాడతీయబడి వున్నాడు. సంధ్యానిశీధులు మాత్రం లేరు.\n\nఇది చూచేసరికి ఉదయనుడికి భయమూ ఆశ్చర్యమూ కలిగినై. సోదరు లేమైనట్లు? గెడ్డపువాడిని కలుసుకోకలిగితే తెలిస్తుందేమో? కాని ఆ తాళపుచెవి లేకుండా లోపల ప్రవేశించటం ఎలా ? ఏమి పాలుపోయిందికాదు.\n\nఅలాగే కొంతసేపు ద్వారంవద్ద నిలబడి\nఎంతకూ ఏమీ తోచక, అతడు వినిగివిసిగి\nతన చోటుకు వచ్చి పడుకున్నాడు. పడు\nతున్నాడే కాని నిద్ర పట్టితేనా? అ గది\nప్రవేశించబం ఎలాగ? గెడ్డపు వాడిని\nకలుసుకోవటం ఎలా? సోదరులు ఏమ\nయ్యారు? రాత్రంతా ఇదే అలోచన.\n\nతెల్లవారింది. రాత్రి కాపలా కాసిన\nజుట్టు తిరిగి పాతాళగృహం చేరుకున్నారు.\nవాళ్లు రావటంతో యిక్కడవున్న కాపలా\nచాళ్లు కొలనుకు బయలుదేరి పోయారు.\n\n'ఆ' గవిలోకి ప్రవేశించే మార్గం మరే\nమైనా వుందేమో పరిచారకులను అడిగి\nతెలుసుకుందామా అని ఒక ఆలోచన కలి\nగింది ఉదయనుడికి. కాని వెంటనే ఒక\nవందేహంకూడా కలిగింది. ఈప్రశ్న అడ\nగ్గానే తన మాయవేషం బయల్పడుతుం\nదేమో! తను పట్టుబడిపోతాడేమో || అందు\nచేత ఉదయనుడు ఆ ఆలోచన అంతటితో\nకట్టిపెట్టివేశాడు.\n\nఒక వారంరోజులకల్లా రాకసుడు తిరిగి\nవచ్చాడు. మునపటిలాగానే మొలలోనించి\nతాళంచెవితీసి మంత్రంవేసి పెద్దదిచేశాడు.\nగది తలుపులుతెరిచి లోపల ప్రవేశించాడు.\n\nఉదయనుడుకూడా వానితోపాటు యుక్తిగా\nవాకిలి దాటి లోపల అడుగు పెట్టాడు.\nవాకిలికి ప్రక్కగా మనిషి నిలువుకు సరి\nపడే మూడు పెదపెద్ద బాసలూ, వాటిపైన\nమూతలు వునై. మొదటిదానిపైన వున్న\nమూత తీశాడు ఉదయనుడు. దానిలో\nఎవరో మనిషి వున్నట్టు కనుపించింది.\nగబుక్కున మూసివేశాడు. రెండోబాన\nతీసి మాచాడు. అందులోనూ అలాగే. అదీ\nమూసివేశాడు. మూడవ బాస చూచాడు.\nఖాళీగా వుంది. గుట్టు చప్పుడుకాకుండా\nదానిలోడిగి మూతవేశేసుకు కూర్చున్నాడు.\nఇదంతా జరుగుతున్నప్పుడు రాకసుడు\n\nఏక్కడకు పోయాడో ఏమో ఉదయనుడికి తెలియనే తెలియదు.\n\nమరికాసేపటికి రాకీసుడు ఆ బాసల దగ్గిరికి వచ్చాడు—‘ఒకటి...’ అని అరుస్తూ మొదటి బాసమీద మూత ఎత్తాడు. లోపలనున్న మనిషి లేచి నిలబడ్డాడు. రాకీసుడు వాడిని జుట్టు పట్టుకుని బైచికి లాగాడు. తర్వాత ‘రెండూ’ అంటూ కేకపెట్టి రెండో బాసమీద మూత ఎత్తాడు. దానిలోనున్న మనిషికూడా లేచి నిలబడగా వానినికూడా జుట్టు పట్టుకుని ఎత్తి బైచికి లాగాడు. వాళ్లని వెంటబెట్టుకుని గది బయ\n\nటకు వచ్చేశాడు. తలుపులు ఎప్పటిలా మూసి తాళంచెవి మొలలో దోపుకొన్నాడు. వాళ్ల నిద్దరినీ చెరోగుప్పిటిలో పట్టుకుని పాతాళగృహంలోంచి బైచికి వెళ్లిపోయాడు.\n\nఉదయనుడు ఏమాత్రమూ ఆలస్యం చెయ్యలేదు. వెంటనే బాసమూత ఎత్తి పైకి రాబోయాడు. కాని దిగటమంత తేలికగా కనపడలేదు పైకి రావటం. ఒక్క ఎగురు ఎగిరాడు. పైకంటా ఎగరలేకపోయాడు. బాస అంచు కాలికి తగిలి, దానితో సహా క్రిందపడ్డాడు. పడి పడటంతో లే బాస ముక్క ముక్కలైపోయింది.\n\nఇలా ఉదయనుడు బయటపడ్డాడు.\nమరికొద్దిదూరంలోనే వ్రేలాడుతున్న గెడ్డపు\nవాడు కనుపించగా, ఒక్కపరుగున వాడి\nచగ్గిరికి వెళ్లాడు. “ఇదేమిటయ్యా ఈ శిక్ష?\nనా సోదరులు ఏమైనారు? చెప్పు. రాకసుడు\nరాకముందే నేను పోవాలి. చెప్పు. త్వరగా\nచెప్పు” అని తొందరపెట్టాడు ఉదయనుడు.\n\nఉదయనుడు మారువేషంతో వచ్చాడని\nగెడ్డపువాడు ఇట్టే గ్రహించాడు. “నువ్వేన\nటోయ్! గాభరాపడకు, వాడుయింకోవారం\nరోజులకుగాని రాడులే. ముందు నా కట్లు\nవిప్పు చెబుతా” అన్నాడు.\n\nగెడ్డపువాడికట్లు విప్పాడు ఉదయనుడు.\nఐంధం విడగానే గెడ్డపువాడు యిలా చెప్ప\nసాగాడు—\n\n“నువ్వు ఈలోపలకు రావటం, బాసల\nమీది మూతలు తీసి చూడటం అంతా నేను\nగమనిస్తూనే వున్నాను. ఆ రెండు బాసల\nలోనూ నీవు చూసిన మనుములు ఎవరను\nకున్నావు? వాళ్లే నీ సోదరులు. ఇంకా\nనయం, వాడు మూడో బాసమీది మూత\nతియ్యలేదు. తీసినట్టయితే నీ గతి ఏమి\nయ్యోదో” అని యింకా ఏమో చెప్పబో\nతుండగా ఉదయనుడు అడ్డుతగిలి:\n\nCHITRA\n\n“ఏమిటి? వాళ్లు నా సోదరులా! సంధ్యా\nనిశీధులా !! ముందు వాళ్లని విడిపిద్దాం\nపద” అని వేగిరపెట్టాడు.\n\nగెడ్డపువాడు విరగబడి సవ్వుతూ, “ఓరీ\nవిచ్చితండ్రీ! వాళ్లు యింకా వాటిలో వున్నా\nరనుకుంటున్నావా? ‘ఒకటీ, రెండూ’ అని\nవాడు పిఠపటం వినిపించలేదూ? వాళ్లని\nఆ బాసలలోంచి పైకి లాగి తనతో తీసు\nకొనే పోయాడు” అన్నాడు.\n\n“ఎక్కడికి?” అన్నాడు ఉదయనుడు.\n\n“నాకూ తెలియదు. బహుశా వాళ్లని ఆ\nకొలనులో పదిలి కాపలావాళ్లకు వప్పజెప్పు\nతాడోయేమో” అన్నాడు గెడ్డపువాడు.\n\n“సరే కాని, ముందు ఈసంగతి చెప్పు:\nఎందుకు నిన్ను యిలా తల క్రిందుగా\nవ్రేలాడీశాడు? ఎందుకోసమని వాళ్లని\nఆ బానలలో పెట్టాడు? అనాడు మిష్ణుల్ని\nఈ పాతాళగృహంలోకి తీసుకువచ్చిన\nతర్వాత ఏంజరిగింది?” అని ప్రశ్నించాడు\nఉదయనుడు.\n\nఅప్పుడు గెడ్డపువాడు “ముందు పగి\nలిన ఆ బానముక్కలు దాచేసెయ్యాలి.\nతర్వాత మిగతా విషయాలు చెబుతాను”\nఅంటూ వెళ్లి ఆ ముక్కలన్నీ ఎత్తాడు.\nతర్వాత గెడ్డపువాడు యిలా చెప్పసాగాడు:\n‘నీవు ఎక్కడికి పోయిందీ మాకు తెలిసి\n\nవుండికూడా మేము దాస్తున్నామనీ, ఆ\nసంగతి వెల్లడించేపరకూ మష్టుల్ని నానా\nయాతనా పెడతాననీ బెదిరించాడు. అయితే\nమేము ఏమాత్రమూ సందివ్వలేదు.\nఅప్పుడు వాడు మా ముగ్ధురినీ ఆ మూడు\nబానలలోనూ పెట్టి బంధించాడు. అప్పటికీ\nనేను రహస్యం బైట పెట్టక పోయే సరితి\nనన్ను యిలా వ్రేలాడతీశాడు. అయినా నేను\nమొండిగా నీ సంగతి నాకు ఏమీ తెలియనే\nతెలియదని చెబుతూ వచ్చాను. నన్ను\nచేసినట్టుగానే వాళ్లనికూడా వ్రేలాడదీస్తా\nడనుకున్నాను. కాని అలా చేసినట్టు కను\nబడదు. మరి ఎక్కడకు తీసుకుపోయాడో,\nఎందుకు తీసుకుపోయాడో నాకూ బోధ\nపడటంలేదు” అన్నాడు.\n\nతర్వాత ఉదయనుడు తను ఎలా\nమాయవేషం వేసుకుని అక్కడికి చేరు\nకున్నదీ సాంతంగా తెలియజేస్తూ భస్తాలూ,\nఅంజనాలూ మొదలైనవి పోగెట్టుకున్న\nసంగతికూడా చెప్పాడు.\n\nఅంతా విని గెడ్డపువాడు, “వాటిని\nముమ్మాటికీ ఆ రాజే కాజేసివుంటాడు.\nవీదో ఒక ఉపాయంచేత యిక్కడినుంచి\nబైటపడి మళ్లీ ఆ రాజుదగ్గిరికి పోయి వాటిని\n\nతిరిగి సంపాదించే మార్గం చూడాలి”\nఆన్నాడు. అదేప్రకారం గెడ్డపువాడూ ఉదయనుడూ కలిసి యోచన చెయ్యసాగారు.\n\nబ్రది యిలావుంచి—అక్కడ మాళవదేశ రాజు ఐన ప్రతాపుని కోటలో మన రాకుమార్తెలు ముగ్గురూ ఎలా వున్నారో ఒక్కసారి చూదాం:\n\nఉదయనుడు యిక రేపు వెళ్లిపోతా\nడనగా ఆ రాత్రి ఆతడు గాఢమైన నిద్రలో\nఉండగా చూచి ప్రతాపుడు భస్మాలూ,\nఅంజనాలూ కాజేసి ఏమి ఎరగనట్లు పూరు\nకున్నాడు. మర్మాడు ఉదయనుడు వెళ్లి\nపోగానే తనే స్వయంగా రాకుమార్తెలను\nచేరబిలిచి, అంజనాలూ భస్మాలూ ప్రయో\nగించి వాళ్ల అంగవైకల్యాలు పొగొట్టాడు.\nఇప్పుడు వాళ్లు స్వస్వరూపంలో కనబడ\nగానే వాళ్ల అందాలు చూచి తన్మయు\nడైపోయాడు.\n\n‘సన్ను వివాహం చేసుకోండి!’ అని\nరాజు వాళ్లను కోరాడు. రాకుమా రైలు\nఒప్పలేదు. ప్రాధేయపడ్డాడు. లాభం లేక\nపోయింది. బెదిరించి చూచాడు. ఉహఁ\nఆన్నారు. ఇక యిది పని గాదని “చేసు\n\nకుంటానంటే సరేసరి, లేదా ఒప్పుకొనే\nవరకూ మీరు కారాగారంలో ఉండవలి\nసిందే ” అంటూ వాళ్లని బంధించివేశాడు.\nతలవని తలంపుగా ఈ అవాంతరం వచ్చి\nపడేసరికి రాకుమా రైలు తిరిగి దుఃఖింతో\nకుమిలిపోసాగారు.\n\nబ్రిక రాకేసుడు వెంటపెట్టుకువెళ్లిన సంధ్యా\nనిశీధుల సంగతి ఏమైందీ ఆని?—వాళ్ల\nఇద్దరినీ కొలనువద్దకు తీసుకువెళ్ళాడు.\n“ఆఖరుసారిగా మీకు అవకాశం యిస్తున్నా.\nమీ సోదరుడు ఎక్కడికి పారిపోయాడో\nయిప్పుడైనా నిజం చెప్పండి. లేకుం టే\n\nమరొక్క కణంలో మీపుచ్చెలు ఎగిరిపోతై” అంటూ గండ్రగొడ్డళ్ళతో సిద్ధంగా వున్న భటులను చూపించాడు.\n\nసంధ్యా నిశీధులు ఒక్క కణం అలానే నిలుచుండిపోయారు. అప్పుడు నిశీధుడు-“అయ్యా! వాడు ఎక్కడికి పోయిందీ మాకూ తెలియదు. కాని యిక్కడినుంచి బైటపడితే ఎలాగో తిప్పలుపడి వాడిని వెతికి కలుసుకోగలమనే ఆశ నాకున్నది. కనుక మా మాటమీద నమ్మకముంచి మమ్మల్ని విడుదలచెయ్యియి. త్వరలో నా సోదరునితో సహా తిరిగి వస్తాము” అన్నాడు.\n\n“ఓహో, బలే పాచిక వేశావే! నీ దొంగవేషాలు నాదగ్గిర సాగవు. ఇదివరకు చేసిన మోసాలన్నీ మరిచా ననుకొన్నావా? నీవిక్కడకు తిరిగి వస్తావని నమ్మక మేమిటి?” అన్నాడు రాకసుడు.\n\nఅందుకు నిశీధుడు, సంధ్యనిమాపుతూ “ఐతే వీడిని నీదగ్గిరే బంధించి వుంచుకో,\n\nనీకోసం కాదనుకో, తోటి సోదరుని వదులు కోగల మనుకున్నావా? అతణ్ణి రక్తించుకో టాసికైనా మేము తిరిగి నీ దగ్గిరికి రాక తప్పదుకదా?” అన్నాడు.\n\n“సరే, మరొక విషయం. ముఖ్యంగా నేను నీసోదరుని పట్టాలంటున్నది ఎందుకో తెలుసా? ముఖ్యమైన భస్మాలూ, అంచలా అతని వద్ద వుండిపోయాయి. అవి అతనివద్ద వున్నంతవరకూ నాకు నిద్ర పట్టదు. కనుక అతనే రానక్కరలేదు. నీవైనాసరే ఆ భస్తాలూ అవీ తెచ్చి నాకు వప్పగిస్తే చాలు. ఏనాడైతే అ పని చేస్తాపో ఆనాడే ఈ నీ సోదరునికూడా విడుదలచేసి వేస్తాను, తెలిసిందా!” అన్నాడు రాకసుడు.\n\nసంధ్యకూడా ఈపద్ధతికి ఒప్పుకున్నాడు. నిశీధుడు బయలుదేరాడు. మిగతా హంసలతోపాటు సంధ్యని కొలనులో వుంచమని చెప్పి భటులకు వప్పగించి రాకసుడూ వెళ్లిపోయాడు.\n\n—[ఇంకా వుంది]"
        },
        {
            "title": "చిరునవ్వు: చిరనిద్ర",
            "page_start": 27,
            "author": "పి. భాస్కరరామమూర్తి",
            "pdf_page": 26,
            "content": "చిరునవ్వు: చిరానిద్ర\n\nమొఘల్ చక్రవర్తి ఐసుటపంచి అక్పరు ఫాదుషాకు అబుల్ ఫజుల్ అనే అంత రంగికుడు ఉండేవాడు. అబుల్ ఫజుల్ చక్రవర్తికి కుడిభుజమన్నమాట. అతనెంత చెబితే అంత ఆయనకు.\n\nఒకరోజున, ఫాదుషా మాంచి సంతోష సమయంలో ఉండగా చూచి, అతడు ఇలా విన్నవించాడు: “దేవరా!—మన ప్రభు త్వంలో అంతా చక్కగానే సాగిపోతున్నది. ప్రజంతా సుఖంగావుంటున్నారు. ‘అక్పరు చక్రవర్తిపంచి దయాశీలుణీ మరెక్కడా చూడబోము. వారి రాజ్యంలో జన్మించటం మన అదృష్టమే’ అని పిన్నాపెద్దా చెప్పు కొంటూవున్నారు. ఈవిధంగా ఏలికను కీర్తి కాంత వరించటం బాగానే వుంది కాని...” అని వూరుకున్నాడు.\n\n“సంశయించక చెప్పవోయి ఫజుల్!” అని తొందరపెట్టాడు ఫాదుషా. అంతట\n\nఅబుల్ ఫజుల్ మళ్లీ అందుకున్నాడు: “ప్రభూ!—అబ్బాయిగారు సలీము, మన కొలువులోని నాట్యకత్తె ఐసు అనార్కరీపైన మక్కువ కలిగి వున్నట్టు తెలిసింది. ఆమెనుపెళ్లిందదలచినట్టుకూడా రూపువార్త తెలియవచ్చింది. ఈ మాటే నిజమయితే ప్రభువువారికి ఎంత అప్రతిష్ఠ! ఇంతవరకు సంపాదించిన కీర్తి అంతా నిమిషంలో మాసిపోతుందే! పైగా, ఇటువంటి కుల హీనురాలిని కట్టుకోవటం వంశానికే మచ్చె తెచ్చుకోవటమవుతుందే! ఆదీగాక, ప్రజలు తిరుగుబాటు చేస్తారో యేమోకూడా! ఈ సమస్యతో నా హృదయం తల్లడిల్లిపోతున్నది ప్రభూ!” అంటూ మన సులోని అవేదన వెల్లడించాడు.\n\nతీవ్రంగా ఆలోచించాడు, అక్పరు. “ఫజుల్!—నీ మాటలు నమ్మ వీలు గాకున్నవి. చెప్పు చేతలలో ఉండే చిన్నారి\n\nసలీముపైన ఇటువంటి నిందను ఎవరు వేశారో ? పిల్లవాడి స్వభావం నేనెరుగనా ? ఐనా, నీమాట కొట్టివేయలేను. నిజానిజాలు నేను తేలుస్తాలే. మా కేమంకోరిన నీవు, ఈలోపల, కురవానిని తగురీతిగా మంద లిస్తూవుండు ” అని చెప్పాడు.\n\nమురునాడు రాత్రి దర్పారులో గొప్ప నాట్యప్రదర్శనం. ఆ ప్రదర్శనానికి ఆక్పరు చక్రవర్తి స్వయంగా ఏర్పాట్లు చేశాడు. తన సింహాసనానికి ఎదుట కుమారుని స్థానం. కుమారుని సింహాసనానికి పైన ఒక నిలువుటద్దం అమర్పించాడు. నాట్యకత్తె\n\nచేసే చేష్టలన్నీ చక్రవర్తికి ఆ అద్దంలో స్పష్టంగా కనబడతై. ఈ పరమరహస్యం అయన ఒక్కడికే తెలుసు.\n\nప్రదర్శనం ప్రారంభమైంది. ఆనార్కరి వచ్చి, సభకు నమస్కరించింది. నమస్కరించేటప్పుడే ఆమె ఈ చిత్రమైన యేర్పాట్లు అన్నీ గ్రహించివేసింది. ఫాదు పాకు ఎదురుగా ఉండి నాట్యం చేయ వలెనేకాని, వెన్నుచూపటం మర్యాదకు లోపం. ఈ సంప్రదాయం తెలిసిన అనార్కరి చాలా మెలకుపతో మసులుకో జొచ్చింది.\n\nఆనార్కరి నాట్యం చేస్తూవుంటే ప్రతి వారూ ఊగిపోయారు ! చక్రవర్తి తన్మయు డయ్యాడు !! ఆమె ఎంతసేపూ ప్రభువువైపె తిరిగి నాట్యంచేస్తున్నది కాని, తనకు పంచ ప్రాణాలూ ఐనటువంటి సలీమువైపు ఒక్క సారైనా ఇంతవరకు చూడలేదు.\n\nప్రదర్శనం పూర్తి కావచ్చింది. చిట్ట చివర, గిరగిర తిరిగే నాట్యభంగి మను ఆత్యద్భుతంగా చూపుతున్నది. అలా తిరి గేటప్పుడు ఆమె సలీంకు మాతాబీవెలుగు లాంటి ఒక్క చిరునవ్వు విసిరింది. ఆ చిరు నవ్వును ఒక్క సలీమే అందుకోగలిగాడు.\n\nదీనిని అక్టరు మాత్రమే కనిపెట్టగలిగాడు.\nమరి బ్రహ్మకైనా ఈ సంజ్ఞ తెలియదు.\n\nఫజుల్ చెప్పిన వార్త అకరాలా నిజమెంది. ఇక యిప్పుడు గత్యంతరం ఏమిటా అని అలోచించాడు చక్రవర్తి. అబుల్ ఫజుల్ చేత అనేకవిధాల చెప్పించాడు సలీంకు. ఎంతచెప్పినా 'ఈ విషయంలో నా మనసు మారదు. లాపణ్య, నాట్యరాణి ఐన అనార్కలీని తప్ప మరెవ్వరినీ పెళ్లాడను' అని అతడు కచితంగా చెప్పివేశాడు. ఇక బలవంతపెడితే గోడు చెడుతుందనే జంకుతో అబుల్ ఫజుల్ ఊరుకున్నాడు.\n\nఅక్టరు చక్రవర్తికి ఈ విషయంలో పట్టుదల హెచ్చి ఈసారి ఫజుల్ ను అనార్కలివద్దకు రాయబారిగా పంపించాడు. అతడు వెళ్లి \"అమ్మా!—సలీమ్ ను నీవు పెళ్లాడటంపల్ల రాజ్యమంతా తలిర్కిందు లైపోతుంది. మనసు మార్చుకో. ఇష్టమొచ్చిన మరెవ్వరినైనా పరించు. నీవు సలీమ్ ను పెళ్లాడితే ఎటువంటి ఐశ్వర్యం పొందగలని ఆశిస్తున్నావే, అదంతా నేను నీకు సమకూరుస్తాను” అని ఆమెకు ఎంత గానో నచ్చజెప్పాడు.\n\nఅందుకు అనార్హలీ “ఓయి, మంత్రి!\nసలీముఐశ్వర్యానికి ఆశించి నేను అతనిని కోరలేదు. ఏనాడో అతడు నా హృదయంలో చోటుచేసికొన్నాడు. ఏనాడో నేనతనికి అంకిత మైపోయాను. కనుక అతనికోసం ఎటువంటి త్యాగమైనా చేస్తాను. ఈ విషయంలో నామనను మారదు” అని తన నిశ్చయాన్ని వెల్లడించింది.\n\nదయామయుడని పేరుపొందిన అక్టరు చక్రవర్తి ఈ సందర్భంలో కర్ఘశహృదయుడైనాడు. కొడుకునకు ఆమెను ఎడముగా ఉంచితే పరిస్థితులు చక్షబడుతునే ఉద్దేశంతో అనార్హలీని తనతో లాపోరుకు తీసుక\n\nసోయి, అక్కడ ఆమెకు శాయశక్తులా బోధించాడు. ఆమె మనసు మారలేదు.\n\nఆనార్టలీ నిలబడివున్నది. ఫాదుషా ఆజ్జ అందుకొని గబగబ పనివాళ్ళు వచ్చారు. ఆమెచుట్టూ ఇటుకలతో గోడకట్టి, ఆమెను పాదాలవద్దనించి పూడ్చుకొంటూ వస్తున్నారు. గోపురం మోకాళ్లవరకు వచ్చింది. “ఏమి, మనసు మార్చుకొంటావా?” అని అడిగాడు చక్రవర్తి. ‘ఉహఁ’ అన్నది అనార్కలి చిరునవ్వుతో. కట్టడం సడుము వరకు వచ్చింది. మళ్లీ అడిగాడు అక్టరు. మళ్లీ అలానే సమాధానం చెప్పింది ఆమె. ఒకొక్క ఇటుకవరస పూర్తి ఐనప్పుడల్లా ‘ఇప్పుడైనా మనసు మారిందా’ అని అక్టరు అడగుతూనే వచ్చాడు. అప్పటికీ ఆమె సంతోషంతోనే ‘లేదు, నా మనసు మారలేదు, మారదు’ అనిజవాబుచెప్పింది.\n\nగొంతువరకు పచ్చేసింది కట్టడం: మళ్లీ ఒకసారి ‘ఏమి!’ ఇప్పుడైనా మనసు మార్చుకొంటావా, లేదా!’ అని అడిగాడు అక్టరు. మళ్ళీ అలానే బదులు చెప్పింది ఆమె. కట్టడం నోటివరకు వచ్చాక అఖిరు సారి అడిగేశాడు అక్టరు. అందుకు అనా రక్రలీ ‘ఎన్ని జన్మలకైనా సలీమే నా నాథుడు !!’ అన్నది సంతోషవదనంతో. భటులకు సంజ్ఞచేసి అక్టరు వెళ్లిపోయాడు. తక్కేణమే మరి రెండు వరుసలు పేర్చి పని వాళ్లు గోపురం మూసివేశారు!\n\nఅంతా ఐనతరువాత, అనార్కలి జీవ సమాధి కాబడిన వృత్తాంతం సలీముకు తెలియవచ్చింది !!— తీరని పరిశాపంతో నిండిపోయింది సలీము హృదయం. ఇక నిప్పుడు చేయగల దేమున్నది? ఆ మట్టునే అబుల్ ఫజుల్ ను చంపించివేశాడు. తిరుగు బాటు చేశాడు. గద్దెయెక్కాడు. తన ప్రేమ నిధానమైన అనార్కలీ పేరుతో ఒక అంద మైన అరామం నిర్మించి అందులో అప్పురూపమైన భవనం కట్టించాడు."
        },
        {
            "title": "వ్యత్యాసం",
            "page_start": 31,
            "author": "యన్. జానకీమణి",
            "pdf_page": 30,
            "content": "మ్యాసం\n\nఒకప్పుడు దేవతలందరూ సభచేసి,\nభూలోకమందు మానవులు ఎలా మసులు\nకొంటూవున్నారో వారి మంచి చెడ్డలు\nతెలుసుకుని, తగినట్టుగా సత్కరించాలని\nతీర్మానించారు. ఈ కార్యం నిర్వహించుకు\nరావటం వరుణదేవుని వంతు వచ్చింది.\n\nవరుణదేవుడు మంచిరోజు చూచి,\nవిమానంవంటి ఒక మేఘాన్ని వాహనంగా\nచేసుకుని ఒక ముసీలి బిచ్చగాని రూపుతో\nభూలోకానికి బయల్దేరాడు.\n\nవెళ్లి వెళ్లి ఆర్ధరాత్రివేళ చిన్నగ్రామం\nచేరుకుని, ఒక యింటి తలుపు తట్టాడు. ఆ\nయింటి ఇల్లాలు లేచివచ్చి తలుపు తీసింది.\n“అయ్యో తాతా ! ఇంత రాత్రప్పుడు ఇలా\nచలిలో దేవులాడుతున్నావే, పాపం !\nలోపలకు వచ్చి పడుకో. ప్రాద్దులే లేచి\nపోదుగాని...” అంటూ ఎంతో ఆప్యా\nయంతో ఆదరించింది.\n\nతాత లోపలకు వెళ్లగానే సోలి\nపోయాడు. నోటమాట రాలేదు. ఇది చూచి\nఆమె ‘ఒట్టో, ఈ ముసీలివాడు ఎదో దారి\nతప్పి ఇలా వచ్చాడు పాపం. తిండితిప్పలు\nతిన్నట్టుగా కూడ లేదు’ ఆని జాలిపడింది.\n\nనిజానికి ఆ యింటివారు ఏమంత కల\nవాళ్లు కారు. కష్టంతోనే కాలం వెళ్ల\nబుచ్చుకోవలసివచ్చేది. గృహయజమాని\nగ్రామాంతరం పోయివున్నాడు. ఏ నిమిషాన\nభర్త వస్తాడో అని ఆమె రోజూ వంటచేసి\nసిద్ధంగావుంచేది. ఇప్పుడామె తాతను లేవ\nదీసి, తగిన ఉపచారాలు చేసి, తేరుకోగానే,\nభర్తకోసమని ఉంచిన భోజనం కాస్తా\nఅతనికి వడ్డించింది.\n\nతాత స్థితి చూడగా చూడగా ఆమెకు\nగుండె చెరువైపోయింది. అతని వంటమీద\nగుడ్డ ఉండటం పేరుకేగాని, అన్నీ చింపులే !\n‘అయ్యో, నా తండ్రీ!—ఇదేమి గుడ్డ,\n\nఇదేమి లోకం! చలిమాట దేవుడెరుగు,\nమానమైనా కాపాడుకోవద్దా?' అంటూ,\nగబగబ గదిలోకి పోయి, మూట విప్పి,\nభర్తకున్న ఒక్కపంచేసూ పర్రుమని చింపి\n'ఇదే వున్నది తాతా. నీవు కట్టుకుంటావో,\nకప్పుకొంటావో. ఇంతకంటె నేనేం చేసేది!'\nఅని చెబుతూ నీరసంతో వేలాడిపోయిన ఆ\nముసలివానికి ఆ గుడ్డ చుట్టబెట్టింది.\n\nఇదిగాక భర్తకు చిరుగుల బనియను\nఒకటున్నది. కుట్టి బాగుచేసి అదికూడా ఈ\nదిక్కులేనివాసికి ఇద్దామనుకుని ముందు\nపడవేసుకు కూర్చున్నది. ఆ కుట్టుపని\nపూర్తిచేసేటప్పటికి బళ్లున తెల్లవారింది.\n\nనిద్ర లేకుంటే పోయే, అనుకున్న పని\nపూర్తి ఐందికదా అని ఆమె తృప్తిపడింది.\n\nబనియను తాతకిచ్చి 'తాతా'!—ఇది\nతొడుకోక. తెల్లవారిందికదా. పరగడుపుతో\nఇప్పుడు ఎక్కడికి పొగలవు. ఒక్కనిమిషం\nఆగు, వేడిగంజి వారుస్తాను. అది కాస్తా\nపొట్టలో పోసుకుని నీదారిన నీవు పోవచ్చు'\nఅన్నది. అలానే ఎంతో ఆదరంతో గంజి\nకాచింది, పోసింది. తరవాత ఒక చుట్ట\nముక్కకూడా యిచ్చింది. తాత చాలా\nసంతోషించాడు. దాని నతడు బోసినోటపెట్టి,\nముట్టించి మెల్లగా పొగ వదులుతూ\n“అమ్మా'!—నీ చేతిచలవపల్ల నాకు త్రాణ\nచేరుకున్నది. మరి, వెళ్లివస్తాను. చల్లని\nతల్లివి, నీకొక్కమాట చెప్పిపోతా, నేను\nవెళ్లగానే ముందుగా నీవు ఏ పనైతే ప్రారం\nభిస్తావో, మూర్యాస్తమానం వరకూ అదే పని\nచేమ్తా ఉంటావు,” అంటూ గుమ్మం దాటి\nనాలుగడుగులు వేసి, అదృశ్యమైపోయాడు.\n\nతాతను సాగనంపి ఇంట్లోకి వచ్చేసరి\nకల్లా ఆమెకు రాత్రి తను చించిన భర్త\nపంచె సంగతి జ్ఞాపకం వచ్చింది. చింపగా\nమిగిలిన ఆ పంచె ఇంకా ఎంత పొడ\nవున్నదో, మగనికి అది చుట్టబెట్టుకోవటాని\n\nతయినా సరిపోతుందా లేదో అని, మూరతో కొలవబోయింది.\n\nచిత్రమేమిటోగాని, అలా ఆమె మూరతో కొలుస్తున్న కొద్దీ పంచెగుడ్డ ఆకయమవుతూ వచ్చింది. వంటపనికి పోదామంటే పంచె ఎంతకూ తర గటం కనిపించదు. అలా ఆమె కొలిచిన గుడ్డ ఇల్లంతా నిండిపోయి, మూ ర్యాస్తమోనమయేసరికల్లా ఆగింది. భర్త ఊరినించి రాగానే ఆమె చిత్రమంతా చెప్పింది. వారు ఆ వస్త్రం అమ్మి బోలె డంత సొమ్ము గడించి, సుఖంగా కాల కేపం చేయసాగారు. త్వరలోనే ఈ వార్త ఊరంతటా పాకికపోయింది.\n\nపారుగింటి పుట్లమ్మ ఊరు కోక, ఆ యిల్లాలిని తరిచి తరిచి అడిగి వివరాలన్నీ తెలుసుకున్నది. తెలుసుకొన్నప్పటినించి 'మన యింటికికూడా ఎవరన్నా అతిథులు వస్తే బాగుండును' అని మనసులో ఆరాట పడజొచ్చింది. అనుకొన్నట్టుగా కొద్ది రోజులకే పుట్లమ్మగారింటికికూడా ఒకనాటి అర్ధరాత్రివేళ ఒక ముసలివాడు వచ్చి తలుపు తట్టాడు.\n\nతయారులోనేవున్న పుట్లమ్మ గధీమని లేచి తలుపు తీసింది. తెచ్చి పెట్టుకున్న\n\nఆప్యాయంతో “రండి తాతగారూ!— రండి,’ అని పిలిచి వానిని లోపలకు తీసుక పోయింది. అతడు అడక్కపోయినా ఘనంగా వున్నట్టు నటించి భోజనం వడ్డించింది. సరీగా ఇరుగు యిల్లాలు చేసినట్టు గానే చేయాలనే అత్రంతో 'అయ్యో పాపం!' అంటూ తాతను చూచి జాలిపడి భర్తపంచెలో ముక్కుచింపియిచ్చి, 'ఇది కప్పకొని పడుకోవయ్యా తాతా! ప్రాద్దుటే పోడువుగాని' అన్నది.\n\nఇంతలో తెల్లవారింది. 'అమ్మా!— నే వెళతాను' అన్నాడు తాత. 'అదేం మాట, కొంచెం కడుపు చలవచేసుకు మరీ\n\nపోడుగాని తాతా! వంట్లో నీరసం ఉండదు'\nఅన్నది పుల్లమ్మ, ఎంతో ఆపేక ఉన్నట్టు.\nఇరుగమ్మ మోస్తరుగా తనుకూడా వేడిగంజి\nకాచి తాతకు పోసింది.\n\nమొడటి యిల్లాలికి చెప్పినట్టుగానే, తాత\nఈమెతోకూడా 'అమ్మా! నీచేతి చలవపల్ల\nనాకు త్రాణ చేరుకున్నది. మరి, వెళ్లి\nవస్తాను. చల్లని తల్లివి, నీకొక్కమాట\nచెప్పిపోతా: నేను వెళ్లగానే ముందుగా\nనీవు ఏ పనైతే ప్రారంభిస్తావో, సూర్యాస్తా\nమానంవరకూ అదే పని చేస్తూ ఉంటావు'\nఅంటూ నాలుగడుగులు వేసి ఇదివరకు\nలాగానే అదృశ్యమైపోయాడు.\n\nపుల్లమ్మ గబగబ గదిలోకి పోయి,\nతాతకు తను చించి యిచ్చిన భర్తపంచె\nకొలుద్దామనుకుంది. కాని అంతలో పశు\nవులకు దప్పి వేసి ఒకటే గోలగా ఆరవ\nసాగినై. 'తొట్టిలో నీళ్లు పోసేసి వాటి పీడ\nవదుల్చుకుందాం. ఇక రోజుల్లా నిశ్చింతగా\n\nకూర్చుని అదేపనిగా గుడ్డ కొలుచుకో\nవచ్చు' అనుకుంది పుల్లమ్మ.\n\nఅనుకుని, నూతివద్దకు వెళ్లి చేదవేసి\nతోడటం ప్రారంభించింది. తొట్టె నింపి\nవేసి పోదామనుకుంటే, చేతినించి చేద\nవదలందే! దేవుడా అంటూ ప్రాద్దుతిరిగే\nవరకూ ఆమె అలా నీళ్లు తోడుతూ నేఉంది!\nఆ నీటితో కుడితితొట్టె మాత్రమే కాకుండా\nఇల్లూ వాకిలీ నిండిపోయింది. అంతేకాదు,\nఆ వీధివీధంతా బురదబురద ఐపోయేసరికి\nఅందరూ ఆవిడమీదికి దెబ్బలాటకువచ్చి\nతిట్టిపోయారు. ఏమైతేనేం!—చేతులు పీకే\nటట్టు నీళ్లు తోడిపోయటం, నిష్కారణంగా\nఊళ్లోవాళ్లచేత చీవాట్లు తినటం పుల్లమ్మకు\nతప్పసిసరి ఐంది.\n\nదేవుని దృష్టిలో అందరూ ఒక్కటే.\nఅందరనూ సమభావంతోనే సత్కరిస్తాడు.\nఐతే ఫలితాలుమటుకు ఎవరి గుణ\nగణాలనుబట్టి వాళ్లకు కలుగుతుంటై."
        },
        {
            "title": "వింతదొంగలు",
            "page_start": 35,
            "author": "జి. సారంగపాణి",
            "pdf_page": 34,
            "content": "పూర్వకాలమందు చీనాదేశంలో ‘చాంగ్’ అనే ఒక పేదపిల్లవాడు ఉండేవాడు. వాడు నివసించే ప్రదేశం కొండలమయం. ఆ కొండలలో ఒకదానిమీద చిత్రవిచిత్రమేదో ఉన్నదని ప్రజలు చెప్పుకొనేవారు. అందు కని చాంగ్ ప్రతిరోజూ విడవకుండా ఆ కొండలమీడికి షికారు పోయేవాడు.\n\nఅలా తిరగ్గా తిరగ్గా కొంతకాలానికి, ఒక పర్వతంమీద ఒక గుహ కనిపించింది. దానికి బ్రహ్మాండమైన రాతితలుపు మూత వేయబడివున్నది. అది తెరుచుకునే విధం ఏమిటా అని ఆలోచిస్తూవుండగా మహిషి మసిలిన అలికిడి ఐంది. తప్పుకొని దూరంలోఉండి చాంగ్ గమనించసాగాడు.\n\nఅంతలో ఒక వృద్ధుడు అక్కడకు వచ్చి ‘కైకూ వచ్చాడు, తలుపు తెరూ!’ అని మూడుసార్లు అన్నాడు. తలుపు తెరుచు కుంది. లోపల ప్రవేశించాడు. కొంతసేప\n\nటికి తాత బయటికివచ్చి, ‘కైకూ వెళ్లు తున్నాడు, తలుపు మూసుకో!’ అన్నాడు. వెంటనే మూసుకుపోయింది. తాత తన దారిన తను వెళ్లిపోయాడు.\n\nతాత కనుమరుగు కాగానే, అత్రంతో కనిపెట్టుకునివున్న చాంగ్ గుహవద్దకు వచ్చి ‘చాంగ్ వచ్చాడు తలుపు తెరూ!’ అని తనపేరు పెట్టి మంత్రం పరించాడు. కాని తలుపు తెరుచుకోలేదు. అన్నట్టు తాత మూడుసార్లు ఉచ్చరించివున్నాడుకదా అనే సంగతి గుర్తుకువచ్చి, మరి రెండుసార్లు పరించాడు. గభిమని తలుపు విడింది.\n\nఉత్సాహంతో చాంగ్ లోపల ప్రవేశించాడు. అది ఒక అగాధమైన గుహ. గుండ్రంగా వున్నది. చుట్టూ గోడవున్నది. ఎటుచూచినా నిరామయం. అక్కడ ఆరు గుట్టలు గుహకు చుట్టూవున్న ప్రాకారానికి అంటి పెట్టుకునివునై. మరో గుట్ట ఆ\n\nప్రదేశానికి నట్టనడుమ వున్నది. చాంగ్ ఇక్కడకు చేరుకునేసరికలా ఒక పాలరాతి ఫలకం కనిపించింది. సరదాకొద్దీ దాని మీద కాలు వేయబోయేసరికి జర్రుమని జారిపడ్డాడు. కాని చిత్రమేమిటో కాని, కాలు తగిలీ తగలగానే ఆ గుట్ట గిరగిర తిరుగనారంభించింది!\n\nచూస్తూవుండగానే ఆ గుట్ట పాతాళానికి క్రుంగిపోయి, అంతమేరా ఒక పెద్దరంధ్రం ఏర్పడింది. చాంగ్ కు ఇప్పుడు కుతూ హలం మరింత ఎక్కువైంది. ఆ రంధ్రం లోపలకు దిగటానికి వీలుగా చక్కటి మెట్లు అమర్చబడివునైన్నె. ఆ మెట్ట వెంబడే\n\nచాంగ్ గబంధబ డిగేశాడు. కిందికంటార్థిగానే మరివక పెద్దా ద్వారమూ, దానికి బ్రహ్మాండమైన కొయ్యతికి పూ కనబడినై.\n\nఈ ద్వారంవద్దతూడా చాంగ్ మునపటి లాగానే ముమ్మారు మంత్రం పరించేసరికి కొయ్యత లుపు తెరుచుకుని దారిచ్చింది. తలుపు తెరుచుకోగానే గౌప్ప వెలుగు కానవచ్చింది. ఆ వెలుగు వింతగలిపే కిరణాలతో నిండివున్నది. ఒక్కొక కిరణం ఒక్కొక రంగుగా వున్నది. కిరణాలు భూమి మీద పడినప్పుడల్లా రంగులు మారిపోతూ చూడటానికి అద్భుతంగా వునైన్నె.\n\nతనివితీకా ఈ కిరణాలు రంగులు చూచి చూచి, చాంగ్ నాలుగడుగులు వేసే టప్పటికి మరిఒక ద్వారం కనబడ్డది. దీనికి ఒక తలుపు అమర్చబడి ఉన్నది. ఇది లతలతో ఆల్లిన చిత్రమైన తలుపు. మల్లి చాంగ్ మంత్రం పరించాడు. తలుపు తెరుచుకుంది. లోపలకు వెళ్లగానే ఒక రమణీయమైన తోట కనిపించింది. ఆ తోట కని విని యెరుగని పకిణాతులతో, వృక్షసమూహంతో, జంతుజాలంతో, పుష్పవాటి కలతో నిండివున్నది. ఇవన్నీ చూచినకొద్దీ మరలిపొదామంటే మనస్కరించిందే\n\nకాదు. కాని ఒకవంక ఆకలిబాధ. మరొక\nవంక ఎవరన్నా వచ్చి పట్టుకుంటారేమో\nనని భయము ! అందుచేత జాగ్రత్తగా\nమంత్రాలు పరిస్తూ, ద్వారాలు మూడూ\nమూసివేసి, బయటపడి, చాంగ్ ఇంటిదారి\nపట్టాడు.\n\nఅంటికి చేరుకున్న చాంగ్, తను చూచి\nవచ్చిన తమాషాలన్నీ పూసగుచ్చినట్టు వాళ్ల\nనాయనమ్మకు వినికిడి చేశాడు. నాయన\nమ్మంటే చాంగ్‌కు ప్రాణం. ఆమె వానికి\nసమస్తమున్ను. కనుక, ఆమెతో చెప్పకుండా\nఎలా ఉండగలడు? ఆన్ని విని ముసలివి\n‘నాయనా ! నాకూ చూపించవటరా ఆ\nవింతలూ?’ అని ఎంతో ఆప్యాయంగా\nఆడిగింది. ఎన్నడూ ఏమీ అడగని ఆమె\nఆలా కోరటమే చాలు. మాట తీసివేయ\nగలడా మనుమడు ?\n\nమరునాడు చాంగ్ ముసిలమ్మను\nవెంటబెట్టుకుని బయల్దెరాడు. 'నాయనమ్మ!\nలోతైన గుహలూ అవ్వీ కనిపిస్తాయి.\nజడునుకోటోకు' అని అవిడకి ముందుగానే\nచెప్పిపెట్టాడు. మంత్రాలు పరించి ఒకో\nక్కటిగా ద్వారాలు తెరిపించాడు. గుట్టలు,\n\nమెట్టలుచూచి ముసిలిది భయపడింది. కాని\nముందే తెలిసిఉండటంపల్ల ఆమె గుండె\nనిబృరం చేసుకుంది. ఐతే రంగుకిరణాలు\nచూడగానే మాత్రం ఆమె కన్నులు జిగాలు\nమని తన్మయురాలైంది. తర్వాత తోటలో\nప్రవేశించి సృష్టిచిత్రాలన్నీ చూచేసరికి,\nఆమె ఆశ్చర్యానికి మేరలేకనేపోయింది.\n\nఅంతా ఐనాక చాంగ్ మరలుముఖం\nపట్టాడు. నాలుగడుగులు వేసి వెనక్కు\nతిరిగి చూస్తే ముసిలమ్మ కనిపించలేదు.\nగుహ అంతా గాలించాడు చాంగ్. కేకవేసి\nపిలిచాడు. ఏమి చేసినా పత్తా దొరకలేదు.\nకంగాణతో ఇంటికి పోయాడు. అక్కడా\n\nలేదు. మళ్లి గుహకు వచ్చాడు. పిచ్చివాని\nలాగా అటు యిటు తిరుగులాడతున్నాడు.\nఏమి తోచక మళ్లీ ద్వారంవద్దకు పోయాడు.\nమంత్రం పరించాడు. కాని ఎన్నిసారులు\nపరించినా ఈసారి తలుపు తెరుచుకోలేదు.\nచాంగ్‌కు భయం పట్టుకున్నది.\n\nఅంతలో—మొదటిరోజున కనుపించిన\nతాత-కైకూ-చాంగ్‌కు ప్రత్యక్షమయ్యాడు.\n'అబ్బాయి! మీ నాయనమ్మ ఇంక నీకు\nదొరకదు. ఇప్పుడు నీవు దొంగతనంగా\nప్రవేశించినట్టుగానే గుహలో మరెవళ్లూ\nప్రవేశించకుండా ఆమెను కాపలా పెట్టు\nకున్నాను. పో, వెళ్లిపో' అని కసిరాడు.\n\nఅందుకు చాంగ్ 'తాతా!—నాయనమ్మ\nనా ప్రాణం. ఆమె లేందీ నిమిషం సేపైనా\nనిలవలేను. సన్ను విడిచి ఆమె కణమైనా\nఉండలేదు. కాబట్టి, కరుణించి ఆమెను\nవదిలే సెయ్యి. బుద్ధి వచ్చింది. మరెన్నడూ\nనీ అనుమతి లేకండా గుహలో ప్రవేశిం\nచను' అంటూ దీనంగా వేడుకొన్నాడు.\n\nఆప్పుడు తాత జాలిపడి, 'కురవాడా!\nఆమెను పదలటమనేది పట్టిమాట. అంతగా\nనీవు ప్రాధేయపడుతున్నావు గనక, ఏడాదికి\nఒకసారి వచ్చి నీవా మెను చూడటానికి\nఅనుమతిస్తున్నాను. నీవనుకొన్నట్టు ఆమె\nనీకోసం బెంగపెట్టుకోవటం లేదు. ఇక్కడ\nసుఖంగానే వుంటున్నది. నీవు పట్టపు\nరాజుకి అల్లుడివి కాబోతావని చెప్పాను. ఈ\nమాట విన్నప్పటినించి ఆమె నిర్విచారంగా\nవున్నది' అని చెప్పాడు.\n\nఆశ్చర్యంతో చాంగ్ 'ఏమిటి తాతా!\nవేళాకోళం చేస్తున్నావా? నావంటి పేద\nవాడేమిటి, పట్టపురాజుకు అల్లుడు కావడ\nమేమిటి?' అంటూ ప్రశ్నించాడు.\n\n'అబ్బాయి! మన నోటిమాట వృథా\nకావటానికి వీల్లెదు. పో, నీకెందుకు, వెళ్లి\nపో!' అని చెప్పి వానిని పంపివేశాడు.\n\nతాతమాటమీద నమ్మకమున్నా\nలేకున్నా, చేసేదిలేక చాంగ్ ఇంటికి\nపొయాడు. పోయి. లెక్కగా రోజులు గడుపు\nతున్నాడు. ఏటా ఒకసారి గుహకు వెళ్లి\nవాయనమ్మను చూచివచ్చేవాడు. ఇలా\nవాని జీవితంలో పదహారేళ్లు గడిచిపోయినై.\n\n* * *\n\nచాంగ్ ఇంటి పొరుగున మరొక పేద\nకుటుంబం వుంటున్నది. వాళ్లు కలపకొట్టి\nఅమ్ముకొని జీవించేవాళ్లు. పాపం, వాళ్లకు\nసంతతి లేదు.\n\nఒకరోజున ఆయింటివాడు కలప\nకోసం అడవికి వెళ్లేసరికి ఒక తుప్పలో\nచంటిబిడ్డ యేడుపు వినిపించింది. పోయి\nచూడగా ఒక అందమైన అడశిశువు కనిపిం\nచింది. ఇదే వరప్రసాదమనుకుని ఆతడు\nఆ బిడ్డను ఇంటికి తెచ్చాడు. అల్లారు\nముద్దుగా పెంచుకొంటున్న ఆ కట్టలవాని\nకూతురుకు యుక్తవయస్సు రాగా వాళ్లు\nచాంగ్ను ఆదరించి పిలిచి, ఆ విల్లనిచ్చి\nపెళ్లి చేశారు.\n\nచాంగూ భార్యా కులాసాగా కాలకేపం\nచేస్తూపుండగా ఒకనాడు వారింటికి ఇద్దరు\nవచ్చారు. ఒక చాపవేసి చాంగ్ వారిని\n\nకూర్చుండమన్నాడు. చాంగ్ భార్య దాహం\nతెచ్చియిచ్చింది. గుమ్మలో అడుగుపెట్టి\nనప్పటినించి ఆ కొత్తగా వచ్చినామె చాంగ్\nభార్యవైపు చూస్తూ నేపుంది. దగ్గరకు వచ్చి\nదాహం అందించేటప్పడు మరీ పరిశీలనగా\nచూచింది. ఎందుకోగాని, చాంగ్ భార్య\nకూడా ఆమెను మొదటినించి పరికిస్తూనే\nవుంది. దాహం అందించనప్పడు మరింత\nపరిక్గా చూచింది. ఇద్దరిలో నూ వీదో చెప్ప\nలేని చైతన్యం కలిగింది. చాంగ్ భార్యను\nఆ వచ్చినామె అప్రయత్నంగా కౌగిలించు\nకుని ఆక్షున అదుముకున్నది !! ఇందుకు\nచాంగ్ భార్య ఆశ్చర్యపడింది.\n\nవాళ్ల ఇద్దరనూ చూచి ఆమె భర్త\n“ఏమిటి, మన చిన్నారే ! మన చిన్నారే !!”\nఅంటూ పట్టరాని సంతోషంతో చాంగ్\nభార్యను చేరదీసుకున్నాడు. చాంగ్ కు\nఇదేమీ అర్ధం కాలేదు. అంతలోనే రాజ\nపరివారమంతా బిలబిలమంటూ ఆక్కడికి\nవచ్చేసింది. వాళ్లకు దంపతులు ఆ పిల్లను\nచూపిస్తూ, “మన అమ్మడు మనకు\nదక్కిందోయ్! కష్టం ఫలించిందోయ్ !!”\nఅని అంతుచేని ఉత్సాహాన్ని వెలిబుచ్చారు.\nఅప్పుడు అవగాహనైంది చాంగ్ కు—ఆ\nపచ్చిన దంపతులు రాజూ రాణీ అనీ, తన\nభార్య రాజపుత్రి అనిన్నీ.\n\nఅంతట రాజు చాంగ్ను దగ్గర తీసు\nకొన్నాడు. “నాయనా, చాంగ్! పన్నెండేళ్ల\nక్రిందట లేకలేక పుట్టిన ఈ బిడ్డకు మక్కువ\nకొద్దీ వంటినిండుగా అభరణాలు పెట్టాము.\nదుర్మార్గులు బిడ్డనెత్తుకపోయి వస్తువులు\nకాజేసి పాపం, బిడ్డను నట్టడవిలో వది\n\nలేశారు. నాటినుండి తిండీ నిద్రా లేకండా\nమారువేపాలతో ఇలా బిడ్డకోసం వెతుక్కొం\nటూనేపున్నాము. ఏమైతేనేమి, ఈనాటికి\nమా కష్టాలు గట్టక్కినై. అదృష్టవంతుల\nమోయ్ చాంగ్!” అని అన్నాడు.\n\n‘మీరుకాదు, అదృష్టవంతుణ్ణి నేనూ !’\nఅన్నాడు చాంగ్ అనందంతో.\n\nచాంగ్ తన నాయనమ్మను చూచి\nరావలసిన రోజు అనాడే ఐంది. అందుకని\nరాజదంపతులసూ పరివారాన్నీకూడా\nతనతోపాటు తీసుకపోయి, చాంగ్ గుహ\nలోని వింతలన్నీ వారికి చూపించాడు.\nచాంగూ భార్యా ముసలిదాని దీవనలు\nపొందారు. చాంగ్ తాతకు నమస్కరించి\n‘తాతా! అప్పుడు నేను నమ్మలేక\nపోయాను గాని, నీ మాట ఆకేరాలా\nఫలించిందిసు మా!’ అన్నాడు. తాత\nచిరునవ్వు నవ్వాడు. ఎంతో సంతోషంతో\nఅందరూ కోటకు మరలిపోయారు.\n\nCHITRA"
        },
        {
            "title": "ఉప్పు కప్పురంబు...",
            "page_start": 41,
            "author": "పాలంకి వెంకటరామచంద్రమూర్తి",
            "pdf_page": 40,
            "content": "ఉప్పుకప్పురంబు...\n\nబ్రుచ్చిరెడ్డిపాలెంలో భూవరాహరెడ్డి అనే\nగొప్ప రెడ్డి ఒకాయన ఉన్నాడు. వారి\nఅంటికి ఎదురింటిలో అచ్చమాంబ అనే\nపదేళ్ల అమ్మాయి ఉండేది. అచ్చమాంబ\nఐదో తరగతి చదువుకునే పిల్ల. ఆ పిల్లకి\nసుమతి శతకంలోవీ వేమన శతకంలోవీ\nపద్యాలెన్నో వచ్చు. ఆ పిల్ల చదివే పద్యా\nలన్నీ రెడ్డిగారికి వినపడి, 'అహా! కోకిల\nకంఠం! ఎంత బాగా చదువుతున్నది\nఅచ్చమ్మ!' అని మెచ్చుకునేవాడు.\n\nఒకనాడు అచ్చమాంబ, వేమనశత\nకంలో ఒక పద్యం ఇలా చదివింది—\n\n'ఉప్పుకప్పురంబు నొక్కపోలి కనుండు\nచూడ చూడ రుచుల జాడ వేరు;\n\nపురుషులందు పుణ్యపురుషులు వేరయా\nవిశ్వదాభిరామ వినురవేమ.'\n\nఎదురుగుండా అరుగు మీద కూర్చుని\nదంతధావనం చేస్తూన్న రెడ్డిగారు అచ్చ\n\nమాంబని దగ్గిరకు పిలిచి కూచోమని,\n'అచ్చమ్మా, 'బలే బాగా చదివేవు పద్యం.\nదాని ఆర్ధమేమిటో చెబుదూ?' అన్నాడు.\n\nఅందుకు అచ్చమ్మ ఆయన అడగటమే\nతడవుగా 'అర్ధానికేముంది మామా!-ఉప్పు\nకర్పూరంకూడా చూట్టానికి తెల్లగానే\nఉంటాయి. నోట్లో వేసుకుంటేమాత్రం\nఉప్పు కషమై ఊరుకుంటుంది. కర్పూరం\nఆలా గాక ఘుమఘుమలాడుతో మంచి\nపసందుగా ఉంటుంది. ఆలాగే మనుషుల్లో\nమంచివాళ్లూ చెడ్డవాళ్లూ పైకి ఒకలాగే కన\nపడ్డా, వాళ్ల గుణాల్లో తేడాలుంటాయి' అని\nచెప్పేసింది.\n\n'అరటిపండు వారిచి చేతిలో పెట్టినట్లు\nచక్కగా చెప్పేవే!' అని మెచ్చుకుంటూ\nరెడ్డిగారు లోపలికి వెళ్లి, చక్కెరకేళీ అర్హటి\nపళ్ల అత్తం ఒకటి తెచ్చి అచ్చమ్మకి బహు\nమతీగా ఇచ్చిపంపేడు,\n\nఆ పద్యంలోని భావం చాలా గొప్పగా ఉందనిపించింది రెడ్డిగారికి, 'పురుము లంతా ఒకలాగే కనపడ్డా, వాళ్లలో పుణ్య పురుములు వేరు' అని చెప్పటానికి ఎంత మంచి ఉపమానం తీసుకొచ్చాడు వేమా రెడ్డి!' అని మెచ్చుకుంటూ భూపరాహ రెడ్డి పెరట్లోకి వెళ్లేసరికల్లా అయనకి తమ కోడిపుంజులు రెండూ కంటపడ్డాయి. ఆ పుంజులకి కొంచెం దూరంలోనే పెట్టలూ వాటి పిల్లలూ తమ తమ ముక్కులతో ఆహారం ఏరుకుంటూ కనపడినై.\n\nఇంతట్లో రెడ్డిగారి పనిమనిషి వచ్చి రెండు పుంజులముందూ గుప్పిడేసి\n\nనూకలు జర్లి చక్కాపోయింది. పెట్టలూ పిల్లలూ బిలబిలమంటూ నూకలకోసం గుమిగూడేయి. కాని, పుంజుల్లో ఒకటి వాటిని దరికిరానియ్యక పొడిచి తరిమేసి, నూకలన్నీ తనే బొక్కటం ప్రారంభించింది. అవన్నీ రెండో పుంజుదగ్గిర పడ్డ నూకలకోసం ఆక్కడికి చేరేయి. ఆ రెండో పుంజు మొదటిదానికి మల్లె గాక వాటిని చేరనిచ్చి, వాటికి తావలసినవేపో తినిపోయే దాకా తాను వారగా నిలబడింది.\n\nఒక పుంజు స్వార్ధంతో తక్కిన కోళ్లని దగ్గిరికి రాకుండా తరిమెయ్యటం, రెండో పుంజు వాటిని చేరనిచ్చి అదరించటం చూసేసరికి రెడ్డిగారికి చాలా ఆశ్చర్యం వేసింది. చూడగా రెండు పుంజులూ ఒక లాగే ఉన్నాయి పైకి! సర్వం ఒకేపోలిక! ఐతే? గుణాల్లో మాత్రం అంతా తేడాయే!\n\nరెడ్డిగారికి అచ్చమాంఁటి చదివిన పద్యం జ్ఞాపకం వచ్చి, “పుంజులందు పుణ్య పుంజులు వేరయా విశ్వదాధిరామ వినుర వేమ” అని మార్చి చదవసాగా డాయన.\n\nఆ తర్వాత రెడ్డిగారు తన వ్యాపకం సందడిలో వేమన పద్యమూ, పుంజుల ప్రవర్తనాకూడా మరిచేపోయారు.\n\nమర్మాడు ఆయన వియ్యంకుడు,—\nఆంటే కూతురు మామగారు, పని మీద\nవారింటికి వచ్చాడు. రెడ్డిగారి భార్య\nశీలమ్మ వంటమస్సితో “వియ్యంకుడు\nగారు వచ్చారు, కోడిమాంసంతో విందు\nచెయ్యాలి” ఆని పురమాయిస్తోంటే ఈ\nమాట రెడ్డిగారి చెవిని పడింది.\n\nరెడ్డిగారు వంటవాణ్ణి పిలిచి, “ఆ చెడ్డ\nపుంజు పనిపట్టు!” అన్నారు.\n\nవంటవాడికి ఈ మాటలు ఆర్ధం కాలేదు.\n“పుంజుల్లో మంచీ, చెడ్డా యేమిటి?”\nఆనిపించింది వాడికి. “ఏ పుంజుమాట\nబాబయ్యా తాము శెలవిస్తోంట ? నా కంటికి\nరెండూ ఒకలాగే ఉన్నాయే” అన్నాడు.\n\n“నడు. దాన్ని నేను చూపెడతాను”\nఅంటూ రెడ్డిగారు వంటవాణ్ణి వెంటబెట్టు\nకుని పెరట్లోకి వెళ్లేరు.\n\nరెండు పుంజులూ ఒక దాని కొకటి\nదూరంగా నిలపడి కనపడ్డాయి. తీరా\nవాటిని చూసేసరికి వాటిల్లో చెడ్డ పుంజేదో\n“పుణ్య”పుంజేదో రెడ్డిగారే పోల్చలేక\nపోయారు.\n\nఒక్క నిముషం ఆలోచించి, “ఒక్క\nగుప్పెడు నూకలు పట్టుకరావోయి వాటి\nతేడా యేమిటో చెబుతాను” అన్నారు\nరెడ్డిగారు.\n\nవంటవాడు నూకలు తెచ్చి పోసిపాయ్య\nటంలో ఒక పుంజు బాణంలా వచ్చి\nనూకల్ని మింగడం ఆరంభించింది. రెండో\nపుంజు కూడా వచ్చి తినబోయింది. గాని\nమొదటి పుంజు దాన్ని దూరంగా తరిమేసి\nమళ్లీ వచ్చి మింగడం ప్రారంభించింది.\n\n“ఇదేనోయే, నేను చెప్పిన పుంజు”\nఆన్నారు రెడ్డిగారు. దానిపని పట్టేశాడు\nవంటవాడు. మససుకి నచ్చిన పుణ్య\nపుంజును మక్కువగా చూచు కొంటూ\nవచ్చారు రెడ్డిగారు."
        },
        {
            "title": "చిట్టి కథల పోటీ (7)",
            "page_start": 44,
            "author": "డి. బాజ్జీ",
            "pdf_page": 43,
            "content": "ఒక వూళ్లో ముగ్గురు స్నేహితులుండేవాళ్లు.\nవాళ్లకు జూదమాడటమే వృత్తి. ఒకరోజున\nవాళ్లు ఆట ఆడగా, అందులో యిద్దరు\nగెల్పుకున్నారు, మూడవవాడు ఓడి\nపోయాడు. ఓడిపోవటమే కాదు. చేతిలో\nడబ్బులేక, తక్కిన యిద్దరకూ బాకీపడ్డాడు.\nవాళ్లు ఊరుకోక, “మా సామ్ము మాకిచ్చి\nమరీ కదలవోయ్” అనిచెప్పి ఆ మూడవ\nవాణ్ణి నిర్బంధించారు.\n\nమూడవవాడు కేవలమూ ధనహనుడై\nవుండె. చేతిలో పైసా లేదు. వీళ్ల పీడ\nఎక్కువగా వున్నది. ఎలా తప్పించుకో\nవటమా అని యోచన చేశాడు చాలాసేపు.\nఎంతకూ ఏమీ తోచక, వాళ్లు ఆదమరిచి\nవుండగా గుప్పెడు యిసుక తీసి, వాళ్ల\nకళ్లలో కొట్టి కాలికొద్దీ పచుగుచ్చుకున్నాడు.\n\nవాళ్లు కళ్లలో యిసుక దులుపుకొని,\nకాస్తంత స్తిమితపడిన తరవాత, మోసం\nచేసిపోయిన ఆ మూడవవానికోసం తెగ\n\nవెతికారు. కాని, ఎక్కడా వాడు కాన\nరాలేదు. వాడు పోయిపోయి ఒకతోటలో\nమామిడి చెట్టెక్కి పలవలో కూర్చుని\nవున్నాడు. ఆ చెట్టుకింద చల్లగా వుండటం\nచేత ఆ యిద్దరు జూద గాళ్ళుకూడా\nఅక్కడనే చేరుకొని, విశ్రాంతి తీసుకుందా\nమని కూర్చున్నారు. ‘ఊరికే కూర్చోవడ\nమేమిటి? ఒక్క ఆట వేసుకుందాము’ అని\nపించింది వాళ్లకు. ఆట ప్రారంభించారు.\n\nఆటవేసిన కొంచెంసేపటికల్లా రక్తికట్టి,\nవాళ్లకు ఆవేశం పుట్టుకొచ్చింది. ఇదంతా\nకని పెట్టి చెట్టుపైనించి చూస్తూవున్న\nమూడవవానికి ఉన్నట్టేవుండి ఉద్రేకం\nకలిగింది. ‘ఈమారు ఆట నేను వేస్తా\nనుండవోయే !’ అంటూ గభీమని చెట్టుమీది\nనించి కిందికి ఉరికాడు.\n\n‘దొరికాడరా దొంగ !!’ అంటూ జూదగా\nళ్లిద్దరూ మూడవవాడిని పట్టి, కసితీ రా బాగా\nమర్దించి వదిలారు."
        },
        {
            "title": "చిట్టి కథల పోటీ (8)",
            "page_start": 45,
            "author": "పి. సరళాకుమారి",
            "pdf_page": 44,
            "content": "నందవరం గ్రామంలో రంగయ్య అనే సాహుకారు ఉండేవాడు. వట్టిలోభి.\n\nఒకప్పుడు రంగయ్య పనిమీద పట్టం వెళ్లవలసివచ్చింది. ఈసంగతి తెలిసి, అతని స్నేహితుడైన సుబ్బన్న 'ఓయి రంగయ్యా! నువు వెళ్లటోయేది బస్తీకద. పట్టణంలో పర్తకులు ఒకింటికి రెండింతలు ధరలు చెప్పి మోసం చేస్తారట. కనుక జాగ్రత్తసుమా!' అంటూ హెచ్చరించాడు. అందుకు రంగయ్య 'అ ఆటలన్నీ మన దగ్గిరనా!' అని ధీమాగా చెప్పి బయల్డేరాడు.\n\nరంగయ్య పట్టణం చేరుకుని పనులు చక్షబెట్టుకుంటూ పుండగా మట్టమధ్యాహ్నమైంది. నెత్తీ కాళ్లూ మాడిపోతున్నె. అందు కని గౌడుగుల షాపులోకి వెళ్లి, ఒక గౌడుగు తీసి వెల అడిగాడు. 'పదిరూపాయలండీ బాబూ' అని చెప్పాడు, వర్తకుడు.\n\nవెంటనే రంగయ్య ఆలోచించాడు— 'ఒకింటికి రెండింతలుకదా చెప్పి మోసం చేస్తారని మన సుబ్బన్న చెప్పాడు. ఈ\n\nగౌడుగు అసలువెల ఐదురూ పాయలు ఐపుండాలి' అని అనుకుని 'ఐదురూపాయలకు ఇస్తే యివ్వండి. లేకపోతే లేదు' అన్నాడు. ఆలా ఇలా బెట్టుచేసి, వర్తకుడు ఎలా ఐతేనేం అంతకే వప్పుకొన్నాడు. 'పర్తకుడు ఐదు రూపాయలకు ఇస్తున్నాడంటే దీని అసలు ఖరీదు అందులో సగమేకద అయిపుండాలి' అనుకుని రంగయ్య 'అయ్యా! రెండున్నరకు ఇస్తే యివ్వు, లేకుంటే వద్దు' అని కచితంగా చెప్పాడు.\n\nవర్తకుడికి చీకాకెత్తి 'బలే బేరగాడి వయ్యా, అంతకూడా ఎందుకు, ఊరికే పట్టుకపో!' అంటూ చీదరించుకున్నాడు. అప్పుడు రంగయ్య 'పర్తకుడు ఒక గౌడుగు ఉచితంగా ఇస్తానంటే, నిజానికి అతడు రెండు గౌడుగులు ఇవ్వవలసి వుండాలి' అని లెక్కవేసి, 'అయ్యా! రెండు గౌడుగు లిస్తే తీసుకుంటాను కాని, ఒక్షపైతే వద్దనే వద్దు' అన్నాడు. ఈ మాటలకు అక్కడి వాళ్లందరూ విరగబడి నవ్వారు.\n\nసెప్టెంబరు నెల మాకు వచ్చిన చిట్టికథలలో పై రెండు కథలూ బహుమతి పొందినై.\n\n7-వ కథ—ప్రాసినది: డి. బాట్టీ, అనకాపల్లి—బహుమతిగా యితనికి హిందీ తెలుగుకోడ్ ఒకటి పంపుతున్నాం. 8-వ కథ—ప్రాసినది: పి. సరళాకుమార్, సంద్యాల—బహుమతిగా ఈమెకు లేను ఆల్లుకునే పరికరాలు పంపుతున్నాం."
        },
        {
            "title": "వింతదొంగలు",
            "page_start": 46,
            "author": "యస్. వసంతకుమారి",
            "pdf_page": 45,
            "content": "CHITRA\n\nక్రాశికా నగరమందు పూర్వం కబీరుదాసు\nఆనే రామభక్తుడు ఉండేవాడు. అతనికి\nకమాల్ ఆనే కుమారుడున్నాడు. అతడూ\nరామభక్తుడే. కబీరు జన్మతతః పేద వాడే\nఐనప్పటికీ, ఎప్పుడు ఎంతమంది సాధు\nవులు వచ్చినా లేదనక సత్కరించేవాడు.\nఇలా సత్కరించటంలో తండ్రికి తోడు\nనీడగా ఉంటూవచ్చాడు, కమాలుడు.\n\nఒకరోజున నడిరాత్రి ఆకస్మికంగా\nకబీరుకుటిరానికి ఒక పెద్ద సాధువుల\nగుంపు వచ్చి, “అయ్యా! — ఇక్కడ కబీరు\nదాసు ఆనే భక్తుడున్నాడట! పరదేశ సాధు\nవులకు కడుపుచూచి అన్నదానం చేస్తా\nడట! వారి ఇల్లు ఎక్కడో కాస్తంత చెప్పం\nడయ్యా!” అంటూ అరిచారు.\n\nఅప్పుడు గుమ్మంలోనే నిలబడివున్న\nకబీరుదాసు వారిని చూచి జాలిపడి,\n‘అయ్యా! — మీరు చెప్పిన ఆ కబీరును\n\nనేనే. దయచేయండి, అని చెప్పి వారిని\nకూర్చోబెట్టి లోపలకువెళ్లాడు. నిద్రలో ఉన్న\nభార్య సుందరాదేవిని లేవి, ‘ఇంత\nమంది సాధువులు హాతాత్తుగా వచ్చారే.\nఏమిటి గత్యంతరం?’ అని అడిగాడు.\n\nఆందుకు సుందరాదేవి ‘నాథా! —\nఇది పరమేశ్వరుడు మనకు పెట్టిన పరీక్ష\nతప్ప వేరుకాదు. మీరేమీ అత్రపడకండి.\nఇటువంటి అవసరంలో అప్పచేసి ఐనా,\nదొంగతనంచేసి ఐనాసరే ధనం ఆర్టించి\nభాగవతారాధన చేయవచ్చునంటారు\nపెద్దలు. దీని వల్ల మనకేమీ పాపం చుట్టు\nకోదు’ అని సలహా చెప్పింది. కమాల్\nకూడా ఈ మాటలు అందుకుని, ‘దొంగ\nతనం చేసిఐనా సాధు సంతర్పణ చేయ\nవలిసిందే’ అని తండ్రిని ప్రోత్సహించాడు.\n\nఇష్టమున్నా లేకున్నా కబీరుకు ఈ పని\nతప్పిందికాదు. భగవంతునిమీద భారం\n\nవేసి, పెద్దవీధి మొసలో ఉండే వర్తకని యింటికి కన్నంవేతామని తండ్రికొడుకులు బయల్దేరారు. జాగ్రత్తగా వర్తకుని ఇంటికి కన్నం తవ్వారు. ఆ కన్నంలోనించి కొడుకును లోపలకు పంపి, కబీరు ఇవతల నించున్నాడు.\n\nలోపల ప్రవేశించేసరికి, శెట్టి ఇంట్లో మణికనక రత్న రాసులు కమాలుకు కన్నులు మిరుమిట్లు కొల్పినై. అయినా అతడు వాటివైపే తొంగిచూడలేదు. ఇంకా వెతుక్కుంటూ పోగా బ్రహ్మాండమైన కొట్లూ, వాటినిండుగా ఆహార సామగ్రీ కని పిండనై. ఆ పదార్థాలు తీసి కమాలు, బయటనున్న తండ్రికి అందిస్తూపచ్చాడు. కావలసిన పదార్ధాలన్నీ చేరవేసికొన్న తరవాత, సంతోషంకొద్ది కమాలు నిద్దర పోతున్న వర్తకుణ్ణి తట్టిలేపి, శెట్టిగా రూ.1- సాధుసంతర్పణకోసమని ఆవసరమైన ఆహారసామగ్రి తీసుకుపోతున్నాను. అంతే. నీ ధనకనక వస్తువాహనాదు లేమీ తాక లేదునుమీ1 ఈ మాట చెప్పిపోదామని లేపాను. నిద్ర పాడుచేశానని మరేమీ అను కోకు' అనేసి, బిరబిర కన్నంలో దూరి పోబోయాడు.\n\nఈ మాటలకూ చేష్టలకూ శెట్టి అబ్బుర పడి, పిల్లవాని వెంటపడ్డాడు. కన్నంలో దూరిపోతూపున్న కమాల్ కాళ్లు రెండూ గట్టిగా పట్టి వెనక్కు లాగాడు. ఇచిచూచి, అవతలఉన్న కబీరు కొడుకుతలకాయపట్టి తనవేపు లా క్కోబోయాడు. అప్పుడు కమాలు 'నాయనా'—ఇక లాభంలేదు. గుర్తు తెలియకుండా నా తల సరికి పట్టుక పో'! అన్నాడు. 'అయ్యో! తప్పి వచ్చింది కదా దైవమా||' అని విచారిస్తూ కబీరు కొడుకుతల తెగవేసి చంకనిపెట్టుకు పరు గెత్తాడు. ఇంటికిచేరుకుని, భార్యకు ధైర్యం చెప్పి, దొంగిలించి తెచ్చిన పదార్థాలతో\n\nCHITRA\n\nగబగబ వంటలు చేయించాడు. సాధుసత్త\nములను పిలిచి, బంతులుగా కూర్చోబెట్టి\nవడ్డించి, అయ్యా! ఆలస్యమైనందుకు\nకుమించండి. దాసుణ్ణి అనుగ్రహించండి!\nఅంటూ చేతులు జోడించి నిలబడ్డాడు.\n\nఇక్కడి సంగతు లిట్లా వ్యండగా, అక్కడ\nఏం జరిగిందండే—క న్నానికి అవతల\nవున్న కబీరు ఎప్పుడైతే కౌడుకుతల తెగ\nగొట్టి పట్టుక పోయాడో, ఆ కేణమందే\nకమాలు కాళ్లు పట్టుకొనివున్న పర్తకుడు\nమొండెంతోసహా వెనక్కుపడి, కెవ్వుమని\nకేకవేశాడు. ఆ కేక కు చుట్టుపక్కల\n\nజనం లేచిచచ్చారు. జరిగిన కథ చెప్పే\nసరికి, అందరూ ఆశ్చర్యచకితులయ్యారు.\n\nఈ వార్త ఒక్కనిమిషంలో ఊరంతటా\nఆల్లుకుపోయి, రాజుగారివరకూ ప్రాకింది.\nరాజుకూడా ఆశ్చర్యంపాంది, ‘జౌరా, నా\nరాజ్యంలో ఎంతెంత ఘాతు కాలు జరుగు\nతునై!’ అనుకొంటూ రకీక భట్టులను\nపిలిపించి, ‘ఈ మొండెం కోటగుమ్మానికి\nవేలగట్టి జాగ్రత్తగా కని పెడుతూ వుండండి.\nదీన్నిచూచి ఎవళ్లయితే విచారిస్తా వాళ్లని\nపట్టి వెంటనే తీసుకరండి’ అని అజ్ఞాపిం\nచాడు. ఈ వృత్తాంతం రాజ్యంలో పాకిక్క\nపోయింది. అబాలిగోపాలమూ గుంపులు\nగుంపులుగా కూడి, మొండెం చూచిపోయి,\nతలకొక విధంగా అనుకోసాగారు.\n\nఅక్కడ కబీరుఁంట ఆతిథ్యం పొందిన\nసాధువులు “ఓయీ!—ఆర్ధ రాత్రనక\nఅపరాత్రనక నీవు ఎంతో ఆదరంతో మమ్మ\nలిని సత్కరించినందుకు చాలా సంతోష\nమైంది. నీవు పండి పడ్డించిన మృష్టాన్నా\nలతో సంతుష్ఠిచెందాము. భగవంతుని\nకృషాకటాకీంపల్ల నీ కోరికలన్నీ సిద్ధించు\nగాక!” అంటూ ఆశీర్వదించారు.\n\nఉన్నట్టేఉండి ఆ సాధువుల గుంపునకు పెద్ద అయున ఒక సన్యాసి 'అన్నట్టు మరి చాము. మీ కుర్రవాడేడి!' అని అడిగాడు. అందుకు కబీరు ఏదో ఒక ముక్క అస్తప్యస్తంగా చెప్పి తప్పించుకోజూచాడు.\n\nఇంతలో, వారు నగరద్వారం వద్దకు చేరుకొనేసరికి, అక్కడ మూగి ఉన్న జన సమూహమూ, వారుచేసే సందడి కంట బడింది. అప్పుడు సాధువులపెద్ద వారివల్ల సంగతి అంతా తెలుసుకొని, ఆశ్చర్యపడి “అయ్యయ్యో, ఎంత అన్యాయం! ఏ దుర్మార్గుడు ఇంతపని చేశాడో! —చేతుల మీదా ఈ మొండెము మీదా నామాలు చూడగా, కుర్రవాడు వైష్ణవదాసు డన్నట్టుగా తోస్తున్నది. బట్టకట్టు చూస్తే తురకల తీరుగా ఉన్నది. ఇటువంటి సాత్వికుడు దొంగతనానికి పోయి, నరుకుడు పడ్డాడంటే, ఇది తుడ్డుకొడుకుల మధ్యనే జరిగిందని తోస్తున్నది...” అంటూ విచారింపసాగాడు.\n\nఈ మాటకు కబీరు ఉలిక్కిపడి 'అయ్యా! —తురకయితేనేమి? వైష్ణవు డయితేనేమి? పరోపకారంకోసం ప్రాణాలు అర్పించాడు. కనుక, వాని జన్మ సఫలమే అయిందికదా!’ అన్నాడు.\n\nఅందుకు సాధువులపెద్ద వింతపడుతూ, “ఓ మొండెమా! కబీరు చెప్పినమాట సత్యమే అయితే, నీ జన్మమే ఉత్తమజన్మ కావాలె” అనగానే ఆ మొండెం ‘అవు నవును’ అన్నట్లు చప్పట్లు చరుస్తూ, కోట గుమ్మంనుండి కండికి దుమికి చిత్రవిచి త్రంగా నృత్యం చేయసాగింది.\n\nఇది చూచి జనమంతా అనందంలో మునిగిపోయారు. అప్పుడు ఆ కపటసన్యాసి “అవునయ్యా, కబీరూ! —నీ కీసంగతి తెలిసేవుండాలి. దాచక నిజం చెప్పు” అని నొక్కి అడిగేసరికి, కబీరు ఆయన పౌదాలమీద వాలి, కేమాపణ కోరుకుని,\n\nరాత్రి జరిగిన కథ అంతా సాంతంగా పూసగుచ్చినట్టు చెప్పాడు.\n\nఅప్పుడు సన్యాసి ఉగ్రుడై, “ఓరి, నీచుడా!—నీవు దొంగవే కాదు, పుత్ర హంతకుడవు, శిశువుంతకుడవుకూడా. పరమపాతకుడవైన నీచేతి అన్నము మాచేత తినిపిస్తావా? సాధువులు ఇటు వంటి పనులు చేస్తారంటే నేను నమ్మ లేను” అన్నాడు. ఆయనకు నమ్మకం కలగటానికని కబీరు భార్యము ఇంటికి పంపి, దాచిన అబ్బాయితల తెప్పించాడు.\n\nఆ సన్యాసి అతల చేతట్టుకుని ఇటూ అటూ తిప్పుతూ “ఓయి! ఇంత చిన్నతల ఏమి? అంత లావు కళేబరమేమి? ఐనా, ఆమొండెమునకు దీనిని తగిలించిచూతాం' అంటూ అలా చేయగా, మొండెమునకు అతల సరీగా అతుక్కుపోయింది. ఈ మహిమ చూచి, జనమంతా ఆశ్చర్య పోయారు. కమాలుడు నిదనుండి లేచి\n\nనట్టు లేచి. తలిదండ్రులకు ప్రదష్టిణయిన చేసి, నమస్కరించాడు. వారు కొడుకును చూచుకొని, మైమరచినంతలో సన్యాసుల గుంపు ఆదృశ్యమై, సీతా లక్ష్మణ భరత శత్రుష్మ హనుమత్సమేతుడయిన శ్రీరామ చంద్రమూర్తి పరివారమూ సాక్షిత్కరించారు. ఆ దర్శన భాగ్యానికి కబీరూ, కమాలూ, సుందరాదేవీ అంజలి ఘటించి, వారి ఇష్టదేవుణ్ణి అనేకవిధాల వినుతించారు.\n\nఈ వృత్తాంతం తెలిసిన వర్తకుడు వచ్చి, కమాలు కాళ్లపైబడి—“భక్తశిఖామణీ! నేను మహాపాపిని అపరాధం మన్నించు” అని వేడుకోగా కమాలు ‘ఓయి శెట్టి’!— నీవేమీ విచారించకు. నీమూలాన్నేసుమీ మాకు శ్రీహరి దర్శన భాగ్యం కలిగింది’ అని అంటూ అతనికి తారకమంత్రం ఉపదేశించాడు. నాటినుండి వర్తకుడు తన ధనాన్ని భక్తుల నిత్యసంతర్పణలకోసం వినియోగిస్తూ మంచిపేరు పొందాడు.\n\nచందమామ\nపజిల్\n(భ్రాషాభి వృద్ధికి)\n\nఅర్డము:\n\n1. కవిత్వము\n\n4. నీళ్లు\n\n6. దుఃఖము\n\n8. మగత\n\n9. ఒక సంవత్సరము\n\n10. శివుడు\n\n11. చందమామ\n\n13. పాట్ట\n\n14. బాణము\n\n17. తిరిగి\n\n18. శేషము\n\nనిలువు :\n\n2. ఆపద\n\n3. ఒడ\n\n4. శివువు\n\n5. ఒక నది\n\n7. తాటాకు\n\n12. — బుతువు\n\n13. తపించు\n\n15. అట\n\n16. గని\n\nవినోద చదరం\n\nఇచ్చిన ఆధారముల సహాయంతో ఈ క్రింది చదరంలో మీరు ఆరుమాటలు నింపాలి. సరియైన మాటలతో మీరు నింపగలిగితే అన్నిమాటలలోని చివరి అకీరాలు ఒకేలా వస్తయే. అంతే కాదు. ఈ ఆరుమాటలలోనూ వచ్చే మొదటి అకీరాలను వరుసగా పైనుంచి క్రిందికి కలిపి చదివితే ఒక ముఖ్యమైన పండగ పీరు వస్తుంది.\n\nఅధారములు :\n\n1. ఆటంకము\n\n2. గెలుపు\n\n3. కీర్తి\n\n4. గర్వము\n\n5. వంద\n\n6. కలిసినది\n\nమీకు తెలియకపోతే జరాబుకి\n54-వ పేజీ చూడండి.\n\n‘ఆసు ఏమైపోయింది ?’\n\nఈ తమాషా చేసి చూపించి ప్రేక్షకులను చిత్రంగా నమ్మించవచ్చు. ఈ ఆటకు ప్రత్యేకంగా తయారు చేయించిన చీట్లపేక అక్కర్లేదు. మామూలు చీట్లపేక తీసుకు వచ్చి, ఐంద్రజాలికుడు అందులోని నాలుగు ఆసులను ముందు పైకి తీసి మిగతా పేక ప్రేక్షకుల్లో ఒకరికి ఇవ్వాలి. ఐంద్రజాలికుడు ఆ నాలుగు ఆసులను ఈ దిగుప చిత్రంలో చూపినప్రకారం టేబిల్ మీద పరిచి చూపించాలి. ఆ తర్వాత ఆ నాలుగింటినీ కలిపి, ప్రేక్షకుని చేతికిచ్చిన పేక అడిగితీసుకుని వాటితో కలిపివేసి మొత్తంపేక తిరిగి అతడి జేబులోనే\n\nపెట్టెయ్యాలి. “వన్-టూ-త్రి! మీ జేబు భద్రంగా ఉంచుకోండి” అనాలి. అతడు జేబును గజ్జిగా నొక్కి పట్టుకుంటాడు. “వన్-టూ-త్రి! మీదగ్గరున్న పేకలోని నాలుగు ఆసులూ యిలాయిప్యండి” అనాలి. ప్రేక్షకుడు తీసిచూస్తే మూడు ఆసులే ఉంటాయి. కళావరు ఆసు ఉండదు. ఐంద్రజాలికుడు కళావరు ఆసును తన జేబులోని మనిపర్సులోంచి తీసి చూపిస్తాడు. దీని అసలు రహస్యం ఇది.\n\nఐంద్రజాలికుడు ముందుగానే కళావరు ఆసును తీసి తన పర్సులో భద్రంచేసుకోవాలి. ప్రేక్షకులకు నాలుగు ఆసులూ చూపించేటప్పుడు కళావరు ఆసుకు బదులు\n\nఅయిదుబంతిని తీసుకుని అందులోని\nనాలుగు చుక్కలనూ మిగతా ఇస్పేటు,\nడైమను, ఆటీను మూడు ఆసులతో బొష్టులో\nచూపినవిధంగా మూసిచూపించాలి. మధ్య\nకనుపించే ఒంటిచుక్కను చూసి ప్రేక్ష\nకులు అదీ ఆసే ఆసుకుని భ్రమపడతారు.\nఐంద్రజాలికుడు ఆ మూడు ఆసులనే ప్రేక్ష\nకులకు చూపించి, వాళ్ల చేతులోని మిగతా\nపేక తీసుకుని దానితో కలిపేసి జేబులో\nదాచుకోమంటాడు. తర్వాత మళ్లీ ఆ పేక\nతీసి ఎంత వెతికినా, కళాపరు ఆను కను\nపించదు. 'ఆసు ఏమైసోయింది? ఏమై\nపోయింది?' అని నలుగురూ నాలుగు\nవైపులనుంచి అడగటం మొదలెడతారు.\nఐంద్రజాలికుడు తన జేబులోని మనీపర్పు\nతీసి, అందులో దాచిన కళావరు ఆసుతీసి\n'ఇదుగో' అంటూ చూపెడతాడు. భలే\nతమాపా కాదూ!\n\nపాఠకులు ఈ గారడిని గురించి యింకా\nవివరంగా తెలుసుకోదలిచితే, వారు 'చండ\nమామ' పేరు ఉదాహరిస్తూ ప్రాపెనరుగారికి\nనేరుగా వ్రాయవచ్చు. మీరురాసి ఉత్తరాలు\nఅంగ్లీషులోనే వుండాలి. ఇది అతి ముఖ్యం.\n\nప్రాపెనరుగారి అడను యిది:\nప్రాపెనరు పి. ని. నర్కార్ట్, మెజీషియన్,\n12/3/A, జమీర్లేన్, బాలీగంజ్,\nకలికార్జ్ - 19.\n\nఒంటిగీత బొమ్మ\n\nదీనిని పంపినది:\nకె. ఆర్ముగం, సింహళము\n\n49 - ప పేజీలోని\nపజిలుకు జవాబు:\n\n<table><thead><tr><th>1</th><th>2</th><th>3</th><th>4</th><th>5</th></tr></thead><tbody><tr><td>క</td><td>వి</td><td>త</td><td>ఫా</td><td>య</td></tr><tr><td>ష</td><td>ప</td><td>రి</td><td>తా</td><td>ము</td></tr><tr><td>మ</td><td>త్తు</td><td></td><td>శ</td><td>న</td></tr><tr><td>శ</td><td></td><td>క</td><td>ప</td><td>ల</td></tr><tr><td>శ</td><td>శి</td><td></td><td>త్ర</td><td>కు</td></tr><tr><td>శ</td><td>శి</td><td>లీ</td><td>ము</td><td>ము</td></tr><tr><td>శ</td><td>శి</td><td>లీ</td><td>ని</td><td>లు</td></tr></tbody></table>\n\nరంగు వెయ్యండి—4.వ బొమ్మ కథ\n\nవుహలులోని మహానుభావుడి సహాయం లభిస్తుందనికదా వచ్చాడు రాకుమారుడు ? అలా గాక వ్రేలాడతీయబడటానికి తనవల్ల జరిగిన అపచారం ఏమిటో తెలియక, గత్యంతరం లేక అలా వ్రేలాడుతూ వున్నాడు. రోజులు గడుస్తున్నయే. కాని చిత్ర మేమిటంటే: రోజుల తరబడి నిద్రాహారాలు లేకుండా అలా వ్రేలాడుతున్నా, అతని దేహం శుష్కించలేదు. ఇరవైతొమ్మిది రోజులు గడిచాయి. ముప్పయ్యవ రోజున మహానుభావుడు కనువిప్పాడు. తన మాయదండం రాకుమారుడివైపు చూపి క్రిందకు దించేసరికి, ఎలా వెళ్లి అతుక్కున్నాడో అలాగే దిగి వచ్చి మహానుభావుడి ఎదుట నిలబడ్డాడు రాకుమారుడు. మహానుభావుడు ప్రశ్నించగా అతడు తను వచ్చిన పని మనవిచేసుకున్నాడు. అప్పుడు మహానుభావుడు మాయదండంతో తన ఎదుటవున్న పుర్రెని ముమ్మారు తాకి “రాకుమారుడి ప్రశ్నకి సమాధానం చెప్పూ” అన్నాడు. పుర్రె యిలా పలికింది: “ఇక్కడకు పడమటిదిక్కుగా కొన్ని యోజనాల దూరం వెడితే ఒక ఎడారిప్రదేశంలో మోడువారిన ఒక వృక్షం కనివిస్తుంది. ఆ వృక్షంపైని నివసించే పంచవన్నెల రామచిలుకని తీసుకురాగలిగితే నీ కోరిక సిద్ధి స్తుంది.” ఇలా పలికి పుర్రె పూరుకున్నది. మరుకుణమే రాకుమారుడు మహాను భావుడి ఆశిర్వాదం పొంది పంచవన్నెల రామచిలుకకోసం బయలుదేరాడు. కష్టపడి ఆక్కడికి చేరుకున్నాడు. ఐతే, ఆ వృక్షంపైన వున్నది పంచవన్నెల రామచిలుక కాదు. అది తెల్లటి చిలుక. చిలుకమాట ఆటుంచి వృషాన్ని ఒక బ్రహ్మండమైన సర్పం చుట్టుకొని బుసలు కొడుతున్నది. ‘మోడువారిన వృషాన్ని’ గురించి పుర్రె చెప్పిన మాటలలో ఈ సర్పం సంగతి రానేలేదు. పైగా పంచవన్నెల చిలుకకి మారుగా తెల్లచిలుక వున్నదాయె! ఇది చూచి, ‘పుర్రె చెప్పిన వృక్షం మరొకటి అయి వుంటుందా?’ అని సందేహం కలిగింది. కాని బ్రహ్మాండమైన ఆ ఎడారిలో చుట్టుప్రక్కల చూపుమేర ఎక్కడా ఒక మొక్కఅయినా కనుపించలేదు. అందు చేత ఏమి చెయ్యటానికి తోచక రాకుమారుడు అలానే మరొక రెండు రోజులు ఆక్కడే వుండిపోయాడు. చిత్రం!— మొదటిరోజున తెల్లగా కనుపించిన ఆ చిలుక మరునాడు నల్లదిగానూ, మూడవరోజున ఎర్రదిగానూ మారి, నాల్గవనాడు పంచవన్నెల చిలుకగా మారింది. నిరాశతో కృంగిపోయిన రాకుమారుడికి కాస్త ఉత్సాహం కలిగింది. చెట్టుకి చుట్టుకొనివున్న ఆ మహాసర్పాన్ని ఎలాఐనా సంహరించి, చిలుకని పట్టితీరాలని అతడు నిశ్చయించుకొన్నాడు. ఇదే అక్టోబరు బొమ్మ కథ.\n\nరంగువెయ్యండి (కథ): 5-వ. బొమ్మ\n\nచేసే చూడు\n\nనలుచదరంగా వుండే ఒక కొయ్యపెట్టె\nతీసుకో. నీకు ఎచుచుగుండా ఉండేవైపు\nచెక్కను ఊడదియ్యి. దీనికి మధ్యగా ఒక\nగుండ్రపాటి పెద్దబెజ్జం చేసి ఊంచుకో.\nనీళ్ళతోనిండిన ఒక గాజు గ్లాసు తీసుకొని\nపెట్టెలో క్రింది బొమ్మలో చూపినచోట\nపెట్టు. అదే పలకపైన ఐమూలగా (పథా\n\nలకు కట్టె) ఒక ఆద్దంముక్క నిలబెట్టు.\nఈ అద్దానికి యివతలవైపున ఒక చిన్న\nకొవ్వతి ముక్కను వెలిగించి నిలబెట్టు.\nతరువాత, మొదట బెజ్జంచేసి వుంచుకొన్న\nచెక్కతో పెట్టెను మూసివెయ్యి. ఇప్పుడు\nఈ బెజ్జంగుండా చూచినట్టయితే, కొవ్వతి\nగ్లాసులో వున్న నీటిలో వెలుగుతున్నట్టు కని\nవించి గమ్మత్తుగా వుంటుంది.\n\nఒక తెల్లనికార్డు తీసుకుని, దానినుంచి\nగుండ్రగా బిళ్లఒకటి కత్తిరించు. ఆ బిళ్ల\nపైన, క్రింది బొమ్మలో చూపినమోస్తారు గా\nముదురు నీలం సిరాతో ఒక నక్షత్రం బొష్టు\nగియ్యి. ఇప్పుడు బిళ్ళను ఒక పెన్సిలు\n\nమొనపైన గుచ్చి, వేలుతో గిరగిరా త్రిప్పి\nచూడు. నీవు గీసిన నక్షత్రం కనుపించదు.\nబిళ్లలో మధ్యభాగం ముదురు నీలం\nరంగుగా కనుపించి, పోనుపోను రంగు\nతగ్గిపోయి, అంచు దగ్గరకొచ్చేసరికి తెల్లగా\nకనుపిస్తుంది.\n\n49-వ పేజీలోని వినోద చదరానికి\n\nజవాబు:\n\n1. విమ్మము\n\n4. దర్పము\n\n2. జయము\n\n5. శతము\n\n3. యశము\n\n6. మిశ్రము\n\nదసరా - సరదా\n\n‘మహేశ్వర్’ మహృణాను\n\nవచ్చిందండి దసరా\nతెచ్చిందండి సరదా!\n\nచుక్కలు, ముగ్గులు పెట్టేరూ,\nఅక్కలు బావలు వచ్చేరూ\nపిండి వంటలు చేసేరూ!\n\nఅక్కల కులుకులు\nబావల అలకలు\nకలకిల లాడుతు\nపకపక లాడుతు\nపండుగ నిండుగ ఉందండి!\n\nదసరా వచ్చిందండి\nసరదా తెచ్చిందండి!\n\nటొమ్మల కొలువులు పెట్టేరూ\nటొట్టూ పెట్టి పిలిచేరూ\nవాలుజడలు వేసుకొనీ\nతలలో పూలు పెట్టుకొనీ\nపావడాలు కట్టుకొనీ\nచిన్న చిన్న పిల్లలంత\nవాయనాల కొస్తుంటే\nదసరా దేవత లెవరో\nతరలి వచ్చినట్టుంది\n\nసరదా తెచ్చిందండి\nదసరా వచ్చిందండి!\n\n* * *\n\nకొలువులనిండా బొమ్మలు\nకూర్చున్నాయి నిండుగను:\nటొఙ్ఞ పెంచి షాహుకారు\nచిల్లి సేరు ముందు వుంచి\nతిరగవేసి కొలుస్తాడు\nచిత్రమైన బొమ్మలెన్నో\nకూర్చున్నాయ్ నిండుగాను\nపండుగ వేడుకలెన్నో\nకన్నుల పండుగగానూ\nతెచ్చిందండి సరదా!\n\nవచ్చిందండి దసరా!\n\n* * *\n\nసందడిగా బడిపిల్లలు\nగురిపెట్టిన బాబాలతో\nవడివడిగా పోతూంటే\nమహిషాసుర మర్దనిని\nమర్దించిన య్యోధులేమొ\nఅనిపించిందండి\nవచ్చిందండి దసరా\nతెచ్చిందండి సరదా!"
        },
        {
            "title": "అట్టమీది బొమ్మ",
            "page_start": 58,
            "author": "శ్రీ చక్రపాణి",
            "pdf_page": 57,
            "content": "అట్టమీది బొమ్మ\n\nనరకడనే రాకసరాజు కృష్ణునిపైన పగబట్టిన సంగతి లోగడ తెలుసుకొనే వున్నారు. వాడు పగ సాధింపబోయి, చివరకు శ్రీకృష్ణుని చేతిలో హతు డయ్యాడు. నరకుడు చనిపోగానే, వాసికి ప్రాణస్నేహితుడూ, సుగ్రీవుని మంత్రి ఐన ద్వివిదుడనే వానరునికి ఉద్రేకం పుట్టుకొచ్చింది. కృష్ణ బలరాములను పరిమార్చి నరకుని బుణం తీర్చుకోవాలని వాడు కృతనిశ్చయుడైనాడు. ఈ దుష్టసంకల్పం ఎప్పుడైతే కలిగిందో ఆ కేణమందే బలగాన్ని వెంటబెట్టుకు పోయి ఉపద్రవకరమైన చేష్టలతో దేశం నాశంచేయటానికి పూసుకొన్నాడు. ఆ రాకసబలగం పట్టణాలమీదా గ్రామాలమీదా పడ్డారు. చిచ్చు పెట్టారు. కొండలు తెచ్చి విసిరారు. సముద్రాలలో నీరు ఎగజిమ్మి దేశాలు ముంచివేశారు. మహర్షుల ఆశ్రమాలలో ర్యజ్జువేదికలు మైలపరిచి, హోమగుండాలు చల్లా ర్చార. స్త్రీలను గుహలలో పెట్టి బంధించారు. నిందించారు.\n\nఇలా ఉండగా ఒకరోజున ద్వివిదుడికి రైతవర్యతం వైపునించి కమ్మటి సంగీతం వినిపించింది. ఏమిటా చూదామని అక్కడికి వెళ్లేసరికి, ప్రియు రాండ్ర మధ్యని సంగీతం పాడుతూవున్న బలదేవుడు ఆగుపించాడు. ద్వివిదుడు ఒక చెట్టెక్కి కూర్చుని, కొమ్మలు వూపుతూ కిలకిలా నవ్వాడు. బలరాముని ప్రియురాండ్రు వానిని ఎగతాళి చేశారు. వాడు, బలరాముడికి కనపడేట్టుగా వాళ్లను వెక్కిరించి కనుబొమ్మలాడించాడు. కొంటెపను లెన్నో చేశాడు.\n\nబలరాముడు ఆలిగి పెద్ద బండ విసిరాడు. వానరుడు తప్పించుకుని బలరాముని మధుకలశం పగలగొట్టాడు. పైగా ఆడవాళ్ల చిరెలు చించివేశాడు. బలరాముడు ఉగ్రుడై, హలమూ ముసలమూ చేతపుచ్చుకొని యుద్ధానికి తల పడ్డాడు. ఇదిచూచి వానరుడు పెద్ద చెట్టాకటి పెకలించి ఒక్కపరుగున వచ్చి బలదేవునిపైన విసిరాడు. బలరాముడు దాన్ని తప్పించుకొని ముసలం విసరగా, ఆది వాని తలకు కొట్టుకొని మెదడు చెడిపోయింది. దెబ్బతో నెత్తురు వరదలు ప్రవహించినై. తరువాత ఉభయుల మధ్యనా వృశాలతోను, శిలపతోను తీవ్రమైన సంఘర్షణ జరిగింది. చివరకు వానరుడు రెండు పిడికిళ్లూ బిగించి బలరాముని రొమ్ముమీద గ్రుద్దేసరికి, ఆయన రోషపూరితుడై, నెత్తురు కక్కు కొనేలాగ ద్వివిదుని గొంతుపిసికి చంపి, లోకానికి వాడి పీడ వదిలించాడు.\n\nరాజు గోట్టు కవరింగ్ కంపెనీ (రిజిట్టర్డు)\n\nరాజు విల్లింగ్సు :: మచిలీవట్నాల\n\nస్వీన్ గడియారములు\n\nగ్యారంటీ కి పంపరములు\n\nనె. 24 సైజు 6/12\n\n5జ్యూవెల్ క్రోం 32/- 7జ్యూవెల్ క్రోం 37/-\n\n15 ,, 44/- రోల్డుగోల్డు 37/-\n\nసుపరియార్ 39/- రోల్డుగోల్డు 49/-\n\nనె. 25 సైజు 8/12\n\n5జ్యూవెల్ క్రోం 28/- 7జ్యూవెల్ క్రోం 32/-\n\n15 ,, 43/- రోల్డుగోల్డు 33/-\n\nసుపరియార్ 36/- రోల్డుగోల్డు 48/-\n\nనె. 26 సైజు 6/12\n\n5 జ్యూవెల్ క్రోం 21/- టైంపీను 20/-\n\n15 ,, 44/- పాకెట్ వాచ్ 12/-\n\nరోల్డుగోల్డు 24/- రోల్డుగోల్డు 54/-\n\nసుపరియార్ 25/- సుపరియార్ 15/-\n\nపోస్టేజి అధనం. రెండు ఒకేసారి కొన్నయడల పోస్టేజిలేదు. ఆర్హరిచ్చునప్పడు గడియారం నెంబరు, జూవెల్పు స్పష్టముగా వ్రాయవలెను\n\nఫిలిమ్ ఫ్లూట్ : ఇత్తడిది ఇంగ్లీము ట్యూస్సు ఇచ్చును. వెల 4.0-0 పోస్టేజి 1-4-0 అధనం. ఫ్లూట్ బోధిని 1-8-0 పోస్టేజి 0.8-0 అధనం. ఉత్తరప్రత్యుత్తరాలు ఇంగ్లీమలో వ్రాయండి.\n\nCHHAYA VARIETY STORES (W.B.)\n\nP. O. 13, ALIGARH (V. P.)\n\n# వేరు వేరు వృత్తులను గురించి శ్రేష్ఠమైన హిందీ పుస్తకములు\n\n<table><tr><td>సుగంధిక తెలవ్యాపారము</td><td>2 0 0</td></tr><tr><td>షరబత్తులు తయారుచేయుట</td><td>2 0 0</td></tr><tr><td>అడ్డములు తయారుచేయుట</td><td>2 0 0</td></tr><tr><td>అన్నివస్తువులు అతికించు సీమెంటు 1 8 0</td><td></td></tr><tr><td>వెండి, బంగారపు సగలు తయారు చేయుట</td><td>2 0 0</td></tr><tr><td>కుట్టుపని</td><td>2 0 0</td></tr><tr><td>అన్నిరకములగు సిరాలు తయారు చేయుట</td><td>2 4 0</td></tr><tr><td>పాలతో చికిత్స</td><td>2 0 0</td></tr><tr><td>బాలరోగ చికిత్స</td><td>1 8 0</td></tr><tr><td>ప్రకృతి చికిత్స</td><td>2 0 0</td></tr><tr><td>గోళ్ల పాలిష్ తయారుచేయుట</td><td>1 0 0</td></tr></table>\n\n<table><tr><td>సబ్బులబోధిని</td><td>3 0 0</td></tr><tr><td>ఫోటోగ్రాఫీ బోధిని</td><td>3 0 0</td></tr><tr><td>బొమ్మల బోధిని</td><td>3 0 0</td></tr><tr><td>సంగీత బోధిని</td><td>2 0 0</td></tr><tr><td>గడియారపుపని బోధిని</td><td>2 0 0</td></tr><tr><td>ఎలెక్ట్రో ప్లేటింగు</td><td>4 0 0</td></tr><tr><td>గృహవృత్తులు</td><td>5 0 0</td></tr><tr><td>(యీ వుస్తుకంలో 80 గృహవృత్తుల వృత్తాం తములున్నది. ప్లాస్టిక్ ఆటబొమ్మలు బటన్లు మొ॥ తయారుచేయుట నేర్చుకోండి).</td><td></td></tr><tr><td>దర్శీ మాప్టరు</td><td>4 0 0</td></tr><tr><td>మోటారు మెకానిక్ టీచరు</td><td>7 0 0</td></tr><tr><td>పాకవిజ్ఞానము (Food Master)</td><td>5 0 0</td></tr></table>\n\nపున్రకములు వి. పి. ద్వారా పంపబడును. పోస్టేజి అధనం. ఉత్తరాలు ఇంగ్లీసులో వ్రాయండి.\n\nAddress : NAVASHAKTI KARYALAYA (S.C.M.)\nP. O. 13, ALIGARH (U.P.)\n\n## ఆత్మరక్షక అపూర్వ సాధనం\n\nఅమెరికన్ మోడల్ పిస్టల్. లైసెన్సు అవ నర రంలేదు.\nడ్రామా, సర్కన్,\nఅస్తిరకుణ, అత్మరకుణకు దీనిని మించిన వస్తువులేదు. కాల్చినవుడు నిజమైన పిస్టల్ మాదిరి భయంకరమైన మోతపుట్టి నిప్పు రవ్వలు వచ్చును. వెల రు. 7-8-0. పోస్టేజి 1-8-0 అధనం. లెదర్ కేస్ 2-4-0 పిస్టల్ తోబాటు 25 గుండ్లు ఉచితం. విడిగా తోటాలు కోరుయాడల 1 డజను రు. 1-8-0.\n\nAddress : BENGAL TRADERS (P.C.M.)\nP. O. 21., ALIGARH (U.P.)\n\n## చందమామ చందాదారులకు మనవి\n\nచందమామ ప్రతినెల, శతనెలాఖరులోనే చందాదారులకు పోస్టు చేయబడును. కాపీ చేతనిఎడల మొదటి అరుశారీఖాల లోగా తమ పోస్టాఫీసులో విచారించి, మాకు తెలియజేయాలి. 10 వ శారీఖా తరువాత వచ్చు కంప్లైంట్లు అమోదింప బడవు. శడచినమానములలో చేతలేదనే కంప్లైంట్లు గమనింపబడవు.\n\nజేబు ప్రింటింగు సెట్టు (అచ్చుయంత్రం)\n\nలెటర్ పేడ్, పోస్టు కార్డు, కవర్లు. ప్రార్గా ములు, నోటి నులు మొద లైనవి అయిదు నిమిషములలో ఏ పేరు అయినా అచ్చు వెయ్యువచ్చు. అన్నిరక ముల మొహర్లు తయారు చేనుకోవచ్చు. పరికరములతో నహా వెల రూ. 4 పోస్టేజి, ప్యాకింగు రూ. 1-8-0\n\nఇంట్లో సినిమా (సినిమా యంత్రం)\n\nయీ యంత్రముద్వారా రకరకాల తంగుల బొమ్మలు చూచి, యీంట్లో కూర్చొనే సినిమా అనందం పొందవచ్చు. బొమ్మలతో నహా వెల రూ. 2-8-0 పోస్టేజి, ప్యాకింగ్ రూ. 1. ఉత్తరపత్యుత్తరాలు ఇంగ్లీషులో జరపండి.\n\nAddress: UNITED BUREAU (C.M.)\nP. O. Hathras (India)\n\nముఖ్యమనవి\n\nఆనంద సుధ నమన్త జనులకు కండ పుష్టిని, బలమును, చక్కని ఆరోగ మును కలిగించును.\n\n8 బౌయి సీసా రు. 3-0-0\n\nస్త్రీ సుధ స్త్రీలకు చక్కని ఆరోగ్యమును, సంతోషమును, నత్సంతానమును కలిగించును.\n\n1 తులము రు. 4-0-0\n\nబొల సుధ పనిపిల్లలయొక్క నమన్త వ్యాధులను నశింపజేయును.\n\n50 మాత్రల సీసా రు. 1-0-0\n\nప్రతిషాపులోను దొరుకును.\n\nశ్రీపాద కృష్ణమూర్తి కాస్తి & సన్సు, రాజమండ్రి.\n\nఉమా వాచ్ గొలుసులు లోహంపైన అనలు బంగారులేకు ఆంటించి తయారు చేయ బడిన వి. యావజ్జీవితమూ తృప్తినిచ్చును.\n\nవస్తువుల వి. వి. చార్జి రు. 1-2-0 మాత్రమే అగును. కావలనినవారికి కేటలాగు ఉచితం.\n\nఉమా గోడ్డు కవరింగు వర్క్సు, ఉమా మహాల్ : : మచిలీపట్టణము\n\nఆందమును వర్చస్సును పెంపొందించు\nటకు అన్ని కాలములలోను నమ్మకముగ\n“రవిగ్గిసరిన్” సబ్బును వాడుడు.\n\n“బ్రహ్మాల్” తల నూనె ఉప\nయోగించినందువలన చక్కని నిడుపైన\nకురులు పెరుగును. అనందకరమైన\nవాసన కలది. మెదడును చల్లదనముగను,\nశాంతముగనుంచు ఓషధులతో తయారు\nచేయబడినది.\n\nవ్యాపాత వివరాలకు:\n\nది న్యూస్టార్ అండ్ కో.,\n10, వైద్యనాథ మొదలి విధి, తండ్రయార్పేట, మదరాను - 21\n\nపిల్లలంటే తల్లులకు తీపి\nపిప్పరమెంట్లు పిల్లలకు తీపి\n\nతియ్యని సేఫురమెంట్లు\n\nM.A.P. INDUSTRIES\nTONDIARPET. MADRAS.21\n\nChandamama, October '51\n\nPhoto by R. Krishnan\n\n## మూడు మూర్ఛులు\n\nరంగు వెయ్యండి (కథ) 4-వ బామ్మ"
        }
    ]
}