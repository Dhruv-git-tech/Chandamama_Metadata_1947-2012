{
    "book_id": "చందమామ_1951_04",
    "stories": [
        {
            "title": "మంచి బాలుడు",
            "page_start": 10,
            "author": "చందమామ బృందం",
            "pdf_page": 15,
            "content": "# మంచి బాలుడు\n\nతళ్లతళ మిలమిల మెరపులు మెరసీ\nహోరున, జోరున వర్షం కురిసీ\nవీధుల్లో కాల్వలు కట్టాయి.\nకాల్వలనిండా నీళ్లొచ్చాయి.\n\nచెప్పులు తడిసీ, బట్టలు తడిసీ\nచిందే నీళ్లకు, బురదకు జడిసీ\nజనులు మెల్లగా పోతున్నారు.\nలేకుంటే జారే పడతారు.\n\nఆ త్రోవను పాపం ఒక ముసలిది\nకాటికి కాళ్లు చాచినట్లున్నది\nగడగడ వణికి, తడబడి తొణికి\nఅడుగులు లెక్కిడితూ పోతున్నది.\n\nఇంతలోన దగ్గరలో ఒక బడి\nవదలిపెట్టగా పిల్లలు వడివడి\nకేకలు వేస్తూ, పరుగులు తీస్తూ\nవచ్చారెంతో సందడి చేస్తూ.\n\nమెదలక ఎవరి త్రోవనే వారు\nపిన్నలు పెద్దలు పోతున్నారు.\nవణికే తొణికే ఆ ముసలమ్మకు\nఎవ్వరు సాయం చేసేవారు ?\n\nతచన:\n“టైరాగి”\n\nతలకిలలాడే, ఆడే, పాడే\nబాలుర అడుగులు ఆనవు భూమిని.\nవారు అనలు చూచారో, లేదో\nగడగడ వణికే ముదుసలి ఆమెను.\n\nకాని వారిలో ఒక్క బాలుడా\nముదుసలి అవ్వను చూచి, జాలిగొని\nచేయి బట్టి గొనిపొయాడామెను\nవిడచివచ్చినా డామె భవనమున\n\nతిరిగివచ్చి తన తోటివారితో\nఆన్నాడాతడు – “స్నేహితులారా !\nఆ ముసలమ్మకూడ మరియొకరికి\nఆమ్మేయని ఆలోచించారా ?\n\nమరి మాయమ్మకూడ ముదుసలియై\nనే దూరానెచటో ఉన్నప్పడు,\nఅవసరమందు ఆదుకొని దయతో\nసాయం చేయొద్దా మరిఒక్కడు?”\n\nఇదివిని ప్రతిబాలుడు తన మనమున\nసిగ్గుజెంది అనుకొన్నాడిట్లని—\n“దుర్భలులకు సాయం చేయనియెడ\nకొరగాదెందుకు మనుజుని మనుగడ.”"
        },
        {
            "title": "శతపత్రసుందరి",
            "page_start": 12,
            "author": "వి. కళ్యాణసింగు",
            "pdf_page": 17,
            "content": "పురోజురదేశంలో అగ్నిమిత్రుడనే రాజు పుత్రుడొకడుండేవాడు. అందం చందం, బలం శౌర్యం ఉన్నవికాని అతనికి రాజ్యం మాత్రం లేదు. ఏనాటికైనా అదృష్టం పట్టక పోతుందా అనే ఆశతో బయల్దేరి పోయి పోయి మళ్ళయాళదేశం ప్రవేశించాడు.\n\nఅతనికి ప్రయాణంలో నదులు, అడ్డులు కొండలు ఎన్నెన్నో తగిలాయి. నడిచి నంతదూరం నడిచి, లభించిన ఆహారం ఏదో తిని, మధ్య మధ్య ఎక్కడో అక్కడ పడుకుంటూ శ్రమ తీరేక ముందుకు కాలుసాగిస్తూ వచ్చాడు. ఇలా కొన్నిరోజు లయేసరికి శంకరగిరి అనే కొండదగిరికి చేరుకున్నాడు. చీకటిపడటంచేత ఆనాటికి అక్కడ విశ్రమించి అగ్నిమిత్రుడు ఆ కొండ వరియలో పడుకున్నాడు.\n\nపడుకుని ఇంకా కళ్లు మూయకుండానే అతనికి ఎదురుగా ఒక గొప్ప దేవాలయం కనపడింది. అది చాలా అద్భుతమైన దేవాలయం. దాని విశేష మేమిటంటే, ఇటుకా, సున్నం, రాళ్లతోట్టిన గుడికాదది! అంతా బంగారమే! గుడిమీదా, గోపురం మీదా, ప్రాకారాలమీదా మండపంమీదా ఉండే శిల్పమంతా నవరత్న మణిమయమై వున్నది. నివ్వెరపోయి చూస్తూన్న అగ్నిమిత్రుడి కళ్లు జిగేలుమన్నాయి.\n\nఇంకొక చిత్రం: అంతకు ఒక్క కీణం ముందు ఆ దారివెంబడే నడిచి వచ్చిన అతడికి ఈ దేవాలయం కనపడనేలేదు. మరైతే ఇంతట్లో ఎక్కడనుంచి వచ్చిందీ! ఇదేదో ఇంద్రజాల మనిపించిందతడికి, మంత్రాలకీ, గారడీలకీ మళ్ళయాళదేశం పేరుపొందినది కదా. అందువల్ల ఇదీ యేదో మాయలాగే వుంది. లేకపోతే ఒక్షచిటికలో ఇంత గొప్ప దేవాలయం ముందు వచ్చి ప్రత్యక్షం కావడమేమిటి!\n\nవి. కళ్యాణసింగు, చక్రధరపురం\n\nఅగ్ని మిత్రుడు ఆశ్చర్యపోతూ అలో\nచించుక నేటప్పటికి అతనికొక బద్ధి\nపుట్టింది. అది నిజమైన దేవాలయమో లేక\nఉత్తి భ్రమో చేతితో తాకితే తెలిసిపోతుం\nదని తోచి, పడుకున్నవాడల్లా లేచాడు.\n\nఅతడు లేచి లేవటంతో అంతవరకూ\nధేదీప్యమాసంగా ప్రకాశిస్తూ కనపడ్డ ఆ\nదేవాలయం, గోపురప్రాకారాలూ, సమస్తం\nఅదృశ్యమైపోయి, అంతా అంధ కారమై\nపోయింది. దాసో తో అతడు భయపడిపోయి,\nఒక్క ఆడుగుకూడా ముందుకి వెయ్య\nలేక మళ్లీ అక్కడే కూలపడిపోయాడు.\n\nఐతేం, పడుకోటంతోనే మళ్లీ ఆ గుడి\nగోపురం అన్నీ అతనికి మునపటిలాగానే\nఎక్కడివక్కడ కనపడ్డాయి! లేచి పట్టు\nకుందామంటే మాయమైపోతున్నై. తిరిగి\nపడుకుంటే కనుపడుతున్నై! ఇదంతా\nనిజమా స్వప్నమా ?' అనుకుంటూ అగ్ని\nమిత్రుడు ఒకమాటు గట్టిగా వొళ్లు గిల్లుకు\nచూసుకున్నాడు. ఆ చోట నాప్పి పెట్టి తను\nచూస్తోన్నది నిజమేననీ కలగాదని తెలింది.\n\nగుడిగోడ ముట్టుకుందామని మళ్లీ తోచి\nలేచాడు. విమయింది? ఇదివరకు మల్లేనే\nగుడి మాయమై చికటి ప్రత్యక్షమైంది.\n\nఏమీ తోచక అక్కడే పరునాడు మళ్లీ.\nవెంటనే దేవాలయం ప్రత్యక్షమైంది! లేస్తే\nఎక్కడ మాయమైపోతుందో అన్న భయం\nకొద్దీ అతడలాగే పరుండి ఆ దృశ్యాన్ని\nచూస్తో ఉండిపోయాడు. అతనితోపాటు ఆ\nదృశ్యంకూడా అలాగే ఉండిపోయింది.\n\nకాని కాస్సెపయేటప్పటికి అతని చెవిని\nపుటక్కుమని చీమ ఒకటి కుట్టింది. తటాల్ని\nలేచాడు. గుడి అదృశ్యమైంది. 'ఐతే\nఅయింది. ఈ కుట్టిదండి చిమా మరొకటా ?'\nఅంటూ కూచుని, అతడు అక్కడ చేత్తో\nవెతకటం మొదలెట్టేడు. అతని చేతికేదో\nమూలికలాంటింది చికికింది. ఆ కీణమే\n\nగుడి ప్రత్యక్షమైంది ! 'కూచున్నా గుడి కన\nపడిందే ఈమాటు?' అంటూ ఆ మూలిక\nచేతిలో ఉంచుకొనే లేచాడు. గుడి కన\nపడుతోనే ఉంది. ముందుకు నడిచాడు.\nగుడి కనపడుతోనే ఉంది! వెళ్లి తాకాడు!\n\nనిజంగా ఆ గుడిగోడలు బంగారపు\nగోడలే! ఆశిల్పంలో ఆతికినవన్నీ కెంపులూ,\nపచ్చలూ, మరకతాలూ, మాణిక్యాలే !\nఅంతసేపూ పడుకున్నప్పుడు కనపడి, లేస్తే\nమాయమై పొతూవుండటానికి కారణం ఆ\nమూలికే 'అని అగ్నిమిత్రుడికి రూఢి ఐంది.\nఆతడు పడుకొనివున్నప్పుడు తన తలకు ఆ\nమూలిక తగిలి ఆ దృశ్యం కనపడతం,\n\nలేచినప్పుడు మూలిక సంపర్కం లేక ఆ\nదృశ్యం అదృశ్యం కావటం జరిగిందనీ,\nఇప్పడామూలిక చేతిలోనే ఉండటంపల్ల ఆ\nగుడి కనపడటమే కాకుండా, దాని గోడల్ని\nతాకగలుగుతు శ్నాననీ గ్రహించాడు.\n\nఅంతవరకూ వచ్చాక ఆ దేవాలయంలో\nప్రవేశించి, అక్కడ యేమేమి చిత్రా\nలున్నాయో చూడాలని ఎవరికనిపించదు ?\nఆగ్నిషిత్రుడు మూలికతోసహా లోపలకి\nచొరబడ్డాడు. గర్భాలయానికి ముందున్న\nమండపంలోంచి వెడుతూం టే రెండు\nపక్కలా అటొకబదూ, ఇటొకబదూ పది\nబంగారపు గోలేలు కనిపించినై.\n\nఆ గోలేలు చాలా ఎత్తుగాఉండి ఆగ్ని\nమిత్రుడు బొటనవేళ్లమీద నిలబడి తొంగి\nచూస్తేగాని లోపల యేమున్నదీ కనపడింది\nకాదు. మొదటి గోలెంలో బాతుగుడ్లంతలేని\nఎర్రటి కెంపులున్నాయి. ఇంకో దాంట్లో\nపచ్చలున్నాయి. వేరొకదానిలో గోమేధికా\nలున్నాయి. అలాగే ముత్యాలు, పగడాలు,\nనవరత్నాలలో ఇంకా మిగిలినవీ ఉన్నాయి.\nపదోగోలెంలో బంగారు మొహరీలునై.\n\nఆగోలేలన్నీ చూసేటప్పటికి అగ్నిమిత్ప\nడికి మతిపోయింది! పై నున్న తువ్వాలు\n\nపరచి ప్రతిగోలెంలోంచి పిడికి డేసి తీసి\nపోసుకుని మూటగట్టబోయాడు. ఐతే, చిత్ర\nమేమోకాని, ఆ పదిపిడికిళ్ల రత్నాలలోనూ\nదినునుకొక్కటి చొప్పున మిగిలి, తక్కిన\nవన్నీ దేని గోలెంలోకి అది వెళ్లిపోయింది!\n\nఅగ్నిమితృడు బుద్ధిమంతుడు గనక,\n‘అత్యాశ పనికిరాదు’ అని తెలుసుకుని అవి\nమూటగట్టుకుని, గర్భాలయంప్రవేశించాడు.\n\nఆ తనికి ఎదురుగా నూరు రేకుల బంగారపు కమలం మీద కూర్చునిఉన్న లక్ష్మిదేవి ప్రసన్నము ఖంతో కనపడింది. అమె పాదాలవద్ద ‘శతపత్రసుందరి’ అన్న అకరాలు విద్యుద్దీపాలకుమల్లే మెరస్తో కనపడ్డాయి. ఆ సుందరమూర్తికి అగ్ని మితృడు చేతులుజోడించి భక్తిపారవశ్యంతో ‘శతపత్రసుందరీ!’ అని నమస్కారం చేశాడు. ఆ పారవశ్యంలో అతని చేతిలో వున్న మూలిక క్రింద పడిపోయింది. ఇంకే ముంది? కళ్లుతెరిచి చూచేటప్పటికి శతపత్ర సుందరికాని, గోలేలుకాని, దేవాలయం గాని లేవు! అతడు మూలికకోసం అక్కడంతా తడిమేడు. లాభంలేకపోయింది. బుజంమీద మూటమటుకు రత్నాలతో సహా అలాగే వుంది.\n\n‘ప్రాప్తమెఁతో అంతే’ అనుకుంటూ\nఅగ్నిమితృడు ఆ కొండదిగి వెళ్లిపోయాడు.\n\nఆ కొండకి ఆవల ఒక మహాపట్టణం\nకనపడింది. అందులో ప్రవేశించేటప్పటికి\nఅగ్నిమితృడికి ఏదో చాటింపు వినపడింది.\nనరీగ్గా బోధపడక అతడు ‘ఏమిటయ్యా ఆ\nచాటింపు?’ అని, ఆ దారిని పోతూన్న ఎవ\nరినో అడిగేడు. వాడు, ‘మామూలు చాటిం\nపేనయ్యా’ అన్నాడు.\n\n‘నేను కొత్తవాణ్ణి. మీకు మామూలేఐనా\nఆ చాటింపేదో నాకు కొత్తేకద’ అన్నాడు\nఅగ్నిమితృడు. అప్పుడు వాడు, “అటైతే\nవిను. మా రాజుగారి కొక కూతురుంది.\n\nఆవిడకి పిచ్చి. పెళ్లి వేసుకోమంటే, 'శత ప్రతసుందరి ఆలయంలో ఉన్న రత్నాలు తెచ్చినవాణ్ణి కాని పెళ్ళి చేసుకోను' అంటుంది. చిన్నప్పుడు ఎవడో యోగివచ్చి, ఆలా రత్నాలు తెచ్చినవాణ్ణే కాని పెళ్ళి చేసుకోవద్దని చెప్పాడట. 'ఎక్కడుంది ఆ గుడి?' అంటే 'నాకుమాత్రం తెలుసా?' అంటుంది. అలాంటి గుడి ఈ లోకంలో ఉంటేగదా తెలియటానికి, ఆ రత్నాలు తేవ టానికీని? కూతురుకుతగిన తండ్రే మా రాజుగారు! ఆ రత్నాలు తెచ్చినవాడికే తన కూతుర్నిచ్చి పెళ్లిచేస్తాననీ, రాజ్యంఇస్తాననీ రోజు చాటింపు వేయిస్తాడు. తెలిసిందా ?' అని ఒక వెకటినవ్వు నవ్వి తనదారిని తను పోయాడు.\n\nఆగ్నిమిత్రుడు వెంటనే రాజుగారిద్గరకెళ్ళి, 'నేను శతపత్రసుందరి ఆలయం లోంచి రత్నాలు తెచ్చాను' అన్నాడు. అక్కడ ఉన్నవాళ్లంతా, 'మరో పిచ్చివాడు\n\nవచ్చాడు' అనుకున్నారు. కాని అగ్ని మితృడు మూటవిప్పి రత్నాలు చూపించే టప్పటికి వాళ్లనోళ్లు కట్టుపడ్డాయి.\n\nవాళ్లంతా 'పిచ్చిది', అనుకుంటూన్న రాజుగారికూతురు ఈ సంగతివిని ఎవరూ పిలవకుండానే పరుగెత్తుకొచ్చి, జిగేల్ జిగేల్ మనే ఆ రాళ్ళూ, ఆ రాళ్లముందు ముసిముసినర్యాతో మెరిసి పోతూ స్న అగ్ని మితృణ్ణిమాసి, అతనిమెడలో పూలదండ వేసేసింది! అక్కడివాళ్లంతా, అతనిచుట్టూ మూగి, 'ఆ శతపత్రసుందరి గుడి ఎక్కడుందో చెప్పరూ?' అంటూ కాళ్ళా వేళ్ళాపడ్డారు.\n\nఅగ్నిమితృడు దాపరికం లేకుండా ఆ మూలిక మహిమ చెప్పి, అది దొరికినవాళ్లకి గాని ఆ గుడి కనపడదనే రహస్యం వెల్లడించాడు. మూలిక సంగతి విన్నవాళ్లు శంకరగిరిపోయి, వెతకటం మొదలెట్టేరు. యిప్పటికీ అలా వెతుకుతూనేఉన్నారు."
        },
        {
            "title": "విచిత్ర కవలలు",
            "page_start": 17,
            "author": "చందమామ బృందం",
            "pdf_page": 22,
            "content": "[రాకసుడి మాయవల్ల అనలుస్వరూపాలు పోయి ఒకడు శిల్పాపతిమగాను, రెండవవాడు కోతిగాను కవలసోదరులు ఎలామారిపోయారో, తిరిగి మామూలురూపాలు ఎలాపాందారో, రాకసుణ్ణుగురించి రాకుమార్తెలు చెప్పిన రహన్యం ఏమిటో చదివారుకదా ? ఆతర్వాతా]\n\nత్రమవద్దనున్న భస్మాలూ, అంజనాలూ రాకసుడి భూగృహంలో పనిచెయ్యవు అని తెలిసిన ప్పటినుంచీ, మన కవల సొదరులు వేరే మార్గం ఏమిటా అని ఆలోచించ సాగారు. ఇలా ఆలోచిస్తూపోగా వాళ్లకి ఒక సందేహం కలిగింది.—“ఈ రాకు సుడు ప్రపంచంలో ఎక్కడెక్కడి కవలలనూ యిట్టే పసిపట్టి తెస్తాడుకదా ! యింతకాలం మన జోలికి రాకుండా వూరుకొనటానికి కారణం ఏమైవుంటుందీ ?” అని.\n\nమర్నాడు వాళ్లు రాకుమార్తెలను కలుసు కొన్నప్పడు ఉదయనుడు తమకుకలిగిన ఈ సందేహాన్ని వెల్లడించేసరికి, వాళ్ళూ\n\nఆ శ్చర్యపోయారు. “నిజమేసుమా! మాకు యింతవరకు ఈ సందేహమే కలగ లేదు. బహుశా ఒక కారణంపల్ల వాడు మీ జోలికి రాకుండా ఉండి వుంటాడని యిప్పుడు నాకు తోస్తున్నది. ఐతే...” అని వూరుకున్నది సుఖాషిణి.\n\n“ఫరవాలేదు, చెప్పు. నీవు పూహించిన కారణమే నిజమైతే తగుజాగ్రత్తలో ఉండ చచ్చుకదా” అన్నాడు నిశీధుడు.\n\nఅప్పుడు సుఖాషిణ—“ఏమి లేదు. ఏ విధమైన అవయవలోపమున్నా ఆ కవలలు రాకసుడి బలికి పగికిరారు. బలి యిప్య బోయే సమయమందు ఈ విషయాన్ని\n\n'తందమామ'\n\nవాళ్లు యిలా మాట్లాడుకొంటుండగా రాకసుడి రాక తెలిపే సుడిగాలి ప్రారంభమైంది. వెంటనే రాకుమార్తెలు కొలను లోనికి వెళ్లిపోయారు. కాని, పాపం ఈసారి మన కవలసోదరులు తప్పించుకోలేకపోయారు. ఉదయసుడు తనవద్దవున్న భస్మం తీసి సరీగా మీదచల్లుకోబోయేసరి కల్లా రాకసుడు అమాంతం ప్రత్యక్షమై వాళ్ల ముగ్గురునీ తన గుప్పిటిలో చిక్కించుకొన్నాడు.\n\nమన కవలసోదరులు లోలోపలభయంతో గజగజ వణికిపోతున్నా పైకి మాత్రం ధైర్యంగానే వున్నారు.\n\nఅప్పుడు రాకసుడు—“ఎపరు మీరు? ఈ నా రహస్య ప్రదేశానికి ఎలా వచ్చారు? నిజం చెప్పండి. లేదా యింతకుముందు వచ్చిన వాళ్ల గతి యేమయిందే ఆదేమీకూ అవుతుంది” అని గర్భించాడు.\n\nఅందుకు ఉదయసుడు—“నిజమేనయ్యూ. ఇక్కడికి రావటం కష్టమనీ, ఎంతో ప్రమాదకరమనీ, తీరా యిక్కడికి పచ్చాకకాని మాకు తెలియనేలేదు. ఐనా మేము ప్రాణాలకు తెగించి పచ్చాం కనుక మేముచెప్పే యదార్థం విని, ఆ తరువాత\n\nవాడు బాగా పరిశీలిస్తాడు. చూడగా మీకు అలాంటి లోపాలేవి మామట్టుకు కనుపించలేదు. కనుకనే యిలా మిమ్మల్ని అడగ టానికి జంకు కలిగింది” అన్నది.\n\nఇది వింటూనే కవలసోదరులు ముగ్గురు ఒక్కసారిగా “నీకు సరియైన సందేహమే కలిగింది” అన్నారు.\n\nతర్వాత ఉదయసుడు పుట్టుకతో తమ చూపుల విషయంలో ఎలాంటి లోపాలుండేవీ, అతర్వాత గెడ్డపు వాడి పుణ్యమా అంటూ ఆలోపాలు ఎలా తొలగిపోయిందీ రాకుమార్తెలకు విస్తరించి చెప్పాడు.\n\nని యిష్టమొచ్చినట్టు చేసుకో ” అన్నాడు\nఉదయనుడు.\n\n“ఓమో ! ‘పిట్ట కొంచెం కూత ఘనం’ అన్నట్టుందే మీ వాలకం చూడగా ? మా తమ్ముణ్ణి టోపివేసింది మీరేకదూ ? సరే, అసలిక్కడికి ఇలా దొంగతనంగా ఎందు కొచ్చారో చెప్పండిముందు” అని గద్దించాడు రాకసుడు.\n\n“అదే పారపాటు. మేము దొంగతనంగా రాలేదు. అలా రావలసిన అవసరం మాకు లేదు. మేము వచ్చిన పని ఏమిటి అంటే ……” అని ఉదయనుడు ఏమో చెప్పటోతుండగా—\n\n“ఏమిటి ఏముంది? నాకు టోపి వేయ టానికే” అనే మాటలు వినిపించినై.\n\nఆ మాటలు వచ్చిన దిక్కుకి తిరిగి\nచూచేసరికి, మొట్టమొదటగా తాము ఎవరి\nనైతే మోసపుచ్చి గెడ్డపు వాడిదగ్గరకు\nపంపారో ఆ రాకసుడే తమవైపు చరచర\nనడిచివస్తూండటం కనుపించింది.\n\nవాడు వస్తూనే—“అన్నా, వీళ్ల సంగతి\nయిక నేను చూచు కుంటా ను. కాలం\nవృధా పుచ్చకు. నీ వేటకి నువ్వు పో”\nఅన్నాడు.\n\nతమ్ముడు ఎప్పుడైతే యిలా అన్నాడో\nఅప్పుడు రాకసుడు “యిదేదో పెద్ద గాథ\nలాగా ఉన్నది. వీళ్లు మా తమ్ముడికి తెలి\nసినవాళ్లుగానే కనిపిస్తున్నారు. కనుక వీళ్ల\nసంగతి వాడే చూచుకోపటం మంచిది ”\nఆనుకుంటూ తిరిగి గద్దరూపంలో రివ్వన\nఆకాశమార్గాన వెళ్లిపోయాడు.\n\nఆవెంటనే రాకసుడు మన కవలసోదరు\nలను వెంటబెట్టుకుని తను కాపలా కాసే\nభవనంలోకి తీసుకుపోయాడు. వాళ్లని సావ\nకాశంగా కూచోబెట్టుకుని “అబ్బాయిలూ!\nగెడ్డపువాణ్ణి టోపివేశారు. నన్ను టోపివేశారు.\nఇప్పుడు మా అన్నను టోపివెయ్యజూచారు.\"\n\nCHITRA\n\nకాని పాపం మీ ఆటలుసాగక, నా చేతిలో\nచికిత్సాయారు. గెడ్డపు వాడిదగ్గిర మీరు\nకాజేసిన అంజనాలూ, భస్తాలూ, తువ్వాలూ\nఆన్నీ అక్కడ పెట్టండి. తర్వాత తక్కిన\nసంగతులు మాట్లాడకుందాం ” అన్నాడు.\n\nపాపం, ఏమిచేస్తారు కవలసోదరులు?\nతప్పనిసరిగా ఆవస్తుపులన్నీ అక్కడపెట్టి\nవేశారు. అప్పుడు రాకేసుడు “అబ్బా\nయిలూ! ఇంతకాలంగా యిక్కడ కాపలా\nకాస్తున్నాగాని సన్ను తప్పించుకు లోపలికి\nపోయినవాళ్లు ఒక్కరూ లేరు. ఎవరు\nపచ్చినా నాచేతిలో చికిత్సాయి శిలాప్రతిమ\nలుగా మారిపోవలిసిందే. అదిగే చూడండి\n\nవాళ్లంతా యింకా ఎలాగ అఘోరిస్తున్నారో.\nఆలాంటిది ఆ రోజున మీరు నాకు టోపీ\nవేసినప్పటినించి నేను కడుపునిండా తిండి\nకూడా తినటంలేదు. భలే ఆకలిగావున్నది.\nఈ నెలరోజుల వారా మీ పేరు చెప్పుకుని,\nయిచాళ లక్షణంగా కడుపునింపుకొంటా ”\nనంటూ మాయతువ్వాలు పరిచి ఆహారం\nకోరుకున్నాడు.\n\nతన కడుపు బాగా నింపుకొని రాకేసుడు\nకవల సోదరులకుకూడా వాటిల్లో కొన్ని\nఫలాలు యిచ్చాడు తినమని. వాళ్లకూడా\nకడుపులు నింపుకొన్న తర్వాత రాకేసుడు\nవాళ్లని ముగ్గురినీ ఒక త్రాటితో కట్టివేసి\n“ కాసిని నీళ్లు తాగి వస్తాను, వుండండి ”\nఅంటూ కొలనువైపుకి వెళ్లాడు.\n\nమరికొద్దిసేపటికి రాకేసుడు ఒక మూడు\nఆకుడొన్నెలతో నీళ్లు తీసుకొని తిరిగిచ్చి\nవాటిని సోదరులకు యిచ్చాడు.\n\nఇదంతా తమ పైన అభిమానంతో నే\nచేస్తున్నా డనుకున్నారు సోదరులు. అందు\nచేత వాడు యిచ్చిన నీళ్లు గడగడ త్రాగి\nవేశారు. నీరు గౌరతుదిగేసరికల్లా ఇంకే\nముంది పాపం, ముగ్గురూ మూడు శిలా\nప్రతిమ లయిపోయారు.\n\nఇలా కాగానే రాకుసుడు 'హా! హా!!\nహా!!' అంటూ ఆ భవనం ప్రతిధ్వనిం\nచేట్టు విరగబడి సప్పుతూ ఈ కొత్త శిలా\nప్రతిమలను తను కాపలాకాస్తున్న వాకిలి\nప్రక్రిస వుంచాడు.\n\nఇక్కడ ఈవిధంగా కవలసోదరులు\nముగ్గురూ, చిక్కుపడి పోయారా? ఇక\nఅక్కడ దానశీల మహారాజు, రాణీ పద్మ\nముఖీ ఎలా వున్నారో ఒక్కసారి చూదాం.\n\nత్రస ముద్దుల కూతుళ్లు ముగ్గుర్నీ వెతుక్కు\nరావటానికని కవలసోదరులకు గుజ్జాలిచ్చి\nపంపినరోజునే రాజు* ఒక పనిచేశాడు.\nకోట పైఅంతస్థుమీద ఒక చిత్రమైస చిన్న\nగది కట్టించుకున్నాడు. అగదిలో కూర్చుని\nచూచినట్టయితే చుట్టుపక్కల కనుచూపు\nమేరలో ఎక్కడ ఎటువంటి సంచారం\nవున్నా స్పష్టంగా కనుపిస్తుంది రాజుకి. ఈ\nగదిలో కూచుని రోజు యిరవైనాలుగు\nగంటలూ కన్నులు కాయలు కాచేట్లు\nచూస్తూపుండటమే ఆయన పని.\n\nకవలసోదరులు బయల్దేరి ఇప్పటికప్పుడే\nఅయిదేళ్లు దాటింది. ఇంతవరకు వాళ్ల అతీ\nగతీ లేదు. అందుకని రోజురోజుకి రాజుకి\n\nవ్యాకులత హెచ్చు కాజొచ్చింది. అయినా\nఆశ పీడించటంచేత మధ్యమధ్య ఆస్థాన\nజ్యోతిషుని సంపతిస్తునేవున్నాడు. 'అమ్మా\nయిలు ఎక్కడనే జీవించే పున్నారని,\nసుఖంగా తిరిగి రాగలరనీ, నిస్పృహ చెంద\nవలసిన పని లేనేలేదనీ' జ్యోతిషుడు\nకచ్చితంగా చెబుతూ వుండటంచేత రాజు\nఎలాగో ప్రాణాలు ఉగ్గబట్టుకు వుంటు\nన్నాడు.\n\nఒకనాడు తెల్లవారుజామున మసక చీక\nటిగాపుండగా రాజు యధాప్రకారం గదిలో\nకూచుని చూస్తూ పున్నాడు. ఆ మసక\nవెలుగులో దూరాన రెండుగుజ్జాలు శర\n\nCHITRA\n\nవేగంతో తన భవనంవైపు రావటం కను\nపించింది. ఆ గుఱ్ణాల రంగూ, వాటిపైన\nమనుష్యుల ఆకారాలూ, వీటిమాట కేం,\nవాటిని కట్టివున్న ఆ సల్లజెండాలూ చూచే\nసరికి రాజు కెవ్వున కేకపెట్టి బాకుతో\nపాడుచుకోబోయాడు. దైవపశాత్తు, కేకవిన్న\nసేవకులు రెప్పపాటులో అక్కడకు చేరు\nకోవటంవల్ల ఆ ప్రమాదం కాస్తా తప్పింది.\nఐతే, రాజు స్పృహతప్పి పడిపోయాడు.\n\nకొంతసేపటికే రాజు తెప్పరిల్లుకోవ\nటమూ, ఆ గుఱ్ణాలు రెండూ అక్షరకువచ్చి\nచేరుకోవటమూ ఒక్కసారిగా జరిగింది.\n\nఆ వచ్చిన గుఱ్ణాలు కవలసోదరులకు\nస్వయంగా తను యిచ్చిపంపినవే. అయినా\nవాటిపైన వచ్చినది కవలసోదరులు కాదు!\nవాళ్లు తన సేవకులు !!\n\nవాళ్లవైపు రాజు అత్రంగా పరుగెత్తుకెళ్ళి\n“ అమ్మాయిలు వీరీ? ఆ కవలపిల్లలేరీ? ఈ\nగుఱ్ణాలు ఎక్కడివిమీకు?” అంటూ ప్రశ్నల\nవర్షం కురిపించాడు.\n\nఆందుకు సేవకులు—“మహారాజా!\nకీమించండి. ఆ మ్మాయిల సంగతిగానీ,\nకుర్రవాళ్ల సంగతిగానీ మాకేమీ తెలియదు.\nఊరూరా మేము వెతు క్కొంటూ పోగా\n\nచంద్రమామ\n\nపోగా ఒకానోక మైదానంలో ఈ అశ్వాలు మాకు కనుపించినై. వీటిని వెంటనే పోల్చు కుని, మన ఆమ్మాయిలూ, ఆ కవలలూ కనపడతా రే మోనని ఆ ప్రదేశమంతా కలియ వెతికాము. ఎంతకూ వారి జాడ తెలియకపోయేసరికి, ఒకవేళ వారు ఇంటికే చేరుకున్నారే మో చూదాం, లేదా ఇంత వరకు వర్తమానమైనా అందించుదాం అని మేము వచ్చేశాము ప్రభూ!” అని విన్న వించుకున్నారు.\n\nఅంతావిని, 'అంతటి అదృష్టమా !' అంటూ రాజు తిరిగి దుఃఖితో పడి పోయాడు.\n\nఅంతాచేరి రాజుకు ధైర్యంచెప్పి వూర డించగా తిరిగి మనస్తిమితం చిక్కినతర్వాత గురాలపైన ఎక్కిపచ్చిన సేవకు లిద్దరను ఎదటికి పిలిచి ‘ఓరి వాజమ్మల్లారా !— అమ్మాయిలను వెదికి వెంటబెట్టుకు రాక\n\nఎందుకని వచ్చినట్టు మీరు? వాళ్లను వెతక బోయిన కవలసోదరుల గతి యేమైందో పాపం! ఆ కనుగందులు ఏమి అపదలలో చిక్కుకున్నారో! లేకుంటే వాళ్ల జాడ తెలి యకపోవడ మేమిటి ఇంతవరకూ? నాకు పూర్తిగా ప్రాణం విసిగిపోయింది. కేణం కూడా నిలవలేకపోతున్నాను. మళ్ళీ మీరు వెంటనేవచ్చే ఆశ వున్నదా? ఏమో, మీరు తిరిగివచ్చేలోపల నాపని ఎలా వుంటుందో. సరే పోయిరండి!” అంటూ వాళ్లను సాగ నంపాడు.\n\nఈ సేవకులు వచ్చిన పర్తమానం ఆ నోటా ఆనోటా అంతఃపురంలోకి పాకపోయి, ఆదమరిచివున్న రాణికి మళ్లీ పచ్చిపట్టింది.\n\n[అక్కడ మన సోదరులగతి ఏమైందిపాపం? వాళ్లు ఆలా శిల్పాపతిమలుగానే వుండిపోయారా? అనలు ఇలా జరిగినట్టు రాకుమార్తెలకు తెలుస్తుందా, లేదా? ఈ సమస్యలన్నీ వచ్చేనెల]"
        },
        {
            "title": "పుష్పగిరి",
            "page_start": 24,
            "author": "పిళ్లా మల్లునాయుడు",
            "pdf_page": 29,
            "content": "చాలాకాలం కిందట ఒక గ్రామంలో\nనిష్ణాపరుడైన ఒక బ్రాహ్మణుడు ఉండేవాడు.\nఆయనకు దివ్యక్షేత్రాలు దర్శించుకువద్దా\nమనీ, పుణ్య న దుల న్నిటిలో నూ మునిగి\nతరించుదామనీ ఎంతో ఆసక్తిగా పుండేది.\nఐతే, పుట్టుపేద కావటంచేత చెయిసాగక,\nకోరిక నెరవేరిందికాదు.\n\nఇంతలో ఆ బ్రాహ్మణుడికి కాలం సమీ\nపించగా, ఒక్కగానొక్క కుమారుడైన\nచైనుల్ని చేరబిలిచి, “నాయనా!—ఎంత\nయుత్నించినా నా జీవితంలో తీర్థయాత్రలు\nసేవించుకోవటం గాని, పుణ్య న దులలో\nస్నానం చేయటంగాని పడలేదు. ఈ కోరిక\nఅలానే నిలిచిపోయింది. కాబట్టి, నీకైనా\nసావకాశం చికిక్కినట్టయితే, నా అస్తులను\nవిలైనన్ని పుణ్యసదులలో కలపవపలిసింది.\nముఖ్యంగా పవిత్రమైన గంగానదిలో కలప\nవలిసింది. ఈ ఒక్కపని నీవు చేశావంలే\n\nనా అత్మ సంతృప్తి పడుతుంది. నాకు\nముక్తిమార్గం యేర్పడుతుంది ” అంటూ\nతన తుదికోరిక వెల్లడించి దేహయాత్ర\nచాలించాడు.\n\nచైనులు వితృభక్తి కలవాడు. అందు\nచేత అతడు ‘అప్పో సొప్పో చేసి ఐనా\nసరే, తండ్రి కోరిక నెరవేర్చి తీరాలె.\nకొడుకుననిపించుకుంటూ, ఈమాత్రం పని\nచేయలేకపొతే, నాజన్మ యేం జన్మ !’ ఆనే\nసంకల్పంతో బయల్దేరిపోయి, ఎన్ని కష్టాల\nకైనా ఓర్చి కాశీకైత్రం దర్శించుకుని\nతండ్రి అస్తులు గంగానదిలో కలపాలని\nనిశ్చయించుకున్నాడు.\n\nఅ కాలంలో ఇప్పటిలాగా రైళ్లా, విమా\nనాలా, ఇట్టె వెళ్లి అట్టె రావటానికి ! కాలి\nనడకని పోవాలి. కీకారణ్యాలు దాటాలి.\nకష్టసుఖాలు ఒంటపట్టించుకోవాలి. ఇన్ని\nజరిగినా, బయల్దేరిన మనిషి మళ్లీ ఇల్లు\n\nచేరుకునేవరకూ సమ్మకం లేకపోయే !...\nఅందుకనే, ‘కాశీకి వెళ్లినవాడూ కాటికి పోయినవాడూ తిరిగిరారు’ అనే సామెత కూడా యేర్పడినట్టుంది.\n\nచైనులు పాదచారి అయి బయల్దెరాడు.\nరోజుకొక గ్రామం చొప్పున సంచారం చేస్తూ, దారిలో తగిలిన కేత్రాలన్నీ చర్చిస్తూ, పరలో కాన ఉండే తండ్రికి గతులు కల్పిస్తూ వెళుతున్నాడు. పోయి పోయి అతడు కడప జిల్లాలో కాలు పెట్టాడు. అక్కడ పినాకినీ సది ప్రవహిస్తున్నది. ‘సరే, ఇందులోకూడా స్పానంచేసిపోదాం’ అనుకుని, అస్తులమూట ఆ దగ్గరనే పెట్టి చైనులు సదిలో దిగాడు.\n\nఅతడు స్పానం చేసికొని, సంధ్య వార్చు కుని వచ్చి, మళ్లీ మూట బుజాన వేసుకు పొదామనుకొన్నాడు. తీరా చూడగా, ప్రవహించే పినాకినీ సది పొంగువచ్చి అ మూటంతా తడిసి పోయిపున్నది. ‘సరే, తడిగుడ్డ ఆరబెట్టి మళ్లీ కట్టుకుందామనే ఉద్దేశంతో మూట బిప్పాడు.\n\nమూట విప్పేసరికి, అస్తులు మాయమై, వాటికి బదులు అమోఘంగా పరిమళిస్తున్న తెల్లటి మల్లెపువ్వులు కనుపండువుగా కని\n\nపించినై! ఇవి చూచి చైనులు ఆశ్చర్యంతో చకితుడయాడు. “అహా, పినాకిని జలం ఎంతటి మహిమ కలది! కాశీలో పుండే గంగాజల మహత్యం ఎటువంటిదో నేను ఎరుగను. కాని, పినాకిని మహిమ కళ్లారా ప్రత్యక్షంగా చూడగలిగాను. నా తండ్రికి తరణోపాయం కలిగింది. అయన ముక్తి పొందేశాడు. నా విధి నేను నెరవేర్చుకొన్న వాడినయాను. ఇక నేను కాశీకి పోనక్కర లేదు. ఇక్కడనే ధన్యుడనయాను” అంటూ అపరిమితానందభరితుడై, తండ్రిని స్మరిస్తూ ఆ పుష్పులను పినాకినీ ప్రవాహంలో కలిపివేసి ఇంటిముఖం పట్టాడు.\n\nఏమి చిత్రమో కాని, చైసులు స్నానం చేసిన తావు ఒక మడుగుగా యేర్పడింది. ఆ మడుగు నీలాటి రేవుకి సదుపాయంగా ఉండటంచేత స్త్రీలందరూ అక్షడ స్నానాలు చేసి, నీళ్లుపట్టుకునేవాళ్లు. పశువులు కూడా వచ్చి దాహం తాగేవి.\n\nఒకరోజున ఒక ముసలివాడు పశువు లకు నీళ్లెట్టడానికని ఆ రేవుకి వచ్చాడు. బక్కచికిక్కవున్న ఆ పశువులు మడుగులో నీళ్లు తాగి ఇవతలకు వచ్చేసరికల్లా మిస మిసలాడుతూ బలంగానూ పడుచుగానూ కనపడినై. ఈ వింత చూచి తాతకు ఆశ్చర్యం కలిగింది. తన పశువులు\n\nపడుచువైనాయనే సంతోషంతో తనుకూడా మడుగులో దిగి స్నానం చేశాడు. స్నానం చేసి గట్టుపైకి వచ్చేసరికల్లా తాతకు ముసిలిరూపం పోయి, పడుచువాడయాడు.\n\nసరీగా అదే సమయానికి ఆ ముసలి వాని భార్య నెత్తిని కూటికుండ పెట్టుకుని ఆ దారిన పొలానికి పోతూపుంది. అలా పోతూపున్న ఆమెను అతడు పలుకరించే సరికి, ఎపడో తుంటరి తనతో సరాగాలాడు తున్నాడనుకొని, ఎదిరించి సమాధానం చెప్పసాగింది. “నేను నీ భర్తను, ఫలాన ముసిలివాడనే,” అని ఎంత చెప్పినా ఆమె సమ్మక పొయేసరికి వాడు ఆమెను బరబర చెయ్యి పట్టుకు లాగి మడుగులో ముంచాడు. ఏముంది? పైకి వచ్చేసరికల్లా ఆమె రూపవతి, యౌవనవతిఐ కూర్చుంది. తిరా ముసిలివాడూ అతని భార్యా కలిసి ఇంటికి వెళ్లెటప్పటికి, వాళ్ల బిడ్డలు తలి దండ్రుల్ని ఆనవాలు పట్టలేకపోయారు. తరువాత క్రమంగా నిజానిజాలు బయల్పడి పినాకిని జలమహిమ అందరకూ వెల్లడి ఐంది. అప్పటినించీ ఆ మడుగులో స్నానం చేసి, ప్రజలు అమరత్వం పొందటం ప్రారంభమైంది.\n\nకొద్దికాలానికల్లా ఈ వర్తమానం త్రిలోక సంచారి ఐసటువంటి నారదమహర్షి చెవుల బడింది. ఎవరికెనా మేలు జరుగుతూ వుంటే ఒర్వలేని నారదుడు, ఇంతమంది ప్రజలు అమరత్వం పొందుతూవుంటే చూచి సహించగలడా ? — ఉహఁ. కనుక, “ఈ మడుగుకి ఏవిధంగా కట్టడి చేయటమా !” అని ఆలోచించి తిన్నగా బ్రహ్మదేమునివద్దకు వెళ్లి సంగతి సందర్భాలు చెప్పాడు.\n\n‘ఐతే, భూలోకంలో ఇటువంటి మడుగు ఎలా పుట్టిందీ?’ అని దివ్యదృష్టితో చూచాడు బ్రహ్మ. పూర్వకాలమందు, తన తల్లి దాస్యవిము క్తికోసం దేవలోకంనించి గరుత్మంతుడు అమృతభాండాన్ని తీసుకు పోతూవుండగా దేవేంద్రుడు ఎదిరించాడు. అప్పుడు ఇద్దరి మధ్యనా ఘోరయుద్దం జరిగింది. ఆ పొరాటంలో అమృతబిందువు ఒకటి చింది, భూలోకంలో ఇప్పుడు ఆ మడుగు ఉండే చోటున పడి ఉండినట్టు గ్రహించాడు.\n\nనార దుడు సూరి పోసినమీదట,\nఅమరత్వం యిచ్చే ఇటువంటి మడుగు\nభూలోకంలో ఉండకూడదు అని బ్రహ్మకు\n\nకూడా అనిపించింది. వెంటనే బ్రహ్మ\nహనుమంతుని రప్పించి, “హనూ! ఒక\nపర్వతం తెచ్చి పడవేసి, పినాకినిలో ఉండే\nఆ మడుగును కప్పెట్టివేసెయ్యి” అన్నాడు.\nచెప్పటమే తడవుగా ఆంజనే యుడు\nబ్రహ్మాండమైన పర్వతం ఒకటి తెచ్చి\nదభీమని ఆ మడుగులో పడవేశాడు. కాని,\nఆ పినాకినీ జలమహిమ యేమిటో కాని,\nహనుమంతుడు పడవేసిన పర్వతం మడు\nగును కప్పివేయటానికి బదులు బెండు\nలాగా నీటిపైన తేలి ఆడుతూవుంది.\n\nఈ చిత్రం చూచి బ్రహ్మకు కంగారు\nపుట్టింది. అతనికేమీ తోచక నార దుఱ్జి\n\nవెంటబెట్టుకుని, సరాసరి శివునివద్దకు వెళ్లాడు. శివునికీకూడా ఈ విషయంలో ఏమి పాలుపోక, ఆ ముగ్గురూక లిసి వైకుంఠంలోపుండే విష్ణుమూర్తివద్దకుపోయి జరిగిన వైనాలన్నీ పూనగుచ్చినట్టు ఆ జగ న్నాటక సూక్తధారుడికి వినికిడిచేశారు.\n\nవిష్ణుమూర్తి చిరునవ్వుతో అంతా విని, “నాకూ శివునికి యెప్పుడూ ఇటువంటివే చిక్కులు తగులుతూపుంటై. తిన్నగా ఉండడుకదా ఈ నారదుడు!” అని చెప్పి, బ్రహ్మానూ నారదుణ్ణి పంపివేశాడు. తరువాత శివకేశవులు మాసవరూ పంతో భూలోకానికి దిగివచ్చి, ఆ మడుగుపైన తేలి అడుతూపున్న పర్వతాన్ని ఒకవైపున శివుడూ, రెండోవైపున కేశవుడూ అదిమిపట్టి అణిచివేశారు.\n\nఅప్పుడు వారి ప్రభావంపల్ల ఆ పర్వతం భూమిపైన అణిగివుండి, మడుగు మూసుకపోయింది.\n\nఆ వ్రాహ్మడి అస్తులను పువ్వులుగా మార్చగల మహిమ గలిగింది పినాకినీ నదిజలం. అటువంటి నీటిలో ఆంజ నేయుడు పర్వతంతెచ్చి పడవేశాడు. ఈ రెండు కారణాలపల్ల ఆ పర్వతానికి ‘పుష్ప గిరి’ అనే పేరు వచ్చిందంటారు.\n\nశివకేశవులు ఇద్దరూ దిగివచ్చి ఆ పర్వతాన్ని అణచటంచేత, కొండకు రెండు పక్కలా ఆ ఇద్దరి ఆలయాలూ వెలిసి, అది ఈనాడు ఒక దివ్యక్షేత్రమై ఉన్నది.\n\nఇక్కడ యేటా గొప్ప ఉత్సవాలు జరుగుతై. లక్షలాది జనం స్వాముల దర్శ నానికి వస్తుంటారు. ఇది చెప్పదగిన పుణ్య క్షేత్రంగనకనే పుష్పగిరి స్వాములవారు ఇక్కడ మఠం ఏర్పరచుకొన్నారు.\n\nపుష్పగిరి కడపకు పదిమైళ్ళ దూరం లోనే ఉన్నది కాబట్టి ఈ సారి మీరు ఆ ప్రాంతం వెళ్ళినప్పుడు తప్పక ఈ క్షేత్రం దర్శించి రండి!"
        },
        {
            "title": "చినలక్కయ్య",
            "page_start": 29,
            "author": "పాలంకి వెంకటరామచంద్రమూర్తి",
            "pdf_page": 34,
            "content": "లచ్చిరెడ్డిపాలెంలో పెదలక్కయ్యా, చిన లక్కయ్యా అని ఇద్దరన్నదమ్ములుండే వారు. వాళ్లిద్దరూ పేదవాళ్లే. కట్టెలమోపు లమ్ముకుని రోజూ చెరో పావలా సంపాదించుకునేవారు. పెదలక్కయ్య తన పావలాలో రెండణాలు సంసారం కోసం కర్చుపెట్టి, మిగతా రెండణాలూ నిలవేసు కునేవాడు. చినలక్కయ్య పెళ్లే చేసుకోలేదు. ఎవడు పిల్లనిస్తానని వచ్చినా తాపీగా 'చేసుకుంటే నవాబు కూతుర్మే పెళ్లి చేసు కోవాలి!' అని అక్కడ నిలబడకుండా చక్కా పొయేవాడు. 'పావలాడబ్బులకు గతి లేని వీడా నవాబుకూతురును పెళ్లాడటం!' అని హేళన చేసేవాళ్లు అందరున్నూ.\n\nచినలక్కయ్య సంపాదించే పావలాలో మూడణాలు పెట్టి చిల్లర తిండితిని, తక్కిన అణా చాకలికి ఇచ్చి వాడిదగ్గిర్నుంచి ఇస్త్రి మడతలు అద్దెకు తెచ్చుకుని ధరించి,\n\nసాయంకాలం దర్జాగా వీధులప్తుట షికారు వేళ్లేవాడు. 'ఎవరయ్యా ఆ వచ్చేది?' అంటే 'ఎవరో తెలియదా ? హైద్రాబాదు నవాబు గారి అల్లుడు ఒనలక్కయ్యగారు!' అనే సరికల్లా ఊళ్లో వాళ్లందరూ సరదాగా సవ్వుతూవుండేవాళ్లు.\n\nఒకమాటు పెద్ద ముసురుపట్టి, కట్టెల కోసం వెళ్లటానికి వీల్లేకపోయింది. చిన లక్కయ్యకు నిలవ స్రాష్టు లేకపోవటంచేత చేసేదిలేక ఒక రావిచెట్టుక్రింద వర్షానికి తడుస్తూ నిలబడ్డాడు. తొలినాటి రాత్రి వర్షానికి ఆ చెట్టు మొదట ఉన్న మెరకమట్టి చాలా మట్టుకు కొట్టుకుపోయింది. వాడు యాధాలాభంగా కాలిబొటన వ్రేలితో అక్కడ ఇంకాఉన్న మట్టిని మెటకరించ బోయేటప్పటికి ఏదో వేలికి తగిలినట్టు అయింది. 'ఏమిటి చెప్పా?' అని అలానే కూచుని చేతులతో చుట్టూఉన్న మట్టి తీసే\n\nపాలంకి వెంకటరామచంద్రమూర్తి, మదరాసు.\n\nసరికి ఒకబిందె, వరహాలూ కనపడినై. వాడు\nఎగిరి గంతేస్తూ తిన్నగా చాకలివాడింటికి\nపరుగెత్తుకుపోయి రెండువరహాలు వాడికిచ్చి\n“ఒరే చాకలీ! ఈ బిందె తీసుకుపోయి,\nహైద్రాబాదు నవాబుగారి అమ్మాయికిచ్చి,\n‘లచ్చిరెడ్డిపాలెం చినలక్కయ్యగారు\nపంపేరు’ అని చెప్పు. ‘ఎందుకు’ అంటే\n‘రవికలగుడ్డనిమిత్తం’ అని చెప్పేసి\nచక్కారా” అన్నాడు. ఆప్రకారమే చేసి\nచక్కావచ్చాడు చాకలి.\n\nహైద్రాబాదు నవాబుగారి కుమార్తె ఆ\nవరహాల బిందెను చూసి, 'రవికలగుడ్డ\nనిమిత్తమే ఇన్ని వరహాలు పంపిన ఈ చిన\n\nలక్కయ్య ఎవడో కోటీశ్వరుడైయుండాలి'\nఅనుకుంది. కానుక పంపినవాళ్లకి తిరిగి\nకానుక పంపటం మర్యాద గనక ఆమె\nనవాబుగారి సాలీలను రప్పించి, సన్నటి\nపట్టువస్తాలు నేసుకురమ్మంది. వాళ్లునేసిన\nఆ సున్నితమైన వస్తాలన్నీ ఒక కాటుక్షాయ\nబరిణలో ఇమిడిపోయినై. ఆవిడ మెచ్చు\nకుని ఆ బరిణను చినలక్కయ్యకు కాను\nకగా పంపించింది.\n\nఆలాంటి విలువైన బట్టలు ధరించి\nపోకుగా షికారు వెళ్లటం చినలక్కయ్యకు\nసరదాయే. కాని వాడి వుద్దేశమే వేరు. ఆ\nదుస్తులు మళ్లీ చక్కగా మడతబెట్టి,\nబరిణలో పెట్టేసి, ఆ బరిణను ఈమాటు\nనవాబుగారికే పంపించాడు. ఈ దుస్తులు\nతమ సాలీలు నేసినవే అని నవాబుగారికి\nతెలియనే తెలీదు. వాటిని చూసి ఆయన\nమురిసిపోయి, ఈ చినలక్కయ్య ఎవడో\nనాకన్నా గొప్పవాడై ఉండాలి. లేకపోతే\nఇలాంటి విలువైన దుస్తులు నేయించి నాకు\nపంపగలడా ?' అనుకున్నాడు. ప్రతిగా\nఎన్నో ఏసుగుల్నీ, లొట్టిపిట్టల్నీ రచ్చించి,\nవాటిమీద వరహాల సంచులు కట్టించి,\nచినలక్కయ్యకి కానుక పంపేడు.\n\nలచ్చిరెడ్డిపాలానికి ఏనుగులూ, లొట్టి పిట్టలూ రావటం, వెళ్లటం చూశారే కాని ఊళ్లో వాళ్లెవ్వరికీ జరిగిన సంగతేమిటో తెలియదు. ఏమంటే చినలక్కయ్య ఆ వచ్చిన సంచులు ఫలానా అని తెలుసుకుని వాటిని ఆపళంగానే నవాబు కూతురుకు కానుకగా పంపేశాడు! సవాబు కూతురుకు ఆ సొమ్ము చూసేటప్పటికి కళ్లు మిరుమిట్లు గెలిపి, వెంటనే ఆమె సపరివారంగా వచ్చి లచ్చిరెడ్డిపాలెం ఊరుబయట డేరాలో మకాం వేసింది.\n\nతన్ను చూడటానికి సవాబు కూతురు వచ్చిందని తెలిసేటప్పటికి చినలక్కయ్యకి గాభరా ఎత్తి వాడు పక్కనున్న ఆడవిలోకి పారిపోయాడు. ఆక్కడ సరోవరంలో దేవ కన్యలు కొందరు కిరీటాలు గట్టుమీద పెట్టు కుని జలక్రిడ సల్పుతూ వున్నారు. చిన లక్కయ్య ఆ కిరీటాలన్నీ తీసి చెట్టెక్కి కూచున్నాడు. వాళ్లు 'నీవేమికోరుకుంటే అది ఇస్తాం. మా కిరీటాలి చెచ్చియ్. ఇవి లేకుంటే మళ్లీ మా లో కానికి పోలేము నాయనా'అని బ్రతిమాలేరు.\n\nవాడు 'నాకేమీపద్దు. మీ బంగారుకల శలతో నీరు పట్టుకెళ్లి ఊరుబయట డేరాలో\n\nఉండేనవాబుకూతురుకు కాళ్లుకడుక్కోమని ఇవ్వండి. 'మీ రెవరంటే, చినలక్కయ్య గారి పరిచారికలం' అని చెప్పి వెళ్లిపాండి” అన్నాడు. వాళ్లు అందుకు ఒప్పుకోగా కిరీటాలిచ్చేశాడు. వాళ్లు చినలక్కయ్య చెప్పినట్లు తూ. చ. తప్పకుండా చేసి వెళ్లి పోయారు. నవాబు కూతురు ఆ దేవకన్యల్నీ ఆ బంగారు కలశాలనీ చూసి అశ్చర్య పోయి, 'అమ్మో, ఈ లక్కయ్య ఎవరో దేవగణానికి చెందినవాడుగాని సామాన్య మానవుడు కాడు. కాకపోతే దేవకన్య లేమిటి పరిచారకులుగా ఉండటమేమిటి I అనుకుంది. మళ్లీ ఆ దేవపురుముడి దర్శనం\n\nఎన్నటికో అనే ఆత్రంతో ఆమె తెల్లవార\nకుండానే తన పట్టణం వెళ్లిపోయంది.\n\nతమ ఊళ్లో దిగిన నవాబుగారి\nకుమార్తెను ఇంకా ఎప్పుడో వచ్చి సాప\nకాశంగా దర్శసం చేద్దామ కుకుంటూన్న\nలచ్చిరెడ్డిపాలెం ప్రజలకు ఆమె రాత్రికి\nరాత్రే వెళ్లిపోవటం ఆశాభంగం కలిగిం\nచింది. 'ఇదేమిటి చినలక్కయ్యా, మేం\nచూడకుండానే పంపేశావు?' అని గోల\nపెట్టేరు. అప్పుడు వాడు, 'మీకు ఆవిణ్ణి\nచూడాలని అంత మనుసుగా ఉంటే రండి\nచూపెడతాను. సన్ను ఒక ముత్యాల\nపల్లికీలో కూచోబెట్టి, మీరంతా హైద్రా\nబాదుకు మోసుకెళ్ళాలి' అన్నాడు. 'ఓస్,\nఇంతేగదా!' అని వాళ్లు నవాబుగారి కుమా\nరైసు చూడాలస్న సరదాకొద్దీ వప్పుకుని\n'లచ్చిరెడ్డిపాలెం చినలక్కయ్యమ హా\nరాజులుంగారు వేంచేస్తున్నారు. తప్పకోం\nడోహౌయ్!' అని ముందు టముకు వేసు\n\nకొంటూ మాంచి ముస్తాబు చేసుకున్న\nచినలక్కయ్యను ముత్యాల పల్లకీలో\nమోసుకపోయారు.\n\nఆటముకు విసరడగానే అంతఃపురంలో\nఉన్ననవాబుగారి కుమార్తె మేడమీదనుంచి\nతొంగి చూసి, మనసు నిలుపుకోలేక చర\nచరా కిందికి దిగివచ్చి, చినలక్కయ్య\nమెడలో పూలహారం వేసి, పైకి తీసుకు\nపోయింది.\n\nపల్లకీ దించి బుజాలు తడుముని చూసు\nకుంటూన్న లచ్చిరెడ్డిపాలెం ప్రజలు\nనవాబుగారి కుమార్తె రావటం, చిన\nలక్కయ్యను తీసుకుపోవటం కనిపెట్టనే\nలేకపోయారు! వాళ్లు తలకోవిధంగా చెప్పు\nకొంటూ అట్టె పైకి చూచేసరికి, అంతః\nపురంలో నవాబుగారి కుమార్తె చుట్టిఇచ్చే\nతములపాకుల చిలకలు అందుకొంటున్న\nచిన్నలక్కయ్య చిరు నచ్చు నచ్చు తూ\nవాళ్లకు కనుపించాడు!"
        },
        {
            "title": "శ్రీరామదర్శనం",
            "page_start": 33,
            "author": "సి. హరనాధ్",
            "pdf_page": 38,
            "content": "శ్రీరామదర్శనం\n\nఅగ్పరుచకవర్తి కాలమందు హస్తినా\nపురంలో తులసీదాసు అనే రామభక్తుడు\nఉండేవాడు. ఆయన రోజూ సమీప గ్రామా\nనికివెళ్లి అక్కడివాళ్లకి వార్మీకి రామాయణం\nచదివి వినిపిస్తోండేవాడు. ఆయన గొప్ప\nపండితుడూ కవీ మహాభక్తుడున్నూ. అందు\nవల్ల పురాణం చెప్పుతోంటే, గ్రామస్థులంద\nరికీ రామాయణం కళ్లకి కట్టినట్టుండేది.\n\nఆ వినటానికి వచ్చేవాళ్లలో ముసిలి\nబ్రహ్మచారి ఒకాయన అందరికం టే\nముందే హాజరయ్యేవాడు. ఆయన చాలీ\nచాలని చిరుగుల అంగపస్త్రంతో వచ్చి,\nఎంతో భక్తిశ్రద్ధలతో వింటూ ఉండేవాడు.\n\nతులసీదాసు అందరికీ వినపడేటట్లు\nకంఠం ఎత్తి శ్లోకాలు చదివి, అర్ధం చెబు\nతూవుంటే మాటిమాటికి గొంతుక ఆర్చుకు\nపోతూండేది. అటువంటప్పుడు ఆ ముసిలి\nబ్రహ్మచారి మంచి నీరు తెచ్చి ఆయన\n\nలోటాలో పోసి, ‘దాహం పుచ్చుకోండి\nబాబూ!’ అని అంటూ ఉండేవాడు.\n\nరోజూ రాత్రి పురాణం ఐపోవటంతోనే\nతులసీదాసు తన రామాయణ పుస్తకమూ,\nచెంబూ పుచ్చుకుని హస్తినాపురం వచ్చేస్తూ,\nచెంబులో మిగిలి ననీటిని దారిలో ఒక\nరావిచెట్టు మొదట్లో పోసి పోతూవుండటం\nమామూలు. ఇలా చాలా కాలం గడిచింది.\n\nఒక నాటి రాత్రి ఆయన మామూలు\nప్రకారం ఆ చెట్టుమొదట నీళ్లు పోసి తన\nదారిని పోతూంటే, “అబ్బాయ్, ఆగు”\nఅని ఎవరో అన్నట్టు వినిపించింది.\n\n‘మనుష్యసంచారంలేని ఈ ప్రదేశంలో\nఎవరు చెప్పా పిలుస్త!’ అని అశ్చర్యపోతూ\nతులసీదాసు నిలబడిపోయేసరికి బ్రహ్మ\nరాకసుడొకడు చెట్టు దిగివచ్చి ఆయనకు\nప్రత్యక్ష మయాడు. వాని చూచి\nతులసీదాసు భయపడేసరికి, ‘నన్ను చూసి\n\nన. హరనాధ్, హైదరాబాదు\n\nనివేమీ భయపడకు. నేనూ నీకుమల్లే ఒక\nపండితుణ్ణే. ఐతే దుర్మార్గంగా ప్రవర్తించి,\nసాధుజనుల్ని హింసించటంపల్ల ఈ ఘోర\nరూపం పచ్చింది. సరే, నా కథకేమిలే,\nనీకేం వరం కావాలో కోరుకో' అన్నాడు.\n\nతులసిదాసు ఆశ్చర్యంతో, 'అయ్యో,\nఎంతమాట! నా కే వరమూ పద్దు. కాని, నా\nమీద మీకీ దయ ఎందుకు పుట్టుకొచ్చిందో\nచెప్పండి, సంతేషిస్తాను' అన్నాడు.\n\n‘దయ ఊరి కే పుట్టుకు రాలేదోయ్.\nదాహంతో పిక ఎండి పొతూ వున్న నాకు\nరోజూ నువ్వు ఇన్ని నీళ్లు పోసి పొతున్నావు.\nఈ ఉపకారానికి ప్రత్యుపకారం చెయ్యా\n\nలనిపించి, వరం జీస్తున్నాను' అని చెప్పాడు\nబ్రహ్మరాకీసుడు.\n\nఅందుకు తులసిదాసు, 'మహాత్మా, నాకు\nఏ కోరికా లేదు. నేను రామభక్తుణ్ణి. చిర\nకాలమై రామాయణం పురాణం చెప్పుతూ,\nరామనామమే జవిస్తూ జీవితం గడుపు\nకొస్తున్నాను. కాని ఇంకా ఆ శ్రీరాముని\nదర్శనం కాలేదు. ఆయన దర్శనం కలిగే\nటట్టు ఆ నుగ్రహిస్తే చాలు, అంతకంటే\nనాకు కావాల్సింది ఏమీ లేదు' అంటూ\nతన మనసులోని కోరిక వెల్లడించాడు.\n\nబ్రహ్మరాకీసుడికి కాస్సేపటివరకూ\nనోట మాట రాలేదు. “అబ్బాయ్, నీవంటి\nమహాభక్తుడు కోరదగిన పరమే ఇది. కాని\nఆ వరం సిద్ధింపచేసే శక్తి నాకు లేదు.\nఅంతమాత్రాన నిరుత్సాహపడకు. నేను\nనీకు రామదర్శనం చేయించలేకపోయినా,\nచేయించగల మహానుభావుణ్ణి చూపెడ\nతాను. ఆయన్ని నువు రోజూ చూస్తూనే\nవున్నావుసుమా!’ అన్నాడు.\n\n‘ఎవరు బాబూ అయిన?’ అని అత్రంతో\nఅడిగాడు తులసిదాసు.\n\n‘నువ్వు పురాణం చెబుతూవుంటే రోజూ భక్తిశ్రద్ధలతో వచ్చి వింటూ మధ్య మధ్య\n\nచంద్రమామ\n\nనీకు మంచినీరు తెచ్చి పోసే ఆ వృద్ధ బ్రహ్మచారి ఎవరని నీ ఉద్దేశం? రామ భక్తాగ్రేసరుడైన హనుమంతుడే ఆయన!’ అని చెప్పాడు బ్రహ్మరాకీసుడు.\n\nఈ మాట వినటంతోనే తులసీదా సు బ్రహ్మాసందభరితుడై, ఆ బ్రహ్మరాకీసుడి పాదాలు ముట్టుకుని సాప్టాంగ నమస్తారం చేశాడు. వెంటనే బ్రహ్మరాకీసుడికి ఆ ఘోరరూపం పోయి, దివ్యమైన తేజస్సుతో ప్రకాశించే ఒక గంధర్వుడై నిలబడ్డాడు.\n\n‘మహాత్మా, నీ స్పర్శవల్ల నా పూర్వ రూపం వచ్చింది నాకు! నే నెంత అదృష్ట వంతుణ్ణి! నీ మేలు ఎన్నటికీ మరువను. కొద్దికాలంలోనే నీకు శ్రీరామ కటాకం కలుగుతుంది, నాకు సెలవియ్యి,’ అని వేనోళ్ల స్త్రాత్రంచేసి, అదృశ్యమయ్యాడు.\n\nమరుసాడు తులసీదా సు పురాణం చెబుతున్నా ధ్యాసమంతా మామూలుగా వచ్చి కూచుని వింటూన్న ఆ వృద్ధబ్రహ్మ చారిమీదనే ఉంది. త్వరగా ముగించేశాడు ఆరాతి. అందరూ వెళ్లిపోయారు. ముసిలి బ్రహ్మచారికూడా పోటోతూ, ‘వీం దాసూ, రాచకార్యం వీదైనా వచ్చిందా, ముందుగా ముగించేశావు ఇవాళ?’ అని అడిగాడు.\n\nతులసీదాసు ఆయనకు పాదాక్రాంతుడై ‘అన్నా! రాచకార్యమే ఉంది! నీకూ నాకూ ప్రభువైన ఆ శ్రీరామచంద్రుని దర్శనం నీవు నాకు చేయించాలి. నీ నిత్య దర్శనంతో ఇన్నాళ్ళూ సన్ను కటాకించావు. నువ్వు ఎంతచెబితే అంత రాముడికి! ఆయన్ని నాకు చూపించు,’ అని పరిపరి విధాల వేడుకున్నాడు.\n\nఆంజనేయుడు చిరునచ్ఛుతో, ‘వీషేషం వేసినా నా సంగతి తెలిసిపోయిందే వీసికి’ అనుకొని, ‘సరే వెళ్లు. స్వామిదర్శనం ఔతుందిలే’ అని చెప్పి అంతర్ధాన మయాడు.\n\nఆరాత్రి తులసీదాసు ఇంటికి వెళ్లి శ్రీరామ చంద్రుణ్ణి ధ్యానిస్తూ కూర్చు నేటప్పటికి చిన్న కునుకువచ్చింది. ఆ కునుకులో ఒక కలవచ్చి, ఆయన కు శ్రీరామచంద్రుడు సీతా లక్ష్మణ భరత శతృఘ్నులతో సహా ప్రత్యక్షమయాడు. తులసీదాసు ఆనందా నికి మేరలేకపోయింది.\n\nఅలా ఎంతో సేపుగా నిలబడిపోయినున్న శ్రీరాముడు తులసీదాసుని 'ఏమోయ్, ఇంక నేను వెళ్లపచ్చునా?' అని ప్రశ్నించాడు.\n\nఈప్రశ్నకు సీతాదేవి, 'ఏమండీ, ఇతనితో మనం చెప్పదలుచుకున్న మాట మరిచే పోయినట్టున్నారే!' అని జ్ఞాపకంచేసింది.\n\n‘ఏమిటి సెలవు తల్లీ?’ అని అతంతో ఆడిగాడు తులసీదాసు.\n\nఅందుకు సీతాదేవి, 'తులసీదా సూ! వార్తీకి రాసిన రామాయణం సంస్కృతంలో ఉంది. ఆ భాష ఇప్పుడు అందరికీ అర్ధం కావటంలేదు. కనుక నువ్వు రామాయ ణాన్ని హిందీలో రాస్తే బాగుంటుందని మా వుద్దేశం' అని ఆసటం, ఆ దంపతులు అదృశ్యం కావటం, తులసీదాసుకి మెలకువ రావటం ఒక్కమాటుగా జరిగినై.\n\nసీతారాముల అజ్ఞ తలదాల్చి, తులసి దాసు వెంటనే తాటాకులూ గంటమూతెచ్చి హిందీభాషలో రామాయణం రాయటం ఆరంభించాడు.\n\nరామాయణంపంటి మహాగ్రంథం దీక్షగా రాయటానికి ప్రశాంతత అవసరమని తలచి, ఆ ఊరువదిలి తులసీదాసు సరాసరి కాశీలో మకాం పెట్టాడు. కాశీలో గొప్ప గొప్ప పండితు లెందరో ఉన్నారు. వాళ్లతో స్నేహంచేసి, తను రాసినంతవరకు ఏరోజు కారోజు చూపెట్టేవాడు. కొందరు, 'ఇలా అందరికీ అర్ధమయేభాషలో రాసి లోకోపకారం చేస్తున్నావు తులసీదాసూ, ధన్యుడహోయ్!' అని మెచ్చు కున్నారు.\n\nమరికొందరు 'రామాయణం సంస్కృతం లోనే ఉండాలి గాని మరొకభాషలో రాస్తే అపవిత్రం అయిపోతుంది !' అంటూ దూషించారు. ఏమైతేనేం, తులసిదాసుపేరు ప్రభ్యాతులు దశదిశలా ఇట్టే వ్యాపించినై.\n\nఒకనాడు తులసిదాసు అశ్రమంలోకి ఒక స్త్రీవచ్చి ఆయనకు నమస్కరించింది. ఆయన తన వ్రాతధోరతిలో ఉండి 'దీర్ఘ సుమంగళీభవ! పుత్ర పొత్రాభిపృద్దిరస్తు!' అని ఆమెను దీవించి, మళ్ళీ తనమానాన తను రాసుకుంటున్నాడు.\n\nఆమె సంతోషించబానికి బదులు వెక్కి వెక్కి యేడవటం మొదలెట్టింది. ఆయన వంచిన తల యెత్తి 'ఏమితల్లి, ఎందుకు దుఃఖిస్తున్నావ్?' అని అడిగేడు.\n\nఅందుకు ఆమె, 'స్వామీ, నాభర్త ఈ ఉదయమే మరణించాడు. శవాన్ని గంగ ఒడ్డుకి తీసుకెళ్ళేరు. నేను ఆయనతో సహ గమనం చెయ్యబానికి వెడుతూ మహాత్ము లైన మీకు నమస్కరించి పోదామని ఇలా వచ్చాను' అంది.\n\nఆయన నిర్ఘాంతపోయాడు. 'తల్లి, శ్రీ రామచంద్రుడే నా నోటివెంట అలా పలి కించాడు. కనుక నీవు అదృష్టవంతురాల\n\nవన్నమాట. రాము డెన్నడూ ఆడితప్పలేదు. నా నోట ఆయన పలికించిన ఈమాటలు కూడా అబద్ధం కావటానికి వీలులేదు. నీవు గంగఒడ్డుకి పోయి, శవాన్ని ఇక్కడకు రప్పించు చూదాం' అన్నాడు.\n\nఆమె గబగబా పరుగెత్తుకెళ్ళి, భర్త శవాన్ని వెంటబెట్టుకు వచ్చింది.\n\nతులసిదాసు శ్రీ రాముణ్ణి ధ్యానించి, 'స్వామీ, బండరాయిని లావణ్యాపతిగా మార్చిన మహానుభావుడవు. నీకు అసాధ్య మేమున్నది? ఈయనను పునరుజ్జీవితుని చేసి, నామాట నిలబెట్టు తండ్రీ!' అంటూ ప్రార్థించాడు.\n\nఅతడలా ప్రార్ధించుతూ వుండగానే ఆ శచం నిద్రలోంచి మెలుకున్నవాడికిమల్లె లేచి కూర్చొనేసరికి ఆ స్త్రీ చెప్పలేని అనందంతో పరిపరివిధాల తులసీదాసుకి కృత జ్ఞత కనపరుస్తూ వెళ్లిపోయింది.\n\nఈ సం గతి అక్టురుచక్రపర్తికీకూడా తెలిసి ఆయన దర్పారులో పండితుల యెదట తులసీదాసు మహాత్యాన్నిగురించి మెచ్చుకోసాగాడు.\n\nతులసీదాసం లే కిట్టని ఆ పండితులు 'ప్రభూ! ఆయనకు మహత్యంలేదు ఏమీ లేదు. ఆంతా ఉత్తది. పైగా యిప్పుడు సంస్కృత రామాయణాన్ని హిందీలోరాసి\n\nఅపవిత్రంకూడా చేస్తున్నాడు. దీనివల్ల దేశానికి ఏమిటిపద్రవం వస్తుందో యేమో!' అంటూ అసూయ వెలిగకాక్కారు.\n\nవెంటనే ఫాదు షా తులసీదాసుని రప్పించి 'ఏమిటయ్యా నువ్వు కాశీలో ఏదో గమ్మత్తులు చేస్తున్నావుట! చచ్చిన వాణ్ణి బ్రతికించావుట నిజమేనా?' అని గద్దించి అడిగేడు.\n\nతులసీదాసు, 'అయ్యా, నేను కాదు. శ్రీరామచంద్రుడే బ్రతికించాడు' అన్నాడు.\n\n'శ్రీరామచంద్రుడా? ఏడి, అతణ్ణి నాకు చూపించు. చూపలేక బూటకంమాటలు చెప్పావంటే శిక్ష వేయిస్తాసుమా' అని బెదిరించాడు పాదుషా.\n\nతులసీదాసు ఏమో చెప్పబోతూంటే వినిపించుకోక ఫాదుషా భటుల్ని పిలిచి, 'ఆ రామచంద్రుడెపరో నాకు చూపెపరకూ ఇతనిని ఎక్కడికీ కదలనివ్వవద్దు' అని ఆజ్ఞాపించి వెళ్లిపోయాడు.\n\nకాస్సేపటికి వృద్ధబ్రహ్మచారివేషంలో హనుమంతుడు అక్కడికిపచ్చి, కూడా తెచ్చిన తాటాకులూ గంటం అయ్యసకిచ్చి, 'దాసూ, నువ్వేం బాధపడక, నీ రామా యణం రాసుకుంటూ కూచో. పాదుషా పని\n\nనే చూస్తానులే !' అని దైర్యంచెప్పి వెళ్లి\nపోయాడు.\n\nతెల్లవారేసరికల్లా పాదుషా పట్టణమంతా ఎక్కడ చూసినా కోతులతోటి కొండ ముచ్చులతోటి నిండిపోయింది ! ఏయింటి మీద చూసినా ఒక్క పెంకుకూడా లేదు ! ఏ చెట్టుని చూసినా ఒక్క కాయకూడా మిగలలేదు. వీధులమ్మట వెళ్లేవాళ్లని ఒక్కొక్కక్కళ్లనే పట్టుకుని పీకి పదలిపెట్టేయి కోతులు ! ఎవరేమి ఎక్కడ పెట్టుకున్నా ఉండనియ్యక ఎత్తుకుపోయాయి. ఎక్కడ నలుగురు చేరినా వాళ్లమీద ఏకొండముచ్చో దభిమని ఉరికి హడలగొట్టేది. ఆ నాడు ఉదయం పాదుషా అంతఃపురంలోనూ కోతులే ! నాలుగు మహావానరాలు వచ్చి, ఆయన పడుకున్న మంచాన్ని మోసుకు పోయి, దొడ్లే ఉట్టెత్తుగా పడవేశాయి ! ఆయనకి మెలకువ వచ్చి చూసుకునే టప్పటికి ఏముంది ? ఎక్కడ చూసినా కోతులమయమే ! ఎవరిని చూసినా రక్కులూ రక్తమే !\n\nఏమిటిదంతా ? అని వాకబుచేసేసరికి,\nమంత్రివచ్చి, ‘ప్రభూ, సాధురూపుడైన\nతులసీదాసుని నిర్బంధించినందుకు\n\nశ్రీరామచంద్రుడు కోపగించి ఈ కోతుల\nమూకని పంపాడేమో అని నాకు తోస్తుంది’\nఅన్నాడు.\n\nఅక్పరు చక్రవర్తి యెకాయెకిని తులసి\nదాసు ఉన్నచోటికి వెళ్లి, ‘మహాత్మా, నాపల్ల\nఅపరాధం జరిగింది. ఈ కోతుల్ని ఎక్క\nణ్ణుంచి రప్పించావో అక్కడికి పంపెయ్యి’\nఅని పరిపరివిధాల ప్రాధేయపడ్డాడు.\n\nతులసీదాసుకి కోతులొచ్చాయస్సనంగతే\nతెలీదు. ఏమంటే ఆయన తన వ్రాత ధోర\nణిలో ఉన్నాడు. అంతేకాకుండా కోతులు\nఆదరికి రాలేదు. ‘కోతు లేమిటి !’ అంటూ\nఆయన బయటకొచ్చి చూచేటప్పటికి,\n\nవానరసేన అంతా బుద్ధిమంతులకు మల్లె\nతలలు వంచుకుని కూర్చునివుంది!\n\nఆనందభరితుడైన తులసీదాసు\nఅక్పరుతో, ప్రభూ, నీవెంత అదృష్టవం\nతుడవయ్యా! శ్రీరామచంద్రుని దర్శనం\nనీకు కాబోతోంది! వారిరాకను తెలుపుతూ\nఈ కోతులు వచ్చాయి...శ్రీరామచంద్రు\nడికి ఇలాంటిసేనలు డెట్టైరెండున్నాయి.\nఆందులో ఇప్పుడు ఒక్కటే వచ్చింది.\nఆ డెట్టైరెండూ వచ్చినపిమ్మట, శ్రీరాముల\nవారు సీతాదేవినీ, లక్ష్మణ, భరత,\nశతృఘ్నుల్నీ, హనుమంతుణ్ణీ, సుగ్రీవ,\nవిభిన్నుల్నీ వెంటబెట్టుకుని వస్తారు!\nఏచక్రవర్తికి పట్టని అదృష్టం పట్టింది\nనీకు!' అంటూ, పాదుషానిమిత్తాన తనకు\nకూడా శ్రీరామదర్శనం కలుగబోతుందన్న\nసంతోషంతో పాంగిపోయాడు.\n\nఅక్పరుమాత్రం హడలిపోయాడు! ఒక్క\nసేనపల్లనే ఇంత అల్లకల్లోలం జరిగిందే,\n\nమిగతా డెట్టైయొక్క వానరసేనలువస్తే\nఇంకేమైనా ఉందా? అని ఆయన భయం.\n\nపాదుషా తులసీదాసు కాళ్లమీదపడి,\nమహాత్మా, ఆ సేనలూ వద్దు, రాముడూ\nరావద్దు? ఈ కోతుల్ని పామ్మను, నీకు\nపుణ్యం ఉంటుంది!' అని గోలపెట్టేడు.\n\nతులసీదాసు హనుమంతుణ్ణి తలుచు\nకునేసరికి కోతులూ, కొండముచ్చులూ\nఎక్కడివక్కడ మాయమయాయి.\n\nపాదుషా నాటినించి సాధువులను\nబాధించకూడదని నిశ్చయించుకొని, తులసి\nదాసుని అనేకవిధాల సత్కరించి, సురక్షి\nతంగా మళ్లీ కాశీకి పంపేశాడు.\n\nమరికొంతకాలానికి తులసీదాసు తన\nహిందీరామాయణాన్ని పూర్తిచేసి జన్మ\nచాలించి శ్రీరామునిలో ఐక్యమయ్యాడు.\nఆయన దేశానికి అర్పించి వెళ్లిన హిందీ\nరామాయణంవల్ల తులసీదాసు కీర్తి శాశ్వ\nతంగా ఉండిపోయింది."
        },
        {
            "title": "లోకోపకారి",
            "page_start": 41,
            "author": "నేరెళ్ల శ్రీధరదత్తు",
            "pdf_page": 46,
            "content": "లోకోపకారి\n\nవైకుంఠరావు కాశీ ప్రయాణం చెయ్యటం\nయిదే మొదటిసారి. రైలు మదరాసు స్టేషను\nవిడిచిన దగ్గిరనుంచీ ఆయనకు ఒక టే\nఆలోచన—‘ కాశీలో ఎక్కడ బస చెయ్య\nటమా?’ అని. తోటి ప్రయాణికులలో కాశీ\nదాకా వచ్చేవాళ్లు ఒక్కరూ కనబడలేదు.\n\nమొగ ల్ సరాయి స్టేషనులో ఒకతను\nవైకుంఠరావుకు తోడుదొరికాడు. “మీ రేమీ\nకంగారుపడకండి. మీ మదరాసు అతనే ఒక\nఅతను బస ఏర్పాటు చేశాడు. మిమ్మల్ని\nఅక్కడ దిగవిడుస్తాను ” అన్నాడు అతను.\n\nకాశీస్టేషను చేరుకున్నాక ఆ స్నేహితుడు\nటాక్సీ మాట్లాడగా, అందులో వారు\nబయలుదేరారు. మరికొంచెం సేపటిలో\nటాక్సీ ఒక పెద్ద మేడముందు ఆగింది. ఆ\nస్నేహితుడు “ఇదేనండి నేను చెప్పిన బస.\nమీరు నేరుగా లోపలికి వెళ్లవచ్చు. మరి\nనేను సెలవు తీసుకుంటాను ” అన్నాడు.\n\nవైకుంఠరావు “ఇది టాక్సీ వానికి వ్యండి”\nఆంటూ ఒక అయిదురూపాయల నోటు\nఇవ్వబోయాడు. ఆ స్నేహితుడు పుచ్చుకో\nకుండానే టాక్సీ ఎక్కి వెళ్లిపోయాడు.\n\nతలవని తలంపుగా ఈ కొత్త పూరిలో\nతనకు యిలా సహాయపడిన ఆ అపరిచిత\nస్నేహితుణ్ణి మన సులో మెచ్చుకుంటూ,\nతన పెట్టీ బెడ్డింగు తీసుకుని ఇంటిలో\nఅడుగు పెట్టేసరికి, బుషిలాంటి ఒకాయన\n“దయచేయండి, దయచేయండి” అంటూ\nఎదురువచ్చి లోపలికి తీసుకుపోయాడు.\n\nవైకుంఠరావు, తను ఎక్కడినుంచి\nవచ్చినదీ, తనకు సహాయపడిన ఆ అపరి\nచిత స్నేహితుని సంగతీ అంతా వివరంగా\nతెలియజేస్తూ, “ఇంతకూ తమ పేరు\nఅడగటం మరిచానే” అన్నాడు.\n\n‘నా అసలు పేరు రామనాథం. కాని\nఎక్కువమంది నన్ను ‘లోకోపకారి’ అని\n\nనేరెళ్ల శ్రీధరదత్తు, మదనపర్లి\n\nపిలుస్తుంటారు. నేనూ మద్రాసు వాడి నె\nకనుక మనవాళ్లంటే వుండే అభిమానంకొద్దీ\nనాకు చేతనైన సహాయం చేస్తుంటాను.\nఇంతమాత్రానికే ఉప్పాంగిపోయి మనవాళ్లు\nనన్ను ‘లో కోపకారి’ అంటారు” అని చెప్పాడు.\n\nఆ తర్వాత లో కోపకారి, వైకుంఠరావుకి\nవిశాలమైన ఒక గది చూపించి “మీ\nసామాను ఈ గదిలో వేసుకోండి” అన్నాడు.\n\nవైకుంఠరావు, “మరైతే తాళంకూడా ”\nఅనటోయేసరికి లోకోపకారి పకపకా సవ్వి\n“కీమించండి. తాళాలతో నాకు పనిలేదు.\nవీధివాకిలిదగ్గరనుంచి అన్ని తలుపులు\nతీసేవుంచుతాను. అయినా ఒక్క పూచిక\n\nపుల్లకూడా పోదు. పోనిప్యండి. సాయంత్రం\nఅలా పూళ్లోకి వెళ్లినప్పుడు ఒక తాళం\nకొనుక్కొందురుగాని. అంతవరకూ మీపెట్టె\nతాళం గదికి వేసుకోండి” అన్నాడు.\n\nతర్వాత వాళ్లు భోజనాలన్నీ ముగించు\nకుని విశ్రాంతి తీసుకున్నారు. కాస్త చల్ల\nబడినత ర్వాత యిద్దరూ కలిసి పూళ్ళోకి\nబయలుదేరారు. వైకుంఠరావు తన పెట్టె\nతాళం తీసి గదికి వేసుకున్నాడు. కాని\nలో కోపకారి మాత్రం అన్ని తలుపులు\nబార్లగా తెరిచివుంచే బయలుదేరాడు.\n\nతర్వాత వాళ్ళు పూళ్ళో వింశలూ విశేష\nషాలూ చూచుకుని, చివరికి ఒక తాళాల\nఅంగడికి వెళ్ళారు. మంచి గట్టి తాళం\nఒకటి చూచి కొన్నాడు వైకుంఠరావు. చీకటి\nపడే వేళకు తిరిగి యిల్లు చేరుకున్నారు.\n\nఎక్కడ ఉంచి వెళ్ళిన వస్తువులు\nఅక్కడనే వుండటం చూచి లో కోపకారి\nచెప్పింది నిజమని తోచింది వైకుంఠరావుకి.\n\nతన అతిథికి అన్ని సౌకర్యాలు కలిగిమ్మా\nవున్నాడు లోకోపకారి. పైగా, వైకుంఠరావు\nచేతిడబ్బు ఒక్క దమ్మిడి అయినా ఖర్చు\nకాకుండా ఆన్నిఖర్చులూ తనే భరిస్తున్నాడు.\nఇందుక వైకుంఠరావు ఉప్పాంగిపోయాడు.\n\nఇక రేపు తిరిగి యింటికి బయలుదేరుతా\nమనగా వైకుంఠరావు “స్వామీ. మీ మేలు\nమరువలేను. మీరు చూపిన ఆదరానికీ,\nచేసిన సహాయానికి ఎంత యిస్తే…” అని\nయింకా ఏమో అనభోతుండగా—\n\nలోకోపకారి, “ఏమిటి! డబ్బు యివ్వ\nదరిచారా? అంటే మీ డబ్బుకోసం యిలా\nసేవ చేస్తున్నానను కున్నార న్నమాట !!\nకుమించండి. నేను అలాంటివాణ్టి కాను.\nమీది ఒక్క దమ్మిడి నాకు వద్దు. కేవలం\nలోకోపకారమే నా జీవితాశయం” అన్నాడు.\n\nవైకుంఠరావు “మన్నించండి. వారం\nరోజులు మీతో వుండికూడా మిష్ణుల్ని అర్ధం\nచేసుకోలేక, మీ మనస్సు నిప్పించాను.\nకాని ఒక్క వంద రూపాయలైనా తమరు\nఅంగీకరించాలి. దీన్ని లోకోపకారానికే విని\nయోగించండి” అన్నాడు ఎంతోవినయంగా.\n\n“సరే, దాంట్లో వెయ్యండి” అంటూ\nలోకోపకారి ఒక దిబ్బెంపైపు చూపాడు.\nవైకుంఠరావు ఒక నూరు రూపాయల నోటు\nదానిలో వేశాడు.\n\nఆ సాయంత్రం వాళ్లిద్దరూ పూళ్లోకి వెళ్ళి\nచివరిసారిగా మళ్లీ విశ్వేశ్వరుని దర్శించు\nకుని చీకటి పడే వేశకు యింటికి తిరిగి\n\nవచ్చారు. వైకుంఠరావు గది తలుపు తెరిచి\nచూచేసరికి ఏముంది? తన పెట్టె తెరిచి\nవుంది. గుడ్డలు అన్నీ చెక్కుచెదరకుండా\nవున్నవి కాని, పైకం ఒక్క దమ్మిడి ఐనా\nలేదు. ఇంతలో లోకోపకారికూడా అక్షడకు\nవచ్చి, “మీసామాసంతా వుందా?” అన్నాడు.\n\n“ఆ, సామానువున్నది. కాని పెట్టెలో పైకం\nపొయింది. చిత్రమేమిటంటే గది తాళం\nవేసింది వేసినట్లుగా నేనుంది” అన్నాడు.\n\n“ఏమిటి! వేసిన తాళం వేసినట్టే\nవున్నదా? ఆ దుర్మార్గులెవరో వంటయింట్లో\nవంట కుండలుకూడా పగలగొట్టి పొయారు.\nయింతకాలంగా ఈ యింట్లో ఉంటున్నాను\n\nకాని ఎన్నడూ ఒక్క పూచికపుల్ల పోయి\nఎరగను. నాసామాను పోయినందుకు నేను\nవిచారించటం లేదు. ఇదంతా నాదికనుకనా.\nలోకులదేకదా? మీ విషయమే చాలా విచా\nరంగా వుంది నాకు” అన్నాడు.\n\n“ ఏం చేస్తాం లెండి! ఇంతకూ నేను దురదృష్టవంతుణ్ణి. నా మూలకంగా మీ సామాను పోయింది. ఏమిటి చెయ్యటం? పోలీసు రిపోర్టిస్తే?” అన్నాడు వైకుంఠరావు.\n\n“ మీ భ్రమమగాని, పోయిన సామ్ము మళ్లీ దొరుకుతుందటండి. రిపోర్టు యివ్వటానికేం ఈ కేణం యిచ్చి రావచ్చు. కాని అదంతా వృధా ప్రయాస. నామటుకు నేను రిపోర్టు యివ్వను. ఎందుచేతనంటే అది నాసామ్ము కాదుగదా?—పోతే, మీరు తిరిగి యిల్లు చేరుకోవటం అంటారా. దిబ్బెంలో మీరు వేసిన పైకం తీసుకోండి” అంటూ లోకోప కారి దిబ్బెంలోంచి ఆ నూరురూ పాయల నోటు తీసి యివ్వబోయాడు.\n\nవైకుంఠరావు అడ్డుపడి, “ఆంతావద్దు· రైలుచార్జీ యిప్పించండి చాలు” అన్నాడు.\n\n“ మీయిష్టం” అని లోకోపకారి నలభై రూపాయణా మాత్రంతీసి వైకుంఠరావుకిచ్చి ఆ రాత్రికిరాత్రే ప్రయాణం వేసి పంపాడు.\n\nఒక ఏడాది గడిచింది. ఒకనాటి వుదయం\nవైకుంఠరావు పత్రిక చదువుతుండగా ఒక\nవార్త కనుపించింది. “కాశీయాత్రకు వచ్చే\nయాత్రికులను మోసపుచ్చుతూవచ్చిన\n‘లోకోపకారి’ ముఠా అరెస్టు. ‘లోకోపకారి’\nమూడేళ్ల కరినశిక” అని వుంది. ప్రకటన\nపూర్తిగా చదివినతర్వాత, మొగల్ సరాయిలో\nతనకు పరిచయం కలిగిన ఆ స్నేహితుడూ,\nతాళాల అంగడివాడూ, మరికొందరూ,\nఒక ముఠా అనీ, ఆ ముఠాకంతకూ\n‘లోకోపకారి’ నాయకుడనీ, వైకుంఠరావు\nగ్రహించి చెప్పగా, ఇది చదువుకుని\nయింటిల్లిపాదీ తెగనవ్వుకున్నారు."
        },
        {
            "title": "క్రమబోధ",
            "page_start": 45,
            "author": "పి. సౌభాగ్యలక్ష్మి",
            "pdf_page": 50,
            "content": "క్రమచోధ\n\nబుద్ధభగవానుడు అవతరించిన కాలంలో\nసవరుడనే వేటకాడు ఒకడు ఉండేవాడు.\nవాడికి విల్లువంచి కొట్టగల జబ్బుపుష్టీ, గురి\nతప్పకుండా వెయ్యగల నిశితదృష్టి,\nఉన్నాయి. వీటికితోడు 'నావంటి వేటగా డి\nపధ్నాలుగు లోకాలలోనూ ఉంటాడా' అనే\nగర్వంకూడా ఉండేది వాడికి. తెల్లవారింది\nమొదలు ప్రాద్దుగ్రుంకేవరకూ జంతువుల్ని\nవేటాడి చంపటమే వాడి పని. 'ఆ వేటంతా\nమాంసంకోసమేనా?' అంటే కాదు. బాణం\nదెబ్బతగిలి పడి హోయిన జంతువు విలవిల\nతన్నుకు చమ్మాంటే, అలా చూస్తూ నిలపడ\nడమే వాడికి అనందం.\n\nకరుణామయుడైన బుద్ధభగవానుడు,\nవాడికి బుద్ధిచెప్పాలని తలచాడు.\n\nమీరూ నేనూ ఐతే సవరుడితో. 'ఒరేయే\nఅబ్బీ, ఏమిట్రా ఈపని?' అని మందలించ\nటోతాం. బుద్ధదేవుడి పద్ధతి అదికాదు.\n\nఎవడు ఏ తప్పచేసినా, 'ఇది తప్పు' అని\nవాడంతట వానికే తెలిసివచ్చేట్టు చేసేవాడు.\n\nఒకనాడు సవరుడు యధా ప్రకారం\nఅరణ్యంలోకి వచ్చేసరికి ఆయన కూడా\nసరిగా సవరుడికిమల్లేనే తయారైవచ్చి\nవాడికి ఎదురయాడు. సవరుడు, 'ఎవర\nవయ్యా నువ్వు?' అని గద్దించి అడిగేడు.\n\n'నేనూ ఒక వేటగా ణ్ణే. నా పేరు\nసవరుడు' అన్నాడు బుద్ధుడు.\n\nఈమాట వినేసరికి అసలు సవరుడికి\nకోపంతోబాటు విడ్డూరంకూడా తోచింది.\n'నా ఆడవిలో ప్రవేశించటమే కాకుండా,\nనా పేరు కూడా పెట్టుకున్నాడే!' అను\nకొంటూ, “ఊరికే విగ్రహపుష్టి ఉంటే\nసరా? నా కున్న చాకచక్యం, నేర్పూ\nఉండాలి. నేను ఎంత వేగంగా పరుగెత్తే\nలేడినైనా ఒక్క బాణంతో గురితప్పకుండా\nకొట్టగలను. నువ్వు కొట్టగలవా ?” అన్నాడు.\n\nపీ. సౌభాగ్యాలక్ష్మి, విజయనగరం\n\nCHITRA\n\nకొత్త వేటగాడు చిరునవ్వుతో “ఒక్క లేడినే కాదు; ఒక్కదెబ్బకు పందలకొద్ది లేళ్లను కొట్టగలను, అన్నాడు.\n\n‘కోతలు కొయ్యకు కోయరాజా’ అని పకపకా నవ్వటం మొదలేట్టేడు సవరుడు.\n\n‘కోతలు గాదు. చేతలే. చూద్దుగాని రా’ అని, కూడా తీసుకుపోయాడు. వాళ్లిద్దరూ పదిబాహులు నడిచారో లేదో దూరానట లేళ్ల గుంపు ఒకటి కనుపించింది. ముప్పయి యేళ్లనుంచి అడవిలో తిరుగుతున్నా ఎన్నడూ అన్ని లేళ్లు ఒక్కమాటుగా కన పడలేదు అసలు సవరుడికి. అందుచేత‘ఎన్ని లేళ్లో! పందకిపైనే ఉంటాయి’ అన్నాడు.\n\nఆప్పుడు కొత్తవేటగాడు, ‘లేనిపోని ఊహలెందుకు? వాటి నన్నిటినీ నేను నా బాణంతో పడగొడ్డాను, నువ్వు వెళ్ళి లెక్క పెడుదుగాని’ అన్నాడు. అంటూనే ఒక బాణంతో లేళ్లమందను గురిపెట్టి కొట్టేడు. ఆ బాణం మనోవేగంతో వెళ్లి, ఒకదానిపక్ష నొకటి పరుగెత్తి పోతూన్న ఆ లేళ్ల కంఠాల లోంచి దూసుకుపోయి, లేళ్లన్నీ తమల పాకులమోదలకుమల్లే ఒక్కసారిగా నేల పైకి ఒరిగిపోయాయి!\n\nఅప్పుడు భగవానుడు “వెళ్లవోయ్ వెళ్లు. ఎన్ని లేళ్లు పడ్డాయో లెక్కపెట్టిరా. వచ్చే టప్పుడు ఒక్కదాన్ని తెచ్చుకో. నీకూ, నీ సంసారానికీకూడా నాలుగు రోజుల విందుకు సరిపడుతుంది” అన్నాడు.\n\nసవరుడు వెళ్లి, పడివున్న లేళ్లను లెక్కపెట్టేడు. సరిగ్గా ఐదువందల లేళ్లు ఉన్నాయి. “ఒక్క బాణంతో ఐదువందల్ని పడేశాడు! ఈయనెవరో మాయగాడు గాని సామాన్యపు వేట కాడు మాత్రం కాదు” అనుకుంటూ సవరుడు వాటిట్లో ఒకదాన్ని ఎత్తబోయాడు. కాని దాన్ని వాడు ఎత్తనేలేక పోయాడు! ఏనుగునైనా అవలీలగా ఎత్తగల బలం సవరుడిది. ఆ ఒక్క లేడినే\n\nఎత్త లేక పోయా డం టే చిత్రంగాక, మరి\nఏమిటి ? 'మరొక లేడిని ఎత్తుదాం' అని\nప్రయత్నించాడు. కాని, ఏ లేడిని కదిపినా\nఅంత బరువుగానూ ఉండి, వాడు ఎత్తలేక\nఉత్తచేతులతో తిరిగి రావలసివచ్చింది.\n\nవస్తూనే సవరుడు కొత్త వేటకాని పాటా\nలపై పడి “మీరెవరో అసామాన్యులుగా\nఉన్నారు. దెబ్బకి ఐదువండల జంతువుల్ని\nఎలా పడగొట్టగలిగారు? ఈ కిటుకు నాకు\nచెప్పరా?” అని బ్రతిమాలేడు.\n\nబుద్ధభగవానుడు, “ఈ వేటకిటుకు తెలుసుకోవాలంటే నువ్వు అధమం ఒక నెల రోజులైనా మాంసం ముట్టకూడదు. పళ్లూ ఫలాలే తినాలి. ప్రాణహింస తీ పెట్టకూడదు. ఇలా దీక్షగా ఒక్క నెల గడపగలిగితే ఆప్పుడు నేను వచ్చి నీకు ఈ రహస్యం చెప్పతాను” అన్నాడు.\n\nసవరుడు ‘సరే’ న న్నాడు. ‘నెలా అయాక వస్తాన’ ని చెప్పి మాయవేటకాడు వెళ్లిపోయాడు.\n\nమొడట్నించీ మాంసం అలవాతైన\nసవరుడికి, అది మానెయ్యటం ఆంటే కొద్ది\nరోజులు కష్టమే అనిపించింది. చిన్నప్పటి\nనుంచీ వేట అలవాతైనవాడికి విల్లమ్ములు\n\nచిల క్కోయ్యకు తగిలించటంతోనే ఏమి\nతోచేదికాదు. కాని ఒక మర్మాన్ని సాధిం\nచాలని దీక్ష పూనాడు గనక విల్లు పట్టకుండా\nమాంసం ముట్టకుండా ప్రతాన్ని కాపాడు\nకుంటూ వచ్చాడు. క్రమేణ ఇది అలవాతై\nమాంసం తినకపోతే గడవకపోదన్న సంగతి\nతెలిసివచ్చింది. ‘ఆహారంకోసమని ఒక\nజంతువు ప్రాణాన్ని నిలువునా తీసెయ్యట\nమేమిటి?’ అని తోచింది. ఇటువంటి ఆలో\nచనలోపడ్డ సవరుడికి ఇదివరలో తాను వినో\nదానికని బాణాలతో కొట్టిన జంతువులన్నీ\nవిలవిల కొట్టుకుంటూ ఒక్కమాటుగా కళ్ల\nయెదుట ప్రత్యక్షమయాయి. ‘నోరులేని ఈ\n\nశిత్రా\n\nజీవాలను నేను ఎందుకు చంపినట్టు ? నా వినోదం నాశనంగానూ' అనిపించి, ప్రాణులంటే కొత్తగా గౌరవం యేర్పడి కిరాతు డైన సవరుడు పరమసాధువుగా మారేడు.\n\nగడువునాటికి బుద్ధభగవానుడు షళ్లీ వేటకాని రూపంలో వచ్చి, ‘సవరా, ఆ కిటుకు చెప్పమన్నావా ?’ అన్నాడు.\n\nసవరుడు వణికిపోతూ, ‘వద్దు బాబూ, వద్దు. దెబ్బకొక ప్రాణంచొప్పున ఎన్నో ప్రాణాలు తీసి ఎంతో పాపం సంపాదించాను. నీ కిటుకు నేర్చుకుని, దెబ్బకి ఐదువందలుచొప్పున చంపి ఇంకా నర కంలో పడి పామ్మం టావా ?’ అంటూ, పశ్చాత్తాపం వెల్లడించాడు.\n\nఅప్పుడు బుద్ధభగవానుడు తన నిజ రూపంలో ప్రత్యక్షమై ‘సవరా! విచారించకు. ఈ దీక్షతోనే కడవరకూ ఉండు’ అన్నాడు.\n\nసవరుడు భగవానుని పాదాలపై బడి, ‘స్వామీ, నాలో జీవకారుణ్యం కలిగించ\n\nటానికి మీరు వేటకానిరూపంలో వచ్చారన్న సంగతి ఆ రోజున తెలుసుకోలేకపోయాను. ప్రభూ! నా కొక్కమాట చెప్పండి. ఆ రోజున తమరు ఒక్కబాణంతో ఐదువందల లేళ్లని పడగొట్టారు. నేను ఎంతో బలం ఉండికూడా ఒక్కదాని నైనా ఎత్తలేక పోయాను. ఎందుచేత ?’ అని అడిగేడు.\n\nభగవానుడు, “నాయనా! ఇదీ ఒక ప్రశ్నయేనా? ఎన్ని ప్రాణులనైనా పడగొట్ట గలం గాని ఒక్కదానైనా లేవదియ్య లేము. ఈ సంగతి నీకు తెలియటానికే ఆ నాడు వాటి బరువు తెలిసేటట్టు చేశాను. ఎన్ని ప్రాణాలైనా తియ్యవచ్చుగాని ఒక్క ప్రాణంకూడా పాయ్యలేము సవరా ! ప్రాణం పాయ్యటానికి శక్తిలేని మనకు ప్రాణం తీసుటానికి హక్కు ఎక్కడిది ? కనుకనే జీవహింస చేయటం మహాపాపమని పెద్దలు చెబుతారు” అంటూ సవరుడికి మోకమార్గం చూపి అంతర్ధానమయ్యాడు."
        },
        {
            "title": "ఎందుకో తెలుసా?",
            "page_start": 49,
            "author": "ఆర్. పార్థసారధి",
            "pdf_page": 54,
            "content": "జిరాఫీ మెడ పొడుగ్గా పుంటుంది\n\nఎందుకోతెలుసా?\n\nవూర్వకాలమందు ఖడ్గమృగమూ జిరాఫీ చాలా దోస్తిగా ఉండేవి. ఒకరోజున అవి మైదాసంలో మేస్తూవుండగా, ఖడ్గమృగం ఇలా అన్నది: “నేస్తం! నేస్తు !! మనం బొత్తిగా పాట్టిగావున్న కారణంచేత అడ్డమైన జంతువులూ కాళ్లతో తొక్కే ఈ పసిరికనే మేరు పలిసిన కర్మం పట్టిది. మనకే పొడవుపాటి మెడ ఉన్నట్టయితే చెట్లపై నుండే పరిశుభ్రమైన చిగురుటాకులు ఎప్పటికప్పుడు తాజాగా తుంపుకొని తిన వచ్చుకదా!” అని.\n\nఇందుకు జిరాఫీ “మనం ఇలా ఉండాలని దేవుడే వుద్దేశించినప్పుడు ఇక వేయు గలదేముంది, అనుభవించటం తప్ప” అని వేదాంతపరంగా మాటాడింది.\n\nఅప్పుడు ఖడ్గమృగం బాగా ఆలోచించి, “నేస్తం!—నాకొక చక్కటి ఉపాయం తోస్తున్నది. విమిటి అంటే: దేముణ్ణికూడా\n\nధిక్కరించగల బుద్ధిబలం కలిగిన మానవుడున్నాడు. వాని శక్తికి మించిన శక్తి లేనే లేదు. కనుక, పోయి అతన్ని అశ్రయిస్తే తగిన ఆలోచన చెబుతాడు” అని చెప్పింది.\n\nఆ ప్రకారం రెండూ కలిసి మానవుని వద్దకు వెళ్లి, తమ కోరికను వెల్లడించినై. మానవుడు అవి చెప్పినదంతా విని, వాటికి ఉపకారం చేయటానికి వప్పుకొన్నాడు. “మీరిద్దరూ ఫలానా సప్తమీ బుధవారం రోజున తెల్లవారగట్ట మూడు గంటలకల్లా రండి, మీ కోరిక నెరవేరుస్తాను. ఐతే, నేను పెట్టిన సుముహూర్తం ఒక్క లిప్త కూడా తప్పటానికి వీల్లేదు. ఈ విషయంలో నేను చాలా కచ్చితంగా వుంటా సుమండి’ అని నిష్కర్షగా చెప్పాడు.\n\n“ఆ దానికేముంది ! వేళకు రావడ మనేది అదొక పెద్ద కష్టమా” అనుకుని, అవి “అలాగే వస్తాము” అనేశాయి.\n\nఈ నెల బహుమతి పొందిన కధ\n\nఆర్. పార్టసారధి, జయవురం\n\nబహుమతిగా ఈతనికి ఒక చక్కటి ఫౌంబెన్ కలము పంపబడుతున్నది.\n\nఆ బుధవారం రోజున తెల్లవారగట్ట\nమూడుగంటలకు కొంచెం ముందుగానే\nజిరాఫీ వెళ్లి మానవునివద్ద నిద్దంగా ఉన్నది.\nఅతడు జపంలోనించి లేచి, “వచ్చారా!”\nఅని పలికరించాడు. “అయ్యా! ఖడ్గ\nమృగం నన్ను “నువు వెళుతూ ఉండు.\nవెనకాలే వస్తానన్నది” అంటూ చెప్పింది\nజిరాఫీ. అప్పుడు మానవుడు వినుక్కుని,\n“సరే, నీవు ఇలారా. సమయమైంది.\nసోరు తెరువు” అన్నాడు. అది నోరు తెరవగా\nమానవుడు ఒక మూలిక పడవేసి ఇమం\nడలువులోని మంత్రజలం పోశాడు. ఈ\nజలం గొంతుక దిగీదిగడంతోనే జిరాఫీకి\nదిగువ కాళ్లూ, పైన మెడా పాడవుగా\nఎదిగిపోయినై.\n\nజిరాఫీ మానవునికి కృతజ్ఞత తెలు\nపులూ “అయ్యా! నా నేస్తం మాట?...\"\n\nఅనేటంతలో మానవుడు “మాట తప్పిన\nవాళ్లగతి ఇంతే,” అంటూ మళ్లీ మరి ఒక\n\nవేరుముక్క తెచ్చి, జిరాఫీ నోట్లో వేస్తూ,\n“నీ నేస్తంకోసం అట్టేపుంచిన ఓషధికూడా\nనీకు వేస్తున్నాను. దీనివల్ల ఇప్పుడు నీలో\nకలిగిన మార్పు శాశ్వతంగా ఉండిపోతుంది\nవెళ్లు” అంటూ దానిని పంపివేశాడు.\n\nజిరాఫీ కొత్తరూపంతో అడవుల్లోకి వెళ్లి\nపోయి, గడ్డి తినడం మానివేసి చెట్లపైన\nవుండే చిగురుటాకులు తుంపుకొని తిన\nజొచ్చింది. అది అలా తింటూవుండగా\nదాని నేస్తం ఖడ్గమృగం వచ్చి. చూచి\nఆశ్చర్యపొయింది. అప్పుడు జిరాఫీ జరిగిన\nసంగతి అంతా చెప్పేసరికి, ఖడ్గమృగం\nఆహంకారంతో, 'కాస్తవేళ దాటితే మాత్రం\nనాకోసం ఉండవద్దా? ఐనా, ఈ మానవుడ్ని\nనష్టు పనిలేదు. ఉండు వాడినేమి చేస్తానో!'\nఅని మూర్ఖతతో మానవుని చంపటానికి\nకసిపూని, విరోధం తెచ్చుకుంది. మానవుని\nస్నేహం చేసిన జిరాఫీ మాత్రం నేటివరహా\nపాడుగుమెడతోనే ఉండిపోయింది.\n\n## అమ్మకావాలీ...ఇఇఇ\n\n“మహేశ్వర్” (మద్రాసు)\n\nఆడుతూ పాడుతూ, అలిగేడు బాబు అలిగితే అక్కయ్య ఆదరించిందీ !\nఅదరించిన అక్క బుజ్జగించిందీ,\nబుజ్జగింజిన కొలది దుఃఖమొచ్చిఁదీ,\nకోపమొచ్చిన అక్క బుగ్గ గిల్లిందీ\nగుక్క తిప్పక బాబు బొబ్బిలెట్టేడూ !\nఇంతలో నాన్నెచ్చి ఏమిటన్నాడూ\nఅక్క గిల్లిన బుగ్గ చూడుమన్నాడూ !\nఅక్కనొక కేకతో కూకలేసేడూ\nనాన్న బుజమెక్కేడు రత్నాలబాబూ,\nబుడిబుడి దుఃఖాలు మొఎలుపెట్టేతూ\nబుజ్జగించిన కొద్ది ఏడు పెచ్చిందీ !\nచికాకుతో నాన్న చిర్రుమన్నాడూ\nవిరబిగిసిన బాబు కెవ్వుమన్నాడూ\nఇంతలో అమ్మొచ్చి ఆదరించిందీ\nనవ్వుతూ నా బాబు ఏడ్చు మిఁగేడూ !\nఅమ్మ లాలింపులో అది యేమొ తీపి\nఆశ్చర్యపడుతూను అక్క నిల్చుందీ !\nతల్లి లాలింపులో ఇంపేమొగాని\nతెల్లబోతూ నాన్న మెల్లగా జారె !\n\n# చందమామ\nపజిల్\n(భాషాభివృద్ధికి)\n\n## అడ్డము:\n\n1. బ్రహ్మ\n\n3. చావడి\n\n5. అదైర్యము\n\n6. కుమార్తె\n\n8. రహన్యము\n\n11. యమ డు\n\n12. కొలను\n\n14. క్రెత్త\n\n15. ఏనుగు\n\n## నిలువు:\n\n1. కుక్క\n\n2. భూమి\n\n3. రౌతు\n\n4. తీగె\n\n7. తాబేలు\n\n9. ఒక పువ్వు\n\n10. వినేదము\n\n11. అడవి\n\n13. లక్ష్యము"
        },
        {
            "title": "ఇంద్రజాలం",
            "page_start": 52,
            "author": "పి. సి. సర్కార్",
            "pdf_page": 57,
            "content": "మదరాసులో మన సర్కారు\n\nసర్కారు ఎక్కడవుంటే చందమామ అక్కడ వుంటున్నది!\n\nచందమామ పాఠకులకు ఒక సంతోష వార్త!\n\nకలకత్తా, బొంబాయి నగరాలలో దిగ్విజయ ప్రదర్శనాలు జరిపిన మన సర్కారు ఇటీవల మద్రాసుకూడా వచ్చారు. ఇంగ్లండు, అమెరికా, ఫ్రాన్సు, జర్మనీ మొదలైన ఖండాంతర ప్రజలనే ఆశ్చర్యపరచిన సర్కారు మదరాసు పొరుల్ని ముగ్ధుల జేశారంటే ఆశ్చర్యం విముంది? ఎందరో ఇందజాలికులను చూచివున్న మదరాసు పొరులు, “అందరినీ మించినవారు సర్కారు” అన్నారు.\n\nనర్కారు ప్రదర్శనాలలోని ప్రత్యేకతలు ఏమిటంటే—ప్రతి ట్రిక్కులోనూ ఒక క్రొత్తదనం, అవన్నీ అతినహజంగా వుండటం, అన్నిటికన్న ముఖ్యమైనవిషయం చూచేవారికి బహు కష్టసాధ్యంగా కనుపించే ట్రిక్కు సైతం అతి సులభంగా, రెప్పపాటుకాలంలో చూడ ముచ్చటగా చేయగలగటం.\n\nముఖ్యంగా రెండుట్రిక్కులు అద్భుతంగా వునై. మొదటిది: గొప్ప గొప్ప డాక్టర్ల సమకంలో, ఒక్క నెత్తురు బొట్టు అయినా క్రిందపడకుండా మనిషినాలుకను కత్తిరించి తిరిగి అతికించటం. రెండవది: ప్రేక్షకులు ఏది వ్రాసినా తమ యక్స్-రే శళ్ళ శక్తితో ఇట్టే చెప్పుకోవటం, ఎవరు ఎలాంటి పిచ్చిగీతగీసినా రెప్పపాటుకాలంలో దాన్ని ఒక చక్కటి బొమ్మగామార్చివేయడమున్నూ.\n\nఇటువంటి అత్యాద్భుత విద్యలు ప్రదర్శించి వుండటంపల్లనే మన సర్కారు “ప్రపంచ విఖ్యాత ఇందజాలికులలో అగ్రగణ్యుడు” అని కీర్తింపబడుతున్నారు.\n\nమనకందరకూ అమితాసందం కలిగించే వార్త మరొకటి వున్నది. మదరాసులో వారున్న ఈ వారంరోజులూ ఎక్కడవిన్నా సర్కారు పేరే! సర్కారు పేరు వినపడినచోటిల్లా ‘చందమామ’ పేరూ వినపడుతూ వచ్చింది. సర్కారు తమ ప్రదర్శనా లన్నిటిలోనూ, ఒక్కసారి అయినా మరువకుండా, తమకు ప్రియమైన ‘చందమామ’ను ‘ప్రేక్షకులకు పరిచయంచేస్తూపచ్చారు.\n\nవారు ఒకనాడు ఎంతో ఆప్యాయతతో మా అఫీసుకుకూడా వచ్చారు. ఆ సందర్భంలో, “ఏదైనా క్రొత్తటిక్కు మా అఫీసువారికి చేసిచూపాలి” అనికోరాము. “తప్పకుండా చూపుతాను” అంటూ వారు ఒక త్రాడు తెమ్మన్నారు. తెచ్చియిచ్చాము. ఆ త్రాడును రెండు ముక్కలుగా కొయ్యమన్నారు. కోశాము. రెండుముక్కలూ ఒకరి గుప్పెటలో పెట్టి మూశారు. ఆ వెంటనే గుప్పెట తెరవ మన్నారు. విమి ఆశ్చర్యం! రెండుముక్కలూ అతుక్కుపొవటమెగాక కత్తిరించిన అనవాలుకూడా కనుపించలేదు. ఈట్రిక్కు చేస్తున్నప్పడు మా అఫీసులో అందరమూ సర్కారు చుట్టూనే వున్నాము.\n\nదీనిరహన్యం చెప్పమని కోరగా, “ఈ ట్రిక్కేకాదు. ఇలాంటివి మరెన్నో చితమైన ట్రిక్కులు ముందుముందు నేర్పుతాను. ‘చందమామ’కూ ‘నాకూ’ మధ్యని రహన్యమేమిటి? నేనూ చందమామ కుటుంబంలోవాడినేకాని పరాయివాడిని కానుగదా?” అన్నారు.\n\n‘చందమామ’ అంటే సర్కారుకున్న ‘ప్రేమా, అభిమానమూ అటువంటివి. ఇదే సందర్భంలో వారు మా పాఠకులకు యిచ్చిన ‘సందేశం’ ప్రక్క పేజీలో యథాతథంగా ముద్రిస్తున్నాము.\n\nచందమామ\n\nMy dear reader - friends of 'chandamama'\n\nSo long I wrote my tricks explaining its secrets\nthrough our own Chandamama. During my visit\nto Madras, I had the pleasure of personally seeing each\nand every department of this magazine. It is a\ngigantic organisation where they are scientifically\nworking heart & soul for catering the best offerings\nto the readers of Chandamama.\n\nI have been fully impressed by their sincere\nservices. I have promised to give my best tricks\nto you all the readers of Chandamama. Because\nChandamama is our own magazine\n\n15th March '51\n\nMagician\n\n'ప్రియమైన నా \"చందమామ' పాఠకులకు :-\n\nఅంతకాలంగా నా ట్రిక్కులలోని రహిస్యాలను మన\n'చందమామ'ద్వారా వెల్లడిస్తూచ్చాను. నా మదదరాను పర్యట\nనలో 'చందమామ' ఆఫీసుకి వెళ్లి ప్రతిశాఖనూ పరిశీలించే\nభాగ్యం నాకు లభించింది. అది ఒక బ్రహ్మాండమైన సంస్థ.\nఒక చక్కటి విధానంలో, ఆమూల్యమైన విషయాలను చదు\nవరులకు అందజేయటానికి ఆక్కడి ప్రతిఒక్కరూ తమ యావ\nచ్చుక్తినీ వినియోగిస్తున్నారు.\n\nహృదయమిచ్చిన వారిసేవ నాకు అమితానందం కలుగ\nజేసింది. చందమామ 'మన ప్రతిక'. 'చందమామ' ద్వారా\nఅంకా ఎన్నో మంచి మంచి ట్రిక్కులను అందజేస్తానని మాట\nయిచ్చాను.\n\nవి. సి. సర్కార్\nమెజీషియన్\n\n15 మార్చి '51}\n\nరోకంటి పాటలు\n\nవడ్లు దంచంగానె వచ్చె చుట్టమ్ము\nపామ్మన్న పోడాయె వరికూటివాపి\nవరికూటివాపికి వంకాయ వండి\nవంకాయనే తిరుదు వార్షి పామ్మందు.\n\nఆడదీ పుట్టింది ఆబల పుట్టింది\nదణ్ణేల కోకలకు దైత పుట్టింది\nమొగవాడు పుట్టాడు మొగ్గు పుట్టాడు\nధనము పెట్టెలకెల్ల దాత కలిగాడు.\n\nకొడుకు పుట్టాడంటె కొండలెక్కుదరు\nకోడలొచ్చిందంటె రచ్చకెక్కుదురు\nపండగొచ్చిందంటె తిండికి ప్రేమ\nఅల్లుడొచ్చాడంటె అత్తకూ ప్రేమ.\n\nఅందలము కోరింది కుందనపు కుచ్చు\nఅతి భోగి కోరాడు అత్తవారిల్లు\nపల్లకి కోరింది పచ్చన్ని కుచ్చు\nపరదేశి కోరాడు పంచటరుగుల్లు.\n\nఆకలీవలె మంట లోకాన లేదు.\nతల్లివలె బంధువులు ధరణిలో లేరు\n\nవియ్యాలవారింట విందు భోంచేసి\nచెంబెత్తి చెయిగడుగ శక్తి లేదమ్మ.\n\nఏపూరు చూచినా మావూరు గారు\nవివార్షి చూచినా మావాళ్లు గారు\nవిమిరా నాయన్న ననుజూడ రావు\nవిను నిను జూడొస్తె విమి తేగలను ?\n\nగంపల్ల చక్కిలాల్ దుంప కురివేరు\nమూటల్ల అరిసెలూ మొగ్గల్ల రవిక\nఎక్కేది అందలము ఏలేది భూమి\nఎడలేదు చెల్లెలా నినుజూడ రాను !\n\nసవతి వచ్చిందంటె సంతోషపడితి\nనా సవతి గాదమ్మ, నాగుల్లచవితి\nచూడవే సుబ్బమ్మ కోడలొచ్చింది\nఅందాలు చిందేటి అతివ చక్కనిది.\n\nఆడబిడ్డ పేరెట్టి యేమనీ పిలుతు ?\nఅమ్మక్క, బొమ్మక్క రావె తిమ్మక్క !\nఇటయేమి వింతమ్మ యీవూరిలోన ?\nఆత్తెళ్లి కోడలికి యెత్తె చేతుల్లు !\n\n“ఎందుకోతెలుసా?”\n\n“జిరాఫీ మెడ పొడగా ఉంటుంది ఎందుకోతెలుసా?” అన్నదానిని గురించి ఆర్. పార్థసారథి, జయపురం పంపిన కథ బహుమతిపొందింది. యితనికి ఒక చక్కని ఫౌంటెన్ కలం పంపుతున్నాం.\n\nవచ్చే నెల (మే '51) కు\n“కప్పలు ‘బెకబెక’ లాడుతై”\nఎందుకో తెలుసా?\n\nఆనే విషయాన్ని గురించి మీరు తెలుసుకుని ఒక చక్కటి కథ వ్రాసి పంపండి. రెండు పేజీలకు మించకుండా వుండాలి. కథలు ఏప్రిల్ 15-వ తేదీలో గామాకు చేరేట్టు ఈ క్రింది అడసుకు పంపండి.\n\n“కథల తాతయ్య”\n\nచందమామ ఆఫీసు\nపొస్టుబాక్సు 1686, మదదరాము-1\n\nకె. భాగ్యలక్ష్మి, బెంగుళూరు\n\nటి. సౌభాగ్య, మైమారు\n\nCHITRA\n\nఈ బొమ్మిక రంగులు వెయ్యండి. మీరు రంగులు వేసిన బొమ్మని వచ్చే నెల (మే) చంద్రమామ అట్టమీది బొమ్మతో పొల్చుకోండి.\n\nControlling Editor : SRI CHAKRAPANI\n\nPrinted and Published by B. NAGI REDDI at the B. N. K. Press, Madras.\n\nChandamama, April '51\n\nతో టమా లో\n\nPhoto by A. L. Syed\n\n'ఎవరు లోపల ?...పంతులు కాదుకద !...'"
        }
    ]
}