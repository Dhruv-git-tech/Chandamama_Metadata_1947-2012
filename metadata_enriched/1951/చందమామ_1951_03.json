{
    "book_id": "చందమామ_1951_03",
    "stories": [
        {
            "title": "తెలివి తక్కువ కోడిపిల్ల",
            "page_start": 10,
            "author": "చందమామ బృందం",
            "pdf_page": 15,
            "content": "తెలివి తక్కువ కోడిపిల్ల\n\nచెరువొక్కటి ఉందొకచో\nచాలా చక్కని చెరువది.\nచుట్టునున్న ప్రాణకోటి\nకంతటికిని ఆదరు వది.\n\nఒక బాతుల గుంపు తరచు\nవస్తుందా చెరు పుకడకు.\nబాతులన్నీ ఈతగొట్టి\nఆడుతాయి చాలతడవు.\n\nచర్చిస్తవి గంభీరం\nగా వ్యవహారాలన్నీ.\nబాతుభాషలో కిచకిచ\nలాడుతాయి అవి అన్నీ.\n\nఒకరోజా చుట్టుపట్ల\nనివసించే కోడిపిల్ల\nఒడ్డున నిలబడి చూచిం\nదీ బాతుల ఆటలెల్ల.\n\n‘నేను కూడ అట్లాగే\nఎందు కీత గొట్టలేను ?\nచేపలాగ ఈదుకొంటు\nఈ చెరువును చుట్టలేను ?’\n\nరచన :\n“ బైరాగి ”\n\nఆని అనుకొన్నది మదిలో\nతెలివిలేని కోడిపిల్ల.\n\nకల్లలు అనుకొన్నది తన\nతల్లి అన్న మాటలెల్ల.\n\n‘బాతులవలె నాకుగూడ\nకళ్ళున్నవి, కాళ్ళున్నవి.\nరెక్క లివే నాకుగూడ\nఈదేందుకు నీళ్ళున్నవి.\n\nముక్కులు కొంచెం వేరుగ\nఉన్నమాట నిజము కాని,\nనేను కూడ ఈదగలను\nతల్లిమాట కేమి గాని ?’\n\nఆనుకొంటూ నీటిలోకి\nదూకిందా కోడిపిల్ల.\n\nఅప్పుడు రుజువైనయ్ తన\nతల్లి అన్న మాట లెల్ల.\n\nతన్నుకొనీ, గింజుగొనీ\nమునిగిపోయినది చివరకు.\nపెద్దలన్న మాట లెల్ల\nతమ పిల్లల మేలుకొరకు.\n\nనాయనమ్మ పాట\n\nనాయనమ్మ మాటలంటె నాకెంతో తీవ్రి !\nఅమ్మకంటె మిన్నగాను ఆదరించుతుంది !\nఆవకాయ ముక్కవేసి బువ్వ పెట్టుతుంది,\nకమ్మన్నీ మినపరొట్టె కాల్చి పెడుతుంది,\nరేపటికొక చిన్నముక్క దాచీ పెడుతుంది !\n\n“ ఉట్టిమీద బుట్టలోను దాచిపెట్టు రొట్టెముక్క చిట్టెలుకలు కొట్టెస్తాయ్ జాగర్తోయ్ నాయనమ్మ !” అయే ఆవిడ వింటేనా ?\n\nపంటయింట నాయనమ్మ కాస్త కన్ను మూయగానె నాయనమ్మ నెత్తి మీద చిట్టెలుకలు నాట్యమాడి అమట్టున ఉట్టకిక్క ఊదేస్తాయ్ రొట్టెముక్క!\n\n“ జౌరౌర చిట్టిగా, అన్నట్టే పట్టపగలు వెధవెలకలు రొట్టంతా తిని పోయాయ్ ” అంటూ మరి దాచకుండ అంతా పెట్టేస్తుందని నాయనమ్మ మాటలంటె నాకు బలే ఇష్టం !\n\nనాయనమ్మ మాటకంటె వ్రియమైనది మరొకటుంది నాయనమ్మ ఉపవాసం నాకు బలే సంతోషం !\nతియ్యటి చలిమిడి కలిపి చల్లటి వడపప్పు చేసి పిల్చి నాకు పెడుతుంది అందుకనే నాయనమ్మ ఏకాదశి నాకెంతో సంతోషం!\n\nరోజూ ఒక ఏకాదశి రావాలని కోరుకుంటె నాయనమ్మ నామీదికి రాకాశీ అవతారం ఎత్తిందంటే కష్టం అయినా నాయనమ్మ మాటలంటె నాకెంతో ఇష్టం !!\n\n[“మహేశ్వర” మద్రాను]"
        },
        {
            "title": "అపక్వ ఘటం",
            "page_start": 13,
            "author": "పి. సౌభాగ్యలక్ష్మి",
            "pdf_page": 18,
            "content": "‘త్రరోకే’ గ్రామంలో ‘గోరా’ అనే ఒక\nకుమ్మరి ఉండేవాడు. అతడు చాలా గొప్ప\nభక్తుడు. ఏ పని చేస్తున్నా పొండురంగ\nవిశ్ఠలస్వామిని స్మరిస్తూ ఉండేవాడు. అతని\nకీర్తి విని, దేశంలో ఎక్కడెక్కడి భక్తులూ\nఅతణ్ణి చూడటానికని వచ్చేవారు.\n\nఇలాంటి భక్తులగుంపు వొకటి ఒకనాడు\nఅతని యింట దిగింది. ఆ భక్తులకేమేమి\nకావాలో చూడడం, అయాక గోరా తన\nకుమ్మరావం దగ్గిరకు వెళ్లి, అక్కడ కాలి\nచల్లారిన ఒక్కొక్క కుండనే తీసి తన\nకర్ర చెక్కతో మెల్లిగా తట్టి పరీక్షించి,\nపక్కని పెడుతూ వచ్చాడు.\n\nవచ్చేన భక్తులంతా అతని యింట విందు\nఆరగించిన తరవాత ఎవరిమటుకు వారు\nహాయిగా పడుకున్నారు.\n\nకాని, వారిలో ఒక్కడు మాత్రం అలా\nవిశ్రమించక గోరాదగ్గిరకువచ్చె కూర్చుని,\n\n‘ఎందుకయ్యా. అలా ఒక్కొక్క కుండనే\nమోగిస్తున్నావు ?’ అని అడిగేడు.\n\n“ఈ కుండలన్నీ బాగా కాలినయో లేదో\nఅని పరీక్ష చేస్తున్నాను. అపక్వ ఘటం\n(కాలని కుండ) విదైనా ఉంటే మళ్ళీ\nఆవంలో పెట్టి కాలుస్తాను” ఆన్నాడు.\n\nఅప్పడా భక్తుడు, “మహాత్మా, నేనూ\nఇక్కడ విశ్రమిస్తూన్న ఈ భక్తులూకూడా\nఈ కుండలలాంటివాళ్లమే. మాలో కూడా\nకొన్ని కాలని కుండలు ఉండపచ్చు.\nఅలాంటివాళ్లెవరో పరీక్షించి తెలుసుకుని\nజ్ఞానబోధవేసి, పక్వం చెయ్యండి” అని\nప్రార్థించాడు.\n\nఈ మాటలు విని గోరా, ‘అభ్బాయి!\nఈ భక్తులలో ఎవరికో ఇంకా పరిపూర్ణ\nజ్ఞానం కలగలేదనే వుద్దేశంతో అతణ్ణి కటా\nకీంచటంకోసమే నిచేత పొండురంగ విశ్ఠ\nలుడు ఈమాటలు పలికించాడు. ఆ అపక్వ\n\nఘటం ఎవరో చూద్దాం, పద' అంటూ ఆ\nకర్రవెక్కతోనే లోపలికి వచ్చాడు.\n\nఅప్పుడే భక్తులంతా నిద్ర మేలుకుని\nబద్ధకంగా ఆవలిస్తున్నారు. గోరా ఒక్కొక్క\nక్కడి నెత్తిమీదనే కర్రవెక్కతో ఒక్కొక్క\nదెబ్బకొట్టి చక్కా వెళ్లేడు.\n\nవాళ్లెపరూ కొక్కురుమనలేదు గాని చిట్ట\nచివర కూర్చునివున్న నామదేవుడనే భక్తుడు\nతలకి చేతులు అడ్డుపెట్టుకుని 'ఏమిటయ్యా\nగోరా ! నీ యింటికి అతిథులమై వస్తే\nమమ్మల్ని కొడుతున్నావేమిటి?' అన్నాడు.\n\nఅందుకు గోరా 'ఈ నామదేవుడే అపక్వ ఘటం' అంటూ అందరిలోనూ\n\nగట్టిగా అనేసి, మళ్లీ తస కుమ్మరావం\nదగ్గరికి వెళ్లిపోయాడు.\n\nనామదేవుడు పేరొందిన గొప్ప భక్తులలో\nఒకడు. అసలు అతడు పుట్టేట ప్పుడే\n'విశ్లేశి' విశ్లేశి !! పాండురంగ విశ్లేశి !\nఅని భగవన్నామ స్మరణచేస్తూ పుడ్డెడు.\nఅతడు పుట్టినప్పట్టుంచీ ఆ స్వామి పాద\nసేవలోనే గడుపుతున్నాడు. అలాంటివాణ్ణి\n'అపక్వ ఘటం' అని అనేస్తే న్యాయమా?\nనామ దేవుడికి చాలా అవమానమనిపిం\nచింది ! ఒక్కనిమిషంకూడా వాళ్ల మధ్యని\nఉండలేక అతడు అక్కడనుంచి సరాసరి\nపండరీవురం వెళ్ళిపోయి, పాండురంగని\nపాదాలపైన పడి 'స్వామీ, నన్ను గోరా\nతీరని అవమానం చేశాడు. నాకు పరిపూర్ణ\nజ్ఞానం కలగలేదట! భక్తులందరిలో నన్ను\nనవ్వులపాలు చేయించడం న్యాయమా\nప్రభూ!' అంటూ భోరుమని విలపించాడు.\n\nపాండురంగ స్వామి చిరునవ్వుతో,\n'నామదేవ్! నీ కేమీ అవమానం జరగ\nలేదు. నువ్వు అపక్వఘటానివన్న మాట\nఅబద్ధం కాదు సుమా. నీకు పూర్తిగా\nజ్ఞానం కలగాలి!' అన్నాడు. 'నిజమేనా\nప్రభూ? అటైతే ఆ సంపూర్ణమైన జ్ఞానాన్ని\n\nనాకు ప్రసాదించు, అన్నాడు, నామదేవు. అప్పుడు పొందురంగడు, ఒక సదురువుని అశ్రయిస్తేగాని, నీకు ఆ సంపూర్ణజ్ఞానం లభించడు నామడేవ్...నాగ నాథస్వామి ఆలయంలో వీసోబాకేశుడనే మహా భక్తుడున్నాడు. ఆయనకు శిష్యరికంచేసి, పక్వ ఘటానివై రావలిసింది, అన్నాడు.\n\nస్వామి సెలవుపకారం నామదేవుడు నాగనాథస్వామి గుడిపద్దకు వెళ్లి వాకబు చేయగా వీసోబాకేశుడు స్వామిసన్నిధిలో ఉన్నట్టు తెలుసుకున్నాడు. లోపలకు వెళ్లి చూసిసరికి, లింగరూపంలో ఉన్న నాగ నాథస్వామి పైన తన రెండుపాదాలు పెట్టి, గుర్రుపట్టి నిద్రపోతున్న వీసోబాకేశుడు కన పడ్డాడు. నామదేవుడు నివ్వెరపొయి, 'అరే భగవంతుని నెత్తిమీదనే కాళ్లుపెట్టి నిద్రపోయే ఈ అయో గ్యుని కా నేను శిష్యరికం చెయ్యవలసింది?' అనుకున్నాడు. ఊరుకోలేక అతడు వీసోబాను నిద్రసుండి లేపి, 'ఇదేం.పనయ్యా?' అని అడిగేడు.\n\nవీసోబా బద్ధకంతో 'నాయనా, ఏదో నిద్రలో నా కాళ్ళు అటువైపు వెళ్ళి ఉంటాయి. ముసిలివాణ్ణి. కాళ్లుతీసి మరో చోట పెట్టే ఓపిక లేదాయి. మరోలాగ అను\n\nకోక, నున్వే నాకాళ్లుతీసి స్వామి లేనిచోట పెట్టిపెడుదూ!' అన్నాడు.\n\nవెంటనే నామదేవుడు వీసోబా పాదాలు రెండూ పుచ్చుకుని లింగానికి ప్రక్కన కింద పెట్టబోయాడు. కాని ఎప్పుడొచ్చిందో, ఎక్కణ్ణుంచి వచ్చిందో, అక్కడ ఒక లింగం కసపడింది. ఆశ్చర్యంతో అతడు వీసోబా కాళ్లని రెండోప్రక్క పెట్టబోయాడు. కాని, అక్కడా ఒక లింగం కసపడింది! అప్పుడు నామదేవుడు వీసోబాను కాస్తముందుకు జరిపి, కాళ్లు అక్కడ పెట్టబోయాడు. అక్కడకూడా ఒక లింగం సిద్ధమైంది! ఇది పనిగాదని, అతడు ఆ\n\nవృద్ధుణ్ణ బుజంమీది కెల్తుకుని గర్భగుడి ఇవతలికి వచ్చాడు అక్కడ కూచేబెడదా మని. కాని చిత్రమేమిటో, ఇవతలకూడా ఎక్కడచూచినా లింగాలే కనపడ్డాయి నామదేవుడికి! ఏమీ పాలుపోక, ఆ వృద్ధుడి కాళ్లు రెండూ తన నెత్తిమీద పెట్టుకున్నాడు! ఎప్పుడైతే ఆ పాదాలు తన శిరస్సును తాకి నయో ఆ కేణమందు నామదేవుడే ఒక లింగంగా మారిపోయాడు! అప్పుడు ఆ లింగంలోంచి 'నేనుకూడా లింగమైపోయానే? ఎక్కడ చూసినా లింగముల మయముగా వుందే!' అనే మాటలు ఏనిపించాయి.\n\nఅంతవరకూ కదలలేని వృద్ధునికిమల్లె నటించిన వీసోబా పుష్టిగా లేచి కూచుని, “నామదేవ్, ఇందులో చిత్రం ఏమీలేదు. ‘భగవంతుడు లేనిచోటు ఎక్కడా లేదు. ఈ సంగతి నీకు తెలియటం కోసమే ఇలా చేశాను. ఇంతకాలంనుంచి నువ్వు ఒక్క\n\nపండరీపురంలోనే పాండురంగ వితలుని ఆకారంలో మాత్రమే భగవంతుడు ఉన్నా డనుకున్నావు. ఆయన అంతటా ఉన్నాడు. మొన్న గోరా ఇంట అతని కర్రచెక్కతో దెబ్బలుతిన్న భక్తులందరికీ ఈ సంగతి తెలుసు. ఆ కర్రచెక్కలోకూడా వాళ్లకు భగవంతుడు కనపడ్డాడు గనకనే వాళ్లు ఆ దెబ్బకు వెరపలేదు. నీకా పరిపూర్ణజ్ఞానం లేకనే, భయపడి చేతులు అడ్డుపెట్టు కున్నావు!’ అన్నాడు.\n\nఅందుకు నామదేవుడు, “నిజమేపభూ! గోరా నన్ను ‘అవక్వఘటం’ అనటంతో అవమానం చేశాడనుకున్నాను. అత డన్న మాట అక్రాలా నిజం. నేను అవక్వఘటాన్నే” అని వప్పుకున్నాడు.\n\nఅప్పుడు వీసోబా 'నామదేవ్! నీకు పరిపూర్ణజ్ఞానం కలిగింది. ఇంక నీవు నాకు శిష్యరికంచేసి నేర్చుకోవలసింది లే”దని మామూలు స్వరూపం యిచ్చి పంపేశాడు."
        },
        {
            "title": "విచిత్ర కవలలు",
            "page_start": 17,
            "author": "చందమామ బృందం",
            "pdf_page": 22,
            "content": "విచిత్రకవలలు\n\n9\n\n[ప్రాణాలకు తెగించి ఎలాగో మాయాభవనం చేరుకొన్న నంధ్యా నిశీధులు ఎలా చిక్కుబడిపోయినదీ. ఆతర్వాత వాళ్లు యుక్తివల్ల ఎలా తప్పంచుకున్నదీ, చివరికి వాళ్ల ఉనికి ఉదయనుడు ఎలా తెలుసుకోగలిగిందీ కిందటిసారి చదివారు. ఆటుతర్వాశ————]\n\n“ఎక్కడరా మీరూ?” అనే కేక ఒకటి విని పించిందన్నాము. ఆ కేక పెట్టింది ఎవరనుకొన్నారు? సంధ్యా నిశీధుల యుక్తి వల్ల గెడ్డపు వాడి వద్దకు సాగనంపబడిన రాకసుడే. వాడు గెడ్డపువాణ్ణి కలుసుకున్న తర్వాత అసలు విషయం వెల్లడి అయింది.\n\n“అయ్యో! వాళ్లని అక్కడే పదిలి వచ్చావా? నాదగ్గిర భస్మాలూ అవీ కాజేసి పోవటమేకాక పైగా నీకుకూడా భలే టోపీ వేశారె! ఏళ్లెక్కడే గడుగ్గాయిల్లా వున్నారు చూడబోతే. ఇప్పటికైనా మించిపోయింది లేదు, నువ్వు వెంటనే తిరిగి వెళ్లి వాళ్లని పట్టుకో. లేదా మన భవనంయొక్క\n\nరహస్యం వాళ్లకి తెలిసిపోతుంది. అది కాస్తా వాళ్లకు తెలిసిందా, నీకూ నాకూకూడా ఆయుపు మూడిందన్నమాటే. కనుక వెళ్లు, త్వరగా వెళ్లు” అని గెడ్డపువాడు రాకసుణ్ణి తొందరపెట్టసాగాడు.\n\nగెడ్డపువాని సలహా ప్రకారం రాకసుడు భవనానికి తిరిగివచ్చేసరికి, తను కాపలా వుంచివెళ్లిన ద్వారంవద్ద సంధ్యా నిశీధులు కనుపించలేదు. అందుకనే వాడు మండి పడి, “ఎక్కడరా మీరూ?” అని పెడ బొబ్బలు పెట్టుకుంటూ కొలను వైపుకి వచ్చాడు. తీరా కొలనుదగ్గిరకూడా వాళ్ల జాడ కనుపించలేదు. అందువేత వాడు\n\nఅదేపనిగా, చీమతలకాయంతమేర కూడా విడవకుండా, ఆ చుట్టుప్రక్కల అంతా గాలించసాగాడు. సాయంత్రంవర కూ వెతికినా ప్రయోజనం లేకపోయేసరికి వాడికి ప్రాణం విసిగిపోయింది. నిరాశతో తన భవనం చేరుకొన్నాడు.\n\nరాకసుడు యిలా వెతుకుతున్నంతసిపూ ఉదయ నుడు తన సోదరులతో సహా హంసలరూపంలో కొలనులోనే వున్నాడు. ఎప్పుడైతే వాడు తిరిగి భవనానికి వెళ్లి పోయాడో అప్పుడు ఉదయ నుడు సేటి లోంచి బైజికి వచ్చి మామూలు రూపం పొందాడు. అతనివెంటనే సరోవరకన్య\n\nకూడా బైజికి వచ్చి చేరుకుంది. అప్పుడు ఆ కన్య ఉదయనుడితో యిలా చెప్పింది: “మీరెవరో పాపం దురదృష్టవంతులు. దారి తప్పి ఈ భవనంలో ప్రవేశించి నట్టున్నారు. ఈ భవనానికి చుట్టుప్రక్కల నాలుగు కోసులుమేర ఎక్కడ ఏ పురుగు కదిలినా యిట్టే పసికట్టి పట్టిచేసెయ్యగల గెడ్డపువాడు ఒకడున్నాడు. వాడిని తప్పించుకురావటం బ్రహ్మతరంకూడా కాదు. మరి మీరెలా వచ్చారో నాకు ఆశ్చర్యంగానే వున్నది. ఇప్పటికైనా మీరు ఈ చోటు వదిలి వెళ్లిపోవటం మంచిది. లేదా మీ ప్రాణాలకే మోసం కలగటం నిజం. ఈ భవనం ఒక దుష్ట రాకసుడిది. ఇప్పుడు వాడిక్కడ లేడు. వాడు ఎప్పుడు పచ్చేదీ ఎప్పుడు పోయేదీ ఎవరికి తెలియదు. ఈలోపల మీ సోదరులకు మామూలు స్వరూపాలు వచ్చే మార్గం నేను చెబుతాను. ఆలా చేసి, త్వరగా తప్పించుకు వెళ్లిపొండి.”\n\nఅంతా విని ఉదయనుడు, “మేము పారపాటున యిక్కడికి రాలేదు. ఈ భవనంయొక్క రహస్యమేమిటో తెలుసుకోవాలనే కురూహలంతోనే ప్రాణాలనుకూడా లెక్కపెట్టక వచ్చాము. కనుక మమ్మల్ని\n\nగురించి నుపు విచారించకు. ఆ రాకసుణ్ణి\nగురించి నీకుకూడా తెలిసిన వివరాలు\nచెబితే చాలు. ఇంతకూ నీపు ఎవరవో\nచెప్పావే కాదు. చెప్పటానికి అభ్యంతరం\nలేకుంటే ఆ విషయం విని సంతోషిస్తా”\nమన్నాడు.\n\nఅందుకు సరోవరకన్య — “చెప్ప\nటానికి అభ్యంతరం ఏమీ లేదు. కాని,\nతెలుసుకొని నీపు చెయ్యగలిగింది ఏమీ\nవుండదనుకంటాను. అయినా అడిగావు\nగనుక చెబుతాను” అంటూ కొలనులోకి\nవెళ్లి మరికొద్ది సేపటిలో మరిరెండు హంస\nలతో బైటికి వచ్చింది. సరోవరకన్యతోపాటు\nఆ రెండు హంసలుకూడా ఒడ్డుకి రాగానే\nరెండు చక్కటి కన్యలుగా మారాయి.\n\nవాళ్లు ముగ్గురూ ఒక్క అచ్చులో పోసి\nనట్టుండటం చూచి ఉదయనుడు “మీరు\nకవలల్లా కనుపిస్తున్నారే?” అన్నాడు.\n“అవును” అని వాళ్ల నోటివెంటనుంచి\nఎప్పడైతే మాట వచ్చిందో ఉదయనుడు\nఉత్సాహభరితుడై, “అయితే, ఇన్నాళ్ల బట్టి\nమేము వెతుకుతున్నది మీకోసమే. మీరు\nదానశీలమహారాజుగారి కుమార్తెలుకదూ?”\nఅని అడిగాడు.\n\nఈ ప్రశ్నకు ఆ కన్యలు పొందిన\nఆశ్చర్యం ఏమని చెప్పటం? “సజమే.\nమా సంగతి నీకెలా తెలిసింది?” అని\nవిస్తుపోతూ అడిగారు.\n\n“ఎలా తెలి సేదేమిటి? మీ పుట్టు\nపూర్వోత్తరాలన్నీ మాకు తెలుసు. మిమ్మల్ని\nవెతికి పట్టచానికే మేము మీ తండ్రిగారి\nఆశీర్వాదం పొంది బయలుదేరాం. మీ\nపేరు...” అని అడిగాడు ఉదయనుడు.\n\n“సుహా సిని... మా పూర్వోత్తరాలన్నీ\nతెలుసు నన్నారు గా? అట్టువంటప్పుడు\nతక్కిన రెండు పేర్లు మీరే చెప్పుకోగల\nరనుకుంటాను” అన్నది ఆ కన్య.\n\n“చెప్పుకోలేకేం? ఇంత సులభంగా, యింత త్వరలో మిమ్మల్ని కలుసుకో గలుగుతామని మేము కలలో కూడా అనుకోలేదు. ఈ శుభవార్త నా సోదరలకు కూడా తెలిస్తే ఎంత బాగుండునో” అని తన సోదరలు మానవ స్వరూపంతో లేనం దుకు విచారం కనబరిచాడు.\n\nఇది చూచి సుహాసిని “విచారించకు” అంటూ కొలనులోకి దిగి మరికొద్దిసేపటి కల్లా కోతిరూపంతో వున్న నిశీధుడితోనూ, శిలాప్రతిమరూపంతో వున్న సంధ్యతోనూ బైటికి వచ్చింది. తర్వాత ఉదయసుడిని వెంటబెట్టుకుని ఆ తేటలో మామిడిచెట్టు\n\nదగ్గిరికి తీసుకువెళ్లింది. ఆ చెట్టుకి ప్రక్కనే కొన్ని కుక్కగొడుగులు మొలిచివునై. వాటిలో కొన్ని టిని తీసుకోమస్నది. ఉదయ నుడు అలాగే చేశాడు. తర్వాత మరికొంత దూరం తీసుకుపోయింది. అక్కడ ఒక రాకసవిగ్రహం వున్నది. ఆ విగ్రహం నోటి లోంచి నీరు ప్రవహిస్తోంది. ఆ నీరు కొంత తీసుకోమస్నది. అలాగే ఒక ఆకుతో దొన్నెచేసి యివ్వగా, ఉదయనుడు దాంట్లో ఆ నీరు నింపుకొన్నాడు. వీటితో సహా వాళ్లు తిరిగి కొలనువద్దకు చేరుకున్నారు. అప్పుడు సుహాసిని ఆ కుక్కగొడుగులని కోతికి పెట్ట మన్నది. అలాగే చేసేసరికి కోతిరూపం పోయి, నిశీధుడికి తిరిగి మామూలురూపం వచ్చింది. తర్వాత దొన్నెతో తెచ్చిన నీరు శిలాప్రతిమకు రాచేసరికి సంధ్యకు మామూలురూపం వచ్చేసింది.\n\nఅప్పుడు ఉదయనుడు ఆ కన్యలను తన సోదరులకు చూప్తతూ, “చూచారా, చిత్రం! మనం ఎవరికోసం వెదుకు తున్నామో ఆ రాజకుమార్తెలే వీరు. కనుక మనం వచ్చిన పని అయినట్టే. ఇక వీరిని తీసుకుని మనం ఈ మాయాభవనంనుంచి బైటపడే మార్గం చూడాలి” అన్నాడు.\n\nఅందుకు సుహాసిని “అది అంత తేలి కైన పని గాదు. మమ్మల్ని రక్తించటం మాట అలాపుంచి ముందు మీ ప్రాణాలు కాపాడుకోవటానికి యిక్కడినుంచి బైట పడగలిగితే......” అని యింకా ఏమో చెప్పబోతుండగా ఒక పెద్ద సుడిగాలి ప్రారంభమైంది. అప్పుడు సుహాసిని “అడుగో, వాడు వస్తున్నాడు. ఈ సుడిగాలి దానికే గుర్తు. ఇక మేము తిరిగి కొలను లోకి పోతాం. మరి మీ గతి ఏమిటి? క్రిందటిసారిలాగా హంసలుగా మార్చినా వాడు మిమ్మల్ని పట్టివేయగలడు. మరి\n\nఎలా తప్పించుకుంటారో జాగ్రత్త” అని చెబుతూ సుహాసిని తన చెల్లెళ్లతో సహా కొలనులోకి పోయింది.\n\nవెంటనే ఉదయనుడు తనవద్ద వున్న తెల్ల భస్మం తన పైనా సోదరుల పైనా చల్లాడు. వెంటనే వాళ్లు మాయమై పోయారు. మరికొద్ది సేపటికల్లా సుడిగాలి తగ్గిపోయింది. ఆ వెంటనే ఒక బ్రహ్మాండ మైన గద్ద కొలనుఒడ్డున వచ్చి వాలింది. కాని చిత్రం! ఒడ్డున వాలుతూనే దానికి గద్దరూ పం పోయి ఒక భయంకరమైన రాకసాకారంతో నిలబడింది.\n\nఆ రాకుసుడు అలా నిలబడగానే కొలనులో వున్న హంసలన్నీ రెక్కలు రెప్పి కొట్టుకొంటూ వచ్చి బారులు తీర్చి ఒడ్డు దగ్గరగా నేటిలో నిలిచినై. రాకుసుడు ఒక్క కీణంసేపు వాటివంక పరీక్షగా చూచి ఆ వెంటనే తిరిగి గద్దరూపంలో రివ్వన ఆకాశమార్గాన వెళ్లిపోయాడు.\n\nఇదంతా జరిగేటప్పటికి బాగా చీకటి పడింది. ఉదయనుడు తన భస్మం సహాయంవల్ల తనకూ సోదరులకూ మామూలు స్వరూపాలు తెప్పించుకున్నాడు. అప్పటికి మూడు రోజులైంది వాళ్లు ఉండితిని. అందు వల్ల ముందుగా తమడగ్గిర వున్న తువ్వాలు\n\nసహాయంతో పళ్లు ఫలాలు సృష్టించుకుని పాట్టలు నింపుకొన్నారు. తర్వాత కవల కన్యలు తిరిగి బైటికి వస్తారేమోనని కొంత సేపు ఎదురుచూచారు. కాని ఎంత సేపటికి వాళ్లు రాకపోయేసరికి, యిక ఆ రాత్రికి ఎలాగో అక్కడే గడపవలసి వుంటుందని నిశ్చయించుకున్నారు. మామూలు రూపంతో వుండటం కేమం కాదని వాళ్లు భస్మం మహిమవల్ల తిరిగి అదృశ్యరూపం పాంచి అక్కడే వుండిపోయారు.\n\nతెల్లవారింది. కొలనులోంచి కవల కన్యలు బైటికి రావటమూ, మన కవల సోదరులు తిరిగి మామూలు స్వరూపం పాందటమూ ఒక్కసారిగా జరిగింది.\n\nఅప్పుడు ఉదయనుడు సుహాసినిని అడిగాడు: “అయితే ఈ రాకుసుడు తిరిగి ఎక్కడికి వెళ్లాడు? మళ్లీ ఎప్పుడు పస్తాడు?” అని.\n\n“ఎక్కడి కేమున్నది. వేటకి వెళ్లివుంటాడు. వేట అంటే జంతువుల వేటకాదు. ‘కవలల వేట’” అని బదులు చెప్పింది సుహాసిని.\n\n“కవలల వేట ఏమిటి?” అని మళ్లీ ప్రశ్నించాడు ఉదయనుడు.\n\n“అదొక చిత్రమైన రహస్యం. ఈ రాకీసుడు ఒక దేవిని ఆరాధిస్తున్నాడు. ఆ దేవియొక్క మహిమపల్లనే ఈ మాయా భటనం రీర్మించగలిగాడు. అందుకుగాను వాడు దేవికి యాభైమంది కవలల్ని బలి యివ్వాలి. ఈ బలి పూర్తి అయిందంటే దేవి వాడికి అన్ని మహిమలూ ప్రసాదించటమేగాక మరణం అనేది లేకుండా కూడా వరం యిస్తుంది. ఇప్పటికి నలభై ఏడగురు కవలలు మాత్రమే వాడికి చిక్కారు. ‘తక్కినవారు ఎప్పుడు చిక్కుతారా ఎప్పుడు బలి అర్పించి దేవియొక్క వరం పొందుతానా’ అని వాడు ఒక్క కేణం కూడా స్త్రీమితంలేక యిలా నిత్యమూ గద్ద రూపంలో ప్రపంచం అంతా చుట్టి వస్తుం టాడు” అని రాకీసుడిని గురించిన గుట్టు కాస్తా వెల్లడించింది సుహాసిని.\n\nఇదంతా మన కవల సోదరులు ఎంతో శ్రద్ధగా చెవులు రిక్కించి విన్నారు. అంతా విని, “ఇహా! ఎంత అదృష్టవంతులం? మేము ముగ్గురం వాడికి చిక్కివున్నటయితే ఈ రోజుతో వాడి వేటా పూర్తి అయేది. బలీ సంపూర్ణమయేది నుమా!” అన్నాడు ఉదయనుడు.\n\n“అదెలాగ? మీరూ కవలలేనా?” అని ఆశ్చర్యంతో ఆడిగారు కవలకన్యలు.\n\n“అపును. వాడికి కావలసిన మనుమ్యాలమూ, మిమ్మల్ని రకీంచవలసినవాళ్లమూ మేమే అయామే అని విచారిస్తున్నాను” అన్నాడు ఉదయనుడు.\n\n“అలాగైతే మీరు మరీ జాగ్రత్తగా మనలుకోవలిసివుంటుంది” అని హెచ్చరించింది సుహాసిని.\n\n“అపును. అసలు రహస్యం ఇప్పుడు తెలిసింది కనుక యికముందు ఉండవల సిన జాగ్రత్తలోనే వుంటాం. కాని ఎలాగైనా యిక్కడినుంచి బైటపడే మార్గం ఆలోచిం\n\nచాలి కదా? ఈ చోటు అంతా మాయా జాలంతో సిండిపున్నట్టు తెలుస్తానేవుంది. అందుపల్ల యిక్కడినుంచి బైటపడటంలో మనం ఎదుర్కోవలసిన కష్టాలు ఏముం టయ్యో తెలియజేస్తే వాటికి తగిన ఉపాయం ఆలోచిస్తాము” అన్నాడు ఉదయసుడు.\n\nఅందుకు సుహాసిని—“అన్నింటికన్నా ముఖ్యమైన విషయం ఒక్కటే వున్నది. అది విమిటి అంటే మీరు ఆ రాకసుడి కంటబడకుండా వాడి భూగృహంలో ప్రవేశించగలిగితే సరి” అన్నది.—\n\nఇది విన్న ఉదయసుడు “ఒస్, ఇదొక ఘనకార్యమా. మాదగ్గరవున్న భస్మాలవల్ల మేము ఎలా అదృశ్యరూపం పాంద గలుగుతున్నదీ మీరే చూస్తున్నారుకదా?” అని ప్రశ్నించాడు.\n\nఅందుకు సుహాసిని—“మహా గొప్ప ఉపాయం కనిపెట్టావే ! ఇంకా సయం\n\nముందుగా చెప్పావు కనుక తెలుసుకోగలి గాను. నీ భస్మాలూ అంజనాలూ వాడి భూగృహంలో పని చెయ్యావు. వాటి మహిమ ఆల్లా యిక్కడ ఉన్నంతపరకే కనుక వాటి ఆశపెట్టుకోబోకు” అన్నది.\n\nఎప్పడైతే ఈవిషయం విన్నారో అప్పుడు మన కవలలకు అదివరకున్న ధైర్యం కాస్తా జారిపోయి తెల్లమొగం వేశారు. వాళ్ల విచారం కనిపెట్టిన సుహాసిని, ‘అలా అధైర్యపడతారేం, బుద్ధిబలం ఉపయోగించి విదైనా ఉపాయం ఆలోచించాలి?” అన్నది.\n\n“ఆలోచించేందుకైనా వ్యవధి ఉండాలి కదా!” అన్నాడు ఉదయసుడు.\n\nఅందుకు సుహాసిని—“నిజమే నిదానంగానే ఆలోచించాలి” అన్నది.\n\n[ కవల సోదరులు ఉపాయం ఏదైనా ఆలోచించగలిగారా? రాకసుడి చేకుల్లో పడకుండా వాళ్లు తప్పించుకోకలిగారా? ఈ మొదలైన మరికొన్ని చిత్రాలు వచ్చేనెల. ]"
        },
        {
            "title": "అపూర్వ త్యాగం",
            "page_start": 25,
            "author": "టి. విశాలాక్షి",
            "pdf_page": 30,
            "content": "అనంతపురం జిల్లాలో 'బుక్కరాయ\nసముద్ర'మనే ఒక గ్రామమున్నది.\nఆ పూరిలో గొప్ప చెకవు ఒకటున్నది.\n\nఒకయేడు వర్షకాలం ఆ ప్రాంతంలో\nఅతిషృష్టిగా వాసలు కురిశాయి. ఎడతెరపి\nలేకుండా అహౌరాత్రాలు అలా కురిసే\nవర్షానికి జనమంతా హడిలిపోయి,\n\"ప్రళయకాలం ఇప్పుడే వచ్చేసిందా !\"\nఆని అనుకొని ప్రాణాలు పిడికిట్లో పెట్టు\nకునివున్నారు.\n\nఆ వర్షానికి గ్రామంలోని చెరువు నిండి\nపోయి, గట్టుకి ఎగదాసింది. ఈ పరిస్థితి\nచూచి గ్రామస్థులు \"అయ్యో దేముడా\nఇంకేమున్నది ! ఇంతవరకు వచ్చినతర్వాత\nగండి వేయకుండా గట్టు నిలిచివుంటుందా!\nఆ కాస్తపనీ జరిగిందో, ఈగ్రామమే కాదు,\nచుట్టుపక్కల ఎన్నో పల్లెలు గోవిందా\nఆని మునిగిపోవక తప్పదు. అలా మునిగి\n\nపోవటమే తటస్థించినపకీమందు హరిహరి!\nఎంత పశు నష్టం! ఎంత జనసప్షం! ఎన్ని\nజీవాలు మట్టి కలిసిపోతై! ఎన్ని కుటుం\nబాలు కూలిపోతవి? దేముడు ఎందుకిలా\nభీకర స్వరూపం తాల్చాడో? ఆకారణంగా\nమరణించటానికి ఇంతమందీ చేసుకున్న\nపాపం యేమిటో?” అని పరిపరివిధాల\nయోచనలు చేయసాగారు.\n\nజనమంతా ఈవిధంగా హాహాకారాలెత్తి\nపోలూవున్న సమయంలో ఒకనికి మైకము\nకమ్మి, ఆ మైకంలో ఆకాశవాణి “ఓయి\nఆబ్బాయి! మీ గ్రామంలో పుండే ముస\nలమ్మ అనే ఆమెను బలి యిచ్చినట్టయితే\nఈ వర్షాలు వెంటనే ఆగిపోతాయి: ఆపద\nతొలగిపోతుంది” అని పలికినట్టయిందట:\n\nకర్ణకలోపర్మెన ఈ మాట విన్నవాళ్లం\nదరకూ వళ్లు జల్లుమన్నది. ఏమీ అంటే\nముసలమ్మ అనగా వృద్ధురాలు కాదు.\n\nపడుచుదే. ఆమె పేరుమాత్రమే ముసలమ్మ.\nఈ ముసలమ్మ మంచి ఇల్లాలు. రూపసి.\nఅత్తమా మలపట్ల వినయవతి, భర్తపట్ల\nఅనుకూలవతి. పైగా ఉదార బుద్ధిగల\nవివేకవతి. ముసలమ్మ అంటే ఊళ్లో\nఅందరకూ ప్రాణమే. అంతగా అందరకూ\nఇఘురలైతలలో నాలుకగా మసలుకొంటూ\nవున్న ముసలమ్మ బలి కాపటమా ? ఎవరు\nభరించగలరు ఇటువంటి మాట ?\n\nఐతే—ఊళ్లో అందరూ కంగారుపడి\nతలకొకవిధంగా అనుకొంటున్నారు కాని,\nఈ మాట చెవినిపడినప్పుడు ముసలమ్మ\nమాత్రం యేమీ కలతచెందలేదు.\n\n“ఈ వార్త యేమిటి, పిడుగులాగాపచ్చి\nపడిందే!” అని గ్రామస్థులు పెద్దమర్రికింద\nకూడి విచారిస్తూ వుండగా, ముసలమ్మ\nఅక్కడికి వచ్చి, ‘అయ్యా ఎందుక లా\nవిచారిస్తారు ? పుట్టిన ప్రతి జీవుడూ గిట్టక\nతప్పదుకదా ! ఈ పరమసత్యాన్ని రోజూ\nమన కళ్లతో మనం చూస్తూనే ఉన్నామే !\nఆటువంటప్పుడు చావంటే ఎందుకు\nభయం ? బ్రహ్మ రాసిన ఆయుస్సు చెల్లి\nపొగానే మహారణ్యంలో దాక్కున్నప్పటికి\nపాశం వేసి లాక్కుపోతాడు యమధర్మ\nరాజు. కనుక, పరమేశ్వరుని అజ్ఞ యొప్పు\nడవుతుందా అని నిరీక్షిస్తూ, ఆటువంటి\nతరుణం రాగానే ‘ఇదిగో మహానుభావా ! నీ\nపాదాలచెంతకు వచ్చేస్తున్నా’ అని చెప్పి\nసంతోషంగా వెళ్ళిపోవటానికి నిద్ధపడి\nవుండాలి. అంతే కాని, ఒక్కలిప్తకూడా\nఇక్కడ నిలవటానికి మనయిష్టమా ?—\nఇంతకూ ఈ భూలోకమనేది మరొక\nఉత్తమలో కానికి మనల్ని చేర్చే ఒక నావ\nవంటిది. కాబట్టి, మనం ఇక్కడ ఉండ\nవలసినన్నాళ్లూ మంచిగా, చేతనైనంత\nవరకూ పరోపకారంచేస్తూ కాలంగడవి,\n‘పిలుపు’ రాగానే వెళ్లిపోవాలి. అదీగాక,\n\nఎంతకాలం బ్రతికి వుంటే తృప్తి తీరు\nతుంది? దీనికొక హద్దున్నదా? అందుకనే\n' కాకిగా కలకాలం బతెకేకంటే హంపగా\nఅరునెలలు బతికి తే చాలు.' సంచారు\nపెద్దలు: ఇప్పుడు అకాశవాళి నన్ను రష్ఠం\nటున్న దంటే నేను తరించగల గొప్ప\nతరుణం వచ్చిందని సంతోషిస్తున్నాను.\nఇంతమంది జనుల కేమంకోసం బలి కావ\nటంకంటే భాగ్యం మరొకటి వుంటుందా?\nఈ అవకాశం నా పుణ్యంకొద్దీ కలిగింది\nకాని, సామాన్యులకు లభిస్తుందా? ఇటు\nవంటి మరణం కావాలంటే దొరికేదా?\nకనుక ఈవిషయంలో ఎవ్వరూ విచారింప\nకూడదు” అంటూ చెప్పింది.\n\nనిబ్బరంగా, నిర్భయంగా, నిర్విచారంగా\nఆ ముసలమ్మ చెప్పిన మాటలు విని\nవిన్నలూ పెద్దలూ నిర్ఘాంతపోయారు!\n\nఈ వార్త క్రమంగా ప్రాకిపోయి ఆమె\nఅత్తమామలకు తెలియగానే వారు “తల్లి!\nనీవు కేవలమూ భూదేవతవు కాని\nసామాన్యురాలివి కాదు. నీవు లేకుండా\nనిమిషంకూడా మేం బతకలేము. కనుక,\nనీవు పోపద్దు మా అమ్మా!” అంటూ,\nముసలమ్మను కౌగిలించుకుని యేడువ\n\nసాగారు. ఆమె భర్త అనేకవిధాల బతిమ\nలాడి, కంటికి మింటికి వీకధారగా యేడ్చి\nపోయాడు.\n\nఎవరేమి చెప్పినా, ముసలమ్మ మనసు\nమారలేదు. బంధువులు బ్రతిమాలినా,\nభర్త పలువిధాల విలపించినా ఆమె నిశ్చ\nయాన్ని మరల్చుకోలేదు. “నా ఒక్క\nజీవుడు పోతే పోనీ, లోకానికి ఉపకారం\nచేయాలి. ఇంతమంది లోకుల ప్రాణాలను\nకొడుపబెట్టి నేను బ్రతకటంలో సౌఖ్యమే\nమున్నది? లోకోపకారంకోసం బలి ఐన\nఇల్లాళ్ళను గురించి పురాణాలు విన్నాము,\nచరిత్రలు చదివాము. నాకూ వారివలెనే\n\nపరులకోసం ప్రాణాలు అంకితం చేయవలె\nసని కుటూహలంగాపున్నది. ఇలా అంకితం\nచేయటమే నాకు జీవితా సందం” అని\nఆమె తన నిశ్చయాన్ని వెల్లడించింది.\n\nఈ నిశ్చయంతో ముసలమ్మ చక్కా\nతల దువ్వుకుని, మొగంనిండుగా పసుపు\nరాచుకుని, పెద్ద కుంకు మ బొట్టుపెట్టు\nకుని, పసుపుచీర కట్టుకొని బాజాభజం\nత్రిలతో బయల్దేరి చెరువుపద్దకు వచ్చింది.\n\nఇస్రుకవేస్తే రాల కుండా మాయేశారు\nజనం. అకు ఆల్లాడినా వినపడటంలేదన్న\nమాట. అంతటి నిశ్చద్దం ఆపరించింది. ఆ\nచెరుపుదగిర అందరి దృష్టీ ఇప్పుడు మంద\nహాసంతో నిలబడివున్న ఆ ముసలమ్మపైనే\nవున్నది !! అపూర్వమైన ఈ చిత్ర మేమిటా\nఅని ఆశ్చర్యంతో చూస్తూపున్నారు.\n\nఅంతట ముసలమ్మ, మనసులో ఎట్టి\nజంకుగొంకులూ లేక కలకల్లాడుతూపున్న\nముఖంతో నీటివొడ్డున మహాలక్ష్మి లాగా\n\nనిల్చుంది. అత్తమామలకు భక్తితో సమస్య\nరించింది. పెద్దలందరకూ దణ్ణం పెట్టింది.\nమగనికి తుదిసారి ప్రణమిల్లి 'సెలవు తీసు\nకొంటున్నా' నన్నది. అత్తారింటికి వెళ్ళే\nఆడుపడుచులాగ అందరినీ అనుజ్ఞకోరింది.\nవాసవేమునికి మొక్కింది. కన్నులు మూసి\nకొన్నది. అగ్నిప్రవేశం చేయబోయే సీతమ్మ\nవారిలాగా, కారుచిచ్చులో ఉరికే చంద్ర\nమతిలాగా గభాలుస చెరువులోకి దుమికి,\nమాయమైంది !!!\n\nఆకాశవాటి చెప్పినట్టుగా, ముసలమ్మ\nప్రాణత్యాగంవల్ల ఆయేడు వర్షాలు నిలిచి\nపొయినాయట. ఇప్పటికీ ఆ వూరి చెరువు\nకట్టకు 'ముసలమ్మ చెరువు కట్ట' అని\nపేరుంది. బుక్కరాయసముద్ర ప్రాంతం\nలోనివారంతా నేటికిన్నీ ఆ ముసలమ్మను\nఒక అమ్మవారిలాగా కొలిచి, అరాధించి,\nవీటా పాంగళ్ళూ, పిండివంటలూ చేసి\nఆమెకు నైవేద్యం పెడతారు."
        },
        {
            "title": "ఇంటి గుట్టు",
            "page_start": 29,
            "author": "కె. చిట్టి",
            "pdf_page": 34,
            "content": "క్రిపిలేశ్వర పురంలో అక్కిరాజుగారు ఒక\nసంపన్నగృహస్తు. ఆయన భార్య అక్కమ్మ.\nవారికి సిరీ, సంపదా లోటులేదు. అదృష్టం\nకొద్దీ పుట్టిన ఐదుగురు కొమాళ్ళూ పెరిగి\nపెద్దవాళ్ళయారు. వాళ్ళకు లకేణంగా\nపెళ్లిళ్ళుకూడా జరిగినై. హాయిగా కాపరాలు\nచేస్తూవున్నారు.\n\nఅక్కమ్మగారి కోడళ్ళల్లో మొదటి సలు\nగురి పుట్టించివారూ సామాన్య కుటుంబీ\nకులే. కడసారివాడి భార్య సావిత్రి మట్టుకు\nజిల్లా జడ్జిగారి అమ్మాయి కావటంచేత ఆ\nపిల్లను అత్తగారూ, తోడికోడళ్ళూ, ఇరుగు\nపారుగులూ అందరూ అపురూపంగా\nచూస్తూవచ్చారు.\n\n‘అక్కమ్మగారి చిన్నకోడలు అందాల\nబరిణట. పైగా జడ్జిగారి కూతురుట!’\nఅంటూ అమ్మలక్కలు నలుగురూ చెప్పు\nకొనేసరికి, ఈ పర్తమాసం ఆనోటా ఆనోటా\n\nపాకిపోయి విళ్లక్కు పేటలో వుండే వనజా\nకేమ్మగారికి అందుకుంది. వనజాకేమ్మగా\nరంటే అమ్మో, సామాన్యరాలా? ఆమె\nఒక కోటీశ్వరుని కూతురూ, జమీందారు\nగారి భార్య ఆయివున్నదాయె!\n\nఅవిడకు సావిత్రిని చూచివదామని\nసరదాపుట్టి, ఒకనాడు అక్కమ్మగారింటికి\nబయల్దెరింది. ఎప్పుడూ ఎక్కడకూ వెళ్ళని\nవనజాకేమ్మ తమ గృహానికి వచ్చిందంటే,\nఎంతగొప్ప!\n\nఅందువల్ల అక్కమ్మగారు నిజంగా\nగర్వపడింది. గొప్పవాళ్లకుచేసే మర్యాద\nలన్నీ లోపంలేకుండా వనజాకేమ్మకు\nఅక్కమ్మగారు చేసింది.\n\nఅన్నీ అయినై. ఇక తాంబూలం ఇయ్య\nవలసిన ఘట్టం వచ్చింది. వనజాకేమ్మ\nపంటి శ్రీమంతురాలికి బంగారపు పళ్లెంలో\nగాకుంటే మానె, వెండిపళ్లెం లోనైనా\n\n“సగిషీలకేమిటి అక్కా!—వాడు పెట్టిన\nమెరుగు అసలీ ఇండియా మొత్తంమిద\nమరెవ్వడైనా పెట్టగలడా అని అడుగుతా”\nఅని సవాలుచేస్తూ మాటాడింది, మూడో\nఆమె.\n\n“ఏమో నమ్మా!—మన వెండిపళ్లెం,\nదానికదేసాటి! ఆ మోస్తరు గా తయారు\nచేయించుకోవాలని చెప్పి ముచ్చట పడి\nఎంద రెందరు చూచిపొవటంలేదు?\nఒక్కళ్లవల్లనైనా అయిందీ?” అని తెగ\nవర్ణించింది, నాలుగో కోడలు.\n\n“ఆ ఒక్క రత్నమూ వేయబట్టి రెండు\nవేల ఐదువందలూ దాటిపోయింది. ఆహా,\nపళ్ళెమం టే పళ్ళెమా...” అంటూ\nఅక్కమ్మగారు మళ్ళీ ఒకసారి ఆశ్చర్యం\nతెలుపుతూ అందుకుంది.\n\nఇలా అక్కమ్మగారూ, కోడళ్లూ అతిగా\nఆ వెండిపళ్లాన్ని గురించి వర్ణించటంలో\nఒక అరగంటసేపైంది. చుట్టపుచూపుగా\nవచ్చిన ఆ వసాక మ్మ ఎంతసేపని\nకూర్చుంటుంది? పీటమీదనించి లేచి\nఒక్కసారి ఆవులించింది. ఇది చూచి\nఅక్కమ్మగారు ఆమెవద్దకువచ్చి “అయ్యో,\nచాలాసేపైందమ్మా, మిమ్మల్ని కూర్చో\n\nఇవ్వకపొతే ఏమంత బాగుంటుంది\nగనుక? అందుకని అక్కమ్మగారు ఆలో\nచనలో పడింది.\n\nఉన్నట్టే వుండి, జేపురించిన ముఖంతో\nఅవిడ కండెమెత్తి “ఏమైందరా వెండి\nపళ్లెం! పోయినట్టే?” అని హుంకరించింది.\n\n“ఎంచక్కటి బంగారు పువ్వులుకూడా\nఉండేవి, చుట్టూతా!” అని విస్తుపోయింది\nపెద్దకోడలు.\n\n“పువ్వులమాటకేం, ఆ నగిషీ? కాష్మీర్\nపళ్ళేల నమూనా కన్నుల కు కట్టేటట్టు\nదింపేశాడుకదూ, పని వాడు!” అంటూ\nఆశ్చర్యం తెలిపింది రెండోకోడలు.\n\nపెట్టేశాను మతి మా లిసదాన్ని...” అని తనుచేసిన ఆలస్యాన్ని కమ్ముకోబోయింది.\n\n“దానికేవిటి, పిన్నిగారూ! మరి నేను వెళ్ళొస్తా” అన్నది వనజాకేమ్మ.\n\n“అయ్యో! తాంబూలం పుచ్చుకో కుండా వెళతారా? కుర్రకుంకలు వెండి పళ్లెం ఎక్కడెట్టేశారో! రవ్వలు పాదిగిన పళ్లెమండీ. రెండువేలైదువందలైంది...” అంటూవుండగా “ఆఁ, మనలో మనకి వెండిపళ్లా లెందుకు పిన్నిగారూ? ఈ లాంఛనాలన్నీ దేనికి? చేతికి అందిద్దురూ తీరిపోతుంది” అన్నది వనజాకేమ్మ.\n\n“మంచిమాటే చెప్పారు. ఇవాళ యిది ఐంది, రేపు మరొకటవుతుంది. ఇంతకూ అసలు ఏమైందో తేల్చుకోవద్దూ” అన్నది అక్కమ్మగారు అవొకలాగ మొహంపెట్టి.\n\n“ఎక్కడికి పోదు పిన్నిగారు మీకంగారు గాని, మీదేం తక్కువసామానా? ఎందులో కలిసిపోయిందో! ఎత్తుకుపోపటానికి పై వాళ్లు ఎవళ్ళొస్తారు చెప్పండీ, పులిలాగ మీరు మసులుతూవుంటే” అన్నది వనజా కేమ్మ ధైర్యం చెబుతూ.\n\n“అమాటా నిజమేలెండి. ఐనా, మా దాసీది పుందా, యిక్కడికి పదేళ్ళాయే,\n\nఎన్నడూ చీపురు ముల్లుకూడా పట్టుకు పోయి యెరగదు” అన్నది అక్కమ్మగారు.\n\n“మరేం కంగారుపడకండి పిన్నిగారూ, స్తిమితంమీద అదే దొరు కు తుంది. ఈ మాటు నేను మళ్ళీ వచ్చేటప్పటికి, వెండి పళ్లెమేవిటి, మన సావిత్రి నాన్నగారు బంగారప్పళ్లెమే చేయిస్తారు. అందాకా ఆ ప్లాస్టిక్ పళ్లెంలో పెట్టి యిద్దురూ, సరి పోతుంది. నేనేం పైదాన్నా, ఏమన్నా అను కునేందుకు” అన్నది వనజాకేమ్మ.\n\nఅమె చెప్పిన మాటతో తృప్తిపడి అక్కమ్మగారు తాంబూలం ప్లాస్టిక్ పళ్లెంలో తెచ్చి పెట్టింది. నలుగురూ కాస్సేపు\n\nకూర్చుని పిచ్చాపాటి మాటాడుకున్నారు.\nవనజాకేమ్మ లేచి వెడుతూ 'మళ్లీ అదివారం\nమీరు తప్పకుండా మాయింటికి రావాలి\nసుమండి!' అని మరీమరీ చెప్పిపోయింది.\n\nమళ్లీ వారంనాడు పనజాకేమ్మగారింటికి\nఅక్కడమ్మగారు వెళ్దడామనుకుంది గాని\nవీలులేక తనకు బదులు పెద్దకోడలిని పం\nపించింది. పెద్దకోడలు సీత గుమ్మంలో\nఅడుగు పెట్టడంతోనే వనజాకేమ్మ \" ఔనే,\nసీతా! మీ వెండిపళ్లెం అగపడిందా,\nలేదా!\" అని అత్రంతో అడిగింది.\n\n“అ—ఇంకో నెలరోజులకల్లా అదే కనబడుతుంది” అంటూ పకపక నవ్వింది. వనజాకేమ్మకు యిదేమీ అర్ధంగాక మళ్ళీ మళ్ళీ అడిగింది. అందుకు సీత “అసలు మాకు వెండిపళ్లెం వుంటేగాదుటండి, పోవటానికీ?” అంటూ బదులు చెప్పింది.\n\n“ఓయి మీయిల్లు బంగారంగానూ!\nఏమీ లేనిదానికే అంత హంగామాచేసిందే\n\nమీ అత్తగారూ?” అని ఆశ్చర్యపోయింది\nవనజాకేమ్మ.\n\n“ఔను. అలాగే చేస్తూ వుంటుంది\nహంగామా. లేకపోతే, మీలాటివాళ్ళు వచ్చి\nనప్పుడు మా మర్యాద ఏంనిలబడుతుంది?\nఇంకెందుకులెండి, కళ్లు మూసు కుంటే\nఒక్క నెల్లాళ్ళల్లో మా సావిత్రి నాస్నగారు\nవెండిపళ్లెం పంపిస్తున్నామని ఉత్తరం\nరాశారు. మా యింటిల్లిపాతీ యింక మాయ\nనాటకం అడపలసిన బాధ తప్పిపోతుంది”\nఅంటూ ఇంటిగుట్టు బయటపెట్టింది, సీత.\n\n“ఎంతలేసి చిత్రమైన మనుషులున్నా\nరమ్మా లోకంలో! మీ యింటికి నేను\nరావటం పారపాటే అయింది,” అంటూ\nముక్కుమీద వేలేసుకుంది, వనజాకేమ్మ.\n\n“అలా అనుకోకండి వదిన గారూ!\nమీరు రాబట్టే మీ నోటి వాక్యాస, యింత\nచప్పున మాకు వెండిపళ్లెం అమరటానికి\nవీలైంది” అని బదులు చెప్పింది సీత."
        },
        {
            "title": "రాజ్య ప్రాప్తి",
            "page_start": 33,
            "author": "ముద్దా సోమప్పశాస్త్రి",
            "pdf_page": 38,
            "content": "తాజ్యపాట్\n\nగోదావరి మండలంలో ద్రాక్షరామ ఆనే క్షేత్రం ఉన్నది. పూర్వకాలమందు ఆక్షర వేములవాడ భీమకవి అనిచెప్పి ఒక గొప్ప కవీశ్వరుడు ఉండేవాడు. ద్రాక్షరామలో వెలిసిన భీమేశ్వరస్వామి అనుగ్రహంవల్ల జన్మించటంచేత, స్వామి పేరే అకవికి వచ్చేసిందని చెప్పుకొంటారు.\n\nభీమకవి వర్ణప్రసాది. అందుకని స్వామి అతనికి అద్భుతశక్తులు యిచ్చాడనీ, ఆ మహిమలవల్ల అతడు శక్తువులను గెలిచి, గొప్పవాడయాడనీకూడా వదంతి ఉన్నది. భీమకవికి గల మహిమలలోకెల్లి, ముఖ్యమయింది చెప్పనలవికాని వాక్యుద్ధి. అనగా, అతని నోటివెంబడి వీమాటవస్తే అది జరిగితీరవలిసిందే నన్నమాట.\n\nఇలాగా తన ప్రతిభా, పాండిత్యమూ ప్రకటించుకొంటూపోయి, భీమకవి అనేక మంది ప్రభువులను దర్శించి, వారిని\n\nమెప్పించి ఎన్నో బహుమతులుపాందుతూ ఉండేవాడు. ఆయన అలా పర్యటనం చేసుకొంటూ పోయిపోయి, ఒకప్పుడు సజ్జనగరాన్ని పాలించేటటువంటి కళింగ గంగు అనే రాజును దర్శించబోయాడు.\n\n‘ఫలానా వేములవాడ భీమకవి వీలిన వారి దర్శనార్థం వచ్చివున్నాడు, వీమిటి అనుజ్ఞ?’ అని వర్తమాసం పంపించాడు.\n\nమరి కొద్దిసేపటికి నౌకర్లువచ్చి, “రాజా వారికి ఇప్పుడు పనిసందడి ఎక్కువగా ఉన్నది. కనుక, దర్శన మివ్వటానికి వీలులేదు” అని బదులు తెచ్చారు.\n\nఈ జవాబు వినగానే భీమకవి చర్రు మన్నాడు. అసలే ఆయన తిక్కవాడు, ముంగోపిన్ని. అటువంటప్పుడు ఈ మోన్తరుగా బదులుచెబితే ఆయనకు ఎంతకోపం వస్తుందో చెప్పేదేమిటి?—“ఈ రాజెంత, ఈతని బ్రతుకెంత? నావంటివాడు వస్తే\n\nముద్దా సోమప్పకాస్తా, పరశువాకం\n\nదర్శన మివ్వటానికే తీరిక లేకపోయిందా?\nఎందుకులే, పాపం! ఈ సందడి అంతా\nకొద్దికాలంలోనే తగ్గిపోతుందని చెప్పు”\nఅని అంటూ శపించి వెళ్లిపోయాడు.\n\nభిమకవి వెళ్లిపోయిన మరికొద్దికాలానికే\nకళింగు గంగు రాజ్యం అరాచకం\nకాజొచ్చింది. అతని మంత్రులు కుట్రలు\nపన్నారు, ఉద్యోగస్థులు లంచాలు మరిగారు,\nసేనాధిపతులందరూ ద్రోహంతిచారు.\nఇన్నింటికీ తోడు అతని అజాగ్రత ఎక్కు\nవైంది. స్థితి ఇలావుంటే శత్రురాజుకు ఎంత\nలోకువ? ఇతని గుట్టుమట్టులన్నీ తెలుసు\nకొనివున్న శత్రురాజు అదునుచూచి దండెత్తి\n\nకళింగగంగును అతి సులువుగా ఓడించి,\nరాజ్యం అక్రమించేసుకున్నాడు.\n\nఇంకిప్పుడు గంగు చేయగల దేమున్నది?\nతస భార్యా బిడ్డలను అత్తవారింట దిగబెట్టి,\n‘బ్రతికిపుంటే బలసాకు...’ అన్నట్టుగా,\nతల దాచుకోపడానికి ఎక్కడికో పాటి\nపోయాడు. ఈమట్టున కంటబడితే శత్రు\nరాజు తసను వెతికించి పట్టుకోవచ్చుననే\nభయంతో వేషంకూడా మార్చి, మారుపేరు\nపెట్టుకుని, అజ్ఞాతంగా మసలజొచ్చాడు.\n\nఅతడు అనుకున్నట్టుగానే శత్రురాజు\nచారులనుపంపి కళింగగంగుకోసం వెతికిం\nచాడు. ఎన్నాళ్లకూ జాడా జబాబూ తెలి\nయకపోయేసరికి, “ఇంకా యేమిటి, ఈ\nపాటికి వాడు ఎక్కడో చచ్చేపుంటాడు,\nఇక మనకు ఫరవాలేదులే” అని తలచి,\nగుండెమీద చెయ్యి వేసు కుని హాయిగా\nనిద్రపోసాగాడు.\n\nఇక్కడ పాపం, కళింగగంగు ఏ సత్రం\nలోనో ఇన్ని మెతుకులు తింటూ, కనపడిన\nమఠంలో కునుకుతిస్తూ, కాలు సాగినంత\nవరకూ తిరుగుతూ, రోజొక యుగంగా\nగడుపుతూవున్నాడు. ఒకనాటిరాత్రి అతడు\nఒక పట్టణం చేరుకుని, అక్కడి సత్రానికి\n\nపోతూపుండగా, అప్పుడే వర్షం కురవటం\nచేత, కళింగగంగు కాలుజారి ఒక గోతిలో\nపడ్డాడు. గోతిలోపడిన కళింగగంగు ఒక\nపెద్ద నిటూర్పువిడిచి, “హయ్యో, దైవమా!\nఅంతటి రాజ్యం ఏలిన సార్వభాముడికి\nకాలి దివిటీ ఐనా లేకపోయెగదా !” అని\nనిస్పృహతో గట్టిగా పలికి, గోతిలోనుంచి\nమెల్లగా యివతలకి వచ్చాడు.\n\nఅప్పుడు ఆ దారిని పోతూపున్న ఒక\nమనిషి “నీ వెచరయ్యా?” అని అడిగాడు.\n\nఅందుకు గంగు “నేనా, వేములవాడ\nభీమకవి చేసిన జోగిని!” అని జవాబు\nచెప్పాడు.\n\nవెంటనే ఇతడు ఫలానా అని గ్రహించి,\n“ఓయి కళింగగంగూ! నీవుచెప్పిన ఆ\nవేములవాడ భీమకవిని నేనే. పాపం, నా\nశాపంవల్ల నీకు ఇంత కష్టం కలిగిందని\nచాలా విచారపడుతున్నాను. కానీలే, ఐన\nదేదో అయింది. నిన్ను కీమించాను. మళ్ళీ\nపున్నమి వెళ్లిన షష్టినాటికి నీ రాజ్యం నీకు\nవచ్చేస్తుంది. భయపడకు. వెళ్లు” అంటూ\nఆశీర్వదించి, శాపం తిప్పివేశాడు.\n\nభీమకవి వాక్యుద్దికలవాడన్న సంగతి\nకళింగగంగుకి బాగా తెలుసు. ఐతేనేం?\n\nCHITRA\n\nపోయిన రాజ్యం మళ్లీ రావడమం లే\nమాటలా? రాజ్యం తెచ్చుకోవాలంటే ఎంత\nసిబ్బంది ఉండాలి? ఎంత ధనంకావాలి?\nచూడగా, తను ఏకాకిఐ పిచ్చిగా తిరుగుతూ\nవున్నాడాయే! ఇప్పుడేముంది చేతిలో?—\nఏనుగులా, గుర్రాలా, సేనలా, ఆయు\nధాలా?—ఏ బలమూ లేకుండా ఎలా\nరాజ్యం సంపాయించటం?—వట్టి చేతు\nలతో కూర్చుని ఉన్నవాడికి జయమెట్లా\nకలుగుతుంది? ఇది కేవలమూ అసాధ్యం,\nఏదో మాటవరుసకు నన్ను ఊరడించటా\nనికే భీమకవి ఇలా దీవించి ఉంటాడు\nకాని, నాకేమిటి మళ్లీ రాజ్యం రావట\n\nమేమిటి ?' అని మనసులో అనుకున్నాడు,\nకళింగగంగు.\n\nఈ నిస్పృహతో మామూలుగా ఊరూరా\nసంచారంచేస్తూ, మళ్లీ పున్నమివచ్చేసరికి\nసజ్జనగరం సమీపంలోపుండే ఒక గ్రామం\nచేరుకున్నాడు.\n\nకళింగగంగు చేరుకొన్న ఆ గ్రామంలో\nఒకచెట్టుకింద ఒకచిత్రం జరుగుతూపుంది.\nఅది యేమిటీ అంటే—నాటకాలువేసే ఒక\nజట్టువాళ్లు అక్కడ కూడివున్నారు.\n\n“వహవ్వా! అంతా బాగానేవుంది,\nఅందరూ అమిరిపోయారు. రాజువేషగాడు\nఒక్కడూ దొరికినట్టయితే మన అదృష్టం\n\nపండిపోనుగదరా !' అంటున్నాడు, ఆ\nజట్టుకిచెందిన నాయకుడు.\n\nఈ మాటవిని, కళింగగంగు “విమి\nటయ్యా, విమినాటకం వేస్తున్నారు ? వి\nరాజువేషం వేయాలి ?” అంటూ ఆత్రంతో\nప్రశ్నించాడు.\n\nఆందుకు ఆ జట్టు నాయకుడు\n“అయ్యా! ఇప్పుడు సజ్జనగరాన్ని విలు\nతున్న రాజావారు, పూర్వం రాజుగాపుండిన\nకళింగగంగు పొందిన కప్టాలసూ. పరాభవా\nలసూ, మారాజావారికికలిగిన విజయాలసూ\nచక్కగా వర్ణించివున్నాడు కవీశ్వరుడు. ఈ\nనాటకం రక్తిగా ఆడినపకీమందు వెయ్యి\nన్నూటపదహార్లు బహుమానంతో సత్కరిస్తా\nమన్నారు ప్రభువులు. మాకు అందరూ\nకుదిరినారు, కాని రాజువేషగాడుమాత్రం\nకుదరలేదు. అందుకని కాళ్లముందుకు\nవచ్చిన సొమ్ము నిష్కారణంగా పొతోందే\nఅని విచారిస్తున్నా”మన్నాడు.\n\nఅప్పుడు కళింగగంగు “మీరేమీ విచా\nరించకండి. నాకు ఆటాపాటా బాగాపచ్చు.\nకాబట్టి రాజువేషం నేను వేస్తాను. ఐతే,\nనేను సరదాకోసం వేస్తున్నానేగాని, డబ్బు\nకోసంకాదు. మీరు నాకు ఒక్క దమ్మిడీ\n\nశూడా ఇప్పునక్కరలేదు. రాజావారు ఇచ్చే\nబుహుమానాలన్నీ మీరే పుచ్చుకోండి ” అని\nచెప్పాడు.\n\nఈ మాటలు విని ఆ జట్టు నాయకుడు\nఅపరిమితానంద భరితుడయ్యాడు. తలవని\nతలంపుగా రాజువేషగాడు అమరిపోవటం,\nపైగా అతడు ఎంతమాత్రమూ ద్రవ్యాపేక్ష\nలేనివాడుగా ఉండటం...నిజంగా, ఎంత\nఅదృష్టం!\n\n“ కాని, ఒక్క షరతు న్నది : రాజు ఎక్కే గుర్రమూ, రాజుపట్టే ఖడ్గమూ— కావాలి నాకు. ఇవిఉంటేగాని నాటకం రక్తికట్టదు. అలా అయితేనే నేను వేషం వేస్తాను,” అన్నాడు కళింగగంగు.\n\nఅందుకు నాయకుడు “ఆ సంగతి\nమాకుమాత్రం తెలియదా? అవి తీసుకు\nవచ్చి సిద్ధంగానే వుంచాము” అని వెంటనే\nబదులు చెప్పాడు. అప్పుడు గంగు నాయ\nకునివద్ద రాజువేషగాడు వల్లించవలసిన\nకీర్తనలు, దరుపులు, పద్యాలు రాసుకు\nపోయి, మరునాటికల్లా వప్పగించివేశాడు.\nడబ్బుకర్చు అక్కరలేకుండా ఇటువంటి\nతెలివైన వేషగాడు కుదిరినందుకు నాయ\nకుడు ఎంతో సంతోషించాడు.\n\nపంచమిరోజున నాటకం ప్రదర్శించ\nటానికి ఏర్పాట్లు జరిగినై. రాజుగారి\nకోటలో అకాశమంతపందిళ్లు వేయించారు.\nవేలకొద్ది కాగడాలు వెలిగించారు. వెండి\nపిడి విసనకర్రలు పుచ్చుకొని ఇరుప్రక్కలా\nఇద్దరు స్త్రీలు విసురుతూవుండగా, ప్రభువు\nవారు ఒక పెద్ద సింహాసనంమీద కూర్చుని\nకర్పూర తాంబూలం సమలుతూ సంతో\nషంతో నాటకం చిత్తగిస్తూ వున్నారు.\n\nనాటకం ప్రారంభమైంది. చాలావరకు\nకథ నడిచింది. మరికొంచెంసేపట్లో కత్తి\nచేతపట్టిన రాజువేషధారి గుర్రంయెక్కి\nరంగంమీదికి టకటకమంటూ వచ్చేసరికి,\n\n' ఇది వేషమా? నిజంగా కళింగగంగే తెరిగి వచ్చాడా?' అని సభలో ఆందరూ ఆశ్చర్య పోసాగారు. ఆచ్చ కళింగగంగులాగేపువ్వ ఆ విగ్రహంచూచి రాజు కూడా మొదట కలవరపడ్డాడు. కాని, కొంచెం స్త్రిమితం మీద, అది వేషమే తప్ప ఆసలు కళింగ గంగు అయివుండడని నిశ్చయించుకొని, నిశ్చింతగా కాలు మీద కాలు వేసుకొని వేడుక చూస్తూపున్నాడు.\n\nకొంతసేపు కలాపమంతా రక్తిగా విని వించాడు, కళింగగంగు. చివరకు యుద ఘట్టం వచ్చేసరికి అతనిలో తీవ్రమైన పౌరుషమూ, ఉద్రేకమూ చెలరేగినై. ఒక్క సారిగా గధీమని గుర్రంమీదనుంచి దూక, నిశ్చింతగా వేడుక చిత్తగిస్తూపున్న శత్రు రాజుమీధ పడి, చేతనున్న ఖడ్గంతో ఆతని తలకాయ ఒక్క వేటున తెగనరికి అతడిని కండకి లాగివేసి, తను సింహాసనం ఎక్కి కూర్చున్నాడు.\n\nఇంతలో ప్రజలు తమ రాజుని అనువాలుపట్టి, పాదాక్రాంతులయ్యారు. రాజుభటులు నిశ్చేష్టులై నించుండిపోయారు. ఇంతకాలం అష్టక ప్పాలు అనుభవించి ఈవిధంగానైనా తెరిగి తన రాజ్యానికి తను వచ్చాడంటే అందరూ సంతోషించారు.\n\nప్రజలందరూ ఒకటైనప్పుడు ఇక శత్రు రాజు యేంచేయగలడు? అతనిని, అతని సైన్యాన్నీ నిమిషంలో అవతలికి పారదోలి మరునాడే—అనగా షష్ఠినా డే—కళింగ గంగుమహారాజుకు సజ్జనగర ప్రజలు మళ్లీ పట్టం కట్టారు. కళింగగంగు అప్పుడు మరి ఒకసారి భీమకవి వాక్యుద్దిలో గల మహిమను గుర్తించి మెచ్చుకొన్నాడు.\n\nనాటినించి కళింగగంగుకి కవీ శ్వరులంటే గౌప్ప గౌరవం యేర్పడ్డది. తన ఆస్థానానికి కవి అన్నవాడు వచ్చాడనేసరి కల్లా అమిత మర్యాదతో ఆదరించి సత్కరించి పంపేవాడు."
        },
        {
            "title": "అనుపానం",
            "page_start": 39,
            "author": "అల్లంరాజు చినలక్ష్మీపతి",
            "pdf_page": 44,
            "content": "వేళంగిపురంలో వెంకటాయ అనే పేద కుర్రవాడొకడుండేవాడు. వాడికి తల్లీ తండ్రీ లేరు. ఇల్లూ వాకిలీ, డబ్బూ దస్కం యేమీ లేవు. ఏరోజుకారోజు ఎవరింటికో ఒకరింటికి వెళ్లి, “అమ్మా, పేదవాణ్ణి. కాస్త భోజనం పెట్టి పుణ్యం కట్టుకోండి’ అని అడిగేవాడు. దిక్కలేనివాడన్న జాలికొద్దీ వాళ్లు తిండి పెడుతూండేవారు.\n\n‘మధూకరపువాడికి మరిరెండు కూత’ లన్నట్లుగా ఊళ్లోవాళ్ల దయవల్ల వెంకటాయకు రోజులు సుఖంగానే వెళ్ళాయి మొదట్లో. కాని ఎల్లకాలం ఒక్కలాగ వెడుతుందా? దేశంలో కరువిచ్చి, అన్ని పురాల్లో మల్లేనే వేళంగిపురానిక్కూడా రేషనిచ్చింది: దాంతోటి పెట్టగలవాళ్లూ, పెట్టలేనివాళ్లూ కూడా ఆడుక్కుని తినే పేదవాళ్లకి మొండి చెయ్యి చూపించటం మొద లెట్టేరు. ఇందువల్ల వెంకటాయ పని కీచయింది.\n\nకాని వెంకటాయ బ్రతుకుతెరువు తెలిసినవాడు. కనుక, యిలాంటి కరువు కాలంలోకూడా తన బుద్ది వినియోగించి ఏదోవిధంగా ఎక్కడో ఆక్కడ కడుపు నింపుకొనేవాడు. ఒకరోజునమట్టుకు ఎక్కడా ఏమీ లభించక, ఉత్తి గొడ్డుదినమైపోయింది, వాడికి. సాయంత్రం కావచ్చింది. ‘ఈ రాత్రి పస్తే కామోసు’ అని అనుకుంటూ రోడ్డమ్మలే నడిచిపోతున్నాడు వెంకటాయ.\n\nఅలా పోతూంటే రోడ్డుమీద దారిమధ్యని ఒక కాగితంముక్క కనిపించింది. దూరాన ఉన్న మునిసిపలు లాంతరు వెలుగులో ఆ కాగితం ఒక ఐదు రూపాయల నోటుకు మల్లె కనపడడంతో, వాడు ఆశపడి దాన్ని తీసుకుచూశాడు. చూస్తే ఏముందీ? అది మామూలుగా ఏదో రాసి ఉన్న కాగితం ముక్కే! ‘నా మొహానికి రూపాయి నోటు కూడానా?’ అనుకొని పారేద్దామనుకుంటూ\n\nCHITRA\n\nవుండగా ఆదారిని వస్తూఉన్న ఒకాయన\n‘ఏమిటబ్బాయదీ?’ అని అడిగాడు.\n\n‘ఏదోనండి, రాసి ఉంది. చదవండి\nబాబూ, కాస్త’ అంటూ వెంకటాయ\nదాన్ని ఆయనకి అందించాడు.\n\nఆయన చదివి, 'ఎపడికో డాక్టరిచ్చిన\nచీటీ. ఆజీర్తికి మందు. భోజనమైనవెంటనే\nపుచ్చుకోమని ఉంది' అంటూ కాగితం\nతిరిగి వెంకటాయకి వ్చేసి వెళ్లిపోయాడు.\n\n'నాలాంటివాళ్లు తిండి లేక బాధపడు\nతూంటే, ఈ చీటీ పారవేసుకున్నవాడెవడో\nతిండి ఎక్కువై అజీర్తితో బాధపడు\nతున్నట్టుందే! లోకం పోకడ ఇలాగే\n\nసడుస్తున్నది కాబోలు' అనుకుంటూ\nవెంకటాయ ముందుకి నడిచాడు.\n\nషరిరెండడుగులు వేసేటప్పటికి బంగా\nరమ్మగారి గుమ్మం దగ్గిరకొచ్చాడు. ఆవిడ\nఆప్పడే భోజనం చేసి, విస్తరాకు పారెయ్య\nటానికి వీధులో కొచ్చింది. ఆవిడ మొహం\nచూచేటప్పటికి వెంకటాయకి 'ఈవిడ బాలి\nగుండెకలది. ఏదైనా ఉపాయంపల్ల ఈ\nఇల్లాలి మనస్సు కరిగిస్తే, ఉన్నదేదో పెట్టక\nపోదు' అనిపించింది. ఈ పుద్దేశంతో వాడు\nఆవిడ చూసేటట్టుగా చేతులో ఉన్న కాగి\nతాన్ని పరిశీలిస్తూ నిలబడ్డాడు.\n\nఇది చూచిన బంగారమ్మ, 'ఏమిటి\nఅబ్బాయీ అది?' అని అడిగింది.\n\n\"డాక్టరిచ్చిన చీటీ అమ్మా. పంట్లో\nబాగుండక వెళ్లి అడిగితే రాసిచ్చాడు. అంతే\nకాదు. 'పేదవాడివి. మందు కొనటానికి\nనీకు డబ్బెక్కడొస్తుంది గనక' అని చెప్పి,\nపాపం ఆయన మందుకూడా ఊరికేనే\nయిచ్చారు! మందం టే ఇచ్చారు కాని\nఆనుపానంకూడా ఎక్కడిస్తారు చెప్పండి?\nఆడిగితే అదికూడా ఇచ్చేవారే! అంత\nమంచివాడాయన! కాని నేనే మొహమాట\nపడ్డాను. లేనివాడికి మొహమాటమేమిటి\n\nచెప్పండి? అడిగేస్తే తీరేపోను అని తీరా యిప్పు డనుకొంటున్నాను ” అన్నాడు.\n\nవెంకటాయ ఈ కథంతా కేణంలో\nకల్పించాడు. ఆ డాక్టరెవరో అతడు తను\nచెప్పినంత మంచివాడవునో కాదో వాడికి\nతెలియనే తెలియదు.\n\n‘అనుపానమెగదా నేనిస్తాలే పోని.\nఏమిటా అనుపానం? దేనితో పుచ్చుకో\nమన్నాడు? తేనెతోటా? లేక ఏ జీలకర్ర\nరసమైనా, మిరియాల కషాయమైనానా ?’\nఅని అడిగింది బంగారమ్మ.\n\nవెంటనే వెంకటాయ ఆ కాగితాన్ని\nఅమె చేతికిచ్చి, ‘అమ్మా, చదువురాని\nవాణ్ణి. మీరే చూడండి’ అన్నాడు.\n\nఅమె చీటీ చదివి, ఈ మందేదో భోజనా\nనంతరం పుచ్చుకోమని ఉంది. అను\nపానమేమీ రాయలేదే ? అంది. అందుకు\nవెంకటాయ, ‘అదే, ఆ భోజనమైనమ్మా\nఅనుపానం. దాని కోసమే పొద్దుటినించి\nతిరుగుతున్నాను !’ అన్నాడు.\n\nనిర్ఘాంతపోయింది ఆ యిల్లాలు. మరొక\nఆవిడైతే ‘ఇదా నీ ఎత్తు?’ అని, భడిమని\nతలుపు మూసేసుకుని పోయేదేగాని బంగా\nరమ్మ మాటనిరుకైస్తా మనిషి. ఏ అనుపాస\n\nమైనా ఇస్తానని ఒప్పకంది గనక, వాడికి\nఅపూట అన్నం పెట్టటానికే నిశ్చయించు\nకుని, కడుపునిండా అన్నం పెట్టింది.\n\nవాడు యిక తనదారిని పోతాడనుకుంది\nబంగారమ్మ. వాడలా పోక, ‘పిన్నీ! ఒక్క\nకేణం ఈ సావిట్లో నడుం వాల్చి మరీ\nపోతాను’ అంటూ తుండుగుడ్డ పరిచాడు.\n\n‘సరేగాని, మందు పుచ్చుకోడం మరిచి\nపోయావురా వెంకటాయ్’ అందావిడ.\n\nవెంకటాయ నవ్వుతో, ‘నా రోగం ఆకలి\nరోగం పిన్నిగారూ. ఆ రోగానికి సరిఐస\nమందూ, అనుపాసమూ మీరుపెట్టిన భోజ\nనమే’ అంటూ, తసదారిని తను పోయాడు."
        },
        {
            "title": "తీరని కోరిక",
            "page_start": 42,
            "author": "పాలంకి వెంకటరామచంద్రమూర్తి",
            "pdf_page": 47,
            "content": "తీరని కోరిక\n\nకొశీపట్టణంలో తిలోత్తమ అనే ఒక\nపద్దెనిమిదేళ్ల అమ్మాయి ఉండేది. అంత\nచిన్నవయసులోనే ఆ అమ్మాయి గొప్ప\nసంగీతవిద్వాంసురాలన్న పేరు సంపాదించు\nకుంది. ఆమె పేరు ప్రఖ్యాతులు విని,\nరాజుగారు ఆమెను రప్పించి, తన కుమార్తె\nఐన చంద్రరేఖకు సంగీతం చెప్పటం\nకోసం నియమించారు. తిలోత్తమా, చంద్ర\nరేఖా ఇంచుమించు సమాన పయస్కులే.\nఅందుచేత వాళ్లిద్దరికీ చక్కటి స్నేహం\nకుదిరి, కలిసి మెలిసి తిరుగుతుండేవారు.\n\nకొంతకాలమయేసరికి, రాజుగారు తన\nకుమార్తె సంగీతం ఎంతవరకూ వచ్చిందో\nతెలుసుకోవాలని ముచ్చటపడి, అంతః\nపురానికి వచ్చారు. అయసవెంట రాణిగారి\nతమ్ముడూ, చంద్రరేఖకు మేనమామా ఐస\nవీరసేనుడుకూడా వచ్చాడు. చంద్రరేఖ\nతాను తిలోత్తమదగ్గిర నేర్చుకున్న పాటలు\n\nకొన్ని పాడి వినిపించి, తన విద్య కనపర\nచింది. కూ తురు విద్యకు రాజుగారు\nమెచ్చుకున్నారు. వీర సేనుడు కూడా\nమెచ్చుకోవలిసిందే కాని, తిలో త్తమ ను\nచూచినప్పటినించి ఆమెను పెళ్లిచేసుకోవా\nలని అతనికి కోరికపుట్టింది.\n\nఒకరోజున తిలోత్తమ ఒక్కర్తే ఉండగా\nచూచి, వీరసేనుడు ‘తిలోత్తమా, నన్ను\nపెళ్లి చేసుకో. నీవు కోరిన నగలు చేయి\nస్తాను’ అన్నాడు. రాణీగారి తమ్ముడన్న\nమాటేగాని, రూపానికి వీరసేనుడు పరమ\nఅసహ్యంగా ఉంటాడు. అలాంటివాణ్షి పెళ్లి\nచేసుకోటానికి తిలో త్తమ ఒప్పుకోలేదు.\nకాని వీరసేనుడు తన ప్రయత్నం మాన\nలేదు. ఒకానొక కీకారణ్యంలోకిపోయి,\nఒక మందులదాన్ని ఆశయించాడు. అది\nపదివరహాలు పుచ్చుకుని, ఏదో యింత\nనల్లటి భస్మం సీసాలో వేసియిచ్చి, “వోయి\n\nదొరా! —ఈ పాడి చమురులో కలిపి ఆ పిల్ల తలకు రాయి. ఆమె తనంత తనే వచ్చి పూలదండవేసి నిన్ను పెళ్ళిచేసేసు కుంటుంది” అని చెప్పింది.\n\nమందులదాని మాటప్రకారం వీర సేనుడు ఒక అమావాస్యనాటి రాత్రిపూటు తిలోత్తమ నిద్రపోతూన్నగది ప్రవేశించాడు. ఆ మందు తలకు తగిలినతకీణమే ఆమెకు తనపైన ప్రేమ పుట్టుకు చక్కా వస్తుందనీ, కనుక ఆమెకు మెలకువచ్చినా ప్రమాదం ఏమీ ఉండదనీ సమ్మకంతో ఆ మూర్ఛుడు ఆమె తలకు తైలం రాయసాగాడు.\n\nఆ మెకు ఇట్టే మెలకు వచ్చి 'దొంగ! దొంగ!!' అని కేక పెట్టేసరికి ఆ పక్కగదిలోనే పడుకుని ఉన్న చంద్రరేఖకుకూడా మెలకువ వచ్చింది. ఆమెకూడా దొంగ! దొంగ!! అని అరిచే సరికి, వీరసేనుడు పరుగుచ్చుకుని, ఎలాగో ఇంటికి చేరుకున్నాడు. ఇంతపని జరిగినా వీరసేనుడికి తిలోత్తమపైన మమత పోలేదు. తాను గట్టిగా రాసిన ఆ తైలం తిలోత్తమకు పనిచేసి ఆమె పూలహారంతో తన మేడకు వస్తుందని రెండు మూడు రోజులవరకు ఎదురుచూశాడు. ఆతర్వాత\n\nతనే ఆమె మేడ పరిసరాల్లోకి వెళ్లి తచ్చాడి చూశాడు. ఏమీ లాభం లేకపోయింది. అప్పుడు తెలిసింది అతనికి, ఆ కోయది మోసంచేసిపుంటుందని. తరువాత వీర సేనుడు కొందరు దొంగలను నియమించి తిలోత్తమను రహస్యంగా ఎల్తుకరావటానికి ఏర్పాటుచేశాడు.\n\nకొన్నాళ్లకి చంద్రరేఖా, తిలోత్తమా చెలి కత్తెలతోసహా నగరానికి సమీపాన ఉన్న ఉద్యానపనంలో కొన్నిరోజులు సరదాగా మకాంచేసి రావాలని వెళ్లేరు. తిలోత్తమ ఎక్షడెక్కడ మసలుతూవున్నదీ వీరసేనుడు నియమించిన దొంగలు కనిపెడుతూనే\n\nఉన్నారు. వాళ్లారాత్రి ఉద్యానవసంలో\nపాంచి ఉండి, అర్ధరాత్రి అందరూ గాఢ\nనిద్రపోయే సమయానికి భవనం ప్రవేశిం\nచారు. అక్కడందరూ తూలికా తల్పాల\nమీద మాంచి నిద్రలో వున్నారు. తిలోత్త\nమను ఆమె పగలు కట్టిన చీరనుబట్టి\nదొంగలు గుర్తుంచుకునే వున్నారు గనుక,\nఆ చీర కట్టుకున్న పిల్ల పడుకొని వున్న\nమంచం కనిపెట్టి, ఆమెకు మెలకువ\nరాకుండా ఆ మంచాన్ని మోసుకుని, జాగ్ర\nత్తగా తీసుకెళ్లి వీరసేనుని ముందు పెట్టి\n‘మా బహుమానమండి, బాబయ్యా!’\nఅన్నారు. ‘ఇస్తాను, ఇస్తాను. అంటూ సం\n\nతోషం పట్టలేక నిద్రలో ఉన్న అమ్మాయి\nకేసి ఒక్షమాటు చూశాడువీరసేనుడు. తీరా\nచూసేటప్పటికి ఆమె తిలో త్తమ కాదు !\nతస మేనకోడలు చంద్రరేఖే। “ఈమెనా\nతీసుకొచ్చారు, గుడ్డిమాలోకం ! జాగ్రత్తగా\nతీసుకెళ్లి, అక్కడ దించేసి రండి” అని\nవాళ్లని తిట్టి పంపాడు వీరసేనుడు.\n\nచేసేదిలేక దొంగలు మంచం నెత్తిన\nబెట్టుకుని తిరిగి ఉద్యానవనానికి బయల్దె\nరారు. అంతలో గస్తీతిరిగే రాజభటుల\nసందడి వినపడేసరికి ఆ మంచంతో పట్టు\nపడితే తమ ప్రాణాలు దక్కవుగదా అని\nరాత్రికి రాత్రే వాళ్లు సమీపంలో ఉన్న ఒక\nఆడవిలో ప్రవేశించారు. తాము పడ్డ కష్టం\nఊరికే ఎందుకు పొవాలని చెప్పి, ఆ\nదొంగలు చంద్రరేఖ నగలన్నీ వొలుచు\nకుని, ఆమెనా అరణ్యంలో ఒంటరిగా వది\nలేసి వాళ్ల దారిని వాళ్లు పోయారు.\n\nతెల్లవారేసరికల్లా రాజకుమార్తె కన\nపడటంలేదన్న వార్త నగరమంతా పాకిపో\nయింది. రాణీ రాజూ వచ్చారు ఉద్యాన\nవనానికి. వీరసేనుడూ వచ్చాడు. సమ\nయంలో సమయమని తిలోత్తమను వశం\nచేసుకోటానికి అతడు మళ్లీ ఒక పన్నాగం\n\nచంద్రమామ\n\nపన్నాడు. ‘చంద్రరేఖ ఏమైపోయింది ?’\nఅని అంతా అత్రపడుతూం లే ‘ఏమైపో\nతుంది ! మనపాలిటి శనిలాగుచెచ్చి చేరింది\nఈ తిలోత్తము. నగలకోసం మన పిల్లను\nఇదే చంపేసిపుంటుంది. ఈమె కట్టుకున్న\nచీర ఎవరిదో అడగండి ముందు\nఅన్నాడు వీరసేనుడు.\n\nరాణీ చూసి, ‘బౌను. ఈ చీర మా\nఅమ్మాయిదే! నీకెలా వచ్చింది తిలోత్తమా?’\nఅని అడిగింది. అందుకు తిలోత్తమ,\n“నిన్న జలకమాడినప్పుడు చంద్రరేఖ\nముందుగా గట్టుమీదకొచ్చి, చీకటిలో తన\nచీరకు బదులు నా చీర కట్టేసుకుంది.\nనేను వచ్చి చూచి చెబితే, ‘ఇప్పుడు మార్చే\nదేమిటిలే ? నాచీర నువ్వు కట్టుకో’ అంది.\nఆందుకని కట్టుకున్నాను” అని సమా\nధానం చెప్పింది.\n\n‘ఇదంతా కపటనాటకమాడుతోంది!’\nఅని వీరసేనుడు తిలోత్తమపైన కారాలూ\nమిరియాలూ నూరజొచ్చాడు. ఏమీ తోచక\nరాజూ రాణీ దుఃఖంలో మునిగిపోయారు.\nవీరసేనుడే అక్కడ పెత్తనం చేసి, అధి\nకారం పుచ్చుకుని భటులతో ‘ఈ హంతకు\nరాల్పి తక్కణం తీసుకెళ్లి, అడవిలో నది\n\nఅవతలిఒడ్డున వదిలేసి రండి' అని\nఆజ్ఞాపించాడు.\n\nఅక్కడినించి వీరసేనుడు అడవిలో\nనదికి అవలి ఒడ్డుకి వెళ్లిపోయాడు. అతను\nచేరుకోకపూర్వమే రాజభటులు తిలోత్త\nమను అక్కడ వదిలి వెళ్లిపోయారు.\n‘ఇదేమిటి ? ఏపాపం ఎరగందే ఈ వాదు\nనామీద పడిందే?’ అని తిలోత్తమ విడుస్తూ\nవుండగా ఎదుట వీరసేనుడు నిలబడి,\nనవ్వుతో, ‘నీకేం ఫరవాలేదు తిలోత్తమా,\nనిన్నిక్కడ కలుసుకోడానికే నీకిలాంటి\nశిక్ష వేశాను !’ అన్నాడు. తిలోత్తమ ఉగ్రు\nరాలై, అతన్ని తిట్టటం మొదలెట్టింది.\n\n‘శాంతించు తిలోత్తమా. కోప్పడకు. సన్ను పెళ్లి చేసుకో. కూతురు పోయిందన్న బెంగతో మా బాపకి మతి పోతుంది. అప్పుడు రాజ్యం నాకు వస్తుంది. నేను రాజునవుతాను, నువ్వు రాణిపవుదువుగాని’ అంటూ వుండగానే ఎక్కడనుంచో ఒక బాణం వచ్చి తగిలి, ‘హా’ అంటూ అతను నేలమీదకు వొరిగిపోయాడు.\n\nమరుకేణంలో అక్కడికి విల్లంబులు థరించిన ముసలి కోయవాడొకడు వచ్చి చూసి, ‘అయ్యో, మనిషా? దూరాన్నుంచి చూసి ఏదో అడవిజంతువు మిమ్మల్ని హింసిస్తోందనుకుని బాణం వేశాను!’ అన్నాడు.\n\n‘మంచిపని చేశావుతాతా. ఏడు జంతువుకన్నా హీనుడు’ అంటూ జరిగిన సంగతి అంతా చెప్పింది తిలోత్తమ. కోయతాత ఆమెను ఓదార్చి, తన గుడిసెకు తీసుకుపోయాడు.\n\nవాళ్లు వెడుతూవుండగా సమీపాన్ని ‘బాబోయ్, చంపెయ్యకండి నిజం చెప్పుతాను’ అన్న ఆర్తనాదం వినిపించింది. ఆక్కడకు వెళ్లి చూసేటప్పటికి తిలోత్తమను అడవిలో విడిచి తిరుగుదారి పట్టిన రాజభటులు ఒక మనుష్యుణ్ణి చెట్టుకు కట్టి, ‘నిజం చెప్పు!’ ఆని గద్దిస్తున్నారు.\n\nతిలోత్తమకు నోటమాట రాక నిలబడి పోయింది. ఆ కట్లతో ఉన్నవాడు చెప్పిన వైనం వినేసరికి వాడు రాజకుమార్తెను ఎత్తుకొచ్చిన దొంగలలో ఒక డనీ, రాజభటులకు వాడుమాత్రమే పట్టుబడ్డాడనీ తేలింది. తిలోత్తమ వాడి కట్లు విప్పించి, చంద్రరేఖ ఉన్నచేటికి దారి చూపమంది. రాజపుత్రిక కంటబడగానే తిలోత్తమ ఆమెను అనందంతో కొగిలించుకుంది. వీరసేనుడుచేసిన దుష్టపన్నాగాలు దారిలో చెప్పుకొంటూ వారు వెంటనే నగరం చేరుకున్నారు."
        },
        {
            "title": "ఎందుకో తెలుసా?",
            "page_start": 47,
            "author": "యన్. వి. ఆనందరావు",
            "pdf_page": 52,
            "content": "తాబేటిచిప్ప చాలా గట్టిగా పుంటుంది\n\nCHITRA\n\nసమస్త జీవరాసులనూ బ్రహ్మ సృష్టించటం.\nపూర్తి అయాక మిగిలిన చిల్లర మల్లర\nఅవయవాల కలగా పులగమే తాబేలుగా\nయేర్పడింది. అందువల్లనే, ముందు కాళ్లొక\nలాగ వెనుకకాళ్లొకలాగ తల పాముతల\nలాగా ఒకదానికి మరొకదానికి పోలికలేదు.\n\nఇంత అందవికారంగా తయారైన\nతాబేలు \"స్వామీ! ఈ అవతారంతో నేను\nమిగతా జంతుజాలంమధ్య ఎలా తిరిగేడి?\"\n\nఅని బ్రహ్మకు అసంతృప్తిని వెల్లడించింది.\n\nఅందుకు బ్రహ్మ, \"అందంగా లేనని\nవిచారించకు. ఏ జీవికైనా గుణం ప్రధానం\nకాని అందం కాదు. పైగా నిరపాయంగా\nజీవితం వెళ్లబుచ్చగలగటం అవసరం.\nకనుకనే తక్కిన జంతుజాలానికి లేని శక్తి\nమీజాతికి యిత్తున్నాను. నీటిలోనూ, భూమి\nపైనాకూడా మీరు నిశ్చింతగా బ్రతుకవచ్చు.\nపైగా నీటిని శుభ్రపరచగలిగే శక్తికూడా\n\nప్రసాదిస్తున్నాను. ఈ నుగుణంవల్ల\nమానవుడికి సహాయపడి జన్మసార్ధకం\nచేసుకోవచ్చు” అని నచ్చజెప్పి పంపాడు.\n\nకొన్నాళ్లు గడచిన తర్వాత ఒకనాడు\nఒక ఊసరవెల్లి తాబేలును కలుసుకోవటం\nతటస్థించింది. తాబేలును చూస్తూనే అది\nపగలబడి సవ్వుతూ “ఆహా! ఏమి\nఅందం? ఇంత వికృతంగా కనపడే తమ\nపేరేమిటో?” అని అడిగింది.\n\nఉక్రోషం వచ్చింది తాబేలుకి. \"నన్ను\nతాబేలంటారు. నా ఆకారం చూచి నవ్వావే\nకాని, నా గొప్ప నీకేం తెలుసు? మేము\nనీటిలోనూ నేలమీదాకూడా విహరించగలం.\nమీలో అలాంటి జీవినొక్కదాన్ని చూపించు\nచూదాం! పైగా, మానవుడికి నిత్యమూ\nఅవసరమైన నీటిని శుభ్రపరచి యివ్వగలం.\nమేమంటేమానవుడికి ఎంత ప్రేమో నీకేం\nతెలుసు?” అని గొప్పగా చెప్పుకొన్నది.\n\nఈ నెల బహుమతి పొందిన కధ\n\nయన్. వి. అనందరావు, రాజమండ్రి\n\n* బహుమతిగా మార్చి '51 నుంచి ఒక సంవత్సరం వరకు 'చందమామ' పంపబడతున్నది.\n\nఇది విన్న ఊసరవెల్లి “అలాగా?” అంటూ తన దారిన అది పోసాగింది. అలా పోతూపుండగా దానికి ఒక మనిషి ఎదురైనాడు. అతనిని చూచి ఊసరవెల్లి “ఏమయ్యా, మానవుడా! తాబేలు అంటే మీ కెంతో ప్రేమట! ఎందువల్లనేమిటి?” అని అడిగింది.\n\nఅందుకు అమనిషి, “అది మా బాపుల్లో నీరు శుభ్రపరుస్తుంది. అంతకంటే ముఖ్యమైన విషయం, దాని మాంసం చాలా రుచిగా వుంటుందికూడాను” అన్నాడు.\n\n“అదా సంగతి!” అంటూ ఊసరవెల్లి వెళ్లి ఈ మాట కాస్తా జంతుకోటికి వెల్లడించింది. ఆ రోజు మొదలుకొని ఎక్కడ తాబేలు కనుపించినా విడిచిపెట్టకుండా జంతువులు చంపసాగినై.\n\nఇలావుండగా ఊసరవెల్లి పనిగట్టుకుని మళ్లీ మన తాబేలు దగ్గిరికి వచ్చి, “ఆ రోజు అలా గొప్ప చెప్పకున్నావు గదా?\n\nఇవాళ మీ బ్రతుకేమయిందో చూచావా?” అని దెప్పిపాడిచింది.\n\n“నేను చెప్పిన దాంటో అబద్ధమేమీ లేదే. ఇలా ఎందుకు జరుగుతున్నదో తెలి యకపాయె” అని తాబేలు విచారించింది. ఇంతలో ఆ ఊసరవెల్లి మాయమై దాని స్థానే బ్రహ్మ ప్రత్యక్షమయాడు. “ఓసీ తాబేలా! నీమానాన్న నీవు బ్రతికితే బాగుండేది. అలా గాక గొప్ప చెప్పకుని ముప్పుతెచ్చుకున్నావు. నీ గర్వకారణంగా నీజాతి అంతా నాశనం కాబోతున్నది” అన్నాడు.\n\nఅప్పడు తాబేలు “స్వామీ! కమించు. ఉండబట్టలేక నోరు జారాను. తగిస ప్రాయశ్చిత్తం జరిగింది. ఇకమీదట బుద్ధిగలిగి బ్రతుకుతాము. ఇంతటితోనైనా మా జాతి నిలిచేటట్టు చూడు” అని వేడుకున్నది.\n\nదాని పశ్చాత్తాపానికి మెచ్చుకని బ్రహ్మ తాబేలు జాతెకి ఉక్కులాంటి కవచం ఒకటి ప్రసాదించి అంతర్ధానమయాడు.\n\nసైన్సు మేష్టరు : రామూ, నీరూ పాలూ కలి నిన మిశ్రమాన్ని ఎలా వేరు చేస్తావురా ?\n\nరాము : అదెంత పనండి ? హంననుతెచ్చి మిశ్రమందగిర వుంచితే అదే వేరుచేస్తుంది.\n\nతల్లి : ఎందుకే నీతా, వాళ్ల నరోజన్ని కొట్టా వుట? దేవుడిముందు నిలుచుని 'ఈఒక్క సారి కేమించ' మని లెంపలువేసుకో.\n\nనీత : అమ్మా ! నిజంగా దేముడు కేమిస్తాడటి ?\n\nతల్లి : ఆం. మనసారా వేడుకుంటే తప్పక కేమిస్తాడు.\n\nనీత : అట్లాగైతే మరింత గట్టిగా కొట్టిదాన్నే !\n\n“నాన్నగారు ఇంట్లో వున్నారా ఆబ్బాయ్?”\n\n“అదేమండి ఆలా అడుగుతారు ? నేను ఇంత శ్రద్ధగా కూర్చుని చదవుతుండటం చూచి కూడా ఈషూతం గ్రహించలేరూ ?”\n\n## వినోద చదరం\n\n★\n\nదిగువ యిచ్చిన ఆధారముల నహాయంతో ఈ క్రింది చదరాన్ని పూర్తి చెయ్యాలి. నరియైన మాటలతో గనక పూర్తి చెయ్యగలిగితే ప్రతిమాటలోని చివరి ఆకరమూ ఒకేలాగ వస్తుంది. అంతే కాదు. ఈ మాటలలో వచ్చే మొదటి ఆకరాలను వరుణగా కలిపి చదివితే ఈ నెలలో వచ్చే ఒక పుణ్యదినం పేరు వస్తుంది. ఆ పుణ్యదినమేదో కనుక్కోండి.\n\n1.\n\n2.\n\n3.\n\n4.\n\n5.\n\n6.\n\n## ఆధారములు :\n\n1. మన్నదుడు\n\n2. సేద్యగాడు\n\n3. గురవు\n\n4. వానదేవుడు\n\n5. దశకంతుడు\n\n6. ఏవుడు\n\nతెలియకపోతే జవాబుకి\n55-వ పేజీ చూడండి.\n\n## యుక్తి లెక్క\n\n★\n\nనేను ఒక రోజున ఒక మామిడిపళ్ల అంగడికి వెళ్లాను. ఆక్కడ మామూలు మామిడిపళ్లూ, జీడిమామిడిపళ్లూకూడా ఉన్నయ్. 'మామిడిపళ్లు ఎలా?' అని అడిగితే అంగడివాడు యిలా చెప్పాడు: 'ముప్పావు మామిడిపండు ఖరీదు అర మామిడిపండు ఖరీదు, పైన అర్ధణా.' 'జీడిమామిడిపళ్లు ఎలా?' అని అడిగితే 'సగపావు మామిడిపండుకి రెండు జీడి మామిడిపళ్లు వస్తయ్' అన్నాడు. నాదగ్గిర మూడు అణాలు వునై. అంగడివాడు చెప్పినది ఏమీ అర్ధం కాక, 'అబ్బాయి, ఈ మూడణాలకూ వచ్చే పళ్లు యివ్వు' అన్నాను. అతను అలాగే ఇచ్చాడు. మూడణాలకు నేను ఏమేమిపళ్లు కొన్నానో కనుక్కోండి చూదాం?\n\nమీరు కనుక్కోలేకపోతే జవాబు ఈ పేజీలోనే వున్నది చూడండి.\n\n'ఱ్లుగొటి' ఇంఞ్లుతి గోడలి గొఱ్ఱలి గంటల్లి 8 ఇండియాల్లో డిస్పఱ్యం. 'డిటి గోడల్లి లించి డిస్పఱ్యం' ఇండియాల్లో డిస్పఱ్యంతి\n\n: ఇండిణ కి స్టేక్రడిక్షేయు\n\n## రామచిలక-తాతపిలక\n\nరచన:\n[ఆర్. వి. భాస్కరరావు, శ్రీకాకుళం]\n\nఆతాతపిలక రామచిలక కలునుకున్నాయి\nపిలకచూచి రామచిలక వెక్కిరించింది\nవెక్కిరింపు చూచి పిలక గక్కురుమంది\nవెక్కివెక్కి తాతతోను కలకలమంది.\n\nఅలకతోను పిలకతాత యిటులన్నాడు:\n‘నా పిలకకున్న వెండిరంగు చిలక ! నీకేది ?’\nపిలకపూసిన వానన్నూనెలు నీవు పూసేవా ?\nనాపిలక కట్టిన పట్టుకుచ్చులు నీవు కట్టేవా ?’\n\nపిలకతాత పలుకులన్నె చిలుక విస్మది\nఅలుకచెంది రామచిలక పలుకుచున్నది:\n‘పలుకుపలుకు కాయలరుచి పిలకయెఱుగునా ?\nతీయ తీయనైన పలుకు పిలక పలుకునా ?’\n\nఅకుపచ్చరంగు చీర పిలక కట్టేనా ?\nనాకు ఉన్న నాను పట్టెడ పిలక పెట్టేనా ?\nయెఱ్ఱ యెఱ్ఱ నైస రంగు ముక్కుకు ఉన్నదా ?\nబుఱ్ఱు బుఱ్ఱు మంటు పిలక యెగురుచున్నదా ?’\n\nచిలక పలుకులన్నె పిలక తాత విన్నాడు\nఅలుక మాని పిలకతాత ఊరుకున్నాడు.\nఅన్నీ విస్మ తాతపిలక చిన్నబోయింది\nతిన్నగ నిలుచున్న పిలక వాలిపోయింది!\n\n## రోకంటిపాటలు\n\nసేకరణ:\n[అడునుమల్లి నరన్వతీదేవి, ముదినేపల్లి]\n\nఊరిముందరచేను వేయబోకన్న\nఊళ్లోను వియ్యమ్ము చేయబోకన్న\nఊరిముందరచేను కాకుల్లపాలు\nఊళ్లోను వియ్యమ్ము కయ్యాలపాలు.\n\nఅండలేనిఊర నుండబోషమ్ము\nఆశమాలినవారి నడుగదోషమ్ము\nచెడ్డవారితోచెలిమి చేయబోషమ్ము\nఅన్యవురుములతోడ నరుగదోషమ్ము.\n\nవాడన్నిపూవుల్లు వానన్నగలవా ?\nఓ తాత ! యీమనుము వద్దయ్యనాకు\nప్రేమలేని మగని పెంఞ్లాడితేను\nకాపరాలన్నియును కడగండ్లపాలె.\n\nవెంకటప్పడికొండ వెలిశుండవలెను\nఎప్పటికి ప్రట్టిల్లు కలిగుండవలెను.\nప్పటింటి దీర్ఘాయు కావలెనటంచు\nవున్నమాచంద్రుడికి పూజనేజేతు.\n\nఅత్తింటి దీర్ఘాయు కావలెనటంచు\nఆదినారాయుడికి అర్హ్యమ్ములిత్తు\nఆడవారీనేల కన్నావుతల్లి ?\nఅడవుల్లపాలేల చేశావుతండ్రి ?"
        },
        {
            "title": "ఇంద్రజాలం",
            "page_start": 52,
            "author": "చందమామ బృందం",
            "pdf_page": 57,
            "content": "ఇంట్రజాలము\n\nపేకముక్క చెప్పుకోగల కోడిగుడ్డ\n\nపేకడస్తాలోనించి ఒక ముక్క ఎవరినైనా ఎంచుకొమంటావు. ఆతర్వాత బాగా ఒడక బెట్టిన కోడిగుడ్డునొకదానిని నీవు ప్రేక్షకులకు యిస్తావు. వాళ్లు దాన్ని బాగా పరీక్షణకుని తిరిగి నీకు యిచ్చి వేస్తారు. అప్పుడు నువ్వు కోడిగుడ్డును పగలగొట్టినట్టైతే వాళ్లు ఎంచుకున్న పేకముక్క గుడ్డు లొపలిభాగంలో వ్రాయబడి వ్యంటుంది. ఈ క్రిక్సెట్టి చెయ్యటం ఎలాగో యిప్పుడు చెబుతాను వినండి. సభకివచ్చే ముందు నీవు యింట్లుగరనే ఒక కోడిగుడ్డును ఈ క్రింద చెప్పిన విధంగా తయారుచేసి తెచ్చుకోవాలి—\n\nమూడు బౌన్సుల వినిగార్ (Vinegar)లో ఒక బౌన్సు పటికపాడి బాగా కలుపు. ఇలా కలిపిన వ్రావకాన్ని ఒక బ్రష్టుతో ప్రేక్షకులు ఎంచుకోబో యే ముక్కబొమ్మ\n\nకోడిగుడ్డుపైన వ్రాయి. అలా వ్రాసి, వ్రాసిన గుర్తులు కంటికి కనుపించకుండా పోయే వరకు గుడ్డుని ఎండబెట్టు. ఆ తర్వాత గుడ్డుని 10, 15 నిమిషాలు ఉడకబెట్టు. ఈ విధంగా గుడ్డు తయారుచేసుకోవాలి.\n\nమరొకవిషయం: ప్రేక్షకులు ఎంచుకొనే పేకముక్క ఒకటీ, నీవు వ్రాసిన పేకగుర్తు మరొకటీ అయినట్టయితే పట్టుబడిపోతావు. అందుకని ప్రత్యేకించి అన్నిముక్కలూ ఒకేలావుండే పేకదస్తా ఒకటి సంపాదించి\n\nఉంచుకోవాలి. ఈ దస్తాలోపన్నీ ఒకే రకం ముక్కలు గనుక ప్రేక్షకులు ఏముక్క తీసినా యిబ్బందిలేదు. తర్వాత గుడ్డు పగలగొట్టి నట్టుతే వాళ్లు ఎంచుకున్న పేకముక్క గుడ్డు లోపల స్పష్టంగా వ్రామబడి చుంటుంది.\n\n[ఈ ట్రిక్కును గురించి మీరు యింకా వివరంగా తెలుసుకో దలచినట్ల యితే, చందమామ' పేరు ఉదహరిస్తూ ప్రాఫెసరుగారికి వ్రాయపచ్చు. కాని, వారి పాత అడసుకుమాత్రం వ్రాయకండి. ఒక చిత్తమైన కారణంవల్ల వారు తమ అడసు మార్చుకోపలసి చచ్చింది. ఆది ఏమిటి అంటే—]\n\nఈ మధ్య మన ప్రాఫెసరు సర్కారు తమ ఇంద్రజాలవిద్యను ప్రదర్శించేందుకు బొబ్బాయి నగరం వెళ్ళినప్పుడు ఒకచిత్రం జరిగింది.\n\nఎవరో తుంటరులు ప్రాఫెసరుగారి తపాలా పెట్టె బ్రద్దలగొట్టి దానిలో ఉత్తరాలన్నీ కాజేశారట. ఇలా కాజేసిన ఉత్తరాలలో మీరు వ్రాసిన వుత్తరాలుకూడా ఉండి వుండవచ్చు. మీరు ప్రాఫెసరుగారికి వ్రాసిన ఆ వుత్తరాలకి జవాబు రాకపోయినట్టయితే దానికి కారణం యిదేనని తెలుసుకోండి. యిక మీదట మీరు ప్రాఫెసరుగారికి వ్రాసి వుత్తరాలు పోస్టుబాక్సు అడసుకుగాక, ఈ కొత్త అడసుకు వ్రాయండి.\n\nకొత్త అడసు యిది:\n\nప్రాఫెసరు పి. సి. సర్కార్, మెజీషియన్,\n12/3/A, జమీర్ లేన్, బాలీగంజ్,\nకలకత్తా - 19.\n\nచందమామ\nపజిల్\n(భాషాభి వృద్ధికి)\n\nఅడ్డము:\n\n1. మనవి\n\n6. ఆసత్తి\n\n8. మనస్సు\n\n10. నర్సము\n\n11. నూర్యుడు\n\n12. భీముడి\nఆయుధము\n\n13. బొమిక\n\n15. అటవిడువు కలగలువు\n\nనిలువ:\n\n2. వేదాంతి\n\n3. భార్గవుడు\n\n4. నమస్కారము\n\n5. తుమ్మెద\n\n7. కలువ\n\n9. న్వర్గము\n\n10. తలగుడ్డ\n\n13. ఎక్కడ ?\n\n14. కవిత చెప్పవాడు\n\nఅట్టమీది బొమ్మ\n\nశ్రీకృష్ణుడు కంసుణ్ణి సంహరించిన సంగతి తెలుసుకదా ! కంసమహారాజు మరణంచగానే అతని భార్యలు అస్తి, ప్రాస్తి పుట్టింటికి పోయి, తమకు పట్టిన దురవస్థనుగురించి తండ్రిఐన జరాసంధుడికి ఎరుకపరిచారు. జరాసంధుడు చాలా బలవంతుడు; పౌరుషవంతుడైన రాకేసరాజున్ను. కుమార్తెల గతి తెలియగానే అతడు రోషపూరితుడై, ఇరవైమూడు అక్కేహణీల సైన్యంతో మధురాపుంమీదికి దండెత్తి వెళ్ళాడు. ఈ ముట్టడి చూచి కృష్ణుడు వ్యాకుల చిత్తుడై, కర్తవ్యమేమిటా అని ఆలోచించాడు. 'ఇప్పుడు భూభారం చాలా హెచ్చుగా' వున్నది. కాబట్టి ఈ ఇరవైమూడు అక్కేహణీల సైన్యాన్ని హత మార్చాలి' అని నిశ్చయించి, శంఖం పూరించాడు. కృష్ణ, జరాసంధుల మధ్యని భయంకర యుద్ధం జరిగింది. ఈ మహా యుద్ధానికి పధ్భాలుగు భువనాలూ గజగజలాడిపొచ్చినై. చచ్చినవాళ్లు చావగా, మిగిలినవాళ్లు పటాపంచలై జరాసంధుని సేన నామ రూపాలు లేకుండా పోయింది. బలీయుడైన జరాసంధుడు ఈవిధంగా పదిహేడుమారులు దండెత్తి వెళ్లి అన్నిసార్లుకూడా కృష్ణునిచేతిలో ఓడిపోతూనే వచ్చాడు. ఇక పదైనిమిదోసారి మళ్లీ మధురాపురిపైకి ఎత్తివెళ్లదామని అనుకొనేటంతలో, నారదమహర్షి ప్రేరణవల్ల యవనుడు తన మూడుకోట్ల మ్లేచ్చసేనలను కూర్చుకొని మధురను ముట్టడింపవచ్చాడు. 'అబ్బో ! అట్టు జరాసంధుణ్ణీ ఇటు యవనుణ్ణీ ఒక్క సారిగా ఓడించటం కషసాధ్యమైన పని అవుతుందే. పోనీ అని ఊరుకుంటే నా యాదవులందరూ నిష్కారణంగా హతులైపొతారు' అని దూరం యోచించాడు శ్రీకృష్ణుడు. తకీణమే విశ్వకర్మను పిలిపించి, 'మనకు ఇటువంటి గొప్ప విపల్తు వచ్చి ఉన్నది. కనుక నివు ఈమట్టున సముద్రంమధ్యని ఒక దుర్గం నిర్మించవలసింది' అని అజ్ఞాపించగా, ఆ శిల్పి, కనుమూసి తెరచే టంతలో అనేకమైన హంగులతో దివ్యమైన జలదుర్గం నిర్మించాడు. శ్రీకృష్ణుడు సంతోషించి, ఆ నగరానికి 'ద్వారక' అని పేరుపెట్టి, యోగమాయా ప్రభావం వల్ల తనవారినందరినీ అక్కడ సురకీతంగా ప్రవేశపెట్టాడు.\n\nపజిలుకి జవాబు :\n\n50-వ పేజీలోని\n\nవినోదచదరానికి జవాబు :\n\n“ఎందుకోతెలుసా?”\n\n“తాబేటిచిప్ప చాల గట్టిగా ఉంటుంది ఎందుకోతెలుసా?” ఆన్నదానినిగురించి మాకు వచ్చిన కథల లోకల్లా ఉత్తమంగా వున్న కథని ఈ సంచికలో ప్రచురించాం. ఈ రచన పంపినది ఎన్. వి. ఆనందరావు, రాజమండి. బహుమతిగా యితనికి మార్చి '51 నుండి ఒక సంవత్సరం వరకు 'చందమామ' పంపబడుతున్నది.\n\nవచ్చెనెల (ఏప్రిల్ '51) కు “జిరాఫీ మెడ పొడుగా వుంటుంది” ఎందుకో తెలుసా ?\n\nఅనే విషయాన్ని గురించి మీరు తెలుసుకుని ఒక చక్కటి కథ వ్రాసి పంపండి. రెండు పేజీలకు మించకుండా వుండాలి. కథలు మార్చి 15-వ తేదీలోగా మాకు చేరేట్టు ఈ క్రింది అడ్డసుకు పంపండి.\n\n“కథల తాతయ్య”\n\nచందమామ ఆఫీసు\n\nపొస్తుబాక్సు 1686, మదరాను-1\n\nఈ బొమ్మిక రంగులు వెయ్యండి. మీరు రంగులు వేసిన బొమ్మని వచ్చేనెల (ఏపిల్)\nచందమామ ఆట్టమీది బొమ్మతో పొల్చుకోండి.\n\nControlling Editor : SRI CHAKRAPANI\n\nPrinted and Published by B. NAGI REDDI, at the B. N. K. Press, Madras-1\n\nChandamama, March. 51\n\nరెండు, నాలుగు\n\nPhoto by B. Ranganadham\n\nCHANDAMAMA (TELUGU)\n\nMAR. 1951\n\nREGD. NO. M. 4854"
        }
    ]
}