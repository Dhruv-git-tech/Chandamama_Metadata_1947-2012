{
    "book_id": "చందమామ_1997_02",
    "stories": [
        {
            "title": "గోవిందరాజు చిట్కా",
            "page_start": 9,
            "author": "జె. ఉదయనాగశిరీష",
            "pdf_page": 9,
            "content": "గోవిందరాజు చిట్కా\n\nగోపాలపురంలో, గోవిందరాజనే తెలివైన వాడుండేవాడు. అతడి ప్రత్యేకత ఏమిటంటే ఎవడైనా ఎదుటివాణ్ణి లౌక్యంగా మోసగిస్తే, ఆ మోసగించినవాణ్ణి తిరిగి అదే లౌక్యంతో మోసపొయేలా చేయడం.\n\nఒకసారి సుబ్రహ్మణ్యం అనే పురోహితుడు, సుందరసెట్టి ఇంట్లో కేదారనాథప్రతం చేయించాడు. ప్రతం పూర్తయ్యాక సుందరసెట్టి, సుబ్రహ్మణ్యానికి స్వయంపాకం ఇచ్చి, తాంబూ లంలో దక్షిణగా రూపాయిపావలా పెట్టి నమస్కరించాడు.\n\nసుబ్రహ్మణ్యం అ అతితక్కువ దక్షిణను బొడ్లో దోపుకుంటూ, “సెట్టిగారూ! నాలుగు రూపాయలిచ్చినా వరహాదక్షిణ ఇచ్చినట్టవు తుంది. బొత్తిగా రూపాయి పావలా, మీతాహ తుకు తగ్గట్టులేదు,” అన్నాడు.\n\nసెట్టి నవ్వి, “శాస్త్రిగారూ! అచ్చివచ్చినపని చేయడం. మా తాతల కాలంనుంచి వస్తున్న\n\nఅచారం. వాళ్ళకాలం నుంచి యేడు తప్పకుండా కేదారనాథ ప్రతం చేస్తున్నాం. అదే పూజ, అదే కథ! అలాగే అదే దక్షిణ ఇవ్వడం అచ్చి వస్తుందని మా నమ్మకం. అందుచేతే రూపాయి పావలా అనవాయితీగా ఇచ్చాను. ఏమీ అనుకోకండి,” అన్నాడు.\n\nపురోహితుడు సుబ్రహ్మణ్యం ఏమీ సమాధానం చెప్పలేక, తిరిగివస్తూండగా, దారిలో తన ఇంటి వీధిఅరుగుమీద కూర్చునివున్న గోవిందరాజు కనిపించాడు. సెట్టి తనను తగిన విధంగా గౌరవించలేదని బాధపడుతున్న పురోహితుడు, గోవిందరాజు దగ్గరకు పోయి, అతడి పక్కన కూర్చుని, తను సెట్టి చేత కేదారనాథప్రతం చేయించి వస్తున్నానని చెప్పాడు.\n\nగోవిందరాజు, పురోహితుడి ముఖంలో ఏమాత్రం సంతోషం లేకపోవడం గమనించి, “సెట్టి ఈ మధ్య వ్యాపారంలో లాభాల మీద\n\nజె. ఉదయనాగశిరీష\n\nలాభాలు గడిస్తున్నాడు. అయినా దక్షిణబాగా ముట్టజెప్పలేదా ఏం?” అని అడిగాడు.\n\n“ఆ సంగతే నీకు చెబుదామని వచ్చాను. సెట్టి చచ్చిన పీనుక్కి శ్మశానంలో ఎన్నికట్టెలు అవసరపడతాయో అని లెక్కలు తయారు చేసుకుని, కాస్త ఎక్కువ కట్టెలు కాలితే బిగ్గ రగాఏడ్చే పిసినిగొట్టు. అచ్చివచ్చిందని చెప్పి రూపాయిపావలా దక్షిణ ఇచ్చాడు,” అని జరిగింది చెప్పాడు పురోహితుడు.\n\nఇది విన్న గోవిందరాజు ఆగకుండానవ్వి, “ఆసెట్టిఅచ్చివచ్చిందికదా అని, తాతల కాలం నాడు ఉన్న ధరలకే వస్తువులు అమ్మడం లేదు. సెట్టి తాతముత్తాతల కాలంలో రూపాయి పావలాకు కుంచెడుబియ్యం వచ్చేవి. ఈనాడు ఐదురూపాయలు. ఇప్పుడు సెట్టి ప్రస్తావించింది, కేదారనాథ ప్రతం రూపాయిపావలా దక్షిణకే చేయించిన, మీ పూర్వీకుల గురించి. అందుచేత నువ్వేం చేస్తావంటే-” అంటూ రహస్యంగా ఏదో సలహా ఇచ్చాడు.\n\nపురోహితుడు ఆ సలహాకు చాలా సంతోషించి, ఆ సాయంత్రం సెట్టి దుకాణానికి వెళ్ళాడు. కుంచెడు బియ్యం కొలిపించుకుని వెళ్ళిపోతూ, సెట్టికి రూపాయిపావలా ఇచ్చాడు. సెట్టి అశ్చర్యపోతూ, ఇదేమిటని అడిగాడు.\n\n“సెట్టిగారూ! మీరు మీ తాత ముత్తాతల కాలం నాటి కేదారనాథప్రతం చేయించు కుని, నన్ను ఆ కాలంనాటి పురోహితుడుగా భావించి అచ్చివచ్చింది కనక, వారిచ్చినట్టే రూపాయిపావలా దక్షిణ ఇచ్చారు. నేను ఆ రూపాయిపావలాను, మా తాతముత్తాతల కాలంలోనే మార్పుకుని కుంచెడు బియ్యం తీసుకుని వెళుతున్నట్టుగా భావించాను. ఇదీ\n\nమాకు పొరోహిత్యంలో తాతల కాలంనుంచి అచ్చివచ్చిందే!” అన్నాడు పురోహితుడు.\n\nసంగతి అర్థమై దుకాణం దగ్గరవున్న వాళ్ళందరూ పెద్దగా నవ్వారు. సెట్టి సిగ్గుతో తలవంచుకున్నాడు. పురోహితుడికి ఇంత తెలివైనసలహాఇచ్చింది, గోవిందరాజని వారం తిరక్కుండానే గ్రామంలో అందరికీ తెలిసి పోయింది. జనం అతణ్ణి తెలివైనవాడూ, మంచి లౌక్యుడూ అని మెచ్చుకోసాగారు.\n\nఅయితే, గోవిందరాజు మాత్రం వాళ్ళతో, “మనం తేలిగ్గా మోసపోయే విషయాలలోని మెలికను కనిపెట్టి, ఆ మెలికను మనను మోసగించినవాళ్ళకు బిగుసుకునేలాగా సలహా ఇవ్వడం లౌక్యమూ కాదు, తెలివితేటలూ కాదు. నేను పురోహితుడుసుబ్రహ్మణ్యం విషయంలో ప్రయోగించింది చిట్కా మాత్రమే!\n\nఅయినా, చిట్కాలు అన్నివేళలా ఫలించవు,”\nఅనేవాడు.\n\nఏమైనా, ఆ తర్వాత ఒకటి, రెండు విష\nయాల్లో గోవిందరాజుసలహా బాగా పనిచెయ్య\nడంతో, గ్రామంలో తమకేదైనా సమస్య వస్తే\nచాలు, “గోవిందరాజేమైనా చిట్కా ప్రయోగిస్తా\nడేమో కనుక్కుందాం,” అంటూ అతడి దగ్గ\nరకు వచ్చేవారు.\n\nఒకసారి అక్కాయమ్మ అనే విధవరాలు,\nఇద్దరాడపిల్లలతో గోపాలపురం వచ్చింది.\nఆమె భర్త కాలంచేశాక, అన్నగారు ఆమెను\nతన ఇంట వుంచుకున్నా, వదినగారు మాత్రం\nసూటీపోటీ మాటలతో, “తేరగా ఇంట చేరి\nతింటున్నారు – దిక్కుమాలిన సంత!” అంటూ\nవినుక్కునేది. ఈ మాటలు భరించలేక\nఅక్కాయమ్మ గోపాలపురం వచ్చి, ఇల్లు\n\nఅదైకు తీసుకుని పూటకూళ్ళు పెట్టడం\nప్రారంభించింది. గోపాలపురం చుట్టుపక్కల\nగ్రామాల సంతలకు కూడలి కావడంతోనూ,\nఆమె పెట్టీ భోజనం, ఫలహారాలు రుచిగానూ,\nశుచిగానూ వుండడంతో జనంబాగారాసాగారు.\n\nఅదే గ్రామంలో, కిట్టప్ప అనేవాడు ఎంతో\nకాలంగా పూటకూళ్ళఇల్లు నడుపుతున్నాడు.\nఅక్కాయమ్మ కారణంగా వాడి వ్యాపారం\nదెబ్బతినసాగింది. వాడు ఇద్దరు కిరాయి మను\nషులను పురమాయించి, అక్కాయమ్మ పూట\nకూళ్ళ ఇంటికి భోజనానికి పంపాడు.\n\nవాళ్ళు భోజనంచేస్తూ, వెంటతెచ్చిన బాద్దిం\nకలను పులుసుకూరలో వేసి, బయటికితీసి,\n“ఏం కలికాలం! అన్నంఅమ్ము కోవడమేపాపం.\nపైగా అందులో బాద్దింకలు. ఇలాంటి భోజనం\nపెట్టినవాళ్ళు రౌరవాది నరకాలు అనుభవి\nస్తారు!” అని కేకలు పెడుతూ విస్తరి ముందు\nనుంచి లేచిపోయారు.\n\nదీనితో ఆసమయంలో భోజనాలు చేస్తున్న\nవాళ్ళల్లో కలకలం బయలుదేరింది. వాళ్ళు\nవంటకాలు తయారుచేసేప్పుడు అజాగ్రత్తగా\nవున్నదంటూ, అక్కాయమ్మను గట్టిగా చీవాట్లు\nపెట్టారు.\n\nకిట్టప్ప ఆ రోజుతో ఊరుకోక, అవకాశం\nదారికినప్పుడల్లా కిరాయి మనుషులను పంపి,\nఅక్కాయమ్మ పూటకూళ్ళఇంటిని అల్లరిపాలు\nచేయసాగాడు. ఒకరోజు అన్నంలో మేకులు\nవచ్చేవి. మరొకరోజు శాకాహారంలో ఉడికిన\nమాంసంముక్కో, చేపముక్కో వచ్చేది. దానితో\nపూటకూళ్ళకు వచ్చేవాళ్ళు తగ్గిపోసాగారు.\n\nఇదంతా తనంటే ద్వేషం వున్నవాళ్ళుచేయి\nస్తున్నారని, అక్కాయమ్మ గ్రహించింది. ఆమె\n\nఒకరోజు గోవిందరాజు దగ్గరకువెళ్ళి, జరుగుతున్నది చెప్పి, ఏదైనా మంచి సలహా ఇవ్వమంటూ బావురుమన్నది.\n\nగోవిందరాజు ఆమెతో, “యాచకుడికి యాచకుడే శత్రువు. అలాగే వ్యాపారికి వ్యాపారే శత్రువు. తన పూటకూళ్ళ వ్యాపారం దెబ్బతింటున్నదని, కిట్టప్ప ఈ అల్లరిపనులు చేయిస్తూండాలి. నువ్వూక పనిచెయ్యి. గుండె ప్పతో మాట్లాడు. వాడికి నా అనేవాళ్ళులేరు. పదిమందిని తన్నగల సత్తా, సాహసం ఉంది. వాడు కూలిపని చేసుకుని నిజాయితీగా పాట్టపోసుకుంటున్నాడు. వాడికి నువ్వు డబ్బులు పుచ్చుకోకుండా భోజనం పెట్టు. వాడు నీకు రక్షాకవచమవుతాడు!” అన్నాడు.\n\nఅక్కాయమ్మ, గుండప్పకు కబురు చేసి, వాడితో, “మగదిక్కు లేకపోవడంతో, నేను అందరికీ అలుసయ్యాను. ఎవరో నా పూట కూళ్ళ ఇంటికి చెడ్డపేరు తేవాలని, భోజన పదార్థాల్లో అవీ ఇవీ కలుపుతున్నారు. నువ్వు నాకు అండగా నిలబడు. నేను నీకుఉచితంగా భోజనం పెట్టి తృణమో, పణమో ఇచ్చుకుంటాను,” అన్నది.\n\nముందు గుండప్ప, అక్కాయమ్మ తనను కిరాయి గూండాగా భావించిందని మండి పడ్డాడు. తర్వాత గోవిందరాజు సలహా ఇచ్చాడని విని, శాంతంగా అలోచించి, ఇందులో తనకేదో మేలున్నదని, సరేనన్నాడు.\n\nఅ తర్వాత వారం తిరక్కుండానే గుండప్ప, అక్కాయమ్మ ఇంట చేరాడు. వాడక్కడ ఉచితంగా భోజనం చేస్తూ, వంటపనుల్లో అక్కాయమ్మకు సాయపడసాగాడు. యుక్తవయస్కు రాలైన అక్కాయమ్మ పెద్ద కూతురు కరుణ\n\nవాడికి బాగా నచ్చింది. ఆ అమ్మాయి కూడా రోజులు గడిచేకొద్దీ వాడిపట్ల ఎంతో అదర భావం చూపసాగింది.\n\n“నా అనేవాళ్ళు లేని తను అక్కాయమ్మకు అండగా నిలబడితే, ఏదో ఒకనాడు అల్లు డుగాస్థిరపడిపోవచ్చు. బహుశా, గోవిందరాజు చిట్కాలోని రహస్యం ఇదేనేమో!” అనుకోసాగాడు గుండప్ప.\n\nకొద్దిరోజులు జరిగాక, ఒకరోజు కిట్టప్ప మళ్ళీ ఇద్దరు కిరాయిమనుషులను అక్కాయమ్మ పూటకూళ్ళ ఇంటికి పంపాడు. వాళ్ళు భోజనంచేస్తూ, వెంటతెచ్చిన బలపం ముక్కలను కూరలో వేసి, బయటికి తీస్తూ ఏదో అనబోయేంతలో, గుండప్ప వాళ్ళమెడలు పట్టుకుని లేవనెత్తి, రెండుదెబ్బలు వేసి, “ఈ అల్లరిపని చేసేందుకు మిమ్మల్ని\n\nపంపిన వాళ్ళెవరు? నిజం చెప్పండి! లేక పోతే చర్మం వలిచేస్తాను,” అని గట్టిగా గదమాయించేసరికి, భోజనాలు చేస్తున్న అందరి ఎదటా, వాళ్ళు తమను కిట్టప్ప పంపాడని చెప్పేశారు.\n\nఅప్పటికప్పుడు నలుగురు పెద్దమను షులుపోయి, కిట్టప్పను గోవిందరాజు దగ్గరకు లాక్కుపోయారు. గోవిందరాజు ప్రశ్నించక ముందే కిట్టప్ప కళ్ళనీళ్ళు పెట్టుకుంటూ, “గోవిందరాజు! గుండప్పను, అక్కాయమ్మ పూటకూళ్ళ ఇంట్లో ప్రవేశ పెట్టిన చిట్కా నీదని, ఇప్పటికి గ్రహించాను. నా పూట కూళ్ళవ్యాపారం దెబ్బతినిపోతున్నదన్న కసి కొద్దీ, నేనే కిరాయివాళ్ళను, ఆమె ఇంటికి పంపాను. నువ్వేశిక్త విధించినా భరిస్తాను,” అన్నాడు.\n\n“కిట్టప్పా! శిక్ష విధించేందుకు నేను గ్రామాధికారిని కాదు. ఒకటి గుర్తుంచుకో- ఇతరులకు హాని చేసేవాడిని దేవుడు మెచ్చడు. ఇతరుల మేలు కోరేవాడికి శుభం కలుగు తుంది. ఈ జరిగిన దాన్ని చూసి నిన్ను గ్రామస్థులంతా పరమదుష్టుడికింద జమ కట్టేస్తారు. నీకున్న ఇతరత్రా చిన్న వ్యాపారాలు\n\nకూడా దెబ్బతిని పోగలవు. నీకు తిరిగి గ్రామంలో అంతో ఇంతో మంచిపేరు రావాలంటే, ఒక పనిచెయ్యి. అక్కాయమ్మ రెండో కూతుర్చి నీ కొడుక్కు చేసుకో బోతున్నానని నలుగురికీ చెప్పు. దుండగుల బారినుంచి పూటకూళ్ళ వ్యాపారాన్ని ఎలా కాపాడుకోవాలో అక్కాయమ్మకు తెలియ చెప్పేందుకు మాత్రమే – అలా కిరాయి మనుష్యులను పంపానని నమ్మబలుకు. ఆతరవాత అంతా చక్కబడుతుంది,” అని సలహా ఇచ్చాడు గోవిందరాజు.\n\nకిట్టప్ప, గోవిందరాజు ఇచ్చిన సలహాప్రకారమే చేశాడు. గోవిందరాజు చిట్కాపుణ్యమా అంటూ – ఏ శ్రమా లేకుండా అక్కాయమ్మ కూతుళ్ళిద్దరికీ పెళ్ళిళ్ళయ్యాయి. గుండప్ప అక్కాయమ్మ పెద్దకూతుర్చి పెళ్ళాడి, ఆమె సహాయంతో ఎటువంటి ఇబ్బందీ లేకుండా పూటకూళ్ళు నడుపుతూ, అత్తగారికి పూర్తి విశ్రాంతి కలిగించాడు.\n\nకిట్టప్పకు కోడలితో పాటు, పోయిన గౌరవం నిలబడింది. ఇలా కథ సుఖాంత మవడంతో, గోవిందరాజుచిట్కా మరాకసారి గ్రామమంతా ప్రచారమైంది.\n\n# చెల్లనిసరుకు\n\nబలుసులపాలెం కరణంపేరు, బుల్లెయ్య. ఒకనాడు అయన వీధిచావడిలో కూర్చుని, కర్ణీకపులెక్కలు ఏవో సరిచూసుకుంటూండగా, అయనభార్య లలితాంబ వచ్చి, “అమ్మాయికి సీమంతంచేయడానికి సాయంత్రంపాన్నపల్లి లోని మన వియ్యంకుడిగారింటికి వెళ్ళాలి. పేరంటం సందర్భంగా పంచడానికి మిఠా యిలు కావాలని ఉదయం చెప్పాను. ఆ విషయం గుర్తుందా?” అని అడిగింది.\n\n“గుర్తులేకేం! ఇప్పుడే ఆ పని చూస్తాను,” అని భార్యను. లోపలికి పంపి, వీధినపోయే దారిమీద ఒకకన్ను. తనలెక్కల మీద ఒకకన్ను వేసికూర్చున్నాడు బుల్లెయ్య.\n\nఇంతలో ఆ దారిగా వచ్చాడు సాంబయ్య అనే చిన్నలైతు. బుల్లెయ్య అతణ్ణి పిలిచి, తగ్గుస్వరంలో ఏదోమాట్లాడి పంపాడు. మరి కాసేపటికి అటుగావచ్చిన పేరయ్యనుపిలిచి, అతడితోనూఏదోమాట్లాడిపంపాడు బుల్లెయ్య.\n\n“ఏదో వ్యవహారంలో పడి మిఠాయిల సంగతి మరిచినట్టున్నారే!” అంటూ మళ్ళీ వచ్చింది లలితాంబ.\n\n“లేదు, లేదు. ఆ పనిలోనే ఉన్నాను!” అంటూ బదులిచ్చిన భర్తను అనుమానంగా చూస్తూ, తిరిగిలోపలికి వెళ్ళింది లలితాంబ.\n\nఆ తర్వాత కొద్దిసేపటికి దారివెంట పోతున్న మరిద్దరిని పిలిచి, ఏదో మాట్లాడి పంపాడు, బుల్లెయ్య.\n\nఇంటిలోనే వుండి, ఒకకన్ను ఇటువేసి వుంచిన లలితాంబ తిరిగి బయటికి వచ్చి, “దారేపోయేవాళ్ళనుపిలిచి అదీయిదీమాట్లాడు తున్నారు గానీ, మిఠాయిలు తెప్పించమన్న నామాట మాత్రం చెవికెక్కించుకున్నట్టు లేదు!” అన్నది నిష్ణూరంగా.\n\n“చూస్తున్నాపుగా? ఇప్పుడు నేనుమాట్లాడిన వాళ్ళందరూ, మిఠాయిలు కొని తెచ్చేపనిమీద వెళ్ళిన వాళ్ళే!” అన్నాడు బుల్లెయ్య నవ్వుతూ.\n\n“నేనంత వెర్రిదాన్ని కాదులెండి! మిఠా యిలు తేవడానికయితే మీరింత మందిని ఎందుకు పంపుతారు? ఒక్కరు చాలరా? అందువల్ల, నా ఎదురుగా ఒక మనిషిని పిలిచి, మిఠాయిలు తెమ్మని అతడికి మీరు పురమా యించేదాకా, నేను ఇక్కడనుంచి కదిలేదిలేదు,” అన్నది లలితాంబ గట్టిగా.\n\n“మిఠాయిలు కొనాలని మనమనుకున్నా, అమ్మడానికి ఆ గురువయ్యశెట్టి ఇంకా సిద్ధంగా లేదు,” అన్నాడు బుల్లెయ్య నవ్వుతూ.\n\n“ఇది మరీ చోద్యంగా వుంది! అతగాడు అమ్మేది ఏ ఇల్లో, పాలమోకాదుగదా. దుకాణం తెరిచేదే అమ్మడానికాయె. మరీ ఇంకా సిద్ధం కాకపోవడంఏమిటి? అసలువిషయంఏమిటో చెప్పరాదా?” అన్నది లలితాంబ కోపంగా.\n\n“బావుంది, అలా అడుగు చెబుతాను. నేను నిన్ననే గురవయ్యశెట్టి దుకాణానికి వెళ్ళి మిఠాయిల ధరలు విచారించాను. లడ్డుగాని, మైసూరుపాకులుగాని, మణుగు ఇరవై రూపాయిలకు తగ్గేది లేదన్నాడు. సరుకు నాణ్యంగా, రుచిగావుంది. అతడు ధరతగ్గించేందుకు ఒక ఉపాయం అలోచించాను. దాని ప్రకారం – ఇప్పుడు నేను పంపిన వాళ్ళంతా\n\nశెట్టి దుకాణానికి వెళ్ళి ధరలు విచారించి సరుకు రుచిచూస్తారు. తర్వాత, ‘ఈ మిఠాయికి వాడిన పిండి కల్తీదిలావుంది అనీ, సరుకు నిలవవున్నట్టుంది అనీ, వాడిన నెయ్యిలో ఏదో లోపం వున్నదనీ’ ఇలా రకరకాలుగా వంకలు పెట్టి కొనకుండా వెళ్ళిపోతారు. నలుగురూ ఒకేరకంగా అనేసరికి, గురవయ్యశెట్టికి తన మిఠాయిల్లో నిజంగానే ఏదోలోపం వున్నదని గట్టినమ్మకం కలుగుతుంది. ఆ సరుకును వదిలించుకోవడానికి ధరను సగానికి సగం తగ్గిస్తాడు. గురవయ్య అలా ధరలు తగ్గించి సరుకు అమ్మడానికి సిద్ధపడగానే వాటిని కొని తెమ్మని నేను పంపిన వాళ్ళకు చెప్పాను!” అంటూ బదులిచ్చాడు బుల్లెయ్య.\n\nఇంతలో చిట్టెయ్య, పెద్ద సంచీనిండుగా మిఠాయిలు నింపుకుని వస్తూనే, “అయ్యా, మీరన్నట్టుగానే గురవయ్యశెట్టి ధరలుసగానికి సగంతగ్గించాడు. ఈ రోజున మణుగుమిఠాయి ధరపదిరూపాయలే!” అన్నాడు పాంగిపోతూ.\n\nతన భర్త కూర్చున్నచోటు నుంచి కదల కుండా, ఇంత తంత్రం నడిపినందుకు, అతడి కేసి అబ్బురంగా చూస్తూ, అలాగే నిలబడి పోయింది లలితాంబ."
        },
        {
            "title": "సామ్రాట్ అశోక",
            "page_start": 17,
            "author": "శ్రీవి. 'చందమామ'",
            "pdf_page": 17,
            "content": "యించిన శుభఘడియలలో రాజు బిందు\nసారుడు, మాట ఇచ్చిన ప్రకారం సూర్యాస్తా\nమయంలోగా సుభద్రను వివాహమాడాడు.\nసుభద్రతండ్రి, నూతన దంపతులను ఆనంద\nబాష్పాలతో ఆశీర్వదించాడు.\n\nరెండేళ్ళపాటు రాజభవనంలో మామూలు\nపరిచారిక లాగా జీవితం గడిపిన సుభద్ర,\nఇప్పుడు సర్వాలంకారభూషిత అయిన రాణి\nఅయింది. అవసరాలు సమకూర్చడానికి\nపలువురు పరిచారికలతో ఆమెకు ప్రత్యేకంగా\nఒక భవనం ఏర్పాటయింది.\n\nఇన్ని సంపదలు సమకూరిన తరవాత\nఆమె సంతోషానికి తక్కువే ముంటుంది?\nకాని, ఆమెకు సంతోషంగా ఉండే భాగ్యం\nకలగలేదు. రాజుగారి పెద్దరాణులు సమయం\nదారికితేచాలు; ఆమెను సూటిపోటి మాటలతో\n\nవేధించసాగారు: “అదిగో చూడు, ఆ బిక్షగాడి\nకూతురు ఎంత అహంకారంతో మిడిసిపడు\nతున్నదో!” అని ఒక రాణి అంటే, “బ్రాహ్మణ\nకన్యలు ఇలా సిగ్గువిడిచి రాజభవనాలమీద\nవడితే మనం రాజకుమార్తెలుగా పుట్టడమెం\nదుకు?” అని మరొక రాణి వంతపాదేది.\n\n“ఈ నడమంత్రపుసిరి, మరి ఎంతకాలం\nఉంటుందో అదీ చూడకపోతామా?” అని\nమూడోరాణి అంటే, మిగతా ఇద్దరూ పకపకా\nనవ్వేవారు హేళనగా.\n\nసూదుల్లాంటి వారి మాటలకు సుభద్ర\nహృదయం విలవిలలాదేది. అయితే, ఆమె\nమౌనంగా రోదించేదే తప్ప, ఆ సంగతి తన\nభర్తఅయిన రాజుతో కూడా చెప్పేది కాదు.\nఅమెస్వభావం అటువంటిది. పైగా రాజురాజ్య\nవ్యవహారాలలో తలమునకలుగా ఉన్నాడు.\nరాజభవనంలో జరిగే వ్యవహారాలను\nపట్టించుకునే స్థితిలో లేడు.\n\nసుభద్ర అంటే తాలినుంచి అనురాగం\nచూపే ఒక వృద్ధపరిచారిక, ఒంటరిగా విల\nపించే సుభద్రను, “నువ్వంటే వాళ్ళకు ఎంతో\nఅసూయ తల్లీ! అందుకే నిన్నిలా వేధిస్తు\nన్నారు. వాటన్నిటినీ పట్టించుకోవద్దు. ఈ\nభవనంలో వాళ్ళకున్న అధికారం, నీకూ\nఉన్నది!” అని ఓదార్చేది.\n\nఆ మాటలకు సుభద్ర చిన్నగా నవ్వేది.\nఅయితే, అనవ్వులో సంతోషంకన్నా, విషాదం\nపాలు ఎక్కువగా కనిపించేది.\n\nఇలా ఒక యేడాది గడిచింది. సుభద్ర\nఒక మగబిడ్డను ప్రసవించింది. కాంతులు\nవెదజల్లే ఆ బిడ్డమోము చూస్తూ, “నీ రాకతో\nనాశోకంతీరిపోయింది నాన్నా! నా శోకంతీర్చ\n\n\n\nదానికి పుట్టిన అశోకుడివి నువ్వు!” అంటూ\nరెండు చేతులతో ఎత్తుకుని ముద్దాడేది. అ\nబిడ్డకు అశోకుడనే పేరు స్థిరపడి పోయింది.\n\nఅశోకుడు జన్మించడానికి ముందే పెద్ద\nరాణులు ముగ్గురు, ఐదుగురు కొడుకులను\nకన్నారు. వారిలో సుశేముడనే వాడు పెద్దవాడు.\nఅందరూ అతన్ని చిన్నప్పటి నుంచే యువ\nరాజుగా భావించసాగారు. కాబట్టి రాజోద్యో\nగులు అతనిపట్ల అమితమైన గౌరవమర్యా\nదలు ప్రదర్శించ సాగారు. దాంతో అతనిలో\nఅహంకారం పెరగసాగింది. తన ఇష్టానికి\nభిన్నంగా నడుచుకునే వారిమీద దురుసుగా\nప్రవర్తించే వాడు. తన మాటకు మారుపలికే\nవారిమీద విరుచుకుపడేవాడు. తను చెప్పి\nనట్టు చేయకపోతే సేవకులను కొట్టేవాడు.\nఅయినా, కాబోయే రాజు అన్నభయంతో\n\nఅతనికి ఎవరూ ఎదురుచెప్పేవారు కాదు.\nసుశేముడు అశోకుడికన్నా మూడేళ్ళు పెద్ద.\nవాళ్ళిప్పుడు నవయావన ప్రాయంలో ఉన్నారు.\nవాళ్ళిద్దరూ ఒకనాడురాజోద్యానంలో విహా\nరిస్తూండగా, అటువైపు వచ్చిన తోటమాలి\nఅశోకుడికి నమస్కరించాడు. చాటునుంచి\nహాతాత్తుగా ఒక దెబ్బతో తోట మాలిని కింద\nపడద్రోసి, “నన్నే అవమానిస్తావా?” అని అరి\nచాడు సుశేముడు.\n\nతోటమాలి మెల్లగా లేచి నిలబడి, “తమర్షి\nనేనెందుకు అవమానిస్తాను ప్రభూ!” అన్నాడు.\n\n“అయితే, నన్ను వదిలి, నా ఎదుట ఈ\nబిచ్చగత్తె కొడుక్కు ఎందుకు నమస్కరిం\nచావు?” అని గద్దించాడు సుశేముడు.\n\n“అన్నయ్యా, మాటలు మర్యాదగా రానీ.\nమీతల్లినాకుతల్లి అయినట్టే, నా తల్లి కూడా\nనీకుమాతృసమానురాలే!” అన్నాడు అశోకుడు.\n\n“ఛి, నోర్ముయ్! మరోసారి ఆ మాట\nఅనకు. నీ తల్లి నాకు తల్లి కాదు; నా తల్లి\nనిన్ను తన కొడుకుగా భావించడం, ఈజన్మలో\nజరగదు!” అన్నాడు సుశేముడు వెటకారంగా.\n\n“మనమిద్దరం బిందుసార మహారాజు\nకుమారులం. మీ తల్లిలాగే నా తల్లి కూడా\nరాజుగారినివివాహమాడిన ధర్మపత్ని! నాతల్లిని\nఅవమానిస్తే అది మన తండ్రిని అవమానిం\nచినట్టే అవుతుంది!” అన్నాడు అశోకుడు\nనెమ్మదిగా.\n\n“నిన్నూ, నీతల్లినీ అవమానించడం నాకు\nఅనందకరమైన విషయం! నువ్వేం చేయగ\nలవు?” అన్నాడు సుశేముడు పట్టరానిగర్వంతో.\n\n“అందుకు నీనుంచి క్షమాపణలు చెప్పిం\nచడమే నాకు ఆనందకరం!” అంటూ అశో\n\nచంద్రమామ\n\nకుడు సుశేముడి చేయి వడిసిపట్టుకుని వెనక్కు మెలితిప్పాడు.\n\nసుశేముడు వదలమని బాధతో అరిచాడు. కాని అశోకుడు వదలేదు. తోటమాలి ఉద్యాన వనంనుంచి వెలుపలికివచ్చి, అటుగా వెళు తూన్న మంత్రికి విషయం చెప్పాడు.\n\nమంత్రి అక్కడికివచ్చి, “అయన్ను వదిలి పెట్టు, వదిలిపెట్టు,” అని అరిచాడు.\n\nఅశోకుడు సుశేముడి చేయివదలి మంత్రి కేసి చూశాడు.\n\n“అన్నను అలా చేయవచ్చా?” అని అడి గాడు మంత్రి.\n\n“అతడు అన్నలాగా నడుచుకోలేదు. అవి వేకి అయిన శత్రువులా మాట్లాడాడు. నా తల్లినీ, తండ్రినీ అవమానించడం నేను సహించను. ఇకపై వారిని గురించి మాట్లాడితే అతని చేయిని కాదు; మెడను విరుస్తాను,” అన్నాడు అశోకుడు కోపంగా.\n\nసుశేముడు అశోకుడి కేసి ఒకసారి అగ్ర హంతో చూసి, అక్కడి నుంచి వేగంగా వెళ్ళి పోయాడు. మంత్రికి అతని ధోరణి చూస్తూంటే ఏదోఒకనాడు అశోకుడి మీద పగసాధించే వాడిలాగే కనిపించాడు!\n\nచంద్రగుప్తుడు నందులను ఓడించి, మార్యవంశం స్థాపించడానికి సాయపడిన చాణక్యుడు, బిందుసారుడికి కూడా ప్రధాన సలహాదారుగా కొనసాగుతున్నాడు. రాజ కుమారులు ఇరువురి మధ్య రగులుతూన్న పగను గురించి మంత్రి ఒకనాడు చాణక్యుడికి తెలియజేశాడు.\n\n“చుట్టూ చేరిన వంధిమాగధుల పాగడ్తల కారణంగా సుశేముడు దారి తప్పుతున్నాడు. అశోకుడు ఇంకా పసిప్రాయంలోనే ఉన్నాడు. మునుముందు మంచివాడుగా రూపాంద వచ్చు. లేదా, వాడూ దారి తప్పవచ్చు. అంతా పరిస్థితుల ప్రభావం మీద ఆధారపడి\n\nఉంటుంది!” అన్నాడు చాణక్యుడు, గంభీరంగా.\n\n“నిజమే, మహాత్మా! అయినా మహారాజు గారు సుశేముడి పట్ల పక్షపాత వైఖరితో ప్రవర్తిస్తున్నారని నా అనుమానం. అహంభావి అయిన సుశేముడు రాజైతే మార్యసామ్రాజ్యానికి క్షేమంకాదని నా అంతరాత్మ చెబుతున్నది!” అన్నాడు మంత్రి.\n\nచాణక్యుడుకొంతసేపు మౌనంగా అలో చించి, “రాజుగారికి జ్యేష్ఠకుమారుడి పట్లగల ప్రభలనుతొలగించడం అవసరం!” అన్నాడు.\n\nమంత్రి చాణక్యుడికి నమస్కరించి అక్కడి నుంచి వెళ్ళిపోయాడు.\n\nఒకనాడు సాయంకాలం భవన ఉపరితలంలో పచార్లుచేస్తూన్నరాజుదగ్గరికి చాణక్యుడు వచ్చాడు. బిందుసారుడు ఆయనకు\n\nచేతులెత్తి నమస్కరించి, “వార్త పంపితే తమ సమక్షానికి నేనే వచ్చేవాణ్ణి కదా!” అన్నాడు.\n\n“మీ కుమారులలో ఒకరిని మౌర్యసింహాస నానికి అర్హుడయిన వారసుడిగా తీర్చిదిద్దవల సిన సమయం ఆసన్నమయింది. ఆవిషయం తమకు గుర్తుచేయడం నా ధర్మంగా భావించి వచ్చాను,” అన్నాడు చాణక్యుడు.\n\nరాజు ఉలిక్కిపడి, “నా జ్యేష్ఠకుమారుడు యువరాజు సుశేముడు మౌర్యరాజ్యసింహాసనం అధిష్ఠించడానికి అర్హుడుకాదా?” అని అడిగాడు అశ్చర్యంగా.\n\n“జ్యేష్ఠకుమారుడు సింహాసనానికి వార సుడు కావడం సాధారణ సంప్రదాయం మాత్రమే. అది అన్ని సందర్భాలకూ అభిలపష్టయంకాదు. దక్షతగలవారికే రాజ్యపట్టాభి షేకంజరగాలి! అదేరాజ్యానికి క్షేమం!” అన్నాడు చాణక్యుడు.\n\nచాణక్యుడు మితభాషి అనీ, ఏదిచెప్పినా బాగా అలోచించిగాని చెప్పడనీ రాజు బిందు సారుడికి తెలుసు. పెద్దకొడుకును రాజు చేసే విషయంలో తనను పునరాలోచించమని కోరడానికి బలమైన కారణం ఉండి తీరు తుందని ఆయన గ్రహించాడు.\n\n“రాజా, ఈ విషయంలో మనం తొందర పడనవసరం లేదు. రాజ్యసింహాసనం ఎవరికి అప్పగించాలో ఇంకా నిర్ణయం తీసుకోలేదనీ, రాజకుమారుల ప్రవర్తనను మనం గమనిస్తు న్నామనీ రాజకుమారులకు తెలియాలి. రెండు మూడేళ్ళు పెద్దవాడై పుట్టినంతమాత్రాన తానేరాజ్యానికి రాజు కాగలననే భావం సుశే ముడికి కలగకూడదు. అదేవిధంగా మనం అప్పుడప్పుడు రాజకుమారుల తెలివితేట\n\nలను పరీక్షించడం అవసరం!” అన్నాడు చాణక్యుడు.\n\n“చిత్తం, మహాత్మా! అంతా తమ అభిష్టాను సారమే కానివ్వండి. ఆ పరీక్షలేవో వెంటనే ప్రారంభించినా ఆక్షేపణ లేదు,” అన్నాడు బిందుసారుడు.\n\n“ఆ విషయం గురించి కూడా అలోచించాను. రేపు సూర్యోదయంకల్లా మీ కుమారులు అరుగురినీ నగరానికి ఉత్తరంగాఉన్న శివాలయానికి రమ్మనండి. వాళ్ళు వచ్చేప్పుడు వాళ్ళకు నచ్చిన ఉత్తమ వాహనంలో రావాలి; వచ్చేముందు బలవర్ణకమైన ఆహారం భుజించి రావాలి; అలయం చేరిన తరవాత విలువైన అసనంలో కూర్చోవాలి – అని విడివిడిగా సందేశాలు పంపండి!” అని చెప్పి, చాణక్యుడు అక్కడి నుంచి బయలు దేరాడు.\n\nచాణక్యుడు చెప్పినట్టే రాజు తన కుమారు లకు సందేశాలు పంపాడు.\n\nమరునాడు సూర్యోదయానికిముందే రాజు బిందుసారుడు, చాణక్యుడు, మంత్రులు, కొందరు రాజోద్యోగులు శివాలయ ప్రాంగ ణానికి చేరారు. సూర్యోదయం కాగానే రాజు కుమారులు ఒక్కొక్కరుగా రాసాగారు.\n\nయువరాజు సుశేముడు జోడుగుర్రాలు పూన్చిన, అందమైన రథంలో వచ్చి దిగాడు. రెండవ రాకుమారుడు అభరణాలతో అలం కరించిన ఏనుగు మీద వచ్చాడు. మూడవ రాకుమారుడు దృఢమైన గుర్రం మీద వచ్చాడు.\n\nనాలుగవ రాకుమారుడూ, ఐదవ రాకుమా రుడూ పల్లకీలలో వచ్చి దిగారు. అభిరుగా\n\nవచ్చిన అశోకుడు మాత్రం ఏ వాహనంలోనూ రాకుండా, కాలినడకనే సమయానికి అక్కడికి వచ్చిచేరాడు.\n\nఆలయమంటపంలో, రాజభటులు రాకుమారులు వేయమన్న అసనాలు వేశారు. ఇద్దరు రాకుమారులు తమవెంట తెప్పించు కున్న దంతపుసింహాసనాల మీద ఆసీను లయ్యారు. మరిద్దరు పట్టుపరుపులు పరచి, వాటి మీద సుఖంగా కూర్చున్నారు. ఐదవ రాకుమారుడు పులిచర్మం పరచి దానిమీద కూర్చున్నాడు. అశోకుడు తన వెంట ఏమీ తెచ్చుకోలేదు. శుభ్రంగా నేల మీద కూర్చున్నాడు.\n\nఅశోకుడి ప్రవర్తనకు మిగిలిన రాకు మారులు తమలో తాము హేళనగా నవ్వుకో సాగారు.\n\nచంద్రమామ\n\nరాజుకు కూడా అశోకుడి ప్రవర్తన విడ్డూ రంగా తోచింది.\n\nచాణక్యుడు రాకుమారులను సమీపించి, “మీ వాహనాలను, ఆసనాలను చూశాం. మరి ఉదయం ఏం భుజించారు?” అని అడిగాడు.\n\nరాకుమారులు తాము తిన్న, రకరకాల వంటకాలను గురించి పోటీపడి వివరించారు.\n\nఅ తరవాత చాణక్యుడు అశోకుణ్ణి సమీపించి, “నాయనా! నువ్వు రాజకుమారుడివి. నీ దగ్గర ఎన్నో వాహనాలు ఉన్నాయి. వాటిని వద్దని కాలినడకన ఎందుకు వచ్చావు?” అని అడిగాడు.\n\n“మహాత్మా! తమరు ఉత్తమమైన వాహనాన్నే ఉపయోగించమన్నారు. నేను నాకు ఉత్తమమనితోచిన నా కాళ్ళను ఉపయోగించాను. మనిషికి కాళ్ళకు మించిన ఉత్తమ వాహనం లేదనుకుంటాను,” అన్నాడు అశోకుడు.\n\n“అలాగా! మరి ఏ ఆహారం భుజించి వచ్చావు?” అని అడిగాడు చాణక్యుడు.\n\n“గిన్నెడు పెరుగు!” అన్నాడు అశోకుడు.\n\n“నిన్ను బలవర్ణకమైన ఆహారం కదా భుజించి రమ్మన్నాను. మరి గిన్నెడు పెరుగు\n\nతాగి వచ్చానంటా వేమిటి?” అన్నాడు చాణక్యుడు ఆశ్చర్యంగా.\n\n“బిడ్డకు ఏ వేళకు ఏది బలవర్ణకమైన ఆహారమో తల్లికే తెలుసు. నా తల్లి నాకు ఉదయం గిన్నెనిండాపెరుగు ఇచ్చింది. మారు మాట్లాడకుండా దానిని తాగి వచ్చాను,” అన్నాడు అశోకుడు.\n\n“ఇదేమిటి, ఇలా కటికనేలమీద కూర్చు న్నావు? ఇదేనా విలువైన ఆసనం?” అని అడిగాడు చాణక్యుడు.\n\n“మహాత్మా! విలువైన ఆసనం మీద తమరు కూర్చోమన్నారు. భూమికన్నా విలువైనది ప్రపంచంలో ఉన్నదా? అందుకే భూమిని ఆసనంగా చేసుకున్నాను?” అని సమాధానమిచ్చాడు అశోకుడు.\n\n“అద్భుతమైన సమాధానం!” అన్నారు రాజుకు వెనకగా నిలబడిన మంత్రులూ, రాజోద్యోగులూ ముక్తకంఠంతో.\n\nచాణక్యుడు మందహాసం చేస్తూ, “నిన్ను అభినందిస్తున్నాను!” అంటూ అశోకుణ్ణి ఆప్యాయంగా వీపుపై స్పృశించాడు.\n\nకుమారుడి తెలివితేటలకు రాజుకు ఆశ్చర్యానందాలు కలిగాయి. – (ఇంకావుంది)\n\nఇంద్రజాలం-గంధర్వమాయ\n\nపట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మానంగా శ్మశానంకేసి నడవసాగాడు. అప్పుడుశవంలోని బేతాళుడు, \"రాజా, మొక్కవోని నీ దీక్షాదక్షతలు నాకు ముచ్చట కలిగిస్తున్నా, అర్థరాత్రివేళ నువ్విలాఒంటరిగా పడుతున్నప్రమ చూస్తూంటే జాలి కలుగుతున్నది. ఒక దేశానికి రాజువైన నువ్వు, ఒక సేవకుడిలా ఎందుకిలా ఊడిగం చేస్తున్నావో అంతుబట్టకుండావుంది. బహుశా, ఏవైనా క్షుద్రశక్తులను వశంచేసుకుని, వాటి ద్వారా నీ తీరని కోరికలను తీర్చుకోవాలను కుంటున్నావేమో! అయితే, క్షుద్రశక్తులే కాదు, దేవతాశక్తులయినా సరే, అవి తీర్చే కోరికలు తాత్కాలికంగా మనిషికి ఆనందం కలిగించినా, కడకు మనశ్శాంతిని దూరంచేస్తాయని, నానమ్మకం. ఇందుకు నిదర్శనంగా, కురూపిగా జన్మించిన తాను, జగదేక సుంద\n\nబేతాళ కథలు"
        },
        {
            "title": "బేతాళ కథలు (ఇంద్రజాలం-గంధర్వమాయ)",
            "page_start": 25,
            "author": "చందమామ బృందం",
            "pdf_page": 25,
            "content": "రిగా భాసించే అదృష్టం పట్టి కూడా చేజేతులా జారవిడుచుకున్న, ఒక మందమతి రాకుమారై కథచెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\n\nపగడపురాన్ని జీమూతవర్మ అనే రాజు పాలించేవాడు. అయన మంచి స్ఫురద్రూపి. పట్టపురాణి వసుధాదేవి కూడాఎంతో సౌందర్య వతి. అయితే, వారికి లేకలేక జన్మించిన రాకుమారై మాత్రం, కురూపి.\n\nతమ కుమారై ఇలా అనాకారిగా జన్మించి నందుకు రాజదంపతులు ఎంతగానో కుమిలి పోయారు. అయినా, కాకిపిల్ల కాకికి ముద్ద న్నట్టు, ఆమెకు మణిమంజరి అని నామ కరణం చేసి, అల్లారుముద్దుగా పెంచసాగారు. అయితే, దేవుడు కరుణామయుడనేందుకు నిదర్శనంగా, ఆమెకు తీయని కంతస్వరం\n\nప్రసాదించాడు. పదిపన్నెండేళ్ళకే ఆమె గాత్ర సంగీతంలో నిష్ణాతురాలైంది. వీణ వాయించడంకూడా నేర్చుకుంది. ఆమె వీణ వాయిస్తూ గానం చేస్తూంటే, వింటున్న పామరులేకాదు, పండితులుకూడా తన్మయత్వంతో మరొక లోకంలో విహరించేవాళ్ళు.\n\nచూస్తూండగానే మణిమంజరి యుక్తవయ స్కురాలయింది. ఇప్పుడు రాజదంపతులకు తమకుమారై వివాహవిషయం ఒక సమస్యగా పరిణమించింది. కురూపి రాకుమారైను, ఏ రాకుమారుడు కోరిపెళ్ళిచేసుకుంటాడు? అని వాళ్ళు మనసులో మధనపడసాగారు.\n\n**ఇలావుండగా** - ఒక పున్నమిరాత్రి మణి మంజరి ఒంటరిగా ఉద్యానవనంలోని అశోక వృక్షంకిందకూర్చుని, వీణ మీటుతూ శ్రావ్యంగా పాడసాగింది. ఆ సమయంలో ఆకాశయానం చేస్తూ అటుగావచ్చిన, వేదచందన అనేగంధ ర్వకన్య ఆ గానానికి పరవశించి, ఉద్యాన వనంలోదిగి, యువరాణిని సమీపించి, “ఆహా! ఏమి గాత్రమాధుర్యం! మా గంధర్వలోకంలో కూడా ఇంత శ్రావ్యంగా పాడగలవాళ్ళులేరు,” అని అభినందించింది.\n\nహాతాత్తుగా తన ఎదుటికి వచ్చిన గంధర్వ కన్యను చూసి నివ్వెరపోయినయువరాణి, తన గానాన్ని అపి, అప్రయత్నంగా లేచి నిలబడి, బంగారపుబొమ్మలా మెరిసిపోతున్న ఆ గంధర్వ కన్య కేసి రెప్పవాల్చకుండా చూడసాగింది.\n\nతనను అబ్బురంగాచూస్తున్న, మణిమంజరి మనసులోని ఆలోచనను పసిగట్టిన వేద చందన, చిరునవ్వు నవ్వి, తన కుడిచేతివేలిన వున్న పగడపు ఉంగరాన్ని, మణిమంజరి వేలికి తొడిగి, “యువరాణీ! ఇది మహిమగల\n\nఉంగరం. ఇది ధరించినవాళ్ళు ఇతరులకు, నా రూపంలో జగన్మోహనంగా కనిపిస్తారు. కాబట్టి, నువ్విక నీ కురూపితనం గురించి బాధపడనవసరంలేదు. అయితే ఒకటి; నీకు నువ్వు మాత్రం యధారూపంలోనే కనిపిస్తావు. మరాక సంగతి; ఈ ఉంగరంధరించి ఎన్నడూ గుళ్ళూ, గోపురాలకు వెళ్ళకూడదు. ఈ ఉంగ రాన్ని ధరించి దైవసన్నిధిలో నిలబడితే, ఇక శాశ్వతంగా ఉంగరం తనమహిమను కోల్పోతుంది!” అని హెచ్చరించి, గంధర్వకన్య ఆకాశమార్గాన వెళ్ళిపోయింది.\n\nఈ జరిగింది కలా, నిజమా అని ఆశ్చర్య పోతూ మణిమంజరి చుట్టూ చూసేంతలో, రాజదంపతులు అక్కడికి వచ్చారు. వాళ్ళు అశోకవృక్షం కింద పసిడిబొమ్మలా మెరుస్తున్న యువతిని చూసి దిగ్గృమ చెందారు.\n\nముందుగా మహారాజు తేరుకుని, “ఎవ రమ్మా నువ్వు? మా మణిమంజరి ఏదీ?” అని ప్రశ్నించాడు, పక్కనే వున్న వీణ తన కుమార్తెదే అని గ్రహించి.\n\nమణిమంజరి కాసేపు మౌనంగా వుండి, “నాన్నా!” అంటూ తండ్రిని కౌగలించుకుంది.\n\nరాజదంపతులు, తమ కుమార్తె కంత స్వరాన్ని గుర్తుపట్టారు. అయితే, రూపం మాత్రం, ఏమాత్రం పోలిక లేకపోవడంతో అయోమయంగా అమెకేసి చూడసాగారు.\n\nఅప్పుడు మణిమంజరి, గంధర్వకన్య గురించి తల్లిదండ్రులకు వివరంగా చెప్పింది. మహారాణి కుతూహలాన్ని అణచుకోలేక, తనకుమార్తె వేలికున్న మహిమగల ఉంగరాన్ని తాను ధరించింది. ఇప్పుడు మహారాణి – మహారాజుకు, యువరాణికి, గంధర్వకన్య\n\nరూపంలో అతిలోక సుందరిలా కనిపించింది. ఇద్దరూ చప్పట్లు చరుస్తూ పెద్దగా నవ్వారు. ఏదో ఒక కారణంగా, తమ కుమార్తె కురూపి తనం సమస్య పరిష్కార మయిందని, రాజ దంపతులు ఆనందంతో పొంగిపోయారు. మహారాణి తన వేలిన వున్న ఉంగరాన్నితీసి, కుమార్తె వేలికి తొడిగింది.\n\nమర్నాడు, గంధర్వకన్య వేదచందన రూపంలో వున్న యువరాణిని చూసి, ఆమె చెలికత్తెలిద్దరు అమితాశ్చర్యం చెందారు. వాళ్ళు గుసగుసలాడుతూ, “ఈ మోహనాంగి, మహారాజుగారి బంధువులమ్మాయి అయి వుంటుంది! ఆడపిల్ల అంటే, ఇలావుండాలి. మన యువరాణివారు వున్నారు. ఎందుకూ? ఈ సుందరి కాలిగోటికి సరిపోతుందా?” అనుకోసాగారు.\n\nయువరాణి, తన చెలికత్తెల ముఖ కవి కలనుబట్టి, వాళ్ళనుకుంటున్నదేమిటో గ్రహించి, ఒకసారి చిన్నగా నిట్టూర్చి, “ఏమే, మల్లికా, వసంతా, ఏమిటలా నాకేసి వింతగా చూస్తున్నారు? ఇటురండి!” అన్నది.\n\nయువరాణి కంఠస్వరం పోల్చుకుని, చెలికత్తెలిద్దరూ ఆమెను సమీపించి, “క్షమించండి, యువరాణీ! ఏ మహర్షి వరమో తమరు దేవకాంతలను తలదన్నేలా వున్నారు. ఆహాఁ!” అంటూ అభినందించారు.\n\nఅయితే, యువరాణినిప్పుదాక కొత్త దిగులు పట్టుకున్నది. అందరికీ తను ఇప్పుడు జగన్మోహనంగా కనిపించినా, తనకళ్ళకు మాత్రంమునుపటికురూపిరూపంలోనే కనిపించడం, ఆమెకు నిరాశకలిగించింది. అద్దంలో తన ప్రతిబింబం చూసుకున్నప్పుడల్లా, ఈ\n\nచేదు వాస్తవం ఆమెకు మనశ్శాంతి లేకుండా చేసేది.\n\nఈ పరిస్థితుల్లో, ఆమె పుట్టినరోజు పండుగ వచ్చింది. ఎప్పటిలా అప్పుడు కూడా మహా రాజు కొన్ని వినోద కార్యక్రమాలు ఏర్పాటు చేశాడు. అన్నిటికీ చివరగా, ఒక ఐంద్రజాలి కుడు తన బృందంతో ఇంద్రజాల ప్రదర్శన లివ్వ వచ్చాడు. అతడివెంట పెళ్ళిడు కొచ్చిన కుమార్తె వున్నది. ఆమె మెడనుంచి డోలు ఒకటి వేళ్ళాడుతున్నది.\n\nఐంద్రజాలికుడు, ఒక మామిడి టెంకమీద గంపను బోర్లించి, రాగికట్లతో వున్న ఒకచిన్న దండాన్ని దానిచుట్టూ తిప్పుతూ, ఏవో మంత్రాలు చదవసాగాడు. అతడి కూతురు డోలు వాయించడం ప్రారంభించింది. కొద్ది సేపు తర్వాత అతడు గంప పైకెత్తాడు. అక్కడ ఒక చిన్న మామిడి చెట్టూ, దాని కొమ్మకు ఒక దానిమ్మపండూ కనిపించాయి.\n\n“ఇది కొత్తరకం ఇంద్రజాలం. అద్భుతం!” అంటూ ప్రేక్షకులు చప్పట్లు చరిచారు.\n\nఐంద్రజాలికుడు నవ్వి, “మామిడిచెట్టు దానిమ్మపండు కాసింది. అయ్యలారా! దీని రుచిఎలావున్నదోచూడండి!” అంటూ పండును ముక్కలుగాకోసి, దాపులనున్న ప్రేక్షకులకిచ్చాడు.\n\nవాళ్ళు వాటిని తింటూనే, “అహాఁ! మహా ద్భుతం! చూపులకు దానిమ్మపండు, రుచి మాత్రంజామపండుది,”అంటూ పెద్దగా చప్పట్లు చరిచారు. రాజూ, పక్కన వున్న ఆసనంలో కూర్చునివున్న యువరాణి కూడా అశ్చర్యపొతూ చప్పట్లు చరిచారు.\n\nఆ తర్వాత, ఐంద్రజాలికుడు మరికొన్ని అద్భుతాలు ప్రదర్శించి, చివరగా రాజుకు\n\nతన కుమార్తెను చూపుతూ, “ప్రభూ! ఈమె నా ఒక్కగానొక్క కూతురు. నాకళ్ళకు నాగ కన్యలా కనిపిస్తుంది. కాని, నేను దీని పెళ్ళి చేయాలని ప్రయత్నిస్తే, ప్రతి ఒక్కడూ పెద్ద అనాకారి, అంటూ పారిపోతున్నాడు. ప్రభు వులూ, రసజ్ఞులైన ప్రేక్షకులూ నాకుమార్తె ఎలాంటి అందగత్తో చూడండి!” అంటూ మంత్రోచ్ఛారణతో, అమె తలకు చేతిలోవున్న మంత్రదండాన్ని తాకించాడు.\n\nఆ మరుక్షణం, ఐంద్రజాలికుడి కుమార్తె, మిలమిల మెరుస్తున్న వస్త్రధారణతో, తలమీద పాముపడగ అకారంలోవున్న మేలిమి బంగారు కిరీటంతో ప్రేక్షకులకు మెరుపులా కనిపించింది. రాజుతో, పాటు ప్రేక్షకులందరూ అద్భుతాశ్చర్యాలతో హర్షధ్వానాలు చేశారు.\n\nఐంద్రజాలికుడు వినయంగా తలవంచి సభకునమస్కరించి, మంత్రదండంతో తాకించికుమార్తెను ఎప్పటిలాచేసి, “ప్రభువులకూ,\n\nసభికులకూ ఒక చిన్న మనవి. ఇంతవరకూ నేనుచేసినవేవీ నిజంకాదు; ఇంద్రజాలవిద్యతో కల్పించిన భ్రమలు!” అన్నాడు.\n\nరాజు, ఐంద్రజాలికుణ్ణి ప్రశంసించి, భటుడి ద్వారా వెయ్యి బంగారు నాణాలు కానుకగా ఇచ్చాడు. వేదికమీద తల్లిదండ్రుల పక్కన కూర్చుని, ఐంద్రజాలికుడి ప్రదర్శన చూస్తున్న యువరాణి హృదయంలో, ఒక అనిర్వచనీయ మైన భావసంఘర్షణ మొదలైంది. ప్రదర్శన ముగిసిన వెంటనే, అమె ఒక నిర్ణయానికి వచ్చి, ఆసనంమీదినుంచిదిగి ఐంద్రజాలికుణ్ణి సమీపించి, మహిమగలఉంగరాన్ని అతడి చేతిలోపెట్టి, “ఇదినీకు నా పుట్టినరోజుకానుక. ఈ ఉంగరంలోనీ ఇంద్రజాలానికి సరితూగ గల గంధర్వమాయ వున్నది! తీరుబడిగా పరీక్షించి చూసుకో,” అని అక్కడి నుంచి తిరిగి చూడకుండా అంతఃపురానికి వెళ్ళి పోయింది.\n\nబేతాళుడు ఈ కథ చెప్పి, “రాజా, కురూపిగా జన్మించిన రాకుమారికి, గంధర్వకన్య ఇచ్చిన మహిమగల ఉంగరం, నిజంగా వరప్రసాదమే గదా! ఆ ఉంగరం సాయంతో తనకునచ్చిన, ఏ రాకుమారుణ్ణో వివాహమాడవచ్చు కదా! అలాచేయక, ఆ అమూల్యమైన ఉంగరాన్ని ఐంద్రజాలికుడికి బహూకరించడం వెర్రితనం కాదా? ఆ క్షణంలో ఆమెకు మతిచాంచల్యం కలిగిందనో, లేక ఇదీఅని చెప్పలేని నైరాశ్యం వల్ల మూర్ఛంగా ప్రవర్తించిదనో అనుకోవల సిందే గదా? ఈ సందేహాలకు సమాధానం తెలిసికూడా చెప్పకపోయావో, నీతల పగిలిపో తుంది,” అన్నాడు.\n\nదానికి విక్రమార్కుడు, “గంధర్వకన్య, యువరాణి మణిమంజరికిచ్చిన ఉంగరం మహిమగలదైనా, ఆ మహిమకు కొన్నిపరిమితులున్నాయని తెలుస్తూనే వున్నది. ఇతరులు చూసి ప్రశంసిస్తున్న రూపం తనది కాదనీ, గంధర్వకన్య నుంచి అరువుతెచ్చుకున్నదనీ, అత్మాభిమాని అయిన యువరాణి ఎన్నటికీ మరిచిపోలేదు. అంతేకాక, ఆ ఉంగరాన్ని ధరించి, ఆమె దైవసన్నిధికి వెళ్ళే అవకాశం లేదు; అప్పుడు ఉంగరం తన మహిమను\n\nకోల్పోయి, తన కురూపిరూపం బయటపడు తుంది. ఇక, వివాహ విషయానికి వస్తే, తన పరిస్థితికీ, ఐంద్రజాలికుడి కుమార్తె పరిస్థితికి తేడా ఏమీ లేదు. నిజజీవితంలో ఆమె నాగ కన్యాకాదు, తను గంధర్వకన్యాకాదు. ఒకటి ఇంద్రజాలం, రెండవది గంధర్వమాయ! ఆమె ఐంద్రజాలికుడి ప్రదర్శనచూశాక వాడు జీవనో పాధికిచేస్తున్న ప్రదర్శనలాంటిదే, భవిష్యత్తులో భర్తను ఎన్నుకునే విషయంలో తను చేయ బోతున్నాననేఊహ, ఆమెను చిత్తక్తోభకుగురి చేసిందన్నది వాస్తవం. మంత్ర తంత్రాల వల్ల, మహిమలవల్ల అరువుతెచ్చుకునే అందం శాశ్వతం కాదనీ, అలాంటివి ఆత్మసంతృప్తినీ, అనందాన్నీ కలిగించలేవనీ గ్రహించడం వల్లనే, ఆమె ఉంగరాన్ని ఐంద్రజాలికుడికి బహుమతిగాఇచ్చి, తనవిజ్ఞతనూ, విశాలహృద యాన్నీ చాటుకున్నది. ఇలాంటిది హృదయ నైర్మల్యంకలవాళ్ళు చేసే పనితప్ప, మంద మతులూ, మూర్థులూ చేసేది కాదు,”అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శపంతో సహా మాయమై, తిరిగి చెట్టెక్కాడు. – (కల్పితం)\n\n[అధారం: రాఘవరాజు పట్టాభిరామరాజు రచన]"
        },
        {
            "title": "పెంపుడుకొడుకు",
            "page_start": 30,
            "author": "చందమామ బృందం",
            "pdf_page": 30,
            "content": "పెంపుడుకొడుకు\n\nఒక గ్రామం చివరన, అడవికి దగ్గిరగా కుటీరం వేసుకుని ఒక వయసుమళ్ళిన స్రీ తన కొడుకుతోసహా జీవిస్తూ ఉండేది. ఆమె రోజూ అడవికి వెళ్ళి, మోదుగ అకులూ, చీపిరిపుల్లలూ తెచ్చేది. మోదుగ అకులతో విస్తళ్ళు కుట్టేది. చీపిరిపుల్లలతో చీపిరికట్టలు కట్టేది. అవి అమ్మి, ఆ డబ్బుతో, సంసారం నడిపేది. ఒక్కొక్కసారి ఎండుపుల్లలు ఏరు కుని వచ్చేది.\n\nఆమె కొడుకు వట్టి అప్రయోజకుడు. తల్లికి సహాయపడకపోగా, డబ్బు తెమ్మని పీడించే వాడు. సోమరిపోతులా తిరిగేవాడు. తల్లివాణ్ణి లక్ష్యపెట్టటం మానేసింది. వాడుకూడా తల్లితో విసిగి ఎటో వెళ్ళిపోయాడు.\n\n“ఆమెకు క్రమంగా శక్తి ఉడుగుతూ వస్తు న్నది. ఒకనాడు అడవిలో పుల్లలు ఏరుతూ, ఎండదెబ్బకు సామ్మసిల్లి పడిపోయింది. ఆ సమయంలో ఒక యువకుడు అటుగావచ్చి,\n\nపడిపోయిన ముసలిదాన్ని చూశాడు. వెంటనే వాడు సమీపంలో ఉన్న నీటిమడుగు నుంచి తామరాకుతో నీరు తెచ్చి, ముసలిదాని ముఖానచల్లి, కొద్ది సేపటికల్లా స్పృహ తెప్పించాడు.\n\nముసలిదిలేచికూర్చుని, “ఎవరు నాయనా, నుప్యు?” అని అడిగింది.\n\n“నేను దిక్కులేని ఒంటరిగాణ్ణి, తల్లి. చిన్నప్పుడే తల్లి తండ్రీ పోయారు. ఎక్కడన్నా ఎవరన్నా దగ్గిర పెట్టుకుంటారేమోనని ఊళ్ళ వెంటతిరుగుతున్నాను,” అన్నాడు యువకుడు.\n\nముసలిది లేచి, తాను కట్టుకున్న పుల్లల మూట నెత్తికి ఎత్తుకోబోయింది. యువకుడు ఆమెను వారించి, మూట తన నెత్తికిఎత్తుకుని, “పదమ్మా, దీన్ని నేను మీ ఇంటిదాకా తెస్తాను,” అన్నాడు.\n\nఇంటికి వెళ్లాక ముసలిది వాడితో, “నీకు మంచి చోటు దారికేదాకా నా ఇంట్లోనేఉండు\n\nనాయనా, అందువల్ల నాకు ఇబ్బంది ఏమీ లేదు,” అన్నది.\n\nవాడు ఇంకెక్కడికీ వెళ్లలేదు. ముసలి దాని వెంటే ఉండి, ఆమెను ఏ పనీ చెయ్య నివ్వక, ఆమె చేసే కష్టమైన పనులన్నీ తానే చురుకుగా చేస్తూ, అక్కడే ఉండిపోయాడు.\n\nముసలిది ఇప్పుడు మోదుగాకుల కోసమూ, మూలికలకోసమూమాత్రమే అడవిలోకి అప్పుడప్పుడూ వెళుతున్నది. మిగతా పనులన్నీ ఆ యువకుడే చేస్తున్నాడు. ఇద్దరూ తమ శక్తి కొద్దీ సంపాదిస్తున్నారు. ఖర్చుకు పోగా డబ్బు మిగులుతున్నది.\n\nముసలిదాని కొడుకు ఒకనాడు ఎక్కడి నుంచో హాతాత్తుగా ఊడిపడ్డాడు. ఇంటి పరిస్థితి బాగయిందని గ్రహించాడు. తల్లిని డబ్బుకోసం పీడించాడు. తల్లి చిల్లిగవ్వ కూడా ఇవ్వనన్నది.\n\nముసలిదాని అసలు కొడుకు పెంపుడు కొడుకుతో తగాదాలు పెట్టుకున్నాడు. కొత్త వాణ్ణి ఏ విధంగానన్నా భయపెట్టి ఇంటి నుంచి పంపేస్తే తల్లి తనని అదరిస్తుందని వాడి నమ్మకం. వాళ్ళు ఇద్దరూ ఇంట్లో లేని సమయంలో ఆమె డబ్బంతా మూటగట్టి\n\nరహస్యంగా ఒకచోట దాచి, ఇంట్లో ఉన్న వస్తువులు చిందర వందరగా పారేసి, కుయ్యో మొర్రో అని ఏడుస్తూ కూర్చున్నది.\n\nఇంతలో ముసలిదాని అసలు కొడుకు వచ్చాడు. ఇంట్లో దాంగలు పడ్డారని ముసలిది చెప్పింది. “నువ్వు వట్టి పాపిష్టిదానివి. డబ్బు నా కియ్యమంటే ఇచ్చావుకావు. నీకు తగిన శాస్తే జరిగింది. నీ మొహం చూస్తే పాపం! ఇకపై నీ ఇంట ఒక్కక్షణంకూడా ఉండను!” అంటూ ముసలిదాని అసలు కొడుకు వెళ్ళిపోయాడు.\n\nవాడు వెళ్ళిపోకముందే ముసలిదాని పెంపుడు కొడుకు వచ్చి జరిగినదంతా చూశాడు. తరవాత వాడు ముసలిదాన్ని ఓదార్చుతూ, “ఏడవకమ్మా! ఆ డబ్బు పోతే పోయింది, మనం సంపాదించిన డబ్బే గదా! మళ్ళీ కష్టపడి సంపాదింతాం!” అన్నాడు.\n\n“డబ్బెక్కడికి పోయింది, నాయనా! ఆ వెధవ వెళ్ళిపోయాడు. దీంతో వాడి పీడ విరగడయింది. డబ్బు భద్రంగానే ఉన్నది,” అంటూ ముసలిది దాచినచోటినుంచి డబ్బు మూట బయటికి తీసింది సంతోషంగా.\n\nసముద్రతీర ప్రయాణాలు-16\n\nకోరమండల్\nతీరం\n\nమన్నారు సింధుశాఖను దాటి మరికొంత దూరం ముందుకు వెళ్ళామంటే కోరమండల్ తీరం చేరుకుంటాం. 'నైటింగేల్ ఆఫ్ ఇండియా' అని ప్రసిద్ధిగాంచిన కవయిత్రి సరోజనీ నాయుడు \"ది కోరమండల్ ఫిషర్స్\" అనే కవితతో కీరించిన కోరమండల్\n\nతీరం దేవాలయా\nలకు ప్రసిద్ధిగాం\nచినది. కోరమం\nడల్ తీరంలో\n\nవేలాంకన్నిలోని 'చర్చ్ ఆఫ్ అవర్ లేదీ ఆఫ్ హెల్త్' అనే 'ఆరోగ్యమాత' అలయం చాలా ప్రసిద్ధమైనది. ఇక్కడికి అసంఖ్యాకంగా వచ్చే భక్తులు తమ వ్యాధులు నయమయి నందుకు కృతజ్ఞతగా వెండి, బంగారు లోహాలతో తయారుచేసిన కళ్ళు. చెవులు, కాళ్ళు, చేతులు అంటూ వివిధ అవయవాలను ఆరోగ్యమాతకు కానుకగా సమర్పించి మొక్కులు తీర్పుకుంటారు. ఇటువంటి వస్తువులను చర్చ్ ప్రదర్శనకు ఏర్పాటుచేసి ఉన్నది. గోడల మీద బైబిల్ కథలు బామ్ములతో చిత్రించబడిన మార్గం గుండా వెళ్ళామంటే సముద్రతీరంలో మొట్టమొదట నిర్మించబడిన చర్చ్ని చేరుకుంటాము.\n\nవేలాంకన్ని ఆరోగ్యమాత ఆలయం\n\nవేలాంకన్నికి కొన్ని క.మీ. ఉత్తరంగా నాగపట్నం అనేచిన్న రేవుపట్టణం ఉన్నది. ఇది ప్రాచీన కాలంలో ప్రసిద్ధిగాంచిన రేవుపట్టణం. క్రీ.శ. 5వ శతాబ్దంలో\n\nఇది పల్లవులకు ముఖ్యమైన\nనాకాకేంద్రంగా ఉండేది.\nదీనికి 24 క.మీ. పడమరగా\nశ్రీత్యాగరాజస్వామీ జన్మస్థాన\nమైన తిరువయ్యారు అనే\nపంచనదీ క్షేత్రం ఉన్నది.\nకర్నాటక సంగీత సంప్రదా\nయంలో త్రిమూర్తులుగా కీర్తిం\nచబడేవారు శ్రీత్యాగరాజు,\nముత్తుస్వామీ దీక్షితులు,\n\nకర్నాటక సంగీత త్రిమూర్తులు"
        },
        {
            "title": "సముద్రతీర ప్రయాణాలు-16 (కోరమండల్ తీరం)",
            "page_start": 33,
            "author": "చందమామ బృందం",
            "pdf_page": 33,
            "content": "త్యామాశాస్త్రి.\n\nనాగపట్నానికి నాలుగు క.మీ. ఉత్తరంగా హజ్జత్ మియాన్ అనే హజ్జత్ మీరాస్ సుల్తాన్ సయ్యద\nషా అబ్దుల్ హమీద్ దర్గా ఉన్న నాగూర్ ఉన్నది. 500 సంవత్సరాల పురాతనమైన ఈ దర్గాను అందరూ\nదర్శిస్తారు. దీని బంగారు గుమ్మటం చుట్టూ 5 మినార్లు ఉన్నాయి. దర్గాలోపల ఉన్న కొలనులోని\nనీటికి రుగ్మతలను పొగాట్టే అద్భుతశక్తి ఉన్నదని చెబుతారు.\n\nతాటాకులతో హస్తకళానైపుణ్యం ఉట్టిపడే అందమైన సంచులు, విసనకర్రలు, చాపలు మొదలైన\nవస్తువులు తయారుచేయడంలో కూడా నాగూరుకు పేరున్నది.\n\nఇంకా కొంతదూరం ఉత్తరంగా పయనించామంటే మరొక ప్రాచీన క్షేత్రమైన కారైక్కాల్ చేరు\nకుంటాము. పాండిచ్చేరి కేంద్రపాలిత ప్రాంతంలోని నాలుగు జిల్లాలలో ఇది ఒకటి.\n\nక్రీ.శ. 6వ శతాబ్దానికి చెందిన భక్తకవయిత్రి కారైక్కాల్ అమ్మైయార్ ఇక్కడికి చెందినవారే. శైవభక్తి\nసాహిత్యంలో ఆమె రచించినవే చాలా ప్రాచీనమైన గీతాలని చెబుతారు. అర్పుద తిరువందాది; ఇరట్టై\nమణిమాలై: మూత్త తిరుప్పటికణ్ గణ్ ఆమె రచించిన ముఖ్యమైన మూడు గ్రంథాలు.\n\nకారైక్కాల్ అమ్మైయార్ భర్త, ఆమెకేవో అద్భుత శక్తులున్నాయని పసికట్టి ఆమెను వదిలి వెళ్ళాడు.\nభర్త ప్రవర్తనకు బాధపడిన కారైక్కాల్ అమ్మైయార్ వైరాగ్య భావంతో ఇల్లు వదిలింది. సన్యాసినిలా\nదేశాటనం చేస్తూ, శివాలయాలు దర్శిస్తూ,\nభక్తగీతాలతో శివుణ్ణి స్తుతిస్తూ శేషజీవితం\nగడిపింది. ఆమె రచించిన భక్తగీతాలు\nఆమె పేరును తమిళసాహిత్యంలో చిర\nస్థాయిగా నిలిచేలాగా చేశాయి. ఆ భక్తకవ\nయిత్రి పేరుమీదుగా కారైక్కాల్లో ఒక\nఆలయం ఉన్నది.\n\nదీని తరవాత ట్రాంకోబార్ అనే తరంగం\nబాడి చేరుకుంటాము. ఇది ఒకప్పుడు దేనిష్\nకాలనీగా ఉండేది. ఆసియాఖండంలో 1620\nనుంచి 1840 వరకు దేనిష్ అధికారంలో\nఉన్న ఏకైక ప్రాంతం ఇది. ప్రధాన పట్టణం\nమాత్రం ఇంకా అరంభంలో నిర్మించినట్టే\nఉన్నది. డేస్స్ బర్గ్ భవనం; పౌరులు\nవెలుపలికి వెళ్ళడానికి, రావడానికి 200\nసంవత్సరాల నాడు నిర్మించినద్వారం;\nకట్టకడపటి దేనిష్ గవర్నర్ జాన్స్ రెల్లింగ్\n1823 నుంచి 1841 వరకు నివసించిన రెల్లింగ్స్ గార్డ్, మరి రెండు చర్చలు ఒకప్పటి దేనిష్ వైభవానికి\nసోక్యాలుగా నిలిచి ఉన్నాయి.\n\nతరంగంబాదికి ఉత్తరంగా కావేరీనది సముద్రంలో సంగమించేచోట పూంబుహార్ ఉన్నది. ఇది\nఒకప్పుడు సుసంపన్నమైన చోటుల రేవుపట్టణం. ఇక్కడి నుంచి మియాన్మార్, శ్రీలంక, మలేసియా,\nఇండో-చైనా, చైనా వంటి దేశాలతో నౌకావ్యాపారం జరిగేది.\n\nఇక్కడ పూర్వకాలంలో యేటా వేసవిలో ఇంద్రపూజ జరిగేది. కారణాంతరాల వల్ల ఒకయేడు ఇంద్రపూజ\nజరగలేదు. అందుకు ఆగ్రహం చెందిన సముద్రం పాంగి నగరాన్ని కబళించిందని ఒక కథ చెబు\nతారు. అయితే, పూంబుహార్ పరిసరాలలోని కీశైయూర్లో 1962లో త్రవ్వకాలు జరిపి పురాతత్వ శాఖ\n\nడేస్స్ బర్గ్ భవనం\n\nపూంబుహార్ ఆర్ట్‌గ్యాలరీ\n\nసముద్రంలో పరిశోధనలు జరిపినప్పుడు - ప్రాచీన నగరం ఒకటి సముద్రంలో మునిగిపోయిన అధారాలు బయట పడ్డాయి. ఒకప్పుడు పూంబుహార్ బౌద్ధమతానికి కేంద్రంగా ఉండేది. బౌద్ధమత ప్రచారం కోసమే సుప్రసిద్ధ తమిళ కావ్యమైన 'మణి మేఖలై' రచింపబడింది. పూంబుహార్ నుంచి మరికొంత దూరం ఉత్తరంగా పయనించామంటే నటరాజ మందిరానికి ప్రసిద్ధిగాంచిన చిరంభరం చేరుకుంటాము. నగరమధ్యంలో నటరాజ మందిరం ఉన్నది. ఇది యావత్ భారత ప్రసిద్ధిగాంచిన శివాలయం.\n\nఒక పురాణ కథ ప్రకారం ఒకప్పుడిక్కడ శివపార్వతుల మధ్య నాట్యం పోటీ జరిగింది. శివుడికి సమానంగా పార్వతీ; పార్వతికి తీసిపొకుండా శివుడూ నాట్యంచేశారు. ఇరువురిలో ఎవరు గొప్పగా నాట్యం చేశారో నిర్ణయించ దానికి అక్కడ చేరిన దేవతలకూ, మునులకూ సాధ్యపడలేదు. ఆఖరికి శివుడు యోగశక్తితో ఒంటికాలిమీద నిలబడి, రెండవ కాలిని భుజం మీదికి ఎత్తి పార్వతికేసి చూశాడు. పార్వతి వినయంగా తన ఓటమిని అంగీకరించింది.\n\nఈ భంగిమలోని శివుడి విగ్రహం ఒకటి ఆలయమంటపంలో ఉన్నది. ఈ విగ్రహం పంచలో హాలమిత్ర మంతో తయారు చేయబడింది. మంటపం లోపల రాగిరేకులు బంగారం పూతతో తాపడం చేయబడి ఉన్నాయి.\n\nచిదంబరానికి ఉత్తరంగా ఉన్న కేంద్ర పాలిత ప్రాంతమైన పాండిచ్చేరి ఉజ్వలమైన చరిత్ర కలిగిన నగరం. ఇది ఈ ప్రాంతా నికి రాజధాని. క్రీ.శ.1వ శతాబ్దం నుంచే రోమన్లు, పోర్పుగిసులు, ప్రెంచివాళ్ళు, డచ్‌వాళ్ళు, బ్రిటిష్ వాళ్ళుఇక్కడ వర్తకస్థావరాలను ఏర్పాటు చేసుకున్నారు. 1814 నుంచి 1954 వరకు ఇదిప్రెంచి అధికారంలో ఉండేది.\n\nభారత స్వాతంత్ర్య పోరాట కాలంలో మన స్వాతంత్ర్య యోధులకు ఇది ఒక కోటలా ఉండేది. సుప్రసిద్ధ తమిళకవి సుబ్రహ్మణ్యభారతి ఇక్కడ ఉన్న ప్పుడే పలు దేశభక్తి గీతాలను రచించి ప్రజలలో దేశభక్తిని ప్రేరేపించాడు. భారతియార్\n\nచిదంబర నటరాజవిగ్రహం\n\nతమిళసాహిత్యంలో నూతన శకానికి నాంది పలికి, నవయుగ\nవైతాళికుడయ్యాడు. కణ్ణన్‌పాట్టు, కుయిల్ పాట్టు, పాంచాలిశపథం\nమొదలైనవి ఆయన సుప్రసిద్ధ రచనలు. శ్రోతలకు ఉత్తేజాన్ని,\nధర్మావేశాన్ని కలిగించే ఆయన గీతాలు తమిళనాట ఈనాటికి విని\nపిస్తూనే ఉన్నాయి. ఆయన నివసించిన 20, ఈశ్వరన్ ధర్మరాజా\nకోయిల్ వీధిలోని ఇంటిని జాతీయ స్మారకగృహంగా మనప్రభుత్వం\nప్రకటించింది.\n\nపాండిచ్చేరికివచ్చి స్థిరపడిన మరొక స్వాతంత్ర్యయోధుడు శ్రీఅర\nవిందఘోష్. ఆయన 1920వసం||లో పాండిచ్చేరికి వచ్చి ఆధ్యాత్మిక\nజీవితాన్ని ప్రారంభించాడు. 'లైఫ్ డివైన్,' సావిత్రి వంటి గాప్ప గ్రంథా\nలను రచించడంతో పాటు భగవద్గీత, వేదాలు. ఉపనిషత్తులు\nమొదలైన వాటికి వ్యాఖ్యానాలు వెలయించాడు.\n\nశ్రీ అరవిందులు\n\nతన ఆదర్శమైన ప్రశాంత జీవనవిధానాన్ని ఆచరణలో పెట్టడానికి అనువుగా శ్రీ అరవిందులు\nహోలీమదర్ సహకారంతో ఒక ఆశ్రమం స్థాపించాడు.\n\nభక్తులచే శ్రీమాత అని పిలువబడే హోలీమదర్ అసలుపేరు మిర్రా అల్పాసా. ఫ్రాన్స్ దేశానికి\nచెందిన ఈమె అరవిందుల శిష్యురాలై ఆయనకు 1920 నుంచి 1950లో ఆయన కాలధర్మం\nచెందేంతవరకు సాయంగా నిలబడ్డారు. అరవిందుల అనంతరం ఆయన ఆధ్యాత్మిక వారసురాలిగా\nజీవితాంతం అంటే-1973 వరకు కొనసాగారు.\n\nపాండిచ్చేరికి 8 క.మీ. దూరంలో ఆరొవిల్(ఉదయనగరం) అనే ఆదర్శ ప్రదేశం 1968లో\nఅరవిందుల స్మృతి చిహ్నంగా రూపాందించబడింది. సత్పంకల్పంతో, ఉన్నతాశయ సిద్ధికోసం త్రికరణ\nశుద్ధిగా సాధనచేసే మానవులు ప్రపంచపౌరులుగా, ప్రశాంతంగా ఏకైక అధికారమైన మహోన్నత సత్యం\nనీడలో సాధన చేయడానికి మరేదేశం కాని తనదని చెప్పుకోని — ప్రశాంత ప్రదేశం ఒకటి కావాలి\nఅని అరవిందులు ఆశించారు. ఆయన ఉదాత్త ఆశయానికి రూపకల్పనే— ఆరొవిల్!\n\nఆరొవిల్‌లోని మాతృమందిర్"
        },
        {
            "title": "ఊరుకదలనివాడు",
            "page_start": 36,
            "author": "వసుందర",
            "pdf_page": 36,
            "content": "ఊరుకదలనివాడు\n\nచపలపురంలో చలపతి అనే అతడికి బంధుప్రీతి ఎక్కువ. అతడి భార్య అరుణ కూడా ఇంటికొచ్చిన వారిని ఎంతో చక్కగా ఆదరిస్తుంది. ఆదంపతుల గురించి బంధు వుల్లో గొప్పగా చెప్పుకుంటారు.\n\nబంధుప్రీతి మాత్రమే గాక చలపతికి మంచి మాటకారితనం కూడా వున్నది. అత డితో ఎంతసేపు మాట్లాడినా తనవి తీరదని చాలామంది అంటారు.\n\nఉగ్రనగరంలో ఉమాపతి అనే ఆయన వుంటున్నాడు. అతడు ఆస్తిపరుడే కానీ ఉన్నచోటు నుంచి కదలడు. తన తల్లిని మించిన గొప్ప వ్యక్తికానీ, ఉగ్రనగరానికి మించిన ఊరు కానీ వున్నదంటే ఒప్పుకోడు. ఒకపట్టాన ఏ పిల్లానచ్చక చాలా ఆలస్యంగా పెళ్ళిచేసుకున్నాడు. అతడి భార్య కరుణ అందం, చలాకీతనం, తెలివి, మంచితనం కలబోసిన పిల్ల.\n\nమాసం రోజుల్లోనే కరుణకు, భర్తంటే విసుగు పుట్టింది. అతడికి కొన్ని విషయాలు తెలుసు. అవే అందరికీ చెబుతాడు తప్ప కొత్త విషయాలు నేర్చుకోడు, తెలుసుకోడు. తను చాలా గొప్పవాడిననుకుని, తరచు తననుతనే పాగడుకుంటాడు. ఎదుటివాళ్ళను దేనికీ మెచ్చుకోడు సరికదా, చిన్నబుచ్చు తాడు కూడా!\n\nఒకసారి ఊరు కదిలితే తప్ప భర్తకు ప్రపంచం తెలియదని కరుణ అనుకున్నది. ఆమెకు చలపతి దూరపు వరుసలో అన్న అవుతాడు. అతడొక్కడే తన భర్తను మార్చ గలడన్నఉద్దేశ్యంతో, ఆమె ఒకరోజున భర్తతో, చపలపురం వెళదామన్నది. అనుకున్నట్టే ఉమాపతి రానన్నాడు.\n\n\"చపలపురం, ఉగ్రనగరం కంటే వెయ్యి రెట్లు గొప్పగా వుంటుంది. అక్కడ చలపతి అని, మా పెదనాన్న కొడుకున్నాడు. ప్రపం\n\nచంలో అతడికి తెలిసినన్ని విషయాలింకె వరికీ తెలియవంటారు. మనం అక్కడికి వెళితే నువ్వు గొప్పా, నా అన్న గొప్పా తేలి పోతుంది,” అంటూ కరుణ, భర్తను రెచ్చ గొట్టింది.\n\nఉమాపతికి పౌరుషం వచ్చి మర్నాడే చలపురం బయల్దేరాడు.\n\nఉమాపతి దంపతులను, చలపతి దంపతులు ఎంతో ఆప్యాయంగా ఆహ్వానించి ఆదర్శించారు. అతిథులకోసం అరుణ కొత్తరకం పాయసం వండింది. కరుణ ఆ పాయసం రుచిని ఎంతగానో మెచ్చుక్కుది.\n\nఉమాపతి మాత్రం ముఖం చిట్టించి, “పాయసమంటే చిక్కని గేదెపాలుండాలి. అందులో ఉగ్రనగరం జీడిపప్పు కలపాలి. ఆపైన మా అమ్మచేయి పడాలి, ఆ రుచి\n\nచూసినవాడికి ఇంకేదీ పాయస మనిపించదు,” అన్నాడు.\n\nఈ మాటలకు అరుణ చిన్నబుచ్చు కున్నది. చలపతిమాత్రం మాటలు తప్పిస్తూ, “బావగారు తెలివిగా మమ్మల్ని ఉగ్రనగరం రమ్మని ఆహ్వానిస్తున్నారు. మేము ఉగ్రనగరం వస్తే, ఒక్క పాయసంతో విడిచిపెట్టం. అత్తయ్య గారిచేత ఎన్నో రకాలపిండివంటలు చేయించుకుని తింటాం,” అన్నాడు.\n\nఆ రాత్రి చలపతి అతిథులకోసం బూరుగు దూది పరుపులు పంపించాడు. ఉమాపతి అందుకు మెచ్చుకోకుండా, “వాతావరణం ఉక్కగా ఉన్నప్పుడు ప్రత్యేకంగా బూరుగు దూది సుఖంగా వుండదు. మా ఊళ్ళో శరీరానికి చల్లగా అనిపించే కొత్తరకం దూది దొరుకుతుంది,” అన్నాడు.\n\nఈపర్యాయం చలపతికూడాచిన్న బుచ్చు కోవడం గమనించిన కరుణ, అన్నగారిని చాటుగా పిలిచి, భర్తకున్న దుర్గుణం చెప్పి, నీవైతే ఎదుటి వారిలో లోపాలున్నా చెప్పు కుండా మెచ్చుకుంటావు. నా భర్తకు చిటికీ మాటికీ ఎదుటివారిని చిన్నబుచ్చే దుర్గుణ మున్నది. మనిషి మంచివాడే కానీ, ఈ దుర్గుణం పోగొట్టాలని నీ వద్దకు తీసుకొచ్చాను. నువ్వే ఏదైనా ఉపాయమాలో చించు,” అన్నది.\n\n“అసలు విషయం ముందే చెప్పి రక్తించావు. ఇక అంతానేను చూసుకుంటానులే!” అన్నాడు చలపతి.\n\nమర్నాడుదయం చలపతి, ఉమాపతితో ఆ ఊళ్ళోనే వుంటున్న తన దూరపుబంధువు ముకుందుడి గురించి చెప్పాడు.\n\nముకుందుడు కూతురికి పెళ్ళిచేశాడు.\nచలపతి అయిదువందల వరహాలిచ్చి సాయం\nచేశాడు. ముకుందుడిల్లు కూలిపోయింది.\nచలపతి తాటివాసాలు దానం చేశాడు.\nముకుందుడికి జబ్బుచేసింది. చలపతి చిట్కా\nవైద్యం చేసి తగ్గించాడు. ముకుందుడు\nచలపతి నుంచి ఎన్నో సాయాలు పొందాడు.\nకానీ ముకుందుడు, చలపతి గురించి ఒక్క\nమంచి ముక్క అనడు. పైగా దుష్ప్రచారం\nచేస్తాడు.\n\nఇద్దరూ కలిసి ముకుందుడింటికి వెళ్ళారు.\nముకుందుడు, చలపతిని పట్టించుకోకుండా,\nఉమాపతితో బాగా మాట్లాడాడు. చలపతి\nఎంత మర్యాదగా మాట్లాడినా, ఛీత్కారంగా\nబదులిచ్చాడు. వెళ్ళేటప్పుడు మాత్రం, “రేపు\nఎడ్లజుత బేరం చేస్తున్నాను. పాతికవరహాలు\nతక్కువకావచ్చు. లేదనకుండా సిద్ధం చేసి\nవుంచు,” అన్నాడు.\n\nఅక్కణ్ణించి బయటపడ్డాక ఉమాపతితో,\n“ఇలాంటి వాడితో నేనేం చేయాలో నువ్వే\nచెప్పు,” అన్నాడు చలపతి.\n\nఉమాపతి అలోచిస్తూ, “ముకుందుణ్ణి\nచూడగానే నాకు మా ఊళ్ళోని గోవిందుడు\nగుర్తొచ్చాడు. నేను ముకుందుణ్ణి పట్టించుకో\nలేదు. మా గోవిందుడి గురించే ఆలోచిస్తు\nన్నాను. మా ఊళ్లో నీలాంటివాళ్ళు గోవిందుడి\nగురించి నా దగ్గర ఫిర్యాదు చేశారు. నాకు\nమాత్రం మా గోవిందుడు ప్రవర్తనలో తప్పేం\nకనిపించలేదు. అతడు నాతో బాగా వుంటాడు.\nనీకు మనుషులతో మసలడం తెలియదని\nనానమ్మకం. మనుషులతో ఎలా మసలాలో,\nనాకు మా అమ్మ నేర్పింది. నాతో అందరూ\n\nబాగానే వుంటారు. ఎవరితోనూ ఇబ్బంది\nలేదు,” అన్నాడు.\n\n“మంచి ఉపాయం చెప్పావు. కృతజ్ఞుణ్ణి,”\nఅన్నాడు చలపతి.\n\n“నేను ఉపాయం చెప్పానా, ఏమిటది?”\nఅని ప్రశ్నించాడు ఉమాపతి ఆశ్చర్యంగా.\n\n“నువ్వు మసలినట్టే, నేనూ ముకుందు\nడితో మసలాలి. అప్పుడే ఇబ్బందీ వుండదు.\nఅదే కదా నీ ఉపాయం?” అన్నాడు చలపతి\nనవ్వుతూ.\n\nఉమాపతి క్షణంమాత్రంవెలవెలపోయినా,\nవెనువెంటనే తమాయించుకుని, “ఆఁ, మరే\nమరే!” అన్నాడు.\n\nఆ తర్వాత చలపతి, ఉమాపతికి తన\nఊరి మామిడితోటలు చూపించి, “ఇక్కడ\nపశుగ్రాసంతో ఎరువు తయారుచేస్తారు. ఆ\n\nచంద్రమామ\n\nకొత్తరకం ఎరువు కారణంగా, ఇక్కడి మామిడి\nపళ్ళరుచి వర్ణనాతీతం,” అన్నాడు.\n\n“పశుగ్రాసం ఎరువువల్ల మనుషులకు రాచపుండ్లు బయల్దేరతాయట. మా ఊళ్ళో రసాయనాల ఎరువులు వాడతారు. రుచికి రుచి, ఆరోగ్యానికి ఆరోగ్యం,” అంటూ వెంటనే ఖండించాడు ఉమాపతి.\n\nచలపతి అక్కణ్ణించి అతణ్ణి బట్టల దుకాణానికి తీసుకువెళ్ళాడు. అలయాలు చూపించాడు. ఊళ్ళోని ఎన్నో విశేషాలు చూపించాడు. ఏవీ కూడా ఉమాపతి తిన్నగా చూడలేదు. భార్యకరుణ తనుచూసిన వాటి నన్నింటినీ అదేవనిగా మెచ్చుకుంటే, ఉమాపతిమాత్రం తనఁఁరి వైభవాన్ని పదేపదే తలుచు కుని మురిసిపోయాడు తప్ప, చపలపురంలో దేన్నీకూడా పట్టించుకోలేదు.\n\nఅలా వారంరోజులు గడిచాక, ఉమాపతి దంపతులు తిరుగుప్రయాణమయ్యారు. కరుణ, చలపతి దంపతులను ఎంతగానో మెచ్చుకుని, “మీ ఆతిథ్యం రుచికరమైనది. మీ ఆత్మీయత మరిచిపోలేనిది. మీ ఊరొక అద్భుతం. ఇక్కడికి వచ్చినందుకు, నాకెంతో ఎంతో సంతోషంగా పుంది,” అన్నది.\n\nఅప్పుడు చలపతి, కొద్దిదూరంలో వున్న ఉమాపతికేసి చిరునవ్వుతో చూస్తూ, “అయితే, ఈ విశేషాలన్నీ నీ భర్తకు చెప్పు. మరొకసారి మాఊరురా! ఈసారి వచ్చినప్పుడు, నీభర్తను కూడా వెంటబెట్టుకునిరా! మరిచిపోకు, సరా!” అన్నాడు.\n\nకరుణ ఆశ్చర్యపడుతూ, “అదేంటన్నయ్యా, అలాగంటావు! ఆయనా నాతోపాటు వచ్చాడు గదా,” అన్నది.\n\nఈసారి చలపతి పెద్దగా నవ్వి, “నిజం! వచ్చాడంటావా? నామటుకు నాకు, ఆయన ఉగ్రనగరం దాటినట్టు ఒక్కసారికూడా అని పించలేదు,” అన్నాడు వెంటనే.\n\nఉమాపతి గతుక్కుమన్నాడు. చపల పురంలో ఏంచూసినా, తను ఉగ్రనగరాన్నే తలచుకోవడం వల్ల, ఇక్కడికి వచ్చికూడా రానట్టే అయిందని, అప్పటికి అతడు గ్రహించాడు.\n\nఅ తర్వాత నుంచి ఉమాపతి ఎక్కడకు వెళ్ళినా, తనకు తెలిసింది చెప్పడం తగ్గించి, తెలియంది నేర్చుకోవడం అలవాటు చేసు కున్నాడు. భర్తలో వచ్చిన ఈ మంచి మార్పుకు కరుణ సంతోషించింది."
        },
        {
            "title": "మహాభారతం (33. ఘోషయాత్ర)",
            "page_start": 45,
            "author": "చందమామ బృందం",
            "pdf_page": 45,
            "content": "వాటికి క్రూరమ్మగాల బాధలేకుండా రక్తించే ఏర్పాట్లు చూడటం నీ విధి. అందుచేత, ద్వైతవనానికి ఆ పని మీద వెళతామంటే ముసలిరాజు తప్పక ఒప్పుకుంటాడు. మనం ఆర్ఫాటంగా ద్వైతవనానికి వెళ్ళి, పాండవు లను అడలగొట్టి వద్దాం,” అన్నాడు.\n\nఅందరూ చప్పట్లుచరిచి, కర్ణుడి ఆలోచనను ప్రశంసించారు. వాళ్ళు సమంగుడనే పశువులకాపరినిపిలిచి, “నువ్వు మా వెంట పెద్ద రాజు దగ్గరికి వచ్చి, అయనతో మన ఆవులమందలు ద్వైతవనంలో ఉన్నాయని చెప్పు,” అన్నారు.\n\nఆ పశువులకాపరి దుష్టచతుష్టయం వెంట ధృతరాష్ట్రుడి వద్దకు వచ్చి “దేవా, మన ఆవులమందలు ఇప్పుడుద్వైతవనంలో ఉన్నాయి. అక్కడ వాటికి చక్కని మేత\n\nఉన్నది. మందలు క్షేమంగానే ఉన్నవిగాని, వాటికి క్రూరమ్మగాల బాధ ముందు ముందు లేకుండా కాపాడాలి. ఈ మాట చెప్పటానికే నేను వచ్చాను,” అన్నాడు.\n\nఅప్పుడు కర్ణశకునులు ధృతరాష్ట్రుడితో, “దుర్యోధనుడు అక్కడికి వెళ్ళి క్రూరమ్మగా లను వేటాడితే మందలకు క్షేమం కలుగు తుంది. అదీగాక దూడలకు గుర్తులు వేయించటమూ, వాటి పోషణ ఏర్పాట్లు కూడాచూసి రావచ్చు,” అన్నారు.\n\nఆ మాటలువిని ధృతరాష్ట్రుడు, “మందలను క్రూరమ్మగాల నుంచి రక్తించటమైతే మంచిదేగాని, ఈ సమయంలో ద్వైతవనానికి వెళ్ళటం మంచిపని కాదు. జూదంలో ఓడి పోయి వనవాసం చేస్తున్న పాండవులు ఆ వనంలోనే ఉన్నారు. మీరు అక్కడికి పోతే ఏదో ఒక దురంతం జరగవచ్చు. అందులో మీ తప్పేమీ లేకపోయినా, అపకీర్తి మీకే వస్తుంది. మిగిలిన పాండవుల నుంచి భయంలేదు గాని, భీముడు పగ పట్టిన తాచులాటి వాడు. ద్రౌపది కూడా అలాటిదే. మీరు కూడా తొందరస్వభావం కలవాళ్ళే. మీకూ మీకూ జగడం వచ్చిందంటే చాలా ప్రమాదం కలుగుతుంది. ఇటీవలనే అర్జునుడు స్వర్గానికి వెళ్ళి, దివ్యాస్తాలు తెచ్చాడట. మీరు అతనికి చాలరు. అందుచేత గోవుల రక్షణకు మీరు వెళ్ళక, మరెవరినైనా పంపండి,” అన్నాడు.\n\nశకుని ధృతరాష్ట్రుడితో, “మేము ఎలాటి ఒడిదుడుకులూ రానివ్వము. అసలుమేము పాండవులున్న ప్రాంతానికే పోము. కొద్ది రోజుల పాటు వనవిహారం చేసి, గోవుల\n\nమందలను పరీక్షించి, మా దారిన తిరిగి\nవచ్చేస్తాము. పొండవులు కూడా ధర్మరాజు\nమాట మీరి తొందరపాటు పనులు చేయరు.\n‘ధర్మరాజు ధర్మమూర్తి’ అన్న సంగతి మీకు\nతెలియనిది కాదు గదా!” అన్నాడు.\n\nధృతరాష్ట్రుడు ఈ మాటలు నమ్మి, “సరే,\nవెళ్ళిరండి!” అన్నాడు. దుర్యోధనుడు పరమా\nనందంతో, కర్ణ శకుని దుశ్శాసనులను వెంట\nబెట్టుకుని, అనేకమంది పౌరులూ, వారి\nభార్యలూ వెంటరాగా ఘోషయాత్ర మీద\nబయలుదేరాడు. అతని వెంట అనేక వేల\nరథాలూ, ఏనుగులూ, గుర్రాలూ, సైన్యమూ,\nవేటగాళ్ళూ, వందిమాగధులూ బయలు\nదేరారు. బళ్ళ మీద రకరకాల వస్తుసామగ్రి\nవచ్చింది.\n\nకొన్ని రోజులకు వీరంతా ద్వేతవనానికి\nచేరి, శిబిరం ఏర్పాటుచేసుకున్నారు. మంద\nలన్నిటినీ పరీక్షించి, అవులనూ, ఎద్దులనూ,\nఆబోతులనూ వేరువేరుగా ఏర్పాటుచేసి,\nఅన్నిటికీ గుర్తులువేసి, గోవులను రక్షించే\nవారికి తగిన హెచ్చరికలు ఇచ్చి, వారికి\nబహుమానాలిచ్చి, వారి అట పాటల వినో\nదాలు చూసి అనందించారు. శిబిరానికి కావ\nలిసిన పాలూ, పెరుగూ వచ్చాయి. వేటగాళ్ళు\nవేటాడి మాంసం తెచ్చారు.\n\nదుర్యోధనుడు స్త్రీలనూ, కొడుకులనూ,\nస్నేహితులనూ వెంటబెట్టుకుని వనవిహారం\nచేస్తూ, వనసౌందర్యం చూసి అనందిస్తూ,\nద్వైతవనం మధ్య ఉండే నరస్సు వద్దకు\nవచ్చి, దాని గట్టున విడిది చేశాడు.\n\nఅదే సరస్సు అవతలి గట్టున ధర్మరాజు\nఅశ్రమం ఉన్నది. దుర్యోధనుడు చేరిన\n\nనమయానికి ధర్మరాజు తన వెంట ఉన్న\nబ్రాహ్మణుల నహాయంతో నద్యన్క మనే\nయజ్ఞం చేయ్యటానికి దీక్షలో ఉన్నాడు.\n\nదుర్యోధనుడి అజ్ఞప్రకారం అతని సేవ\nకులు సరస్సు ఇవతలి గట్టున కుటీరాలు\nనిర్మించే ప్రయత్నాలు ప్రారంభించారు.\nఅప్పుడు, సరస్సుకు రక్షకులుగా ఉన్న\nగంధర్వభటులు వారికి అడ్డం వచ్చి,\n“ఇక్కడ ఎవరూ విడియరాదని మా ప్రభువు\nగారి అజ్ఞ. మీరు ఈ చోటువదిలి మరెక్కడ\nనైనా హాయిగా విడుదులు కట్టుకోండి,”\nఅన్నారు.\n\nతన సేవకులు వచ్చి ఈ సంగతి చెప్ప\nగానే దుర్యోధనుడు పాగరుగా తన సైనికు\nలను పిలిచి, ఆ గంధర్వ భటులను తరిమి\nవెయ్యమని అజ్ఞాపించాడు. వాళ్ళు వెళ్ళి\n\nగంధర్వ భటులతో, “దుర్యోధన మహా రాజుగారు ఇక్కడ విహారం చేయవచ్చారు. మీరు వెళ్ళిపాండి. లేకపోతే మీ ప్రాణాలు దక్కవు,” అని భయపెట్టారు.\n\nగంధర్వభటులు నవ్వి, “మీరు ఎవరిని భయపెడదామనుకుంటున్నారు? మీ మహా రాజంటే మేము లక్ష్యపెట్టే వాళ్ళం కాము. మా ప్రభువు చిత్రసేనుడనే గంధర్వరాజు. మీరు మర్యాదగా ఈ చోటువదిలి, అవతల పక్కఉన్న ధర్మరాజు ఆశ్రమం పక్కనో, మరాక చోటనో విడుదులు కట్టుకోండి. ఇది మాగంధర్వరాజు విహరించేస్థలం,” అన్నారు.\n\nఈ సంగతి విని దుర్యోధనుడు తోక తొక్కిన తాచులాగా అయి, “నన్ను అజ్ఞాపించటానికి గంధర్వులెవరు?” అని గంధర్వుల మీదికి తన సైన్యాన్ని యుద్ధానికి పంపాడు.\n\nఈ లోపుగా గంధర్వులు చిత్రసేనుడి అజ్ఞపాంది దుర్యోధనుడి బలాలను తుక్కు చేసేశారు. ఇదంతా దూరాన్నుంచిచూస్తున్న కర్ణుడు. దుర్యోధనుడు మెచ్చుకోగలందు లకు గంధర్వ భటుల మీద యుద్ధానికి వెళ్ళి, కొందరు భటులను చంపాడు. కాని అంతలోనే గంధర్వభటులు వేల సంఖ్యలో వచ్చిపడి కర్ణుణ్ణిచుట్టుముట్టారు. అదిచూసి దుర్యోధనుడి తమ్ములు కర్ణుడికి సహాయం వెళ్ళారు. చిన్న కొట్లాట కాస్తా పెద్దయుద్ధమై కూర్చుంది. చిత్రసేనుడే స్వయంగా యుద్ధానికి వచ్చాడు.\n\nచిత్రసేనుడు మాయాయుద్ధం ప్రారంభించేసరికి దుర్యోధనుడి సైనికులు పారిపోసాగారు. దుర్యోధనుడి తమ్ములు వాళ్ళను మళ్ళించటం మొదలుపెట్టారు. కర్ణుడు ఒకడే ధైర్యంగా నిలబడి పోరాడాడు. కాని గంధర్వ సైనికులు అతని రథాన్ని ముక్కలు ముక్కలు చేశారు. కర్ణుడు విరథుడై, వికర్ణుడి రథమెక్కి పారిపోయాడు. దుర్యోధనుడు గంధర్వులకు దారికిపోయాడు. చిత్రసేనుడు దుర్యోధనుణ్ణి చంపక పెడ రెక్కలు విరిచికట్టి వశపరచుకున్నాడు. అది చూసి మిగిలిన గంధర్వులు దుర్యోధనుడి తమ్ములనూ, వారి భార్యలనూ పట్టి బంధించారు.\n\nతమ నాయకులను గంధర్వులు చెరవట్టి తీనుకుపోతూ ఉండటం చూసి, కౌరవసైనికులు ధర్మరాజు ఆశ్రమానికిపరిగెత్తిపోయిఅతనితో, “మహాత్మా, కౌరవకుమారులనూ, వారి భార్యలనూ పట్టుకుని గంధర్వులు గంధమాదన ప్రాంతాలకు తీసుకు\n\nపోతున్నారు. దయఉంచి వారిని విడిపించు,”\nఅని మొరపెట్టుకున్నారు.\n\nభీముడి మాటలు విని, “కాగల పని\nగంధర్వులే చేశారు! పెద్దపెట్టున సైన్యాలను\nకూర్చుకుని, యుద్ధం చేసే అవసరం తొప్పింది.\nకష్టాలలో ఉన్న మంచివారికి దేవుడు అలా\nసాయపడతాడు,” అన్నాడు.\n\nధర్మరాజు భీముణ్ణి మందలిస్తూ, “ఇలా\nమాట్లాడటానికి ఇదా సమయం? కౌరవులు\nఇప్పుడు మనను శరణుజొచ్చారు. వారిని\nఅదుకోవటం మన ధర్మం. మన జ్ఞాతుల\nభార్యలకు అవమానం జరిగితే మనకు\nఅవమానం కాదా? నేను యజ్ఞదీక్షలో ఉన్నాను\nగనక, నువ్వు, అర్జున, నకుల సహదేవులూ,\nమన పరివారాన్ని వెంటబెట్టుకుని గంధర్వు\nలను వెన్నంటి వెళ్ళి, కౌరవుల భార్యలను\nవిడిపించండి. తొందరపడి గంధర్వులతో\nయుద్ధానికి దిగవద్దు. వీలయితే మంచి మాట\nలతో పనిచేసుకురండి. అది సాధ్యం కాక\nపోతేనే యుద్ధం చెయ్యండి. జ్ఞాపకం ఉంచు\nకోండి: మనమధ్య కయ్యం వస్తే వారు\nమారుగురూ, మనం అయిదుగురమూ; కాని\nపైవాళ్ళతో కయ్యంవస్తే మనం నూటఅయిదు\nగురం!” అన్నాడు.\n\nఅర్జునుడు ధర్మరాజు చెప్పినట్టే చేస్తా\nమని, భీమ, నకుల సహదేవులతో యుద్ధా\nనికి సిద్ధమై, వేగంగా పరిగెత్తే రధాలెక్కి,\nగంధర్వులు వెళ్ళిన దారిన బయలుదేరాడు.\nకౌరవ సైనికులకు ప్రాణాలు లేచి వచ్చాయి.\n\nపాండవులు తమను వెన్నంటి వస్తున్న\nసంగతి తెలిసి గంధర్వులు అగారు. అర్జు\nనుడువారిని సమీపించి, “ఓ గంధర్వులారా,\n\nమీరు పట్టుకుపోతున్న దుర్యోధనుడు మా\nసోదరుడు. వెంటనే అతన్ని విడిచి పుచ్చండి.\nఇది మా అన్న అయిన ధర్మరాజు కోరిక,”\nఅన్నాడు.\n\n“ఇలా చేయమని మాకు దేవేంద్రుడి\nఆజ్ఞ. అయన ఆజ్ఞ పాలించటం మాధర్మం,”\nఅన్నారు గంధర్వులు.\n\n“స్త్రీలను గంధర్వరాజు చెరపట్టటం\nచాలా అనుచితం. మా మాట విని దుర్యో\nధనుడు మొదలైనవారినీ, వారి భార్యలనూ\nవిడిచిపెట్టండి. మంచిగా మీరు అలా\nచేయకపోతే, మీతో యుద్ధంచేసి మావారిని\nమేము విడిపించుకోవలసి వస్తుంది,” అన్నాడు\nఅర్జునుడు.\n\nఅయితే గంధర్వులు మంచి మాటలకు\nలొంగక యుద్ధానికి సిద్ధమయ్యారు.\n\n\n\nపాండవులకూ, గంధర్వులకూ యుద్ధం ప్రారంభమయింది. దుర్యోధనుణ్ణీ, అతని తమ్ముళ్ళనూ పట్టుకున్నట్టే, పాండవులను కూడా పట్టుకోవాలని గంధర్వులు ఆ పాండ వులను చుట్టుముట్టారు. కాని పాండవుల మీద ఈఎత్తు పారలేదు. అర్జునుడు గంధర్వ సైనికులను తన బాణాలతో తీవ్రంగా గాయ పరచసాగాడు; వాళ్ళు తనపై విసిరిన అయు ధాలనుమధ్యదారిలో సునాయాసంగా విరగ గొట్టాడు.\n\nయుద్ధం మధ్యలో చిత్రసేనుడు, “అర్జునా, నన్ను గుర్తించలేదా? నేను చిత్రసేనుణ్ణి. నీ స్నేహితుణ్ణి. ఈ దుర్మార్గుడైన దుర్యోధనుడు మీకూ, ద్రౌపదికీ తన వైభవం ప్రదర్శించి, బాధించటానికి ఘోషయాత్ర నెపంతో తన పరివారాన్ని వెంటబెట్టుకుని ద్వెతవనానికి బయలుదేరాడు. అది తెలిసి దేవేంద్రుడు వీళ్ళందరినీ పట్టి, స్వర్గానికి తీసుకురమ్మని నన్ను పంపాడు. అందుచేత అయన అజ్ఞ నిర్వర్తిస్తున్నాను,” అన్నాడు.\n\nదానికి అర్జునుడు, “ఇతను దుర్మార్గుడే గాని, మా దాయాది. ఇతన్ని విడిపించుకు రమ్మని మా అన్న ధర్మరాజు మమ్మల్ని అజ్ఞాపించాడు.\n\nఅయన అజ్ఞ నెరవేర్చడం నా ధర్మం. నువ్వు మా ధర్మరాజు దగ్గరికి వచ్చి అయన చెప్పినట్టు చేస్తే బాగుంటుంది. నీ మిత్రుడిగానూ, శిష్యుడిగానూ ఈ మాట అడుగుతున్నాను,” అన్నాడు.\n\nచిత్రసేనుడు అర్జునుడు మొదలైన వారి వెంట అశ్రమానికివచ్చి, ధర్మరాజుతో జరిగిన దంతా చెప్పాడు. అంతా విని ధర్మరాజు, “గంధర్వరాజా, మీరు దుర్యోధనుణ్ణి చంపక పోవటం నిజంగా మా అదృష్టం. మా కులానికి గొప్ప ఆవద తప్పింది. మిమ్మల్ని చూడటం నా కెంతో సంతోషంగా ఉంది. మీరు నా విన్నపం మన్నించి దుర్యోధనా దుల నందరినీ వెంటనే విడిచిపుచ్చండి,” అని వేడుకున్నాడు.\n\nచిత్రసేనుడు ధర్మరాజు కోరినట్టే కారవు లను విడిచిపుచ్చి, సపరివారంగా స్వర్గానికి వెళ్ళిపోయాడు.\n\nతరవాత ధర్మరాజు దుర్యోధనుణ్ణి దగ్గరికి పిలిచి, “బాబూ, ఎప్పుడూ ఇలాటి సాహసం చేయకు. అందువల్ల సుఖం కలగదు. జరి గిన దానికి విచారించక, అంతఃపుర స్త్రీలతో ఇంటికి తిరిగి వెళ్ళు,” అన్నాడు."
        },
        {
            "title": "మంత్రాల మహంకాళయ్య",
            "page_start": 55,
            "author": "రామవరపు గణేశ్వరరావు",
            "pdf_page": 55,
            "content": "మంత్రాల మహంకాళయ్య\n\nచోడవరం గ్రామంలో మల్లమ్మ అనే ఆవిడ\nఉండేది. ఆమె భర్త ఒక చిన్న రైతు. వారికి\nముచ్చటగా ముగ్గురుపిల్లలు. భర్తకు చేదోదు\nవాదోదుగా వుంటూ, అత్తమామలను అపు\nరూపంగా చూసుకుంటూ, ఏ చీకూ చింతా\nలేకుండా ఉండేదామె.\n\nఉన్నట్టుంది ఒక రోజున మల్లమ్మ\nమంచాన పడింది. లంఖణం పరమౌషధం-\nఅనుకుని, ఏ మందులూ ఇప్పించక మొదట్లో\nఆమెను పస్తులుంచారు. నీరసించి పోయింది\nకాని, మల్లమ్మకు జబ్బుతగ్గలేదు. ఇక లాభం\nలేదని, పారుగూరి వైద్యుడు మంగాచారిని\nపిలిపించారు. ఆయన ఇచ్చిన కషాయం,\nగుఠికలు పనిచెయ్యలేదు.\n\nఈస్టితిలో, పిలవని పేరంటంగా మంత్రాల\nమహంకాళయ్య వచ్చి, మల్లమ్మకేసి కొంచెం\nసేపు కన్నార్పకుండా చూసి, మల్లమ్మ భర్తతో,\n\"నీ భార్యకు పట్టింది దయ్యం, రోగంకాదు.\n\nఆ దయ్యం కూడా మరేదో గ్రామానిదికాదు,\nమన గ్రామానిదే-చుక్కమ్మ!\" అన్నాడు.\n\nచుక్కమ్మ పేరు వింటూనే అక్కడ ఉన్న\nవాళ్ళతో పాటు మల్లమ్మభర్త బెదిరిపోయాడు.\nఈ చుక్కమ్మ ఆర్నెల్లకిందట చీకటిపడుతున్న\nవేళ చెరువుకు నీళ్ళకు పోయి తిరిగిరాలేదు.\nతెల్లవారాక ఆమెశవం చెరువులో తేలుతున్నది.\nగ్రామంలో కొందరు అది ఆత్మహత్య అన్నారు.\nమరికొందరామెనీళ్ళఅంచునవున్న పాకుడు\nరాళ్ళమీద కాళ్ళుమోపి జారి నీట మునిగి\nపోయిందన్నారు.\n\n\"అయితే, చుక్కమ్మదయ్యం అయిందం\nటావా?\" అన్నాడు మల్లమ్మభర్త వణుకుతూన్న\nగొంతుతో.\n\n\"కాకేం చేస్తుంది మరి? పాద్దుకుంకేదేళ,\nగ్రామానికి తూర్పు వేపున వున్న చెరువులో\nమునిగిపోయిన వాళ్ళు, దయ్యాలవుతారని\nశాస్త్రం చెబుతున్నది!\" అని మహంకాళయ్య\n\nతిరిగిచూడకుండా అక్కణ్ణించి వేగంగా వెళ్ళి\nపోయాడు.\n\nమహంకాళయ్య, మల్లమ్మకు దయ్యం\nపట్టిందన్న మరుక్షణం నుంచి, అందరికీ\nమల్లమ్మలో ఆ లక్షణాలు కనిపించసాగాయి.\nపిల్లలు అల్లరిచేస్తే, అసలే నీరసంగా ఉన్న\nఅమెకు కోపం వచ్చి అరిచేది. ఆ అరుపులు,\nకేకలు దయ్యంపట్టిన లక్షణాలే అన్నారు.\n\nఈ గొడవంతా విన్న ఊరి బడిపంతులు రామయ్య, మల్లమ్మభర్తతో, “భూతవైద్యుల బడాయి మాటలు పట్టించుకోకండి. శుభ్రంగా మూడు పూటలా తిండి పెట్టండి. బలంవస్తే మల్లమ్మమామూలుమనిషిలా తిరుగుతుంది,” అని సలహా ఇచ్చాడు.\n\nఆ సలహా మల్లమ్మభర్తతో పాటు ఎవ\nరికీ నచ్చలేదు. ఒక బంధువు, అంజనేయుడి\nపేరు చెబితే దయ్యం ఠారుకుని పారిపోతుం\nదంటే, ఒక రాత్రివేళ ఆరుబయట రామా\n\nయణం తోలుబొమ్మలాట మల్లమ్మ ముందు\nఆడించారు. నిద్ర ముంచుకురావడంతో\nమల్లమ్మ, ఆ ఆటను కొద్దిసేపు మాత్రమే\nచూడగలిగింది. అదిచాలదని మర్నాడు ఒక\nకోతులాడించేవాణ్ణి పిలిపిస్తే, వాడు మూడు\nకోతులచేత మూడుగంటల పాటు ఆటలాడిం\nచాడు. అదిచూసి అంత జబ్బులోనూ మల్లమ్మ\nవిరగబడి నవ్వింది. అది మల్లమ్మకు పట్టిన\nదయ్యంనవ్వే అన్నారు కొందరు.\n\nఇది కాదని మల్లమ్మ భర్తా, బంధువా\nకాయనా చెరువుకట్ట పక్కన ఉన్న మహం\nకాళయ్యపూరిపాకకువెళ్ళారు. మహంకాళయ్య,\nవాళ్ళనుచూస్తూనే, “మీరు ఏదో ఒకనాడు,\nనా దగ్గరకు వస్తారని తెలుసు. ఒకవేళ మీరు\nరాకపోయినా, నేనే వచ్చి వుండేవాణ్ణి. ఎందు\nకంటే ఇంతగొప్పభూతవైద్యుణ్ణి నేనుగ్రామంలో\nవుండగా, దయ్యం మనుషులనుపట్టి పీడిం\nచడం నాకు అవమానకరం!” అన్నాడు.\n\n“కాళయ్య! ఆదయ్యంతోలు బొమ్మ లాటలో ఆంజనేయస్వామిని చూసికూడా, నా భార్యను వదిలి పోలేదు!” అన్నాడు మల్లమ్మ భర్త దిగులుగా.\n\n“ఈ చిన్న విషయానికి ఆంజనేయులవారి పేరు ఉచ్చరించడం అపచారం!” అంటూ మహంకాళయ్య చెంపలువేసుకుని, “ఆస్వామి, శాకినీ, ఢాకినీ పిశాచాలమీద తనబలం ప్రయో గిస్తాడుగాని, ఊరిదయ్యం చుక్కమ్మ లాంటి దానిమీద మెరుపులాంటి తనవాలాన్ని ఝుళి పిస్తాడా? అజ్ఞానం అంటే ఇదే!” అంటూ సంచీ ఒకటి భుజానికి తగిలించుకుని వాళ్ళవెనక బయలుదేరాడు.\n\nఅతడు ఇంట్లో ప్రవేశిస్తూనే పెద్దగా ఏవో మంత్రాలుచదివి, సంచీలోంచి పసుపు కుంకుమలూ, నిమ్మకాయలూ తీశాడు.\n\nతర్వాత పసుపుకుంకుమలతో నేలమీద ముగ్గువేసి, దానిమీద పెట్టిన పీటపైన మల్లమ్మను కూర్చోబెట్టాడు. ఈ పని పూర్తయ్యక వినీ వినబడ కుండా ఏవో మంత్రాలు చదువుతూ, నిమ్మకాయలు కోసి మల్లమ్మ తలమీదుగా అటూ ఇటూవిసిరి, వేపమండలు తీసుకుని మల్లమ్మ తలమీదా, వీపుమీదా కొట్టసాగాడు.\n\nఆ సమయంలో, పట్నంలో చదువుకుంటున్న మల్లమ్మ తమ్ముడు వెంకటేశం, అక్కకు ఒంట్లో బాగాలేదని చూడవచ్చాడు. అతడు జరుగుతున్న ఘోరంచూసి, మహంకాళయ్యను “కొట్టకు, ఇక అగు!” అంటూ గద్దించాడు.\n\nమహంకాళయ్య వేపమండల్ని జారవిడిచి, వెంకటేశం కేసి చురచుర చూస్తూ, “బస్తీ చదువులు కుర్రవాళ్ళను పాడు చేస్తాయన డానికి, ఇతడే సాక్ష్యం! సరే, రేపు ఈ వేళకే వస్తాను,” అని క్షణం అగి, మల్లమ్మ భర్తతో, “రేపు పాద్దున స్వయంపాకం పంపేటప్పుడు ఐదురూపాయలతో పాటు ఎక్కడా తెల్లఈక అంటూ లేని నల్లకోడిపెట్టను పంపడం మరవకు,” అని సంచీ భుజాన వేసుకుని వెళ్ళి పోయాడు.\n\nఆ పగలంతా వెంకటేశం, తన బావనడిగి జరిగిందంతా తెలుసుకున్నాడు. ఇరుగు పారుగులు అతడికి చెరువులో బలవన్నరణం చెందిన చుక్కమ్మ దయ్యమైందని చెప్పారు.\n\nఆ రాత్రి మహంకాళయ్య చాలా పెద్దవేప మండలు తీసుకుని వచ్చాడు. వస్తూనే సంచీలోని సరంజామా అంతా నేలమీద పరచి, పెద్దగొంతుతో, “దారినపొయే దానక్కడయ్యమా, దా! మసిబూసుకున్న మరిడమ్మా దా! బూడిద\n\nబుగ్గల భూతమా,దా!చెక్కమ్మ చెల్లి చుక్కమ్మా,\nదా!” అని కేకలువేస్తూ, మల్లమ్మ కేసి వేప\nమండలు ఝుళిపించాడు.\n\nఆ మరుక్కణం, తెరిచిఉన్న వాకిలిలోంచి\nవెంకటేశం, రెండు చేతుల్లో రెండు చింత\nబరికెలు పట్టుకుని, సుడిగాలిలా లోపలికి\nజొరబడి, గంతులేస్తూ, “ఒరే, మహంకాళా!\nనేను, నువ్వు రమ్మన్నదయ్యాల్లో దేన్నీకాను.\nచింతబరికెల శాయమ్మను! చుక్కమ్మ నా\nతోబుట్టువు. ఆ రోజది చెరువులో మునిగి\nపోతుంటే, నువ్వు కట్టెక్కి వినోదిస్తున్నావట.\nఆ చుక్కమ్మిప్పుడు, నీ పూరిపాకకు నిప్పు\nపెట్టడానికి పోయింది. ఈ తెల్లవారు జామున\nవేగుచుక్క పాడిచేలోపల, నువ్వు గ్రామం\nవదిలి పారిపోకపోయావో, నిన్ను చింతనిప్పు\nల్లోవేసి, వేయించుకు తింటాను!” అన్నాడు.\n\nఇంతసేపూ వెంకటేశం మాటలను నిలు\nవెల్లా కంపించిపోతూ, గుడ్లప్పగించివింటున్న\nమహంకాళయ్య కదిలి ద్వారం కేసి పోతూ,\n“దణ్ణాలు, దణ్ణాలు శాయమ్మా! క్షమించు!”\nఅంటూ బయటికి పరిగెత్తబోయాడు.\n\nవెంకటేశం, అతడి దారిని అడ్డగించి,\nచింతబరికెలతో నాలుగుబాది వీధిలోకి తరిమే\n\nశాడు. ఆ సమయంలో అక్కడ చేరిన వాళ్ళం\nదరూ, “అంతా ఏదో చోద్యంగావుందే!”\nఅనుకోసాగారు.\n\nఅలసిపోయిన వెంకటేశం, ఒక చెంబెడు\nమంచినీళ్ళు తాగి, అక్క మంచం పక్కన\nకూర్చున్నాడు. అప్పుడు అతడిబావాశ్చర్యంగా,\n“ఏరా, వెంకూ! చుక్కమ్మ తోబుట్టువు\nశాయమ్మ కూడా దయ్యమయిందా? ఇంతకూ\nఆవిడ నిన్నెందుకు పట్టినట్టూ?” అని\nఅడిగాడు.\n\n“బావా! నమ్మే మూర్ఖులుంటే చచ్చి\nపోయిన వాళ్ళందరూ దయ్యాలే! బండెడు\nఇంటి చాకిరీకి తోడు సరైన తిండిలేక అక్క\nజబ్బు పడింది. త్వరగా నీ పెద్ద కొడుక్కు\nపెళ్ళి చేసి కోడల్ని తెచ్చుకో. ఆవిడ అక్కకు\nఇంటి పనుల్లో సాయంగా ఉంటుంది. నేను\nఅక్కను రేపే పట్నం తీసుకుపోతున్నాను.\nఅక్కడ మంచి వైద్యులున్నారు. ఒక్క నెల\nరోజుల్లో అక్కను ఎప్పటి మనిషిలా చేసి\nతీసుకువస్తాను,” అన్నాడు.\n\n“అంతా నీఇష్టం, మీఅక్క ఇష్టం!” అంటూ\nమల్లమ్మభర్త, ఆప్యాయంగా వెంకటేశం వీపు\nతట్టాడు."
        },
        {
            "title": "పుల్లన్నశాస్త్రి పంచాంగం",
            "page_start": 59,
            "author": "మార్కండేయ కుమారి",
            "pdf_page": 59,
            "content": "పుల్లన్నశాస్త్రి పంచాంగం\n\nఒకానొకప్పుడు, వియ్యంపేట జమీందారు యదుకృష్ణరాయణంగారు, తన కుమారుడికి యువరాజు పట్టాభిషేక మహోత్సవం ప్రకటించాడు. నాలుగు రోజుల పాటు జరిగిన పట్టాభిషేక మహోత్సవానికి, కానుకలమీది ఆశతో, బంధువులను వెంటబెట్టుకుని కవులు, పండితులు, పురోహితులు, కళాకారులుచాలా మంది వచ్చారు.\n\nజమీందారు వారివారికున్న పేరుప్రఖ్యాతులనుబట్టి వరుసక్రమంలోసన్మానాలజాబితా ఒకటి తయారు చేయించి, దాని ప్రకారం ఎవరినీ విడిచిపెట్టకుండా, అందరినీ తగిన రీతిలో సత్కరించాడు. అయితే, పురోహితుల జాబితావచ్చేసరికి, పుల్లేటికుర్రు నుంచి వచ్చిన పుల్లన్నశాస్త్రి అనే పురోహితుడు తన పేరుభారీ సంభావనలు ముట్టజెప్పబడె. నాసాపాఠీల పక్కనగాక, సామాన్య పురోహితులస్థాయి జాబితాలో చివరచేర్చబడడం చూసి ఉడుకు్కున్నాడు.\n\nఆయన తన పేరు రాగానే యువరాజు వద్దకు వెళ్ళి, యువరాజు ఇచ్చిన నాలుగు వరహాలసంభావనపుచ్చుకుని, “ప్రభూ! మీరేవో కానుకలిస్తారని, ఈ నాలుగు రోజుల నుంచి నేను ఎదురుచూడ్డం లేదు. నా గ్రామంలో పంచాంగం పట్టుకుని ఇల్లిల్లూ తిరిగి తిథి, వారం, నక్షత్రం చెప్పినా, ఇంతకంటే ఎక్కువ సంపాయించగలను. నేను మిమ్మల్ని కించ పరచడం లేదనుకుంటే, మీ గ్రామంలో ఒక పురోహితుడుగా, ఇప్పుడు మీరిచ్చిన సంభావనను మీకు కానుకగా చదివిస్తున్నాను. శతమానం భవతి!” అంటూ ఆశీర్వదించి, సంభావనను యువరాజు చేతిలో పెట్టేశాడు.\n\nఅక్కడున్న వారందరికీ పుల్లన్నశాస్త్రి అహం కారంచూసి కోపంవచ్చింది. అయితే జమీం దారు మాత్రం ప్రశాంతంగా, “జమీందారు నదిలాంటివాడు. ఆశితులను వారు వారు తెచ్చుకున్న పాత్రల పరిమాణాన్నిబట్టి నది\n\nనీరిచ్చినట్టే, మేము కూడా వినికిడిని బట్టి తయారుచేసిన జాబితా ప్రకారం సంభావన లివ్వడం జరిగింది. మీరింతకన్నా ఎక్కువ సత్కారానికి పాత్రులైతే చెప్పుకునే విధానం ఇది కాదు. నీరు తక్కువ వచ్చిందనిపాత్రను నదిలోకి విసిరేస్తే నష్టపోయేది నది కాదు. ఏది ఏమైనా ఈ సమయంలో మీ ప్రవర్తన క్షంతవ్యంకాదు,\" అన్నాడు.\n\nపుల్లన్నశాస్త్రి సిగ్గుపడ్డాడు. సభాముఖంగా ఆయన తన ప్రవర్తనకు క్షమాపణ చెప్పుకున్నాక, జమీందారు ఆయనను పరీక్షించి, అన్ని విధాలా యోగ్యుడని ప్రశంసించి, తగిన విధంగా సత్కరించాడు. పుల్లన్నశాస్త్రి పట్టాచి షేక మహోత్సవం ముగిశాక, పుల్లేటికుర్రు గ్రామానికి వచ్చేశాడు.\n\nఅహంకారంతో చేసిన పనైనా, యువరాజుకే కానుకలు చదివించిన విషయం, పుల్లేటి కుర్రులో అందరినీ ఆకర్షించి, పుల్లన్నశాస్త్రిని\n\nగ్రామంలో ప్రముఖుణ్ణి చేసింది. దాంతో ఆయనకు గర్వం మరింతగా పెరిగిపోయింది. జమీందారునే ధిక్కరించి సన్మానం పాందడం ఆయన గొప్పగా భావించాడు.\n\nఆనాటి నుంచి ఆయన ధనిక, పేద అనే తేడా చూడకుండా పెళ్ళి చేయించినా, ప్రతం చేయించినా – పురానికి హితంకోరేవాడు పురో హితుడు, అన్నమాట మరిచి, ఒకటికి రెండు రెట్లు సంభావనను గుంజేవాడు.\n\nఇలా ఉండగా- పుల్లేటికుర్రులో వుండే తిక్కన అనే కవి తండ్రి కాలంచేశాడు. తిక్కన, జమీందారు అశ్రయ కవులలో ఒకడవడం చేత, జమీందారు పదకొండవరోజు కర్మ కాండకు హాజరయ్యాడు.\n\nఅది ముగిశాక, పట్టలేని విచారంలో మునిగి ఉన్న తిక్కనను చూసి జమీందారు, \"మీరు పండితులు. అన్నీ తెలిసినవారు. తండ్రి లేనిలోటు తీర్చలేనిదే! అయినా మీరింతగా\n\nదిగులు పడిపోకూడదు,\" అన్నాడు. అందుకు తిక్కన, \"ప్రభూ! ఈ ఇల్లు నా తండ్రి కష్టపడి కట్టుకున్నాడు. అందువల్లనే, చివరిక్షణం వరకు అయనను ఈ ఇంట్లోని మంచం మీద వుంచాను. అయనపోయిననక్షత్రంమంచిది కాదు. ఇంటినినాలుగునెలలపాటు వదిలెయ్యాలని పురోహితులవారు చెబుతున్నారు. మంచి నక్షత్రాలు, చెడ్డనక్షత్రాలు అంటూ, మనం కట్టుకున్న ఇంట్లో కాలధర్మం చెందే అవకాశం లేని మానవజన్మ గురించి విచారిస్తున్నాను,\" అన్నాడు.\n\nజమీందారు అయనకేసి జాలిగా చూసి, అప్పటికప్పుడు పుల్లన్నశాస్త్రితో పాటు మరి కొందరు పెద్దలను సమావేశపరిచి, వాళ్ళతో, \"నాకు మీరొక సహాయం చెయ్యాలి. వాస్తు శాస్త్రరీత్యా, ఈ తిక్కనగారిల్లు చాలా బావుంది. నాకు కొంతకాలంపాటు, ఈ ఇంట్లో వుండాలన్న కోర్కె కలిగింది. అందుకు కారణం ఇక్కడికి రాగానే నాలో ఏదో ప్రశాంతత కలిగింది. ఎన్నాళ్ళుగానో గూడుకట్టుకుని వున్న అశాంతీ, అందోళనాభావాలు పటాపంచలయినై. కానీ కవిగారు, ఈ ఇల్లు విడిచి పెట్టాలని మీరు చెప్పినట్టు విన్నాను. దీనికి\n\nమార్గాంతరం ఏమైనా వుంటే చెప్పండి!\" అన్నాడు.\n\nపుల్లన్నశాస్త్రి పెద్దలతో చర్చించి, జమీందా రుతో, \"ప్రభూ! శాస్త్రాలు, ఆచారాలు ఆపస్తం భుడనే ముని ప్రవేశపెట్టాడు. అయితే, దేశ కాల పాత్రానుగుణంగా వాటిని మార్పుకోమని అయన చెప్పిన విషయం మాకు సమ్మతమే! కవిగారింటికి ఉదకశాంతి చేయించుకుంటే దోషంపోయి, నివాసయోగ్యమవుతుంది,\" అన్నాడు.\n\nజమీందారు ముసిముసి నవ్వులు నల్వి, వెంటనే పుల్లన్నశాస్త్రి అధ్వర్యంలో ఉదకశాంతి జరిపించి, తిరిగి వెళ్ళిపోతూ, పుల్లన్నశాస్త్రితో, \"మన ఆచార వ్యవహారాలలో అనాగరికం, ప్రస్తుతకాలానికి అభ్యంతరకరమైనదేమైనా వుంటే, వాటికి మార్గాంతరాలు సూచిస్తూ పంచాంగాలలో వివరణ ఇవ్వండి. నేను ఘనంగా సన్మానించి, మంచి బహుమతి ఇవ్వదలచాను,\" అన్నాడు. ఈ విధంగా, తిక్కన ఇల్లు వదిలిపోనవసరం లేకపోయింది. పుల్లన్నశాస్త్రి, పండితులతో చర్చించి, శుభా శుభకార్యాలలో సులువైన మార్పులు సూచిస్తూ పంచాంగం తయారుచేసి, జమీందారుచేత ఘనంగా సన్మానించబడ్డాడు."
        },
        {
            "title": "భూమయ్య సమస్య",
            "page_start": 62,
            "author": "జి.సి. జీవి",
            "pdf_page": 62,
            "content": "భూమయ్య సమస్య\n\nకుబేరపురంలో, భూమయ్య అనే పేరెన్నిక\nగన్న బట్టల వ్యాపారి పుండేవాడు. అయనకు\nఅనుకూలవతి అయిన భార్య, చేతికంది\nవచ్చిన కొడుకు, రూపవతీ, గుణవతీ అయిన\nకూతురు గల కుటుంబం. అయన కూతురు\nలక్ష్మిని, పారుగూరు ధాన్యం వ్యాపారి అయిన\nశేషయ్యకొడుక్కుఇచ్చి ఘనంగా పెళ్ళిచేశాడు.\n\nఆ తర్వాత అయన వ్యాపారాన్ని కొడుకు\nరమణయ్యకు అప్పగించాడు. అత్తవారింట\nకూతురు సుఖంగా కాపురం చేస్తున్నది. తండ్రి\nఅప్పగించిన బట్టల కొట్టును వృద్ధి చేసి,\nవిజయవంతంగా నడిపిస్తున్నాడు రమణయ్య.\n\nఈవిధంగా, ఏ చీకూచింతాలేని సంసారం\nభూమయ్యది. అయితే, హాయిగా కాలుమీద\nకాలువేసుకుని, కులాసాగా కబుర్లు చెబుతూ\nవుండవలసింది పోయి. ఎప్పుడూ తనగదిలో\nఒంటరిగా కూర్చుని, దిగులుగా వుండసాగాడు\nభూమయ్య.\n\nక్రమంగా అయనకు ఆకలి మందగిం\nచింది. వేళకు సరిగా భోజనం చేయడంకూడా\nమానుకున్నాడు. రాత్రిళ్ళు నిద్ర పోకుండా,\nతనలో తను ఏదో గొణుక్కుంటూ వుండడం\nప్రారంభించాడు. భార్యగాని, కొడుకుగాని\nపలకరిస్తే, విసుక్కోవడం మొదలుపెట్టాడు.\n\nభూమయ్య పరిస్థితి చూసి, అయన\nభార్య బెంబేలు పడిపోయి, చాలా మంది\nవైద్యులకు అయనను చూపించింది. అన్ని\nపరీక్షలూ చేసి, అయనకు ఎలాంటి వ్యాధి\nలేదని, వాళ్ళు తేల్చి చెప్పారు. ఒక వేళ తన\nభర్తకు గాలిసొకిందేమోనని భూమయ్యభార్య,\nభూతవైద్యులను కూడా రప్పించి మంత్రాలు\nవేయించింది; తాయెత్తులు కట్టించింది. ఎన్ని\nచేసినా భూమయ్యలో మార్పులేదు.\n\nఇలావుండగా - తీర్థయాత్రలు ముగించు\nకుని, ఒకసారి భూమయ్యను చూసిపోదామని,\nఅయన వియ్యంకుడు శేషయ్య వచ్చాడు.\n\nఆయనను చూస్తూనే భూమయ్యభార్య కళ్ళు నీళ్ళుపెట్టుకుని, “అన్నయ్యా, మీబావా ఆరోగ్యం ఈ మధ్య ఏమీ బావుండడంలేదు, వెనకటి రోజులేనయం. ఈ ఊరుకు వచ్చిన కొత్తలో, బట్టలమూట నెత్తినపెట్టుకుని, వీధి వీధి తిరిగి అమ్ముకు వచ్చేవాడు. చాలీచాలని అద్దెకొంపలో వుండేవాళ్ళం. వచ్చే అదాయం సరిపోయేది కాదు. అయినా, ఎంతో ధీమాగా, కులాసాగావుండేవాడు. అదృష్టం కలిసాచ్చింది. బట్టలకొట్టుతెరిచాము. కొడుకు ప్రయోజకుడై తండ్రి వ్యాపారాన్ని చూసుకుంటున్నాడు. అమ్మాయి మీఇంటసుఖింగా వున్నది. ఇప్పుడా యనకుఏసమస్యలూ లేవు!” అంటూ, ఇప్పటి భీమయ్య పరిస్థితిగురించి వివరంగా చెప్పింది.\n\nఅమె చెప్పిందంతా శ్రద్ధగా విన్న శేషయ్య, కాసేపు అలోచించి, “నువ్వేమీ దిగులు పడ\n\nకమ్మా, దైర్యంగావుండు! మీ గ్రహబలంబాగు న్నట్టులేదు. త్వరలోనే అంతా సర్దుకుని, బావ మళ్ళీ మామూలు మనిషి కాగలడనే నమ్మకం నాకుంది,” అని దైర్యం చెప్పి, భూమయ్యను పలకరించి, తనఊరుకు వెళ్ళిపోయాడు.\n\nపక్షం రోజులు గడిచాయోలేదో, ఒకనాటి ఉదయం, మూటాముల్లే సర్దుకుని, ముక్కుచీదేస్తూ పుట్టింటికి చేరుకున్న కూతురు లక్ష్మిని చూసి నివ్వెరపోయింది, భూమయ్య భార్య.\n\n“ఏం జరిగిందే, తల్లీ? ఇట్లా చెప్పాపెట్ట కుండా ఒంటరిగా ఊడిపడ్డావు. మీ ఆయనతో ఏమైనా గొడవ పడ్డావా?” అని అడిగింది భూమయ్యభార్య.\n\n“ఏం చెప్పనమ్మా! మీ అల్లుడికి వ్యాపారంలో తీరని నష్టం వచ్చింది. అప్పులవాళ్ళ బాధకు తట్టుకోలేక బైరాగుల్లో కలిసిపోయాడు. ఇక తిరిగిరానని చీటీ కూడా రాసి పెట్టి మరీ ఇల్లాదిలి వెళ్ళాడు,” అంటూ లక్ష్మి శోకాలు పెట్టసాగింది.\n\nగదిలో వుండి ఇదంతా విన్న భూమయ్య, విసురుగా బయటికి వచ్చి, “నీ మామ, ఆ శేషయ్య ఏం అఘోరిస్తున్నాడు?” అని కోపంగా కూతురును ప్రశ్నించాడు.\n\n“మీకు ముఖం చూపించలేనని దిగులుగా గదిలో ముసుగుతన్ని పడుకున్నాడు, నాన్నో!” అంటూ లక్ష్మి కుమిలి కుమిలి ఏడవసాగింది.\n\n“ఇక ఊరుకో, తల్లీ! ఆ శేషయ్యకొడుకు నన్యాసుల్లోకలిసినా, బైరాగుల్లో చేరిపోయినా, వెదికి మెడపట్టుకు లాక్కొస్తాను. నువ్వే చూద్దువుగాని,” అంటూ భూమయ్య, గదిలో ఒకమూలగా గోడకు ఆనించివున్న చేతికర్ర\n\nతీసుకుని, బాడుగబండిలో వియ్యంకుడి ఊరుకు ప్రయాణమయ్యాడు.\n\nఅయన, శేషయ్య ఇంటి గడప ఎక్కు తూనే, శేషయ్యను గట్టిగాకేకవేసిపిలిచి, గది లోంచి బయటకువచ్చిన శేషయ్యను చూస్తూనే చేతికర్రను గడపమీద గట్టిగా తాటించి, “లక్ష్మి చెప్పగా నీ కొడుకు నిర్వాకం విన్నాను. ఇక ఇప్పుడు చేయవలసిందేదో చేయాలి గాని, మునుగు బిగించి పడుకుంటే సరి పోతుందా? పద, ఇద్దరం వెళ్ళి వెతుకుదాం,” అంటూ శేషయ్యను బైలుదేరదీశాడు.\n\nఇద్దరూ కలిసి ఆ చుట్టువక్కల వున్న ఆశ్రమాలూ, మఠాలూ వెదికి, ఒక మఠందగ్గర బైరాగివేషంలోవున్న లక్ష్మిభర్తను పట్టుకున్నారు.\n\nశేషయ్య, కొడుకుతో ఏదో చెప్పబోయేం తలో, భూమయ్య కల్పించుకుని, “ఏమయ్యా, అల్లుడూ! ఆశ్రమాలూ, మఠాలూ, ఈ బైరాగి వేషాలూ, అంతో ఇంతో దైవభక్తి వున్న వాళ్ళ కోసంగాని – వ్యాపారంలో నిలువునా దివాళా ఎత్తిన వాళ్ళకోసం కాదు. వ్యాపారం అన్న తర్వాత లాభనష్టాలు సహజం, అల్లుడూ! నష్టం వచ్చిందని ఇంటినీ, కట్టుకున్న ఇల్లా లినీ వదిలి పోతారా ఎవరైనా? మళ్ళీ మంచి\n\nధాన్యంకొని వ్యాపారం ప్రారంభించు. కావల సినపైకం నేను సర్దుతాను; అప్పుగానే అనుకో!” అని అల్లుడికి నచ్చజెప్పి, అతడితో పాటు వియ్యంకుడు శేషయ్యను కూడా తనఇంటికి తీసుకువచ్చాడు.\n\nబైరాగి వేషంలోనే అయినా, తిరిగి వచ్చిన భర్తను చూసి, లక్ష్మి అమితానందం చెందింది. భూమయ్య, అల్లుడికీ, కూతురుకూ కొత్త బట్టలుపెట్టి, శేషయ్య చేతికి పాతికవేలు ఇస్తూ, “బావగారూ! ఈ డబ్బుతో నీకొడు కును మళ్ళీ ధాన్యం వ్యాపారం ప్రారంభించ మను. నువ్వు కూడా ఉట్టినే చేతులు కట్టు కుని ఇంటివాసాలు లెక్కపెట్టకుండా, మా అల్లుడికి వ్యాపారంలో సాయపడుతూండు. అతడికింకా వ్యాపారానుభవం చాలదని, నా నమ్మకం!” అన్నాడు చిన్నగా నవ్వుతూ.\n\nఈ మాటలకు శేషయ్య కూడా నవ్వుతూ, డబ్బును తిరిగి భూమయ్యచేతిలో పెట్టి, “మా వాడు వ్యాపారంలో నష్టపోయిందేమీ లేదు, బావా! కొడుక్కు బట్టలవ్యాపారం అప్పగిం చాక, ఎప్పుడూ ఇంట దిగులుగా కూర్చునే నీలో మార్పుతెచ్చేందుకు, నేనూ, నా కొడుకూ కలిసి అడిన నాటకమిదంతా!” అన్నాడు.\n\nఫోటో వ్యాఖ్యల పోటీ : : బహుమానం రూ. 100/-\n\nఈ పోటీల వ్యాఖ్యలు 1997 ఏడ్రిల్ నెల సంచికలో ప్రకటింపబడును.\n\nS.G. SESHAGIRI\n\n* పై ఫోటోలకు సరియైన వ్యాఖ్యలు ఒక్క మాటలో గానీ, చిన్న వాక్యంలో గానీ కావాలి. (రెండు వ్యాఖ్యలకూ సంబంధం ఉండాలి.) * ఫిబ్రవరి నెల 15వ తేదీలోగా వ్యాఖ్యలు మాకు చేరాలి. * మాకు చేరిన వ్యాఖ్యలలో అత్యుత్తమంగా ఉన్న సెట్టుకు (రెండు వ్యాఖ్యలకు కలిపి) రూ. 100/-లు బహుమానం. * వ్యాఖ్యలు రెండూ పోస్టుకార్డు పైన రాసి, ఈ అభ్రసుకు పంపాలి: చందమామ ఫోటో వ్యాఖ్యల పోటీ, మద్రాసు - 600 026\n\nS.G. SESHAGIRI\n\nడిసెంబర్ నెల పోటీ ఫలితాలు\n\nమొదటి ఫోటో : ఎవరూ లేని చోట!\n\nరెండవ ఫోటో : ఒకరి కొకరు బాసటి!\n\nపంపినపారు : జ.వి. రాఘవేంద్రరాపు\n\nటిల్లర్, స్టేట్ బ్యాంక్ ఆఫ్ ఇండియా\n\nమచిల్లిపట్టం - 524 002 కృష్ణాజల్లా (ఆం.ప్ర)\n\nచందమామ\n\nఇండియాలో సంవత్సర చందా : రూ. 72-00\n\nచందా పంపవలసిన చిరునామా :\n\nడాల్టన్ ఏజన్సీస్, చందమామ బిల్డింగ్స్, వడపళని, మద్రాసు - 600 026\n\nPrinted by B.V. REDDI at Prasad Process private Ltd., 188, N.S.K. Salai, Madras - 600 026 (India) and Published by B. VISHWANATHA REDDI on behalf of CHANDAMAMA PUBLICATIONS, Chandamama Buildings, Vadapalani, Madras - 600 026 (India), Controlling Editor: NAGI REDDI.\n\nThe stories, articles and designs contained herein are exclusive property of the Publishers and copying or adapting them in any manner will be dealt with according to law."
        }
    ]
}