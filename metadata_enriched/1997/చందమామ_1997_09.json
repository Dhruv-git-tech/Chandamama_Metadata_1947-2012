{
    "book_id": "చందమామ_1997_09",
    "stories": [
        {
            "title": "వార్తలు - విశేషాలు",
            "page_start": 8,
            "author": "చందమామ బృందం",
            "pdf_page": 8,
            "content": "వార్తలు - విశేషాలు\n\n# హాంకాంగ్\n\nయాజై సంవత్సరాల క్రితం బ్రిటన్, ఇండియాను వదిలి వెళ్ళింది. బ్రిటన్‌తో ఏర్పరచు కున్న 99 సంవత్సరాల లీజు పూర్తికావడంతో, రెండు నెలలక్రితం హాంకాంగ్ మళ్ళీ చైనాతో కలిసింది. హాంకాంగ్‌లో దాదాపు 160 సంవత్సరాలు కొనసాగిన బ్రిటిష్ వలసపాలన జూన్ 30వ తేదీతో అంతమయింది!\n\nచైనాకు దక్షిణాగ్రంలో ప్రధాన భూభాగా నికి ఆనుకుని ఉన్న దాదాపు 200 దీవులలో ఒకటి హాంకాంగ్. 1841వ సం॥లో బ్రిటన్‌తో జరిగిన ఓపియం (నల్లమందు) యుద్ధంలో చైనా ఓడిపోయింది. మరు సంవత్సరం హాం కాంగ్ బ్రిటన్ వశమయింది. ఇరవైయేళ్ళలోగా మరొక యుద్ధం జరిగి 1860వ సంవత్సరంలో కోలూన్‌ను బ్రిటన్ పట్టుకున్నది. 1898వ సం॥లో చైనా 'నూతన ప్రాంతాలతో' కలిపి హాంకాంగ్‌ను బ్రిటన్‌కు 99 సంవత్సరాలకు లీజుకు ఇచ్చింది.\n\n1984వ సం॥లో ఉభయదేశాల మధ్య ఏర్పడిన ఒడంబడిక ప్రకారం హాంకాంగ్, కోలూన్, నూతన ప్రాంతాలను చైనాకు అప్పగించడానికి బ్రిటన్ అంగీకరించింది. అప్పగించ వలసిన తారీఖు 1997 జూన్ 30 అని అప్పుడే నిర్ణయించారు.\n\nదాదాపు వంద సంవత్సరాలలో బ్రిటన్ అధికారంలో హాంకాంగ్ వాణిజ్యరంగంలో అద్భుతమైన అభివృద్ధిని సాధించింది. బొంబాయి, సింగపూర్‌లలోలాగా హాంకాంగ్‌లో సహజమైన రేవు అభివృద్ధి చేయబడింది. రెండవ ప్రపంచ యుద్ధ కాలంలో మాత్రం అభివృద్ధి కొద్దిగా కుంటుపడింది. ఆ తరవాత అభివృద్ధి వేగం పుంజుకున్నది. ఇతర దేశాల\n\nప్రజలు ఉద్యోగ వ్యాపారాల కోసం హాంకాంగ్‌కు వలస వచ్చి క్రమంగా అక్కడే స్థిరపడసాగారు.\n\nహాంకాంగ్ మళ్ళీ చైనాతో కలిసిన తరవాత బ్రిటిష్ పాలనలో ఉన్న స్వేచ్ఛ, సంపదలు కొనసాగగలవా అని కొందరు సంశయించారు. 1984వ సం॥లో ఏర్పడిన ఉభయ దేశాల ఒడంబడికలో ఉమ్మడిగా ఈ విషయాలలో కొన్ని నిర్ణయాలు తీసుకున్నారు:\n\nహాంకాంగ్ ప్రజలకు వ్యక్తిగత స్వాతంత్ర్యం ఉంటుంది. ప్రత్యేక పాలనా ప్రాంతంగా గుర్తించబడే హాంకాంగ్‌కు, చైనాదేశ చట్టాలు వర్తించవు. యాజై సంవత్సరాల వరకు ఇదే స్థితి కొనసాగుతుంది. హాంకాంగ్‌కు ప్రత్యేక శాసన సభ, కరెన్సీ, పన్నుల విధానం అమలులో ఉంటాయి. విదేశాంగ, రక్తణ వ్యవహారాలలో మాత్రమే చైనాకు అధికారం ఉంటుంది.\n\nఅధికార మార్పిడి కార్యక్రమంలో బ్రిటిష్ ప్రభుత్వం తరపున ప్రిన్స్ చార్లెస్, చైనా తరపున ప్రెసిడెంట్ జియాన్ జెనిన్ హాజర య్యారు. గవర్నర్ క్రిస్ ప్యాటన్, చైనా ప్రధాన అధికారి టుంగ్ చీహ్వాకు లాంఛన ప్రాయంగా అధికారాన్ని అప్పగించాడు.\n\nజూన్ 30వ తేదీ బ్రిటన్ బాణాసంచాలు పేల్చింది. మరునాడు చైనా పదివేల పావురాలను ఎగురవేసి ఆనందాన్ని చాటుకున్నది!"
        },
        {
            "title": "కనకదాసు కవిత్వం",
            "page_start": 9,
            "author": "రా. వసంతేశ్వరరావు",
            "pdf_page": 9,
            "content": "కనకదాసు కవిత్వం\n\nకోసలరాజ్యంలో కనకదాసు అనే రైతు వుండేవాడు. మనిషి మంచివాడు. ఉన్న కొద్దిపాటి పాలం సాగు చేసుకుంటూ, అంతగా ఆశలులేనివాడు కావడం వల్ల సుఖంగా కాలం గడుపుతున్నాడు.\n\nఒక పర్యాయం కనకదాసు వుండే గ్రామానికి విష్ణుశర్మ అనే కవి వచ్చాడు. ఆయన కవిత్వం వినడానికి గ్రామస్థులు రామాలయం ఆవరణలో చేరారు. విష్ణుశర్మ తన కవిత్వం వినిపించాడు. సరళ శైలిలో, ఉత్తమ భావాలతో వున్న ఆయన కవిత్వం పామరులకు సైతం అర్థమైంది. అందరూ ఆయనను అభినందిస్తూ కరతాళ ధ్వనులు చేశారు. కొందరు ఆయనమెడలో పూలదండలు వేస్తే, మరికొందరు డబ్బు చదివించి తమఅభిమానంచాటుకున్నారు.\n\nవిష్ణుశర్మ గ్రామస్థులకు కృతజ్ఞతలు చెప్పుకుంటూ, తన కవిత్వానికి రాజుగారి\n\nచ్చిన పచ్చలపతకం, జమీందారు ఇచ్చిన బంగారుకడియం వాళ్ళకు చూపించాడు.\n\nవిష్ణుశర్మ కవిత్వం వినడానికి వచ్చిన వారిలో కనకదాసు కూడా వున్నాడు. ఆయనకు జరిగిన సన్మానం అతడికి అద్భుతమనిపించింది. ఆ రాత్రి కనక దాసుకు నిద్రపట్టలేదు. ఇంతకూ, గ్రామ స్థులు ఆయనకు అంతగొప్పగా ఎందుకు సన్మానం చేశారా, అని ఆలోచించసాగాడు.\n\nఅలా ఎంతోసేపు ఆలోచించిన మీదట, కనకదాసుకు కవిత్వానికెంత విలువ వున్నదో అర్థమైంది. అదే క్షణాన తాను కూడా కవిత్వంచెప్పి, పదిమందినీ మెప్పించాలన్న ఆలోచన వచ్చింది. మెప్పించగలి గితే తనుకూడా రాజుగారి నుంచీ, జమీం దారు నుంచీ పచ్చలపతకం, బంగారు కడియమే గాక, ఇతరుల నుంచి కూడా అంతో ఇంతో ధనం సంపాయించవచ్చు!\n\nఎన్. శివనాగేశ్వరరావు\n\nకనకదాసుది వానాకాలం చదువు.\nఅయినా అతడు నిరుత్సాహపడలేదు.\nఅప్పటికప్పుడు కలం పుచ్చుకుని, దీపం\nబుడ్డిముందు కూర్చుని కవిత్వం రాయ\nసంకల్పించాడు. అయితే, దేన్ని గురించి\nకవిత్వం రాయాలో ఒకపట్టాన స్ఫురించ\nలేదు. గురకపెడుతూ నిద్రపోతున్న భార్య\nమీద పడింది కనకదాసు దృష్టి.\n\nఆమరుక్షణం, కనకదాసుకు కవితా\nవస్తువు దొరికింది! అతడు భార్య గురక\nమీద కవిత్వం రాశాడు. ఆ రాసింది\nచదువుకుంటే, అతడికి మతిపోయినంత\nపనయింది. ఇంత గొప్పగా రాసింది\nనేనేనా అని ఆశ్చర్యపోయాడు.\n\nచాలాసేపటికి కనకదాసుకు కునుకు\nపట్టింది. కలలో, గ్రామస్థులు అతణ్ణి\nపల్లకీలో కూర్చోబెట్టి మోసుకుంటూ రాజు\nగారి దగ్గరకు తీసుకుపోయారు. రాజుగారు,\nకనకదాసు రాసిన కవిత్వం విని ముగ్ధుడై,\nఅతడి కాలికి గండపెండేరం తొడిగాడు.\n\nఆ రాత్రి తెల్లవారకముందే కనక\nదాసుకు మెలకువ వచ్చింది. కల గుర్తు\nచేసుకుని ఎంత గానో మురిసిపోయాడు.\nఅతడికి తన కవిత్వం ఎవరికైనా వినిపిం\nచాలన్న తలంపు కలిగింది. పొరుగింటి\nనూకాలుతో అతడికి మంచి స్నేహం\nవుంది. అతడి వద్దకు వెళ్ళి, “నూకాలూ!\nనేను కవిత్వం రాశాను. నీకు వినిపించాలని\nవచ్చాను,” అని తన గురక కవిత్వం\nవినిపించాడు.\n\nఅది విన్న నూకాలు మండిపడి,\n“రాత్రిపూట మాకు నిద్రపట్టకుండా నీ\n\nపెళ్ళాం గురకతో చంపుతున్నదని మేం\nబాధపడుతూంటే, తెల్లవారకముందే నీ\nకవిత్వం ఒకటా? ఇంతకంటే నీ పెళ్ళాం\nగురక నయం. మరెన్నడూ నీ దిక్కుమా\nలిన కవిత్వం వినిపించకు,” అన్నాడు.\n\nకనకదాసు ముఖంచిన్నబోయింది. తన\nకవిత్వంఅర్థంచేసుకునేజ్ఞానం నూకాలుకు\nలేదనుకున్నాడు. ఆ సాయంత్రం రచ్చ\nబండ దగ్గరకు వెళ్లేసరికి, ముసలి బడి\nపంతులురామప్ప కనిపించాడు. కనకదాసు\nఆయనకు తనకవిత్వం వినిపించాడు. అది\nవిన్న రామప్పకు గుండె దడదడలాడింది.\nఆయన, “వీడికవిత్వం వీడూ మండిపోనూ!”\nఅని మనసులో తిట్టుకున్నాడు; కానీ\nఆమాట పైకిఅనలేదు. కారణం, ఆయన\nకనకదాసుకు కాస్తంత బాకీవున్నాడు.\n\nరామప్ప చిన్నగా నవ్వేసి, “కనకదాసు!\nవిష్ణుశర్మ కవిత్వం ఏదో కొంచెం అర్థమైంది\nకానీ, నీది ఒక్క అక్షరంముక్క కూడా\nఅర్థం కాలేదు. అంటే - విష్ణుశర్మది పామ\nరులస్థాయి, నీది పండితులస్థాయి అన్న\nమాట. వెంటనే పోయి జమీందారుగారికి\nనీకవిత్వంవినిపించు. విష్ణుశర్మకు తొడిగి\nనట్టే, నీకూ బంగారు కడియం తొడుగు\nతాడు,” అన్నాడు.\n\nకనకదాసు ఈ మాటలు నిజమని నమ్మి, పోయి జమీందారును కలిసి తన కవిత్వం వినిపించాడు. జమీందారు నవ్వు కుని, అతణ్ణి ఆట పట్టించాలనిపించి, “కనకదాసు! ఇటువంటి కవిత్వం ఇంత వరకూ వినలేదు,” అని ఒక శాలువా కప్పి, వందవరహాలు ఇచ్చి పంపాడు.\n\nదానితో కనకదాసుకు తన కవిత్వం\nమీద నమ్మకం పెరిగింది. వారంపాటు\nపాలం వెళ్ళడం మానుకుని, గేదెలమీద,\nగిలకబావిమీద, ఊరకుక్కలమీద కవిత్వం\nరాశాడు. అది వినిపిస్తే రాజుగారు తప్పక\nమెచ్చుకుంటారని భావించి రాజధానిచేరి,\nరాజుగారి దర్శనం కోరాడు.\n\nకోసలరాజు చంద్రకాంతుడు కళా\nద్రియుడు. అందునా, కవిత్వం అంటే\nచాలా ఇష్టం. ఇద్దరు సేవకులు మహారాజు\nవద్దకుపోయి, “ప్రభూ! కనకదాసనే రైతు\nతన కవిత్వం వినిపించడానికి వచ్చి, మీ\nదర్శనం కోరుతున్నాడు,” అని చెప్పారు.\n\nతన పాలనలో ఒక మామూలు రైతు\nకూడా కవిత్వం చెప్పడం, చంద్రకాంతుడికి\nసంతోషం కలిగించింది. ఆయన కనక\nదాసును నిండు సభకు పిలిపించి కవిత్వం\nవినిపించమన్నాడు. కనకదాసు మహోత్సా\nహంతో తన కవిత్వం వినిపించాడు. అది\nవింటూనే మహారాజుకు శిరోవేదన కలి\nగింది. సభలో చాలామంది చెవులు మూసు\nకున్నారు.\n\nమహారాజు, కనకదాసుకేసి ఉరిమి\nచూసి, “మూర్ణుడా! ఇంతగా మనసును\nకలవరపరిచే కవిత్వం, నేనేనాడూ విన\nలేదు. ఈ క్షుద్రపదాల కూర్చు కవిత్వం అని\nఎవరైనా మెచ్చుకున్నారా?” అని అడిగాడు.\n\nకనకదాసు భయంతో బిక్కచచ్చి పోయి,\n“మహాప్రభో! మా ఊరి బడిపంతులు\nరామప్ప, నాది పండితులస్థాయి కవిత్వం\nఅని మెచ్చుకున్నాడు. జమీందారుగారు\nఇంతవరకూ ఇటువంటి కవిత్వం వినలే\n\nదని స్వయానా శాలువా కప్పించారు,”\nఅన్నాడు.\n\nఅప్పుడు మహారాజు, “వీడు తప్పకమతి\nచలించినవాడై వుండాలి, విచారించండి.\nమతిస్థిమితం వున్నవాడే అయితే, ఇంతటి\nదుర్భరమైన కవిత్వం చెప్పినందుకు ఉరి\nతీయండి. అప్పటివరకూ ఖైదులో వుం\nచండి,” అని భటులను ఆదేశించాడు.\n\nభటులు, కనకదాసును ఖైదులో వుంచి,\nఅతణ్ణి గురించి విచారించడానికి, కనక\nదాసు ఊరు వెళ్ళారు. కనకదాసుకువచ్చిన\nప్రమాదం తెలుసుకున్న జమీందారు, తను\nవేశాకోళంగా అన్న మాటలుని జమనినమ్మి,\nఅతడు ప్రాణాలమీదికి తెచ్చుకోవడంచూసి\nబాధపడ్డాడు. ఆయన భటులతో, “వాడికీ\nమధ్య కవిత్వం పిచ్చి పట్టుకుని మతి\nతప్పింది. మనిషి మహా మంచివాడు,” అని\nచెప్పాడు.\n\nభటులు పోయి విషయం మహారాజు\nచెవిన వేశారు. మహారాజు కరుణించి\nకనకదాసును విడిచిపెట్టమని ఆజ్ఞాపిం\nచాడు. కనకదాసు ఖైదు నుంచి బయట\nపడి, మరెన్నడూ కవిత్వం జోలికి పోగూడ\nదని ఒట్టుపెట్టుకున్నాడు.\n\nఅతడు ఊరుచేరిన వారంరోజులకు,\nఒక అపరిచితుడు అతణ్ణి చూడవచ్చి,\n“మహా కవీశ్వరులకు అభివాదం!” అంటూ\nనమస్కారం పెట్టాడు.\n\nఆమాట వింటూనే కనకదాసు వణికి\nపోతూ, “నేను కవీశ్వరుణ్ణా! ఖైదునుంచి\nబయటపడ్డాక, మరి కవిత్వం జోలికిపోకూ\nడదని ఒట్టుపెట్టుకున్నాను. ఇంతకూ నువ్వె\n\nవరు?” అని అడిగాడు. అపరిచితుడు\nనవ్వి, “నా పేరు నిశాచరణుడు. నేనొక\nభూతాలమాంత్రికుణ్ణి. కోసల రాజు సభలో\nనీకవిత్వం విన్నాను. నీ కవిత్వంతో డబ్బు\nగడించడానికి, తిరుగులేని ఉపాయం\nఒకటి ఆలోచించాను,” అన్నాడు.\n\nకనకదాసు, “ఒకసారి డబ్బాశతో భంగ\nపడి ఖైదుపాలయ్యాను. అలాంటి పార\nబాటు మరిక చెయ్యను,” అన్నాడు.\n\n“ఈసారి అలాజరగదు.నమ్ము! నమ్ము!”\nఅన్నాడు నిశాచరణుడు.\n\n“సరే నాకవిత్వం ఎవరికి వినిపించాలి?”\nఅని అనుమానంగా అడిగాడు కనకదాసు.\n\nఆసరికి చీకటి పడింది. “నాతో రా!”\nఅంటూ నిశాచరణుడు, కనకదాసును\nశ్మశానానికి తీసుకుపోయాడు.\n\nకనకదాసు భయంగా చుట్టూ కలయచూస్తూ, “నేను కవిత్వం వినిపించవలసింది, శవాలకు కాదు గదా!” అన్నాడు.\n\n“కానే కాదు. నువ్వు కవిత్వం వినిపించ వలసింది, పిశాచాలకు. నిజానికి మనుష్యులకంటే వాటికేకవిత్వం విలువతెలుసు. ఏదీ, గొంతెత్తి బిగ్గరగా నీ కవిత్వగానం ప్రారంభించు,” అన్నాడు నిశాచరణుడు.\n\nకనకదాసు గట్టిగా కళ్ళుమూసుకుని, గానం ప్రారంభించాడు. కొద్ది క్షణాల్లో అక్కడికి పది పన్నెండు పిశాచాలు వచ్చి, శ్రద్ధగా వింటూ, మధ్య మధ్య గుసగుసలా డుకున్నాయి. కనకదాసు భార్య గురకమీద, గిలకబావి మీద, ఊరకుక్కలమీద రాసిన కవిత్వం వినిపించి, కళ్ళు తెరిచే సరికి చుట్టూ పిశాచాలు కనిపించాయి. అతడు భయంతో వణికిపోతూండగా అవి గట్టిగా చప్పట్లు కొట్టాయి.\n\nకొన్నిపిశాచాలు పూలదండలు సృష్టించి, గాలిలో తేలుతూ వచ్చి కనకదాసు మెడలో వేశాయి. మరికొన్ని డబ్బు మూటలు, నగల మూటలు అతడి పాదాలముందు పడవేశాయి. దానితో అతడికి దైర్యంవచ్చి\n\nమరొకసారి వాటికి తన కవిత్వం వినిపించాడు. పిశాచాలు తృప్తిగా తలలాడిస్తూ, చుట్టూవున్న చెట్లమీదికి ఎగిరిపోయాయి.\n\nకనకదాసు డబ్బూ, నగలమూటలు పోగుచేస్తూండగా నిశాచరణుడు, “డబ్బూ నగల్లో నాకు వాటా ఇవ్వడం ధర్మం అని పించుకుంటుంది, అవునా?” అన్నాడు.\n\n“కాకేం, అవును!” అంటూ కనకదాసు సంతోషంగా నిశాచరణుడికి సగం వాటా ఇచ్చి, “అవునూ! ఇంతకూ నా కవిత్వం పిశాచాలకు అంతగా నచ్చుతుందని ఎలా ఊహించావు?” అని అడిగాడు.\n\nనిశాచరణుడు నవ్వి, “నాకు పిశాచాల భాషతో కాస్తపరిచయముంది. రాజసభలో నీ కవిత్వం విన్నప్పుడు, అది పిశాచాల భాషకు దగ్గరగా వున్నదని గ్రహించాను. ఆఉద్దేశంతోనే నిన్నిక్కడికితీసుకువచ్చాను. నా ఆలోచన ఫలించింది,” అన్నాడు.\n\nతన కవిత్వం పిశాచాలభాషకు దగ్గరగా వున్నదన్న నిజం తెలిసి, కనకదాసు మరెన్నడూ కవిత్వం జోలికి పోలేదు. కవిత్వంతో డబ్బు సంపాయించాలన్న అతడి కోరిక మాత్రం తీరింది."
        },
        {
            "title": "అత్తగారూ - కొత్తకోడలూ",
            "page_start": 14,
            "author": "ఇంద్రగంటి నరసింహమూర్తి",
            "pdf_page": 14,
            "content": "అత్తగారూ - కొత్తకోడలూ\n\nపోటుమెరక గ్రామంలో వుండే ఆండాళ్ళమ్మ కొడుకు రాజబాబు. అతడికి వివాహమై కొత్తకోడలు ఊర్మీళ కాపరానికొచ్చింది. ఊర్మీళ బాగా చదువుకున్నది. ఆండాళ్ళమ్మకు చదువు లేదు. కనీసం అక్షరాలు కూడా నేర్చుకోలేదామె. ఊర్మీళకు తాను బాగా చదువుకున్నదాని ననే అహంకారం. అత్త ఆండాళ్ళమ్మను లక్ష్యమ్మకు కోడలి ముందు చిన్నతనంగా వుండేది. ఇద్దరూ ఎడమొహం పెడమొహంగా వుండసాగారు. రాజబాబుకు ఈ పరిస్థితి ఇబ్బందికరంగా పరిణమించింది.\n\nఒకనాడు ఆండాళ్ళమ్మకు ఒక ఉత్తరం వచ్చింది. అందులో, ఆమె దూరపుచుట్టం ఒకతను చనిపోతూ, లక్ష రూపాయల విలువైన ఆస్తిని ఆండాళ్ళమ్మ పేర రాసి పోయాడనీ, అయితే-ఆండాళ్ళమ్మ\n\nచదవడం, రాయడం నేర్చి, ఆ దస్తావేజులు చదవగలిగినప్పుడే, ఆస్తి ఆమె పరంచే యాలనే షరతుతో వీలునామా రాశాడనీ, చనిపోయినాయన స్నేహితుడు తెలియ పరిచాడు.\n\nలక్షరూపాయల విలువైనఅస్తి! ఆండాళ్ళమ్మకు చదువు రాదు! దీనికి పరిష్కార మేమిటి? రాజబాబు ఉత్తరం చదివితల్లికి వినిపించి, “అమ్మా, మనం పేదవాళ్ళమేం కాదు, పదెకరాల సుక్షేత్రమైన పాలం వున్నది. అయినా, అనుకోకుండా తనకు తానై వచ్చి తలుపు తట్టిన లక్ష్మిని కాద నడం అపచారమవుతుంది! నా మాటవిని చదువునేర్చుకో,” అన్నాడు.\n\n“ఈ వయసులో చదువా? నలుగురూ నవ్విపోగలరు!” అన్నది ఆండాళ్ళమ్మ.\n\n“చదవారాయానేర్చుకోవడానికివయసుతో సంబంధంలేదు. నలుగురూ నవ్వడం\n\nకాదు, నిన్ను మరీ మరీ మెచ్చుకుంటారు.\nవచ్చే ఆస్తి వందా, రెండు వందలా- నిండు\nలక్షరూపాయలు. ఊర్మీళ నీకు చదువు\nనేర్పుతుంది. నా మాట కాదనకు!” అని\nనచ్చచెప్పాడు రాజబాబు.\n\nఆండాళ్ళమ్మ సరేనన్నట్టు తలూపింది.\nఆస్తిమీదిఆశతో ఊర్మీళ, అత్తగారికి చదువు\nచెప్పడానికి సంతోషంగా ఒప్పుకున్నది.\n\nరాజబాబు పలకా, బలపం తెచ్చియి\nచ్చాడు. ఇంటిపనులన్నీ అయ్యాక ఊర్మీళ,\nఆండాళ్ళమ్మచేత అక్షరాలు దిద్దించసా\nగింది. నాలుగురోజులు గడిచేసరికి ఆండా\nళ్ళమ్మకు చదువు మీద శ్రద్ధ పెరిగింది.\n\nమూడు నెలల్లోనే ఆండాళ్ళమ్మ\nమాటలు రాయడం నేర్చుకున్నది. ఐదు\nనెలల్లో పుస్తకం చదివే స్థాయికి చేరింది.\n\nఈ విధంగా, ఈఐదునెలల్లో అత్తా\nకోడళ్ళ మధ్య సాన్నిహిత్యం పెరిగింది.\nఇంటి పనుల్లో అత్తకు ఊర్మీళ సహాయ\nపడసాగింది. కోడలును గురువుగా అత్త\nభావించసాగింది. అత్తగారిలోని పట్టుద\nలకు కోడలు ముచ్చట పడింది. చదవడం\nబాగా వచ్చాక ఆండాళ్ళమ్మ ఒకనాడు\n\nకొడుకుతో ఆ దస్తావేజులేవో తెచ్చుకుందా\nమన్నది. రాజబాబు చిన్నగా నవ్వుకుని,\nతల్లినీ, భార్యనూ ఒకచోట కూర్చోబెట్టి,\n“ఇద్దరూ శ్రద్ధగా వినండి! పరిస్థితులు\nఅనుకూలిస్తే, ఏవయసులోనైనా చదువు\nనేర్చుకోవచ్చు. మీ ఇద్దరి మధ్యా వున్న\nవిభేదాలు తొలగించాలనీ, మీకు సరి\nఅయిన వ్యాపకం కల్పిస్తే సమస్య పరిష్కార\nమవుతుందనీ ఆలోచించి, ఆ ఉత్తరాన్ని\nనేనేసృష్టించాను. ఇద్దరూ ఇప్పట్లాగే అన్యో\nన్యంగా వుండండి!” అన్నాడు.\n\nఅది విన్న ఆండాళ్ళమ్మ ఆనందంగా,\n“మంచిపని చేశావురా, అబ్బాయీ! ఈ\nవయసులో హాయిగా భారత, భాగవతాలు\nచదువుకుంటూ కాలంగడుపుతాను. ఇంత\nపుణ్యం కూడా!” అన్నది.\n\nఊర్మీళ, అత్తగారికేసి ఆశ్చర్యంగాచూసి,\nభర్తతో, “నాకూ ఈ అనుభవంతో నలుగు\nరికీ విద్య నేర్పగలనన్న నమ్మకం ఏర్ప\nడింది. ఇరుగు పారుగు పిల్లల్ని పోగు\nచేసి బడి నడుపుతాను. ఆ విధంగా\nనలుగురికీ మేలు చేసిన దాన్నపుతాను!”\nఅన్నది ఉత్సాహంగా."
        },
        {
            "title": "సామ్రాట్ అశోక-9",
            "page_start": 17,
            "author": "చందమామ బృందం",
            "pdf_page": 16,
            "content": "# సామ్మాట్ అనోక\n\n9\n\n> అశోకుడు తండ్రి కోరిక ప్రకారం ఉజ్జయినికి బయలుదేరాడు. మార్గ మధ్యంలో విదిశాలోయలో విడిది చేశాడు. శాక్యనాయకుడి కుమార్తె విదీశతో పరిచయం ఏర్పడింది. అశోకుణ్ణి హత్యచేయడానికి సుశేముడు పంపిన ఇద్దరు నాట్యకత్తెలు - సమయానికి అటుకేసి విదీశ రావడంతో పట్టుబడ్డారు. అశోకుడు విదీశను వివాహమాడ కోరాడు. బౌద్ధ భిక్షువు ఉపగుప్తుడి అనుమతితో విదీశ, అశోకుణ్ణి వివాహమాడింది. — తరవాత\n\nక్షిప్రానదీ తీరంలో వెలసిన ఉజ్జయిని చాలా అందమైన నగరం. పాడిపంటలతో, వర్తక వ్యాపారాలతో ప్రజలు సుఖ సంతోషాలతో జీవిస్తున్నారు. యువరాజు అశోకుడు రాజ ప్రతినిధి పదవిని చేపట్టిన తరవాత, ప్రజలకు ఎటువంటి కొరతా లేకుండా పరిపాలనా వ్యవహారాలునిర్వర్తించసాగాడు.\n\nఆయన భార్య విదీశాదేవి తన దయా గుణంతో అందరిగౌరవమన్నలకూ పాత్ర\n\nమయింది. ఐదేళ్ళలో రాజదంపతులకు ఒక కుమారుడు, ఒక కుమార్తె జన్మించారు. కుమారుడికి మహేంద్రుడనీ, కుమార్తెకు సంఘమిత్ర అనీ నామకరణం చేసి, అల్లారు ముద్దుగా పెంచసాగారు.\n\nఉజ్జయినీ ప్రాంత విశేషాలను తెలియ చేయడానికి, యశుడు అశోకుడి ప్రత్యేక దూతగా రాజు బిందుసారుణ్ణి దర్శించ డానికి రాజధాని పాటలీపుత్రానికి వెళ్ళాడు.\n\n'చందమామ'\n\n\n\nయశుణ్ణి చూడగానే రాజు ఆగ్రహంతో,\n“అశోకుడు ఎంతపని చేశాడు! తా అనుమతి\nపొందకుండా ఎవతెనో వివాహమాడడానికి\nఅతడి కెంత ధైర్యం? తండ్రిని గౌరవించే\nతనయుడెవడైనా ఇటువంటి కృత్యంచేయ\nగలడా?” అని అడిగాడు.\n\n“ప్రభువులు మన్నించాలి. యువరాజు అశోకుడు విదీశను వివాహమాడడానికి తమ అనుమతిని వేడుతూ ప్రత్యేక దూత ద్వారా ఒకలేఖను పంపాడు. ఆయనచేసిన మొట్టమొదటి పని అదే! అయినా ఆ లేఖ మీకు చేరకపోవడం ఆశ్చర్యంగా ఉన్నది. పైగా అనుమతిని తెలియజేస్తూ తమనుంచి ప్రత్యుత్తరం కూడా యువరాజు అశోకుడికి వచ్చింది. ఇందులో ఏదో తిర కాసు ఉన్నది!” అన్నాడు యశుడు వినయంగా.\n\nరాజు బిందుసారుడు మౌనంగా తల\nపంకించాడు. యశుడు, యువరాజు అశో\nకుడి ప్రాణాలను విదీశ రెండుసార్లు ఎలా\nకాపాడిందో తెలియజేశాడు. ఆ తరవాత\nవారిరువురికీ కలిగిన పరిచయం, ఏర్పడిన\nఅనురాగం గురించి చెప్పి, ప్రస్తుతం\nవిదీశాదేవి యువరాజు అశోకుడికి ఎలా\nఆదర్శపతిగా ఉంటున్నదో వివరించాడు.\n\nరాజు అన్నిటినీఓర్పుగావిన్నాడు. భట్టు లను పిలిచి, యశుడు విడిదిచేయడానికి తగినఏర్పాట్లు చేయమని ఆజ్ఞాపించాడు.\n\nఆరోజు సాయంకాలం రాజు ప్రధానమంత్రి ఖల్లాటకుణ్ణి పిలిపించాడు.\n\n“మహామంత్రీ! నేను వ్యాధిగ్రస్తుణ్ణయి\nదాదాపు పదేళ్ళయింది. నేను ఎంతో కాలం\n\nబతకననిపిస్తున్నది. అలాగని మరణిద్దా\nమన్నా భయంగానే ఉన్నది. నా సంకట\nపరిస్థితికి కారణం ఏమిటోతెలుసా?” అని\nఅడిగాడు రాజు.\n\n“అంతమాత్రం గ్రహించలేకపోతే నేనిన్నాళ్ళు తమ సేవచేయడానికి అర్హుణ్ణి కాను, మహాప్రభూ!” అన్నాడు మంత్రి.\n\nరాజు విచారంగా నవ్వి, “చంద్రగుప్త మౌర్యుడు స్థాపించిన సువిశాలసామ్రాజ్యం భవిష్యత్తును తలుచుకుంటే నాకు భయం కలుగుతున్నది. మరణ శయ్యపై వున్న రాజు పక్కన, కాబోయే రాజు ఉండడం అవసరం కదా. సుశేముణ్ణి తక్షశిల నుంచి పిలిపించు,” అన్నాడు.\n\n“చిత్తం ప్రభూ! అలాగే పిలిపిస్తాను.\nఅయినా, తమరు మరింత కాలం జీవిం\n\nచాలని దేవుణ్ణి ప్రార్థిస్తున్నాము,\" అన్నాడు.\n\"సుశేముణ్ణి వెనక్కు పిలిపించడానికి కారణం ఏమిటో గ్రహించే ఉంటావు. దానితో నీకు అభిప్రాయభేదం లేదు కదా?\" అని అడిగాడు రాజు.\n\nఆప్రశ్నకు మంత్రి వెంటనే సమాధానం చెప్పలేదు. కొంతసేపు మౌనం వహించి, \"మహాప్రభూ! నా మనోగత అభిప్రాయం ఏమిటో తమకు తెలుసు. అయినాదానిని బహిర్గతం చేయడం నా బాధ్యత. దుర దృష్టవశాత్తు, యువరాజు సుశేముడు తక్షశిలకు వెళ్ళడం వల్ల మనకు మేలుకన్నా కీడే ఎక్కువ జరిగింది. యువరాజు సుశేముడు తిరుగుబాటుదారులను నిర్మూ లించడానికి బదులు, వాళ్ళ నాయకులకు లంచాలిచ్చి, పదవులిచ్చి లోబరచుకు\n\nన్నాడు. వాళ్ళు సాధారణ ప్రజలను మరింత వేధిస్తున్నారు. ఎదురు తిరిగిన వాళ్ళను కారాగారాలకు పంపుతున్నారు, చంపుతు న్నారు. యువరాజు ఆ దుండగులను ఆదరిస్తున్నాడు. ఆ విధంగా దుర్మార్గులైన మన శత్రువులు బలపడుతున్నారు. అమా యకులైన సాధారణ ప్రజలు నానాబాధలు అనుభవిస్తున్నారు. ఏక్షణంలో నైనా అక్కడ ప్రజల తిరుగుబాటు జరగవచ్చునని చారుల ద్వారా తెలియ వచ్చింది. మరొక విషయం ఏమంటే యువరాజు సదా సర్వవేళలా వినోదాలతో కాలక్షేపం చేస్తు న్నాడు. పరిపాలనా యంత్రాంగం సర్వ నాశనమైపోయింది?” అన్నాడు ఆవేశంగా.\n\n“ఈ వార్తలు నాకూ అందాయి. కాని అవి అతిశయోక్తులయి ఉంటాయని భావించాను,” అన్నాడు రాజు నిట్టూరుస్తూ.\n\n“కాదు ప్రభూ! అవన్నీ పచ్చినిజాలు!” అన్నాడు మంత్రి.\n\n“అంటే నా అనంతరం మగధ సింహా సనం అధిష్ఠించే అర్వత సుశేముడికిలేదనే కదా తమ అభిప్రాయం!” అన్నాడు రాజు.\n\n“అవును ప్రభూ! అవును. ముమ్మాటికీ అదే నా అభిప్రాయం,” అన్నాడు మంత్రి.\n\n“మరి సింహాసనాన్ని ఎవరికి అప్పగించ మంటావు?” అని అడిగాడు రాజు.\n\n“యువరాజు అశోకుడికి సింహాసనాన్ని అధిరోహించే అర్వతలన్నీ ఉన్నాయి. తిరు గుబాటును అణచడంలోనూ, విశాలప్రాం తాన్ని పరిపాలించడంలోనూ తన సామర్థ్యాన్నీ, దక్షతనూ ఆయన స్పష్టంగా నిరూపించుకున్నాడు!” అన్నాడు మంత్రి.\n\nరాజు కొంతసేపు మౌనం వహించి,\n“ఖల్లాటకా! నేనీ విషయంలో నిర్ణయం\nతీసుకోలేకుండా ఉన్నాను,” అన్నాడు.\n\n“ప్రభూ! విశ్రాంతి తీసుకోండి. అవసర\nమైనప్పుడు సరైన నిర్ణయం తీసుకో వచ్చు!”\nఅని చెప్పి మంత్రి రాజుకు నమస్కరించి\nఅక్కడినుంచి బయలుదేరాడు.\n\nఒక గంటసేపట్లో మంత్రికి రాజభవనం\nనుంచి మళ్ళీ పిలుపు వచ్చింది. ఇప్పుడు\nపిలిపించింది రాజు కాదు; రాజుగారి పెద్ద\nభార్య. మంత్రి రాజమందిరానికి వెళ్ళేలోగా\nరాజుగారి శయ్యసమీపంలో రాజవైద్యులూ,\nరాజపురోహితుడూ, పెద్దరాణీ ఉన్నారు.\n\nమంత్రిని చూడగానే మహారాణి, “రాజు\nగారు ఉన్నట్టుండి గుండె పట్టుకుని, స్పహ\nతప్పి పడిపోయారు,” అని కొంతసేపు\nఆగి, “మహామంత్రి! యువరాజు సుశేముణ్ణి\nవెంటనే పిలిపించాలి,” అన్నది.\n\n“చిత్తం, మహారాణీ!” అన్నాడు మంత్రి.\n\n“ఇప్పుడే దూతలను పంపగలవా?”\n\nఅని అడిగింది మహారాణి.\n\n“ఒక్క గంటలో సిద్ధం చేస్తాను, మహా\nరాణీ! అన్నాడు మంత్రి.\n\n“మంచిది. ఈలోగా నా కుమారుడికి\nనేనొక లేఖ రాస్తాను. భటులను దానిని\nతీసుకువెళ్ళమనిచెప్పు,” అని అక్కడినుంచి\nహడావుడిగా లోపలికి వెళ్ళింది మహారాణి.\n\nమంత్రి వైద్యుడి కేసి తిరిగి, “రాజుగారి\nపరిస్థితి ఇప్పుడెలా ఉన్నది?” అని అడి\nగాడు ఆతృతగా. “మహారాజు రేపు సూర్యో\nదయం చూడ గలిగితే గొప్ప అద్భుతం\nజరిగినట్టే!” అన్నాడు రాజవైద్యుడు.\n\n“ఎలాగైనా రాజుగారి ప్రాణాలు నిల\nబెట్టడానికి ప్రయత్నించండి. నా సహాయం\nఏదైనా అవసరమైతే కబురు చేయండి,\nవస్తాను,” అంటూ అక్కడి నుంచి బయలు\nదేరాడు మంత్రి.\n\nఅక్కడే వున్న రాజపురోహితుడు కూడా\nమంత్రి వెంట నడిచాడు. మంత్రి ద్వారం\nవద్ద నిలబడిన భటుణ్ణి పిలిచి, “మేము\nరహస్యాలోచనా మందిరంలో ఉంటాము.\nసేనాధిపతిని అక్కడికి రమ్మను,” అని\nఆజ్ఞాపించి వేగంగా ముందుకు నడి\nచాడు.\n\n***\n\nయశుడు సుభద్రాదేవి భవనంలో\nప్రవేశించి ఆమెకు చేతులు జోడించి, “తల్లి!\nయువరాజు అశోకుడు ఉజ్జయినీ నగరం\n\nనుంచి పంపగావచ్చాను. నాపేరుయశుడు,”\nఅన్నాడు వినయంగా.\n\n“అలాగా నాయనా! నా బిడ్డ అశోకుణ్ణి\nచూసి ఎన్నేళ్ళయింది? నా బిడ్డ క్షేమంగా\nఉన్నాడా?” అని అడిగింది సుభద్ర.\n\n“యువరాజు క్షేమంగా ఉన్నాడు తల్లీ!\nఅంతేకాదు; దేవత వంటి విదీశాదేవిని\nవివాహమాడాడు. వాళ్ళకు బంగారంలాంటి\nఇద్దరు పిల్లలు కూడా పుట్టారు. వాళ్ళను\nచూస్తే తమరు పొంగిపోగలరు,” అన్నాడు\nయశుడు సంతోషంగా.\n\n“నాకూ ఉజ్జయినికి రావాలనే ఉన్నది\nనాయనా! కాని మహారాజుకు ఆరోగ్యం\nబాగాలేదు. ఈ స్థితిలో బయలుదేరలేను\nకదా!” అంటూ సుభద్రాదేవి ఆగింది.\nఆమెను రమ్మన్నట్టు పరిచారిక సైగ\n\nచేయడంతో, లోపలికి వెళ్ళి వెంటనే\nఆందోళనతో తిరిగి వచ్చి “రాజుగారి\nపరిస్థితి ఆందోళనకరంగా ఉందట. ఈ\nరాత్రి గడవడమే కష్టం అంటున్నారు,”\nఅన్నది గద్గదస్వరంతో.\n\n“అలాగ!” అంటూ అక్కడి నుంచి\nబయలుదేరబోయాడు యశుడు.\n\n“నాయనా! రాజుగారు ఉన్నంతవరకు\nఫరవాలేదు. ఒకవేళ జరగకూడనిది జరిగి\nపోతే మాత్రం నాకీ భవనం నరకమే\nఅవుతుంది. యువరాజు సుశేముడి పట్ల\nనేనెంత మాతృ ప్రేమ కనబరచినా అతడు\nనన్ను ద్వేషిస్తూనే ఉన్నాడు. అతని తల్లి\nపట్టపురాణి నన్ను కళ్ళతో చూడలేకపోతు\nన్నది. నాయనా, నువ్వు ఇక్కడే కొన్నా\nళ్ళుండాలి. జరగకూడనిది జరిగితే నేను\nనీతో ఉజ్జయినికి వస్తాను,” అన్నది\nసుభద్రారాణి సజలనయనాలతో.\n\n“తల్లీ నువ్వేమీ భయపడనవసరంలేదు.\nమిగిలిన రాణులందరూ నిన్నుచూసి భయ\nపడి, రాజమాతవని గౌరవించే రోజులు\nఅట్టే దూరంలో లేవు!” అన్నాడు యశుడు.\n\nసుభద్రాదేవిఏమీమాట్లాడలేకపోయింది.\nదిగ్గ్రాంతితో చూస్తూ ఉండిపోయింది.\n\n“ఓర్పు వహించు తల్లీ! ఉత్తముడైన\nతమ తనయుడికోసం నాసేవలు అందిం\nచవలసిన తరుణం ఆసన్నమయింది. ఈ\nసామ్రాజ్యం భవిష్యత్తు మరికొన్ని రోజుల\nలోనే నిర్ణయమవుతుంది. నేను నిన్ను\nమాటిమాటికీ దర్శించలేను. రాజభవ\nనంలో జరిగే విషయాలను విశ్వాసపా\nత్రులైన పరిచారికలద్వారా అప్పటికప్పుడు\n\nనాకు తెలియచేశారంటే చాలు. మిగతా\nవిషయాలు నేను చూసుకుంటాను. నన్ను\nఆశీర్వదించుతల్లీ,” అంటూ యశుడు\nసుభద్రాదేవి పాదాలకు నమస్కరించి\nఅక్కడి నుంచి బయలుదేరాడు.\n\nరహస్యాలోచనా మందిరంలో మంత్రిని\nచూడవచ్చిన సేనాధిపతి, “మహామంత్రీ!\nసుశేముడు రాజ్యసింహాసనాన్ని అధిష్ఠిం\nచడం నాకు వ్యక్తిగతంగా సమ్మతంకాదు.\nకాని సేనాధిపతిగా, సింహాసనానికి పోటీ\nఅన్నప్పుడు రాజుగారి జ్ఞేష్ఠకుమారుడికి\nపట్టం కట్టడం నాబాధ్యతగా భావిస్తున్నాను,”\nఅన్నాడు.\n\n“మీ రాజభక్తికీ, కర్తవ్య నిర్వహరణలో మీరు చూపుతూన్న శ్రద్ధకూ జోహార్లు!” అన్నాడు మంత్రి.\n\n“కృతజ్ఞతలు మిత్రమా!” అన్నాడు సేనాధిపతి.\n\n“అయితే, ఇక్కడ ఒకవిషయం గుర్తుం\nచుకోవాలి. మగధ సింహాసనానికి సంబం\nధించినంతవరకు రాజపురోహితుడిదే\nనిర్ణాయకపాత్ర. మౌర్యసామ్రాజ్య స్థాపనకు\nమూలకారకుడైన చాణక్యుడు మొదట\nరాజపురోహితుడు; ఆ తరవాతే మంత్రిఅన్న\nవిషయం మనం మరిచి పోకూడదు,”\nఅన్నాడు మంత్రి.\n\n“అంటేమీఉద్దేశం?” అన్నాడు సేనాధిపతి.\n\nమంత్రి, పక్కనే కూర్చున్న రాజపురోహి\nతుడికేసి చూశాడు.\n\n“నేను రాజుగారికుమారులందరి జాతే కాలనూ పరిశీలించాను. అశోకుడికి ఒక్క\n\nడికే చక్రవర్తి అయ్యే అర్హతలున్నాయి.\nసుశేముడు సామ్రాజ్య విచ్ఛిత్తికి కారకుడ\nవుతాడు!” అన్నాడు రాజపురోహితుడు.\n\n“అలాగా! అయితే, తమ ఇష్టాను సారమే కానివ్వండి,” అన్నాడు సేనాధిపతి.\n\n“చాలా సంతోషం! అశోకుడంటే నాకు అభిమానంలేదు. కాని సామ్రాజ్య పరిరక్షణకు ఇలాచేయకతప్పదు!” అన్నాడు మంత్రి.\n\n“నిజమే! ఆ విషయం నాకూ తెలుసు.\nఅయినా, సేనాధిపతిగా ఇక్కడి విషయం\nతెలియజేస్తూ తక్షశిలకూ, ఉజ్జయినికీ\nదూతలను పంపడం నా కర్తవ్యం. వారిరు\nవురిలో ఎవరుముందుగా ఇక్కడికివస్తా\nరన్న దాన్నిబట్టి మిగిలినవిషయాలు ఆధా\nరపడి ఉంటాయి!” అన్నాడు సేనాధిపతి.\n\nచంద్రమామ\n\nమసక చీకటి ఆవరించిన గదిలో యశుడు, “ఇక్కడికి ముందుగా ఎవరు వస్తారన్న దాన్ని బట్టి మిగిలిన విషయాలు ఆధారపడి ఉంటాయి!” అన్నాడు ఇద్దరు నాట్యకత్తెలతో.\n\nఐదేళ్ళ క్రితం అశోకుణ్ణి హతమార్చడానికి వెళ్ళిన నాట్యకత్తెలే వాళ్ళు. అశోకుడు ప్రాణభిక్ష పెట్టడం వల్ల వాళ్ళు ఇన్నాళ్ళు విదీశాదేవికి పరిచారికలుగా ఉండి ఇప్పుడే పాటలీపుత్రానికి వచ్చారు.\n\n“మేమేం చేయాలో చెప్పండి?” అని అడిగారు నాట్యకత్తెలు.\n\n“యువరాజు అశోకుడు మీకు ప్రాణభిక్ష పెట్టాడు కదా. దానికిప్పుడు ప్రత్యుపకారం చేయాలి!” అన్నాడు యశుడు.\n\n“ఇప్పుడు మేము చేయవలసనదేదో సూటిగా చెప్పండి,” అన్నది ఒక నాట్యకత్తె.\n\n“మీరు సుశేముడి ప్రయాణాన్ని జాప్యం చేసి, అతడు ఆలస్యంగా ఇక్కడికి చేరేలా చూడాలి. మీకు గుర్రపుస్వారీ వచ్చుకదా? మీకోసం రెండు ఉత్తమ అశ్వాలనూ, మరిద్దరు రక్షకులనూ సిద్ధంగా ఉంచాను. వాళ్ళకు తక్షశిలకు దగ్గరి అడ్డుదారి\n\nతెలుసు. మీరు ఆ మార్గంగుండా వెళ్ళి, రాజదూతలకు ముందే తక్షశిల చేరుకోవాలి. దూతలు రేపు ఉదయమే బయలు దేరనున్నారు. మీరు ఈ రాత్రే బయలు దేరాలి,” అన్నాడు యశుడు.\n\n“ఈ రాత్రేనా! బయట సన్నగా వానకు రుస్తున్నది,” అన్నది ఒక నాట్యకత్తె.\n\n“యువరాజు అశోకుడు చక్రవర్తి అయినట్టయితే, మీ జీవితమంతా బంగారు వాన కురుస్తుంది!” అన్నాడు యశుడు నవ్వుతూ.\n\n“మేము సుశేముణ్ణి మోసగించామని విదీశాదేవికి తెలిస్తే ఆమె హర్షించదు. అయినా మేము అశోకుడి ఋణం తీర్చు కోవాలి!” అన్నారు నాట్యకత్తెలు.\n\n“అంతేకాదు. ఇన్నాళ్ళు సన్యాసినుల్లా జీవించారు. ఇప్పుడు మీ సహజ సామర్థ్యం ప్రదర్శించడానికి అవకాశం లభించింది కదా!” అన్నాడు యశుడు చిన్నగా నవ్వుతూ.\n\n“అది మా గత నైజం. ఇప్పుడు మారి పోయాం. అయినా మా గతశక్తి సామర్థ్యాలు ఏ స్థితిలో ఉన్నాయో పరీక్షిద్దాం,” అన్నారు నాట్యకత్తెలు నవ్వుతూ. - (ఇంకావుంది)\n\nవ్యవహారశాస్త్రం!\n\nపట్టుదలని విక్రమార్కుడు చెట్టువద్దకు తిరిగివెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, “రాజా, అర్ధరాత్రి వేళ, భీతిగొలిపే ఈ శ్మశానంలో ఎన్నో ఇక్కట్లకు గురవుతున్నా వీడని నీపట్టుదలచూస్తూంటే, నువ్వు రాజనీతితో పాటు ఇతర శాస్త్రాలు కూడా చదివిన వాడివేమోనన్న అనుమానం కలుగు తున్నది. ఎందుకంటే – ఎన్ని శాస్త్రాలు చదివినా వ్యవహారజ్ఞానం కొదువ అయినవాడు తప్పక నవ్వులపాలవుతాడు. నీకున్న వ్యవహారశాస్త్రజ్ఞానం ఏపాటిదో నాకు తెలియదు. వికాసుడు – విశాఖుడు అనే ఇద్దరు శాస్త్రజ్ఞులు, తమ దగ్గరకు వచ్చే వారికి ఎంతో భిన్నమైన రీతిలోసలహా లిస్తూండేవారు. వారిలో ఎవడు నిజమైన శాస్త్రజ్ఞానో, ఎవడుకాదో గ్రహించడం సామా\n\nబేతాళ కథలు"
        },
        {
            "title": "వ్యవహారశాస్త్రం! (వేతాళ కథలు)",
            "page_start": 25,
            "author": "చందమామ బృందం",
            "pdf_page": 25,
            "content": "న్యులకు అసాధ్యం. నీకు ఆ శాస్త్రజ్ఞులకథ\nచెబుతాను, శ్రమ తెలియకుండా, విను,”\nఅంటూ ఇలా చెప్పసాగాడు:\n\nవిలాసపురంలో వికాసుడనే భాగ్యవంతు\nడుండేవాడు. తలిదండ్రులిచ్చిన ఆస్తి\nబాగావుండడంచేత, ఆయన ఏపని చేయ\nకపోయినా సుఖంగా గడిచిపోతున్నది. కానీ\nవికాసుడంతటితో తృప్తిపడక శాస్త్రపఠనం\nచేయసాగాడు. అవి కొంత అర్థమై కొంత\nఅర్థం కాకుండా వుంటే- పండితులను\nసంప్రదించి సందేహాలు తీర్చుకునేవాడు.\n\nకొంతకాలానికి వికాసుడికి శాస్త్రజ్ఞానం\nబాగా ఒంటబట్టింది. దాంతో ఆయనకు\nతన చుట్టుపక్కల వున్నవారందరూ తెలివి\nహీనులుగా కనిపించసాగారు. వాళ్ళేపని\nచేసినా ఏదో చిన్నలోపం వుండేది. అది\n\nచెబితే వాళ్ళకు కోపం వచ్చేది. చెప్పకుండా\nవూరుకుందామా అంటే - తెలిసికూడా,\nఎదుటివాడు తప్పుచేస్తూంటే శాస్త్రజ్ఞానం\nఒప్పకుంటుందా?\n\nవికాసుడు బాగా వున్నవాడు కదా అని\nఒకప్పుడు చాలామంది ఆయన వద్దకు\nసలహాలకూ, సంప్రదింపులకూ వచ్చేవారు.\nసలహాలతో పాటు అంతో ఇంతో ధన\nసహాయం చేయకపోతాడా అని వారిఆశ.\nదానికి తోడు వికాసుడి సలహాలు కూడా\nబాగానే వుండేవి – ఆయనకు శాస్త్రజ్ఞానం\nలభించేవరకూ!\n\nఒకసారి వీరయ్య అనేవాడు ఆయన\nవద్దకు వచ్చి, “అయ్యా! నా కూతురుకు\nపెళ్ళి కుదిరింది. ఆర్నెల్ల తర్వాత పెళ్ళి\nజరిపిద్దామన్నాను. అప్పటికి నాకు రావల\nసిన సామ్మంతా దగ్గర చేరుతుంది. కానీ\nవరుడి తరఫువారు మూడువారాల్లో పెళ్ళి\nజరిపించమంటున్నారు. పెళ్ళికి అయిదు\nవేల వరహాలు కావాలి. నా దగ్గర రెండువేలే\nవున్నాయి. ఇలాంటి సందర్భంలో ఎవర్నీ\nనొప్పించకుండా పెళ్ళెలా జరిపించేది?”\nఅంటూ సలహా అడిగాడు.\n\nవికాసుడు వెంటనే, “నీకు తెలియదా?\nఆర్నెల్లదాకా పెళ్ళి ముహుర్తాలు లేవని\nశాస్త్రం చెబుతున్నది. ఆ విషయం పెళ్ళి\nవారికి చెప్ప,” అన్నాడు.\n\n“అయ్యా! ఆ విషయం పెళ్ళివారికీ\nతెలుసు. కానీ ఆ ఇంట్లో ఒక ముసలాయన\nమనవడి పెళ్ళి చూడాలని తహతహలాడు\nతున్నాడట. ముహుర్తం మంచిది కాకపోతే\nతర్వాత శాంతి చేసుకుంటారట. ఇప్పుడు\n\nమాత్రం ఈ పెళ్ళి జరిగితీరాలంటున్నారు,”\nఅన్నాడు వీరయ్య.\n\n“శాంతుల్ని శాస్త్రం ఒప్పదు. ఈ విషయం\nమగపెళ్ళివారికి చెప్పు. లేదా ఈ సంబంధం\nవదులుకో,” అన్నాడు వికాసుడు.\n\n“అబ్బాయి అందగాడు, ఆస్తిపరుడు,\nగుణవంతుడు. ఇలాంటి సంబంధంమళ్ళీ\nనాకు దొరుకుతుందనిపించదు. మంచి\nముహూర్తం కంటే, మంచి సంబంధమే\nముఖ్యం. నేను వాళ్ళడిగినట్టే పెళ్ళి జరిపిం\nచాలనుకుంటున్నాను. తమరు నాకు ధన\nసహాయం చేయగలరా?” అని వీరయ్య\nసూటిగా అడిగేశాడు.\n\n“ఛి, శాస్త్రాన్ని పాటించకుండా కూతురి\nపెళ్ళి చేసే నువ్వేం తండ్రివి? నీలాంటి\nవాడికి నేను మాత్రం సాయం చెయ్యను\nగాక చెయ్యను,” అన్నాడు వికాసుడు.\n\n“అయ్యా! చిత్రపురం విశాఖలవారు తమకంటే శాస్త్రజ్ఞానం కలవారు. కన్న కూతురి సుఖం కోసం శాస్త్రాన్ని కూడా ఎదిరించగల నా ధైర్యాన్నాయన మెచ్చుకు న్నారు. తమరిలాగనడం ఆశ్చర్యంగా వుంది,” అని చిన్నబుచ్చుకుని అక్కణ్ణించి వెళ్ళిపోయాడు వీరయ్య.\n\nతన సలహాను తప్పు పట్టినందుకు వికాసుడు నొచ్చుకున్నాడు. అంతలో రవి చంద్రుడనే అతను, ఆయనదగ్గరకొచ్చాడు. అతనొక ఇల్లు కొందామనుకుంటూండగా, ఊరు చివర చక్కని ఇల్లోకటి బేరాని కొచ్చింది. ధర ఎంతో లేదు. స్థలం పెద్దది. అయితే, పెరటినిండా కొబ్బరిచెట్లున్నాయి. కొబ్బరి చెట్లు రవిచంద్రుడి కుటుంబానికి\n\nఅచ్చిరావు. పెరట్లో కొబ్బరి మొక్కలు నాటించగానే అతడి తాతచనిపోయాడట. తండ్రి కూడా జబ్బుపడితే ఆ మొక్కలు పీకించి వేయగానే నయమయిందట. ఇప్పుడు రవిచంద్రుడి తండ్రికి ఆరోగ్యమంతబాగా లేదు. అందుకని, ఆ ఇల్లు కొనాలంటే భయపడుతున్నాడు!\n\nవికాసుడు నవ్వి, “మంచి ముహూర్తం చూసుకుని ఇల్లుకొనుక్కో. పెరట్లోని కొబ్బరిచెట్లు ఏకుటుంబానికీ హానిచేయ వని శాస్త్రంచెబుతున్నది. మీనాన్న జబ్బుకు కొబ్బరినీళ్ళు మంచివి. మూఢనమ్మకాలతో మంచిఅవకాశంజారవిడుచుకోకు,” అన్నాడు.\n\nరవిచంద్రుడు తల అడ్డంగా ఊపి, “ఆఇల్లుముందుగా మీరు కొనండి. పెరట్లో. కొబ్బరిచెట్లన్నీ నరికించండి. అప్పుడు\n\nనేను మీ నుంచి కొనుక్కుంటాను. ఈపని ఇంటి యజమానినే చెయ్యమన్నాను. కానీ తన చేత్తో పెంచిన చెట్లను నరక డానికి చేతులు రావడంలేదని, ఆయన ఒప్పుకోలేదు,” అన్నాడు.\n\n“కాయలిచ్చే కల్పతరువును నరకమనే నువ్వేం మనిషివి? ఆ ఇంటాయన బాగా చెప్పాడు. నీలాంటి మూర్ఖుడికి నేనుసహక రించను,” అని చెప్పేశాడు వికాసుడు.\n\n“నన్ను మూర్ఖుడని మీరే అన్నారు. చిత్ర పురంలోని విశాఖుడు, నా గోడువిని, నా పితృభక్తిని ఎంతో పొగిడాడు,” అని రవి చంద్రుడు అక్కడి నుంచి వెళ్ళిపోయాడు.\n\nఈ విధంగా, మరికొందరినోట చిత్ర పురంలోని విశాఖుడి పేరు విన్న వికాసుడికి, ఆయన్ను గురించి కుతూహలం కలిగింది.\n\nశాస్త్రజ్ఞానంతో తను విమర్శించిన వారినం దర్శీ ఆయన మెచ్చుకున్నట్లే కనబడింది. ఒకవేళ అందర్నీ మెచ్చుకోవడమే ఆయన పనా? లేక ఆయన శాస్త్రజ్ఞానం వేరే వున్నదా? ప్రతివాడూ ఆయన శాస్త్రజ్ఞానాన్ని మెచ్చుకుంటున్నాడు కూడా!\n\nఇలా ఆలోచించి, వికాసుడు చిత్రపురం వెళ్ళాలనే అనుకున్నాడు కానీ, ఈలోగా తన శాస్త్రజ్ఞానం గురించి కూడా కొంత అభిప్రాయసేకరణ అవసరం అనిపించింది. ఆ సమయంలో అనుకోకుండా ఒక యోగి ఆయన ఇంటికి వచ్చాడు.\n\nవికాసుడు, యోగికి సకల మర్యాదలూ చేసి, “స్వామీ! నేను ఎన్నో శాస్త్రాలుచదివి ఎంతో జ్ఞానం సంపాయించాను. తమరు నా శాస్త్రజ్ఞానం ఏ స్థాయికి చేరుకున్నది చెప్పాలి!” అన్నాడు.\n\n“శాస్త్రజ్ఞానం తెలివిని పెంచడానికేతప్ప, దానికి స్థాయి భేదముండదు, నాయనా! శాస్త్రజ్ఞానం అనేది అపారం. నువ్వు స్థాయిని గురించి అడగడానికి కారణం చెప్పు!” అన్నాడు యోగి.\n\n“నా కున్న శాస్త్రజ్ఞానంతో ఇతరులకు సాయపడాలని ప్రయత్నిస్తూంటే, ఒక్కరికీ నా మాటలు నచ్చడం లేదు,” అంటూ వికాసుడు తన అనుభవాలు చెప్పాడు.\n\nయోగి నవ్వి, “అన్ని శాస్త్రాల్లోకీ మనిషి జీవితాన్ని శాసించేది వ్యవహారశాస్త్రం మాత్రమే! అది ఒక్కొక్కరికి ఒక్కొప్పథతిలో వుంటుంది. శాస్త్రజ్ఞానంతో నీ తెలివిని పెంచుకుని వ్యవహరించు. ఇతరులు నీ వద్దకు సాయం కోసం వస్తే, వారి అవసర చంద్రమామ\n\nరాలు తీర్చాలి తప్ప సలహాలివ్వకూడదని వ్యవహారశాస్త్రం చెబుతున్నది,” అన్నాడు.\n\n“మూర్ణుల అవసరాలు తీర్చడానికి శాస్త్రం తెలిసినవారికి మనసాప్పదు. అటు వంటప్పుడు సలహాలివ్వక తప్పదు కదా!” అన్నాడు వికాసుడు.\n\nయోగి చిటికవేసినవ్వుతూ, “సాయపడ లేని మనిషిని పొగడ్డలతో ముంచెత్తమని వ్యవహారశాస్త్రం ఆదేశిస్తున్నది!” అన్నాడు.\n\nవికాసుడు, యోగికేసి అనుమానంగా చూస్తూ, “స్వామీ! మూర్ణుడిని పొగడ్డలతో ముంచెత్తడం అసత్య ప్రలాపమే అవు తుంది. శాస్త్రం తెలిసిన వారాపనిచేయ లేరు,” అన్నాడు.\n\nఆ మాటలకు యోగి కాస్త అసమ్మతిగా తలాడించి, “అయితే విను! శాస్త్ర సమ్మ తంగా మూర్ణుణ్ణి పొగిడే విధానం తెలుసు కోవాలంటే, చిత్రపురంలోని విశాఖిణ్ణి కలుసుకోవాలి. వ్యవహారశాస్త్రం ఒకరు చెబితే తెలుసుకునేది కాదు కాబట్టి, నీవాయనను శ్రద్ధగా గమనించి అసలు విషయం అవగాహన చేసుకోగలగాలి,” అన్నాడు.\n\nయోగినోట కూడా విశాఖుడి పేరు విన్నాక, ఇక జాప్యంచేయదల్చుకోలేదు వికాసుడు. ఆయన మర్నాడే బయల్దేరి చిత్రపురం వెళ్ళాడు.\n\nఆ ఊళ్ళో విశాఖుడిది చాలా విశాలమైన భవంతి. ఒక పెద్దగదిలో నేలమీద తివాసి పరిచి వుంచారు. గది మధ్యలో విశాఖుడు కూర్చుని వున్నాడు. ఆయన ముఖం జ్ఞానంతో వెలిగిపోతున్నది. పక్కన దేవదత్తు\n\nడనే పదహారేళ్ళ యువకుడున్నాడు. అతడి కుడిచేతిలో మురళివున్నది. ఒడిలో పుస్తక మొకటి వున్నది. ఎదురుగా పెద్దపలక వున్నది. దానిపక్కన ఒక సుద్దముక్కవున్నది.\n\nవిశాఖుడి ముందు కొంచెందూరంలో చాలామంది కూర్చుని వున్నారు.\n\nవికాసుడక్కడికి చేరిన సమయంలో ఒక కవి, విశాఖుడితో, “ప్రకృతి శక్తులే మనిషి జీవితాన్ని శాసిస్తున్నవి. అవే మనకు వరాలిస్తున్నవి. అందుకే నేను, నా కవిత్వాన్ని నిండుపున్నమి వెన్నెలకూ, గలగలపారే సెలయేటికీ, వికసిత పుష్పాలకూ వినిపిస్తున్నాను. కానీ ఇంతవరకూ నాకెలాంటి ఫలితంకనబడలేదు,” అన్నాడు.\n\nవిశాఖుడు వెంటనే దేవదత్తుడి వంక చూసి, “నాయనా! నీ పుస్తకంలోని ఒక\n\nమంచి పద్యం చదివి వినిపించు నాలో\nప్రేరణ కలుగుతుంది,” అన్నాడు.\n\nఅప్పుడు దేవదత్తుడు తను రాసిన\nపద్యం చదివాడు. అది అర్థరహితంగా,\nభావరహితంగా వున్నది. విశాఖిడు మాత్రం\nఅది వింటూనే, “ఆహాఁ, ఎంత చక్కగా\nచెప్పావు, నాయనా! దైవాంశ సంభూతు\nడివి. అందుకే నీ పేరు దేవదత్తుడయింది,\"\nఅంటూ దేవదత్తుణ్ణి మెచ్చుకుని, కవితో,\n“అయ్యా! ప్రకృతిమాతకు కవిత్వం వినిపిం\nచాలనుకునే మీ వంటి వారి దర్శనంనాకు\nలభించింది. ధన్యుడినయ్యాను. మీరనే\nప్రతిఫలం గురించి చెప్పడానికి నేనెంత\nవాణ్ణి?” అన్నాడు.\n\nకవి సంతోషంగా అక్కణ్ణించి వెళ్ళిపో\nయాడు. అప్పుడొక రైతు విశాఖిడితో,\n\n“అయ్యా! ప్రతి ఏటా పంటలు సమృధ్ధిగా\nపండి, నాగాదెలు నిండిపోతున్నవి. అయితే\nధాన్యం ధర తరచుగా పెరుగుతుండడం\nవల్ల, నేను చూస్తూచూస్తూ ధాన్యం అమ్మ\nలేకపోతున్నాను. ఎప్పటికీ నష్టమనిపించని\nవిధంగా, నా ధాన్యాన్ని నేనెప్పటికి అమ్ముకో\nగలనో తెలియడంలేదు,” అన్నాడు.\n\nఅప్పుడు విశాఖిడు, దేవదత్తుడి వంక\nచూసి, “నాయనా! నాలో ప్రేరణ కలగడా\nనికి, ఈరైతు బొమ్మను పలకమీదగీయి,\"\nఅన్నాడు.\n\nదేవదత్తుడు సుద్దముక్కతో పిచ్చిగి\nతల్లాంటివి పలకమీద గీయగానే, “ఆహాఁ,\nఉన్న బొమ్మనెవరైనా గీస్తారు. రైతు మన\nసులోని గజిబిజిని ఎంత చక్కగా చిత్రీక\nరించావు, నాయనా! ఇది నీకేసాధ్యంకావాలి\n“మరి!” అని క్షణంసేపు కళ్ళు మూసుకుని\nతెరిచి, రైతుకేసి చూస్తూ, “కరువు రోజులు\nవస్తే ధాన్యం ధరలు మరీ పెరిగిపోతాయి.\nపారుగు దేశాలనుంచి ధాన్యం దిగుమతి\nచేసుకుంటే, మన బంగారమంతా అక్కడికి\nచేరుతుంది. అలా జరక్కుండా ధాన్యం\nనిలవచేస్తున్నావు. బంగారం నీ దగ్గరుంటే\nనేం, రాజుగారి దగ్గరుంటేనేం- మన\nదేశంలోనే వుంటుంది కదా! ఇంత గొప్ప\nవాడివి, నీకు నేనేం చెప్పగలను, నాయనా;\nనీ దర్శనమైనందుకు సంతోషించడం\nతప్ప!” అన్నాడు విశాఖిడు.\n\nరైతు సంతోషంగా అక్కడి నుంచి\nవెళ్ళిపోగానే, ఒక స్త్రీ లేచి నిలబడి,\n“మహానుభావా! నేను నా బిడ్డలు తప్పు\nచేసినా క్షమిస్తాను. ఎంతటి సమర్థులైనా,\n\nఇతరులు నా బిడ్డలకంటే అధికులుగా వుంటేచూడలేను. నేనుసంతోషంగా వుండాలంటే ఏం చేయాలి?” అని అడిగింది.\n\nవిశాఖుడు దేవదత్తుణ్ణి ఒకసారి మురళి వాయించమని చెప్పి, వాడు అపస్వరాలు పలికిస్తూంటే, “ఓహోఁ, నాద బ్రహ్మాలు పలికించలేని సంగీతవిద్య నీకెలా అబ్బిందిరా? అయినా దైవాంశ సంభూతుడివి, ఇది నీకు అబ్బడంలో ఆశ్చర్యమేముందిలే?” అని మెచ్చుకుని, ఆ స్త్రీ వైపుతిరిగి, “అమ్మా! ఈ ప్రపంచమంతా స్త్రీ స్వార్థం మూలంగానే పవిత్రమైంది. కన్న బిడ్డల తప్పులు క్షమించడం, అందరికంటే వారే గొప్పగా వుండాలనుకోవడం, ప్రతితల్లి కోరేదే. కానీ నీలా నిజాన్ని నిజంగా చెప్పగల స్త్రీమూర్తులు అరుదు. నీలోని మాతృమూర్తికీ, సత్య సంధతకూ నా నమస్సులు,” అన్నాడు.\n\nవికాసుడిక వినలేకపోయాడు. విశాఖుడి లాంటి వాడి చుట్టూ చేరి జనం ఎలా ప్రయోజనం పొందుతున్నారో ఆయనకు అర్థం కాలేదు. ఈ విషయమై యోగిని నిలదీయాలని, తన గ్రామానికి బయలు దేరాడు. అయితే, యోగిగ్రామంపాలిమేర లోనే ఆయనకు ఎదురయ్యాడు.\n\nవికాసుడు, యోగికి తను విన్నదంతా చెప్పి, “స్వామీ! ఆ విశాఖణ్ణి గురించి జనం అంత గొప్పగా ఎందుకు చెప్పుకుంటున్నారో అర్థం కావడం లేదు. అతడికి ఏ శాస్త్ర జ్ఞానమూ వున్నట్టులేదు. అధ్యయనం చేయవలసిన ఆరు శాస్త్రాలమాట అలావుంచి వాటిలో కనీసం తర్క, వ్యాక\n\nరణ శాస్త్రాలపేరైనా విని వుంటాడా అన్న అనుమానం కలుగుతున్నది!” అన్నాడు.\n\nఅందుకు యోగి పెద్దగా నవ్వి, “నాయనా! నా అభిప్రాయంలో, ఆ విశాఖుడు నువ్వనే శాస్త్రాలతోపాటు వ్యవహార శాస్త్రం కూడా చదివి వుంటాడు! ఇంటికి వెళ్ళాక దానికోసం గట్టి ప్రయత్నం చెయ్యి. సంవత్సరం ముగియకుండానే, నీ ఇంటికి మరొకసారివచ్చి, నీ సాయం కోరివచ్చే వాళ్ళకు, నువ్వెలాంటి సలహాలిస్తావో గమనిస్తాను,” అంటూముందుకుసాగిపోయాడు.\n\nబేతాళుడు ఈకథ చెప్పి, “రాజా, యోగి అంచనాలో వికాసుడి కన్న విశాఖుడు ఆరితేరిన శాస్త్రజ్ఞానిలా కనబడినట్టున్నది. ఇది ఆయన బాగా ఆలోచించి చెప్పిన అభిప్రాయమే అయివుంటుందా? వచ్చిన\n\nవారికి నచ్చినా నచ్చకపోయినా, వికాసుడు వాళ్ళకు శాస్త్రాక్తంగా సలహాలిస్తున్నాడు. విశాఖుడు అలాకాక, దేవదత్తుడనే మందమతిని అడ్డుపెట్టుకుని సందర్భశుద్ధిలేని సలహాలతో, పొగడ్తలతో వాళ్ళను తృప్తిపరిచి పంపుతున్నాడు. ఇది ఏ రకం శాస్త్రజ్ఞానమని పించుకుంటుంది? అంతేకాక, యోగిఅన్న వ్యవహారశాస్త్రం అనే శాస్త్ర గ్రంథం ఒకటు న్నదా? లేక వికాసుణ్ణి వేళాకోశం చేస్తూ ఆయన అన్నమాటా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “వికాసుడు, విశాఖుడి దగ్గరకు సలహాలకోసం వస్తున్న వాళ్ళు సామాన్య గృహస్థులు. వాళ్ళకుశాస్త్రం ఏమంటున్నదో వివరించడంపృధా, అసం దర్భం. అంతేకాక, వాళ్ళ సమస్యలకు మేలు కలిగేవిధంగా పరిష్కారాలు సూచించడం అవసరంగాని, శాస్త్రంపేరుతో వాళ్ళకు నచ్చని లేక నష్టంకలిగించే సలహాలివ్వడం ఏవ్యవహారజ్ఞుడూ చేయకూడనిపని. వికాసుడైతే శాస్త్రాలు వల్లెవేశాడేగానీ, అతడికి వివిధ వ్యక్తుల మనస్తత్వం గురించిగానీ,\n\nవాళ్ళ వాళ్ళ వృత్తుల్లో ఎదురయ్యే విభిన్న మైన సమస్యల గురించిగానీ అవగాహన లేదు. అతడిది శాస్త్రం పేరుతో పిడుక్కూ, బియ్యానికీ ఒకటే మంత్రం అనే పెడధో రణి. ఇక, విశాఖుడలాకాదు. అతడిది పరిపూర్ణమైనశాస్త్రజ్ఞానం. ఆకారణంగానే అతడు, తమ సమస్యల పరిష్కారానికి సలహా కావాలంటూ వచ్చేవాళ్ళను గజిబిజి పెట్టకుండా ఎంతో లౌక్యంగా, మందమతి అయిన దేవదత్తుణ్ణి పొగడుతున్నట్టున టిస్తూ, వాళ్ళసమస్యలకు తృప్తికరమైన పరిష్కారాలు చెప్పిపంపుతున్నాడు. పోతే, యోగి అన్న వ్యవహారశాస్త్రం సంగతి! అలాంటిది గ్రంథస్థమై వుండకపోవచ్చు. యోగి సూచన ప్రాయంగా వికాసుడికి చెప్పిందే మంటే-అన్ని శాస్త్రాలసారం, నిగ్గే వ్యవహారశాస్త్రం అనీ, అదినీలో పించిందనీ. ఈకారణాల వల్ల, విశాఖుడు నిజమైనశాస్త్రజ్ఞాని అని మనం నమ్మవచ్చు,” అన్నాడు.\n\nరాజుకు ఈవిధంగా మౌనభంగం కలగానే, బేతాళుడు శవంతోసహా మాయమై, తిరిగి చెట్టెక్కాడు. – (కల్పితం) [ఆధారం: జొన్నలగడ్డ రామలక్ష్మి రచన]"
        },
        {
            "title": "సముద్రతీర ప్రయాణాలు",
            "page_start": 32,
            "author": "చందమామ బృందం",
            "pdf_page": 32,
            "content": "సముద్రతీర ప్రయాణాలు\n\n# పూరీ — చాందిపూర్\n\nరచన: మీరా నాయర్ ▼ చిత్రకారుడు : కె.ఎస్. గోపకుమార్\n\nపూరీ జగన్నాధ మందిరానికి ముప్పై రెండు కి.మీ. దూరంలో సుప్రసిద్ధ కోణార్క సూర్యదేవాలయం ఉన్నది. ఒకవైపు చూపుకు అందినంత దూరం బంగాళాఖాత వినీల జలాలు; మరొకవైపు మామిడి తోటలు, సరుగుడు చెట్లు, యూకలిప్టన్ చెట్లు, తాడిచెట్లు, వరిపాలాలు విస్తరించుకున్న అందమైన తీరమార్గం గుండా ప్రయాణం చేసి - అద్భుతమైన శిల్ప కళాఖండంగా ప్రసిద్ధిగాంచిన కోణార్క సూర్యదేవాలయం చేరుకుంటాం.\n\nఇక్కడి ప్రజల ప్రధాన వృత్తులు వ్యవసాయం, చేపలు పట్టడం. వరినాట్లు వేయడం, నూర్పిళ్ళు చేయడం ఉత్సవం లాగా జరుపుకుంటారు. శ్రావణ పూర్ణిమ సమయంలో వరినాట్లు వేస్తారు; విత్తనాలు చల్లుతారు. ఆ సమయంలో పైరు ఏపుగా పెరగాలన్న ఆశతో పసిపిల్లలను పాలాలలో నడిపిస్తారు.\n\nతీరంలో ఉన్న సూర్యదేవాలయం సముద్రంలో చాలా దూరంలో ఉన్నప్పుడే కనిపిస్తుంది. దేశంలోనే అతిపెద్ద దేవాలయం ఇది. ఒకప్పుడు ఈ దేవాలయం 60 మీ॥ ఎత్తుతో ఉండేది. ఆ కాలంలో అది సముద్రంలోని నావికులకు తీరం నుంచి మార్గం చూపే ముఖ్యమైన గుర్తుగానూ ఉండేది. యూరఎ నావికులు దీనిని 'బ్లాక్ పగోడా' (నల్లగుడి) అని పిలిచేవారు. పూరీలోని జగన్నాధ మందిరం వెల్ల వేయబడి ఉండడం వల్ల దానినుంచి వేరుచేయడానికి వాళ్ళు దీనికీపేరు పెట్టారు.\n\nశ్రావణ పూర్ణిమ వరినాట్లు\n\nశ్రీకృష్ణ, జాంబవతుల కుమారుడు సాంబుడు. ఆయనకు ఒకప్పుడు తీరని చర్మవ్యాధి సంక్రమించింది.\nసర్వవ్యాధినివారకుడైన సూర్యుణ్ణి ఆరాధించమని శ్రీకృష్ణుడు సాంబుణ్ణి ఆదేశించాడు.\n\nపన్నెండేళ్ళ కఠోర తపస్సు తరవాత సాంబుడి వ్యాధి నయమయింది. కృతజ్ఞతా పూర్వకంగా సాంబుడు సూర్యుడికి గుడి కట్టించాడు. చంద్రభాగ నదిలో స్నానం చేస్తూండగా ఆయనకు సూర్యవిగ్రహం కని పించింది. దానిని తెచ్చి ఆలయ గర్భగృహంలో ప్రతిష్ఠించాడు. ఇదీ సూర్యదేవాలయానికి సంబంధించిన స్థలపురాణ కథ!\n\nవురాణకాలం నాటి ఆలయస్థానంలోనే, ఇప్పటి ఆలయాన్ని పదమూడవ శతాబ్దంలో గాంగ వంశానికి చెందిన లాంగుడ నరసింహదేవుడనే రాజు నిర్మించాడని చెబుతారు. ఈ ఆలయ నిర్మాణానికి 1200 మంది శిల్పకారులు పన్నెండేళ్ళు అహౌరాత్రాలు శ్రమించారని చెబుతారు.\n\nబ్రహ్మండమైన ఈ దేవాలయాన్ని అద్భుత కళాఖండంగా తీర్చిదిద్దాలని బిను మహారాణా అనే మహాశిల్పి సంకల్పించాడు. అతడు ఆలయ నిర్మాణంలో నిమగ్నుడైపోయి, దూర గ్రామంలో ఉన్న తన భార్యాపిల్లలను కూడా మరిచిపోయాడు. అతని కుమారుడు ధర్మపాదుడు పెరిగి యువకుడై తండ్రిలాగే గొప్ప శిల్పిగా పేరుతెచ్చుకున్నాడు. గ్రామాన్ని వదిలి తండ్రిని వెతుకుంటూ బయలుదేరాడు.\n\nబినురాణా ఆలయనిర్మాణాన్ని దాదాపు పూర్తి చేశాడు. కాని లెక్కలలో జరిగిన చిన్న పారబాటు కారణంగా అతడు ఆలయ గోపురాగ్రంలో అమర్చవలసిన కలశభాగాన్ని సక్రమంగా అమర్చలేకపోయాడు. ఆలయ నిర్మాణంలో జాప్యం జరుగుతున్నదని రాజుగారి ఆగ్రహానికి గురయ్యాడు. అతడు వేదనకు లోనయ్యాడు. సరిగ్గా ఆ సమయంలో అతని కుమారుడు ధర్మపాదుడు అక్కడికి వచ్చి, లెక్కల లోపాన్ని\n\nకోణార్క సూర్యదేవాలయం\n\nసరిదిద్ది సకాలంలో ఆలయనిర్మాణాన్ని పూర్తిచేశాడు!\n\nఇప్పుడు ఆలయ గోపుర శిఖరం లేదు. అది లేకుండా గోపురం ఎత్తు 40 మీటర్లు. ఉరుకుతూన్న ఏడు గుర్రాలు పూన్చిన పురాణ సూర్యభగవానుడి రథాకృతిలో ఈ ఆలయ నిర్మాణం జరిగింది. ఏడు గుర్రాలు వారంలోని ఏడురోజులను సూచిస్తాయి. పన్నెండు జతల రథచక్రాలను పన్నెండు మాసాలకు లేదా సంవత్సరంలోని ఇరవై నాలుగు పక్షాలకు ప్రతీకలుగా చెబుతారు. ప్రతి చక్రానికీ పదహారు ఆకులు (చువ్వలు) ఉన్నాయి. ఒక రోజును పదహారు ప్రహరులు (జాములు)గా విభజించడం ప్రాచీన పద్ధతి. పదహారు చువ్వలను పదహారు ప్రహరులకు ప్రతీకలుగా చెబుతారు. సమయం తెలుసుకోవడానికి చక్రం నీడ ఒకప్పుడు సూర్యగడియారంలాగా ఉపయోగపడేదని చెబుతారు.\n\nశతాబ్దాల తరబడి ఈ ఆలయాన్ని పట్టించుకునేవాళ్ళు లేకపోయారు. ఆలయం ఇసుకలో కూరుకు పోయింది. శిథిలావస్థకు లోనయింది. ఈ శతాబ్దారంభంలో దీని ఎత్తు పలువురి దృష్టిని ఆకర్షించింది. ఇసుకను, శిథిలశకలాలను తాలగించగానే అద్భుతమైన ఆలయ సౌందర్యం బయటపడింది. ఈనాడు దీనిని ఒక ప్రపంచ వారసత్వ పర్యాటకస్థలంగా ‘యునెస్కో’ ప్రకటించింది!\n\nఇక్కడి నుంచి మరికొంత దూరం ఉత్తరంగా పయనించామంటే మన దేశంలోని ముఖ్యమైన రేవులలో ఒకటైన పారాదీప్ చేరుకుంటాం. మన దేశం స్వాతంత్ర్యం సాధించిన తరవాత తూర్పుతీరంలో నిర్మించబడిన మొట్టమొదటి రేవు పారాదీప్. మనోహరమైన సముద్ర తీరంతో ఇదొక విహారస్థలంగానూ ఉంటున్నది. దక్షిణ అమెరికా వంటి దూరతీరాల నుంచి వేలకొద్ది సముద్రపు తాబేళ్ళు యేటా గుడ్లు పెట్టడానికి ఇక్కడికి వస్తాయి.\n\nదీనికి మరికొంత ఎగువగా వున్న గహీర్ మట్టతీరానికి ప్రవంచంలో కెల్లా చాలా ఎక్కువ సంఖ్యలో సముద్రపు తాబేళ్ళు వస్తాయి. యేటా జనవరి - ఫిబ్రవరి నెలలమధ్య గుడ్లు పెట్టి పాదగడానికి పదిలక్షల తాబేళ్ళు ఈ తీరానికి వస్తాయి. అంతరించి పోతున్నాయని భావించబడే ఆలివ్ రిడ్డే జాతికి చెందిన తాబేళ్ళు దాదాపు మూడు లక్షలు ఇక్కడికి వస్తాయి. ఇవన్నీ దాదాపు 10 క.మీ. దూరం విస్తరించి ఉంటాయి.\n\nఇక్కడి నుంచి మరికొంతదూరం ఉత్తరంగా వెళ్ళామంటే బలేశ్వర్ అనే బాలాసోర్ చేరుకుంటాం. 1642వ సం॥లో బ్రిటిష్ వాళ్ళు ఇక్కడాక వర్తకపు రేవు నిర్మించారు. బాఘా జాటిన్ గా పేరుగాంచిన ప్రముఖ విప్లవనాయకుడు జతీంద్రనాథ ముఖర్జీ ఇక్కడే బ్రిటిష్ వాళ్ళ తుపాకీ గుండ్లకు బలి అయ్యాడు. జర్మనీ నుంచి వచ్చిన మేవరిక్ నౌక నుంచి ఆయుధ సామగ్రిని తీసుకోవడానికి ఆయన 1915వ సం॥లో బాలాసోర్ కు వచ్చాడు. అప్పుడే ఆయన్ను పోలీసులు కాల్చి చంపారు!\n\nబాఘా జాటిన్\n\nబాలాసోర్ జిల్లాలోని చాందిపూర్ తీరపట్టణం అందమైన సముద్రతీరానికి ప్రసిద్ధి గాంచింది. అలలు తక్కువగా ఉన్న దాదాపు ఐదు కి.మీ. తీరం సముద్రంలోకి చాచ్చుకుపోయి ఉన్నది. వెన్నెల రాత్రులలో ఈ తీరం వెండిలా మిలమిలా మెరుస్తుంది. ఆ కారణంచేతనే చాందిపూర్కు 'వెండి వెన్నెల పట్టణం' అనే పేరు వచ్చింది.\n\nగుడ్లుపెట్టే కాలం\n\n© Amrita Bharati, Bharatiya Vidya Bhavan, 1997"
        },
        {
            "title": "మహాశిల్పి",
            "page_start": 36,
            "author": "చందమామ బృందం",
            "pdf_page": 36,
            "content": "మహాశిల్పి\n\nఒక గ్రామంలో కొన్నివేల ఏళ్ళ క్రితం\nఒక మహాశిల్పి ఉండేవాడు. అతని చేతి\nమీదుగా ఎన్నో చిత్ర విచిత్ర భవనాలూ,\nసభలూ, ఆలయాలూ నిర్మించాడు. కొంత\nకాలానికి అతని ఖ్యాతి దేశదేశాలా వ్యాపిం\nచింది.\n\nఆ కాలంలో నాగలోకంలో నాగరాజు\nభవనం ఉపద్రవమైన భూకంపాల ఫలి\nతంగా బీటలు విచ్చింది. దాన్ని తిరిగి\nనిర్మించటానికి భూలోకం నుంచి మహా\nశిల్పిని రప్పించాలని నాగరాజు నిశ్చయిం\nచాడు. అతడి కబురు చేరగానే శిల్పి పర\nమానందం చెంది, తాను మరొక్క గొప్ప\nభవనం నిర్మించవచ్చును గదా అనుకుని\nనాగలోకానికి వెళ్ళాడు.\n\nత్వరలోనే శిల్పికీ, నాగరాజుకూ మంచి\nస్నేహం కలిసింది. నాగరాజు కుటుం\nబమూ, పరివారమూ అతనికి ఆప్తుల\n\nయ్యారు. అతనికి అన్న పానాలకు ఎలాటి\nలోటూ జరగలేదు. అయినా శిల్పికి తన\nఇంటి మీద గాలి మళ్ళింది. అంతులేని\nవైభవం మధ్యా, సంపద మధ్యా ఉంటూ\nకూడా అతను తన పేద ఇంటిని గురించీ,\nతన తల్లిని గురించీ, భార్యను గురించీ\nబెంగపడసాగాడు.\n\nఒకనాడు శిల్పి నాగరాజుతో, “రాజా,\nనాకీ మధ్య మా ఇంటి మీద ధ్యాస\nజొస్తిగా ఉంటున్నది. మా ఊరి పరిస్థితులు\nకాస్త కనుక్కుని నాకు చెబుతావా?” అని\nఅడిగాడు.\n\n\"నిజం దాచటం దేనికి? మీ ఊరి\nప్రాంతాల కొంతకాలంగా వానలు లేవు.\nఅక్కడ భయంకర క్షామం ఉన్నది,\"\nఅన్నాడు నాగరాజు.\n\n\"అలా అయితే అక్కడ వానలు కురి\nపించలేవా?\" అన్నాడు శిల్పి.\n\nవాళ్ళు దిక్కులేని చావు చస్తారు!” అన్నాడు శిల్పి ఉద్రేకంతో.\n\n“అమాయకుడా! వాళ్ళ గొడవ నీకు దేనికి? నా భవనం పని పూర్తికాగానే నీకు గొప్ప బహుమతి ఇస్తాను. నీకు అంతులేని మణులూ, బంగారమూ, వెండీ ఇస్తాను. నువ్వు బతికి ఉన్నన్నాళ్ళూ మహారాజులా బతుకు,” అన్నాడు నాగరాజు.\n\n“నాకు వానే కావాలి! మా గ్రామంలో అందరికీ వాన కావాలి. నీ వాళ్ళే మలమలా మాడిపోతూ ఉంటే నువ్విలా నిశ్చింతగా ఉండగలుగుతావా?” అన్నాడు శిల్పి ఎంతో బాధగా.\n\n“నన్ను అనవసరంగా విసిగించకు! ఇప్పట్లో వానలేదు. అది అంతే!” అంటూ నాగరాజు లేచిపోయాడు.\n\nశిల్పి వెళ్ళి పోవటానికి తన పనిముట్లూ అవీ సర్దుకోసాగాడు.\n\nఈ సంగతి విని నాగరాజు శిల్పి వద్దకు వచ్చి, “నిష్కారణంగా ఏమిటి నీ అలక?” అన్నాడు.\n\n“లేదు, నాగరాజు! నేను మా పూరు వెళ్ళి అక్కడి పరిస్థితి ఏమిటో తెలుసుకో వాలి,” అన్నాడు శిల్పి.\n\n“ఎవర్రా అక్కడ? ఈ దుర్మార్గుణ్ణి బంధించండి,” అని నాగరాజు తన సేవ కులను కేక పెట్టాడు. క్షణంలో నాగ సేవ కులు వచ్చి శిల్పిని చుట్టముట్టారు.\n\n“ఇప్పుడు చెప్పు. నా భవనం మరమ్మత్తు పూర్తి చేస్తావా, లేదా?” అని నాగరాజు అడిగాడు.\n\n“అది ఎంత మాత్రమూ కుదరదు. అలా వానలు కురిపించటం నియమ విరుద్ధం. ఎక్కడ ఎప్పుడు క్షామం రావలి సిందీ ముందుగానే నిర్ణయమవుతుంది. ఈ కాటకం ఇంకా తొంబైతొమ్మిది రోజు లుంటుంది,” అన్నాడు నాగరాజు.\n\nశిల్పికి కంపరం పుట్టుకొచ్చింది. అతని మనసులో తన గ్రామమూ, తన తల్లీ, భార్యా, తన బంధువులూ, మిత్రులూ, తిండికి అల్లాడుతూ కనిపించారు. వాళ్ళు తిండి లేక, నీరు లేక, ఆకులూ అలములూ పీక్కు తింటూ, క్రమంగా చచ్చిపోతూ ఉండటం అతను ఊహించుకున్నాడు.\n\n“నాగరాజా, నిన్ను వేడుకుంటున్నాను. నాగ్రామానికి వాన పంపించు. నా వాళ్ళం దరూ నీటికోసం తల్లడిల్లి పోతున్నారు.\n\n“మా గ్రామంలో వర్షం కురిపిస్తావా, లేదా?” అని శిల్పి ఎదురుప్రశ్న వేశాడు.\n\n“కురిపించనని నీకు ముందేచెప్పాను,” అన్నాడు నాగరాజు.\n\n“అలా అయినప్పుడు నేను నీ పని పూర్తి చెయ్యను,” అన్నాడు శిల్పి.\n\n“వీణ్ణి తీసుకుపోయి, తల-“అంటూ నాగరాజు ఆగాడు. శిల్పి తల నరికేస్తే భవనం మరమ్మతులు ఆగిపోతాయన్నది జ్ఞాపకం ఘచ్చి వెంటనే ఆయన, “శిల్పిని వదిలెయ్యండి!” అన్నాడు నిట్టూర్చి.\n\nఇందువల్ల శిల్పి పరిస్థితి మెరుగైన దేమీ లేదు. అతన్ని నాగలోకం నుంచి వెళ్ళి పోనివ్వరు. తన గ్రామమేమో కాటకంలోనే ఉన్నది. శిల్పి ఒక చోట కూర్చుని, ఏం చెయ్యాలా అని ఆలోచిస్తూ ఉండగా అతని దృష్టి ఒక స్తంభం పైన పడింది.\n\nశిల్పి వెంటనే లేచి ఆ స్తంభాన్ని రంపంతో కోయసాగాడు. స్తంభం తెగిపోతున్న కొద్దీ భవనం మొత్తంగా కంపించ సాగింది. నాగరాజు లబలబలాడుతూ వచ్చి, “ఆపు! నీకు పుణ్యం ఉంటుంది, ఆపు!” అని అరిచాడు.\n\n“వాన కురిపిస్తావా మరి?” అని శిల్పి అడిగాడు.\n\n“కురిపిస్తాను, కురిపిస్తాను,” అన్నాడు నాగరాజు.\n\n“హాస్యాలకుపోయి వరదలు తెప్పించేవు. మా గ్రామానికి కావలిసినంత వానే కురిపించాలి, గుర్తుంచుకో!” అన్నాడు శిల్పి.\n\n“నువ్వు కోరినట్టే చేస్తాను,” అన్నాడు నాగరాజు. భవనాలు కట్టగలవాడికి భవనాలు కూల్చటం ఒక బ్రహ్మ విద్య కాదు. “నువ్వు వాన కురిపించాలే కాని నీ భవనాన్ని చూసి ఇంద్రుడు అసూయపడేటట్టు\n\nచెయ్యగలను,” అన్నాడు శిల్పి. నాగరాజు శిల్పికి తన పైబట్ట కప్పి, “నువ్వు మీ గ్రామానికి వెళ్ళి అక్కడ వర్షం పడటం కళ్లారా చూసిరా!” అన్నాడు.\n\nశిల్పి భూలోకానికి వచ్చాడు. అతను తన గ్రామంలో వర్షం పడటమూ, గ్రామస్థులంతా ఆనంద పారవశ్యంతో కేకలు పెడుతూ ఉండటమూ కళ్ళారా చూశాడు. కాని గ్రామస్థులు అతన్ని చూడలేదు. వాళ్ళకు కనిపించినది ఒక మహాసర్పం.\n\n“అమ్మో! ఎంత పెద్ద సర్పమో!” అన్నారు గ్రామస్థులు.\n\n“ఇదే మనకు వర్షం తెచ్చింది. దీనికి గుడి కట్టుదాం!” అన్నారు. త్వరలోనే గుడి పూర్తి అయింది. గ్రామానికి కరువు కూడా పోయింది.\n\nశిల్పి నాగలోకానికి తిరిగి వెళ్ళి నాగ రాజుతో, “నన్ను మోసం చేసి నాగరూపంలో పంపావు. నా వారి నందరినీ చూశాను. కాని వారితో మాట్లాడలేక పోయాను,” అన్నాడు.\n\n“నువ్వు మహా పెంకె మనిషివి! అందు చేత నా జాగర్త నేను పడ్డాను. నా మాట\n\nనేను నిలబెట్టుకున్నాను. నీ పని నువ్వు పూర్తిచెయ్యి,” అన్నాడు నాగరాజు.\n\nశిల్పి నాగరాజు భవనాన్ని అద్భుతంగా తయారు చేశాడు. ఇంద్రుడు గృహ ప్రవేశానికి వచ్చి, ఆ భవనాన్ని చూసి నిజం గానే అసూయపడ్డాడు. శిల్పికి నాగరాజు అంతులేని బహుమానాలిచ్చి ఇంటికి పంపేశాడు.\n\nఅతన్ని ఎరిగినవాళ్ళు, “ఇంతకాలం ఏమయ్యావు? నువ్వు లేనప్పుడు ఇక్కడ ఎటువంటి కరువు వచ్చిందనుకున్నావు? ఏదో దేవతా సర్పం వచ్చి వాన కురిపించింది. దానికి గుడి కూడా కట్టాం. కాని అది కొంత కాలానికి ఎటో వెళ్ళిపోయింది,” అని చెప్పారు.\n\n“నేనే ఆ సర్పాన్ని,” అన్నాడు శిల్పి.\n\nచాలామంది అతని మాట నమ్మలేదు. అతను ఊళ్ళో అందరికీ తన అనుభవాలు చెప్పాడు. అప్పుడు జనం నమ్మటమే గాక, అతను గ్రామానికి చేసిన మేలు తెలుసుకుని ఎంతో గర్వపడ్డారు.\n\nఅట్టు తరవాత ఆ గ్రామానికి సర్పపురం అనే పేరు వచ్చింది.\n\nTHEY STOOD UP TO THE BRITISH!\n\n# మీర్ ఖాసిం\n\nSTORY : MEERA UGRA\nPICTURES : GOUTAM SEN\n\n1757 జూన్ 23న సాధించిన ప్లాసీ యుద్ధ విజయానంతరం\nబ్రిటిష్ ఈస్ట్ ఇండియా కంపెనీకి బెంగాల్ లో పాలకులను\nనిర్ణయించే అధికారం సిద్ధించింది. తమ రాజు సిరాజ్-ఉ-\nడ్వెలాకు ద్రోహం తలపెట్టిన సేనానాయకుడు మీర్ జాఫర్ను\nకంపెనీ, బెంగాలుకు సుబేదారుగా నియమించింది. ఆ\nతరవాత 1760వ సం॥లో మీర్ జాఫర్ను తొలగించి అతని\nఅల్లుడైన మీర్ఖాసింను అతని స్థానంలో నియమించింది.\n\nస్థానికులైన వర్తకు\nలను మించి శక్తి\nవంతమైన కంపె\nనీది వ్యాపారంలో\nపైచేయిఅయింది."
        },
        {
            "title": "ఆంగ్లేయులను ఎదిరించిన యోధులు (మీర్ ఖాసిం)",
            "page_start": 41,
            "author": "చందమామ బృందం",
            "pdf_page": 41,
            "content": "ఆక్టాయ్ (సుంకం) చెల్లించడానికి కంపెనీ అధికారులు నిరాకరించారు.\n\nఆవిధంగా కంపెనీ, స్థానికుల కన్నా\nఅతి తక్కువ ధరలకు సరుకులను అమ్మ\nగలిగింది.\n\nవర్తకులు కొందరు మీర్ఖఖాసిం దగ్గరికి వెళ్ళి\nవిషయం చెప్పగానే-\n\nమీర్ ఖాసిం ఈ విషయంగా ఈస్ట్ ఇండియా\nకంపెనీ గవర్నర్కు ఉత్తరం రాశాడు. కాని\nదానికి సమాధానం రాలేదు -\n\nఆక్టాయ్ (సుంకం) చెల్లించడానికి కంపెనీ అధికారులు నిరాకరించారు.\n\nమీర్ ఖాసిం వ్యాపార సుంకాలనూ\nస్థానిక పన్నులనూ రద్దు చేశాడు.\n\nఆంగ్లేయులు ఆగ్రహం చెందారు.\n\nతన ఆజ్ఞను ఉపసంహరించుకోవడానికి మీర్ఖాసిం\nఅంగీకరించలేదు.\n\nపాట్సాలోని ఆంగ్లేయుల ఫ్యాక్టరీ అధికారి ఎల్లిస\nనాయకత్వంలో బ్రిటిష్ సేనలు 1763 జూన్ 21వ\nతేదీ పాట్సా నవాబుకోటను ముట్టడించాయి.\n\nమీర్ ఖాసిం సేనలతో పాట్నాకు వెళ్ళి. ఎల్లిసి\nరక్తణ సేనను పట్టుకున్నాడు.\n\nఅయితే ఆ తరవాత జరిగిన యుద్ధాలలో\nమీర్ ఖాసిం సేనలు ఓడిపోయాయి.\n\n1764 అక్టోబర్ 22వ తేదీ జరిగిన బక్సర్ యుద్ధంలో, మీర్ ఖాసిం అతని మిత్రుల సేనలు ఓడిపోయాయి.\n\nరెండవ షా ఆలం 1765 ఆగస్టు 12వ తేదీ బెంగాల్,\nబీహార్. బరిస్స్ ప్రాంతాలను లాంఛనప్రాయంగ\nఈస్ట్రెండియా కంపెనీకి చివానీగా ఇచ్చాడు.\n\nమీర్ ఖాసిం ప్రాణాలతో తప్పించుకుని ఢిల్లీకి పారిపోయి. ఆంగ్లేయు లకుపట్టుబడకుండా చేష్టజీవితంగదిపాడు.\n\nబెంగాల్ మళ్ళీ దోపిడీకి గురిచేయబడింది. 1769 మే 20వ తేదీ రిచెర్డ్ బెచెర్ అనే కంపెనీ ఉన్నతోద్యోగి రహస్య కమిటీ డైరెక్టర్‌లకు ఇలా రాశాడు: కంపెనీ దివానీ తీసుకున్న తరవాత ఈ దేశ ప్రజల పరిస్థితి మరింత అధ్వాన్నంగా తయారు యింది. సంపన్నమైన ఈ దేశం వాశనం కేసి దిగజారుతున్నది.\n\nమర్నాడు తెల్లవారగానే కీచకుడు రాజు భవనానికి వచ్చి ద్రౌపదిని చూసి, “నా పరాక్రమం చూశావు గదా! నిన్న రాజు సభలో నిన్ను తన్నితే ఒక్కడు కూడా నోరెత్తలేకపోయాడు. ఈ విరాటుడు పేరుకే రాజు సేనలన్నీ నా ఆధీనంలో ఉన్నాయి. నేనే అసలైన రాజును. నా చేత సేవలు చేయించుకుని నన్ను ధన్యుణ్ణి చెయ్యి. నీకు రోజుకు నూరు మాడలు ఇస్తాను. వందల కొద్దీ దాస దాసీలను ఇస్తాను. మంచి రథం ఇస్తాను,” అని మళ్ళీ బతిమిలాడ నారంభించాడు.\n\n“నీకు నిజంగా నేను కావాలంటే, నేను చెప్పిన నియమాలకు లోబడాలి. మన రహస్యం రాజసభకుగాని, నీ తమ్ములకు గాని ఏమాత్రమూ తెలియరాదు. ఈ రహస్యం బయటికి పాక్కిందో గంధర్వులు తప్పక తెలుసుకుంటారు. అదే నాభయం.\n\nఇందుకు నువ్వు ఒప్పుకుంటే నేను నీ దానను అవుతాను,” అని ద్రౌపది అన్నది.\n\nకీచకుడు, “అలాఅయితే ఎవ్వరికీ తెలి యకుండా నువ్వు ఉండే చోటికి వస్తాను. గంధర్వులకు తెలియ నివ్వను,” అన్నాడు.\n\nఅప్పుడు ద్రౌపది, “నర్తనశాలలో రాత్రి వేళఎవరూ ఉండరు. బాగా చీకటి పడినాక అక్కడికి రా. మనం అక్కడ కలుసుకుంటే ఎవరికీ తెలీదు. గంధర్వులు కనుక్కోలేరు,” అన్నది.\n\nతరవాత ఆమె, తాను కీచకుడితోచేసిన ఏర్పాటు గురించి భీముడికి తెలిపింది.\n\nసైరంద్రి ఆహ్వానం మృత్యువు పిలుపే నని గ్రహించలేని మూర్ఛుడు కీచకుడు, సంతోషంతో ఆ పగలు ఎలా గడిచినది కూడా తెలుసుకోలేక పోయాడు.\n\nఈ లోపల భీముడికి కీచకుణ్ణి చంపాలన్న ఉత్సాహం మితిమీరిపోయింది."
        },
        {
            "title": "మహాభారతం - 40",
            "page_start": 45,
            "author": "చందమామ బృందం",
            "pdf_page": 45,
            "content": "త్వరలోనే కీచకుడు రకరకాల అలంకా రాలు చేసుకుని సైరంద్రి కోసం తహ తహ లాడుతూ నర్తనశాల ప్రవేశించాడు. భీముడుమంచరమీద పడుకుని ఉన్నాడు. కీచకుడు అతన్ని చేత్తో తడువుతూ, “నా అంతఃపురంలో ఎన్నో అలంకారాలు చేయించి, వందలకొద్దీ దాసీలనూ, బోలె డంత ధనాన్నీ నీకోసం సిద్ధంగా ఉంచాను. నా అంతఃపుర స్త్రీలు నావంటి అందగాడు ప్రపంచంలో లేడని మెచ్చుకుంటారు. అలాటి వాణ్ణి నీ కోసం ఈ చీకటిలోపడి ఒంటరిగావచ్చాను,” అన్నాడు.\n\nదానికి భీముడు, “నిజంగా నువ్వు అందగాడివే. కాని ఇలాటి స్పర్శ నువ్వు ఎప్పుడూ అనుభవించి ఉండవు,” అంటూ మంచం మీది నుంచి లేచి, “ఏనుగును సింహం చంపినట్టు నిన్ను చంపుతాను. సైరంద్రికి నీ పీడ విరగడ అయిపోతుంది,” అంటూ కీచకుడి జుట్టు పట్టుకుని లాగాడు.\n\nకీచకుడు తన జుట్టు విడిపించుకుని భీముడితో కలియబడ్డాడు. జయించాలన్న దీక్షతో ఇద్దరూ భయంకరంగా పోరాడుతూ, చేతులతోనూ, గోళ్ళతోనూ, పళ్ళతోనూ ఒకరి నొకరు హింసించారు. కీచకుడు ఎంత బలమైన దెబ్బలు కొట్టినా భీముడు నిలబడిన చోటి నుంచి కదలకుండా స్తంభంలాగా ఉండిపోయాడు. వారి పోరా టంతో నర్తనశాల కంపించిపోయింది.\n\nఈ పోరాటం మధ్యలో భీముడు కీచకుణ్ణి బలంగా కాలితో తన్ని పడదోశాడు. ఆ పాటుకు కీచకుడు కదలక పోవటం చూసి అతని రొమ్ములో బలంగా పొడి\n\nఅతను ద్రౌపదితో, “వాణ్ణి రహస్యంగాకాక పోతే బహిరంగంగానే చంపుతాను. వాణ్ణి చంపి అలాగే వెళ్ళి దుర్యోధనుణ్ణి చంపే స్తాను. కావలిస్తే ధర్మరాజును ఈ విరాట రాజుకొలుపుచెయ్యనీ!” అన్నాడు ఉద్రేకంతో.\n\nద్రౌపది అతన్ని నిగ్రహించుతూ, “నువ్వు వాణ్ణి నియమాలు ఉల్లంఘించకుండా చంపు,” అన్నది.\n\n“సరే, ఇవాళ రాత్రి చీకటిలో నేనెవరో కూడా వాడికి తెలియరాకుండా నువ్వు చెప్పినట్టే చంపి పారేస్తాను,” అన్నాడు భీముడు.\n\nఆ రాత్రి గాఢాంధకారంలో భీముడు నర్తనశాల చేరుకుని, లేడి రాక కోసంవేచి ఉండే సింహంలాగా కీచకుడికోసం పొంచి ఉన్నాడు.\n\nచాడు. తరవాత కీచకుణ్ణి చేతులతో పట్టుకుని గిరగిరా తిప్పాడు. కీచకుడి గొంతు పట్టుకుని పిసికాడు. తరవాత కీచకుడి మీద ఎక్కిమోకాళ్ళతో కుమ్ముతూ పశువును చంపినట్టు చంపాడు. కీచకుడు చచ్చిన తరవాత కూడా వదలక, అతని కాళ్ళూ, చేతులూ, తలా మొండెంలోకి తోసి, కీచకుడి శవాన్ని ఒక పెద్ద మాంసపు ముద్దలాగా తయారు చేశాడు.\n\nభీముడు ఆ స్థితిలో ఉన్న శవాన్ని కాలితో ఒక్కతన్ను తన్ని, మంటచేసి, దాని వెలుగులో ఆశవాన్ని ద్రౌపదికి చూపి, “నిన్ను కామించిన వాడి కెవడికైనా ఇదే గతి!” అని చెప్పి, వంట ఇంటికి వెళ్ళిపోయాడు.\n\nతరవాత ద్రౌపది నర్తనశాలను చూసే సేవకులను లేపి, “కీచకుణ్ణి గంధర్వులు నర్తనశాలలో చంపారు. వెళ్ళి చూడండి,” అని చెప్పింది. వాళ్ళు కంగారు పడుతూ దివిటీలు వెలిగించి నర్తనశాల ప్రవేశించి, అమానుషంగాచంపబడిన కీచకుడి శవాన్ని చూసి, కాళ్ళూ, చేతులూ, మెడా ఎక్కడ ఉన్నదీ పోల్చలేకపోయారు.\n\nఅక్కడ ఉండే కీచకుడి బంధువులు శవం చుట్టూ ఏడవసాగారు. తాబేలులాగా అయిపోయిన కీచకుడి శవంచూసి వారికి కంపరం పుట్టింది. శవానికి సంస్కారం చెయ్యాలి గనక ఉపకీచకులు దాన్ని తీసుకుపోయే యత్నంలో ఉండగా, దగ్గిర లోనే ఒక స్తంభాన్ని కౌగలించుకుని ఉన్న సైరంద్రి వారి కంటపడింది.\n\n“దీని కోసమే మన అన్న చచ్చాడు. దీన్ని కూడా మన అన్న శవంతో బాటు\n\nదహించితే అతడికి సంతోషం కలుగు తుంది,” అనుకుని ఉపకీచకులు విరాటుడితో ఆమెను కీచకుడితో పాటు దహనం చేస్తామనీ, అందుకు అనుమతి ఇవ్వమనీ అన్నారు. విరాటుడు వారికి ఎదురుచెప్పే దైర్యంలేక సరేనన్నాడు.\n\nఉపకీచకులు ద్రౌపదిని కీచకుడి శవంతో కలిపి కట్టి, శ్మశానానికి బయలు దేరారు. దారిలో ద్రౌపది గట్టిగా గొంతెత్తి తన భర్తలను వారి రహస్య నామాలతో పిలుస్తూ, “జయా, జయంతా, విజయా, జయత్సేనా, జయద్బలా, ఈ కీచకులు నన్ను పట్టుకుపోతున్నారు,” అని కేకలు పెట్టింది.\n\nఅప్పుడే పడుకుని నిద్రకు ఉపక్రమించిన భీముడు ఈ కేకలకులేచి, “సైరంద్రి,\n\nభయపడకు. నేనువస్తున్నాను,” అని కేక పెట్టి మారువేషం వేసుకుని, ప్రాకారందుకి, శృశానం కేసి పరిగెత్తాడు.\n\nఅతను వెళ్ళేటప్పటికి చితి సిద్ధంగా ఉన్నది. భీముడు అక్కడ ఉన్న ఒక చెట్టును కౌగలించుకుని పెకలించి, దాన్ని ఆయుధంగా పట్టుకుని ఉపకీచకులకు ఎదురు వచ్చాడు.\n\nఅతన్ని చూడగానే, “అమ్మో, గంధ ర్వుడు!” అని అరిచి, ద్రౌపదిని అక్కడే వదిలేసి, ఉపకీచకులు నగరంకేసి పరుగు తీశారు. భీముడు ఆ నూట అయిదు గురునీ వెంట తరిమి చంపి, ద్రౌపది కట్లు విప్పి, “నువ్వు నిశ్చింతగా అంతఃపు రానికి తిరిగి వెళ్ళు. నేను వంటసాలకు పోతాను,” అన్నాడు.\n\nచచ్చి చెట్లలాగా పడి ఉన్న ఉపకీచకు లనూ, అంతఃపురానికి తిరిగి వెళుతున్న సైరంద్రినీ చూసిన మనుషులు విరాటరాజు దగ్గిరికి వెళ్ళి, “మహారాజా, కీచకులందరూ చచ్చారు. గంధర్వులు వాళ్ళను చంపీ సైరంద్రిని విడిపించారు. ఆమె తిరిగివస్తున్నది. ఆమెను మోహించిన వారికి అంద రికీ ఇదేగతిపట్టుతుంది. ఆవిధంగా మన నగరమే నాశనమవుతుంది. ఈ సైరంద్రి కారణంగా మనకుహాని కలగకుండా ఏదైనా పద్ధతి ఆలోచించండి,” అన్నారు.\n\nవిరాటరాజు వారితో కీచకులందరినీ ఒకే చితిలో దహనం చెయ్యమని చెప్పి, సుధేష్ణు వద్దకు వెళ్ళి, “ఆ సైరంద్రి రాగానే ఆమెను మర్యాదగా పంపించివెయ్యి. ఆమె కారణంగా గంధర్వులవల్ల ఏమి పరాభవం జరుగుతుందోనని నేను భయపడుతు న్నట్టు ఆమెకు చెప్పు. తనతోచెప్పే ధైర్యం లేక నిన్ను చెప్పమన్నానని కూడా చెప్పు,” అన్నాడు.\n\nద్రౌపది సచేల స్నానం చేసి నగరానికి తిరిగివస్తుంటే, గంధర్వుల భయం కొద్దీ కొందరు ఆమెను చూసి పారిపోయారు. మరికొందరు భయంతో కళ్ళు గట్టిగా మూసుకున్నారు.\n\nఆమె వంటసాల సమీపంలోకి వచ్చే సరికి భీముడు వాకిలి దగ్గిర ఏనుగులాగా నిలబడి ఉన్నాడు. అతన్ని చూసి ద్రౌపది చిన్నగా, “నన్ను కాపాడిన గంధర్వరాజుకు నమస్కారం,” అన్నది. “నిన్ను సేవిస్తూ ఇక్కడ తిరిగేవాళ్ళు ఋణ విముక్తులై నారు,” అన్నాడు భీముడు.\n\nద్రౌపది ముందుకు కదిలి నర్తనశాల\nవద్దకు చేరి, అక్కడ రాజకుమార్తెలకు\nనృత్యం నేర్పుతున్న అర్జునుణ్ణి చూసింది.\nఆమెను చూడగానే నర్తనశాలలో ఉన్న\nఅర్జునుడూ, రాజకుమార్తెలూ ఆమె వద్దకు\nవచ్చి, గొప్ప ప్రమాదం నుంచి బయట\nపడినందుకు ఆమెను అభినందించారు.\n\nఅర్జునుడు, “సైరంధీ, నువ్వు ఎలా\nబయట పడ్డావు? ఆ దుర్మార్గులు ఎలా\nచచ్చారు?” అని ద్రౌపదిని అడిగాడు.\n\n“బృహన్నలా, ఎందుకు అడుగుతావు?\nనువ్వు ఆర్చగలదీ, తీర్చగలదీ ఏమన్నా\nఉన్నది గనకనా? సుఖంగా కన్యాంతః\nపురంలో కూర్చుని, ఈ సైరంధీ గతి\nఏమయినదీ తెలియకుండానే, నవ్వుతూ\nఅడగ వచ్చావు!” అని ద్రౌపది అర్జునుణ్ణి\nదెప్పి పాడిచింది. “నీతో ఇంతకాలం\nస్నేహంగా ఉన్న నాకు నిన్ను గురించి\n\nదుఃఖించుండదా? ఒకరి మనస్సు మరొక\nరికేం తెలుస్తుంది?” అన్నాడు అర్జునుడు.\n\nద్రౌపది రాజకుమార్తెలతో సహా రాజు\nగారింటికి వెళ్ళేసరికి సుధేష్ణ తన భర్త\nచెప్పమన్నట్టుగానే, “నిన్నూ, నీ గంధర్వు\nలనూ గురించి రాజుగారు చాలా భయప\nడుతున్నారు. నువ్వు మరెక్కడికైనా వెళ్ళిపో.\nనీ అందం చూస్తే ఎలాటి వారికైనా మతి\nచెడుతుంది. గంధర్వులు చూడబోతే మహా\nకోపిష్ఠివాళ్ళుగా ఉన్నారు,” అన్నది.\n\n“అమ్మా, ఇంకా పదమూడు రోజులు\nరాజుగారు నన్నుక్షమించినట్టయితే గంధ\nర్వులు నన్ను తీసుకుపోతారు. ఆ తరవాత\nరాజుగారూ, వారి బంధువులూ, మిత్రులూ\nసుఖంగాఉండవచ్చు,” అని ద్రౌపది వేడింది.\n\nమహా బలవంతుడైన కీచకుడు తమ్ము\nలందరితో సహా చచ్చిపోవటంతో విరాట\nనగరంలోవాళ్ళు చాలా బాధపడ్డారు. ఎవరో\n\n\n\nఆడదాని మూలాన కీచకుణ్ణి గంధర్వులు హత్య చేశారన్న వార్త దేశ దేశాలా వ్యాపించింది. ఇదే సమయానికి దుర్యోధనుడి చారులు పాండవుల జాడ కోసం అనేక దేశాలూ, కొండలూ, తీర్థాలూ, గ్రామాలూ గాలించి హస్తినాపురానికి తిరిగి వచ్చి, ఎక్కడా పాండవుల ఆచూకీ దొరకనట్టు చెప్పారు. పాండవులు చచ్చిపోయి ఉండ వచ్చునని వాళ్ళు ఊహించారు. కీచకుణ్ణి గంధర్వులుచంపారన్న పార్త కూడా వాళ్ళే తెచ్చి, “ఆ గంధర్వులు ఎవరికీ కనిపించ లేదట,” అన్నారు.\n\nదుర్యోధనుడు తన సభలో ఉన్న వారితో, “ఏంచెయ్యాలోతెలియటం లేదు. ఈ విషయంగా మీరు కూడా ఆలోచించండి. పాండవుల అజ్ఞాతవాసం ఇంకా కొంచెమే మిగిలి ఉన్నది. గడువు దాటే లోగా వారి జాడ తెలుసుకున్నామంటే మాటకు కట్టుబడి ఉండే ఆ పాండవులు తిరిగి పన్నెండేళ్ళు వనవాసం ప్రారంభిస్తారు,” అన్నాడు.\n\nకర్ణ దుశ్చాసనులు మళ్ళీ చారులను పంపమన్నారు. వాళ్ళు తప్పక బతికే\n\nఉంటారనీ, వారిని వెతకటానికి వాళ్ళ సంగతి తెలిసిన చారులను పంపమనీ ద్రోణుడు అన్నాడు. బీష్ముడు కూడా పాండ వులు బతికే ఉన్నారని ఊహిస్తూ, “ధర్మ రాజుఉండేదేశంసుభిక్షంగా ఉంటుంది. అక్కడి ప్రజలు సంతృప్తితోనూ, ధర్మపరులుగానూ జీవిస్తూ ఉంటారు. వర్షాలు సక్రమంగా కురుస్తాయి. అలాటి దేశంకోసం వెతికించు,” అన్నాడు.\n\nతరవాత కృషాచార్యుడు దుర్యోధను డితో, “భీమ్మడు చెప్పినది నిజం. ఒక వంక పాండవులకోసం వెతుకుతూ, మనం చెయ్యవలసినపని ఒకటి ఉన్నది. పాండ వులు అజ్ఞాతవాసం ముగించ గలిగితే రాజ్యంకోసం యుద్ధం చేసి తీరుతారు. అందుచేత మనం మన బలాలనూ, ధనాన్నీ, రాజనీతినీ పెంపాందించుకోవాలి. సామదానభేద దండోపాయాలు ప్రయోగించి బలవంతులనూ, బలహీనులనూ మన పక్షం చేసుకోవాలి, కోశం నింపుకోవాలి. అలా అయితే పాండవుల పక్షాన పోరాడే రాజులనందరినీ యుద్ధంలో జయించి సుఖపడతావు,” అన్నాడు."
        },
        {
            "title": "చందమామ కబుర్లు",
            "page_start": 51,
            "author": "చందమామ బృందం",
            "pdf_page": 51,
            "content": "చందమామ కబుర్లు\n\n## రెవరెండ్ స్పైడర్మేన్\n\nగోడల మీదికి ఎగబ్రాకడం, భవనాల పైకప్పుల మీద నడవడం కామిక్స్ పాత్ర 'స్పైడర్మేన్' కు సర్వ సాధారణమైన విషయం. సినిమాలలో, కామిక్స్ చిత్రాలలో దీనిని చాలామంది చూసే ఉంటారు. స్పైడర్మేన్ లాగా కాకపోయినా 12 నుంచి 15 అడు గుల ఎత్తయిన గోడలను - వాటిస్థితి ఎగుడుదిగుడుగా, నున్నగా లేదా తడిగా ఎలా ఉన్నప్పటికీ సునాయాసంగా విగబ్రాకగల సమర్థుడు కేరళ రాష్ట్రంలోని ముత్తోళిలో ఉన్నాడు. ఆయన పేరు రెవరెండ్ ఫాదర్ మాథ్యూ. ఆయన పూనేలో కరాటే శిక్షణ పొంది బ్రౌన్ బెల్ట్ సాధించాడు. రైతుకుటుంబంలో పుట్టిన మాథ్యూ పదవతరగతి ప్యాసయ్యాక ఆధ్యాత్మిక విషయాలలో, చర్చ్ కార్యకలాపాలలో ఆసక్తి పెంచుకుని అందులోనే శిక్షణ పొంది 'రెవరెండ్ ఫాదర్' అయ్యాడు. ఆయన ఉంటున్న డాబా మీద ఒకసారి పిల్లి ఒకటి చిక్కుకు పోయింది. దానిని కిందికి తీసుకురావడానికి మిగిలిన వాళ్ళు నిచ్చెన కోసం వెళ్ళారు. ఫాదర్ మాథ్యూదానిని చూసి గోడమీదుగా చకచకా డాబా మీదికి ఎగబ్రాకి, పిల్లిని జాగ్రత్తగా పట్టుకుని అక్కడినుంచి నేల మీదికి దూకేశాడు! రెవరెండ్ ఫాదర్ సామర్థ్యం చూసిన ఆయన సహాధ్యాయులు అమితాళ్ళర్యం చెందారు!\n\n## బంగారు గడియలు- 16 సమాధానాలు (ఆగస్ట్ '97)\n\n### ప్రపంచంలో ఎక్కడ?\n\n1. కర్నాటక రాష్ట్రం బేలూరు చెన్నకేశవ ఆలయంలో.\n\n2. దక్షిణ అమెరికాలోని పెరూ. 3. పోలండ్‌లోని వీలిష్కా.\n\n### జంతు ప్రహాళిక:\n\n1. పెంగ్విన్ 2. చింపాంజ్ 3. నీలి తిమింగలం 4. కివీ 5. నిప్పుకోడి 6. ఒంటె 7. డింగో.\n\n### కథా ప్రహాళిక:\n\nహడావుడిలో తన సైకిల్‌ను స్టాండులో వదిలి మరొకరి సైకిల్ తీసుకుని వచ్చేశాడు.\n\n### సరదా ప్రశ్నలు:\n\n1. ఇదొక చెట్టుపేరు. 2. బంతిని సైకి విసరండి. అది తిరిగి కిందికి వస్తుంది. 3. ఆసియా ఖండంలోని కోతులు అలా తోకలతో వేలాడలేవు. 4. అతడు పెన్సిల్ తీసుకుని 'నా ఎడమ చెవితో' అని రాశాడు. 5. అది లేచే దాకా కాచుకుని ఉంటారు. 6. రెండేళ్ళ లేగదూడ అవుతుంది. 7. వయసు పెరగడం."
        },
        {
            "title": "చందమామ అనుబంధం-107",
            "page_start": 53,
            "author": "చందమామ బృందం",
            "pdf_page": 53,
            "content": "పురాణకాలంనాటి రాజులు :\n\nజహ్నుడు\n\nప్రజలకు ఏ కొరతాలేకుండా పరిపాలనసాగించే ధర్మప్రభువు జహ్నుడు. ఆయన పాలనలో ప్రజలు సుఖసంతోపాలతో జీవించారు. రాజు ప్రజల స్థితి గతులను ప్రత్యక్షంగా తెలుసుకోవడానికి తరచూ దేశసంచారం చేసేవాడు. గ్రామ ప్రజలు పాలం పనులలో, ఆటపాటలలో నిమగ్నులై ఉండడం చూసి ఆయన ఎంతో సంతోషించేవాడు.\n\nఒకనాడు రాజు ఒక నదీతీరంలో కూర్చుని నదీ జలాన్ని తదేకంగా గమనించసాగాడు. నదీజలం నిరంతరాయంగా ప్రవహిస్తున్నది. కాలం కూడా నదిలాగే క్షణం ఆగకుండా సాగిపోయేదే కదా! అది చేజారకముందే జీవితంలో మంచి పనులు చేయడమే కదా వివేకం? అన్న ఆలోచనలు రాజు మనసులో కదిలాయి.\n\nప్రజల యోగ క్షేమాలను చూడడమే రాజు కర్తవ్యం. ప్రజలు హాయిగా ఉన్నారు. పారుగురాజులు కూడా ధర్మపరులూ, శాంతిద్రియులూ గనుక ప్రజలకు శత్రుభయం కూడా లేదు. కాబట్టి శేషజీవి తాన్ని యోగసాధనకు వినియోగిస్తేనే కాలాన్ని సద్వి నియోగం చేసినట్టవుతుంది అని రాజు భావించాడు.\n\nరాజు తన కుమారుడైన బాలకాళ్వుడికి రాజ్యాన్ని అప్పగించి, హిమాలయ పాదతలం చేరి, హరిద్వార పరిసర ప్రాంతంలో తపస్సుకు ఉపక్రమించాడు. తీవ్రమైనయోగసాధనతో అచిర కాలంలోనే అద్భుత మైన యోగశక్తిని సాధించాడు.\n\nఒకనాడాయన కొండశిఖరంపై నిలబడి ప్రశాంత ప్రకృతిని తిలకిస్తూండగా, ఉత్తర దిశగా ఉన్న కొండలపై నుంచి జల ప్రవాహం ఉరుకుతూరావడం గమనించాడు. క్షణాలలో ఆ జలప్రవాహం పాదతలం లోని జహ్నుడి కుటీరాన్ని ముంచెత్తింది. జహ్నుడు ఆగ్రహంతో ఆ ప్రవాహాన్నంతా తాగేశాడు!\n\nపాతాళంలో బూడిద రాసులుగా పడివున్న తన తాతలకు శాపవిముక్తి కలిగించడానికి, భగీరథుడు కలోర తపస్సు చేసి ఆకాశం నుంచి భూమిమీదికి దించిన గంగా ప్రవాహం అది! భగీరథుడు ఆ సంగ తిని జహ్నుడికి వివరించి, గంగను విడిపించమని ప్రార్థించాడు. కరుణా స్వభావుడైన జహ్నుడు గంగా ధారను చెవి ద్వారా జారవిడిచాడు. అందుకే గంగా నదికి జాహ్నువి అనే పేరు ఏర్పడిందని పురాణాలు పేర్కొంటాయి!\n\nమీకు తెలుసా?\n\n# ఎత్తయినగోపురం\n\nగ్రేటర్ మాస్కోలోని బాస్టాన్కినోలో గోపురం ఎత్తు 523 మీటర్లు. ఇతర ఆధారం లేకుండా నిలబడే ఎత్తయినగోపురం ఇది. ఎన్.వి.నికిటిన్ అనే శిల్పకారుడు రూపొందించిన ఈ గోపురం కాంక్రీటుతో నిర్మించబడింది. దీని బరువు 55,000 టన్నులు. గోపురాన్ని చూడడానికి వచ్చేవాళ్ళను 500 మీ॥ ఎత్తువరకు లిఫ్టులలో వెళ్ళడానికి అనుమతిస్తారు. లిఫ్టులు సెకండుకు 7 మీ॥ వేగంతో పైకి వెళతాయి. గోపురంలో 337 మీ॥ ఎత్తులో ఒక హోటల్ కూడా ఉంది. ఈ గోపురం మీద టెలిస్కోపు ఆకారంలో సిలిండర్ ఉంది. ఇందులో అతి శక్తివంతమైన 'ఏరియల్స్' అమర్చారు. ఇవి మెరుపులను ఆకర్షించి వాటి శక్తిని నమోదుచేస్తాయి.\n\nఈ గోపురం గాలికి ఇంచుమించు 5 మీ॥ దాకా వంగుతుంది. సూర్యుడి వేడికి ఈ గోపుర శిఖరం వ్యాకోచిస్తుంది. 20 డిగ్రీల సెల్ఫియన్ వేడిలో, గోపురం ఎత్తు దాదాపు 540 మీ॥ వరకు పెరగవచ్చునని నిపుణులు లెక్కలు కట్టారు!\n\n# ఇంద్రధనుస్సు\n\nపాబ్లో పికాసో\n\nఇరవైయవ శతాబ్దానికి చెందిన సుప్రసిద్ధ చిత్రకారుడు, శిల్పి అయిన పికాసో 1881వ సం॥లో స్పెయిన్ దేశంలో జన్మించాడు. పసిప్రాయం లోనే అతడు చిత్రకళ పట్ల అమిత ఆసక్తినికనబరచాడు. అతడు పలికిన మొట్టమొదటి మాట 'లాపిజ్' (పెన్సిల్) అనీ, అడుగులు వేయడానికి ముందే బొమ్మలు వేయడం నేర్చాడనీ అతన్ని గురించి చెబుతారు. అతడు గోప్ప సంప్రదాయ చిత్రకారుడు కాగ లడని పలువురు ఆశించారు. అయినా\n\nఅతడు చిత్రకళ సంప్రదాయాలకు పూర్తిగా భిన్నంగా చిత్రాలు గీయడం మొదలు పెట్టాడు. చుట్టావున్న ప్రపంచాన్ని దర్శించడానికి సరికొత్త రూపాలతో నూతన మార్గాలు ప్రవేశపెట్టాడు. సరళమైన క్షేత్ర రేఖా చిత్రాలతో, చాలా తక్కువ రంగులుపయోగించి, భావస్ఫోరకమైన 'క్యూబిస్ట్' చిత్రాలు గీయడంలో ఆయన ప్రపంచ ప్రసిద్ధి గాంచాడు."
        },
        {
            "title": "ప్రథమ స్వాతంత్ర్య సంగ్రామం",
            "page_start": 56,
            "author": "చందమామ బృందం",
            "pdf_page": 55,
            "content": "స్వాతంత్ర్య స్వర్ణోత్సవ సంవత్సర చందమామ కానుక!\n\n## ప్రథమ స్వాతంత్ర్య సంగ్రామం\n\n[వర్తకం చేసుకోవడానికి రాజుల నుంచి అనుమతి పొంది, భారతదేశంలో అడుగుపెట్టిన ట్రిటిష్ ఈస్ట్ ఇండియా కంపెనీ క్రమంగా, అనైక్యతతో వున్న స్థానిక పాలకుల నుంచి భూ భాగాన్ని ఆక్రమించసాగింది. మరి కొన్నేళ్ళలో భారతీయ రాజులకు ఆంక్షలు విధించే స్థాయికి ఎదిగింది. సంతానం లేకుండా మరణించే సంస్థానాథీకుల రాజ్యం కంపెనీకి చెందగలదని ప్రకటించింది. సంతతి లేని ఝాన్సీరాజు, తన భార్య రాణి లక్ష్మీబాయికి బిడ్డను దత్తత చేసుకోమని చెప్పి మరణించాడు. లక్ష్మీబాయి చేసుకున్న దత్తత చెల్లదనీ, ఝాన్సీరాజ్యం తమకే సంక్రమిస్తుందనీ కంపెనీ ప్రకటించింది. ఆ విషయం రాణి లక్ష్మీబాయికి తెలిసి ఆగ్రహం చెందింది. — తరవాత]\n\nఝాన్సీ ప్రజలు రాణి లక్ష్మీబాయి పట్ల అపారగౌరవాదరాలు కనబరచేవారు. పండి తులు - పామరులు, రైతులు - వ్యాపారులు, అధికారులు - పూజారులు ఇలా ప్రజలం దరూకూడాతమనుపాలించే లక్ష్మీబాయిని తమ రక్షకురాలిగా, తల్లిగాభావించసాగారు. సాధారణ ప్రజలు ఝాన్సీరాణి నివసించే రాజప్రాసాదం పక్కన నడిచేప్పుడు, “మహా రాణికీ జై! విదేశీయులు మహారాణికి\n\nఏదైనా హానితలపెడితే సహించం! మహా రాణిని కాపాడడానికి మా ప్రాణాలయినా అర్పిస్తాం!” అని ఆవేశంతో నినాదాలు చేసేవారు.\n\nఈస్ట్ ఇండియాకంపెనీ ఝాన్సీ రాజ్యాన్ని వశవరచుకోవాలన్న నిర్వేతుకమైన-నిర్ణయం తీసుకోవడానికి ముందు, రాణి లక్ష్మీబాయి దినచర్య ఎంతో సంప్రదాయ బద్ధంగా ఉండేది.\n\n## ‘చందమామ’\n\nరాణి లక్ష్మీబాయి రోజూ సూర్యోదయా\nనికి ముందే నిద్రలేచి, పన్నీటి స్నానం\nచేసి తెల్లటి చండేరీ చీర కట్టుకుని నిత్య\nపూజకు ఉపక్రమించేది. కొంతసేపు\nధ్యానంలో గడిపి, తులసీవనంలో తులసీ\nపూజ పూర్తిచేసుకుని పార్థివపూజకు పూనుకు\nనేది. ఆస్థాన సంగీతకారులు భక్తిగీతాలు\nఆలపించేవారు. పౌరాణికులు పురాణ\nపఠనం చేసేవారు. ఆ తరవాత ఆస్థానం\nలోని ప్రముఖులూ, సైనికులూ వచ్చి\nరాణికి నమస్కరించేవారు. ఆమె ప్రతి\nనమస్కారం చేసేది. ఆస్థానంలోని దాదాపు\nఏడువందలా యాభై మందిలో ఏ ఒక్కరు\nకనిపించకపోయినా మరునాడు కారణం\nఅడిగి పలకరించేది. అది అద్భుతమైన\nఆమెజ్ఞాపకశక్తికి తార్కాణంగా ఉండేది!\n\nమధ్యాహ్నం పైన ఆమె అందమైన కిరీటం\nలాంటి టోపీతో పురుషవేషం ధరించి,\n\nమొలకు రత్నాలు పాదిగిన ఒరలో కత్తిని\nవేలాడదీసుకుని, దర్భారుకు హాజర\nయ్యేది. మెడలో ఒక రత్నాలహారం,\nచేతులకు వజ్రాల కడియాలు, వేలికి\nవజ్రపుటుంగరం మాత్రం ధరించేది.\nజుట్టు వెనక్కు ముడివేసుకుని తెల్లచీర\nకట్టుకునేది. పురుషవేషంలోనూ, స్త్రీ\nదుస్తులతోనూ రీవిగా ఆస్థానానికి వచ్చే\nఆమె చూడడానికి అపర గౌరీదేవిలాగా\nఉండేది.\n\nఆమె అప్పుడప్పుడు తామరతటాకం\nసమీపంలో వున్న మహాలక్ష్మీ ఆలయానికి\nవెళ్ళేది. ఒకనాడు ఉదయం ఆమె ఆలయ\nదర్శనానికి వెళ్ళి తిరిగి వస్తూండగాచాలా\nమంది ప్రజలు ఆమెను దూరం నుంచి\nచూడసాగారు. వాళ్ళలో ఎక్కువ మంది\nఒంటి మీద బట్టలులేక చలితో వణుకు\nతున్నారు!\n\nరాణి రాజభవనం చేరిన వెంటనే దర్జీ లను పిలిపించి చొక్కాలూ టోపీలూకుట్ట మని ఆదేశించింది. అనుకున్న సమయా నికి వేలకొద్ది చొక్కాలు తయారయ్యాయి. వెంటనే వాటిని పేదలకు పంచిపెట్టారు. రాణి లక్ష్మీబాయి మరుసటి వారం ఆలయా నికి వెళ్ళినప్పుడు అక్కడి పేద ప్రజలం దరూ బట్టలు ధరించి పుండడం చూసి, ఎంతో సంతోషించింది. అంతే కాదు; ఆ పేద ప్రజలు కూడా తమను చలి బాధ నుంచి కాపాడిన రాణిగారిని చూడగానే ఆనందంతో చేతులెత్తి దణ్ణాలుపెట్టి తమ కృతజ్ఞతలు తెలియజేశారు.\n\nఝూన్సీరాణికి తమ ప్రజల పట్ల ఆదరాభిమానాలూ, ప్రజలకు ఆమెపై గౌరవాద రాలూ ఉండేవి. కాని రాజ్య రక్షణకు\n\nపరస్పర ఆదరాభిమానాలు మాత్రమే చాలవుకదా! కంపెనీ అధికారులు కుట్రలు కుయుక్తులు నేర్చిన దుర్మార్గులు. తమ రాజ్య విస్తరణకూ, చిన్న రాజ్యాలను లోబరచుకోవడానికీ ఎటువంటి అవినీతి కరమైన మార్గాన్నయినా అనుసరించడానికి వెనుకాడని కుటిల వర్తనులు. అటు వంటి వాళ్ళను సమర్థవంతంగా ఎదుర్కోవాలంటే ధైర్యంతో పాటు మంచి తెలివి తేటలు గల సలహాదార్లు కావాలి. తమ శ్రేయోభిలాషులనూ, మద్దతుదార్లనూ ఒక గొడుగు కిందికి తీసుకురావాలి. ఈ విషయంలో రాణి లక్ష్మీబాయికి సహాయపడిన వారిలో మున్నెన్న తగినవాడు లక్ష్మీబాయికి సోదర సమానుడైన పూరీ చందన్ హుజూర్!\n\nప్రాచీన పుణ్యక్షేత్రంగా ప్రసిద్ధిగాంచిన పూరీ నగరంలో చందన్ హుజూర్ అనే ఒక యువకుడు ఉండేవాడు. లక్ష్మీబాయి ఐదేళ్ళ బాలికగా ఉన్నప్పుడు తల్లిదండ్రులతో కలిసి పూరీ క్షేత్రానికి వెళ్ళింది. ఆ కాలంలో జగన్నాధ దర్శనానికి వెళ్ళే భక్తులు ఆలయ పూజారుల సత్రాలలోనే బసచేసే వారు. అలా బసచేసిన లక్ష్మీబాయి కుటుంబాన్ని ఒక పూజారి కుమారుడైన చందన్ ఎంతో ఆప్యాయతతో చూసుకున్నాడు. ముఖ్యంగా లక్ష్మీబాయి పట్ల సహోదర వాత్యల్యాన్ని కనబరిచాడు. లక్ష్మీబాయి తల్లిదండ్రులు కూడా చురుకైన చందన్ను తమ బిడ్డలాగా భావించారు. వాళ్ళకోరిక ప్రకారం లక్ష్మీబాయి ఒక శుభఘడియలో, ఆలయంలో ఇచ్చిన జగన్నాధ మహాప్రసాదాన్ని తన చిన్నారి చేతులతో చందన్\n\nనోటికి అందించి అతన్ని, “అన్నయ్యా!”\nఅని పిలిపింది.\n\n“చాలా సంతోషం చెల్లెమ్మా! మును ముందు నీ జీవితంలోని సుఖ సంతోషాలను ఈ అన్నయ్యతో పంచుకోవడానికి మరిచిపోకు సుమా!” అన్నాడు చందన్ ఆనందబాష్పాలతో.\n\nకొంతకాలం తరవాత లక్ష్మీబాయి ఝాన్సీరాణి అయిందన్న వార్తవిని చందన్ మురిసిపోయాడు.\n\nచందన్ పెళ్ళికి, రాణి లక్ష్మీబాయి దూత ద్వారా చాలా విలువైన కానుకలు పంపింది. వాటిని చూసి చందన్ ఎంతో ఆనందించాడు. అయితే ఝాన్సీ రాజ్యానికీ, రాణి ప్రాణానికీ రానున్న ఆపద గురించి తెలుసుకుని బాధపడ్డాడు. పెళ్ళయిన మరురోజే తనకు కానుకలు తెచ్చిన దూతతో పాటు ఝాన్సీకి బయలుదేరాడు!\n\nచందన్ ఝాన్సీకి చేరుకునే నాటికి అక్కడి పరిస్థితి మరింత తీవ్రంగా తయారయింది. చందన్ను చూడగానే రాణిలక్ష్మీబాయి కళ్ళుఒక్కక్షణం ఆనందంతో మెరిశాయి. కాని చందన్ పెళ్ళయిన మరునాడే బయలుదేరిరావడం విని విచారపడింది. దానిని గురించి అతన్ని అడిగింది.\n\n“చెల్లెలు బాధలలో ఉన్నప్పుడు ఏ అన్నయినా సంతోషంగా ఉండగలడా?” అని ఎదురుప్రశ్న వేసిన చందన్ కంఠస్వరం కాస్త తగ్గించి, “అదిసరే, ఒకవేళయుద్ధమే వచ్చిందనుకో. అప్పుడు ఇతర రాజ్యాల రాజులు నీకు సహాయపడగల రా?” అని అడిగాడు.\n\n“సహాయం చేయగలమని కొందరు బహిరంగంగా తెలియజేశారు. మరికొందరు తెలియచేయలేదు. అయినా, విశ్వాసఘాతకులైన తెల్లవాళ్ళతో జరిగే యుద్ధానికి సాయంచేయకుండా ఎవరూ ఉండ లేరని నానమ్మకం!” అన్నది లక్ష్మీబాయి.\n\n“అయినా, మనం నమ్మలేని విషయాలు కూడా జరగవచ్చు చెల్లెమ్మా! నేను రాత్రి ఒక సత్రంలో బస చేసిన ప్పుడు అక్కడ ఇద్దరు ప్రయాణీకులు మాట్లాడుకోవడం విన్నాను. ఒక ప్రయాణీ కుడిది గ్వాలియర్, మరొకడిది టెహ్రీ. ఆ రెండు సంస్థానాల రాజులూ నీ పక్షంలో ఉన్నారా?” అని అడిగాడు చందన్.\n\n“ఆ విషయం నాకు తెలియదు, అన్నయ్యా!” అన్నది రాణి లక్ష్మీబాయి.\n\n“ఆ ఇద్దరు సంస్థానాధీశులూ కంపెనీ పక్షం వహిస్తున్నారని ఆ ప్రయాణీకుల మాటలను బట్టి తెలుస్తున్నది!” అన్నాడు చందన్.\n\n“అలాగా!” అన్నది రాణి ఆశ్చర్యంగా.\n\n“నేను విన్నది నిజం కాకూడదనే ఆశిస్తున్నాను. అయినా, కొందరు రాజులు ముఖ్యంగా తమ బంధువులు శత్రుపక్షం వహించారంటే పర్యవసానం భయాన కంగా విషమించగలదు. నీకు నానా సాహెబ్ సహాయం లభిస్తుంది. మీరిద్దరూ కలిస్తే కంపెనీని ఎదుర్కోవచ్చు!” అని చందన్ కొంతసేపు ఆగి, “ఏది ఏమైనా సరే అన్నయ్యవైన నా కోర్కెను కాదనను అని మాట ఇవ్వు చెల్లెమ్మా!” అన్నాడు.\n\nఏమిటి అన్నట్టు చూసింది రాణి.\n\n“నేను ఎప్పుడూ నీదగ్గరే ఉండడానికి అనుమతించాలి. నా కంఠంలో ప్రాణం ఉండగా నీకే ఆపదా రానివ్వను. నీకేదైనా ఆపద వాటిల్లే పక్షంలో అది నా శవం మీదే జరగాలి!” అన్నాడు చందన్.\n\n“అన్నయ్యా! నా రక్షణపట్ల అంతగా దిగులు పడనవసరం లేదు. నా భర్త\n\nమరణం తరవాత కూడా నేను ప్రాణాలతో ఉన్నానంటే అది నా ప్రజల రక్షణకోసమే. నిప్పయోజనమైన జీవితం పట్ల నాకు ఆశలేదు. అదేవిధంగా నిరుపయోగంగా మరణించడానికీ ఇష్టంలేదు. ఒక మంచి పనికోసం మరణించడం మహాభాగ్యంగా భావిస్తున్నాను. నాతోపాటు అమాయకులైన నా ప్రజలు పలువురు ప్రాణాలు కోల్పోగల రన్న బాధ తప్ప మరొకటిలేదు!” అన్నది రాణిలక్ష్మీబాయి గంభీరస్వరంతో.\n\n“ప్రజలు ధైర్యవంతులు చెల్లెమ్మా! స్వాతంత్ర్యంకోసం ప్రాణత్యాగం చేయడా నికి వాళ్ళుకూడా సిద్ధపడగలరు!” అన్నాడు చందన్.\n\nరాణిలక్ష్మీబాయి కొంతసేపు మౌనం వహించి, “అన్నయ్యా! నువ్వు పూరీకి తిరిగి వెళ్ళి కొత్తగా పెళ్ళయిన భార్యతో హాయిగా కాలం గడపాలి. నాకు నీ ఆశీస్సులుఉంటే చాలు!” అంటూ నమస్కరించింది.\n\n“నా ఆశీస్సులు నీకు ఎల్లప్పుడూ ఉంటాయి. అలాగే నేనూ నీతో ఉండి తీరుతాను!” అన్నాడు కృతనిశ్చయంతో చందన్ హుజూర్! – (ఇంకావుంది)\n\nఉత్సాహంగా వుండలేక పోతున్నాను,”\nఅన్నాడు కాంక్షితుడు.\n\n“ఉత్సాహంగా వుండాలంటే, జీవిత మెలావుండాలి నీకు?” అని యోగి అతణ్ణి కుతూహలంగా అడిగాడు.\n\n“ఉన్నపళంగా నా ఆస్తి పదిలక్షల వర హాలు కావాలి. నా భార్య రాజకుమారి కావాలి. అస్తమానం అందరూ నన్ను ప్రశం సలతో ముంచెత్తుతూ వుండాలి. అప్పుడు జీవితం నాకు ఉత్సాహంగా వుంటుంది,” అన్నాడు కాంక్షితుడు.\n\nదానికి శివానందుడు చిరునవ్వు నవ్వి, “ఎవడి జీవితానికి వాడేరాజు. వాడిభార్య రాజకుమారేం- మహారాణి అవుతుంది. ప్రతివాడికీ జీవితం పదిలక్షలేమిటి – కోటి వరహాల విలువచేస్తుంది. ఎదుటివాడు\n\nమనలను నిందించకుండా వున్నంత కాలం, మనజీవితానికి ప్రతిక్షణం ప్రశం సలు లభించినట్టే అవుతుంది. అంతా మన ఊహలో వుంది. ఉందనుకుంటే లేనిది లేదు; లేదనుకుంటే ఉన్నది లేదు,” అన్నాడు.\n\n“స్వామీ! ఇదంతా వేదాంతం. నావంటి సామాన్యుడికి అర్థం కాదు. కాబట్టి, నా కోర్కెలు తీరే మార్గాలుంటే చెప్పండి, అనుసరిస్తాను. లేదా నన్నిలాగే బ్రతకని వ్వండి,” అన్నాడు కాంక్షితుడు మొండిగా.\n\n“అయితే నీకు నచ్చిన అందమైన పిల్లను పెళ్ళిచేసుకో, ఆ తర్వాత నీ ఆస్తి పదిలక్షల వరహాలవుతుంది. నీ భార్యరాకు మారి అవుతుంది. అస్తమానం అందరూ నిన్ను అదేపనిగా పొగుడుతూంటారు. సరా?” అన్నాడు యోగి.\n\nఆనందంతో కాంక్షితుడి కళ్ళు పెద్ద వయ్యాయి. అయినా అనుమానంగా, “స్వామీ! ఇది వేదాంతం కాదు గదా?” అని అడిగాడు.\n\nశివానందుడు హామీయిస్తున్నట్టుగా చేయి ఊపి, “నే చెప్పిన వన్నీ నిజంగానే జరుగుతాయి. అయితే ఇంకో విషయం కూడా నిజం. ఇన్ని జరిగినా కూడా నీ జీవితం మునుపటి లాగానే వుంటుంది. ఏ మార్పు వుండదు. ఉత్సాహం డబ్బు తోటీ, సుఖాలతోటీ, ప్రశంసలతోటీ వచ్చేది కాదు. అది ఆలోచనల్లోంచే పుట్టాలి. అందుకు మంచి మనసుండాలి,” అన్నాడు.\n\nఈ మాటలు కాంక్షితుడిపై బాగా పనిచేశాయి. అతడు ఎంతో అందంగా"
        },
        {
            "title": "మార్కుకోరే జీవితం",
            "page_start": 61,
            "author": "చందమామ బృందం",
            "pdf_page": 61,
            "content": "వుండే అంబను పెళ్ళి చేసుకున్నాడు.\nఅంబ బుద్ధిమంతురాలు, పనిమంతు\nరాలు. ఆమె భర్తను కంటికి రెప్పలా\nచూసుకునేది. ఏ పని చేసినా అతడినే\nదృష్టిలో వుంచుకునేది.\n\nపెళ్ళయిన ఏడాదికి ఆ దంపతులకు\nపండంటి కొడుకు పుట్టాడు. కాంక్షితుడు\nవాణ్ణి చూసుకుని మురిసిపోయాడు.\nఅప్పటి నుంచీ అతడికి కొడుకంటే చెప్ప\nలేనంత అభిమానం పుట్టుకొచ్చింది. వాడి\nజీవితం తన మాదిరిగా వుండకూడదని,\nవ్యాపార విషయంలో మరింతగా కృషి\nచేయసాగాడు. కానీ ఎంత ప్రయత్నించినా\nఅతడి వ్యాపారం ఎదుగూ బొదుగూ\nవున్నట్లనిపించడంలేదు. ఆదాయం కొంత\nపెరిగినా, ఖర్చులు కూడా అందుకు\nతగ్గట్టే క్రమంగా పెరుగుతుండడం అందు\nక్కారణం.\n\nఅంబ పొదుపుగా వుండేది. నగలు,\nఖరీదైన చీరెలు కావాలని, ఆమె భర్త\nనెన్నడూ వేధించలేదు. తరచుగా ఆమె,\nభర్తతో, “మనకు కడుపునిండా తిండికి\nలోటులేదు. అన్నీ తినడానికి తగిన ఆరోగ్య\nముంది. నిలువనీడగా పెద్ద ఇల్లు వుంది.\nఇంతకు మించి ఎవరైనా ఏం కోరుకుం\nటారు?” అంటూండేది.\n\nతీరిక వేళళ్లో సంగీతం అభ్యసించేది,\nఅంబ. నేర్చుకుంటున్నందు కామెకూ,\nవింటూ కాంక్షితుడికీ, ఆ సంగీతం వల్ల\nప్రశాంతత లభించేది. అంబకు ఎంతటి\nసహజ పాండిత్యమున్నదంటే - ఒక్క\nఏడాదిలోనే నగరంలో జరిగిన సంగీత\n\nపోటీలలో ఆమె ప్రధమురాలుగా బహు\nమతినందుకున్నది.\n\nఇలావుండగా, నగర పరిసరాల్లో\nవజ్రాలు లభించే ప్రదేశాలున్నట్టు తెలి\nసింది. ఎందరో వజ్రాల నిపుణులు, వర్త\nకులు భవానీపురానికి తరలి రాసాగారు.\nమంచి ధర పలుకుతున్నందున, కాంక్షితుడి\nచుట్టుపక్కల వాళ్ళు చాలామంది, వజ్రాల\nనిపుణులకు తమఇళ్లూ, స్థలాలూ అమ్ము\nకుని దూర ప్రాంతాలకు వెళ్ళిపోయారు.\nకాంక్షితుడు వ్యాపారి కావడంవల్ల కొత్త\nచోటుకు వెళ్ళి వ్యాపారం ప్రారంభించ\nలేక అక్కడే వుండిపోయాడు.\n\nకాంక్షితుడి చుట్టూవున్న వారందరూ\nడబ్బులో మునిగి తేలుతున్నారు. అతడి\nనెలసరి ఆదాయం, వారి ఒక్కరోజు\n\nవిలాసాలకు చాలదు. వాళ్ళందరికీ కూడా ఏవో కొన్ని దురలవాట్లున్నవి. వారిమధ్య కాంక్షితుడొక్కడే మామూలు మనిషి.\n\nఒక విధంగా కాంక్షితుడికిది ఇబ్బంది. గానే వున్నది. అంతమంది భాగ్యవంతుల మధ్య తానొక్కడూ పేదవాడు. నిజానికి తను పేదవాడు కాదు కానీ, చుట్టుపక్కల వారి సంపద అలా అనుకునేలా చేస్తున్నది.\n\n“యోగి నాకు అన్నీ అబద్ధాలే చెప్పాడు. పెళ్ళయి నాలుగేళ్ళు కావస్తున్నది. నాఆస్తి పెరగలేదు. నా భార్య రాజకుమారికాలేదు. నాకు ప్రశంసలు లభించడం లేదు,” అనుకుని వాపోతూండే వాడు కాంక్షితుడు.\n\nఈస్థితిలో, ఒకరోజున శివానందుడు భవానీపురానికి వచ్చి, కాంక్షితుణ్ణి చూడబో యాడు. ఆ సమయంలో కాంక్షితుడుతన\n\nకొడుకుతో ఆటలాడుతున్నాడు. యోగి అతణ్ణిచూసి, “ఆహా, ఇప్పుడు నీముఖింలో ఉత్సాహం పెల్లుబుకుతున్నది. వివాహం చేసుకున్నాక నీ జీవితంలో గొప్ప మార్పు వచ్చిందనే అనుకోవాలి,” అన్నాడు.\n\nకాంక్షితుడు కొడుకును లోపలకు పంపించి, యోగికి ప్రణామం చేసి, “స్వామీ! ఇప్పుడు నాకు జీవితంమీద విరక్తి భావం లేదు. అయితే మీరు చెప్పిన మార్పుల్లో ఒక్కటీ నా విషయంలో జరగలేదు,” అన్నాడు.\n\nయోగి నవ్వి, “నేను చెప్పిన మార్పులన్నీ నీ జీవితంలో వచ్చాయి. అయినా జీవితం ఎప్పటిలాగే వుంటుందని కూడా చెప్పాను కదా – అదే జరిగింది!” అన్నాడు.\n\nకాంక్షితుడు ఆశ్చర్యపోయి, “స్వామీ! నా జీవితం ఎప్పటిలాగే వుండడం నిజం. కానీ మీరు చెప్పిన మార్పులు నాకు తెలి యకుండా ఎలా పోయాయో వివరించ గలరా?” అని అంటూండగా, పక్కింటి నుంచి ఒక వృద్ధురాలు వచ్చి, కాంక్షితుణ్ణి పలకరించి, “నాయనా! నీ వంటి ఉత్త ముణ్ణి కన్న తలిదండ్రులు అదృష్టవం తులు. నా బిడ్డలూ వున్నారు. ముగ్గురికి ముగ్గురూ తాగుబోతులు. కాసేపు నీఇంట కూర్చుని పురాణంచదువుకుని వెళతాను. నీకు అభ్యంతరం లేదుకదా!” అన్నది.\n\nకాంక్షితుడు సరేననగానే ఆమెలోపలకు వెళ్ళింది.\n\nయోగి చిరునవ్వు నవ్వి, “నీ చుట్టు పక్కలవారి దురలవాట్ల కారణంగా, ప్రతి రోజూ ఎవరో ఒకరు నిన్ను ప్రశంసలతో\n\nముంచెత్తడం లేదా?” అన్నాడు. కాంక్షితుడు తెల్లబోయి నిజమేనని ఒప్పుకు న్నాడు. అంతలో కాంక్షితుడి భార్య లోపలి నుంచి యోగి కోసం పాలు తెచ్చింది. యోగి పాలలోటా అందుకుని, “అమ్మాయి! కొద్ది రోజుల క్రితం నువ్వు పాటల పోటీలో ప్రథమ బహుమతి పొందావు కదా! అక్కడ నీకు లభించిన బిరుదు ఏమిటి?” అని అడిగాడు.\n\nఅమె సిగ్గుపడుతూ తలవంచుకుని, “సంగీత రాకుమారి!” అన్నది.\n\n“చూశావుగా, నీ భార్య రాకుమారి అయింది,” అన్నాడు యోగి.\n\nదీనికి అసంతృప్తిగానే తల ఊపుతూ, “అయితే, నా ఆస్తి విషయ మేమిటి, స్వామీ?” అని అడిగాడు కాంక్షితుడు.\n\n“నీఇల్లు, ఖాళీగా వున్నస్థలం అమ్మితే ఎంతవస్తుందో చుట్టుపక్కల వారి నెవరి నైనా అడిగి చూశావా?” అని ప్రశ్నించాడు యోగి.\n\nకాంక్షితుడు ఉలిక్కిపడి, “అవును. అది పదిలక్షల వరహాలకు పెరిగిపోయింది. కానీ ఇది అమ్ముకుని నేనెక్కడికి\n\nపోతాను? పుట్టి పెరిగిన నగరం, బాగా తెలిసిన ప్రాంతం,” అన్నాడు.\n\n“నీకు యోగముంది కాబట్టి, జీవితంలో నువ్వు కోరిన మార్పులన్నీ వచ్చాయి. అయినా నీ జీవితం ఎప్పటిలాగే వున్నదంటే అందుక్కారణం, నీ ఆలోచనల్లో మార్పు లేకపోవడం. ఉన్నచోటు విడువ కుండా, చేసే వ్యాపారం మానకుండా జీవితంలో మార్పుకోరుకుంటే ఎన్ని మార్పు లొచ్చినా ఆ జీవితం ఎప్పటిలాగే వుంటుంది. నువ్వు నిజంగా మార్పును కోరుకుంటే, ముందు నీ ఆలోచనల్లో మార్పు రావాలి. కాదంటావా?” అన్నాడు శివానం దుడు.\n\nకాంక్షితుడి కళ్ళు తెరుచుకున్నాయి. అతడు యోగికి ప్రణామం చేసి, “స్వామీ! నా జీవితం ఎంతో బాగున్నది. ఈ అదృష్టాన్ని గుర్తించక మార్పును కోరడం, నా పొరబాటు. నేనిక్కడే వుంటాను. ఇలాగే జీవిస్తాను. ఇక మీదట నా జీవితంలో నిరుత్సాహమన్నదేవుండదు,” అన్నాడు.\n\nయోగి తృప్తిగా తలాడించి అక్కణ్ణించి వెళ్ళిపోయాడు.\n\nఫోటో వ్యాఖ్యల పోటీ : : బహుమానం రు. 100/-\nఈ పోటీల వ్యాఖ్యలు 1997 నవంబర్ నెల సంచికల్ ప్రకటింపబడును.\n\nS.G. SESHAGIRI\n\nMAHANTESH C. MORABAD\n\n* పై ఫోటోలకు సరియైన వ్యాఖ్యలు ఒక్క మాటల్ గానీ, చిన్న వాక్యంలో గానీ కావాలి. (రెండు వ్యాఖ్యలకూ సంబంధం ఉండాలి.) * సెప్టెంబర్ నెల 25వ తేదీలోగా వ్యాఖ్యలు మాకు చేరాలి. * మాకు చేరిన వ్యాఖ్యలలో అత్యుత్తమంగా ఉన్న సెట్టుకు (రెండు వ్యాఖ్యలకు కలిపి) రు. 100/-లు బహుమానం. * వ్యాఖ్యలు రెండూ పోస్టుకార్డు పైన రాసి, ఈ అడ్రసుకు పంపాలి:\nచందమామ ఫోటో వ్యాఖ్యల పోటీ, చెన్నయ్ - 600 026\n\nజూలై నెల పోటీ ఫలితాలు\n\nమొదటి ఫోటో : ఎక్కటానికెందుకురా తొందర?\n\nరెండవ ఫోటో : నిండిన పాత్ర చూడు ముందర!\n\nపంపినవారు : శ్రీమతి ఎమ్. రాధారాణి, W/O, ఎమ్.పి. పవన్కుమార్\n8/48-1, రాజావీధి\nగూడూరు -524101 నెల్లూరు జిల్లా (ఆం.ఫ్ర)\n\nచందమామ\n\nఇండియాలో సంవత్సర చందా : రూ. 72-00\n\nచందా పంపవలసిన చిరునామా :\n\nడాల్టన్ ఏజన్సీస్, చందమామ బిల్డింగ్స్, వడపళని, చెన్నయ్ - 600 026\n\nPrinted by B.V. REDDI at Prasad Process Private Ltd., Chandamama Buildings, Chennai - 600 026 (India) and Published by B. VISHWANATHA REDDI on behalf of CHANDAMAMA PUBLICATIONS, 188, N.S.K. Salai, Vadapalani, Chennai - 600 026 (India) Editor : NAGI REDDI\n\nThe stories, articles and designs contained herein are exclusive property of the Publishers and copying or adapting them in any manner will be dealt with according to law.\n\nTHE MOST ENDEARING GIFT YOU CAN THINK OF\nFOR YOUR NEAR AND DEAR WHO IS FAR AWAY\n\nCHANDAMAMA\n\nGive him the magazine in the language of his choice—\nAssamese, Bengali, English, Gujarati, Hindi, Kannada,\nMalayalam, Marathi, Oriya, Sanskrit, Tamil or Telugu\n—and let him enjoy the warmth of home away from home.\n\nSubscription Rates (Yearly)\n\nAUSTRALIA, JAPAN, MALAYSIA & SRI LANKA\n\nBy Sea mail Rs. 129.00 By Air mail Rs. 276.00\n\nFRANCE, SINGAPORE, U.K., U.S.A.,\nWEST GERMANY & OTHER COUNTRIES\n\nBy Sea mail Rs. 135.00 By Air mail Rs. 276.00\n\nSend your remittance by Demand Draft or Money Order favouring\n'Chandamama Publications' to:\n\nCIRCULATION MANAGER CHANDAMAMA PUBLICATIONS CHANDAMAMA BUILDINGS\nVADAPALANI MADRAS 600 026"
        },
        {
            "title": "పోటీ వ్యాసాల పోటీ",
            "page_start": 66,
            "author": "చందమామ బృందం"
        }
    ]
}