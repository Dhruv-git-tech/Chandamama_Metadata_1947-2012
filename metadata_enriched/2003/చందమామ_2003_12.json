{
    "book_id": "చందమామ_2003_12",
    "stories": [
        {
            "title": "ఛత్వారం",
            "page_start": 7,
            "author": "చందమామ బృందం",
            "pdf_page": 7,
            "content": "దేవయ్య విద్యలు\n\nశివగంగాపురం గ్రామస్థుడు దేవయ్య\nరైతు కుటుంబంలో పుట్టాడు. పాలం\nపనులు చేస్తూనే, వాడు పండితుల\nసాయంతో శాస్త్రాలు చదివాడు. కవిత్వం\nచెప్పడం, పాటలు పాడడం, బొమ్మలు\nగీయడం లాంటి విద్యల్లో కూడా అంతో\nఇంతో ప్రవేశం కూడా సంపాదించాడు.\nతండ్రి ధర్మయ్య, వాణ్ణి, “ఏదో ఒక\nదానిమీద దృష్టి పెట్టరా! అన్నీ నేర్చినా\nఎందులోనూ ప్రావీణ్యం లేకపోతే, ముందు\nముందు బ్రతుకుతెరువు క్షుమవుతుంది,”\nఅని తరచుగా హెచ్చరిస్తుండేవాడు.\n\nకానీ, దేవయ్య ఆ మాటలు చెవికెక్కనీ\nయకుండా, “రోజులు మారాయి, నాన్నా!\nఇప్పుడు సుఖంగా బ్రతకాలంటే, పూర్వంలా\nఏ ఒక్క విద్యో తెలిస్తే సరిపోదు. నేనింకా చాలా\nచాలా విద్యలు నేర్చుకుంటాను,” అనేవాడు.\n\nధర్మయ్యకు పదెకరాల పాలముంది.\nఒకప్పుడాయనకు రెండెకరాలే వుండేవి.\nవ్యవసాయం మీదే దృష్టి పెట్టి ఎంతో కృషి\n\nచేసి, ఆయన బాగా సంపాదించాడు.\nతండ్రి చేసిన అప్పులు తీర్చడంతో పాటు\nకష్టాల్లో వున్న అన్నను ఆదుకున్నాడు.\nఇద్దరు చెల్లెళ్ళ పెళ్ళిళ్ళు చేశాడు. ఈ\nమధ్యనే ఘనంగా కూతురి పెళ్ళి కూడా\nచేశాడు. ఇన్నీ చేసిన ఆయనకు కొడుకు\nదేవయ్య గురించి నిత్యం దిగులుగా\nఉంటుంది. ఎందుకంటే - దేవయ్యకు ఉన్న\nగ్రామంలోకాక పట్టంలో స్థిరుడాలని ఉన్నది.\nఅవతలివాడు నోరు విప్పేలోగా, తన గురిం\nచిన గొప్పలు చెప్పుకోవడేమో వాడికి అలవాటు.\n\n“నీ గురించి నీపు చెప్పుకోవటం కాదురా,\nముందు ఎదుటివాళ్ళ గురించి తెలుసుకుని,\nవాళ్ళలో పనికొచ్చేదేదైనా ఉంటే నేర్చుకోవాలి.\nలేకుంటే నీ పని ఎక్కడ వేసిన గొంగలి\nఅక్కడే అన్నట్లు ఉంటుంది!” అంటూ\nధర్మయ్య, కొడుకును చాలాసార్లు హెచ్చ\nరించాడు కానీ ప్రయోజనం లేకపోయింది.\n\nఇలా వుండగా, ఒక రోజున దేవయ్య\nమేనమామ సీతయ్య వాళ్ళింటికి వచ్చాడు."
        },
        {
            "title": "దేవయ్య విద్యలు",
            "page_start": 8,
            "author": "శ్రీరామకమల్",
            "pdf_page": 8,
            "content": "ఈడొచ్చిన తన కూతురు రాధకు, దేవయ్యే\nచక్కనిజోడని పదేపదేచెప్పాడు. ధర్మయ్యకా\nపెళ్ళిసంబంధం ఇష్టమేగానీ దేవయ్య\nమాత్రం, “నాకు చాలా విద్యలు వచ్చు.\nనాకొచ్చినవాటిలో సగమైనా విద్యలు తెలిసిన\nఅమ్మాయినే, నేను పెళ్ళి చేసుకుంటాను. రాధ\nనన్ను పెళ్ళి చేసుకోవాలంటే, ముందుగా\nరకరకాల విద్యలు నేర్చుకోవాలి!” అన్నాడు.\n\n“నీకు ఏం విద్యలు వచ్చే కానీ, నీ పేరు ప్రఖ్యాతులు వేరే ఎక్కడా వినలేదు. నీ విద్యల వల్ల ప్రయోజనం ఏమిటో నాకు తెలియదు. వాటిని ఉపయోగించి ఏ రాజు కొలువులోనో ఉద్యోగం సంపాదించు. అప్పుడు, రాధ కూడా నువ్వు చెప్పిన విద్యలు నేర్చుకుంటుంది,” అన్నాడు సీతయ్య.\n\nఅది సవాలుగా తీసుకుని, దేవయ్య\nవెంటనే రాజధానికి ప్రయాణం కట్టాడు.\nఅక్కడికి చేరుకున్నాక, ఒక ధర్మసత్రంలో\nబస చేశాడు. అక్కడ గుబురు మీసాలున్న\nనడివయస్కుడొకడు వాడికి పరిచయమ\nయ్యాడు. దేవయ్య అతడికి తనను గురించిన\nగొప్పలన్నీ చెప్పుకుని, “రాజు కొలువులో\nఉద్యోగం సంపాదించాలని వచ్చాను. వెంటనే\nఉద్యోగం దొరుకుతుందని నాకు నమ్మకమే!\nఅయితే, జీతమెంత అడగాలో తేల్చుకో\nలేకుండా ఉన్నాను,” అన్నాడు.\n\nనడి వయస్కుడు కాసేపాలోచించి,\n“నువ్వు చెప్పినదానిని బట్టి నీకు చాలా\nవిద్యలు తెలుసు. కానీ, రాజు కొలువులో\nవాటికి కాళీలున్నట్టు లేదు. నీకు కత్తి\nయుద్ధం గనక వస్తే, రాజు కొలువులో అవ\nకాశముండొచ్చు!” అన్నాడు.\n\n“కత్తి యుద్ధమా? అందులో నాకు కొంత ప్రవేశముంది. ఎటాచ్చీ దానికి కాస్తమెరుగులు దిద్దుకోవాలి. ఇక్కడ సరైన గురువు దొరుకుతాడా?” అని అడిగాడు దేవయ్య.\n\n“ఇక్కడ వీరవరుడనే గురువు వున్నాడు.\nఖడ్గవిద్యలో ఆయన్ను మించినవారు\nవుండరంటారు. సమర్థులకు ఆయన ఉచి\nతంగా విద్య నేర్చుతాడు,” అన్నాడు నడి\nవయస్కుడు.\n\nదేవయ్య మర్నాడు వాకబుచేసి వీరవరు\nడిల్లు తెలుసుకుని, తను వచ్చినపని చెప్పాడు.\n\nఆయన అతణ్ణి పరీక్షించి, “నీలో\nచురుకుదనముంది. దృష్టి పెట్టావంటే,\nవారం రోజుల్లోనే ఖడ్గ విద్యలో మంచి\nప్రావీణ్యం సంపాదించగలవు,” అంటూ\nవాడిని శిష్యుడిగా చేర్చుకున్నాడు.\n\nదేవయ్య మర్నాడు భాస్కరయ్యను కలుసుకుని ఆయన్ను మెప్పించి, వారం రోజుల్లో కోశాగారపు లెక్కల విభిన్న పద్ధతు లన్నీ బాగా తెలుసుకున్నాడు. అయితే, అప్పటికి మూడు రోజుల ముందే కోశాగా రపు ఖాళీ కూడా భర్తీ అయిన విషయం, ఆ తర్వాతనే వాడికి తెలిసింది. అప్పటికీ దేవయ్య నిరుత్సాహపడక, రాజు కొలువులో తనకు ఇంకేదైనా అవకాశముందేమో చెప్ప మని నడివయస్కుణ్ణి అడిగాడు.\n\n“ఈ విధంగా వారానికొక కొత్త విద్యలో ప్రావీణ్యాన్ని సంపాదించటానికి కృషి చేయ డంలో నీకు శ్రమ అనిపించడంలేదా?” అని అడిగాడు నడివయస్కుడు.\n\n“నాకు విద్యాదాహం ఎక్కువ. విద్యా భ్యాసానికి చేసే కృషి, నాకు శ్రమ అనిపించదు,” అన్నాడు దేవయ్య గర్వంగా.\n\n“అయినప్పటికీ నీవు, నీ మేనమామను సవాలు చేసి నెలరోజులు గడచిపోయాయి. ఇంత వరకూ రాజు కొలువులో ఉద్యోగం సంపాదించలేకపోయావు. కాబట్టి నీవిక శివగంగాపురం వెళ్ళిపో. నీ మేనమామతో ఓటమిని అంగీకరించు. రాధను పెళ్ళి చేసుకుని, నీ తండ్రికి వ్యవసాయంలో సాయపడు,” అన్నాడు నడివయస్కుడు.\n\nఇందుకు దేవయ్య అయిష్టంగా, “నా మేనమామతో చేసిన సవాలులో నేను ఓడిపోయి ఉండవచ్చు. కానీ, నేను నేర్చిన విద్యలవల్ల ఏ ప్రయోజనమూ లేదన్న, ఆయన మాటను నిజం కానివ్వను. ఎప్పటికో ఒకప్పటికి రాజు కొలువులో ఉద్యోగం సంపాదిస్తాను,” అన్నాడు.\n\nవారం రోజుల్లోనే దేవయ్య, గురువు మెప్పపాందేంతగా ఖడ్గవిద్యలో మెలకు వలు ప్రదర్శించగలిగాడు.\n\nవారం రోజుల తర్వాత దేవయ్యకు సత్రంలో మళ్ళీ నడివయస్కుడు కనిపించాడు. ఆయనతో దేవయ్య మర్నాడే తను రాజు కొలువులో చేరబోతున్నట్టు చెప్పాడు.\n\nఅందుకు నడివయస్కుడు, “అయ్యో! నిన్న ఒక యువకుడు తన ఖడ్గవిద్యాసామ ర్థాన్ని ప్రదర్శించి రాజు కొలువులో చేరిపోయాడు. అయితే, రాజుగారి కోశాగారంలో ఆదాయ వ్యయాల లెక్కలు వేయడానికి, ఒకరు కావాలట; ప్రయత్నించి చూడు! ఎటొచ్చీ కోశాగారపు లెక్కలు విభిన్నంగా వుంటాయి. ముందుగా ప్రముఖ గణితజ్ఞుడు భాస్కరయ్యను కలుసుకుంటే, ఆయన నీకు కొన్నిసులుమైనమార్గాలు సేప్పమ్ము,” అన్నాడు.\n\n“రాజు కొలువులో ఉద్యోగం సంపాదించ\nడానికే అయితే, నీ విద్యలు పూర్తిగా నిప్పయో\nజను,” అన్నాడు నడివయస్కుడు నమ్మకంగా.\n\n“అయితే, నేనిప్పుడు నీతోనే సవాలు చేస్తున్నాను. రాజు కొలువులో ఉద్యోగం సంపాదిస్తే, నువ్వు నాకేమిస్తావు?” అన్నాడు దేవయ్య.\n\n“నువ్వు రాజు కొలువు విషయంలో, నాతో సవాలు చేసి నెగ్గలేవు!” అన్నాడు నడివయస్కుడు దృఢంగా.\n\n“అంత నమ్మకంగా ఎలా చెప్పగలవు?”\nఅన్నాడు దేవయ్య చిరాగ్గా.\n\n“నేనే రాజును కాబట్టి, చెప్పగలను!”\nఅన్నాడు నడివయస్కుడు.\n\nదానితో, ఆ నడివయస్కుడు మారు\nవేషంలో వున్న మహారాజని, దేవయ్యకు\nఅర్థమైంది. వాడు ముందు తెల్లబోయినా,\nతొందరగానే తేరుకుని, ఆయనకు పాదా\nలంటి నమస్కరించాడు.\n\nరాజు, వాడిని ఆప్యాయంగా లేవనెత్తి,\n“పాదాలంటి నమస్కరిస్తే, నన్ను గౌరవించి\nనట్లు కాదు. నీవు నన్ను నిజంగా గౌరవిస్తే,\nనీ గ్రామానికి తిరిగి వెళ్ళి నేను చెప్పినట్లు\nచెయ్యి,” అన్నాడు.\n\n“ప్రభూ! తమరు నన్ను అన్ని విధాలా\nపరీక్షించారు. మరి నాకు మీ కొలువులో\nఉద్యోగం ఇవ్వడానికి అభ్యంతరమేమిటి?”\nఅన్నాడు దేవయ్య దీనంగా.\n\nఆ ప్రశ్నకు రాజు చిరునవ్వు నవ్వి,\n“నీలో మిడిసిపాటు ఎక్కువ. అది నేను\nనిన్ను కలిసినమొదటి రోజునే గ్రహించాను.\nనీకు అన్ని విద్యలూ వచ్చుననుకుంటావే\nతప్ప, ఏ విద్యలోనూ పరిపూర్ణతలేదని\n\nగ్రహించవు. రాజు కొలువులో చేరడానికి\nనీకు తెలిసినది చాలదని ప్రతిసారీ\nస్పష్టమవుతున్నా నీవు దాన్ని గురించి\nఏమాత్రం ఆలోచించినట్టు లేదు,” అన్నాడు.\n\nదేవయ్య దీనికి కొద్దిగా చిన్నబుచ్చు\nకుని, “ప్రభూ! కానీ, ఏ విద్యలోనైనా నేను\nఅతి త్వరగా ప్రావీణ్యం సంపాదించగలి\nగానని, తుర్రేఒప్పుకున్నారు గదా!” అన్నాడు.\n\n“ప్రావీణ్యమంటే ఎంత? రాజు కొలువులో\nఉద్యోగం సంపాదించటానికి తగినంత. అంతే\nకానీ ఏ విద్యా అంతకు మించి నిన్నాకర్షించ\nలేదు. నీ మంటి వాడి విద్యలు నిప్పయోజను!”\nఅన్నాడు రాజు.\n\nదేవయ్య ఆ మాటలకు మరింత\nచిన్నబుచ్చుకుని, “ఇప్పుడు నాకు నాలోని\nలోపం తెలిసింది. నేను తమరు చెప్పిన\nవిద్య మీదే దృష్టి పెట్టి శ్రద్ధ వహిస్తాను. నాకు\n\nతమరి కొలువులో ఉద్యోగం ఇప్పించండి,”\nఅంటూ రాజును ప్రాథేయపడ్డాడు.\n\n“ఇదే విధంగా అరంభంలోనే నువ్వు\nఆలోచించి ఉంటే, నా కొలువులో తప్పక\nఉద్యోగం ఇప్పించి ఉండేవాణ్ణి. విద్యల్లో\nప్రావీణ్యం సంపాదించడంలో జరిగిన ఆల\nస్యమే, నన్ను ఈ కోరిక కోరుంలో చేశావు.\nఅంతా నీ దురదృష్టం!” అన్నాడు రాజు.\n\n“కానీ, తమరిని కోరడం విషయంలో,\nనేను ఆలస్యం చేశాననుకోను. తమరు ఈ\nదేశాన్నేలే ప్రభువులు! తమరు మహారాజని\nతెలిసిన వెంటనే, ఈ కోరిక కోరాను,”\nఅన్నాడు దేవయ్య.\n\nరాజు నవ్వి, “మనం నెల రోజుల క్రితమే\nకలుసుకున్నాం. నేను నీకు రాజు కొలువులో\nవుండే ఉద్యోగావకాశాల గురించి ఎప్పటి\nకప్పుడు చెబుతూ వచ్చాను. నేనెవరో,\nనాకివన్నీ ఎలా తెలుస్తున్నాయోనన్న ఆలోచన\nనీకు రాలేదు. నా గురించి తెలుసుకోవాలన్న\nకుతూహలమే నీలో రేగలేదు. కారణం నీకు\nనీ గురించే తప్ప ఎదుటివారి గురించిన\nఆలోచన లేదు. ఎంతసేపూ నీ గురించే\nచొప్పుకోవాలన్న తున విడిచి, నేమో ఉంటానా\nఅని ఒక్కక్షణం ఆలోచించి ఉంటే, నీపు నన్ను\n\nగుర్తించటానికి ఆలస్యం జరిగేది కాదు.\nఎదుటి మనిషిని గుర్తించి అంచనా కట్టడం\nఇంత ఆలస్యం చేసినాడికి, రాజు కొలువులో\nస్థానముండదు. ఇప్పటికీ నేను చెబితే, నా\nగురించి తెలిసింది తప్ప, నీకు నీవుగా నన్ను\nతెలుసుకోలేకపోయావు,” అన్నాడు.\n\nఈ మాటలు విని దేవయ్య సిగ్గుతో తల\nవంచుకున్నాడు. వాడు, రాజు చెప్పినట్టే శివ\nగంగాపురం తిరిగి వెళ్ళి, తండ్రి వద్ద వ్యవ\nసాయం పనులు శ్రద్ధగా నేర్చుకుంటూ,\nఆయనకు ఎంతో సంతోషం కలిగించాడు.\nతర్వాత రాధను పెళ్ళి చేసుకుని కలకాలం\nసుఖంగా జీవించాడు. తాను నేర్చిన విద్య\nలను, ఆ గ్రామంలోని ఆసక్తి గల యువకు\nలకు నేర్పుతూ వాటిలోని మెలకువలను\nతెలియజేసేవాడు. ఆ యువకులు ఎంతో\nఆనందంగా, “నువ్వు రాజు కొలువుకు\nఅంకితమైతే, మాకీ అవకాశుండేది కాదు,”\nఅని మెచ్చుకునేవారు.\n\nతన విద్యలు పూర్తిగా నిప్పయోజనం\nకాదని తెలియడంతో, దేవయ్యకూ ఎంతో\nసంతోషంగా ఉండేది. అయితే, వాడు తన\nవిద్యల గురించి గొప్పలు చొప్పుకునే అలవాటు\nమాత్రం పూర్తిగా మానుకున్నాడు.\n\nభల్లూక మాంత్రికుడు\n\n2\n\n[కాళీవర్మ అనే క్షత్రియ యువకుడు, ఉద్యోగం కోసం రాజధానీనగరానికి పోతూండగా, దారిలో అతడికి బందిపోటు దొంగలను గురించి గ్రామస్థులు చెప్పారు. కాళీవర్మ గ్రామ యువకుల సాయంతో బందిపోట్లను వేటాడాడు. తరవాత అతడు నగరాన్ని సమీపిస్తూండగా, జితకేతు రాజుగారి ఆశ్వికభటులు, అతణ్ణి హాతాత్తుగా చుట్టుముట్టి పట్టుకున్నారు. తరవాత -]\n\nచంద్రశిలా నగర అశ్వసైనికులు, కాళీ వర్మతో నగరం ప్రవేశించారు. అంత మంది సైనికులు, ఒక్కగానొక్కణ్ణి గుర్రం మీద బంధించి తీసుకుపోతూండటం చూసి, రాజవీధిపెంట నడిచే ప్రజలు చాలా ఆశ్చర్యం చెందారు. వాళ్ళల్లో కొందరు, ఆ గుర్రం మీద కట్టబడివున్న బంధితుడెవడని అడిగి నప్పుడు ఆశ్వికుల నాయకుడు ఎంతో విజయగర్వంతో, “ఈ బంధితుడా? ఇతడి పేరు కాళీవర్మ మన రాజ్యానికేగాక, దుర్ముఖ రాజుగారి ఉదయగిరి రాజ్యానికి కూడా\n\nప్రబల శత్రువు. అరణ్యంలో ఇతణ్ణి పట్టు కునేందుకు మేం పడ్డ శ్రమ అంతా ఇంతా కాదు,” అని చెప్పసాగాడు.\n\nచంద్రశిలా ఉదయగిరి రాజ్యాలు రెంటికీ విరోధి అయిన ఈ కాళీవర్మ కథ ఏమిటో విందామని కొంతమంది జనం ఆశ్వికుల వెనకగా రాజప్రాసాదం కేసి నడిచారు. ఆశ్వికుల నాయకుడు రాజ ప్రాసాదం ముందున్న ఆవరణలో తన తోటి ఆశ్వికులను వుండమని చెప్పి, రాజ భవనంలోకి పోయి, ఒక భటుడి ద్వారా"
        },
        {
            "title": "భల్లూక మాంత్రికుడు -2",
            "page_start": 13,
            "author": "చందమామ బృందం",
            "pdf_page": 13,
            "content": "జితకేతు రాజుకు, తాను కాళీవర్మను బంధించిన తెచ్చినట్టు కబురు చేశాడు.\n\nఆ సమయంలో రాజు జితకేతుడు, ప్రధానమంత్రితో పారుగురాజు దండెత్తి వస్తానంటూ దూత ద్వారా పంపిన లేఖ గురించి మంతనాలాడుతున్నాడు. కాళీ వర్మ దొరికినట్టు వింటూనే ఆయన పర మానందపడిపోతూ, మంత్రితో, “మహా మంత్రి! ఈ కాళీవర్మ అనే క్షత్రియ యువ కుడి కారణంగా మనం, రాజు దుర్ముఖు డితో యుద్ధం చేయవలసిన ప్రమాదం ముంచుకొచ్చిందనుకున్నాను. వాడు దొరి కాడు; ప్రమాదం తొలగిపోయింది. వాణ్ణి ప్రాణాలతో దుర్ముఖుడి వద్దకు పంపుదా మంటారా, లేక ఉరితీయించి, శవాన్ని పంపటం బాహుంటుందంటారా?” అన్నాడు.\n\n“మహారాజా, రాజు దుర్ముఖుడి లేఖలో వున్నదాన్ని బట్టి, ఆయనకు మీరు చెప్పిన\n\nరెండు పద్ధతుల్లో ఏదైనా సమ్మతమే. కాని, ఆ దొరికినవాడు, బందిపోట్లను మన రాజ్య సరిహద్దుల నుంచి ఉదయగిరి రాజ్యం లోకి పారదోలిన కాళీవర్మే అన్న రుజువు కావాలిగదా? అలాలేనప్పుడు మనం మాట తప్పినవాళ్ళమై, రాజు దుర్ముఖుడి వల్ల కొత్త చిక్కులు కొనితెచ్చుకున్నవాళ్ళమవుతాం,” అన్నాడు మంత్రి.\n\n“మన ఆశ్వికుల నాయకుడు, దొరికిన వాడు కాళీవర్మే అని కబురుచేశాడు గదా?” అన్నాడు రాజు జితకేతుడు.\n\n“ఇంత పెద్ద చంద్రశిలానగర రాజ్యంలో, ఎంతమందైనా కాళీవర్మ పేరుగల వాళ్ళుం డవచ్చు. కనక, తమరు స్వయంగా వెళ్ళి, అతణ్ణి విచారించి, శిక్షించటం మంచిది,” అన్నాడు మంత్రి.\n\nరాజు అందుకు సరేనంటూ బయలు దేరాడు. రాజూ, మంత్రి భఘనం ముందున్న ఆవరణను చేరేసరికి, అక్కడ చాలామంది ప్రజలు చేరి వున్నారు. మంత్రి ఆజ్ఞాపించ గానే ఆశ్వికభటులు, కాళీవర్మ చేతులకు బిగించిన తాళ్ళు విప్పి, అతణ్ణి గుర్రం మీది నుంచి దిగమన్నారు.\n\nకాళీవర్మ గుర్రం దిగి, నిర్భయంగా రాజూ, మంత్రులకేసి తేరిపారజూస్తూ, “మహారాజా, తమ సైనికులు అరణ్యంలో నా మీద హఠాత్తుగా వచ్చి పడి బంధించి, నన్ను చాలా అవమానపరిచారు. ఇందుకు వాళ్ళను శిక్షించకోరుతున్నాను,” అన్నాడు.\n\nఆ మాటలకు రాజు జితకేతుడు ఆశ్చర్య పోతూ, మంత్రితో, “మహామంత్రి, ఇవేం అవివేకమైన పలుకులు? నా ఈ పదేళ్ళ\n\nపరిపాలనలో నిందితుడెవడూ ఇలా దురు సుగా మాట్లడటం వినలేదే!” అన్నాడు.\n\nమంత్రి కోపంగా చేయి ఎత్తి, “ఏయ్, పాగరుబోతా! మహారాజుగారి అనుమతి లేకుండా మాట్లాడినందుకు, నీకు ఈ క్షణంలోనే శిరశ్చేద శిక్ష విధించవలసి ఉంది. అయినా, నువ్వు ఎవరివైనదీ ముందుగా తెలుసుకోవలసివున్నది గనక, బతికిపోయావు. చంద్రశిలా నగర రాజ్యపు అరణ్యంలోని దారిదోపిడీగాళ్ళను, ఉదయగిరి రాజ్యంలో ప్రవేశపెట్టిన వాడివి నువ్వేనా? నీ పేరేమిటి?” అన్నాడు.\n\n“నా పేరు కాళీవర్మ, నేనీ రాజ్య పౌరుణ్ణే! గ్రామాలమీద పడి ప్రజల ధన ధాన్యాలు దోచుకునే దొంగల్ని, ఆ గ్రామ స్థుల సాయంతో ఎదుర్కొని, వాళ్ళల్లో కొందరిని చంపిన మాట నిజమే. ప్రాణ భయం కొద్దీ మిగిలినవాళ్ళు సరిహద్దు దాటి ఉదయగిరి రాజ్యపు అరణ్యాల్లోకి పారిపోయి ఉంటారు. అందుకు నేనెలా బాధ్యుణ్ణంవుతాను?” అన్నాడు కాళీవర్మ గంభీరంగా.\n\nఆ జవాబుకు మంత్రి మరింత కోపంతో “మహారాజా, నేనడిగిన చిన్న ప్రశ్నకు నిందితుడు అంత ఘాటైన పెద్ద జవాబివ్వ టమే కాక, ఎదురు ప్రశ్నలు కూడా వేస్తు న్నాడు. నిందితుణ్ణి తగిన విధంగా శిక్షిం చండి,” అన్నాడు.\n\nరాజు జితకేతుడు, “ఇతడు మనం శిక్షిం చదలచిన కాళీవర్మే అన్న మాట! ఏయ్, వర్మా! నువ్వు నా అనుమతి లేకుండా, నా పౌరులైన కొందరిని చంపటమేగాక, పౌరుగు\n\nరాజుతో కలహకారణం అయినందుకు, నీకు మరణశిక్ష విధిస్తున్నాను,” అన్నాడు.\n\nఆ మాట వింటూనే కాళీవర్మ ఉలిక్కి పడి, “మహారాజా, ఇదే న్యాయసూత్రానికి అనుగుణమైన శిక్ష? నా తండ్రి తమ తండ్రి గారి కొలువులో సైనికోద్యోగిగా ఉంటూ, ఒకయుద్ధంలో ప్రాణాలు కోల్పోయాడు. నేను తమ దగ్గర ఉద్యోగం కోసం, పుట్టి పెరిగిన గ్రామం వదిలి ఇంత దూరం వచ్చాను. ప్రజా కంటకులైన బందిపోటు దొంగలను వేటాడినందుకు, నాకు మరణశిక్షా?” అన్నాడు.\n\n“ఇది అధిక ప్రసంగం,” అని, మంత్రి సైనికులతో, “మహారాజుగారి ఆజ్ఞ విన్నా రుగదా? ఈ కాళీవర్మను నగర పాలిమేర ల్లోని దిరిసెన చెట్ల తోపులో ఉరి తీసి, శవాన్ని ఉదయగిరిరాజు దుర్ముఖుల వారి సన్నిధికి పంపండి,” అన్నాడు.\n\nమంత్రి ఇలా అనగానే, అక్కడ చేరిన జనంలో కలకలం బయలుదేరింది. వాళ్ళల్లో కొందరు పెద్దగా గొంతులెత్తి, “ఇది చాలా అన్యాయం! మహారాజుగారు తాము విధించిన శిక్ష గురించి మరోసారి ఆలోచిం చాలి,” అంటూ కేకపెట్టారు.\n\n“మహారాజుగారికే సలహాలివ్వగలిగి నంత వివేకులు నగరంలో వున్నారన్న మాట, ఆశ్చర్యం!” అంటూ మంత్రి పళ్ళు కొరికి, సైనికులతో, “ఆ కేకలువేసే రాజద్రోహల్ని పట్టి, ఖైదులో వేయండి,” అన్నాడు.\n\nమంత్రి ఇలా అనగానే సైనికులు తమ గుర్రాలను గుంపులుగా వున్న జనంకేసి ఉరికించారు. వాళ్ళు భయకంపితులై చెల్లా చెదురుగా పారిపోసాగారు. అది చూసి రాజు జితకేతుడు తృప్తిగా నవ్వి, “దండనీతి ఒక్కటే, ఈ అలగాజనాన్ని అదుపులో పెట్టగలదు. సమయానికి తగినఅజ్ఞ ఇచ్చారు, మహా\n\nమంత్రి!” అంటూ మంత్రిని మెచ్చుకుని, తన భవనంకేసి బయలుదేరాడు.\n\nజనాన్ని దూరంగా తరిమివేసింతరవాత అశ్వసైనికుల నాయకుడు, కాళీవర్మ దగ్గి రకువచ్చి, “రాజాజ్ఞ విన్నావుగదా? పాపం, ఇంత చిన్న వయసులోనే, నువ్వీ లోకం వదిలిపోతున్నందుకు, నాకు కాస్త విచారం గానేఉన్నది. కాని, రాజాజ్ఞ,” అన్నాడు.\n\nకాళీవర్మ ఉగ్రుడైపోయి, కత్తి దూయ బోయినవాడల్లా, ఇది అదను కాదను కుంటూ ఆగి, “నువ్వనే రాజాజ్ఞ ఎంత బుద్ధి హీన్మైనదో, ఇక్కడ చేరిన నగర వాసులకు తప్ప, మీలో మరెవరికీ అర్థమైనట్టులేదు. పరాయి రాజుకు భయపడి ప్రజలకు మేలు చేసిన నన్ను, ఈ జితకేతురాజు ఉరి తీయించబోతున్నాడు,” అన్నాడు.\n\n“రాజ్యక్షేమం రాజుకే తెలియాలి; నీకూ, నాకూ ఎలా తెలుస్తుంది? సరే, బయలు దేరు. నిన్ను ఉరితీసే దిరిసెన చెట్లతోపు చేరే లోపల రాజుగారు దయతలచి, నీ శిక్ష రద్దుచేస్తూ ఆజ్ఞాపత్రం పంపినా పంప వచ్చు. లోగడ కొందరు నిందితులు ఆఖరి క్షణంలో ఆ విధంగానే ఉరిశిక్షలు తప్పించు కున్నారు,” అన్నాడు ఆశ్వికుల నాయకుడు.\n\nకాళీవర్మకు అలాంటి ఆశ ఏమీ లేదు. కాని, ఏదో విధంగా తాను ఉపాయంతో, ఈ సైనికుల నుంచి పారిపోవాలనుకున్నాడు.\n\nఆశ్వికుల నాయకుడు తన అనుచరు లందర్శీ హెచ్చరించి, కాళీవర్మతో, “నీకి ప్పుడు చేతులకు సంకెలలు తగిలించవలసి ఉంది; ఏదీ చేతులు చాచు,” అంటూ దగ్గిరకు వచ్చాడు.\n\n“ఇక కొద్ది క్షణాల్లో చావబోతున్న\nనాకు, ఈ సంకెళ్ళ బెడద ఎందుకు? నేను\nపారిపోతాననే గదా, నీ భయం? ఇదిగో,\nకావాలంటే నా కత్తి తీసుకో. ఇంత మంది\nఆయుధధారుల మధ్య నుంచి, నిరాయు\nధుడనైన నేను ఎలా తప్పించుకోగలను?”\nఅంటూ కాళీవర్మ ఒర నుంచి కత్తినిలాగి\nఆశ్వికుల నాయకుడికి ఇచ్చాడు.\n\nఆశ్వికుల నాయకుడు కత్తి తీసుకుని\nతృప్తిపడి, “కాళీవర్మా చావబోయే వాడి కోర్కి\nతీర్చబేటం పుణ్యం అన్నారు. ఒక వేళ నువ్వు\nపారిపోయేందుకు ప్రయత్నించావో, మేం\nపదిమంది అశ్వికులం! పది కత్తులు నీ\nశరీరాన్ని తూట్లు పాడిచి, నిన్ను\nపరలోకయాత్ర చేయించగలవు, జాగ్రత్త!”\n\nఅన్నాడు.\n\nతరవాత కాళీవర్మను మధ్య ఉంచి,\nముందు ఐదుగురు ఆశ్వికులూ, వెనకగా\n\nఐదుగురు ఆశ్వికులూ నగర పాలిమేరల కేసీ బయలుదేరారు.\n\nఒక గంట తరవాత అందరూ నగర పాలిమేరల్లోని దిరిసెన చెట్ల ప్రాంతాన్ని చేరారు. దాపుల్లో ఎత్తయిన కొండలున్నవి. ఒక కొండచరియ మీది నుంచి జలపాతం ఒకటి ఇరవై ముప్పై అడుగుల దిగువ నున్న బండరాళ్ళ మీద పడుతూ భయం కరంగా శబ్దం చేస్తున్నది.\n\nఆశ్వికులతో పాటు చెట్ల మధ్యకు పోతూనే కాళీవర్మ, “ఇక్కడా నన్ను, మీరు ఉరితీయబోతున్నది?” అన్నాడు తప్పించుకుపోయేందుకు మార్గం ఏమిటా అని నలుదిక్కులూ పరికించి చూస్తూ.\n\nఆశ్వికుల నాయకుడు, ఏదో జవాబివ్వ బోయేంతలో, ఒక ఎనుబోతు మీద ఎక్కిన నల్లని ఆకారం ఒకటి వాళ్ళ కంటబడింది. ఎనుబోతు మీద వున్నవాడు తల నుంచి\n\nకాళ్ళమకూ నల్లని దుస్తులు ధరించి ఉన్నాడు.\nవాటికి కళ్ళదగ్గిర మాత్రం కంతలున్నవి.\n\nఆ ఎనుబోతు రౌతు చేతిలో వున్న\nగండ్రగొడ్డలిని పైకెత్తి పట్టుకుని, ఆశ్వికుల\nకేసి వేగంగా వస్తూ, “ఎవరు, మీరు? ఈ\nప్రధాన తలారి లోగడ శిరశ్చేదం చేసినవాళ్ళ\nప్రేతాలా లేక కొత్తగా తలలు నరికించుకోవ\nటానికి వచ్చిన వాళ్ళా?” అన్నాడు భీకరంగా.\n\nఎనుబోతు తమకేసి వేగంగా రావడం\nచూస్తూనే గుర్రాలు బెదిరి, పెద్దగా సకి\nలిస్తూ అటూ ఇటూ పరుగెత్తినై. పారిపో\nయేందుకు ఇది చక్కని అవకాశం అను\nకుంటూ కాళీవర్మతన గుర్రాన్ని ముందుకు\nదూకించబోయేంతలో, ఎనుబోతు మీద\nవున్నవాడు మెరుపులా వచ్చి గుర్రం కళ్ళెపు\nతాళ్ళను వడిసి పట్టుకుని, “దిరిసెన\nచెట్లంటే భూత ప్రేత పిశాచాలకు ఎంతో\nఇష్టం! అందుకే రాజుగారు దొంగలకూ,\nదేశద్రోహులకూ మరణశిక్షలు ఇక్కడ\nఅమలు చేస్తున్నారు. నువ్వు దొంగవా, దేశ\nద్రోహివా?” అని ప్రశ్నించాడు.\n\n“నేను ఆ రెంటిలో ఏదీ కాదు. నువ్వే\nజాతి పిశాచానివి?” అన్నాడు కాళీవర్మ,\n\nకళ్ళెపు తాళ్ళను ఎనుబోతువాడి నుంచి\nలాక్కునేందుకు ప్రయత్నిస్తూ.\n\nఅంతలో అక్కడికి చెల్లాచెదరైన ఆశ్వికు\nలందరూ వచ్చి చేరారు. ఆశ్వికుల నాయ\nకుడు కోపంగా, ఎనుబోతు రౌతును, “ఒరే,\nఈ గత్తరంతా ఏమిటి? నిన్నేమైనా పిశాచి\nపట్టిందా?” అన్నాడు కసురుతూ.\n\nఎనుబోతువాడు కాళీవర్మ గుర్రపు కళ్ళెం\nతాళ్ళను వదిలి, “నగర ప్రధాన తలారినే ఒరే,\nఅరే అంటున్నావా? రాజుగారు ఏ రోజున\nఅయినా, నీకు శిరశ్చేద శిక్ష వేసి, నాదగ్గరకు\nపంపవచ్చు. అప్పుడు నిన్ను నా మొండి\nగొడ్డలితో, ఎండు మోడును నరికినట్టు\nనరుకుతాను,” అన్నాడు.\n\n“తాగుబోతు వెధవా, ఈ అవమానాన్ని\nనేను సహించను!”అంటూ ఆశ్వికుల నాయ\nకుడు చుప్పున కత్తి దూశాడు. ఆ మరుక్షణం\nకాళీవర్మ మెరుపువేగంతో తలారిచేతి నుంచి\nగండ్రగొడ్డలిని లాక్కుని, ఆశ్వికుల నాయకుడి\nకుంటు మీదబలంగా కొట్టాడు. ఆశ్వికుల నాయ\nకుడి తల తెగి కింద పడేంతలో, దూరునుంచి,\n“జై ఆదిభల్లూకా! ధైర్యశాలివిరా, యువకా!”\nఅన్న కేక వినిపించింది. - (ఇంకావుంది)\n\nబేతాళ\nకథలు\n\nశంతనుడి\nనిర్ణయం\n\nఏట్టు వదలని విక్రమార్కుడు\nచెట్టు వద్దకు తిరిగివెళ్ళి, చెట్టుపై\nనుంచి శవాన్ని దించి భుజాన\nవేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు\nశవంలోని బేతాళుడు, “రాజా,\nఇంత అర్ధరాత్రివేళ, క్షుద్ర శక్తులూ,\nవిషసర్పాలూ విచ్చలవిడిగా తిరు\nగాడే ఈ శ్మశానంలో నువ్వెవరివైనదీ\nతెలియనివాడు, నిన్నేదో క్షుద్రదేవో\nపాసకుడుగానో, తాంత్రికవేత్తగానో\nపారబడే అవకాశమున్నది. కానీ,\nనువ్వోక దేశపాలకుడివైన రాజువు!\nఅయినా, నువ్వు ఎన్నో శ్రమలకోర్చి\nఈ శ్మశానంలో తిరుగాడుతున్నా\nవంటే, ధర్మం న్యాయం నీ పక్షాన\nఉన్నదనీ, ఆ కారణంగా విజయం\n\nడిసెంబర్ 2003"
        },
        {
            "title": "శంతనుడి నిర్ణయం (బే.క)",
            "page_start": 19,
            "author": "వసుంధర",
            "pdf_page": 19,
            "content": "తథ్యమనీ భావిస్తున్నట్టు కనబడుతున్నది.\nఅయితే, కొన్ని సందర్భాలలో శాసించే అధి\nకారం వున్న వ్యక్తుల కారణంగా అలాంటివి\nమరుగున పడడం జరుగుతూంటుంది.\nఇందుకు ఉదాహరణగా శంతనుడనే రాజు\nకథ చెబుతాను, శ్రమ తెలియకుండా,\nవిను,” అంటూ ఇలా చెప్పసాగాడు :\n\nశంతనుడనే రాజుకు ఇద్దరు కొడుకు\nలున్నారు. పెద్దవాడు కుంతలుడు, శాంత\nస్వభావుడు. చిన్నవాడు చిత్రాంగుడు,\nదుడుకు మనిషి.\n\nతన బిడ్డలిద్దరూ సకల శాస్త్రాలూ\nఅభ్యసించారనీ, అస్త్ర శస్త్రవిద్యలలో ఆరి\nతేరారనీ నిర్థారణ చేసుకున్నాక, వారిలో\nరాజ్యం ఎవరికప్పగించాలా అన్నది శంతను\nడికి సమస్యగా మారింది. మామూలుగా\nఅయితే, సింహాసనానికి వారసుడు\n\nకుంతలుడే! అయితే శంతనుడి తర్వాత తనే\nరాజు కావాలని చిత్రాంగుడు మొండిపట్టు\nపట్టాడు. కుంతలుడు కూడా అందుకు\nఅభ్యంతరం చెప్పక, తండ్రితో, “తమ్ము\nడంతగా మనసు పడుతున్నప్పుడు, అతడికే\nపట్టాభిషేకం చెయ్యండి. నేను తమ్ముడికి\nచేదోడు వాదోడుగా ఉంటాను,” అన్నాడు.\n\n“అన్నయ్యక్కూడా అభ్యంతరం లేన\nప్పుడు, నేనే రాజును కావడానికి మధ్య మీ\nఅభ్యంతరం దేనికి?” అన్నాడు చిత్రాంగుడు\nతండ్రితో.\n\n“అన్నదమ్ముల్లో పెద్దవాడికే సింహాసన\nమివ్వడం, ఈ దేశు సంప్రదాయం. ఆ సంప్ర\nదాయాన్ని పాటించడానికి, నీ అభ్యంతరం\nదేనికి?” అని చిత్రాంగుణ్ణి ఎదురు ప్రశ్న వేశాడు\nతండ్రి.\n\n“నేను రాజును కావాలనుకుంటు\nన్నాను. అన్నయ్య అనుకోవడం లేదు. కావా\nలన్న వాళ్ళను వదిలి వద్దన్నవాణ్ణి రాజును\nచేయడం మంచి సంప్రదాయం కాదు,”\nఅన్నాడు చిత్రాంగుడు.\n\n“అలాంటప్పుడు నా కుటుంబంలోని\nవాడే రాజు కావాలనుకోవడమూ మంచి\nసంప్రదాయం కాదు. దేశంలోని యువకు\nల్లోకెల్లా సమర్థుడైన వాడికే రాజ్యం ఇవ్వాలి,\nఅవునా?” అని అడిగాడు శంతనుడు\nనవ్వుతూ.\n\nదీనికి చిత్రాంగుడు ఏమాత్రమూ చలిం\nచకుండా, “మన ప్రజలందరికీ రాజ కుటుం\nబీకులంటే అపాయైన గౌరముంది. దేశంలో\nవేరెవ్వరికీ అంత గౌరవం లభించదు,”\nఅన్నాడు.\n\nఅప్పుడు శంతనుడు, “మన ప్రజలు, కుంతలుడు పెద్దవాడు గనుక, అతణ్ణే ఎక్కువగా గౌరవిస్తున్నారు. అందుకే నేను కుంతలుణ్ణి రాజును చేయాలనుకుంటు న్నాను,” అన్నాడు.\n\n“నేను నమ్మను!” అన్నాడు చిత్రాంగుడు చిరాకుపడుతూ.\n\nశంతనుడు బాగా ఆలోచించి, కొడుకు లిద్దర్నీ దేశాటనకు పంపాడు. వారినెలా ప్రజలు ఆదరిస్తున్నారో తెలుసుకునేందుకు చారుల్ని నియమించాడు.\n\nదేశప్రజలందరికీ రాజకుమారుల స్వభా వాల గురించి తెలుసు. అందువల్ల, వాళ్ళు చిత్రాంగుణ్ణి ఎక్కువగా గౌరవించారు. కుంతలుణ్ణి అభిమానంగా ఆదరించినా, అతడి విషయంలో ఎటువంటి ఆర్ఫాటం చేయలేదు.\n\nదేశాటన పూర్తయ్యాక చిత్రాంగుడు, తండ్రిని కలుసుకుని, “మీరు నియమించిన చారులద్వారా నిజం ఈ పాటికి తెలుసు కునే ఉంటారు. ప్రజలకు అన్నయ్యకంటే నేనంటేనే గౌరవం ఎక్కువ,” అని చెప్పాడు గర్వంగా.\n\n“కుంతలుణ్ణి ప్రజలు తమ మనిషిగా అభిమానించారు. అతడు ప్రజల మనిషి. మన ప్రజలకు నీవంటే భయం. ప్రజలు అభిమానించే మనిషీ రాజు కావాలి,” అన్నాడు శంతనుడు.\n\nచిత్రాంగుడికి చాలా కోపం వచ్చింది. “ప్రజలు అభిమానించే వాడు, వారిలో ఒకడు కాగలడు కానీ వారికి ప్రభువు కాలేడు. రాజంటే ప్రజలకు భయం, భక్తి,\n\nగౌరవం ఉండాలి. ఆ మూడూ ప్రజలకు నాపైన ఉన్నాయి. కాబట్టి న్యాయంగా నేనే రాజును కావాలి,” అన్నాడు.\n\nశంతనుడు నవ్వి, “ఈ సంగతి గ్రహించు! నీవు రాజువు కాగానే, నీ పాలన సమర్థ వంతంగా లేకపోతే ప్రజలు నిన్ను గౌరవిం చడం మానేస్తారు,” అన్నాడు.\n\n“అలా అయితే, అన్నయ్యతో పోటీ పడి నా సామర్థ్యాన్ని ఋజువు చేసుకుంటాను. అందుకు నాకు అవకాశమివ్వండి,” అన్నాడు చిత్రాంగుడు.\n\n“అయితే విను! రాజధాని పాలిమేరలో ఒకదాని పక్క ఒకటిగా మూడు తాడిచెట్లు న్నాయి. వాటిపైన దుష్క్రగహాలు నివాసం ఏర్పాటు చేసుకున్నాయని పుకారు లేచింది. ఇరవై సంవత్సరాల క్రితం నేను ఒక్క కత్తివేటుతో చెట్లు మూడింటినీ\n\nనరికేశాను. సర్వసాధారణంగా, తాడిచెట్టు ఒకసారి నరకబడిన తర్వాత మళ్ళీ చిగిర్చి ఆకులు తొడగదు. అయితే, ఇప్పుడా చెట్టు మళ్ళీ పెరిగి పెద్దవయ్యాయి. అంటే, మళ్ళీ వాటిమీద దుష్టగ్రహాలు చేరి ఉండాలి. ఆ ప్రభావంవల్లే నీకు రాజు కావాలన్న పెడ బుద్ధి పుట్టిందేమో అన్న శంక కలుగుతు న్నది. సరే, ఒక్క వేటుతో ఆ మూడు చెట్లనూ నరకగలవా?” అని ప్రశ్నించాడు శంతనుడు.\n\n“తప్పకుండా నరకగలను!” అని చిత్రాం గుడు ఒక్క క్షణం ఆగి. తన అన్న ఆ ప్రయత్నంలో విఫలుడవుతాడన్న నమ్మకంతో, “ముందు అన్నయ్యను ప్రయత్నించ మనండి,” అన్నాడు.\n\nశంతనుడు, కుంతలుడికి విషయం చెబితే, “నేనా మూడు చెట్లనూ ఒక్క వేటుతో నరకగలననే, నా నమ్మకం. అప్పుడిక\n\nతమ్ముడికి తన సామర్థ్యాన్ని నిరూపించు కునే అవకాశం ఉండదు. కాబట్టి, అతడినే ప్రయత్నించనివ్వండి,” అన్నాడు.\n\nదీనికి చిత్రాంగుడెంతో సంతోషించాడు. ఆ తర్వాత అతడు మూడు తాడిచెట్లనూ ఒకే ఒక్క వేటుతో తెగనరికి అందర్శీ ఆశ్చర్యపరిచాడు. అయితే, శంతనుడు, చిత్రాంగుడితో, “నేనొకప్పుడు దేశానికి దుష్టగ్రహాల పీడ వదిలించాలని వాటిని నరికాను. నీవు ఇప్పుడు రాజువు కావాలని వాటిని నరికావు. స్వార్థం వంటబట్టినవాడు రాజైతే, అతడు దేశానికే దుష్టగ్రహంగా మారతాడు,” అన్నాడు.\n\n“ఇది చాలా అన్యాయం. నేను కూడా ఆ చెట్లను దుష్టగ్రహాల బారి నుంచి మన ప్రజలను తప్పించాలనే నరికాను. ఒక పని చెయ్యండి! నాకూ, అన్నయ్యకూ చెరో నగరం ఇవ్వండి. ఒక సంవత్సరం పాటు మేము వాటిని పరిపాలిస్తాం. అప్పుడు మా పరిపాలనపై ప్రజల తీర్పు ఏమిటో మీరే తెలుసుకుంటారు. ఆ తర్వాత మీరు తీసుకునే న్యాయమైన నిర్ణయాన్ని, నేను శిరసావహిస్తాను,” అన్నాడు చిత్రాంగుడు.\n\nశంతనుడు ఆ ప్రకారం కుంతలుడికి ధర్మపురినీ, చిత్రాంగుడికి సత్యపురినీ ఇచ్చాడు. ఇద్దరూ సంవత్సరం పాటు ఆ నగరాలను పరిపాలించారు.\n\nతను అధికారంలోకి రాగానే కుంతలుడు ధర్మపురిలో ప్రముఖులందరినీ సమావేశ పరిచి, నగరానికున్న సమస్యలేమిటో తెలుసుకున్నాడు. పలువురి సహకారంతో సమర్థులను ఎన్నికచేశాడు. అందరికీ పూర్తి\n\nస్వేచ్ఛనిచ్చాడు. ఎవరైనా సరే ఎప్పుడైనా సరే అతడిని కలుసుకోవచ్చు. పేద, గొప్ప తార తమ్యం లేకుండా, కుంతలుడు అందరిలోనూ కలిసిపోయేవాడు. అతడు ఎక్కువగా పేదల ఇంటనే భోజనం చేస్తూ, వారి కష్టసుఖాలు తెలుసుకునేవాడు.\n\nఇక, అధికారంలోకి రాగానే, చిత్రాంగుడు సత్యపురికి నియంతగా మారాడు. తనకు తోచిన వారిని, తనను పొగిడేవారిని నగర పాలనకు ఎన్నిక చేశాడు. రకరకాల విందులు, వేడుకలను ప్రోత్సహించేవాడు. తనకు ఎదురు తిరిగినవారిని కఠినంగా శిక్షించేవాడు. అతడి పాలనలో ఎప్పుడు ఎవరికి మూడుతుందోనని సాధారణ పౌరులు ప్రాణాలు గుప్పిట్లో పెట్టుకుని ఉండేవారు.\n\nఒక ఏడాది పాలనలో రెండు నగరాలు చెప్పుకోదగ్గ అభివృద్ధి సాధించాయి.\n\nశంతనుడు, చారుల ద్వారా రెండు నగరాల పౌరుల అభిప్రాయాలూ సేకరించాడు. సత్యపురి పౌరులందరూ ఏక కంఠంతో దేశానికి చిత్రాంగుడే తగిన రాజని అన్నారు. ధర్మపురి ప్రజలు కూడా ఇంచుమించు ఏకకంఠంతోనే, కుంతలుణ్ణి నగర పాలకుడిగా ఉంచడమే మంచిదని అన్నారు.\n\nశంతనుడు కుమారులిద్దరినీ తన వద్దకు రప్పించుకుని జరిగినదంతా చెప్పి, “ప్రజా భిప్రాయ సేకరణ కూడా పూర్తయింది. కుంతలుడికే పట్టాభిషేకం జరిపించాలని నిర్ణయించాను,” అన్నాడు.\n\nకుంతలుడు సమ్వీ, “అంతా మీ ఇష్టం!” అన్నాడు.\n\nచిత్రాంగుడు మాత్రం మండిపడుతూ, “ప్రజాభిప్రాయాన్ని సేకరిస్తే సరిపోతుందా? దాన్ని అమలు చేయరా?” అని అడిగాడు.\n\nఅప్పుడు శంతనుడు గంభీరంగా, “మన దేశంలో చాలా నగరాలున్నాయి. ఆ నగర పాలనలో రాజు జోక్యముండదు. నగర పాలకుడు సమర్థుడైతే, రాజు అసమర్థుడైనా నగరం వర్ధిల్లుతుంది. నగర పాలకుడు అసమర్థుడైతే, రాజు సమర్థుడైనా నగరం అష్టకష్టాల పాలవుతుంది. ఇది ధర్మపురి, సత్యపురి పౌరులకు తెలుసు. అందుకే నేను కుంతలుడికే పట్టాభిషేకం చేయబోతున్నాను. ఇది, నా తిరుగులేని నిర్ణయం,” అన్నాడు.\n\nబేతాళుడు ఈ కథ చెప్పి, “రాజా, శంతనుడి నిర్ణయం ధర్మం, న్యాయాలకు విరుద్ధంగా లేదా? అతడు మొదటినుంచీ కుంత\n\nలుడిపట్ల పక్షపాతం కనబరుస్తున్నట్టు తెలుస్తూనే ఉన్నది కదా! ఐనా, నగర పాలన విషయమై అతడు పెట్టిన పరీక్షలో చిత్రాంగుడు నెగ్గాడు. ప్రజలు అతణ్ణి రాజును చెయ్యమని కోరారు. కుంతలుణ్ణి నగర పాలకుడిగా ఉంచడం మంచి దన్నారు. అలాంటప్పుడు, రాజుశంతనుడు, ప్రజాభిప్రాయానికి విరుద్ధంగా కుంతలుడికి పట్టాభిషేకం చేయాలనుకోవడం ధర్మవిరుద్ధం కాదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “ధర్మం, సత్యం అనేవి సర్వత్రా ఆదరణీయమైనవైనా, ఒక్కొక్కసారి సమయ సందర్భాలను బట్టి అవి రాజనీతికి అననుకూలంగా పరిణమించే అవకాశమున్నది. అంతేకాక ధర్మం, సత్యం కాలాతీతమైనవేం కావు. కాలాను గుణంగా వాటిలో మార్పు జరుగుతూ ఉంటుంది. ధర్మపురి ప్రజలు కుంతలుడు దేశానికి రాజుగా తగడనటంలో, వాళ్ళు ఒక వాస్తవాన్ని గ్రహించినట్టు కనబడుతున్నది. నగర పాలకుడుగా అతడు అందరికీ\n\nఆదరణీయుడైన వాడు. అలాంటి వాడు రాజైతే, తమకు ఎలాంటి నగర పాలకుడు రాగలడో అన్న భయం వారికున్నది. అందుకే, ఆదర్శ పాలకుడైన కుంతలుణ్ణి వారు వదులుకోవటానికి ఇష్టపడలేదు. ఇక, సత్యపురి పౌరుల విషయానికొస్తే, వాళ్ళు చిత్రాంగుణ్ణి త్వరగా తమ నగర పాలక అధికారం నుంచి తప్పించాలన్న అభిప్రాయంలో ఉన్నట్టు కనబడుతున్నది. అతడు తన మిత్రులకూ, పాగిడేవారికి తప్ప ప్రజలకు చేసిన మేలు ఏమీ కనబడదు. ఆ కారణంగా అతణ్ణి వదిలించుకునేందుకు రాజును చేయమని కోరారు. ఏ నాయకుణ్ణి ప్రజలు వదులుకునేందుకు ఇష్టపడరో, అతడే దేశానికి తగిన రాజు! ఈ రాజనీతి సూత్రం ఎరిగిన శంతనుడు, కుంతలుడికి పట్టాభిషేకం చేయ నిర్ణయించాడు. ఇది ధర్మానికీ, సత్యానికీ విరుద్ధమేం కాదు,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - కల్పితం.\n\n[ఆధారం : “వసుంధర” రచన]\n\nభారత దర్శిని\n\nకర్ణాటక సముద్ర తీరాలు!\n\nదక్షిణ భారత రాష్ట్రమైన కర్ణాటక 2000 మైళ్ళ పాడవైన సముద్రతీరం కలిగి వుంది. ఇందులో సగభాగం 24 సముద్ర తీరప్రాంతాలుగల ఉత్తర కర్ణాటక జిల్లాలోనే ఉంది. ఈ ఇరవై నాలుగు బీచ్‌లు కూడా ఎంతో పరిశుభ్రంగా పరిరక్షించబడుతున్నాయి. అందమైన ఇసుక తిన్నెలు - స్థానికులను, పర్యాటకులను విశేషంగా ఆకర్షిస్తున్నాయి. ఒక బీచ్ ఓమ్ ఆకారంలో ఉండడంపల్ల అధిక సంఖ్యాకులైన ప్రజలు దీనిని సందర్శిస్తున్నారు. దీనిని 'ఓమ్ బీచ్' అనే అంటారు. మరో సుప్రసిద్ధమైన బీచ్ పేరు రవీంద్రనాథ్ టాగూర్ బీచ్.\n\nసరస్వతి ఆవిర్భావం!\n\nభౌతికంగా ఆధారాలు కనిపించకపోయినప్పటికీ మన దేశంలోని ముఖ్యమైన నదులలో ఒకటిగా సరస్వతిని పరిగణిస్తారు. అలహాబాదు వద్ద త్రివేణీ సంగమంలో సరస్వతీ నది గంగా యమునా నదులతో అంతర్వాహినిగా వచ్చి సంగమిస్తున్నది అన్నది మన తరతరాల విశ్వాసం. కనుమరుగైపోయిన సరస్వతీ నది ఆవిర్భావప్రదేశాన్ని కనుగొనడానికి మన భారత పురాతత్వ శాఖ హర్యానాలో తువ్వకాలు జరిపింది. ఆదిబద్రి అనే ప్రదేశంలో కుండపెంకులు, పనితనం నిండిన పలకలు, రకరకాల బొమ్మలు, మంటపం, ధ్యానమందిరం, బుద్ధవిగ్రహం బయట పడ్డాయి. వీటన్నిటినీ నదీ తీరంలో ప్రజలు నిహించారనడానికి ఆధారంగా చెబుతారు. ఆ నది సరస్వతి అయివుంటుందని పురాతత్వవేత్తలు భావిస్తున్నారు. సరస్వతీ నదీ తీరంలో వెలసిన అనేక స్థలాలలో ఆదిబద్రి ఒకటని వాళ్ళు అభిప్రాయపడు తున్నారు."
        },
        {
            "title": "భారత దర్శిని",
            "page_start": 25,
            "author": "చందమామ బృందం",
            "pdf_page": 25,
            "content": "పురాణ గాథలు - 20\n\nఅర్ధరాత్రి దెబ్బలాట!\n\nవిజయుడు, విపులుడు అనే ఇద్దరు ప్రయాణీకులు కొండమార్గం గుండా చాలా దూరం ప్రయాణం చేసి ఒక సత్రం చేరుకున్నారు. వారిద్దరికీ గంట క్రితమే పరస్పరం పరిచయ మయింది. ఇద్దరూ చేరుకోవలసిన గమ్య స్థానం కూడా ఒకటే కావటంతో కలిసే ప్రయాణం చేయాలని నిర్ణయించారు.\n\nఇద్దరూ దారి పక్క పూటకూళ్ళ ఇంట భోజనం చేశారు. విపులుడు మాత్రం దాపుల లభించే పానీయాలను పీకల దాకా తాగాడు.\n\nపాద్దుటి నుంచి నడవడం వల్ల ఇద్దరూ బాగా అలిసిపోయారు. అర్ధరాత్రయ్యింది. అప్పుడే సత్రంలోని రెండు గదులూ ఖాళీ అయ్యాయని తెలియడంతో చాలా సంతోషించారు. ఒక గది మేడమీది తొలి అంతస్థులోనూ, రెండవ గది రెండో అంతస్థులోనూ ఉన్నాయి.\n\nసత్రం యజమాని సంగతి చెప్పి, “అయ్య లారా, రెండు గదులూ మీ అదృష్టంకొద్దీ ఇప్పుడే ఖాళీ అయ్యాయి. శుభ్రపరిచాము. రెండు గదుల్లోనూ లాంతర్లు ఉన్నాయి. వెళ్ళి చూడండి. ఇద్దరికీ ఒక గది చాలో, చెరొక గది కావాలో చూసి చెప్పండి,” అన్నాడు.\n\nఇరుకుగా ఉన్న మెట్ల గుండా విపులుడు పైకి వెళ్ళడానికి విజయుడు సాయపడ్డాడు. మొదటి అంతస్థును చేరగానే విపులుడు, “నేను ఇక్కడే ఉంటాను. నువ్వు పైకి వెళ్ళి పైనున్న గదిని చూసిరా. అక్కడ గాలి బాగా వచ్చేట్టయితే, నేను వెళ్ళి అక్కడ పడుకుంటాను. ఈ గదిలో ఉక్కపోస్తున్నది,” అన్నాడు విజయుడితో.\n\nవిజయుడు పైకి వెళ్ళి, కొంత సేపటికి తిరిగి వచ్చి, “రెండో అంతస్థులోని గది విశా"
        },
        {
            "title": "అర్ధరాత్రి దెబ్బలాట!",
            "page_start": 26,
            "author": "బిందుసార్",
            "pdf_page": 26,
            "content": "లంగా, మంచి గాలి వీచేలా ఉంది. ఇద్దరం\nఅక్కడే పడుకుందాం,” అన్నాడు విపులుడితో.\n\n“పద్దు, మిత్రమా! పద్దు! ఆ గదిలో\nనేనొక్కణ్ణే పడుకుంటాను. వేరొకరు నా గదిలో\nఉండడం నాక్షుం ఉండదు,” అన్నాడు తడ\nబడే మాటలతో విపులుడు చేతుల అడ్డంగా\nఊపుతూ. మితిమించి మత్తు పానీయం\nపుచ్చుకోవటం వల్ల మతిచెడినవాడిలా,\n“నేనొక్కణ్ణే అక్కడ పడుకుంటాను. నువ్వు\nఇక్కడే ఉండు,” అంటూ చెప్పిన మాటే\nమళ్ళీ మళ్ళీ చెప్పసాగాడు.\n\nతాగిన వాడితో పాటు ఒకే గదిలో\nపడుకుని వాడి బాధ భరించే శ్రమ తప్పిం\nదని విజయుడు కూడా లోపల సంతోషిం\nచాడు. “మంచిది అలాగే చేద్దాం. రా నిన్ను\nఆ గదిలో వదిలి వస్తాను,” అంటూ విజ\nయుడు, ఒక చేత్తో విపులుడి సంచీ తీసుకుని,\nరెండో చేయిని అతడికి ఆసరాగా అందించ\nబోయాడు. అయితే విపులుడు పట్టరాని\nఆవేశంతో, “నేనేం పసిబిడ్డనా లేక తప్పతాగి\n\nఉన్నాననుకుంటున్నావా? ఈ మేడమీద మెట్లు\nకాదు. తలుచుకుంటే వింధ్య పర్వతాన్ని\nకూడా అవలీలగా ఎక్కగలను ఏ ఆసరా\nలేకుండా. ఏమనుకుంటున్నావో ఏమో,”\nఅంటూ సంచీని లాక్కుని తూలుతూ మెట్లెక్క\nసాగాడు.\n\n“మంచిది. అలాగే. ఒంటరిగానే వెళ్ళు.\nనేను రాలేదు,” అంటూ విపులుడు వెళ్ళాక\nతన గది తలుపు మూశాడు విజయుడు.\n\nవిజయుడు ఆ గదిలోనే పడుకుని\nహాయిగా నిద్రపోయాడు. తెల్లవారుతూం\nడగా మెలకువ వచ్చింది. లేచి ప్రయాణానికి\nసిద్ధమయ్యాడు. వెళ్ళెముందు తన మిత్రుడు\nలేచాడేమోనని చూసి, తనతో వస్తాడేమో\nఅడుగుదామని పైకి వెళ్ళాడు.\n\nవిపులుడు, గదిలోపల కాకుండా\nవెలుపల పడుకుని నిద్రపోతున్నాడు.\nవిజయుడు అతన్ని మెల్లగా తట్టి లేపాడు.\nఅతడు కళ్ళు నులుముకుంటూ లేచి\nకూర్చుని చుట్టుపక్కల కలయజూశాడు.\n\nకొండలు చాలా ఉన్నతమైనవి. కొండల కన్నా భూమి చాలా ఉన్నతమైనది. భూమికన్నా విశ్వం చాలా ఉన్నతమైనది. అయితే, ప్రశయంలాంటి ఆపదలలో సైతం చలించని శాంత మనస్కులైన మహాత్ములు వీటన్నిటికన్నా ఉన్నతులు!\n\n- భామినీవిలాసం\n\nఅతడి ముఖంలో అనుమానం, భయం కనిపిస్తున్నాయి. ఆ తరవాత అతడు విజయుడికేసి చూస్తూ, “ఆ దుండగులు ఏమయ్యారు? నా సంచీని తీసుకుని పారిపోయి ఉంటారు,” అన్నాడు.\n\n“దుండగులా? నువ్వు తప్ప మరెవ్వరూ ఇక్కడ లేరు. నీ సంచీ గది లోపల ఉంది!” అన్నాడు విజయుడు.\n\nవిపులుడు రాత్రి జరిగినంతా ఒకసారి గుర్తు చేసుకుని చెప్పసాగాడు. అతడు గదిలోకి అడుగు పెట్టగానే, లోపల దాగి వున్న నలుగురు దుండగులు నాలుగు వైపుల నుంచి అతని మీదకి ఉరికారు. విపులుడు నలుగురితోనూ పోరాడాడు. అయితే, గది వెలుపలికి విసిరివేయబడి, స్పృహకోల్పోయి అలాగే అక్కడే ఎలా నిద్రపోయాడో మాత్రం అతనికి అర్థం కాలేదు.\n\nఅంతా విన్న విజయుడు వచ్చే నవ్వు\n\nఆపుకుంటూ, “మిత్రమా! నిన్ను ఈ గదిలోకి తెచ్చి వదిలి పెట్టి, ఇక్కడ నాలుగు వైపులా నాలుగు నిలువుటద్దాలు ఉన్నాయని నీకు చెప్పి వెళ్ళాలనుకున్నాను. అయినా నువ్వు రానిచ్చావు కావు. లాంతరు వెలుగులో నువ్వు గదిలో అడుగు పెట్టగానే అద్దాలలోని నీ ప్రతిబింబాలను చూసి నాలుగువైపుల నుంచీ నీ మీదకు వస్తున్న దుండగులుగా భ్రమపడి ఉంటావు. వాటితో తలపడి ఉంటావు. అదృష్టవశాత్తు అద్దాలేవీ పగిలి, నీకు గాయం తగలలేదు. బతికిపోయావు,” అని వివరించాడు.\n\nవిపులుడు కొంతసేపు మౌనంగా ఉండిపోయాడు. ఆ తరవాత, “అంటే, నేను నాతోనే దెబ్బలాడానన్న మాట!” అన్నాడు చిన్నగా నవ్వుతూ.\n\n“నిజమే. అజ్ఞానం కొద్దీ మనం తరచూ ఆ పనేచేస్తూ ఉంటాం,” అన్నాడు విజయుడు.\n\n- బిందుసార్\n\nవింత ప్రశ్నలు\n\nసింగంపల్లి అనే గ్రామంలో, పున్నమాంబ అనే వృద్ధురాలు, తన కొడుకు, కోడలు వద్ద వుంటూ ప్రశాంతంగా జీవితం గడుపు తూండేది. కొడుకూ కోడలూ ఒకసారి పాలం పనులు చూసుకుని ఇంటికి తిరిగివస్తూం డగా, ఉరుములూ మెరుపులతో పెద్దగా వర్షం ప్రారంభమై పిడుగు పడడంతో ఇద్దరూ మరణించారు. దాంతో వాళ్ల ఏకైక సంతాన మైన పన్నెండేళ్ళ లతను పెంచి పెద్ద చేసే భారం పున్నమాంబ మీద పడింది.\n\nఈ జరిగిన విపత్తుకు పున్నమాంబ బెంబేలుపడిపోక, తమకున్న రెండెకరాల పాలాన్ని కౌలుకిచ్చి, మనవరాలితో కలిసి విస్తళ్ళూ, రకరకాల ఊరగాయ పచ్చళ్ళూ తయారు చేసి, జీవనానికి సరిపడా సామ్ము సంపాదిస్తూ రోజులు గడపసాగింది.\n\nఈ విధంగా ఎనిమిది సంవత్సరాలు గడిచిపోయాయి. పున్నమాంబకు క్రమంగా నడుంనోప్పి మొదలయి పనులు చేయ లేకసతమతం కాసాగింది. అంతేకాక కౌలు\n\nదారు ధాన్యం సరిగా ఇవ్వక ఇబ్బందిపెట్టడం ప్రారంభించాడు. తను చనిపోక ముందే మనవరాలిని ఎవరైనా కలవారి కుటుంబపు యువకుడికిచ్చి వివాహం జరిపించాలన్నది ఆమె ఆశ.\n\nఆమె బాగా ఆలోచించగా, తన కొడుకు స్నేహితుడు నాగయ్య అనే అతను పట్టంలో వున్నట్టు గుర్తుకు వచ్చింది. అతడు ఆ చుట్టుపక్కల లభించే సుగంధ ద్రవ్యాలు కొనుగోలు చేసి, ఇతర ప్రాంతాల నుంచి వచ్చే వర్తకులకు అమ్ముతూ లక్షలు గడించాడని ఆమె విని వున్నది. అతడికి ఇద్దరు కొడుకులు.\n\nఒకనాడు ఆమె గ్రామంలోని షావుకారు సాంబయ్య ఇంటికి వెళ్ళింది. కుశల ప్రశ్నలూ అవీ అయ్యాక ఆమె అతడికి తను మచ్చిన పనేమిటో చెబుతూ, “చూడు, బాబూ! నేను బాగా పెద్దదాన్నయి పోయాను. నా మనవరాలిని బాగా ఆస్తిపరుడింటి కోడలిని చేయాలన్నది నా ఆశ. ఎందుకంటే, ఏ పేదకుటుంబం వాళ్ళకో నా మనవరాలిని స్తే,"
        },
        {
            "title": "వింత ప్రశ్నలు",
            "page_start": 29,
            "author": "గుడిసేవ మురళీధర్",
            "pdf_page": 29,
            "content": "వాళ్ళు నా మనవరాలితో అడ్డమైన చాకిరీ చేయిస్తారు. అందువల్ల, నా కొడుక్కు మంచి స్నేహితుడైన నాగయ్య వున్న పట్నానికి వెళ్ళిరావాలనుకుంటున్నాను, దారి ఖర్చులకూ వాటికీ అవసరంగదా, రెండు వందలు అప్పుగా ఇవ్వగలవా?” అని అడిగింది.\n\nసాంబయ్యకు, పున్నమాంబ ఒకప్పుడు బాగా బతికిన కుటుంబీకురాలని తెలుసు. ఆ కారణంవల్ల, అతడు ఎంతో మర్యాదగా పున్నమాంబను, “నాగయ్య కుటుంబంతో పెళ్ళి సంబంధమా? అతడు లక్షలు గడించాడని అందరూ చెప్పుకుంటారు!” అని కాస్త ఆగి, ఈ చితికిపోయిన పున్నమాంబ మనవరాలిని అతడు కలలో కూడా తన కోడలుగా చేసుకోడనుకుంటూ, “చూడు, పున్నమాంబా! నా వడ్డీ వ్యాపారం ఒకప్పటి లాగా లేదు. రైతు, కూలీజనం ఏదో గొంతు\n\nమీదికి వచ్చిందంటూ డబ్బు తీసుకోవడమే తప్ప, తిరిగి ఇచ్చేందుకు నానా యాతనా పెట్టేస్తున్నారు. ఏం అనుకోకు, నువ్వడిగిన మొత్తం ఇవ్వలేను,” అని, పనివాడు తెచ్చిన పెసరట్లు తినబోతూ, పున్నమాంబకు కూడా ఇవ్వమని వాడికి సైగ చేశాడు.\n\n“వద్దు బాబూ! ఈ పెసరట్లు నా తత్వానికి పడవు. వెళ్ళివస్తాను,” అంటూ పున్నమాంబ ఇంటికి బయల్దేరింది.\n\nఆమెకు దారిలో, గ్రామంలో అందరికీ చిన్నాపెద్ద సహాయాలు చేసే భుజంగశాస్త్రి ఎదురుపడి, “ఏమిటి, పున్నమ్మపిన్నీ! ఈ ఎండలో ఎక్కడికి వెళ్ళి వస్తున్నావు?” అని అడిగాడు. పున్నమాంబ అతడికి సంగతి చెప్పిఉస్సురుమన్నది. భుజంగశాస్త్రి, ఆమెతో ఆప్యాయంగా, “పిన్నీ! మనవరాలి పెళ్ళి గురించి అట్టే బాధపడకు, మీది బతికిచెడ్డ కుటుంబం. ఆ సంగతి అందరికీ తెలుసు. మీ అబ్బాయీ నేనూ మంచి స్నేహితులం అని నీకు తెలిసిందేకదా? అతడు నాకెంతో సాయంచేశాడు. మిత్రుడి కూతురి పెళ్ళి చేయడంలో నాకూ బాధ్యత ఉంది. ఆ పట్నం నాగయ్యనేసిరిగినూడే. డబ్బుదొరికినా, ఈ వయసులో అంత దూరాభారం నువ్వేళ్ళి రాలేవు. ఈ రోజే వెళ్ళి, ఆ నాగయ్యతో, నీ మనవరాలి పెల్లి సంబంధం గురించి అన్నీ మాట్లాడి వస్తాను,” అన్నాడు.\n\n“అలాగే, నాయనా! నీ సాయం జన్మలో మరిచిపోను,” అని ఇంటికి వెళ్ళిపోయింది పున్నమాంబ.\n\nభుజంగశాస్త్రి, ఆరోజే బయల్దేరి పట్నం వెళ్ళి, నాగయ్యతో మాట్లాడి మర్నాటికల్లా\n\nగ్రామానికి తిరిగివచ్చాడు. అతడు, పున్న మాంబ ఇంటికివెళ్ళి, తను నాగయ్యను కలుసున్నానని చెప్పి, “పిన్నీ! నాగయ్య అంతఅస్తిపరుడైనా, ఈనాటికీమీకుటుంబం పట్ల ఎంతో ఆదరాభిమానాలున్నవాడు. అత డికి, నీ మనవరాలు లతను పెద్ద కొడుక్కు చేసుకోవడానికి ఎలాంటి అభ్యంతరమూ లేదు. కానీ, రాబోయే కోడలు వివేకవతీ, చురుకైనీ అయివుండాలన్నది అతడి కోరిక,” అంటూ వెంటతెచ్చిన బుట్టలోంచి ఒక వెండి చెంబును బయటికితీసి పక్కన పెడుతూ, “ఈచెంబుసంగతి తర్వాతచెబుతాను. ముందు నీ మనవరాలు నాగయ్య అడిగిన రెండు ప్రశ్నలకు తృప్తికరమైన సమాధానాలు చెప్పాలి. ఆయన మాటల్లోనే అవేవంటే-తింటే గారెలేతినాలి, వింటే\n\nమహాభారతమే వినాలి, అంటారు మన వాళ్ళు. ఆ మహాభారతానికిగల మరొక పేరేమిటి? మనిషికి దేవుడు ప్రత్యక్షమై, కోరుకున్నప్పుడు మాత్రమే మరణం సంభవిస్తుందని వరమిస్తే, ఆ మనిషి ఎప్పటికైనా చావు కోరుకుంటాడా? ఇవీ నాగయ్య ప్రశ్నలు,” అన్నాడు.\n\nపున్నమాంబ, ఈ ప్రశ్నలు విని ఆశ్చర్యపోతూ తలుపుపక్కన నిలబడివున్న లతకేసి చూసింది. లత చిన్నగా నవ్వుతూ భుజంగశాస్త్రికేసి చూసి, “ఈ ప్రశ్నలకు జవాబు మరేంకష్టంకాదండీ. మన వేణు గోపాలస్వామివారి ఆలయంలో కథా కాల క్షేపం చేస్తూండే అవధానిగారు చెప్పగా లోగడ విన్నాను. మహాభారతానికి మరొక పేరు జయసంహిత లేదా జయగ్రంథం. ఇక\n\nరెండవ ప్రశ్నకు-కోరుకున్నప్పుడు చావు కలిగేట్లట్లు వరం పొందినవాడు కూడా, ఏదో ఒకనాడు తప్పక చావుకోరుకుంటాడు. ఎందువల్లనంటే - దిగడానికి వీలుపడని బండిమీద ప్రయాణంలాంటిది కొంత కాలం తర్వాత ఎంత కష్టంగా ఉంటుందో, చావడానికి వీలుపడని జీవితం కూడా అంతే దుర్భరంగా వుంటుంది,” అన్నది.\n\nఆ జవాబువిని భుజంగాస్త్రిసంతోషంగా, “బాగుబాగు, లతా! ఆ జవాబులు ఒక కాగితం మీద రాసి నాకివ్వు. ఇక ఇప్పుడు, ఈ వెండిచెంబు సంగతి. ఇందులో వున్న నేతిని రేపు సాయంకాలంలోగా వెన్నగా మార్చి ఇవ్వాలట!” అన్నాడు.\n\nఇది వింటూనే, పున్నమాంబ ఆశ్చర్య పోతూ దిక్కులు చూసింది. లత మాత్రం ఏమీ తొణక్కుండా, “శాస్త్రిగారూ, ఆ నెయ్యిని తప్పకుండా వెన్నగా మారుస్తాను. మీరు కాస్తవీలుచూసుకుని, యేపు సాయంత్రం రండి!” అన్నది.\n\n“ఈ ఇరవైఏళ్ళ లత నేతిని వెన్నగా మారుస్తుందా? ఆహా, అద్భుతం!” అని మనసులో అనుకుంటూ, భుజంగశాస్త్రి\n\nఅక్కడి నుంచి వెళ్ళిపోయాడు. ఆ రాత్రి శుద్ద పెసయప్పవండి, అందులో వెండి చెంబులోని నేతిలో కొంచెం ఖర్చు చేసి మిగిలిన నెయ్యితో రుచికయైన అరిసెలు తయారుచేసి, వాటిని అమ్మి, ఆ డబ్బుతో తాజావెన్నకొని, చెంబులో పెట్టింది.\n\nమర్నాడు భుజంగశాస్త్రి వచ్చాడు. పున్నమాంబ, అతడికి జరిగినదంతా చెప్పి, వెన్నవున్న చెంబును అతడి చేతికిచ్చింది. శాస్త్రి అబ్బురపడిపోతూ, “ఆ గొప్పింటి కోడలివి కాగల లక్షణాలన్నీ నీలో వున్న వమ్మా!” అంటూ లతనుమెచ్చుకుని, పట్టం వెళ్ళి, నాగయ్య ప్రశ్నలకు సమాధానాలతో పాటు వెన్నవున్న చెంబును అతడికిచ్చాడు.\n\nనాగయ్య పట్టరాని ఆనందంతో, ఇంత తెలివిగల అమ్మాయిని తనకు కోడలిగా కుదిర్చినందుకు భుజంగశాస్త్రిని ఒకటికి రెండుసార్లు మెచ్చుకుని, ఆ మర్నాడే సకు టుంబంగా పున్నమాంబ ఇంటికి వచ్చాడు.\n\nలతకు నాగయ్య కొడుకూ, అతడికి లతా అన్నివిధాలా నచ్చడంతో, ఆ తర్వాత నెల తిరక్కుండానే వైభవంగా వాళ్ళిద్దరి వివాహం జరిగిపోయింది.\n\nఅర్థవంతమైన మంత్రపూజలు\n\nపూజలు, పెళ్ళిళ్ళు మొదలైనవి జరిగేప్పుడు పురోహితులు మంత్రాలు చెబుతారు. అయితే, చుట్టూ వున్నవారికి సాధారణంగా అవేవీ అర్థం కావు. వాటి అర్థాలు, ప్రాముఖ్యత గురించి తెలిసే అవకాశం కూడా లేదు. అయితే అన్ని రుగాలలోలాగే ఈ విషయంలోనూ ఎన్నో మార్పులు వస్తున్నాయి. ప్రతి ప్రతానికీ కేసెట్లు లభిస్తున్నాయి. ఒకప్పుడు ఎంతో గోప్యమనుకున్న మంత్రాలు అందరికీ తెలిసిపోతున్నాయి. అంతేకాదు; పూణేలో జ్ఞానప్రబోధిని అనే ఒక సంస్థ పురోహితులకు, అర్చకులకు శిక్షణనిస్తున్నది. వీరు మంత్రాలు చదవటంతో పాటు వాటి అర్థాలను, ప్రాముఖ్యతను విడమరచి చెబుతారు. ఈ సంస్థ కొన్ని పుస్తకాలను కూడా వెలువరించింది. వాటి సాయంతో మామూలు జనం కూడా శిక్షణ పొందిన పండితులతో కలిసి ఒకేసారి బృందగానంలా మంత్రాలను చదవవచ్చు. అలా చేయడం వల్ల గృహప్రవేశం, నామకరణం, పెళ్లి, యజ్ఞోపవీత ధారణ మొదలైన సందర్భాలలో పురోహితులతో కలిసి తాము మంత్రాలు పలకడం వల్ల సంపూర్ణ నిబద్ధత, తద్వారా సంపూర్ణ ఫలితాలు పొందవచ్చని చెబుతున్నారు. ఇది చాలామందిని ఆకర్షిస్తున్నది. డాక్టర్లు, ఇంజనీర్లు, లాయర్లుకూడా ఈ శిక్షణా తరగతులకు హాజరుకావడం విశేషం!\n\nఅపూర్వ కృతజ్ఞతాభావం!\n\nజేమ్స్ హారిసన్ కు పదిహేనవ ఏట పెద్ద ప్రాణాపద వాటిల్లి రక్తం ఎక్కించవలసి వచ్చింది. ఇది జరిగి ఇప్పటికి యాభై ఒక్క సంవత్సరాలు అవుతున్నాయి. ఎవరో రక్తదాను చేయడం వల్లే తన ప్రాణం నిలిచింది గనక, ఆ కృతజ్ఞతా భావంతో తను కూడా రక్తదానం చేయాలని జేమ్స్ హారిసన్ సంకల్పించారు. ఆస్ట్రేలియా, న్యూ సౌత్ వేల్స్ స్టేట్ లోని రెడ్ క్రాస్ సాసెటీకి 800 సార్లు వెళ్ళి మొత్తం 480 లీటర్ల రక్తం దానం చేశారు. దీనిని గొప్ప ప్రపంచ రికార్డుగా గిన్నిస్ బుక్ గుర్తించింది."
        },
        {
            "title": "చందమామ కబుర్లు",
            "page_start": 33,
            "author": "చందమామ బృందం",
            "pdf_page": 33,
            "content": "భౌగోళికంగానూ, సాంస్కృతికం గానూ వైవిధ్యం సంతరించుకున్న ఉత్తరప్రదేశ్, పురాణ కాలం నుంచే ప్రసిద్ధి గాంచిన భూమి. శ్రీరాముడు, శ్రీకృష్ణుడు జన్మించిన పుణ్యభూమి. గౌతమ బుద్ధుడికీ, మహావీరుడికీ ఉత్తరప్రదేశ్తో సంబంధం ఉంది. సుప్రసిద్ధులైన అశోకచ్ఛర్తి, హర్షుడు, మొగలు చక్రవర్తులు పరిపాలించిన ఘనచరిత్ర కలిగిన భూమి ఇది.\n\n2,36,286 చ.కి.మీ. వైశాల్యం కలిగిన ఉత్తర ప్రదేశ్ మన దేశంలో నాల్గవ పెద్ద రాష్ట్రం. రాష్ట్ర జనాభా 16,60,52,859. తూర్పున బీహార్; దక్షిణంగా మధ్యప్రదేశ్; పడమర రాజస్థాన్, ఢిల్లీ, హిమాచల్ ప్రదేశ్; ఉత్తర దిశలో ఉత్తరాంచల్, నేపాల్, హర్యానా రాష్ట్రాలు సరిహద్దులుగా ఉన్నాయి.\n\nపవిత్ర నదులుగా పేరుగాంచిన గంగా, యమునా నదులు ఈ రాష్ట్రం గుండా ప్రవహిస్తున్నాయి. ఇక్కడ ప్రవహించే మరికొన్ని నదులలో ముఖ్యమైనవి గోమతి, రాంగంగ, ఘఘరా. లక్నో రాష్ట్ర రాజధాని.\n\nఅబ్దుల్లా -\nఅల్లరి దయ్యాలు\n\nసుల్తాన్పూర్ అనే గ్రామంలో అబ్దుల్లా అనే కుర్రవాడు నివసిస్తూండేవాడు. వాడి వయసు పన్నెండేళ్ళు. ఉంగరాలు తిరిగిన జుట్టుతో ఎప్పుడూ అందంగా నవ్వుతూ ఉండేవాడు. ఇరుగు పారుగు ఇళ్ళవాళ్ళు ఏ పని చెప్పినా సంతోషంగా చేసేవాడు. ఎవరికి ఎలాంటి సాయం కావాలన్నా వెళ్ళి అందించేవాడు. అంగడికి వెళ్ళి సరుకులు కొనితెచ్చేవాడు. నీళ్ళు తెచ్చి పోసేవాడు. అబ్దుల్లా చేయని పని అంటూ లేదు. వాడు చేసే పనులకు సంతోషించి, పనులు\n\nచేయించుకున్న వాళ్ళు చిల్లర డబ్బులు\nఇచ్చేవారు.\n\nకొన్నాళ్ళకు అలా పోగైన డబ్బుతో ఏం చెయ్యాలో అబ్దు ల్లాకు తోచేది కాదు. ఆ తర వాత తినుబండారాలు కొని తినేవాడు. అయినా వాడి దగ్గర డబ్బులు మిగిలాయి. అందువల్ల వాటితో బొమ్మలు కొనడం మొదలు పెట్టాడు. మొదట చిన్న చిన్న బొమ్మలు, ఆటవస్తువులు కొనేవాడు. క్రమంగా పెద్ద పెద్ద బొమ్మలు, ఖరీదైన ఆట వస్తువులు కొని వాటితో ఆడు కోవటం ప్రారంభించాడు. కొన్నాళ్ళకు వాడి దగ్గర సైని కుల బొమ్మలు, ఏనుగుబొమ్మలు, గుర్రుపుబొమ్మలు అంటూ చాలా బొమ్మలు చేయాయి.\n\nఆ బొమ్మలతో ఆడుకోవటం ఆరంభించాక, వాడికి ఇరుగు పారుగు ఇళ్ళవారికి చేసే పనుల పట్ల ఆసక్తి తగ్గిపోయింది. కొన్నాళ్ళకు బొమ్మలే లోకంగా వాటితో ఆడుకుంటూ కాలం గడుపసాగాడు. పనులు చేయడం మానేశాడు గనక, డబ్బులు రావడం కూడా ఆగిపోయింది. క్రమంగా చేతిలో వున్న డబ్బులు కూడా అయిపోవడంతో ఆఖరికి పస్తులతో గడపవలసిన దుస్థితి ఏర్పడింది.\n\nఅబ్దుల్లా, సలీం అనే మాంసం వ్యాపారి దగ్గరికి వెళ్ళి, “బాబయ్యా, ఏదైనా పని వుంటే చెప్పండి, చేస్తాను. ఏ పనైనా\n\nఫరవాలేదు. ఒక వారం రోజులుగా పని లేక, నిన్న రాత్రి నుంచి తిండి లేదు,” అన్నాడు దీనంగా.\n\nఅబ్దుల్లా చేతిలో వున్న డబ్బుతో ఏం చేసిందీ, సలీంకు తెలుసు. డబ్బును అలా వృథాచేయడం అతనికి ఇష్టం లేదు. అబ్దుల్లా మాటలు మౌనంగా విని సమాధానం చెప్పకుండా, అతనికి తినటానికి ఆహారం పెట్టాడు. మిగిలిన ఇరుగుపారుగు కూడా అబ్దుల్లాకు ఆకలి తీర్చుకోవటానికి ఇంత తిండి పెడుతూ వచ్చారు.\n\nసంగతి తెలిసిన అబ్దుల్లా మామయ్య ఉమర్, “నీకు డబ్బంటూ ఇవ్వను. అయితే, నీకు ఎప్పుడు ఆకలిగా ఉన్నా\n\nతాజ్మహల్\nవెలసిన భూమి\n\nఅత్యంత సుందర భవనంగా ప్రపంచ ప్రసిద్ధి గాంచిన తాజ్మహల్ ఆగ్రాలో వుంది.\nపూర్తిగా చలవరాళ్ళతో నిర్మించబడిన అత్యద్భుత స్మారక భవనం తాజ్మహల్. ఇది ఏడు\nఅధునిక ప్రపంచ అద్భుతాలలో ఒకటిగా పేరు గాంచింది.\n\nషాజహాన్ చక్రవర్తి తన ప్రియతమ భార్య ముంతాజ్ స్మృతి చిహ్నంగా తాజ్మహల్ నిర్మించాడు. ముంతాజ్ భౌతికకాయాన్ని భూస్థాపితం చేసిన స్మారక భవనంగా ఇది నిర్మించబడింది. 1666లో షాజహాన్ మరణించినప్పుడు ఆయన భౌతిక కాయాన్ని కూడా ఇక్కడే సమాధి చేశారు.\n\nయమునా నదీ తీరంలో వింత సొబగులు చిందే తాజ్మహల్ను పూర్తిగా తెల్ల చలవరాళ్ళతో నిర్మించారు. దాదాపు ఇరవై వేల మంది కార్మికులు ఇరవై రెండు సంవత్సరాలు నిర్విరామంగా శ్రమించి ఈ అద్భుత భవనాన్ని నిర్మించారు. 1648వ సంవత్సరంలో తాజ్మహల్ నిర్మాణం పూర్తయింది.\n\nభవనంలోని ప్రతి అంశమూ దేనికదే ఎంతో అందంగా కనిపిస్తూ, భవనంతో కలిపి\nచూసినప్పుడు కూడా అందులోని ఇతర అంశాలతో ఒదిగిపోయి ఆకర్షణీయంగా మరింత\nఅందంగా సమగ్రంగా కనిపించడం ఈ భవన నిర్మాణ శిల్పంలోని ప్రత్యేకతగా చెబుతారు.\n\nగోమేధికం, సూర్యకాంతం వంటి మణులను ఉపయోగించి, పువ్వలు, నగిషే రేఖల రూపకల్పనలలో భవనమంతా అలంకరించబడి వుంది. ప్రధాన ద్వార తోరణాలలో ఖురాన్ వాక్యాలను అందంగా చెక్కి, పుష్ప ఆకారాల అలంకారాలతో తీర్చిదిద్దారు.\n\nమా ఇంటికి రా. ఉన్నది పెడతాం. మీ అత్తయ్యతో చెబుతాను,” అన్నాడు.\n\nఅబ్దుల్లాకు ఏం చేయడానికి తోచలేదు.\nతిండికేమోజరిగిపోతోంది. అయితే బొమ్మలు\nకొనటానికి డబ్బులైలా ష్టాయి? బొమ్మలు\nలేకుండా తానెలా ఆడుకోగలడు? బొమ్మలు\nకొనటానికి డబ్బులు కావాలి. దానికి ఏం\nచేయటానికైనా సిద్ధపడ్డాడు అబ్దుల్లా.\n\nసుల్తాన్పూర్లో వున్న కొందరు అల్లరి పిల్లలు, అబ్దుల్లా పరిస్థితిని గమనించి\n\nవాణ్ణి ఆటపట్టించాలనుకున్నారు. వాళ్ళు\nఅబ్దుల్లా దగ్గరికి వెళ్ళి, “మన ఊరి చెరువు\nదగ్గర వున్న దయ్యాల మేడ గురించి నీకు\nతెలుసుకదా! నువ్వు ఒక్క రాత్రంతా\nఅక్కడ గడపగలిగితే, నూరు రూపాయలు\nఇస్తాం. రాత్రికి తినడానికి భోజనంకూడా\nఇస్తాం. పందానికి సిద్ధమేనా?” అని అడిగారు.\n\nఅబ్దుల్లా పరమానందపడిపోతూ, ఆహా\nడబ్బు, అనుకుంటూ, “బొమ్మలు కొనడా\nనికి కొంత డబ్బిచ్చారంటే, చాలు. కావా\n\nలంటే నరకానికి వెళ్ళి రమ్మన్నా, వెళ్ళి వస్తాను,\" అన్నాడు బిగ్గరగా.\n\nఆ సాయంకాలం కుర్రవాళ్ళు, ఆహా రాన్ని మూటకట్టి అబ్దుల్లా చేతికిచ్చారు. రాత్రంతా ఆ మేడలో గడిపి వస్తే ఇస్తామన్న వంద రూపాయలు చూపారు. ఆ తరవాత అతన్ని దయ్యాల మేడదగ్గర తెచ్చి వదిలి వెళ్ళారు.\n\nఅబ్దుల్లా మేడలోకి వెళ్ళి వెంట తెచ్చు కున్న బొమ్మలను తన చుట్టూ అమర్చు కున్నాడు. ఆ తరవాత వాటితో ఆడుకోవడం మొదలుపెట్టాడు. రాత్రయ్యేకొద్దీ ఆటలో నిమగ్నమైపోయి, పరిసరాలను సైతం మరిచిపోయాడు.\n\nఅర్ధరాత్రి సమయంలో మేడలో నాలుగు దయ్యాలు తచ్చాడసాగాయి. అవి అల్లరి దయ్యాలు. తమను చూసి భయపడేవాళ్ళంటే వాటికి మహాసరదా. పోటీపడి అల్లరి చేసేవి. అర్ధరాత్రి సమయంలో అవి భయం కరంగా మూలిగేవి. విషయం తెలియక ఆ భవంతిలో అడుగు పెట్టినవారు, ఆ మూలుగు విని భయంతో కేకలు పెడుతూ, వెంట తెచ్చినవాటిని కూడా అక్కడే వదిలోసి పారిపోయేవారు. దాన్ని చూసి దయ్యాలు వికవికా నవ్వుతూ, నాట్యం చేసేవి. ఆ దయ్యాలు, బొమ్మలతో ఆడుకుం టున్న అబ్దుల్లాను చూడగానే, పట్ట రాని ఆనందంతో చేతులు చరుస్తూ వింత స్వరంతో అరిచాయి. ఆ\n\nశబ్దానికి ఆ కుర్రవాడు బెదిరి పారిపోగల డని అవి అనుకున్నాయి.\n\nఅయితే, అబ్దుల్లా వాటిని ఏమాత్రం పట్టించుకోకుండా బొమ్మలతో ఆడుకుం టున్నాడు. దానిని చూసి దయ్యాలు మొదట ఆశ్చర్యపడ్డాయి. ఆ తరవాత తమ వినోదా నికి భంగం కలిగిస్తున్నాడని ఆ కుర్రవాడి మీద వాటికి కోపంవచ్చింది. అవి గెంతుతూ ముందుకు వచ్చాయి. అబ్దుల్లా స్తంభానికి అనుకుని కళ్ళు మూసుకుని కూర్చున్నాడు. అవి చుట్టూ గెంతుతూ తిరిగాయి. రక రకాల చేష్టలు చేశాయి.\n\nఒక దయ్యం వాడి దగ్గరికి వెళ్ళి కీచు కంఠంతో అరిచింది. అబ్దుల్లా కళ్ళు తెరి\n\nహస్తకళలు\n\nఉత్తరప్రదేశ్ హస్తకళలకు చాలా ప్రసిద్ధి గాంచింది. ఇక్కడి వెదురు అల్లికలు చాలా నాణ్యంగా ఉంటాయి. బుట్టలు, పళ్ళాలు, కుర్చీలు, టీపాయ్ లు, కుడ్యఅలంకారాలు వెదురుతో అల్లుతారు. వెదురును రాఫియా అంటారు. నదీ తీరాలలో ఇది బాగా పెరుగుతుంది.\n\nరాష్ట్రంలో ప్రసిద్ధి గాంచిన మరొక హస్తకళ లోహాలతో ఆభరణాలు చేయడం. ఉత్తర ప్రదేశ్ లోని మోరాదాబాద్ మెటల్ వర్క్'కు చాలా పేరుగాంచింది. రంగుల ఎనామెల్ కు, సునిశితమైన నగిషీ పనులకు ఇది చాలా ప్రసిద్ధిగాంచింది.\n\nవడ్రంగం, శిల్పం, లక్క నగలు, గాజులు, దంతపు చెక్కడాలు, బొమ్మల తయారీ మొదలైన వాటికి కూడా రాష్ట్రం ప్రసిద్ధి గాంచింది.\n\nచాడే తప్ప దాన్ని పట్టించుకోలేదు. వాడేదో ధ్యానంలో వున్నట్టు దయ్యాలు భావించాయి. నిజానికి అబ్దుల్లా బొమ్మలతో ఆడు కోవడంలోనే నిమగ్నమై ఉన్నాడు.\n\nకొంతోసేపటికి అబ్దుల్లా ఆకలిగా ఉన్నట్టు గ్రహించాడు. తమ మిత్రులిచ్చిన మూట కోసం చీకట్లో పెతికాడు. అతని చేతికి పక్కనే వున్న భోజనం మూట తగిలింది. దానిని అందుకుంటూ, “ఆహా, బండముడి; నీ పని పడతాను మొదట!” అంటూ మూటను విప్పాడు.\n\nమూటలో అతనికి అన్నం ముద్ద చేతి లోకి వచ్చింది. దానిని బయటకు తీసి, “నిన్ను ఆ వెన్నముద్దలాగా మింగేస్తాను,” అన్నాడు. అది అయ్యాక అతని వేళ్ళకు ఉడికించిన కోడిగుడ్డు తగిలింది. దానిని తీసి ఆప్యాయంగా చూస్తూ, “బట్టతల! తరవాత నువ్వే!” అన్నాడు. చివరికి వాడి\n\nచేతికి గట్టిగా వున్న రొట్టెముక్క దొరక డంతో, “ఆహా! నువ్విక్కడున్నావా? గడుసు పిండం! నిన్ను కూడా వదిలేది లేదు!” అంటూ వాడు దానిని కూడా తినేశాడు. అయినా వాడి ఆకలి పూర్తిగా తీరలేదు. మిత్రులను మనసులో తిడుతూ గొణు క్కుంటూ అలాగే పడుకున్నాడు. కొంత సేపటికి అలాగే నిద్రపోయాడు.\n\nఅంతవరకు వాడి మాటలు విన్న దయ్యాలు ఇప్పుడు భయంతో గడగడ లాడసాగాయి. అబ్దుల్లా నోట వెలువడిన మాటలూ, దయ్యాలపేర్లూ ఒకటిగా ఉండ డమే దానికి కారణం. బండముడి, వెన్న ముద్ద, బట్టతల, గడుసుపిండం - ఇవీ ఆ దయ్యాల పేర్లు. అబ్దుల్లా తమనే తింటా నని చెప్పినట్టు అవి భ్రమపడ్డాయి. “వాడు మామూలు మనిషి కాదు. మన పేర్లతో సహా మనల్ని గురించి తెలుసుకుని ఉన్నా\n\nడంటే మాటలా! అందుకే మనం ఇన్నాళ్ళు కొల్లగొట్టిన ధనాన్నిచ్చి వాణ్ణి మంచి చేసు కుందాం. అప్పుడైనా వదిలిపెడతాడేమో చూద్దాం,” అన్నాయి దయ్యాలు ఒకదానితో ఒకటి.\n\nఆ తరవాత అవి భవనం లోపలి గదుల లోకి వెళ్ళి అక్కడ తాము సంవత్సరాల తరబడి దాచిన బంగారం, వెండి నగలను తెచ్చి వాడి ముందుంచి, “అయ్యా, కరు ణించి వీటిని తీసుకుని మమ్మల్ని ప్రాణాలతో వదిలిపెట్టండి,” అని వేడుకున్నాయి.\n\nగాఢ నిద్రలో భోజనం గురించి కలలు కంటూన్న అబ్దుల్లాకు దయ్యం మాటలు వినిపించలేదు. వాడికి ఇంకా ఆకలిగా ఉంది. ఒక పక్క నుంచి మరో పక్కకు ఒత్తిగిలి పడుకుంటూ, “ఈహు, వదిలి పెట్టను. నాకు చాలా ఆకలిగా వుంది. చేతికి దొరికిన వాటినల్లా తినేస్తాను,” అన్నాడు నిద్రమత్తులో.\n\nఈ మాటలు వినగానే దయ్యాలు హడలిపోయాయి. అవి పాడుబడ్డ ఆ దుయ్యాలమేడనుంచేకాకుండా, ఆ గ్రామం వదిలే పారిపోయాయి.\n\nతెల్లవారాక నిద్రలేచిన అబ్దుల్లా చుట్టూ కలయజూశాడు. తన చుట్టూ విలువైన బంగారు, వెండి అభరణాలు మెరుస్తూ కనిపించాయి. రాత్రి ఏం జరిగిందో వాడికి తెలియలేదు. తను దయ్యాల మేడలో పడుకున్న సంగతి తెలుసు. అంతే. ఆదమరిచి నిద్రపోయాడు.\n\nతను గత రాత్రి ఎంత అదృష్ట\n\nవంతుడిగా మారిందీ వాడు నెమ్మదిగా గ్రహించాడు. తనను కాపాడినందుకు దేవుడికి కృతజ్ఞతలు చెప్పుకున్నాడు. నగలను తీసు కుని, ఉత్సాహంగా ఇంటి ముఖం పట్టాడు. ఆరోజు నుంచి బొమ్మలతో ఆడుకోవాలనే ఆసక్తి పూర్తిగా నశించింది. బాధ్యతలనెరిగిన వ్యక్తిగా మారాడు.\n\nఅబ్దుల్లాలో వచ్చిన మార్పును చూసి గ్రామస్థులు సంతోషించారు. సంవత్సరాలు గడిచాక అతడు మరింత మంచి పేరు తెచ్చుకున్నాడు. ప్రజలు అతణ్ణి గ్రామాధి కారిని చేయాలనుకున్నారు. అబ్దుల్లా వారి కోరికను కాదనలేదు. గ్రామాధికారిగానూ మంచి పేరు తెచ్చుకున్నాడు."
        },
        {
            "title": "ఉత్తర ప్రదేశ్ జానపద కథ:- అబ్దుల్లా - అల్లరి దయ్యాలు",
            "page_start": 39,
            "author": "చందమామ బృందం",
            "pdf_page": 39,
            "content": "పిశాచాల సంపద\n\nగిరికోనగ్రామంలో నివసించే ప్రజలకు ఏదైనా పనిమీద పట్నం వెళ్ళాలంటే అడవి దారులు తుప్పు మరొక రహదారి అంటూలేదు. వీరాస్వామి పనిమీద పట్నం వెళ్ళాడు. రెండు రోజుల్లోగాగాని పూర్తవదనుకున్న పని, వెళ్ళిన రోజు మధ్యాహ్నానికే అయిపోయింది. చీకటిపడేలోపల ఇంటికి చేర వచ్చు అనుకుంటూ, అతడు అడవిదారిన తిరుగు ప్రయాణమయ్యాడు.\n\nఐతే, వీరాస్వామి అడవి మధ్యలో పుండగా పెద్దపెట్టున వర్షం ఆరంభమైంది. అతడు వర్షం తగ్గాక తిరిగి నడవ ప్రారంభించేసరికి బాగా చీకటి పడిపోయింది. రక రకాల జంతువుల అరుపులు ప్రారంభమయ్యాయి. ఇకపై ప్రయాణం ప్రమాదమనుకుంటూ, అతడు దాపుల కనిపించిన ఒక శివాలయంలో రాత్రిగడిపేద్దామనుకు న్నాడు. కానీ, గుడిని సమీపించబోయేంతలో పాములబుసలు వినిపించాయి. ప్రమాదాన్ని శంకించిన వీరాస్వామి, కాస్తా\n\nధైర్యాన్ని కూడగట్టుకుని దగ్గర్లో కనిపించిన ఒక మర్రిచెట్టు ఎక్కి కూర్చున్నాడు.\n\nకొంతసేపటికి అతడికి చిన్నగా కునుకు పడుతూండగా, చెట్టుకింద పెద్దకోలాహలం వినిపించింది. వీరాస్వామి కళ్ళు తెరిచి దిగువకు చూశాడు. చెట్టుకింద నాలుగు పిశాచాలు కొలువుతీరివున్నాయి. కెవ్వుమన బోయి, అంతలో నిగ్రహించుకున్నాడు వీరాస్వామి.\n\nనాయకపిశాచం కాబోలు అది చిన్న బండమీద కూర్చున్నది. మిగిలిన పిశాచాలు బుద్ధిగా దాని కాళ్ళద్గర గడ్డిలో కూర్చున్నాయి. నాయకపిశాచం, మిగతా పిశాచాలను, “ఇప్పుడు మీరు ఒక్కొక్కరే సేకరించిన సంపదను విడివిడిగా చూపించండి!” అని అడిగింది.\n\nమొదటి పిశాచం తన దగ్గిర వున్నతోలు సంచీ మూతి విప్పింది. నాయకపిశాచం సంచీలోకిచూసి, తన పిల్లికళ్ళు మెరుస్తూ డగా, “అద్భుతం!” అన్నది.\n\nఅలాగే రెండవ పిశాచం మూడవ పిశాచం కూడా చూపాయి. వాటిని చూసిన నాలగవ పిశాచం, మిగిలినూటితో, “మీరు నేచెప్పిన విధంగా పట్టుదలతో, గొప్ప సంపద సాధించితెచ్చారు! మాటనిలుపుకున్నారు. దాన్ని ఈ చెట్టు తొర్రలో దాయండి. రేపు రాత్రి మళ్ళీ ఇక్కడే కలుసుకుందాం!” అన్నది.\n\nమూడు పిశాచాలూ, తమ నాయక పిశాచం చెప్పినట్టే సంచులను తొర్రలో దాచాయి. తర్వాత అన్నీ ఉత్సాహంగా గెంతుతూ అక్కడినుంచి దిక్కుకొకటి వెళ్ళిపోయాయి.\n\nతెలతెలవారుతూండగా వీరాస్వామి చెట్టు పైనుంచి దిగి, పిశాచాలు తమ సంచులను దాచిన చెట్టుతొర్రకేసి ఒకసారి చూసీ, “భీ, పిశాచాలూ వాటియిందా, శృశాను బూడిద!” అనుకుంటూ వేగంగా ఇల్లుచేరి, రాత్రి అడవిలో జరిగినదంతా భార్యకు వివరంగా చెప్పాడు.\n\nఆ సమయంలో, కందిపప్పు అరువు కోసం వచ్చిన పక్కింటి పాపాయమ్మ, గుమ్మంలో నిలబడి వీరాస్వామి, భార్యకు చెప్పినదంతా విన్నది.\n\nఆమె కందిపప్పుమాటమరిచి గిరుక్కున వెనుదిరిగి ఇంట్లోకిపోయి, తాను విన్నదంతా భర్త చెంగయ్యకు చెప్పి, “ఆ వీరాస్వామి భయస్థుడు, మందమతి! పెళ్ళయి పదేళ్ళ యినా, నువ్వు చేయించిన ఈ ముష్ఠిరెండు గాజులతో తిరుగుతున్నాను. వెంటనే అడ వికిబయలుదేరు. అక్కడ పాడుబడిన శివాలయం పక్కన మర్రిచెట్టు సంగతి వీరాస్వామి భార్యతో చెపుతూండగా విన్నాను.\n\nదాని తొర్రలోవున్న పిశాచాల సంపద మూడు సంచులూ తీసుకురా. సంపద అంటే సంపదే! పిశాచాలకు ఒక సంపదా, మను షులకు మరొక సంపదా ఉంటుందా ఏం, పిచ్చిగాని!” అన్నది.\n\nభార్య మాటలు విన్నాక చెంగయ్యకు కూడా పిశాచాల సంపద దొంగిలించాలన్న బుద్ధిపుట్టింది. అతడు అడవికి పోయి చెట్టు తొర్రలోని మూడు సంచులూ తీసి చప్పున భుజానవేసుకుని, చీకటిపడుతూండగా ఇల్లు చేరాడు.\n\nపాపాయమ్మ తలుపులన్నీ మూసి, అత్రంగా ఒక సంచి మూతివిప్పి, అందులోంచి బయట పడినదాన్నిచూసి కెవ్వుమ న్నది. అది బాగాఎండిన మనిషి పుర్రె! రెండోసంచీనిండా ఎముకలు. మూడోసంచీ నిండా బూడిద!\n\n“అక్కడే సంచుల్లో ఏమున్నదో చూడ కుండా, ఈ దిక్కుమాలిన దరిద్రాన్ని ఇంటి కి మోసుకువచ్చావు దేనికి? ఛీ,” అంటూ భర్తమీద విరుచుకుపడింది పాపాయమ్మ.\n\nచెంగయ్య, అంత కోపంలో వున్నభార్యకు ఏంచెప్పాలో తోచక ఊరుకున్నాడు. పాపా యమ్మ కొంతసేపు ఆలోచిస్తూ మౌనంగా వుండి, తర్వాత ఏదో నిజం గ్రహించిన దానిలా తలఊపుతూ, “పిశాచాలు వీటిని సంపద అన్నాయంటే, ఇవి చాలా విలువైన వేనన్నమాట! రేపు రాత్రి వెళ్ళి మర్రికొమ్మల్లో నక్కి పిశాచాల మాటలు విను. డబ్బిస్తే వాటి సంపదను తిరిగి ఇస్తానని బేరంపెట్టు, తెలిసిందా?” అన్నది.\n\nపాపాయమ్మలాంటి పెళ్ళాంతో ఎంతో కాలంగా కాపరం చేస్తున్న చెంగయ్యకు, పిశాచాలతో బేరసారాలు నడపడానికి\n\nఏమాత్రం భయం అనిపించలేదు. అతడు మర్నాడు చీకటిపడుతూనే తోలుసంచులు తీసుకుని అడవికెళ్ళి, మర్రిచెట్టు కొమ్మల్లో కూర్చున్నాడు. అర్ధరాత్రివేళ పిశాచాలు వచ్చాయి. ఈసారి ఒక పిశాచం మాత్రమే తోలు సంచీని మెంటతెచ్చింది. అది ఆ సంచీని చెట్టుకున్న మరొక తొరలోదాచి, తాము రాత్రి సంచులుదాచిన తొరలో చేయిపెట్టి, అక్కడ సంచులులేకపోవడంతో, “ఆహా, దోపిడి, నిలువుదోపిడి! మన సంపదనెవరో దోచుకుపోయారు,” అంటూ కెవ్వుమన్నది.\n\nనాయకుశాచం చప్పునపోయి, తొరలో వెదికి చూసి, “ఘోరం! మంత్రాలముని కొండణ్ణి, మనం బతికుండగా సాధించలేక పోయాం. వాడుచెచ్చాకయినా, వాడి అవశే షాలు దొరకపుచ్చుకుని, ఈ చెట్టు సాక్షిగా ఆరడుగుల గోతిలో పాతేద్దామనుకుంటే, అదీ సాధ్యపడిందికాదు, హా!” అంటూ తలపట్టుకుకూర్చున్నది.\n\nఇదే మంచి సమయం అనుకుంటూ చెంగయ్య చెట్టు మీదినుంచి దిగుతూ, “అంతవిచారమెందుకు! డబ్బిస్తే, మీ సంపద మీకు తిరిగి ఇస్తాను,” అన్నాడు.\n\nతమతోలు సంచులు చెంగయ్య భుజాన వేలాడడం చూసిన పిశాచాలు ఆనందంగా, “మా దగ్గర డబ్బులేదు. ఇప్పుడే తెచ్చిన సంచీడు నగలు మాత్రం పున్నాయి,” అన్నవి.\n\n“నగలా, మరీమంచిది! నా పెళ్ళాని కున్నది ఒకేఒకపిచ్చి, అది నగలపిచ్చి. ఎక్కడానగలసంచీ?” అంటూ తను తెచ్చిన సంచులను అమిత ఉత్సాహంతో పిశాచాల ముందు పెట్టాడు.\n\nఅంతకు ముందు నగల సంచీతో వచ్చిన\nపిశాచం, ఆ సంచీని చెట్టుతొడ్రలోంచి తీసి\nచెంగయ్యకిచ్చింది. చెంగయ్య సంచీమూతి\nవిప్పి లోపలికిచూసి, “ఆహా, ఎన్ని నగలు\nఎన్నినగలు! నా పెళ్ళాం ఇకఈ జన్మకు నగల\nకోసం నన్ను వేధించదు. వస్తా, హ్యా!” అంటూ\nఅక్కడినుంచి బయలుదేరాడు.\n\nఆసరికి అర్ధరాత్రి అయింది. చెంగయ్య\nగ్రామాన్ని సమీపిస్తూండగా ఇద్దరు రక్షకభ\nటులు అతడికి తారసపడ్డారు. వాళ్ళు పట్నం\nలోని కొత్వాలు పంపగా, ఆ అడవిప్రాంతాల\nదొంగల కోసం గాలిస్తున్న రక్షకభటులు.\n\nచిన్నగా కూనిరాగంతీస్తూ వస్తున్న\nచెంగయ్య, రక్షకభటుల కంటబడ్డాడు.\nవాళ్ళు పరుగుపరుగునపోయి చెంగయ్యను\nపట్టుకుని, అతడి సంచీలోవున్న బంగారు\nనగలుచూస్తూనే ఆశ్చర్యపోయి, “ఏమిరా,\nనీ సాహసం! దొంగిలించిన నగలను, ఏదో\nకూరగాయల సంచీని భుజానవేసుకున్న\nట్టుగా మోసుకువస్తున్నావు. ఏ ఇంటికి కన్నం\nమేసి, ఈ నగలు దొంగిలించావు? ఇంటివాళ్ళ\nనేమైనా హత్య చేశావా?” అని అడిగారు.\n\nచెంగయ్యకు భయంతో ముచ్చెమట\nలుపోసినై. కొద్దిసేపు మాట పెగలక చివ\nరకు, “పిశాచాల సంపద!” అన్నాడు.\n\n“అలాగా! నువ్వు పిశాచాల సంపదనే\nదొంగిలించాషన్నమాట. ఆసంగతేదో కొత్వాలు\nగారికే చెప్పుకుందువుగానిపద,” అంటూ\nచెంగయ్యను, రక్షకభటులు పట్నంలాక్కు\nపోయి, కొత్వాలు ముందు నిలబెట్టారు.\n\nకొత్వాలుకు, చెంగయ్య చెప్పిందేమీ\nఅర్థంకాలేదు. ఏడేదో మతిచెడినవాడను\nకుని, అతణ్ణి జైల్లో వుంచమంటూ గిరికోన\nగ్రామాధికారికి కబురు పంపాడు. సంగతి\nతెలిసి పాపాయమ్మ లబోదిబో మంటూ\nగ్రామాధికారిని వెంటబెట్టుకుపోయి, అతడి\nసాయంతో నగలను ప్రభుత్వ ఖజానాకు\nచేర్పించి, చెంగయ్య నేరానికి జరిమానా\nకట్టి విడిపించుకున్నది.\n\nగ్రామానికి తిరిగి వచ్చేదారిలో పాపా\nయమ్మ గ్రామాధికారితో, “నాలోని అత్యాశే\nఇన్ని కష్టాలకు కారణమయింది. అత్యాశ\nకూడా పిశాచాల సంపదలాంటిదే. అది\nపట్టుకుంటే ప్రమాదం తప్పదు సుమా!”\nఅంటూ చెంపలేసుకున్నది."
        },
        {
            "title": "మనదేశం గురించి తెలుసుకుందాం - క్విజ్",
            "page_start": 44,
            "author": "చందమామ బృందం",
            "pdf_page": 43,
            "content": "## మనదేశం గురించి తెలిసుకుందాం - క్విజ్\n\n1. ఈ ఫోటోలో ఉన్న వ్యక్తిని గుర్తించగలరా?\nప్రజాసేవ చేసినందుకు ఆయన 1997వ సం. లో ఒక అంతర్జాతీయ పురస్కారం అందుకున్నాడు. ఆ పురస్కారం పేరేమిటి?\n\n2. స్థానికులైన మూండా తెగ గిరిజనులు మాట్లాడే భాషలో 'ప్రజల కోట' అని అర్థం వచ్చేలా ఒరిస్సాలో ఒక పట్టణం ఉన్నది. ఆ పట్టణం పేరేమిటి?\n\n3. దక్షిణ భారతదేశానికి చెందిన ఏ వంశం 'దొరసముద్ర'ను రాజధానిగా చేసుకుని పరిపాలించింది?\n\n4. శుభ కార్యాలకూ పండుగలకూ, ద్వారాలకు మావిడాకుల తోరణం కట్టడం హిందువుల సంప్రదాయం. ఏ దేవుడికి ప్రీతికలిగించడానికి ఇలా మావిడాకులు కడతారో తెలుసా?\n\n5. పంజాబులోని ఒక కోట నుంచి బందా బహదూర్ శిక్కు రిపబ్లిక్ ను లాంఛనంగా ప్రకటించాడు. ఏ కోటనుంచో తెలుసా?\n\n6. బౌద్ధసన్యాసినులను ఏ పేరుతోపిలుస్తారు?\n\n7. ఒక భారతీయ సుగంధ ద్రవ్యాన్ని పర్షియా (ఇప్పటి ఇరాన్)లో 'బుల్లిగోళ్ళు', అని పిలిచేవారు. ఏ సుగంధ ద్రవ్యాన్ని అలా పిలిచేవారు?\n\n8. దక్షిణ భారతదేశంలో ద్రావిడ భాషల ఆవిర్భావానికి పూర్వం సంస్కృతశ్లోకాలను రాయడానికి ఏ లిపిని ఉపయోగించేవారు?\n\n9. అర్జున అవార్డును గెలుచుకున్న తొలి క్రీడాకారుడు ఎవరు?\n\n10. ఉప్పు సత్యాగ్రహం జరిగినప్పుడు గాంధీజీ నాయకత్వంలో దండియాత్ర జరిగింది. అదే సమయంలో దక్షిణ భారతదేశంలో తిరుచిరాపల్లి నుంచి వేదారణ్యానికి ఉప్పు పన్నును వ్యతిరేకిస్తూ ఒక యాత్ర జరిగింది. ఆ యాత్రకు నాయకత్వం వహించిన వారెవరు?\n\n(సమాధానాలు వచ్చే నెలలో)\n\n## నవంబర్ క్విజ్ సమాధానాలు\n\n1. 1950-51\n\n2. బ్రాహ్మా\n\n3. గాంధీజీ\n\n4. రవిదాస్\n\n5. అండమాన్ & నికోబార్ దీవులు\n\n6. బాలగంగాధర తిలక్\n\n7. ఐదుసార్లు\n\n8. మహారాష్ట్ర\n\nవిఘ్నశ్వరుడు\n\nఅక్క చెల్లెళ్ళు ప్రసన్నవదనా, మోహనా\nవరసగా విగ్రహాల్ని చూసుకుంటూ వెళ్ళి,\nనిరుత్సాహంగా మరలబోతూ, అవతల\nపిల్లల కోలాహలానికి ఆశ్చర్యంగా చూశారు.\n\n“అక్కడ ఒక తక్కువ రకం రంగుల విగ్రహం ఉందిలెండి!” అంటూ ఎవరో అనడం వాళ్ళకు వినిపించింది.\n\nఅది విని మోహన, “పదవే, అక్కా!\nఅదేదో తక్కువలోనే దొరుకుతుందిలా\nఉంది!” అంటూ ప్రసన్నవదన చేయి పుచ్చు\nకుని అటు దారితీసింది. అంతా ఆడా,\nమగా జనం ప్రదర్శనశాలలో ఒక్కరు మిగల\nకుండా వారిని వెంబడించారు.\n\nప్రసన్నవదన వెళ్ళి, వరహాల సంచిని\nవిగ్రహం ముందు పెట్టి, తన మెడలోని\nపచ్చల రత్నాల హారాన్ని తీసి విచిత్రుడి\nచేతికి కంకణంలాగ చుట్టింది.\n\nఅది చూసి జనం, “వీళ్ళకేదో పిచ్చి\nఉంది! అలాంటి గొప్ప విగ్రహాల్ని కాదని\nఇక్కడ డబ్బు ధారపోస్తున్నారు!” అన్నారు.\n\nప్రసన్నవదన వాళ్ళతో, “ఇక్కడున్న\nవిగ్రహంలో ఏ విశేషాన్ని చూసి పిల్లలంతా\nమురిసి ముచ్చట పడుతున్నారో, ఆ\nవిశేషమే మమ్మల్ని ముగ్థల్ని చేసింది.\nబాల దీవనలు బ్రహ్మ దీవనలు, పిల్లలు\nదైవ సమానులనీ అంటారు. అందుకే వారి\nఎన్నికను శిరసావహించాము,” అన్నది.\n\n“మట్టి శిల్పంలో లేని రూపసౌంద\nర్యాన్ని, సొంపుల్ని సామాన్యమైన జేగురు,\nసున్నము, బొగ్గు మొదలైన రంగులతోనే\nఎంతో మూర్తివంతంగా తీర్చిదిద్దిన చిత్ర\nకారుని ప్రతిభ అమోఘంగా ఉంది. మా\nబహూకరణం అతి స్వల్పం!” అని మోహన\nఅన్నది."
        },
        {
            "title": "విఘ్నేశ్వరుడు - 24",
            "page_start": 45,
            "author": "చందమామ బృందం",
            "pdf_page": 45,
            "content": "ఆసమయంలో, విచిత్రుడి వృద్ధ జననీ జనకులు అక్కడికి వచ్చారు.\n\n“నాయనా, పావనా! వాతాపి గణేశుడి కృప వల్ల మా అన్వేషణ ఫలించింది, ఇంత వాడివై కనిపించావు!” అంటూ కుమారుణ్ణి కౌగిలించుకుని ఆనందబాష్పాలు రాల్చారు. అప్పుడు విచిత్రుడు బాల్యం దాటుతున్న నవయువకుడు. తల్లిదండ్రులను చూసి మహదానందం పడ్డాడు. గతం అంతా గుర్తుకొచ్చింది. తన పేరేమిటో తెలిసింది. వారి సమాగమాన్ని చూసి, ప్రసన్నవదన తృప్తిపడుతూ, “ఇప్పుడిప్పుడే మా కోరిక నెరవేరింది, మా మొక్కు చెల్లించుకుం టాము,” అని చెప్పింది.\n\nక్షణాల మీద జనం అక్కడ పెద్ద పందిరి వేశారు. విశాలమైన వేదిక అమర్చారు.\n\nప్రసన్నవదన వినాయక విగ్రహాన్ని అంటి పెట్టుకు కూర్చుని తాళాలు వాయిస్తూ,\n\n“తాండవ సృత్యకరీ గజానన...” అని కీర్తన మొదలుపెట్టింది. వేదికపై మోహన విద్యుల్ల తలాగా సృత్యం చేస్తూంటే, జనం పరవశించి పోతూ ఆనందతరంగాల్లో ఊగిపోతున్నారు.\n\nప్రసన్నవదన గానం గజానన పండితు డికి వినిపించింది!\n\nఅప్పుడు గజాననుడు శతాధిక వృద్ధుడై ఇల్లు కదలలేని స్థితిలో ఉన్నాడు. అతనికి ఎక్కడలేని జవసత్వాలు వచ్చాయి. పరుగు లాంటి నడకతో పందిట్లోకి చేరుతూనే ప్రసన్న వదనను చూసి చేతులెత్తి జోడించి సాగిల పడి అలాగే కదలా మెదలక ధ్యానముద్రలో ఉండిపోయాడు.\n\nనృత్యం చేస్తూ, చేస్తూ మోహన పెద్దదైన వినాయక విగ్రహాన్ని అవలీలగా భుజాని కెత్తుకుంది. అది చూసి తెప్పరిల్లిన జనం, “అంత బరువు మోయలేవమ్మా!” అని అంటూంటే మోహన, “నాకు అలవాటేగా!” అని చెప్తూ విగ్రహాన్ని, భుజాన మోస్తూ, నాట్యంచేస్తూన్న నడకతో బయలుదేరింది. జనం అంతా ఆమె వెనకనే వెళ్ళారు. ఆ సందట్లో ఎప్పుడో అదృశ్యమైన ప్రసన్న వదన సంగతే ఎవరికీ పట్టలేదు.\n\nధ్యానముద్ర నుండి గజాననుడు కళ్ళు తెరిచాడు. ఎదురుగా విగ్రహమున్నచోట మెరుస్తున్న వరహాలతో నిండుగా ఉన్న బంగారు జలతారు సంచి కనిపించింది. పాదాలచెంత విచిత్రుడు మోకరిల్లి కూర్చుని ఉన్నాడు.\n\nగజాననుడు విచిత్రుడితో, “ఆలయ మంటప కుడ్యాలను గణేశ లీలల చిత్ర శోభితం చెయ్యి! అందుకు కావలసిన\n\nధనాన్ని ప్రసన్నవదనుడైన విఘ్నుశ్వరుడే ఆనందంగా అందించాడు గదా!” అంటూ లేచాడు.\n\nగజానన విచిత్రులిద్దరూ ఊరేగింపుగా వెళ్తున్న జనంతో కలిశారు.\n\nమోహన విగ్రహంతో ఆలయ పుష్కరి ణికి చేరుకుని తటాక సోపానాలు దిగుతూ మాయమై, ఆమెకు మారుగా చిట్టెలుక విగ్రహాన్ని వీపున మోస్తూ నీటిలోకి పరుగు తీసింది. ఆ రోజే విగ్రహాల్ని జల నిమర్జనం చేసే ఉత్సవ దినం.\n\nవిగ్రహం తటాక మధ్యానికి చేరుకుని, కోటి పూర్ణిమల కాంతిపుంజంగా భాసించింది. ఆ కాంతిలో అభయహస్తంతో ఆశీర్వదిస్తూ విఘ్నుశ్వరుడు లీలగా కనిపించి, అంతర్ధానమయ్యాడు.\n\nగజాననుడు విచిత్రుణ్ణి గాఢాలింగనం చేసుకుని, “నాయనా, పావనా! నీ మూలంగా వాతాపి నగరానికి పావనత మిశ్రమమైంది. నీవు పావన మిశ్రుడివి!” అని చెప్పాడు, అంటూ పావనమిశ్రుడు ఆగకుండా, “గర్భాలయ ముఖద్వారం మీది చిత్తరువు మహాభారత రచన...” అంటూ చెప్పుకు పోతుంటే, యువ చిత్రకారుడు, “గురు దేవా!” అంటూ పావనమిశ్రుడి పాదాలను చేతులతో చుట్టి, “మీ పావన చరిత్రను విన్న నేను ధన్యుణ్ణి! నా పేరు ఆనందుడు. మీ పావన నామాక్షరి మొదటి రెండు అక్షరాల్ని మార్చి, నా పేరు ముందు చేర్చి, ‘వపానందుడు’ అనిపించుకుంటాను. ఈ మంటపం పాపనచిత్రాలయం! ఈ చిత్రాలకు ప్రతికృతులు రచిస్తాను. ముందుతరం\n\nవారికి మీరు చెప్పిన కథలన్నీ చెప్తాను. అను\nగ్రహించండి!” అంటూ భక్తితో శిరస్సు\nవంచాడు.\n\nమెరుస్తున్న వెండి జుట్టుతో, ముడతలు\nపడ్డ విశాల ఫాలంతో వార్థక్యం పైబడ్డా, మన\nసుకు ముసలితనం రానివ్వని పావనమిశ్రుడు\nయువకుడి తలపై చేతో ఆశీర్వదిస్తూ,\nమందహాసం చేసి మళ్ళీ చెప్పసాగాడు :\n\nవ్యాసుడు తాను చెప్పబోయే మహా\nభారతాన్ని వ్రాయగల సమర్థుడు ఎవరా\nఅని ఆలోచిస్తూండగా, బ్రహ్మ సాక్షాత్క\nరించి, విఘ్నీశ్వరుణ్ణి లేఖకుడిగా పెట్టుకో\nమన్నాడు. బ్రహ్మ ఆదేశానుసారం వ్యాసుడు\nవిఘ్నీశ్వరుణ్ణి ప్రార్థించాడు.\n\nవిఘ్నీశ్వరుడు ప్రసన్నుడై, “వ్యాసా! నీ ధోరణిలో నీవు చెప్పుకుపోతూండాలి, నా వంక చూడకూడదు సుమీ!” అని చెప్పి వ్రాతకు కూర్చున్నాడు.\n\nవిఘ్నీశ్వరుడు తన దంతం ముక్కనే\nగంటంగా పట్టి, మోపినది ఎత్తకుండా\nవ్రాస్తున్నాడు. వ్యాసుడు అరమోడ్పు కన్ను\nలతో ధ్యానమగ్నుడై చెప్తున్నాడు.\n\nఎదురుగా హిమాలయ శిఖరాగ్రం\nనుంచి పడుతున్న జలపాతం మధ్యమా\nవతి రాగంలాగా మంద్ర గంభీరంగా నేపథ్య\nసంగీతం లాగా శృతి పోస్తున్నది. దేవదారు\nవనాలు తలలూపుతూన్నవి. జలజల పారే\nనదాలు అనంత రాగమాలికలు ఆలపిస్తు\nన్నవి. మహాభారతరచన ధారావాహికంగా,\nనిర్విరామంగా సాగుతూన్నది.\n\nపుట్టు గ్రుడ్డి, ధృతరాష్ట్రుడు హస్తినా\nపుర సింహాసనాన్ని అలంకరించాడు.\nతమ్ముడు పాండురాజు సామ్రాజ్యభారాన్ని\nమోస్తూ విస్తరింపజేశాడు, పాండురాజుకు\nపంచపాండవులూ, ధృతరాష్ట్రుడికి నూరు\nగురు కౌరవులూ పుట్టారు.\n\nచిన్ననాటి నుంచే కౌరవ పాండవుల\nమధ్య స్పర్థ, అసూయలు వర్ధిల్లాయి.\n\nవ్యాసుడు చెప్తున్నాడు విఘ్నీశ్వరుడు\nవ్రాస్తున్నాడు. సభాపర్వం సాగుతున్నది.\n\nమయసభలో పరాభవం పొందిన\nదుర్యోధనుడు ప్రతీకారంగా పాండవుల్నీ\nవారి భార్య ద్రౌపదినీ జూదంలో గెల్చుకుని\nద్రౌపదీ వస్త్రాపహరణ తలపెట్టాడు.\nభీముడు దుర్యోధనుడి రక్తం తాగుతానని\nసింహగర్జన చేశాడు.\n\nపాండవులు వనవాసం చేశారు. విరాట\nరాజు కొలువులో అజ్ఞాతవాసం చేస్తు\nన్నారు, సైరంధిగా ఉన్న ద్రౌపదిని కీచ\nకుడు అవమానించి భీముడి చేతిలో ముద్ద\n\nయ్యాడు. ఉత్తర గోగ్రహణంలో బృహన్నల విజయుడయ్యాడు. మహాభారతంలో సుందరకాండగా విరాటపర్వం సాగింది.\n\nజలపాతం కళ్యాణిరాగం ధ్వనిస్తున్నది.\n\nఅభిమన్యుడికి ఉత్తరకు వివాహం జరిగింది. కృష్ణుడు రాయబారం వెళ్ళి పాండవులకు ఐదు ఊళ్ళు ఇస్తే చాలన్నాడు. దుర్యోధనుడు సూది మొనపాటి నేలకూడా ఇవ్వనన్నాడు.\n\nయుద్ధం అనివార్యమైంది. హిమాలయ ఝిరి కదన కుతూహల రాగం ఆలపిస్తూ శిఖరాలు విరిగి పడుతున్నవా అన్నట్లుగా పడి హెచ్చిపడుతూన్నది. హిమానీ నదాలు గుర్రాల్లా దౌడు తీస్తున్నాయి.\n\nకృష్ణుడు అర్జునుడి రధసారధి అయ్యాడు. అర్జునుడికి భగవద్గీతను ఉపదేశిస్తున్నాడు. జలపాతం సామసారాష్ట్రదేవగాంధార రాగాలను వినిపిస్తున్నది.\n\nభీష్ముడు అంపశయ్య చేరాడు. ద్రోణుడు పద్మవ్యూహం పన్నాడు. అభిమన్యుణ్ణి పదిమందీ కలిసేనేగానీ చంపలేకపోయారు. సుభద్ర పుత్రశోకం లాగ జలపాతధ్వని ముఖారి రాగంగా వినిపిస్తున్నది.\n\nఅర్జునుడు విజృంభించాడు. ద్రోణుడితల ద్రుష్టద్యుమ్ముడు నరికాడు. అనేకఅనర్థాలు సంతరించుకున్న కర్ణుడిని నమ్ముకున్న దుర్యోధనుడు కర్ణుడి చావుతో చిత్తయ్యాడు. భీముడు దుశ్శాసనుణ్ణి చంపాడు. దుర్యోధనుడి తొడలు విరగ్గిట్టాడు.\n\nజూదంలో ఓడిపోయిన ధర్మరాజు తమ్ములతో యుద్ధంలో విజయదుందుభి మోగించాడు.\n\nకృష్ణుడు అవతారం చాలించాడు.\n\nపరీక్షిత్తుకు పట్టంకట్టి పాండవులు ద్రౌపదితో మహాప్రస్థానం బయలుదేరారు.\n\nధర్మానికి చావు లేదు, చివరకు నిలబడేది ధర్మమొక్కటే అన్నట్లుగా ధర్మరాజు మేరు శిఖరాగ్రం మీద నిలబడ్డాడు.\n\nజలపాత ధ్వని క్షీణిస్తూన్నది. అంతటాగంభీర నిశ్శబ్దం ఆవరించుకున్నది. వ్యాసుడు చెప్పింది విఘ్నేశ్వరుడు ద్రాస్తున్నాడా? లేక విఘ్నేశ్వరుడు ద్రాసింది వ్యాసుడు చెపుతున్నాడా? అన్నట్లు చక్రా భారత రచన సాగింది. సత్యలోకంలో పద్మాసనంపై బ్రహ్మ సంతృప్తిగా చిరునవ్వుచిందిస్తూ, సాభిప్రాయంగా సరస్వతి వంకచూశాడు. వెంటనే సరస్వతీ దేవి వీణ మీటుతూ శ్రీరాగాన్ని పలికించింది.\n\nమహాభారతం చెప్పడం పూర్తి కావస్తున్నది. చివరి పర్వంలో వున్నది.\n\nసఱ్యతీదేవి సత్యలోకం నుంచి మంగళా\nచరణంగా శ్రీరాగం ఆలాపిస్తున్న వీణా\nనాదం, తాను చెప్పుతున్న కథనానికి అంత\nరాయంగా వ్యాసుడి చెవిని సోకింది.\n\nఇంకా చెప్పవలసినది చాలా ఉంది.\nవ్యాసుడు ఆదమరుపుగా లేఖకుడి దెసతేరి\nచూశాడు. మరుక్షణంలో విఘ్నేశ్వరుడు\nఅంతర్థానమయ్యాడు.\n\nమహాభారత గ్రంథం మీద ఆకాశం\nనుండి అక్షింతల్లాగ పువ్వులు జలజలా\nరాలాయి. వ్యాసుడు ఆత్రంగా గ్రంథాన్ని\nవిప్పి పరిశీలనగా చూశాడు. తాను ఇంకా\nచెప్పదలచినదంతా ఒక్కఅక్షరం తేడా\nలేకుండా సంపూర్ణంగా వ్రాయబడి ఉంది.\nవ్యాసుడు ఆనందాశ్చర్యాలతో పులకించి\nపోతూండగా, మహతి వీణపై హంసధ్వని\nరాగం వినిపించింది.\n\nనారదుడు వస్తూనే, “ఏమిటి మహా\nభారత మహర్షీ! ఆశ్చర్యపడిపోతూ చూసు\nకుంటున్నావు?” అన్నాడు.\n\nవ్యాసుడు జరిగినది చెప్పాడు.\n\n“అంటే, నీవు చెప్పేది చెప్పకుండానే\nముందుగానే నీ లేఖకుడు వ్రాసుకుంటూ\n\nవచ్చాడన్న మాట!” అన్నాడు నారదుడు\nమందహాసం చేస్తూ.\n\n“ఔను, నారదా! అదే జరిగింది. అటు\nవంటి లేఖకుడు ఎలాంటి తపస్సులు\nచేసినా ఎవరికీ లభించడు కదా! నేను\nధన్యుణ్ణి! నా సంకల్పం జయప్రదమైంది.\nమహాభారతాన్ని ‘జయం’ అని కూడా పేర్కొం\nటున్నాను!” అని చెప్పూ వ్యాసుడు చేతులు\nజోడించి విఘ్నేశ్వరుణ్ణె భక్తితో ధ్యానిం\nచాడు.\n\nమహాభారతం దగ్గర పెద్ద జ్యోతి పెరు\nగుతూ కనిపించింది.\n\nఆ జ్యోతి విఘ్నేశ్వరుడి ఆకారంగా\nరూపొందింది. విఘ్నేశ్వరుడు సాక్షాత్కరించి,\n“వ్యాసమహర్షీ! నీ మహాభారతం అద్వితీయ\nమహాకావ్యమై పంచమవేదంగా పరిగ\nణింపబడుతూ కీర్తింపబడుతుంది!” అని,\nవ్యాసుణ్ణి ఆశీర్వదిస్తూ అంతర్భితుడయ్యాడు.\n\nవిఘ్నేశ్వరుడిచేత అతని దంతపు\nగంటంతో లిఫింపబడి అక్షరసిద్ధి పొందిన\nమహాభారతం అన్ని కాలాల్లో సారస్వతాకా\nశంలో మిలమిల మెరిసే చుక్కల్లో\nచందమామగా నిలిచింది. - (సమాప్తం)\n\nరక్తసంబంధం\n\nబొబ్బర్లంక అనే గ్రామంలో, బాలయ్య\nఅనే పేద యువకుడొకడుండేవాడు. వాడికి\nనా అనేవాళ్ళెవరూ లేరు: అందుచేత వాడు\nగ్రామంలో కూలీనాలీ చేసుకుంటూ, పూట\nకూళ్ళ ఇంట్లో భోజనం చేస్తూ, ఏ చెట్టు\nనీడనో, అరుగుమీదనో నిద్రపోతుండేవాడు.\nవాడలా ఒక రోజున నాంచారమ్మ గుడి\nఅరుగు మీద రాత్రి నిద్రపట్టక అటూ ఇటూ\nదొర్లుతున్నాడు. ఆసమయంలో ఒకయువతి\nవచ్చి, బాలయ్య పడుకున్న అరుగుకు\nకాస్త దూరంలో వున్న మరొక అరుగు మీద\nకూర్చుని, చిన్న మూటాకటి విప్పి, అందులో\nవున్నవేవో ఆదరా బాదరా తినసాగింది.\n\nబాలయ్య ఆమెను చూసి, ముందు\nఏదైనా పిశాచమా అని భయపడి కళ్ళు\nమూసుకుని, అంతలోనే కాస్త ధైర్యం తెచ్చు\nకుని, “ఎవరు నువ్వు?” అంటూ ప్రశ్నించాడు.\n\nఆ యువతి, ఆ ప్రశ్న వింటూనే ఉలిక్కి\nపడి, “నేను కూర్మయ్య కూతుర్మి,” అన్నది.\n\n“అది సరే, ఇంత అర్ధరాత్రి వేళ ఇక్కడి\nకెందుకొచ్చినట్టు?” అన్నాడు బాలయ్య\nకొంచెం తీవ్ర స్వరంతో.\n\nయువతి కాస్త తటపటాయించి, “నువ్వీ\nగ్రామం వాడివో కాదో తెలియదు. మా అమ్మ\nపోయాక, మా నాన్న రెండోపెళ్ళి చేసుకున్నాడు.\nమా పిన్ని గయ్యాలిది. తిండి సరిగా\nపెట్టదు; కానీ ఇంటెడు చాకిరీ చేయిస్తుంది.\nఇవాళ మా నాన్నా, పిన్నీ పారుగూరు\nవెళ్ళారు. పిన్ని ఏ క్షణాన తిరిగి షస్తుందో అన్న\nభయంతో, పోయిన పండక్కి చేసిన అరౌశలు\nతెచ్చుకుని తింటున్నాను,” అన్నది.\n\nఆ జవాబుకు బాలయ్య నవ్వి, “పాత్రలో\nదాచిన అరిశెలులెక్క చూసుకుని, నీ పిన్ని\nనీ దొంగతనం చులాగ్గా గ్రహిస్తుంది. అప్పుడు\nనీకు దెబ్బలు తప్పవు గదా!” అన్నాడు.\n\n“అదంతా తరవాతి మాట. ముందు\nరుచిగా ఉన్న అరిశెలు తినేస్తాను,” అన్నది\nయువతి."
        },
        {
            "title": "రక్తసంబంధం",
            "page_start": 51,
            "author": "డా. జొన్నలగడ్డ మార్కండేయులు",
            "pdf_page": 51,
            "content": "బాలయ్య, ఆమెకేసి జాలిగా చూసి,\n“మీ నాన్న కూర్మయ్య దూరపు వరసన\nనాకు మేనమామ అవుతాడు. మా అమ్మా,\nనాన్నా పోయినప్పుడు నా వయసు పదేళ్ళు.\nనీ వయసు ఐదో ఆరో అయివుంటుంది.\nఅప్పుడు నేను మీ ఇంట్లోనే, మామయ్య\nఆదరణలో ఉన్నాను. మీ పిన్ని నా మీద\nఒకటికి రెండు సార్లు దొంగతనాలు అంట\nగట్టి, మీ నాన్న చేత చావ చితక కొట్టిం\nచింది. నేను ఇల్లొదిలి, ఎవరింత ముద్ద\nపెడితే వాళ్ళింట చాకిరీ చేస్తూ పెరిగి,\nఇప్పుడు కూలి పనులు చేసుకుంటూ బతుకు\nతున్నాను. అవునూ, అన్నట్టు నీ పేరు\nసునీత గదా?” అని అడిగాడు.\n\n“అవును!” అంటూ ఆయువతి బాలయ్య కేసి ఒక్క క్షణ కాలం పరిశీలనగా చూసి వెళ్ళిపోయింది.\n\nసునీత వెళ్ళిపోయాక బాలయ్యకు రక\nరకాల ఆలోచనలు వచ్చినై. తన తల్లీ తండ్రీ\nబతికుండగా, వాళ్ళు సునీతను తన పెళ్ళాం\nఅనడం, దానికి అత్తయ్యా, కూర్మయ్యా\nనవ్వుతూండడం వాడికి గుర్తున్నది. ఈ\nకొత్త అత్తయ్య వచ్చి, పెళ్ళీడు వచ్చిన సవతి\nకూతుర్ని నానా క్షోల పాలు చేస్తున్నది.\nఇప్పుడు తను వెళ్ళి, ఆ సునీతను\nతనకిచ్చి పెళ్ళి చెయ్యమనీ, వాళ్ళకున్న\nఐదెకరాల పాలం పనులూ, ఇంటిపనులూ\nనేర్పుగా చేస్తూ, వయసు మీద పడుతున్న\nఅత్త మామలకు కావలసినంత విశ్రాంతి\nకలిగిస్తానని చెపితే ఎలా ఉంటుంది?\n\nబాలయ్య ఇలా ఆలోచించుకుని, ఒక\nనిర్ణయానికి వచ్చి, తెల్లవారాక కూర్మయ్య\nఇంటికి వెళ్ళాడు. ఆ సమయంలో\nకూర్మయ్య ఇంటి అరుగు మీద కూర్చుని\nఉన్నాడు. అతడి భార్య శాంతమ్మదూరంగా\nగడప వార కూర్చుని ఏవో కాయగూరలు\nతరుగుతున్నది.\n\nకూర్మయ్య తనను సమీపిస్తున్న బాల\nయ్యను చూసి చిరునవ్వు నవ్వి, అంత\nలోనే కాస్తకటువుగా, “ఏరా, ఇటొచ్చావు?\nఏమైనా పని వుంటే వీధిలో మాట్లాడవచ్చు\nగదా!” అన్నాడు.\n\nదానికి బాలయ్య నిబ్బరుగా, “మామయ్యా!\nనాకెవరూ లేరు. నీకు సునీత తప్ప మరె\nవరూ చెప్పుకోతగ్గ ఆప్తులు లేరు. ఆ\nరోజుల్లో నా చిన్నతనంలో అనుకున్నట్టుగా\nసునీతను నాకిచ్చి చెయ్యి. పాలం బాధ్యతా,\nఇంటి బాధ్యతా తీసుకుని, నీకూ,\n\nఅత్తయ్యకూ అన్ని విధాలా సంతోషం కలిగిస్తాను,” అన్నాడు.\n\nఆ మాటలకు కూర్మయ్య బిత్తరపోయి, బాలయ్యకేసి పరీక్షగా చూస్తూ ఒక క్షణం ఆగి, “ఒరే, బాలూ, అమన్నీ ఏనాటి మాటలు! నీ అమ్మా నాన్నలు పోయినప్పుడు, నిన్ను ఇంట్లో ఉంచుకుని ప్రయోజకుణ్ణి చేయాలనుకున్నాను. కానీ, నీ పిన్నత్త మనసులో నువ్వు దొంగగా ముద్ర పడ్డావు. ఆమెను కాదని నేను స్వతంత్రించి ఏ పనీ చెయ్య లేను,” అన్నాడు.\n\nగడప పక్కన కూర్చుని ఈ సంభాషణ విన్న శాంతమ్మ చరచరా లేచి బయటికి వచ్చి, “ఒరే, నువ్వు తాడూ బొంగరం లేని వాడివి, దొంగవు. మా కుటుంబం మీద లేని అభిమానం నటించకు. సునీతను ఎవరికిచ్చి పెళ్ళి చేయాలో, దాని తల్లిదం డ్రులకు తెలుసు. పిల్లనియ్యమంటూ మరొకసారి, నా గుమ్మంలోకి వచ్చావో, మర్యాద దక్కదు. కాళ్ళు విరగ్గొడతాను! పో ఇక్కణ్ణుంచి!” అంటూ ఆవేశంతో ఊగిపోయి కళ్ళు తిరిగి దభీమంటూ కిందపడిపోయింది.\n\nకూర్మయ్య, పినతల్లి కేకలు విని పెరట్లో బావి దగ్గర బట్టలుతుకుతున్న సునీత, ఆమెను సమీపించి ఏమి చేయడమా అని కంగారు పడుతుంటే, బాలయ్య పరుగు పరుగునపోయి, వైద్యుడు వీరభద్రాచారిని తీసుకువచ్చాడు. ఆయన చాలా సేపు తంటాలు పడి, ఆ పసరూ ఈ పసరూ శాంతమ్మనోటిలో, ముక్కుల్లో పోసి తెలివి\n\nతెప్పించి, “చూడు, శాంతమ్మా! లోగడ చెప్పాను, నీకు రక్తపుపోటు ఎక్కువని. ఐనా, నువ్వు అయినదానికీ కానిదానికీ తెగ ఉద్రేకపడి పోతున్నావు. హఠాత్తుగా ఏ గుండెపోటో వచ్చి నువ్వు శివశివా అంటూ మరోలో కానికి ప్రయాణం కట్టకుండా ఉండాలంటే-నువ్వు ఎంతలేదన్నా మూణ్ణెల్ల పాటు మంచం దిగకుండా విశ్రాంతి తీసు కోవాలి. దానితో పాటు, ఉదయం, సాయం కాలాలు సర్పగంధి తీగల ఆకులను, అవి ఏమాత్రం వాడిపోక ముందే నూరి రసం తీసి కాళ్ళకూ, చేతులకూ, గుండెకూ మర్దన చెయ్యాలి. సర్పగంధి తీగ మన గ్రామానికి దక్షిణంగా వున్న కోటప్పకొండ మీద కావలసినంత దొరుకుతుంది. అది రోజూ తెప్పించుకుని ధుం తీయించే ఏర్పాటు చేసుకో. అన్నిటికన్నా ముఖ్యంగా ఇకమీదట\n\nఆవేశాన్నీ బాగా అదుపులో వుంచుకో,”\nఅన్నాడు.\n\nవీరభద్రాచారి వెళ్ళిపోయాక, కాళ్ళు\nచేతులూ వణుకుతుండగా శాంతమ్మ\nఆర్చుకుపోయిన గొంతుతో సునీతకేసి\nచూస్తూ కళ్ళనీళ్ళు పెట్టుకుని, “ఇప్పుడు\nనేనేదో గోసాయి, బైరాగి వాళ్ళ తత్వాలు\nమాట్లాడుతున్నానని అనుకోకు, సునీతా!\nఆరోగ్యంగా వున్నంత వరకూ మనిషి, తోటి\nమనిషి అవసరాన్ని ఏమాత్రం గుర్తించడు.\nప్రేమగా పెంచవలసిన నిన్ను సవతి\nతల్లిగా ఇన్నేళ్ళు చెప్పరాని బాధలు\nపెట్టాను. ఆ పాపమే నన్నిప్పుడు ఇలా పట్టి\nపీడించబోతున్నది. నన్ను బాగా చూసు\nకోమని ఇప్పుడు నిన్నెలా అడగ్గలను!”\nఅన్నది.\n\nఆ మాటలకు సునీత చలించిపోయి,\n“పిన్నీ! నువ్వు కొట్టినా, తిట్టినా - అప్పు\nడప్పుడూ నీ మీద కోపం వచ్చినా, నిన్ను\nఅమ్మగానే అనుకున్నాను. నీవు త్వరగా\nకోలుకుంటావు, నీకు అన్ని విధాలా సేవలు\nచేస్తాను,” అన్నది.\n\nకూర్మయ్య ఇదంతా చూస్తూ కదలా\nమెదలకఉండిపోయాడు. అప్పుడు బాలయ్య,\n“అత్తయ్యా! విచారుడకు. సర్పగంధి తీగ\nనేను రోజూ తెచ్చి యిచ్చి, నా దారిన నేను\nపోతాను. నేను ఇంటికి వచ్చానని ఆవేశం\nతెచ్చుకోనని మాట ఇవ్వు,” అన్నాడు.\n\nశాంతమ్మ ఏదో చెప్పబోయింది. కానీ,\nకూర్మయ్య అడ్డుపడి, “అయినవాళ్ళ అభి\nమానం ఆపదలోనే బయటపడుతుంది.\nరక్తసంబంధం అంటే అదే! నేను మేన\nమామను కాబట్టి నిన్ను మేనత్తగా భావించి,\nబాలయ్య సర్పగంధి రోజూ తెస్తానంటు\nన్నాడు, గ్రహించావా?” అన్నాడు.\n\nశాంతమ్మమారు మాట్లాడలేక వణుకు\nతున్న చేతులతో కళ్ళు తుడుచుకున్నది.\nఆ తర్వాత, సునీత, బాలయ్యల సంరక్ష\nణలో ఆమె త్వరలోనే కోలుకున్నది. ఆ\nవిధంగా ఆరు నెలలైనా తిరక్కుండా ఆమే\nస్వయంగా పూనుకుని, సునీత, బాలయ్యల\nవివాహం జరిపించి, భర్త కూర్మయ్యతో\nసంప్రతించి బాలయ్యను ఇల్లరికపుటల్లు\nడుగా తెచ్చుకున్నది."
        },
        {
            "title": "నక్కఎత్తు - పులిచిత్తు",
            "page_start": 55,
            "author": "మేకల మదన్ మోహన్రావు",
            "pdf_page": 54,
            "content": "# నక్క-ఎత్తు-పులిచిత్తు\n\nఒకసారి అడవిలో ఒక నక్క, ఒక తోడేలు తారసపడ్డాయి. రెండూ ఏవేవో ఉబుసు పోని కబుర్లలోకిదిగాయి.\n\nకొంతసేపటికి తోడేలు అకస్మాత్తుగా నక్కను, “సరిసరి! నువ్వెంత వరకు చదువు కున్నావు?” అని అడిగింది.\n\n“నిజం చెప్పాలంటే, నేను సగం చదువు కున్నదాన్ని వాత్రవేఁ!” అన్నది నక్క గడుసుగా. “అయితే, నేను నీ కన్న రెండు రెట్లు విద్యావంతురాలిని. ఇక ఇప్పటి నుంచి నువ్వు నన్ను ‘అయ్యా’ అంటూ మర్యాదగా పిలవాలి, తెలిసిందా?” అన్నది తోడేలు.\n\nసరిగా అప్పుడే అతి భయంకరంగా గర్జిస్తూ పులి ఒకటి పాదల చాటు నుంచి బయటకు వచ్చింది.\n\nఅప్పుడు నక్క వినయంగా, తోడేలుతో, “అయ్యా! ఇప్పుడేం చేద్దాం?” అన్నది. కానీ, పులిని చూసి విపరీతంగా భయపడిపోయిన\n\nతోడేలు ఏమీ బదులు పలికే స్థితిలో లేదు.\n\nపులి, వాటి మీదికి దూకడానికి తయార వుతూ తోకను గాలిలో అటూఇటూ తిప్పి, “ఏమిటేమిటి, తప్పించుకు పోవాలని చూస్తున్నారా?” అంటూ గాండ్రించింది.\n\nవెంటనే నక్క, “అయ్యగారూ! మేము తమను దర్శించడానికే మస్తున్నాము. ఇంతలో, మా అదృష్టం కొద్దీ తమరే ఎదురయ్యారు. మాకు ఒక జటిలమైన మహాచిక్కు సమస్య వచ్చింది. ఆ సమస్యను మహా విద్యాధికు లైన తమరు మాత్రమే పరిష్కరించ గలరని, మా సమ్మకం,” అన్నది తెలివిగా.\n\nపులికి, నక్క పాగడ్త చాలా సంతోషాన్ని కలిగించింది. అది తీరుబాటుగా వెనక కాళ్ళమీదకు వంగి కూర్చుంటూ, “ఏమిటా చిక్కు సమస్య?” అని ప్రశ్నించింది.\n\nదానికి, నక్క వినయంగా తలవంచి, “అయ్యగారూ! నేను ప్రాణానికి తెగించి\n\nఅతి సాహసంతో, అడవి అంతా గాలించి,\nరెండు కుందేళ్ళను వేటాడి తెచ్చాను. కానీ,\nఈ తోడేలేమో తాను నా కన్న విద్యాధి\nకురాలు కాబట్టి, వాటిలో ఒకదాన్ని తనకివ్వ\nమంటున్నది. కానీ, నాకిది ఏమాత్రం జంతు\nన్యాయంగా కనిపించడంలేదు,” అన్నది.\n\nనక్క ఇలా అనగానే పులి, తోడేలుకేసి\nఒకసారి ఎగాదిగా చూసి, “బెరా! ఇంతకూ\nనువ్వెంత వరకు చదువుకున్నావేమిటి?”\nఅని ప్రశ్నించింది.\n\nదానితో తోడేలుకు భయంకొద్దీ పళ్ళు\nటకటకకొట్టుకోసాగాయి.\n\nపులి, నక్కకేసి తలతిప్పి ఏవైపూ\nఅనబోయేంతలో నక్క, “అయ్యగారూ!\nమరేంకాదు. తోడేలు తననోట్లో ఎన్ని పళ్ళు\n\nన్నాయో అన్ని విద్యలు నేర్చిందట!” అని\nభాష్యం పలికింది.\n\n“అహ్హ, అదా సంగతి! అలా అయితే,\nమీ ఇద్దరి కన్న నేనే ఎక్కువ చదివాను,”\nఅంటూ పులి తన భయంకరమైన నోరు\nతెరిచి మెరిసే కత్తుల్లా వున్న తన పళ్ళను\nచూపించింది.\n\nఅది చూస్తూనే తోడేలు గజగజలాడుతూ\nమూర్ఛపోయింది. పులి ఆశ్చర్యపోతూ,\n“ఇదేమిటి?” అన్నది.\n\n“అయ్యగారూ! మరేంలేదు. తోడేలు చదువులో తమ గొప్పతనాన్ని ఒప్పుకుని, మీ అతిపదునైన పళ్ళకు ప్రణామం చేస్తున్నది. మా సమస్యను మీరు పరోక్షంగా పరిష్కరించారు. దయచేసి తమరు మాతోపాటు మా\n\nఇంటికివస్తే, ఆరెండు కుందేళ్ళనూ తమకు సమర్పించుకుంటాం,” అన్నది నక్క.\n\nపులికి పరమానందం కలిగింది. ఆరెండు కుందేళ్ళను తిన్నాక హాయిగా నక్కనూ, తోడేలునూ తినడానికి తనను అడ్డేదెవరు అనుకున్నది.\n\n“సరే! ముందుండి దారి తీయండి,” అంటూ పులి లేచి నిలబడి, ఒకసారి ఒళ్ళు విరుచుకున్నది.\n\nనక్క, పులిని గుట్టల మధ్యలో వున్న ఒక సారంగమార్గం దగ్గరకు తీసుకుపోయి, “అయ్యగారూ! మనం ఇక్కడే వుందాం. తోడేలు సారంగ వార్గానపోయి, ఆ కుందేళ్ళను తెస్తుంది,” అన్నది.\n\n“అలాగే, వేగిరు, వేగిరు! ఆకలి నిలువునా కాల్చేస్తున్నది,” అన్నది పులి ఆవులిస్తూ.\n\nనక్క చూపిన సారంగమార్గం చాలా ఇరుగ్గా వున్నది. కానీ, పులి బారిన పడకుండా తప్పించుకునేందుకు తోడేలు అందులోకి వెళ్ళక తప్పలేదు.\n\nఐతే, ఎంత సేపటికీ తోడేలు సారంగం నుంచి బయటకు రాకపోవడంతో నక్క,\n\nపులితో, “అయ్యగారూ! అనుమతించండి. నేను సారంగంలోకి పోయి తోడేలు ఏంచే స్తున్నదో చూసి వస్తాను,” అన్నది.\n\n“అలాగే అనుమతించాను. మీరిద్దరూ కుందేళ్ళను తీసుకుని వేగిరం తిరిగిరండి,” అంటూ పులి ఈసారి మరింత పెద్దగా ఆవులించి, చిన్నగా గాండ్రించింది.\n\nనక్క లోపలికి దూరింది. ఐతే, కాలం గడుస్తున్నా ఎంతకూ నక్కా, తోడేలూ సారంగమార్గం నుంచి బయటికి రాకపోయే సరికి, పులి సారంగంలో తల దూర్చి అక్కసు కొద్దీ వాటిని నానా తిట్లూ తిట్టి అక్కడి నుంచి వెళ్ళిపోయింది.\n\nకొంతసేపు చూసి, పులి వెళ్ళిపోయిందని గ్రహించిన నక్కా, తోడేలూ సారంగం నుంచి బయటికి వచ్చినై.\n\nఅప్పుడు తోడేలు, నక్కను మెచ్చుకుంటూ, “నీకు నాపాటి చదువు లేకపోయినా, గొప్ప తెలివితేటలున్నవి! నీ ఎత్తుగడతో, పులిని చిత్తుచేశావు,” అన్నది.\n\n“చిత్తం, అయ్యా! అంతా తమదయ,” అన్నది నక్క కొంటిగా.\n\nకలిమి – లేమి\n\nఒక ఊళ్ళో ధనగుప్తుడనే వ్యాపారి ఉండే వాడు. అతడు తన జీవితమంతా విరామం అంటూ లేకుండా ధనార్జనలోనే గడిపి, లెక్కలేనంత డబ్బు సంపాదించాడు. బంధు మిత్రులలో సమర్థవంతుడైన వ్యాపారి అనీ, గొప్ప ధనవంతుడనీ పేరు తెచ్చుకున్నాడు. అతడు వృద్ధాప్యంలో పక్షవాతంతో మంచా నపడి, “నా జీవితమంతా కేవలం డబ్బు సంపాదనలోనే గడిచిపోయింది. నా సంపాద నతో ఇతరులకు ఉపయోగపడే ఒక మంచి పనీ చెయ్యలేదు,” అని హశ్చాత్తాపపడ్డాడు.\n\nఇలా అనుకుని, అతడు తన కొడుకైన శ్రీగుప్తుణ్ణిపిలిచి, “నాయనా, నా జీవితంలో ప్రజ్ఞోపయోగమైన పని ఒక్కటీ చెయ్యలేదు. నువ్వు నీ అవసరాలకు డబ్బు ఉంచుకుని, కొంత డబ్బుతో ఒక ధర్మశాల కట్టించు,” అని చెప్పి కన్నుమూశాడు.\n\nతండ్రి అంత్యక్రియలు పూర్తికాగానే శ్రీగుప్తుడు వ్యాపారంలో మునిగిపోయాడు.\n\nఆ సంవత్సరం అతనికి బాగా లాభం వచ్చింది. అతనికి తండ్రి చనిపోతూ చెప్పిన మాటలు గుర్తుకు వచ్చాయి.\n\n“ఈ సంవత్సరమయితే ఎంతో కొంత లాభాలు వచ్చాయి. వచ్చే సంవత్సరం నష్టం రావచ్చు. ఖర్చు పెరగవచ్చు. ఎవరు చూశారు? పై సంవత్సరం ఇంకా లాభాలు వస్తే ధర్మశాల కట్టిస్తాను,” అని అతను అనుకున్నాడు.\n\nమరుసటి సంవత్సరం కూడా అమితంగా లాభాలు వచ్చాయి. అయినా అతనికి తృప్తి కలగలేదు. అతను ధర్మశాల నిర్మాణం మళ్ళీ వాయిదా వేశాడు. ఇలా కొన్నేళ్ళు గడిచిపోయాయి.\n\nఒకరోజు రాత్రి శ్రీగుప్తుడు చాలా పాద్దు పోయే వరకూ ఏవో లెక్కలు చూసుకుంటూ మేలుకుని ఉన్నాడు.\n\nఅప్పుడు ఎవరో బాధతో మూలుగుతూ, అతని ఇంటి ముందున్న అరుగు మీదికి"
        },
        {
            "title": "కలిమి - లేమి",
            "page_start": 58,
            "author": "చందమామ బృందం",
            "pdf_page": 58,
            "content": "వచ్చి కూర్చున్నారు. శ్రీగుప్తుడు కిటికీలో\nనుంచి చూస్తే ఒక ముసలి, గుడ్డిబిచ్చగాడు\nఅరుగుమీద కూర్చుని, తాను పెట్టిన సత్తు\nగిన్నెనూ, జోలెనూ తడుముకుంటూ\nదగ్గిరికి తీసుకోవటం కనిపించింది.\n\nఇంతలో అరుగు దగ్గరికి కుంటు\nకుంటూ మరొక బిచ్చగాడు వచ్చి, “చింపి\nరయ్యా, ఎందుకు అలా తెగ మూలుగు\nతున్నావు? నీకు ఏమయింది?” అని\nఅడిగాడు.\n\nచింపిరయ్య ఎంతో బాధతో, “నువ్వా,\nనారాయుడూ? ఏం చెప్పమంటావు?\nగుడ్డి వెధవని! ఉదయం అడుక్కుంటూ\nవస్తూంటే కాలిలో ఇంత మేకు దిగబడింది.\nమేకు తీశానుగానీ, కాలువాచింది. ఉన్న\nచోటి నుంచి అడుగు కదలలేకపోయాను.\nపట్టెడు మెతుకులు దొరకలేదు. ఒకపక్క\nకాలి బాధా, ఇంకోపక్క ఆకలి బాధా చంపే\nస్తున్నాయనుకో!” అన్నాడు.\n\nనారాయుడు చింపిరయ్య కాలు వంక\nపరిశీలనగా చూశాడు. అది బాగా వాచిపోయి\nఉన్నది. నారాయుడు, తన సంచీలో నుంచి\nగిన్నె తీస్తూ, “నీ కాలి బాధ తగ్గించటం నా\n\nవల్ల కాదుగానీ, ముందు ఈ అన్నం తిను,\nకాలి సంగతి తరవాత చూద్దాం,” అంటూ\nతన గిన్నెను గుడ్డివాడికి ఇచ్చాడు.\n\n“నువ్వుతిన్నావా? అడుక్కున్నదంతా నాకే\nపెడుతున్నావా?” అన్నాడు చింపిరయ్య సత్తు\nగిన్నెలోకి చేయిపెట్టి తడుముతూ.\n\n“ఇద్దరికీ సమంగా పంచానులే. నా\nవంతు నీ గిన్నెలోకి తీసుకున్నాను,”\nఅన్నాడు నారాయుడు రెండు మెతుకులు\nతీసి ముసలివాడి గిన్నెలో వేసి తాను\nతీసుకుంటూ.\n\nఇదంతా కిటికీలో నుంచి చూస్తున్న\nశ్రీగుప్తుడికి కనువిప్పు కలిగింది. తనకున్న\nదానిలో కొంత పంచి ఇచ్చిన నారాయుడిది\nనిజమైన కలిమి, ఎవరికీ ఏమీ ఇవ్వలేని\nతనది లేమి!\n\nఆ రాత్రి శ్రీగుప్తుడు ఆ బిచ్చగాళ్ళిద్దరికీ\nఆశ్రయమిచ్చి, మర్నాడు ఉదయం\nవైద్యుణ్ణి పిలిపించి చింపిరయ్య కాలుకు\nచికిత్స చేయించాడు. అంతేకాదు, ఆ రోజే\nతన తండ్రి కోరిన ధర్మశాల నిర్మాణం పని\nప్రారంభించాడు.\n\nరాజు ఆదేశం ప్రకారం, సారంగమార్గం గుండా తప్పించుకున్న శాంతపుర రాణి శాంతకుమార్టి, అరణ్య మధ్యంలో బిడ్డను జయానందమునికి అప్పగించి ప్రాణాలు విడిచింది. జయానంద ముని ఆమె భౌతిక కాయాన్ని కోసలా కాయమని రెండు పులులను నియోగించి బిడ్డతో ఆశ్రమం చేరుకున్నాడు. బిడ్డను భల్గూకి రక్షణలో వదిలెపిట్టాడు.\n\nఆర్య\n\nఅజ్ఞాత యువరాజు\nవివిత్ర సాహ సగాథ\n\nచిత్రాలు:\nగాంధీ అయ్య\n\nరామూ, గోతిని\nమరింత లోతుగా తప్పు.\n\nగోవిందా, గోతి\nగోడలను\nరాభితోనూ, రాతి\nముక్కలతోనూ పాదిగి\nదృఢంగా ఉండేలా\nచెయ్యి.\n\nమందిరం మహారాణి\nభౌతిక కాయాన్ని\nభూస్థాపితం చేయడానికి\nగురువు ఆదేశం ప్రకారం\nషెయ్యలు గోతి తప్పుడం\nప్రారంభించారు.\n\nరా నాయనా, ఈ తెల్లపువ్వును మీ తల్లి\nకాయంపై వుంది, పాదాలను తాకి\nనమ్మకరించు!\n\nమరి చిద్దరు ష్యులు తోడురాగా, నలుగురూ\nకలిసి, రాణిగారి భౌతిక కాయాన్ని జాగ్రత్తగా\nగోతిలోకి దించారు.\n\nశమేటిక మీది\nకొయ్యసలకలను మట్టితో\nక్షుండి. భౌతికకాయానికి\nఎలాంటి హానీ\nజరగకూడదు. సురక్షితంగా\nఉండాలి."
        },
        {
            "title": "ఆర్య - 6",
            "page_start": 60,
            "author": "చందమామ బృందం",
            "pdf_page": 60,
            "content": "అక్కడ రాజధానిలో\nయువరాజు జమ్మదిన\nవేడుకలు అర్హంతరంగా\nఆగిపోవడంతో ప్రజలు\nదిగ్గ్రంతి వెందారు.\n\nఅనందకరమైన రాత్రి\nఇలాంటి విషాదకరమైన\nవార్తలో తెల్లవారిందే!\n\nఅవకిల్లాది తిరిగి వెళ్ళింది.\n\n\n\n(ఇంకాపుంది)"
        },
        {
            "title": "వినోద సమయం",
            "page_start": 64,
            "author": "చందమామ బృందం",
            "pdf_page": 63,
            "content": "# వినోద సమయం\n\n## రంగులు\nవేయండి!\n\nఈ అసాధారణమైన మిత్రులు తెగ మురిసిపోతున్నారు. వారి వినోదంలో మీరూ పాలుపంచు కోవాలనుకుంటున్నారా? కలర్ పెన్సిల్స్ తీసుకుని రంగులు వేయండి మరి!\n\n## ఏమిటో చెప్పండి!\n\nభోలా సరైన వేట దొరకడంతో పరమానందంతో ఇంటికేసి వెళుతున్నాడు. కుడివైపున ఉన్న మూడు ముక్కలలో ఒకదానిని తీసి సంచీలో సరైన చోట అమర్చి, సంచీలో ఉన్నదేమిటో తెలుసుకోండి. జాగ్రత్తగా పరిశీలించి చూసి భోలా తెస్తూన్న వేటలో లేనిదేమిటో చెప్పండి చూద్దాం."
        },
        {
            "title": "ఫోటో వ్యాఖ్యల పోటీ",
            "page_start": 66,
            "author": "చందమామ బృందం",
            "pdf_page": 65,
            "content": "# ఫోటో వ్యాఖ్యల పోటీ\n\nఈ ఫోటోలకు ఒక్క మాటలోగాని,\nచిన్నవాక్యంలోగాని వ్యాఖ్యలు రాయగలరా?\nరెండు వ్యాఖ్యలకూ సంబంధం ఉండాలి.\n\nMAHANTESH C. MORABAD\n\nK.S. SIVARKKAMANI\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు ఫిబ్రవరి 2004 సంచికలో ప్రచురిస్తాం. ఉత్తమమైన వ్యాఖ్యకు రూ. 100 బహుమానం.\n\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ,\nఈకాట్టుతాంగల్, చెన్నయ్ - 600 097.\n\nఅభినందనలు\n\nఅక్టోబర్ నెల పోటీ ఫలితాలు\n\nజి. చిరంజీవి\n25, టాగూర్ వీధి\nసెందిల్ నగర్,\nచెన్నయ్ - 600 062.\n\nఫోటో వ్యాఖ్యల పోటీ:\n\nమొదటి ఫోటో : కమ్మని చిరునవ్వులతో....\nరెండవ ఫోటో : కలలు కనే కనులు!\n\nవినోద సమయం సమాధానాలు (పేజీ 64-65)\n\n1. పక్షి తల మీద రోమాలు\n\n2. పక్షి కాళ్ళు (ఒంటికాలు)\n\n3. తేనెటీగ రెక్కలు\n\n4. చిన్న ఈగ రెక్కలు\n\n5. స్పూన్ లో తేనె\n\n6. బక్కెట్ మీది డిజైన\n\n7. పువ్వులోని పుష్పదళం\n\n8. ఈగ రొమ్ము మీది మచ్చ\n\nఏమిటో చెప్పండి : జింక. జింకకు తోక లేదు.\n\nPrinted and Published by B. Viswanatha Reddi at B.N.K. Press Pvt. Ltd., Chennai - 26 on behalf of Chandamama India Limited, No. 82, Defence Officers Colony, Ekkatuthangal, Chennai - 600 097. Editor : B. Viswanatha Reddi (Viswam)\n\nTRAPPED\n\nGAMES AND ACTIVITY CD-ROM\n\nPROF. PURENOTHIN, THE RENOWNED INDOLOGIST, IS TRAPPED INSIDE THE MOUND OF MURUKKI. YOU JOIN DETECTIVE MANDOO TO SEARCH FOR THE PROFESSOR AND SAVE HIM. THE ONLY WAY TO THE MOUND OF MURUKKI IS REVEALED TO YOU. ONLY WHEN YOU CAN GET HOLD OF FOUR KEYS HIDDEN ALONG YOUR ROUTE. AND YOU HAVE TO SEARCH FOR THEM THROUGH A DOZEN DIFFERENT GAMES AND ACTIVITIES. GO FOR CLUES AND KEYS!\n\nMIND YOU, YOU HAVE ONLY 60 MINUTES TO REACH THE PROFESSOR! GET THERE FAST, BUT BEWARE OF YOURSELF BEING TRAPPED!\n\nHey, but this one is a whole lot of fun! You have a different set of games and activities, every time you begin your search.\n\nA quality product from Chandamama\n\nFor more details, please contact :\nChandamama India Limited,\n82, Defence Officers' Colony,\nEkkatuthangal, Chennai - 600 097.\nwww.chandamama.org\n\nRS. 199/- ONLY\n\nTasty,\nTasty\nChocolate...\n\nRichy,\nRich\nCream...\n\nDouble Kushi Offer\nin every 500g pack\n\nGold/Silver coins/\nsurprise discounts\n&\n5 Eclairs more\n\nShare a Sweet Moment\n\nnutrine\nChocolate\nEclairs\n\nThe Complete\nChocolate Eclairs\n\nIndia's largest selling sweets and toffees."
        }
    ]
}