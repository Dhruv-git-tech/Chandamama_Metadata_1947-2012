{
    "book_id": "చందమామ_2008_11",
    "stories": [
        {
            "title": "మాయపొర",
            "page_start": 7,
            "author": "కంచనపల్లి వేంకట కృష్ణారావు",
            "pdf_page": 7,
            "content": "భయం వేసింది. వెంటనే ఆ ఊళ్ళోని వస్తాడును కలుసుకుని, “కొండయ్యా, తూరుపు కొండల్లో ఒక అమూల్యమైన మూలికను సేకరించ వలసి ఉన్నది. తోడుగా వచ్చావంటే నువ్వు అడిగే ధనం ఇస్తాను. అయితే, ఈ విషయం బయట పొక్కనీయకు. తిరిగి వచ్చేంత వరకు రహస్యంగా ఉంచాలి,” అన్నాడు.\n\nఅంత పెద్ద పండితుడు తన సాయం అడిగినందుకు పరవానందం చెందిన కొండయ్య ఆయనకు తోడు వెళ్ళడానికి వెంటనే ఒప్పుకున్నాడు.\n\nమరుసటి రోజు వేకువజామునే, కొండయ్య తోడుగా శంకరశర్మ, ఇద్దరకీ సరిపడా రొట్టెలు మూటగట్టుకుని తూరుపు కొండల కేసి బయలుదేరాడు. మూడు రోజుల ప్రయాణం తరవాత ఇద్దరూ తూరుపు కొండలు చేరుకు న్నారు. తాళపత్ర గ్రంథంలో సూచించిన విధంగానే మార్గ మధ్యంలో అక్కడక్కడ గుర్తులు కనిపించడంతో శంకరశర్మ, సంతోషంగా ఎత్తయిన గుట్టను ఎక్కి ఆవల దిగి గంభీరంగా కనిపించిన పెద్ద కనకదుర్గ విగ్రహానికి చేతులెత్తి నమస్కరించి దాని వెనకగా ఉన్న గుహలో అడుగుపెట్టాడు. వెంటనే, “ఎవడురా వాడు? ఈ గుహలో అడుగు పెట్టడానికి ఎన్ని గుండెలు?” అన్న భీకర కంఠస్వరం విని ఉలిక్కి పడి శంకరశర్మ అలాగే నిలబడ్డాడు.\n\nమరుక్షణవేయి గుహ ప్రతిధ్వనించేలా నవ్వుతూ భయంకరాకారుడైన ఒక రాక్షసుడు\n\nబడినప్పటికీ నవదుర్గల గురించీ, అష్ట విధ ఐశ్వర్యాల గురించీ విపులంగా వివరించబడి ఉన్నది. చివరగా తూరుపు కొండల్లో కనకదుర్గ విగ్రహం వెనకగా ఉన్న గుహలోని గుప్తనిధిని గురించి సూచన ప్రాయంగా తెలియజేయ బడి ఉన్నది.\n\nనిధివిషయం చదివేసరికి శంకరశర్మపరమానందం చెందాడు. తన దారిద్ర్య బాధ తొలగి పోగలదని తెలియగానే ఆయన మనసులో కుతూహలం ఉప్పాంగింది. ఇన్నాళ్ళకు దేవుడు తన మొర ఆలకించాడనీ, లక్ష్మీకటాక్షం కూడా కలగనున్నదనీ ఆనందంతో ఉబ్బి తబ్బిబ్బయ్యాడు. ఈ విషయం గ్రంథం ఇచ్చిన చిన్నయ్యకు చెబితే ప్రమాదకరమని ఊరుకున్నాడు. అయితే, తూరుపు కొండల్లోకి ఒంటరిగా వెళ్ళడానికి శంకరశర్మకు\n\nవాళ్ళ ముందుకు దూకి, “నిధి కోసం మ్చూరా?” అని అడిగాడు.\n\n“అవును,” అన్నాడు శంకరశర్మ గడగడా వణుకుతూ.\n\n“నువ్వు పండితుడివే కదా?” అని అడిగాడు రాక్షసుడు.\n\n“అవును. అయినా, అది నీకోలా తెలుసు?” అని అడిగాడు శంకరశర్మ.\n\n“నిన్ను చూస్తూంటే అలా అనిపించింది. నేనూ ఒకప్పుడు నీలాంటి పండితుడినే గనక సులభంగా తెలుసుకోగలిగాను,” అన్నాడు రాక్షసుడు.\n\n“మరి ఈ రాక్షసరూపమేమిటి?” అని అడిగాడు శుకుష్మధ్యోన్ని కూడదీసుకుంటూ.\n\n“నాలోని అత్యాశ తెచ్చిపెట్టిన రూపం ఇది. సరిగ్గా ముప్పై సంవత్సరాల క్రితం నేనొక పండితుణ్ణి.\n\nఒకనిరుపేద బ్రాహ్మాడికి ఒక ముని ఇచ్చిన తాళపత్ర గ్రంథాన్ని రహస్యంగా దొంగిలించి, అందులో ఉన్న నిధిరహస్యాన్ని తెలుసుకుని మూడో కంటికి తెలియకుండా ఇక్కడికి వచ్చాను. నిజానికి ఈ నిధి ఒక గంధ ర్యుడిది. నిధినంతా నాసాంతం చేసుకోవాలన్న నా అత్యాశను గ్రహించిన గంధర్యుడు రాక్షసు డివికమ్మని నన్ను శపించాడు. పాదాలపైపడి క్షమించి తరుణోపాయం తెలియజేయమని పేడుకున్నాను. ‘ఎవరైనా నీలాగే అత్యాశతో ఇక్కడికి వచ్చి, నీ ద్వారా అత్యాశను పోగొట్టు కున్నప్పుడే నీకు రాక్షసరూపం నుంచి విముక్తి. అంతవరకు ఇక్కడే పడి ఉండు,’ అని చెప్పి ఆయన అదృశ్యమయ్యాడు. నువ్వు నాకీ విషయంలో సాయపడగలవా?” అని అడిగాడు రాక్షసుడు.\n\n“సాయపడకపోతే నేను నేర్చిన విద్యలకు సార్థకత ఉండదు. ఎదుటివారికి చెప్పేటం దుకే నీతులు; అవకాశం లభించేంతవరకు అందరూ పెద్దమనుషులే - అన్న అతి సామాన్యుల స్థాయినుంచి, సర్వశాస్త్రాలూ చదివిన పండితుణ్ణయి వుండీ ఒకమెట్టు కూడా పైకి ఎగబ్రాకలేకపోయినందుకు చింతిస్తున్నాను. అత్యాశ అనే మాయపొర నా కళ్ళను కమ్మి నందుకు సిగ్గుపడుతున్నాను,” అంటూ శంకరశర్మ తను అక్కడికి ఎలా వచ్చిందీ రాక్షసుడికి వివరించాడు.\n\nఅంతావిన్న రాక్షసుడు, “నీ మాటలు నిజమని నమ్ముతున్నాను. నేను నీకీ రత్న నిధిని అప్పగిస్తాను. అందులో సగం చిన్న య్యకు ఇవ్వు. నీ వాటాలో సగం నీకు సాయ పడ్డ ఈ కొండయ్యకు ఇవ్వు. మిగిలిన ధనంతో నీ బతుకు నిశ్చింతగా సాగిపోతుంది. నువ్వు అత్యాశను వదులుకుంటే, నాకు ఈ రాక్షస రూపం నుంచి విముక్తి లభిస్తుంది. మాట తప్పావో రౌరవాది నరకం తుప్పుడు,” అని హెచ్చరించి రత్నాల మూటను అప్పగించాడు.\n\nరత్నాల మూటతో జయపురానికి తిరిగి వచ్చిన శంకరశర్మ చిన్నయ్యకు సంగతి చెప్పి, సగం ధనం అతనికి ఇచ్చాడు. తన వాటాలో సగం కొండయ్యకు ఇచ్చాడు. మిగిలిన దానిని పాఠశాలలు, వైద్యశాలలు, సత్రాల నిర్మాణానికి వినియోగించాడు. అందులో ఒక్క దమ్మిడీ కూడా తాను ఉంచుకోలేదు. ఎప్పటిలాగే పౌరోహిత్యంతో జీవయాత్ర సాగిస్తూ పండితుడిగా, పరోపకారిగా ప్రజల మన్ననలు పొందాడు.\n\nశంకరశర్మ ఒకనాడు పాఠశాలను పర్యవేక్షిస్తూండగా అక్కడికి వచ్చిన ఒక అపరిచిత వ్యక్తి ఆయన పాదాలపైబడి, “నాకు రాక్షస రూపం నుంచి విముక్తి కలిగించినందుకు కృతజ్ఞతలు,” అన్నాడు.\n\nఅతడు తనకు గుహలోని నిధిని అప్పగించిన రాక్షసుడని క్షణంలో గ్రహించిన శంకర శర్మ, “నా కళ్ళకు కమ్మిన అత్యాశ అనే మాయపొరను తొలగించినందుకు నేనే నీకు రుణపడిఉన్నాను,” అంటూ అతణ్ణి ఆప్యాయంగా లేవనెత్తాడు.\n\nమన వారసత్వ స్థలాలు\nచంపానర్ - \nపావగడ్ పార్క్\n\nఅహ్మదాబాదు సమీపంలోని పావగడ్ పర్వత పాదతలంలో వెలసిన ప్రాచీన నగరం చంపానర్. ఈ నగరానికీ పేరు రావడానికి రెండు కారణాలు చెబుతారు.\n\nఈ నగరాన్ని నిర్మించిన చంపరాజ్ పేరు మీదుగా దీనికీ పేరు వచ్చిందని కొందరు విశ్వసిస్తారు. ఇక్కడ విస్తారంగా కనిపించే చంపా చెట్ల కారణంగా ఈ నగరానికీ పేరు వచ్చిందని మరి కొందరు భావిస్తారు. సంపన్నమైన చారిత్రక సంస్కృతిగల ఈ నగరం పట్టునేత వస్త్రాల వ్యాపారానికీ, కత్తుల తయారీకీ పేరుగాంచింది.\n\nచంపానర్లో చాలా శిథిలాలు ఉన్నాయి: కోటగోడలు, సమాధులు, ఉద్యానాలు, ద్వార తోరణాలు, స్తంభాలు, బాపులు ఆ ప్రాంత గత వైభవానికి మౌనసాక్ష్యాలుగా నిలిచి ఉన్నాయి. ఈ ప్రాంతానికి చంపానర్ - పావగడ్ ఆర్కియోలాజికల్ పార్క్ అని పేరు పెట్టారు. గుజరాత్ లో 16వ శతాబ్దంలో వెలసిన తొలి హిందూ రాజధాని కొండకోట, భవనాలు, దేవాలయాలు, నివాస ప్రాంతాలు, వ్యవసాయ నిర్మాణాలు, శిథిలాలు కనిపిస్తాయి. ఇవి 8వ శతాబ్దం 14వ శతాబ్దం\n\nమధ్య కాలానికి చెందినవి. పావగడ్ కొండ మీద అందమైన కాళికామాత ఆలయానికి యేడాది పాడవునా వేలాది మంది భక్తులు వస్తూ ఉంటారు. ఉత్తరోత్తరా అంతగా మార్పులకు లోనుకాని ఏకైక సంపూర్ణ నగరం గనక, ఇది మొగల్ - ఇస్లాం కాలానికి పూర్వంనాటి స్థితిగతుల అధ్యయనానికి కీలకమైన ప్రాముఖ్యతను సంతరించుకున్నది.\n\nచంపానర్ - పావగడ్ ఆర్కియోలాజికల్ పార్క్ను నైసర్గిక రూపాన్ని చక్కగా ఉపయోగించుకున్న చిన్న రాజధానికి ఉదాహరణగా చెబుతారు. దాని ప్రకృతిసిద్ధమైన అంశాలు, రూపు రేఖలు దానిని యునెస్కో ప్రపంచ వారసత్వ ప్రదేశంగా స్వీకరించడానికి ప్రేరకాలయ్యాయి.\n\nఆస్తికికర ప్రదేశాలు: (1) చంపానర్ శిథిలాలు: ఇవి హంపీని పోలినవి. కోట లోపల చక్కగా రక్షించబడ్డ షహార్ కీ మస్జీద్ ఉన్నది. (2) పావగడ్ కొండ మీది కాళికా మాత ఆలయం: నిర్మాణ కౌశలానికన్నా మత ప్రాముఖ్యతకు ప్రసిద్ధి గాంచిన దేవాలయం. సగం దూరం నుంచి కొండమీదికి వెళ్ళడానికి కేబుల్ కార్ సదుపాయం ఉన్నది. దీనితో పాటు 1,500 మెట్లతో మామూలు మెట్లదారి కూడా ఉన్నది. దారి పొడవునా చిన్నచిన్న దుకాణాలు ఉన్నాయి. కొండను ఎక్కేప్పుడు శక్తినిచ్చే 'నింబూపానీ' తాగవచ్చు!\n\nబాలల దినోత్సవం\nఓ ఇంద్రజాల ఉదంతం!\n\nజవహర్‌లాల్ నెహ్రూ ఒకసారి తమిళనాడులో పర్యటిస్తున్నారు. ఆయన రాకకోసం వీధులకు ఇరువైపులా జనం బారులు తీరి ఎదురు చూస్తున్నారు. కుర్రాళ్ళు చెట్ల మీదికి ఎగబ్రాకి కూర్చు న్నారు. ప్రజలకు అభివాదం చేస్తూ జీపులో వచ్చిన నెహ్రూ దృష్టి ప్రజల గుంపుకు చివర ఎగురుతూన్న రంగురంగుల బుడగల మీద పడింది. పెద్ద పెద్ద బెలూన్లను కట్టిన దారాన్ని చేత్తో పట్టుకుని వాటిని అమ్మడానికి వచ్చాడు ఒక వ్యాపారి.\n\nనెహ్రూ వాహనాన్ని ఆపమన్నారు. కిందికి దూకి బెలూన్లు అమ్మే వ్యక్తిని దగ్గరికి రమ్మని పిలిచారు. అతడు దగ్గిరికి రాగానే తన సహాయకుడితో చెప్పి, బెలూన్లన్నిటినీ కొని పిల్లలకు పంచమన్నారు. సంతోషంగా బెలూన్ను అందుకున్న ఒక పాపాయి దగ్గరికి చిరునవ్వుతో వెళ్ళి, సుతారంగా బుగ్గను తాకి, తిరిగివచ్చి జీపులోకి ఎక్కి ప్రయాణాన్ని కొనసాగించారు!\n\n“ఇందులో ఇంద్రజాలం ఎక్కడ?” అని అడుగుతున్నారు కదూ! అది నెహ్రూ పిల్లలకిచ్చిన బెలూనల్లో ఉన్నది. పిల్లల పట్ల ఎంతో విశ్వాసం ఉంచిన ఒక నాయకుడు వాళ్ళను సంతోష పరచడానికి ప్రదర్శించిన ఇంద్రజాలం అది.\n\nబాల్యం అంటే ఏమిటో మరిచిపోని పెరిగిన ఓపెద్ద చూపిన ఇంద్రజాలం అది. పిల్ల ల్లాగా వినోదానికి విలువనిచ్చిన ఓ గొప్ప నాయకుడికి సంబంధించిన ఇంద్రజాల ఉదంతం అది. అలాంటి ఇంద్రజాలాన్ని మరే జార్‌లోనూ కొనలేము.\n\nనవంబర్ 14 సందర్భంగా పాఠకులం దరికీ చందమామ బాలల దినోత్సవ శుభా కాంక్షలు తెలియజేస్తున్నది!\n\nCANDYMAN\nCONTEST\n\nCongratulations!\n\nThe prizewinners of the July 2008 contest\nhave been chosen. To view the winners list, visit\nhttp://www.chandamama.com/common/winners.html\n\nపాతాళీదుర్గం\n\n4\n\n[రాత్రివేళ కదంబరాజనగరులో ఒక మహాకాయుడు ప్రవేశించి, రాజకువార్తె కాంతిసేనను అపహరించి, ఎత్తుకుపోసాగాడు. రాజభవనంలో గగ్గోలు చెలరేగింది. కావలివాళ్ళు అతడి మీదికి బాణాలూ, ఈటెలూ విసిరారు. వాటిని పట్టించు కోకుండా అతడు పెద్దపెద్ద అంగలు వేసుకుంటూ అరణ్యం కేసి నడవసాగాడు. రాజు ఉగ్రసేనుడు ఆజ్ఞాపించగా కొందరు ఆశ్వికులు అతడి వెంట బడ్డారు. మరికొందరు అతడి మీద అగ్నిబాణాలు ప్రయోగించసాగారు.\n\n- తరవాత]\n\nరాజప్రాసాదంలో రేగిన గగ్గోలుకు నగర మంతా మేల్కొన్నది. ప్రజల్లో చాలామంది శత్రురాజెవడో నగరం మీద దాడి కొచ్చాడని భయపడ్డారు. వాళ్ళల్లో కొందరు నగరద్వారాల కేసి పరిగెత్తారు.\n\nఇంతలో భటులు వదిలిన అగ్నిబాణాలు కొన్ని గురితప్పి నగరంలోని ఇళ్ళ మీదపడినై. ఆ వెంటనే అక్కడా ఇక్కడా చిన్నచిన్న\n\nమంటలు లేచినై. ప్రజల్లో భీతాహం పుట్టింది. వాళ్లు తమ తమ గృహాలు రక్షించు కునేం దుకు వెనుదిరిగి పరిగెత్తసాగారు.\n\nమేడపైభాగాననిలబడి ఇదంతా చూస్తున్న రాజు ఉగ్రసేనుడు మంత్రి కేసి తిరిగి, “అమాత్యా, ఇదీ మన ప్రజల రాజభక్తి! కష్టకాలంలో ఎవడిక్షేమం వాడు చూసుకునే వాడే తప్ప, మన రక్షణకై వచ్చి నిలబడే\n\n'చందమామ'"
        },
        {
            "title": "పాతాళదుర్గం-4",
            "page_start": 13,
            "author": "గుండ్రాతి సుబ్రహ్మణ్యంగౌడు",
            "pdf_page": 13,
            "content": "వాడొక్కడూ లేడు. నిజంగా శత్రు రాజేదాడికి\nవస్తే, కోట రక్షణకు సహాయ పడేవాడు వీళ్ళల్లో\nఒక్కగా నొక్కడైనా ఉండడు,” అన్నాడు\nకోపంగా.\n\n“మహారాజా, రాజ్యరక్షణకు మనం జీత భత్యాలిచ్చి పోషిస్తున్న సైనికులున్నారు గదా, ఈ పిరికి ప్రజలవల్ల అయ్యేదేమిటి? వాళ్ళ చావు వాళ్ళని చావనివ్వండి,” అంటూ మంత్రి అగ్నిబాణాలు ప్రయోగిస్తున్న భటులను రాజుకు చూపుతూ, “మనవాళ్ళు రాక్షసుడి మీద ప్రయోగించే బాణాలూ, ఈటెలూ రాజకుమార్తెకు హాని కలిగించ వచ్చు. ఆ విషయమై భటులను హెచ్చరించటం అవ సరం గదా,” అన్నాడు.\n\nఉగ్రసేనుడు, “అవునవును!” అంటూ తల ఊపి, తొందర తొందరగా భవనం మీది\n\nనుంచి కిందికి దిగిపోతూ, “అమాత్యా! నేను రాజధానికి తిరిగి వచ్చే వరకూ నగరరక్షణ బాధ్యత మీరే వహించాలి. శతభానుడు దేనికైనా సమర్థడు. మనం అతడి దగ్గిరకు పంపిన దూత లేమయ్యారో తెలియటం లేదు,” అన్నాడు.\n\nఅంతలో ఒక సేవకుడు గుర్రాన్నికదాన్ని మెట్ల వద్దకు తెచ్చి నిలబెట్టాడు. ఉగ్రసేనుడు ఒక్క ఎగురున దాన్ని అధిరోహించి, కొందరు రౌతులు వెంట రాగా, నగరద్వారం దాటి అరణ్యమార్గం పట్టాడు.\n\nమంత్రి కొంచెం సేపు రాజు పోయిన మైపుకే చూస్తూ నిలబడి, తరవాత కోట బురుజు కేసి నడుస్తూ, “ఈ ఉగ్రసేనుడు రాజ్యాన్ని మరెంతో కాలం నిలబెట్టుకోలేడు,” అను కున్నాడు.\n\nకదంబనగరానికి తూర్పుదిక్కున వున్న అరణ్యం, కొండప్రాంత మంతా కాగడాలూ, దివిటీలూ పట్టుకు తిరుగుతున్న సైనికు లతో నిండిపోయింది. “దివిటీల వెలుగులో తనను వెతికేవాళ్ళను రాక్షసుడు తేలిగ్గా గుర్తిస్తాడు. అలాంటప్పుడు వాడు వీళ్ళకెలా దొరుకుతాడు!” అనుకుంటూ మంత్రి ఆశ్చర్య పోయాడు.\n\nఅరణ్యంలో ధూమకసోమకులక్కూడా ఇలాంటి అనుమానమే కలిగి, కదంబరాజు తెలివితక్కువతనానికి నవ్వుకున్నారు. వాళ్ళిద్దరూ, సైనికులు తామున్న ప్రాంతానికి రాగానే, గుర్రాలు దిగి, వాటిని గుబురు చెట్ల చాటున దాచి, ఒక పెద్ద చెట్టెక్కి కొమ్మల్లో\n\nదాక్కున్నారు. కదంబ సైనికుల్లో కొందరు కాగడాలు పట్టుకుని, ఆ చెట్టు కిందికి వచ్చి, సంభాషించుకోసాగారు. వాళ్ళ మాటల వల్ల ధూమక సోమకులకు రాజకుమార్తె అప హరణా, ఉగ్రసేనుడు స్వయంగా అరణ్యం లోకి వచ్చిన సంగతీ తెలిసింది.\n\n“ఆ దుర్మార్గుణ్ణి చంపటానికి మన కిది మంచి అవకాశం,” అన్నాడు సోమకుడు పట్టరాని ఉత్సాహంతో.\n\n“తొందరపడకు సోమూ! మనం సైనికుల దుస్తుల్లో వున్నట్టయితే, ఆ పని స్థాధ్యమయ్యేది. ఇప్పుడు మనమున్న వేషంలో, ఎవరి కంటనైనా పడ్డామో, ముందు మనం చావటం ఖాయం,” అన్నాడు ధూమకుడు.\n\nకదంబ సైనికులు చెట్టుకింది నుంచి వెళ్ళి పోయారు.\n\n“సోమూ, ఇక మనం చెట్టు దిగి, ఇంకా చీకటి వుండగానే మన గ్రామం చేరటం మంచిది. మన కుటుంబాలను ఈ రాజ్య సరిహద్దులు దాటించందే, మనం ఎలాంటి సాహసానికీ పూనుకోగూడదు,” అన్నాడు ధూమకుడు.\n\nసోమకు డేమీ జవాబివ్వలేదు. ఇద్దరూ చెట్టుకొమ్మల్లోంచి కిందికి రాసాగారు.\n\nఅంతలో కొంచెం ఎడంగా వున్న ఊడల మర్రి చాటు నుంచి నల్లని భయంకరాకారం ఒకటి బయటికి వచ్చి దాపుల నున్న కొండ గుహల కేసి నడవసాగింది. దాని భుజం మీద ఒక మానవాకృతి నిశ్చేతనంగా పడివున్నది. ధూమకుడు, సోమకుడి భుజం పట్టుకుని\n\nఆగమని హెచ్చరించి, గుహల కేసి పోతున్న భయంకూకారాన్ని అతడికిచూపుతూ, “అడుగో రాక్షసుడు! వాడి భుజం మీద వున్నది రాజకుమార్తె, అనుమానం లేదు. ఆమె ధరించిన వజ్రవైడూర్యాలు, ఈ గుడ్డివెన్నెల్లో కూడా ఎలా మిలమిలా మెరిసిపోతున్నవో, చూశావా!” అన్నాడు. సోమకుడు ఆ దృశ్యం చూస్తూనే నిశ్చేష్టుడై పోయాడు.\n\nరాక్షసుడు గుహల్లో ఒకదాన్ని సమీపించే సరికి లోపలి నుంచి, “ఎవరు వాళ్ళు? వెనక్కు తిరిగి పొండి!” అన్న గంభీర కంఠ స్వరం వినబడింది.\n\n“ఒరే మనిషీ, గొంతు పగిలేలా అంత పెద్దగా అరవకు! నే నీ రాత్రి ఎవణ్ణీ చంప కూడదని ఒట్టేసుకున్నాను. మర్యాదగా గుహ నుంచి బయటికి వచ్చి, కిక్కురు మనకుండా\n\nవెళ్ళిపో,” అన్నాడు రాక్షసుడు. “నువ్వెవడో రాక్షసుడిలా కనిపిస్తున్నావ్. నేనిక్కడ ఒక మహావీరుడికి వయాలికా వైద్యం చేసి గాయాలు మాన్పి, ఇప్పుడే స్పృహ తెప్పించాను. బీరాలు పలక్కుండా గుహముందు నుంచి కదిలి, కంయ్ కుంయ్ మనకుండా నీ దారిన పో!” అన్న జవాబు వచ్చింది గుహ లోనుంచి.\n\nఆ జవాబు వింటూనే రాక్షసుడు ఉగ్రుడై పోయి, “ఒరే, మనిషీ! ఎంత మాటన్నావ్? నేను రాక్షసుణ్ణిరా, కుంభీరుణ్ణి!” అంటూ హుంకరించి గుహకేసి ఒకడుగు వేశాడు.\n\n“నేను మాంత్రికుణ్ణిరా, కాలశంబరుణ్ణి! కాచుకో!” అంటూ గుహ నుంచి కేక విన బడింది. ఆ వెంటనే మెరుస్తున్న శంబరుడి మంత్రదండం వేగంగా పాములా బుస\n\nకొడుతూ వచ్చి, కుంభీరుడి తలను బలంగా తాకింది.\n\nఅంత బలశాలి అయిన కుంభీరుడు, మంత్రదండం దెబ్బ తింటూనే కింద పడి పోయాడు. కాని ఆపడేటప్పుడు రాజకుమారి కాంతిసేనకు అపాయం కలక్కుండా జాగ్రత్త పడ్డాడు. కాంతిసేన అప్పుడే నిద్ర నుంచి మేల్చున్నట్టు కళ్ళు తెరిచి చుట్టూ కలయ చూసింది. ఆమె ఎత్తుగా పెరిగి తివాసీలా ఉన్న పచ్చిగడ్డిపై పడుకుని వున్నది. పక్కనే తనను అపహరించుకు వచ్చిన మహా కాయుడు తల చేతులతో పట్టుకుని మూలు గుతూ, మధ్యమధ్యపళ్ళు కొరుకుతున్నాడు. అతడి తల మీద వున్న కొమ్ముల్లో ఒకటి - కుడివైపుది మంత్రదండం దెబ్బకు విరిగి పోయింది. అక్కడ కలిగిన గాయం నుంచి సంతత ధారగా రక్తం కారుతున్నది.\n\nమహా భయంకరుడైన ఆ రాక్షసుణ్ణి, ఆ దీనస్థితిలో చూడగానే కాంతిసేనకు అత డంటే భయం పోయి, ఎంతో జాలి కలిగింది. ఆమె చప్పున లేచి కూర్చుంటూ, “ఓ మహా రాక్షసా! నన్ను తినదలుచుకున్న వాడివి, ఇంత దూరం ఎందుకు తెచ్చావు? నిన్ను గాయపరిచిందెవరు? మా తండ్రిగారేనా? ఆయన గొప్ప శూరుడు, శరణన్న వాళ్ళను వధించడు. ఇప్పుడు కూడా మించి పోయింది లేదు. ఆయన్ను బతిమాలి నీకు ప్రాణదానం చేయిస్తాను,” అన్నది.\n\nరాజకుమారి మాటలు వింటూనే కుంభీ రుడికి అంత బాధలోనూ నవ్వాగింది కాదు.\n\nఅతడికి ఆమె మాట్లాడిన తీరు కూడా ఎంతో ముచ్చట కలిగించింది.\n\nకుంభీరుడు కూర్చున్న చోటు నుంచి లేచి కొద్ది దూరంలో వున్న పొదల దగ్గరకు వెళ్ళి వాటి ఆకులు కోసి అరచేతుల్తో వాటిని బాగా మర్దించి, తల మీదనెత్తురు కారుతున్న చోట ఆ పసరు పూసుకుని తిరిగి కాంతిసేన దగ్గి రకు వచ్చాడు. అతడు వచ్చేసరికి కాంతిసేన గుహకేసి చూస్తున్నది.\n\n“ఆ చీకటి గుహలో ఎవరో మాట్లాడు తున్నారు. వాళ్ళెవరు మహారాక్షసా? నీ అను చరులా?” అని అడిగింది ఆమె.\n\nకుంభీరుడు గుహకేసి రోషంగా చూసి, “అక్కడ వున్నది నా అనుచరులు కాదు, శత్రువులు. తల మీద ఈ గాయం ఆ శత్రువు కలిగించిందే. వాడొక మాంత్రికుడు. శక్తి మంతుడిలా కనిపిస్తున్నాడు. నే వచ్చిన పని చెడిపోయే ప్రమాదం ఉన్నది కనక, ప్రస్తు తానికి వాణ్ణి ప్రాణాలతో వదిలిపెడుతు న్నాను,” అన్నాడు.\n\n“నువ్వొచ్చిన పనేమిటి? నన్ను గృహం నుంచి దొంగలా ఎత్తుకుపోవటమా? ఎంత గొప్ప వీరుడివి, ఛి!” అన్నది కాంతిసేన లేచి నిలబడుతూ.\n\nకుంభీరుడా మాటలకు నిలువునా కుపించి పోయాడు. లజ్జతో ముఖం ముడుచుకు పోయింది. కళ్ళలో నీళ్ళు తిరిగాయి. అతడు కాంతిసేన ముందు చేతులు మోడ్చి మోకరి ల్లుతూ, “అమ్మా, కాంతిసేనా! నన్నంతగా అసహ్యించుకోకు. నేను స్వతంత్రుణ్ణి కాను.\n\nఒకానొక మహాశక్తిమంతుడికీ, క్రూరాతి క్రూరు డికీ భృత్యుణ్ణి. నిన్ను ఎత్తుకు రావలిసిందిగా ఆజ్ఞాపించినవాడు, ఆ మహాపాపి. ఆ పని నేను కాకపోతే, అతడి భృత్యుల్లో మరొకడు - నా కన్న క్రూరాత్ముడూ, కఠినాత్ముడూ నెరవేర్చేవాడు. అతడి ఆజ్ఞకు తిరుగులేదు. కాని, నేను నిన్నునా ప్రాణాలొడ్డి అయినా సరే కాపాడి, ఏదో ఒకనాడు నీ తండ్రి గృహానికి చేరుస్తాను,” అన్నాడు.\n\n“ఆపని ఇప్పుడే ఎందుకు చేయకూడదు?” అని ప్రశ్నించింది కాంతిసేన.\n\n“అది మనిద్దరికీ ప్రాణగండం అయి తీరుతుంది. నిన్ను నా యజమాని తెమ్మన్న చోటుకు తీసుకుపోక తప్పదు. అయినా నువ్వేమీ భయపడకు. ఎలాగైనా నిన్నత ణ్ణుంచి నేను కాపాడి తీరుతాను. ఈ భూ\n\nప్రపంచంలో నీ మనస్సుకు నచ్చిన వాడితో నీకు వివాహం జరిగేలా చూస్తాను, సరా, ”అన్నాడు కుంభీరుడు.\n\nకాంతిసేనకు ఏం మాట్లాడేందుకూ పాలు పోలేదు. కుంభీరుడి మంచితనంలో ఆమెకు కొంత నమ్మకం కలిగినా, అతడు చెబుతున్న దేమిటో కొంచెం కూడా అర్థం కాలేదు. ఇప్పుడు తను చేయగలిగిందేమిటి? పారి పోయే ప్రయత్నం చేయటం వృథా. రాక్షసుడి కన్ను గుప్పటం సాధ్యమయ్యేది కాదు. సహాయం కోసం కేకలు వేసి ప్రయోజనం లేదు. కుంభీరుడు ఉగ్గుడై తన గొంతు నులమ వచ్చు. అతడితో మంచిగా వుంటూ సౌమ్యంగా ప్రవర్తించటమే తనకు భవిష్యత్తులో మేలు కూర్చుతుంది...\n\nకాంతిసేన ఇలా ఆలోచిస్తున్నంతలో గుహ ముందు కాగడా వెలుగు కనిపించింది. పెద్ద పెద్ద జడలతో, ఆపాదమస్తకం కాషాయ వస్త్రాలతో, చేతిలో మంత్రదండం పట్టుకుని వున్న వికృతాకారు డొకడు ఆ వెలుగులో అక్కడ ప్రత్యక్షమయ్యాడు.\n\n“ఏం, రాక్షసాధమా! నువ్వింకా ఇక్కడ తగలడ్డావా? జోరీగలాగా చెవి పక్కన ఏమిటా\n\nరొద? నీలో నువ్వే మాట్లాడుకుంటున్నావా, లేక నీ అనుచరాధము డెవడైనా పక్కను న్నాడా?” అని ఈసడిస్తూ ప్రశ్నించాడు మాంత్రికుడు.\n\nకాంతిసేన మాంత్రికుడికి కనబడకుండా కుంభీరుడు ఆమెకు అడ్డంగా నిలబడి, కళ్ళెర్రజేసి, పళ్ళు కొరుకుతూ, “మాన వాధమా! నే నీ రాత్రి ఎవర్నీ చంపకూడదని ఒట్టు పెట్టుకున్నాను. అయినా, నిన్నిప్పుడు ప్రాణాలతో పదలను!” అంటూ హుంకరించి ముందుకు అడుగు వేశాడు.\n\nమాంత్రికుడు వికటాట్టహాసం చేస్తూ, మంత్రదండం ఎత్తి, “ఆహా, రాక్షస పురు క్కెంత కోపం వచ్చింది!” అంటూ దాన్ని విసర బోయేంతలో, రివ్వమంటూ ఒక బాణం వచ్చి, అతడి చేతిని తాకింది. ఆ వెంటనే చెట్ల మీది నుంచి కేకలు వినబడినై. మాంత్రికుడు చేతిలోని కాగడాను విసిరి నేలకు కొట్టి, గుహ లోపలికి వెళ్ళాడు.\n\nకుంభీరుడు చుప్పున కాంతిసేనను భుజాని కెత్తుకుని మరో గుహకేసి పరిగెత్తసాగాడు. ఈ లోపల రివ్వరివ్వ మంటూ బాణాలు వచ్చి పడసాగినై.\n\n-( ఇంకావుంది)\n\nవిహంగ\nభూషణుడి చర్య\n\nపట్టుమలని విక్రమార్కుడు\nచెట్టువద్దకు తిరిగివెళ్ళి,\nచెట్టుపై నుంచి శవాన్ని\nదించి భుజాన వేసుకుని,\nఎప్పటి లాగే మౌనంగా\nశ్మశానం కేసి నడవ సాగాడు.\nఅప్పుడు శవంలోని బేతాళుడు,\n“రాజా, మనుషులలో ప్రధా\nనంగా రెండు రకాలు కనిపిస్తారు.\nరానున్న ఫలితాల మీది అత్యధిక\nధ్యాస కారణంగా చేస్తూన్న పని మీద\nశ్రద్ధ కనబరచలేకపోయేవారు కొందర\nయితే; లభించిన ఫలాలను అనుభవించ\nకుండా చేజార్చుకునే ప్రబుద్ధులు మరి\nకొందరు ఉంటారు. నువ్వు రెండవ\nకోవకు చెందిన వాడివేమో నన్న అను\nమానం నాకు కలుగుతున్నది. నీకు\nతగు హెచ్చరికగా ఉండేందుకు,\nసమయస్ఫూర్తితో యుద్ధం చేసి\nవిజయం సాధించిన్పుటికీ విజయ\nఫలాన్ని పూర్తిగా ఆస్వాదించలేక\n\nబేతాళ కథలు"
        },
        {
            "title": "విహంగభూషణుడి చర్య",
            "page_start": 19,
            "author": "చందమామ బృందం",
            "pdf_page": 19,
            "content": "పోయిన విహంగభూషణుడనే రాజు కథ\nచెబుతాను, శ్రమ తెలియకుండా, విను,”\nఅంటూ ఇలా చెప్పసాగాడు:\n\nవరాహగిరి, కూర్మగిరి ఇరుగు పారుగు\nరాజ్యాలు. వరాహగిరి రాజు విహంగభూష\nణుడు ప్రజాక్షేమమే ధేయంగా భావించి\nరాజ్యపాలనసాగించోడు. అందువల్ల ప్రజలు\nఎలాంటి కొరతా లేకుండా సుఖశాంతులతో\nజీవించోరు. కూర్మగిరి పాలకుడు ఫణిధరుడు\nభోగలాలసుడు. పాలనా వ్యవహారాలను\nమంత్రులకు అప్పగించి రేయించడం విధాను\nవినోదాలతో కాలక్షేపం చేస్తూ ప్రజాక్షేమం\nగురించి పట్టించుకునేవాడు కాడు.\n\nకూర్మగిరి రాజ్యంలోని సముద్ర తీర్థటణ\nమైన రత్నగిరిలో మణికంఠుడనే రత్నాల\nవ్యాపారి ఉండేవాడు. సాకేతుడు ఆయన\nఏకైక సంతానం. మణికంఠుడు హాతాత్తుగా\n\nమరణించడంతో వ్యాపార లావాదేవీలన్నీ\nఅస్త్రవ్యస్తమై పోయాయి. రావలసిన బాకీలను\nవసూలు చేసుకునే సమర్థత, చెల్లించ వలసిన\nబాకీలను తీర్చే స్తోమత లేకపోవడంతో యువ\nకుడైన సాకేతుడు చిక్కుల్లో పడ్డాడు. దిక్కు\nతోచని పరిస్థితి ఎదురు కావడంతో మన\nశ్శాంతిని కోల్పోయాడు.\n\nఒక పున్నమిరాత్రి సాకేతుడు నిద్రపట్టక\nసముద్రతీరాన ఆలోచిస్తూ కూర్చున్నాడు.\nఆసమయంలో సముద్రం నుంచి ఒక అంద\nమైన యువతి వెలుపలికి రావడం చూసి\nఆశ్చర్యపోయాడు. ఆమె తిన్నగా అతణ్ణి\nసమీపించి, “నేనొక జలకస్యను. నా పేరు\nహిమిక. క్షీరేందుడునే యువకుడూ, నేనూ\nప్రాణానికి ప్రాణంగా ప్రేమించుకున్నాం.\nకొత్తకొత్త ప్రాంతాలు చూసిరావాలన్న కోరికతో\nమూడు నెలల క్రితం వెళ్ళిన క్షీరేందుడు\nఇంతవరకు తిరిగి రాలేదు. ఒంటరితనం\nభరించలేక అతణ్ణి వెతుక్కుంటూ వచ్చాను.\nభూమి మీది వింతలూ, విశేషాలూ చూడా\nలని నాకు ఎప్పటి నుంచో కోరికగా ఉన్నది.\nఅలా తిరిగి చూసేప్పుడు క్షీరేందుడు తారస\nపడినా పడవచ్చు. నాకా సాయం చేయ\nగలవా?” అని అడిగింది.\n\n“నీకాసాయం చేయడానికి నాకభ్యంతరం\nలేదు. అయితే, అంతకు ముందు నేనుకష్టాల\nనుంచి గట్టిక్కడానికి నీ సహాయం నాకూ\nచాలా అవసరం. అది నువ్వు చేయగలవా?”\nఅని అడిగాడు సాకేతుడు.\n\n“ఏమిటది?” అని ప్రశ్నించింది హిమిక.\nసాకేతుడు తన క్లిష్టపరిస్థితిని వివరించి,\n\n“నువ్వు సముద్రంలోని మేలి ముత్యాలు, రత్నాలు తెచ్చి ఇచ్చావంటే వాటిని అమ్మినా అప్పులు తీర్చేస్తాను. నీకు భూమి మీది వింతలూ, విశేషాలూ చూపడానికి కావలసిన ధనమూ, సమయమూ సమకూరుతాయి,” అని చెప్పాడు.\n\nహిమిక అందుకు అంగీకరించి తక్షణమే వెళ్ళి సముద్రం నుంచి రత్నాలను తెచ్చి సాకేతుడికిచ్చింది. అతడు సంతోషంగా ఇల్లు చేరి వాటిని అమ్మిబాకీలు తీర్చాడు. వ్యాపా రాన్ని చక్కదిద్దుకున్నాడు. హిమికకు తన ఇంట్లో ఆశ్రయం కల్పించి సకల సదుపా యాలూ సమకూర్చాడు. పట్టణంలోనూ, చుట్టుపక్కల ప్రాంతాలలోనూ జరిగే నృత్య, నాటక ప్రదర్శనలవంటి వినోద కార్యక్రమాలను చూపడానికి ఆమెకు తోడుగా తగిన యువతులను ఏర్పాటు చేశాడు.\n\nఅలా ఒకనాడు హిమిక యువతులతో కలిసి ఒక ఇంద్రజాల కార్యక్రమాన్ని తిల కిస్తూతన్నుతాను మరిచి కిలకిలా నవ్వింది. పక్కనే నిలబడి మారువేషంలో అదే కార్యక్రమాన్ని చూస్తూన్న రాజు ఆమె కేసి తిరిగి చూసి, ఆమె అపురూప సౌందర్యానికి పర వశం చెందాడు. ఆమెను తన సౌంతం చేసు కోవాలని అప్పటిక్కుడే రాజభవనానికి తరలిం చమని భటులను ఆదేశించాడు.\n\nహిమిక రాజభవనంలో అడుగుపెట్టగానే ఎదురువచ్చిన మణిధరుడు, “నా మనసు దోచిన సౌందర్యరాసికి స్వాగతం! నన్ను వివాహమాడితే పట్టమహిషిని చేస్తాను. నా కోరిక మన్నిస్తావు కదూ?” అన్నాడు.\n\n“మహారాజా, కుసుమం వికసించాలంటే కొరడా ఝలిపించవలసిన అవసరం లేదు. అధికారబలంతో అన్నిటినీ సాధించగలమను కోవడం పారబాటు. నన్ను వివాహమాడిన మరుక్షణం మీరు కూడా జలచరంగా మారి పోగలరు,” అని హెచ్చరించి తన గురించిన వివరాలు తెలియజేసింది హిమిక.\n\nఆమె హెచ్చరిక విని వెనకడుగు వేసిన మణిధరుడు కొంతసేపు మౌనంగా ఆలోచించి, “అపురూప సౌందర్యవతి వయిన నిన్ను వదిలిపెట్టే ప్రసక్తే లేదు,” అంటూ ఆమెను గృహనిర్బంధంలో ఉంచమని భటులను ఆజ్ఞాపించాడు.\n\nరాజు మూర్ఖత్వానికి దిగ్భాంతి చెందిన హిమిక భూమి మీద అందమైన దృశ్యాలు, వింతలు, వినోదాలతో పాటు ఇలాంటి కష్టాలు కూడా ఉంటాయని ఊహించలేక పోయినం\n\nదుకు తనను తాను నిందించు కుంటూ కాలం గడపసాగింది.\n\nఇలా ఉండగా అక్కడసముద్రంలో దూర ప్రాంతానికి వెళ్ళిన క్షీరేందుడు స్వస్థలానికి తిరిగి వచ్చాడు. హిమికతనను వెతుక్కుంటూ భూమి మీదికి వెళ్ళిందని తెలియగానే అతను మానుషూపంలో భూమి మీదికి వచ్చి, పల్లెలూ, పట్టణాలూ పట్టి తిరుగుతూ ఆమె కోసం వెదకసాగాడు. ఎట్టకేలకు క్షీరేందుడు సాకేతుడి ద్వారా హిమిక ప్రస్తుతమున్నచోటు తెలుసుకుని రాజును దర్శించి, “మహా రాజా, నేను క్షీరేందుడనే జలచరాన్ని. నా ప్రియురాలు హిమిక తమ నిర్బంధంలో ఉందని తెలిసింది. ఆమె ఏదైనా అపరాధం చేసి వుంటే ఆమె తరపున నేను క్షమాపణ చెబుతున్నాను. కరుణతో ఆమెను విడుదల చేసి నాతోపంపండి,” అని వేడుకున్నాడు.\n\nరాజుకు ఏం చెప్పాలో తోచక మంత్రికేసి చూశాడు. మంత్రి, “క్షీరేందా, రాజ్యంలోని సకల చరాచర సంపదలూ మహారాజుకు సొంతం. ఇందులో మనుషులూ, భూచ రాలూ, జలచరాలూ ఉంటూ మినహాయింపులు లేవు. మహారాజు అధికారాన్ని అధిక్షే పించే హక్కు ఎవరికీ లేదు,” అన్నాడు.\n\n“మహారాజు అధికారాన్ని నేను ఆక్షేపించడం లేదు మంత్రివర్యా. ఎక్కడో సముద్ర గర్భాన బతికే మమ్మల్ని విడదీయకండని బతి మాలుతున్నాను. మా మానాన మమ్మల్ని బతక డానికి విడిపించమని వేడుకుంటున్నాను. అంతే,” అన్నాడు క్షీరేందుడు వినయంగా.\n\n“మహారాజు అనుమతి లేకుండా మా రాజ్యంలో అడుగుపెట్టడం హిమిక చేసిన మొదటి నేరం. ఆ నేరానికి శిక్షించే హక్కు మహారాజుకు ఉన్నది. అయినా, ఇంతగా వేడుకుంటున్నావు గనక, మహారాజు అనుమతితోనీ ప్రార్థన మన్నించడానికి చిన్న నిబంధన విధిస్తున్నాను,” అన్నాడు మంత్రి.\n\n“ఏమిటో సెలవివ్వండి”, అన్నాడు క్షీరేందుడు ఆత్రుతగా.\n\n“మీ నివాస స్థానమైనసముద్రం రత్నాకరం కదా? సముద్ర గర్భంలో రత్నాలరాసులు ఉంటాయి. లక్షరత్నాలు తెచ్చి ఇచ్చావంటే నీ ప్రియురాలిని విడిపించడానికి మహారాజు అంగీకరించగలరు,” అన్నాడు మంత్రి.\n\nరాజు ఆమోదుచూచకంగా తులపంకించాడు.\n\nక్షీరేందుడు మంత్రి నిబంధనను తల దాల్చి, సముద్రానికి వెళ్ళి రత్నాలను ఒక్కొక్క టిగా సేకరించి తెచ్చివ్వడం మొదలు పెట్టాడు.\n\nవివిధ రాజ్యాలలో వాటిని విక్రయించిన ధనంతో రాజుగారి ఖజానా నిండసాగింది. రాజు ఆ ధనాన్ని ప్రజోపయోగ కార్యక్రమాలకు వినియోగించకుండా స్వార్థసుఖాలకు ఉపయోగించసాగాడు. మరికొన్నాళ్ళలో రాజ్య విస్తరణ కాంక్షతో దూర ప్రాంతాల నుంచి అయుధ సేకరణకు పూనుకున్నాడు.\n\nచారుల ద్వారా ఈ సమాచారం వరాహగిరి రాజు విహంగభూషణుడికి అందింది. క్షీరేం దుడు తెచ్చి ఇస్తూన్న రత్నాల కారణంగా కూర్మగిరి ఆర్థిక పరిస్థితి బాగు పడడమే కాకుండా, సైనిక బలంలో కూడా వుంజు కుంటున్నదని తెలియగానే విహంగ భూషణుడు కూర్మగిరిని ముట్టడించాడు.\n\nఈ ఆకస్మిక పరిణామానికి మణిధరుడు దిగ్భాంతి చెందాడు. ధనమున్నప్పటికీ అప్పటి\n\nకప్పుడు సేనలను సమాయత్తం చేయలేక పోయాడు. వరాహగిరి సేనలను కూర్మగిరి సేనలు దీటుగా ఎదుర్కోలేక పోయాయి. యుద్ధంలో విహంగభూషణుడు కూర్మగిరి రాజు మణిధరుణ్ణీ, అతడిమంత్రినీ హతమార్చి కూర్మగిరిని స్వాధీనం చేసుకున్నాడు. హిమికను విడిపించి, క్షీరేందుడికి అప్పగించి స్వేచ్ఛగా వెళ్ళమన్నాడు. వాళ్ళు చేతులు జోడించి, “తమ మేలును జన్మాంతం మరిచి పోము. మేము చేయగలసాయమేదైనా ఉంటే ఆజ్ఞాపించండి. శిరసావహిస్తాం,” అన్నారు.\n\n“నాకు ఎలాంటిసాయమూ మద్దు. హాయిగా వెళ్ళిరండి!” అంటూ ఆప్యాయంగా సాగనం పాడు విహంగభూషణుడు.\n\nబేతాళుడు ఈ కథచెప్పి, “రాజా, అన్నాళ్ళు మైత్రీ సంబంధాలు సెయిన కూర్మగిరి రాజ్యంపై\n\nవిహంగభూషణుడు హఠాత్తుగా ఎందుకు దండెత్తాడు? కూర్మగిరి సిరిసంపదలు చూసి ఈర్ష్యకులోసైయుద్ధానికి పూనుకున్నాడా? లేక జలచరాల ద్వారా తానూ సంపదలు సమ కూర్చుకోవాలని ఆశించాడా? అలాంటప్పుడు అవి స్వయంగా సాయం చేస్తామన్నప్పటికీ వద్దని వాటిని వదిలి పెట్టడం అనాలోచిత కృత్యం కాదా? ఈ సందేహాలకు సమాధానం తెలిసి కూడా చెప్పక పోయావో నీ తల పగిలి పోతుంది,” అన్నాడు.\n\nఅందుకు విక్రమార్కుడు, “దుష్టుడైన కూర్మగిరి రాజు మణిధరుడు అన్నాళ్ళు బల హీనుడు గనక, అతడి వల్ల వరాహగిరికి ఎలాంటి ముప్పూ వాటిల్ల లేదు. కాని ఇప్పుడు ఆయుధాలు సేకరిస్తూ సైనిక బలాన్ని పెంచు కుంటున్నాడు. ఏ క్షణంలోసైని దాడి చేయ వచ్చు. దుష్టుడు బలవంతుడైతే పరులను హింసించకుండా ఊరుకోలేడు. అలాంటి అపాయాన్ని గ్రహించి, అతడు దాడి చేయక ముందే అతణ్ణి తుదముట్టించడం తన రాజ్యానికీ, కూర్మగిరి ప్రజలకూ శ్రేయస్కర మని భావించడం వల్లే విహంగభూషణుడు\n\nకూర్మగిరిపై హఠాత్తుగా దాడి జరిపాడు. జల చరాల ద్వారా సంపదలను పెంచుకోవాలనే కోరిక విహంగభూషణుడికి లేదు. ఎందు కంటే శ్రమపడకుండా అయాచితుంగా లభించే సంపదలు అనర్థదాయకాలు. పైగా వరా హగిరి, కూర్మగిరి సహజంగానే ప్రకృతి వనరులు సమృద్ధిగాగల రాజ్యాలు. గనక, అదనంగా సంపదల అవసరం లేదు. హిమికా క్షీరేందులు గాఢంగా ప్రేమించకుంటూన్న ప్రేమికులు. పైగా, ఎక్కడోస్వేచ్ఛగా జీవిస్తూన్న జలచరాలు. స్వార్థం కోసం వాటిని విడదీసి వేధించడం అమానుషకృత్యం. రాజు అన్నవాడు తన ఏలుబడిలో ఉన్న వారిని కాపాడడానికి ప్రయత్నించాలే తప్ప వేధించ కూడదు. ఇవన్నీ ఎరిగినవిజ్ఞుడూ, ధర్మబద్ధుడూ అయిన రాజు గనకనే విహంగభూషణుడు జలచరాలను వెంటనే విడుదలచేసి, తన ధర్మపాలనను కూర్మగిరికి సైతం విస్తరింప జౌడు,” అన్నాడు.\n\nరాజుకు ఈ విధంగా మౌనభంగు కులగునే, బేతాళుడు శవంతో సహా మాయమై, తిరిగి చెట్టెక్కాడు.\n- (కల్పితం)\n\n[ఆధారం : గుండ్రాతి సుబ్రహ్మణ్యంగౌడు రచన]"
        },
        {
            "title": "గరుత్మంతుడు",
            "page_start": 26,
            "author": "చందమామ బృందం",
            "pdf_page": 26,
            "content": "చుట్టుకుని మేము వచ్చేప్పుడు దాని తోక నల్లగా కనిపించేలా చెయ్యాలి,” అని కోరింది.\n\n“ఇది ధర్మవిరుద్ధం,” అని నాగకుమా రులు అందుకు ఒప్పుకోలేదు. అయితే, తల్లి శాపానికి భయపడి కర్కోటకుడనే కొడుకు ఆమె చెప్పినట్టు చేయడానికి సమ్మతించాడు.\n\nమరునాడు ఆనుకున్న సమయానికి కద్రూ వినతలు గుర్రం ఉన్న చోటికి వెళ్ళారు. పాము చుట్టుకున్న గుర్రపు తోక నల్లగా కని పించడంతో వినతపందెంలో ఓడినట్టు అంగీ కరించింది. కద్రువకు దాసి అయింది.\n\nవినతా కశ్యపులకు అనూరిడి తరవాత జన్మించిన గరుత్మంతుడు అండం నుంచి బయటపడగానే, ఆకాశానికెగిసి మెరుపు వేగంతో తిరిగివచ్చి తల్లికి సుమస్కరించాడు. తల్లి ఆనతి ప్రకారం కద్రువకూ, ఆమె కొడుకులైన పాములకూ దాస్యం చేయసాగాడు.\n\nఒకసారి గరుత్మంతుడు నాగులను వీపు మీదికెక్కించుకుని ఆకాశంలో ఎగురుతూండగా, నాగులు ఎండవేడిని తట్టుకోలేక కింద పడ్డారు. అందుకు కద్రువ గరుత్మంతుణ్ణి గట్టిగా మందలించింది.\n\nకలత చెందిన గరుత్మంతుడు తల్లి దగ్గరికి వెళ్ళి, “అమ్మా, కొండలను సైతం పిండి చేయగల అంతులేని బలం కలవాణ్ణయి ఉండి కూడా నేను కద్రువకూ, ఆమె కొడుకు లకూ ఎందుకు దాస్యం చెయ్యాలి? నువ్వెందుకు వారికి దాసివయ్యావు?” అని అడిగాడు. కద్రువతో పందానికిదిగి ఓడిపోయిన వైనం వివరించిన వినత, “నేను చేసిన తప్పి దానికి నేనే కాదు; నా కడుపున పుట్టి నువ్వూ బాధలు అనుభవిస్తున్నావు,” అంటూ వేదనతో నిట్టూర్చింది.\n\nగరుత్మంతుడు కద్రువ వద్దకు వెళ్ళి, “నా తల్లినీ, నన్నూ దాస్యంలో ఉంచడం భావ్యం కాదు. దయచేసి మమ్మల్ని దాస్యవిముక్తిల్ని చెయ్యి,” అని వేడుకున్నాడు. అందుకు కద్రువ, “నువ్వు నాకు అమృతం తెచ్చి ఇస్తే, మిమ్మల్ని దాస్య విముక్తిల్ని చేస్తాను,” అన్నది.\n\nగరుత్మంతుడు అందుకు ఒప్పుకుని, తల్లి ఆశీస్సులు పొంది, దేవలోకానికి బయలు దేరాడు. మార్గ మధ్యంలో ఎదురైన అవరోధాలను అధిగమించాడు. అతడి మాతృభక్తికీ, లక్ష్యానికీ సంతసించిన బ్రహ్మదేవుడు అతణ్ణి దీవించి అమృతభాండం సాధించే ఉపాయం చెప్పాడు.\n\nదేవలోకంలో అమృత భాండాన్ని అనేక మంది దేవతలు రక్షిస్తున్నారు. అమృత భాండం చుట్టూ అగ్ని ఉన్నది. దాని మీదుగా ఒక చక్రం తిరుగుతున్నది. భాండాన్ని రెండు మహా సర్పాలు కనిపెట్టి ఉన్నాయి.\n\nగరుత్మంతుడు అమృత రక్షకులతో యుద్ధం చేసి వారిని తొలగగొట్టాడు. బ్రహ్మ చెప్పిన ఉపాయం ప్రకారం కొండంత వెన్నను అగ్ని ముందుంచి దాన్ని చల్లబరచాడు. సూక్ష్మ రూపంతో జాగరూకతతో చక్రం కింద దూరి, మహా సర్పాలను హతమార్చి, అమృత భాండంతో భూలోకం కేసి బయలుదేరాడు.\n\nసంగతి తెలిసిన ఇంద్రుడు ఆగ్రహించి, అతడి మీద వజ్రాయుధం ప్రయోగించాడు. దాన్ని అవమానించడం ఇష్టం లేక అది తనకు తగలగానే శరీరం నుంచి ఒక ఈకను మాత్రం రాల్చాడు. ఇక అతనితో యుద్ధం చేయడం అసాధ్యమని గ్రహించిన ఇంద్రుడు సంధి చేసు కుని అమృతాన్ని ఎవరికీ ఇవ్వవద్దని కోరాడు.\n\n“నా తల్లికి దాస్యవిముక్తి కలిగించడానికి అమృతాన్ని కద్రువ పిల్లల వద్దకు తీసుకు\n\nవెళ్ళకతప్పదు. అయితే, వాళ్ళు దాన్ని తాగే లోపల తిరిగి తీసుకువస్తాను,” అన్నాడు గరుత్మంతుడు.\n\nఅదే విధంగా అమృతభాండాన్ని తీసుకు వెళ్ళి కద్రువ కొడుకుల ముందుంచాడు. తన తల్లి దాసి కాదని కద్రువ చేత ఒప్పించాడు. నాగ కుమారులు అమృతం తాగేలోపల అమృత భాండాన్ని తిరిగి స్వర్గం చేర్చాడు. అతడి శక్తి సామర్థ్యాలను దేవతలందరూ ఎంతగానో కొనియాడారు.\n\nపుట్టుకతోనే అత్యంత పరాక్రమవంతుడైన గరుత్మంతుడు మాతృదాస్యవిముక్తి కోసం అమృత భాండాన్ని దివి నుంచి భువికి తీసుకువచ్చాడు. కార్యం నెరవేరగానే దానిని తిరిగి దేవతలకు అప్పగించి వారి మెప్పు పొందాడు.\n\nధర్మబద్ధుడైన వీరకుమారుడు కావడం వల్లె గరుడుడిగా, వైనతేయుడిగా ప్రసిద్ధిగాంచిన గరుత్మంతుడు-దుష్టశిక్షణ, శిష్టరక్షణ చేస్తూ ముజ్జుగాల నేలే పరమాత్ముడైన విష్ణుమూర్తికి వాహనమయ్యాడు!"
        },
        {
            "title": "కాబోయే చక్రవర్తి తొలి సాహస కృత్యం",
            "page_start": 30,
            "author": "చందమామ బృందం",
            "pdf_page": 30,
            "content": "యాడు. మొదట భవనం బురు\nజును పేల్చి వేయమని ఆజ్ఞాపించాడు.\nదట్టించబడిన ఫిరంగి దానికి తగ్గట్టు\nగురి చేయబడింది. అయితే, ఫిరం\nగిని పేల్చడానికి ముందు ఒక వింత\nదృశ్యం హుమాయూన్ కంటబడింది.\nఒక పసివాడు బురుజుకు బంధించ\nబడి ఉన్నాడు. ఆ మారణాయుధాన్ని\nపేల్చకండి అంటూ ఒక స్త్రీ అదే\nపనిగా చేతులు ఊపుతూ కనిపిం\nచింది. హుమాయూన్ తృటిలో ఫిరంగి\nదిశను మార్చగలగడంతో గుండు\nభవనం బురుజుకు బదులు ప్రహారీ\nగోడకు తగిలి ఛిన్నాభిన్నమయింది. కామాన్\nఓటమి భయంతో భవనం నుంచి పారిపోయాడు.\nకోట హుమాయూన్ అధినమయింది.\n\nభవనం బురుజుకు బంధించబడ్డ పసి\nవాడు వేరెవరో కాదు; అక్బర్. సాహసోపేతమైన\nఆ పథకానికి పూనుకున్న స్త్రీ దాది మాహం\nఅంగా. దాని ద్వారా అక్బర్‌ను మాత్రుమే కాకుండా\nకోటలోపలి వారందరినీ రక్షించకలిగింది.\n\nయేడాది బిడ్డగా ఉన్నప్పుడు హామీదా\nబాను తన కొడుకును దాది సంరక్షణలో వది\nలింది. ఆ సమయంలో కూడా ఆమె పలువురు\nస్త్రీల మధ్య కూర్చున్నప్పుడు అక్బర్ తిన్నగా\nవెళ్ళి తల్లి ఒడిలోకి చేరాడని చెబుతారు.\n\nబలవంతుడైన షేర్షా మరణంతో హుమా\nయూన్ తన హిందూస్థాన్ సామ్రాజ్యాన్ని సునా\nయాసంగా కైవసం చేసుకోగలిగాడు. అప్పుడా\n\nయన సాహిత్యాధ్యయనానికి ఆసక్తి కనబర\nచాడు. ఇతర కళల మీదికి దృష్టిని సారించాడు.\nఒకనాటి సాయంకాలం మేడ్మెట్లపై నుంచి జారి\nకింద పడడంతో తీవ్ర గాయానికి లోనయ్యాడు.\n\nఆయన కోలుకోవడం దుర్లభమని పాని\nపట్టులోని వివేకి అయిన మంత్రి బైరాంఖాన్‌కు\nతెలియజేయబడింది. వెంటనే తిరిగివచ్చిన\nమంత్రి నకిలీ హుమాయూన్‌ను ఉపయో\nగించి అక్బర్‌కు చక్రవర్తిగా పట్టాభిషేకం జరి\nపించాడు. ఆ పిమ్మటి హుమాయూన్ మరణిం\nచాడన్న విషయం ప్రకటించబడింది. ఆ విధంగా\nసింహాసనం పరులవశం కావడాన్ని బైరాంఖాన్\nఅడ్డుకున్నాడు. అప్పుడు అక్బర్ వయసు\nపధ్నాలుగేళ్ళే. ఇరువురికీ అభిప్రాయ భేదాలు\nఏర్పడినప్పటికీ క్రమేణా ఆయన బైరాంఖాన్\nతనమీద ఉంచిన విశ్వాసాన్ని నిలబెట్టుకున్నాడు!\n\nకుండనిండా వివేకం!\n\nరాజా వీర్‌సింగ్ ఒక సంస్థానాధిపతి. ఆయన\nమొగలుల ఆధిపత్యానికి నిరభ్యంతరంగా\nతలఒగ్గి సామంతుడిగా ఉండడానికి సంతృప్తి\nచెందాడు. ఆ విధంగా ఆయన తన ప్రజలకు\nశాంతిని సమకూర్చాడు. మామూలుగా\nప్రజలు కోరుకునేవి శాంతి భద్రతలూ,\nతిండీబట్టా సంపాదించుకునే మార్గాలే గనక,\nఅవి లభించడంతో రోజులు ఒడిదుడుకులు\nలేకుండా గడిచిపోతున్నాయి.\n\nఅయితే, కొందరు యువకులకు ఈ స్థితి\nనచ్చలేదు. అనుభవజ్ఞుడైన రాజు వాళ్ళ మీద\nఎలాంటి చర్యలూ తీసుకోలేదు. పైగా,\n\nవాళ్ళు సంపూర్ణ స్వాతంత్ర్యం సమస్యను\nలేవనెత్తినప్పుడల్లా వాళ్ళను పిలిచి చర్చలు\nజరిపేవాడు. “మీ అందరిలాగే నాకూ సంపూర్ణ\nస్వాతంత్ర్యం పట్ల ప్రేమ ఉన్నది. అయినా,\nమొగలులను ఎదుర్కొనే శక్తి మనకు లేదే!\nఎదురు తిరిగితే ఓటమి తప్పదు. మనలో\nపలువురు జైలు పాలుకావడం; మరి కొందరు\nఉరిశిక్షకు లోనుకావడం ఖాయం. పరిస్థితిని\nఅర్థం చోటకోండి. ఇప్పుడు మామూలు ప్రజ\nలకు తావలసిన పాఠశాలలకు, వైద్యశాల\nలకు కొరత లేదు. ఆహారం కొరత లేదు.\nరాకపోకలకు ఎలాంటి ఇబ్బంది లేదు.\nశాంతి భద్రతల సమస్య లేదు. ఇంతకు\nమించి ఏం కావాలి చెప్పండి,” అని నచ్చచెప్ప\nడానికి ప్రయత్నించేవాడు.\n\nఅలా చర్చ జరుగుతూన్న ఒకసందర్భంలో\nకొందరు యువకులకు రాజుగారి వాదం\nనచ్చలేదు. “వివేకవంతులు అసాధ్యాలను\nసుసాధ్యం చేయగలరు!” అన్నాడు ఒకయువ\nకుడు ఆవేశంగా.\n\n“అలాంటి వివేకవంతులు మనలో ఉండాలి కదా?” అన్నాడు రాజు.\n\n“కామలసినంతమంది ఉన్నారు,” అన్నాడు మరో యువకుడు.\n\n“అది నాకూ తెలుసు. అయినా అక్బర్ ఆస్థానంలో మనకన్నా, ప్రపంచంలో అందరి కన్నాకూడా తెలివైనవాళ్ళు ఉన్నారన్న సంగతి"
        },
        {
            "title": "బీర్బల్ కథలు : 15",
            "page_start": 32,
            "author": "ఆర్.కె. మూర్తి",
            "pdf_page": 32,
            "content": "మరిచిపోకూడదు,” అని కొంతసేపు మౌనం వహించిన రాజు, “ఆ సంగతి తెలుసుకోవడా నికి మీరేదైనా పరీక్ష పెట్టాలంటే నేను సహక రించడానికి సంసిద్ధంగా ఉన్నాను,” అన్నాడు నిర్లిప్తంగా.\n\nఅందుకు యువకులు కొన్ని రోజులు అవకాశం కావాలన్నారు. రాజు సరేనన్నాడు.\n\nఒక వారం రోజుల తరవాత రాజును దర్శించడానికి వచ్చిన ఒక యువకుడు, ఒక కుండ నిండా వివేకాన్ని పంపమని అక్బర్ చక్రవర్తికి విన్నవించమని రాజును కోరాడు.\n\n“ఏమిటీ! కుండనిండా వివేకమా? విపి కాన్ని కుండలో ఎలా నింపగలం?” అంటూ కనుబొమలు ముడిచాడు రాజు.\n\n“అది అసాధ్యమని తమరు భావిస్తున్నారు. అంతేకదా మహారాజా,” అని అడిగాడు యువకుడు.\n\n“అవును,” అన్నాడు రాజు.\n\n“అసాధ్యాన్ని సుసాధ్యం చేసేవాడే నిజమైన వివేకి. అసాధ్యమైన మన కోరికకు మొగలుల ఆస్థానం నుంచి సరైన సమాధానం వచ్చినట్టయితే, సంపూర్ణ స్వతంత్రం గురించిన మన కోరికను వదులుకుందాం,” అన్నాడు యువకుడు.\n\n“అదేం సమస్య కాదు. అయినా, అక్బర్ ఆస్థానం నుంచి సరైన సమాధానం పంపడంతో పాటు, మరేదైనా నిబంధన విధించినా, మన పథకాన్ని గ్రహించి క్షమాపణలు కోరుతూ జరిమానా విధించినా ఆశ్చర్యపోనక్కర లేదు.\n\nఆ సంగతి కూడా ఆలోచించాలి కదా?” అన్నాడు రాజు.\n\n“ధైర్యంగా కార్యాచరణకు దిగేవారినే విజయం పరిస్తుంది,” అన్నాడు యువకుడు.\n\n“విజయావకాశం ఉందని తెలిసినప్పుడే కదా కార్యాచరణకు దిగాలి,” అని అడ్డు పడ్డాడు రాజు.\n\n“మొదట ప్రయత్నించి చూడండి ప్రభూ! ఓటమి భయం చూపి మమ్మల్ని మరీ పిరికి పందల్ని చేయకండి,” అన్నాడు యువకుడు విసుయంగా.\n\n“సరే. నీ ఇష్టాను సారమే చేస్తాను,” అని యువకుడికి మాట ఇచ్చిన రాజు అక్బర్ చక్రవర్తి వద్దకు దూతను పంపాడు.\n\nకొలువు దీరి ఉన్న అక్బర్ చక్రవర్తిని దర్శించిన దూత, ఆయనకు తమ రాజు పంపిన విలువైన కానుకలను వినయంగా సమర్పించాడు.\n\n“రాజా వీర్‌సింగ్ క్షేమమే కదా?” అని అడిగాడు అక్బర్.\n\n“తమ నీడలో నిశ్చింతగా ఉన్నారు ఆలం పనా!” అన్నాడు దూత.\n\n“కానుకలకు కృతజ్ఞతలు. మరేదైనా సందేశం పంపాడా?” అని అడిగాడు అక్బర్.\n\n“ఆలంపనా! తమ ఆస్థానంలో పలువురు సుప్రసిద్ధులైన వివేక సంపన్నులు ఉన్నారు కదా? వారి నుంచి ఒక కుండ నిండా వివేకం తీసుకురమన్నారు ప్రభూ,” అన్నాడు దూత మామూలుగా.\n\nకుండలో రకరకాల వస్తువులు పెట్టవచ్చు. వివేకాన్ని ఎలా నింపడం! కుండలో వివేకం గురించి ఇంతవరకు ఎవరూ విన్న పాపాన కూడా పోలేదే! వివేకవంతులకు తెలివి తలలో ఉంటుంది. కుండలో కాదుకదా!\n\nచక్రవర్తి ఏమాత్రం విచారపడలేదు. తమ ఆస్థానంలోని మేధావులకు కుండలో వివేకాన్ని నింపడం ఎలాగో తప్పక తెలియ\n\nవస్తుందన్న నమ్మకంతో, “ఒక నెలలోగా కుండ నిండా వివేకాన్ని పంపగలనని మీ రాజుకు చెప్పు,” అన్నాడు.\n\n“తమ దయకు కృతజ్ఞతలు ఆలంపనా! మీ సామంతుగా ఉన్న మా రాజు మహా భాగ్యశాలి!” అంటూ వంగి నమస్కరించి దూత అక్కడి నుంచి బయలుదేరాడు.\n\nఆ తరవాత అక్బర్‌సభికులను ఉద్దేశించి, “ఆ రాజు విన్నపం విన్నారు కదా?” అని అడిగాడు.\n\n“సాధ్యం కాని దానిని అడుగుతున్నాడు,” అన్నాడు వృద్ధుడైన ఒక సభికుడు.\n\n“సాధ్యం చెయ్యండి, మరి,” అంటూ అక్బర్ అతడి నోరు మూయించాడు.\n\nచక్రవర్తి ఆగ్రహంతో ఉన్నాడని గ్రహించి మిగిలిన సభికులు మౌనంగా తలలు వంచుకున్నారు.\n\n“ప్రభువులు పక్షం రోజులు అవకాశం ఇచ్చారంటే కుండ నిండుగా వివేకం పట్టుకు రాగలను,” అంటూ లేచినిలబడ్డాడు బీర్బల్.\n\n“తప్పకుండా తీసుకు రాగలవా?” అని అడిగాడు అక్బర్.\n\n“ప్రభువులకు ఇచ్చిన మాట ఇంత వరకు ఎన్నడూ తప్పి ఎరుగను!” అన్నాడు బీర్బల్.\n\n“భగవంతుడికి కృతజ్ఞతలు! ఆస్థానంలో నిజమైన వివేకి ఒక్క డైనా ఉన్నాడు,” అంటూ అక్బర్ తక్కిన సభికుల కేసి తిరిగి, “మహా, మహా మేధా"
        },
        {
            "title": "కవిత్వం బరువు",
            "page_start": 37,
            "author": "చందమామ బృందం",
            "pdf_page": 37,
            "content": "ఆయన కవిత్వం విన్న కొందరు రాజుకు వినిపిస్తే ఘనంగా సన్మానం లభిస్తుందని సలహా ఇచ్చారు. అయితే, శివనేసన్ అందుకు అసలు సమ్మతించలేదు. కవులను అవమానించే రాజు దగ్గరికి వెళ్ళనని చెప్పేశాడు.\n\nఇలా ఉండగా ఒకనాడు కొలువుదీరిన రామదురై, “మనరాజ్యంలో కవులమని చెప్పుకు తిరిగే మూర్ఛుల బెడద లేకుండా చేసినందుకు చాలాసంతోషంగా ఉన్నది. ఇప్పుడెంతో హాయిగా ఉన్నది కదా?” అన్నాడు గొప్పగా.\n\nఎక్కువమంది సభికులు, “అవును, అవును,” అంటూ రాజు మాటకు వంతపాడారు. అయితే, ప్రధానమంత్రి మాత్రం లేచి నిలబడి, “ప్రభువులు క్షమించాలి. మన రాజ్యం దక్షిణ సరిహద్దులోని ఒక గ్రామంలో శివనేసన్ అనే కవి తన గ్రామస్థులకు కవిత్వం వినిపించి అల రిస్తున్నాడని విన్నాను,” అన్నాడు.\n\nఆ మాటకు దిగ్గ్రాంతి చెందిన రాజు, “ఆ కవి గ్రామస్థుల మధ్య అంత పేరున్న వాడైతే\n\nకవిత్వం వినిపించడానికి నావద్దకు ఎందుకు రాలేదు?” అని అడిగాడు.\n\n“ఈ మాట అంటున్నందుకు ప్రభువులు మన్నించాలి. తమ సమక్షంలో కవిత్వం విని పించడానికి అతడు ఆసక్తి కనబరచడం లేదట!” అన్నాడు మంత్రి వినయంగా.\n\n“అలాగా! వెంటనే కొందరు భటులను పంపి అతణ్ణి ఇక్కడికి పిలిపించు,” అని ఆజ్ఞా పించాడు రాజు.\n\nభటులు అప్పటికప్పుడే బయలుదేరి వెళ్ళి శివనేసన్‌ను కలుసుకుని, “రాజుగారు తమను వెంటబెట్టుకు రమ్మన్నారు,” అంటూ మంత్రి ఇచ్చిన లేఖను అందించారు.\n\nఆశ్చర్యంతో లేఖను అందుకుని చదివిన శివనేసన్, రాజాగ్రహానికి గురి కావడం క్షేమం కాదు గనక, భటుల వెంట రాజాస్థానానికి బయలుదేరాడు. ఆయన్ను చూడగానే రాజు సాదరంతో ఆహ్వానించి, “తమరేదో గొప్పగా కవిత్వం రాస్తారనీ, గ్రామస్థులకు వినిపిస్తారనీ తెలియవచ్చింది. ఇన్నాళ్ళు నా దగ్గరికి రాకపో వడం ఆశ్చర్యం కలిగిస్తోంది. అయినా అందుకు కారణం అడగడం లేదు. ఇప్పుడు వినిపించండి, వింటాను,” అన్నాడు.\n\nఆ మాటలు శివనేసన్‌కు ఆశ్చర్యం కలిగించాయి. ఆయన కొంతసేప్పు మౌనంగా ఆలోచించి, “ప్రభూ! తమకు నా కవిత్వం వినాలన్న కోరిక ఉన్నట్టు నాకు తెలియదు. ఉన్నపళాన బయలు దేరడం వల్ల రాసిన కవితలను వెంట తీసుకు రాలేక పోయాను. అందువల్ల తమరు కొంత సమయం కేటాయించారంటే తమకోసం\n\nప్రత్యేకంగా కవితలు లిఖించి వినిపించ\nగలను,” అన్నాడు వినయంగా.\n\n“అలాగే! అందుకు ఎంత సమయం\nకావాలి?” అని అడిగాడు రాజు.\n\n“రెండు వారాలు చాలు ప్రభూ! అయితే,\nఒక చిన్న విన్నపం,” అన్నాడు శివనేసన్.\n\n“ఏమిటది?” అని అడిగాడు రాజు.\n\n“నేను ఆస్థానంలో కవిత్వం చదివేప్పుడు నన్నెవరూ చూడకూడదు. తెరచాటునుంచి మాత్రమే చదవగలను,” అన్నాడు శివనేసన్.\n\n“అంతే కదా! అలాగే కానివ్వు,” అన్నాడు\nరాజు.\n\nశివనేసన్ రాజు అనుమతి పుచ్చుకుని వెళ్ళి\nపోయాడు. కవిత్వం వినిపించడానికి రోజును\nనిర్ణయించారు. ఆ రోజున రాజుకు ఎదుట\nశివనేసన్ కూర్చుని కవిత్వం వినిపించడానికి\nవీలుగా, ప్రత్యేక వేదికను ఏర్పాటు చేశారు.\nఅతడు సభికులకు కనిపించకుండా నాలుగు\nవైపులా తెరలు వేలాడదీశారు.\n\nశివనేసన్ సభకు రావడానికి ముందు ఆయన\nమనుషులు నలుగురు నాలుగు బరువైన\nపెట్టెలను తెచ్చి, శివనేసన్ కు నిర్దేశించిన వేదిక\nమీద ఉంచి, వచ్చే సభికుల మధ్య కూగ్గు\nన్నారు. ఆ తరవాత శివనేసన్ వచ్చి రాజుకు\nనమస్కరించి, “తమరు అనుమతిస్తే కవిత్వం\nవినిపించగలను,” అన్నాడు.\n\nరాజు తలపంకించాడు. తెరల మధ్యకు\nవెళ్ళిన శివనేసన్ మృదుమధురమైన కంఠ\nస్వరంతో ఒక్కొక్క పద్యంగా చదివి వినిపించ\nసాగాడు. మొదటి పద్యం రాజ్యాన్ని కీర్తిస్తూ\nచదివాడు. శివనేసన్ రాజునూ, ఆయన ఉన్నత\n\nమైన వంశాన్నీ పాగుడుతూ రెండవ పద్యం\nచదువుతూంటే రాజు ఆనందంతో చప్పట్లు\nచరిచాడు. సభలో హర్షధ్వానాలు వినిపిం\nచాయి. ఆ తరవాత రాజు రామదురై ధర్మపాల\nనలో ప్రజలు అనుభవిస్తున్న భోగభాగ్యాల\nగురించి వర్ణించాడు. దానిని విన్న సభామంట\nపంలోని సాధారణ ప్రజలు ఆనందంతో ఉప్పాంగి\nపోయి హర్షధ్వానాలు చేశాతు. రాజూ, ప్రజలూ\nఎలాంటి కొరతా లేకుండా సుఖశాంతులతో\nజీవించేలా దీవించమని దేవతలను ప్రార్థించే\nభావంతో చివరి పద్యం చదివి వినిపించాడు.\n\nసభికుల కరతౌళ ఊకులు సభాప్రాం\nగణం నాలుగు వైపుల నుంచీ ప్రతిధ్వనీస్తూ\nడగా శివనేసన్, తెరచాటునుంచి బయటకు\nవచ్చి, రాజుకు వినయంగా చేతులు జోడించి\nనిలబడ్డాడు.\n\nపరమాసందం చెందిన రాజు, “తమ కవిత్వం\n\nఅద్భుతం కవివర్యా! అభినందనలు! ఇక మన\nసంప్రదాయానుసారం తమరిని సత్కరించాలి.\nఏవీ కీత్వం రాసిన పత్రాలు,” అన్నాడు.\n\nశివనేసన్ తన వెంట వచ్చిన మనుషుల కేసి\nచూశాడు. వాళ్ళు ఆయన కూర్చున్న తెరల\nవేదిక మీదికి వెళ్ళి అక్కడి నాలుగు పెట్టెలను\nతెచ్చి సభామధ్యంలో పెట్టారు. శివనేసన్ ఒక్కొక్క\nపెట్టిగా తెరిచి వాటిలోని చలవరాతి పలకలను\nతీసి బయట పెట్టి, “ప్రభూ! నా కవిత్వం నాతో\nఅంతరించి పోకుండా భావి తరాలకు కూడా\nపదిలంగా అందించాలన్న ఆశయంతో చలవ\nరాతి మీద చెక్కించాను. వాటి బరువుకు సరి\nపడా బహుమతులివ్వడం తమకు ఆనంద\nకరమే కదా!” అన్నాడు.\n\nఅంతలోనే అక్కడికి త్రాసు, బంగారు\n\nనాణాలు, ఆభరణాలు తీసుకు రాబడ్డాయి.\nశివనేసన్ పన్నిన ఉపాయం రాజుగ్రహించాడు\nకాని, కవిత్వం బరువుకు బరువు బంగారం\nఇస్తానన్న మాట తప్పలేడు గనక, చలవరాతి\nపలకల బరువుకు సమానంగా బంగారం\nతూచి ఇవ్వక తప్పలేదు. రాజు ఏమీ అనలేక\nఆగ్రహంతో ఉరుముతూ చూడసాగాడు.\n\nఅప్పుడు శివనేసన్ రాజుకేసి తిరిగి, “ప్రభూ!\nనాకెలాంటి ధనాశా లేదు. పైగా నా కవిత్వాన్ని\nఅమ్మడం నాకేమాత్రం సమ్మతం కాదు. ఈ\nబంగారు ఆభరణాలనూ, నాణాలనూ తమరే\nతీసుకోండి. దయచేసి భవిష్యత్తులో కవ్రులన్నా,\nకవిత్వాన్నీ అవమానించకండి, అంతేచాలు,\"\nఅని చెప్పి వినయంగా నమస్కరించి సభ\nనుంచి వెలుపలికి నడిచాడు.\n\nచందమామ క్విజ్ - 8 సమాధానాలు\n\n1. హిమాచల్ ప్రదేశ్ కాంగ్రెస్ లోయ\n2. రాజా రవివర్మ\n3. ఆధునిక భారతీయ\nచిత్రకళకు మార్గదర్శకులు\n4. న్యూ డిల్లీలో ; స్వాతంత్ర్యానికి పూర్వం 1945లో\n5. ఎలిఫైంట్రాసహలలో\n6. పల్లవులు\n7. ఫ్రెంచి శిల్పకారుడు లీ కార్పూసియర్\n8. ఆగ్రా సమీపంలోని ఫతేపూర్ సిక్రిలో; అక్బర్ చక్రవర్తి\n\nచిరస్మరణీయ చారిత్రక ఘట్టాలు-14\nఅన్నకు తగ్గ తమ్ముడు!\n\n“మీరపాండ్య కట్టబొమ్మన్ సు ఓడిస్తే తప్ప బ్రిటిష్ పాలనను నెలకొల్పడం అసాధ్యం. సైనికబలం తోనే అతణ్ణి లొంగదీసుకోవాలి,” అన్నాడు హడలిపోయిన కలెక్టర్ జాక్సన్. అయితే, దాదాపు రెండు వందల సంవత్సరాలకు పూర్వం పరాయి పాలనకు మొట్ట మొదటి సారిగా ఎదురు తిరిగిన ఆ యోధుడు శత్రువులకు తల వంచ లేదు. “ఎక్కడో పరాయిదేశంనుంచి వ్యాపారంకోసం వచ్చిన తెల్లవారా పాంచాలన్ కురిచ్చి పాలకుణ్ణి బెదిరించడం?” అంటూ నిప్పులు కురిపించాడు వీరపాండ్య కట్టబొమ్మన్.\n\nగత సంచికలో మీరు చదివినట్టు ఆ దేశ భక్తుణ్ణి స్వదేశస్థులే ద్రోహ చింతనతో బ్రిటిష్\n\nపాలకులకు పట్టి ఇచ్చారు. ఉరిశిక్ష నెరవేరడా నికి ముందు తమ్ముడు ఊమైదురైని చివరి సారిగా చూడాలని కట్టబొమ్మన్ ఆశించాడు కాని కరినాత్ములైన ఆంగ్లేయులు అందుకు అంగీకరించలేదు. “తమ్ముడు కలవాడు శత్రువులకు భయపడడు,” అని గర్జిస్తూ ఆయన ఉరితాడును అందుకుకున్నాడు. అది 1799 అక్టోబర్ 17వ తేదీ.\n\nఊమైదురై కూడా అసమాన ధైర్యసాహసాలుగల వీరుడు. కట్టబొమ్మన్‌ను హతమార్చి అతడి చిన్న రాజ్యాన్ని వశపరచుకున్నందుకూ, ఊమైదురైని చెరసాలలో బంధించిస్తుందుకూ ఆంగ్లేయ పాలకులు పరమానందం చెందారు. అంతటితో ఊరుకోకుండా పాంచాలన్‌కురిచ్చి కోటను నేలమట్టం చేశారు. కోటలోని సంపదలను సైనికులు దోచుకున్నారు. తమకు నిద్రలేకుండా చేసిన ఒక శత్రువును తుద ముట్టించినందుకు బ్రిటిష్ పాలకులు హాయిగా ఊపిరి పీల్చుకున్నారు.\n\nఅయితే, లోలోపల నిశ్శబ్దంగా రగులు తూన్న తిరుగుబాటుజ్వాల గురించి వారికి తెలియలేదు. వీరుడైన తమ పాలకుణ్ణి హతమార్చినందుకు పగ సాధించాలని ప్రజలు ఆగ్రహంతో ఎదురు చూడసాగారు. సాహస్యా వీరులైన అసంఖ్యాక య్యావకులు బ్రిటిష్ పాలకుల దుర్మార్గాన్ని అంతు చూడాలపుకున్నారు. శత్రువుల చెరసాలలో ఉన్న ఊమై"
        },
        {
            "title": "అన్నకు తగ్గ తమ్ముడు!",
            "page_start": 41,
            "author": "చందమామ బృందం",
            "pdf_page": 41,
            "content": "దురై బయటపడితేనే అది సాధ్యం కాగలదు.\nకాళ్ళు చేతులకు ఇనుపసంకెళ్ళు తగిలించి\nమరీ అతణ్ణిపాళయం కోట్టెచెరసాలలో బంధించి\nఉన్నారు! అలాంటప్పుడు అతడూ, అతడి\nఅనుచరులూ ఎలా తప్పించుకోగలరు?\n\nఇలాగే యేడాదిన్నర గడిచి పోయింది.\nఅయితే, బందీగా ఉన్న యువరాజు విశ్వా\nసాన్ని కోల్పోలేదు. వెలుపల ఉన్న విప్లవకారు\nలతో రహస్యంగా సంబంధం ఏర్పరచుకుని\nపకట్టందీగా ఒక పథకాన్ని రూపొందించాడు.\nదానిని గురించి ఏమాత్రం తెలియని ఆంగ్లే\nయులు మాత్రం విజయోత్సాహంతోనే కాలం\nగడపసాగారు.\n\n1801 ఫిబ్రవరి 2వ తేదీ ఎప్పటిలాగే\nసూర్యోదయమయింది. హఠాత్తుగా వంద\nలాది మంది కట్టెపుల్లల మోపులు, గడ్డిమోపులు\nతలల పైకెత్తుకుని పాళయంకోట్టెకి అమ్మడా\nనికి వచ్చారు. ధర విపరీతంగా చెప్పడంతో\nవాటిని ఒక్కరూ కొన్న పాపాన పోలేదు. ఉన్న\nట్టుండి వచ్చినవారు వచ్చినట్టు ఎటో వెళ్ళిపొ\nయారు. వారితో పాటు పలువురు సన్యాసులు\n\nమరోవైపు భజన కీర్తనలు ఆలపిస్తూ బిచ్చ\nమెత్తడానికి వచ్చారు. ఇంకా మరెందరో ప్రయా\nణీకులు సత్రాలలో దిగారు. అయితే, ఎవరూ\nవారిని అనుమానించి ప్రశ్నించలేదు.\n\nసూర్యుడు అస్తమించాడు. ఆ ప్రాంతానికి\nబాధ్యత వహించే మేజర్ మెకాలే స్థానికంగా\nఉంటూన్న ఆంగ్లేయ కుటుంబాలకు విందు\nఏర్పాట్లు చేశాడు. ఆ క్షణం కోసమే ఎదురు\nచూస్తూన్న వింత వ్యాపారాలు, సన్యాసులు,\nప్రయాణీకులు కట్టెలమోపులలో, గడ్డిమోపులలో\nదాచిన తుపాకులను, కత్తులను, కఠారులను\nఅందుకుని ముందుకు ఉరికారు. కాపలా\nభటులను హతమార్చి కారాగారంలోకి జొర\nబడ్డారు. ఖైదీలను విడిపించారు. నినాదాలు\nచేస్తూ వీధుల గుండాపరుగుగులు తీసి బీకటిలో\nకలిసిపోయారు.\n\nఅక్కడినుంచి వాళ్ళు పాంచాలన్ కురిచ్చికి\nబయలుదేరారు. కాని శత్రు సైనిక దళాలు\nమార్గానికి అడ్డుపడి ఎదుర్కొన్నాయి. భయంకర\nమైన యుద్ధం జరిగింది. ఆఖరికి ధైర్యవంతులైన\nఅనుచరులతో కలిసి ఊమ్మెదురై - కంపెనీ\nసేనలను చిత్తుచేసి గమ్యాన్ని చేరుకున్నాడు. ఉత్సా\nహంగా స్వాగతం పలికిన ప్రజలు ఆయన్ను తుమ\nపాలకుడిగా ప్రకటించారు!\n\nఅయితే, నిన్న మొన్నటి దాకా ఎంతో గంభీ\nరంగా కనిపించిన రాజభవనం ఇప్పుడు శత్రు\nవుల దాడి కారణంగా శిథి\nలావస్థను చేరుకున్నది.\nఅయినా ఆయననిరుత్సాహ\nపడలేదు. ఆయన పేరుకు\nమాత్రమే ఊమ్మె (మూగ)\n\nదురై. నిజానికి గొప్ప వక్తగా పేరుగాంచాడు.\nఉత్సాహభరితమైన ఆయన విజ్ఞప్తి మేరకు\nప్రజలు రాజభవన పునర్నిర్మాణానికి నడుం\nబిగించారు.\n\nఅదే సమయంలో, ఊమ్మెదురై నాటకీ\nయంగా తప్పించుకోవడం మేజర్ మెకాలేనూ,\nఅతడి అధికారులనూ, తీరని దిగ్గ్రాంతికి గురి\nచేసింది. బలమైన సైన్యాన్ని సమకూర్చుకుని\nపాంచాలన్ కురిచ్చికి చేరేలోగా అక్కడ\nబ్రహ్మాండమైన కొత్త కోటను చూసి, “నమ్మ\nశక్యం కాలేదే! ఇంతలో ఇంత పెద్ద భవన\nనిర్మాణమా? మాయమంత్రాలు లేవు కదా!”\nఅని విస్తుపోయారు.\n\nకొత్తరాజు ప్రజలలో నూతనోత్తేజాన్ని రగి\nలించి యుద్ధ ప్రాతిపదికలో కోటను పునర్ని\nర్మించాడని తెలియవచ్చింది. వేలాదిమంది\nపౌరులు రాత్రింబవళ్ళు నిర్విరామంగా పనిచేసి\nఏడు రోజులలో భవన నిర్మాణం పూర్తి చేశారు!\n\nఈ అద్భుత కృత్యాన్ని మేజర్ మెకాలే,\nఅతడి అధికారులు ఓ పట్టాన నమ్మలేక దాన్ని\nసమీపించడానికి సైతం వెనుకంజ వేశారు.\nపైగా, కోటలోపల వేలాదిమంది వీరులు శత్రు\nవులపై విరుచుకు పడడానికి ఆయుధాలతో\nసిద్ధంగా ఉన్నారని కూడా తెలియవచ్చింది.\nదాంతో తిరోగమించడమే ఉత్తమమని బ్రిటిష్\nసేనలు మెల్లగా వెనుదిరిగాయి. అయితే, మరి\nకొన్ని రోజులలోనే కంపెనీ సేనలు రెండవసారి\nకోట మీదికి దాడి జరిపాయిగాని, ఎంత\nప్రయత్నించినప్పటికీ ఏమాత్రం\nముందుకు చొచ్చుకు పోలేక\nపోయాయి.\n\nకట్టబొమ్మన్ కు తరవాత ఇప్పుడు మళ్ళీ\nతిరుగుబాటు తలెత్తడం బ్రిటిష్ అధికారులకు\nకునుకు లేకుండా చేసింది. యావత్ దేశాన్ని\nతమ అధికారం కిందికి తీసుకురావాలన్న తమ\nకాంక్షకు ఊమ్మెదురై అడ్డుగా పరిణమిం\nచాడని భావించారు. కావాలంటే ఆయనతో\nసంధి, ఒడంబడిక కుదుర్చుకుని ఉండవచ్చు.\nఅయినా, ఆయన్ను బంధించి, కోటను నాశ\nపరచాలనే నిర్ణయించారు. ఆయుధాలతో పెద్ద\nసైన్యాన్ని సమీకరించుకుని కల్నల్ ఆగ్న్యూ\nనాయకత్వంలో పాంచాలన్ కురిచ్చి కేసి నడి\nపించారు.\n\nబ్రిటిష్ సేనలు కోటను చుట్టుముట్టాయి.\nఒక్కరూ కోట లోపలికి వెళ్ళడంగాని, లోపలి\nనుంచి వెలుపలికి రామడు గాని సాధ్యం కాకుండా\nచేశాయి. ఆ సైనిక బలగాన్ని చూసి ఊమ్మెదురై\nలొంగిపోక తప్పదని బ్రిటిష్ అధికారులు\nదృఢంగా విశ్వసించారు. అయినా, లొంగి\nపోయే సూచనలు ఏవీ కనిపించలేదు. ఊమ్మె\nదురై, ఆయన అనుచరులు యుద్ధానికి\nమౌనంగా సన్నద్ధులయ్యారు. శత్రు సేనలు\nకోట గోడల చుట్టూ మోహరించాయి. రోజులు\nవారాలుగా, వారాలు నెలలుగా గడిచి పోతు\nన్నాయిగాని, ఫిరంగి మోతలకు భయపడి\n\nఊమైదురై లొంగిపోలేదు. ఇంకా ఎంతకాలం వేచి చూడడం అని బ్రిటిష్ అధికారులు సహనం కోల్పోసాగారు.\n\nఅంయితే, కోటలోపల ఆహార ధాన్యాలు, సరకులు అయి పోవడంతో లోపల ఉన్నవారు ఆకలికి గురి కావలసి వచ్చింది. శత్రువులకు లొంగి పోవడం, లేదా అక్కడినుంచి తప్పించు కుని పారిపోవడం - ఈ రెండే ఊమైదురై ముందున్న మార్గాలు. రెండవ దాని వైపే ఆయన మొగ్గాడు.\n\nఅదొక చీకటి కమ్ముకున్న కాళరాత్రి. హఠా త్తుగా కోటద్వారాలు తెరుచుకున్నాయి. తుపా కులు పేల్చుతూ, కత్తులు తిప్పుతూ వీరులు వెలుపలికి దూసుకు వెళ్ళారు. ఏం జరుగు తున్నదీ శత్రుసేనలు గ్రహించేలోగా వీరులు దూరంగా వెళ్ళారు. కొందరు హతులయ్యారు. అయితే, నాయకుడు ఊమైదురై ఏమయ్యాడు? హతుడయ్యాడా? తప్పించుకున్నాడా? వారికి అంతుబట్టలేదు.\n\nమరునాటి ఉదయం ఒక వృద్ధురాలు తన కొడుకును వెతుక్కుంటూ వెళ్ళి అతడు ఒక చెట్టుకింద క్షతగాత్రుడైపడి ఉండడం చూసింది. తమెను చూడగానే, “అమ్మా, నన్ను కాపాడి ప్రయోజనం లేదు. అదిగో చూడు. దూరంలో మన రాజు తీవ్ర గాయాలతో బాధుడుతున్నాడు. ఆయన ప్రాణాలు కాపాడేవంటే ఆయన మన రాజ్యాన్ని కాపాడగలడు,” అంటూ ఆ యువ కుడు శాశ్వతంగా కన్నుమూశాడు.\n\nఆ వీరమాత ఊమైదురైని తన గుడిసెకు మోసుకు వెళ్ళి, గాయాలకు కట్లుకట్టి పరి\n\nచర్యలు చేయసాగింది. వెతుక్కుంటూ వచ్చిన బ్రిటిష్ సైనికులు అది ఎవరని ప్రశ్నించి నప్పుడు, “నా బిడ్డ వారం రోజులుగా మశు చితో బాధ పడుతున్నాడు,” అని ఆమె జవాబి చ్చింది. మశుచి అన్నమాట వినగానే సైనికులు హడలిపోయి అక్కడి నుంచి వెనుదిరిగి పారిపోయారు.\n\nఊమైదురై ఆ తరవాత శివగంగై మరుదు సోదరులతో కలిసి బ్రిటిష్ అణచివేతకు వ్యతి రేకంగా పోరాడాడు. అయితే, ఆఖరికి అంద రితో కలిసి బలి అయ్యాడు. అది 1801లో జరిగింది.\n\n“తమ్ముడుకలవాడు శత్రువులకు భయపడడు,” అని వీరపాండ్య కట్టబొమ్మన్ చెప్పిన ఆఖరు మాట అక్షరాలా నిజమయింది. అన్న కట్టబొమ్మన్ వదిలిపెట్టిన చోటు నుంచి పోరాటాన్ని ఊమైదురై వీరోచితంగా కొనసాగించాడు. అన్నకు తగ్గ తమ్ముడనిపించుకున్నాడు.\n\nదక్షిణాదికి చెందిన దేశభక్తులైన ఈ ఇద్దరస్నదమ్ములు సిపాయిల తిరుగుబాటుగా ప్రసిద్ధిగాంచిన 1857 ప్రథమ స్వాతంత్ర్య సంగ్రామా నికి స్ఫూర్తి ప్రదాతలుగా నిలిచారు!\n\nఒప్పుకున్న తప్పు\n\nయోగపురం రామాలయ పూజారి రామాం\nగుడు గొప్ప రామభక్తుడు. పురాతన ఆలయం\nపాడుపడి పోతూంటే గ్రామాధికారి దేవమ్మ\nన్యుణ్ణి కలిసి మరమ్మతు చేయించమని\nకోరాడాయన. మితిమించిన కీర్తికండూతి\nగల దేవమ్మన్యుడు ఆలయంలోని రాముడి\nమాహిమ గురించి ప్రచారం చేయించాడు.\nఫలితంగా ఆలయానికి పేరొచ్చి భక్తుల రద్దీ,\nఆదాయం పెరిగాయి. గ్రామాధికారి వచ్చిన\nఆదాయంలో కొంత గ్రామాభివృద్ధికని ఉంచు\nకుని మిగతా డబ్బుతో ఆలయానికి మర\nమ్మతు చేయించాడు.\n\nఇలా ఉండగా ఆలయ దర్శనానికి వచ్చిన\nరామానందుడనే యోగిపుంగవుడు పూజారి\nసపర్యలను, సద్భుద్ధిని మెచ్చి అతడితో,\n“నాకు దేహత్యాగం చేయవలసిన సమయం\nఆసన్నమయింది. నా వద్దఅద్భుతశక్తులుగల\n\nఒక ఉంగరం ఉన్నది. దాన్ని నీకిస్తాను. దాన్ని\nధరించి అద్భుతశక్తులతో నలుగురికీ మేలు\nచేసి మంచి పేరు తెచ్చుకో. నిన్నెవరైనా దూషిస్తే\nఅది తప్పని ఒప్పుకుంటే క్షమించు. ఒప్పు\nకోని వారిని చిన్నశిక్షతో ఒక్కరోజు భయపెట్టు.\nనిన్ను దూషించడం తప్పని ఒప్పుకున్నవారిని\nశిక్షించనంతకాలం ఈ ఉంగరంలో మహిమ\nఉంటుంది,” అని చెప్పి ఒక ఉంగరాన్ని\nఆయనకిచ్చాడు.\n\nపూజారి వెంటనే, “రాముణ్ణి నమ్ముకున్న\nనాకు ఎలాంటి శక్తులూ వద్దు. ప్రజాక్షేమాన్ని\nకోరి గ్రామాధికారి దేవమ్మన్యుడికి ఉంగరం\nఇవ్వడం మేలు,” అన్నాడు. రామానందుడు\nసరేనని, “అర్హత లేకుండా అద్భుతశక్తులు\nలభిస్తే పతనమయ్యే ప్రమాదమున్నది. దేవమ్మ\nన్యుడు పతనమైతే ఉంగరం మహిమ పొగొట్టే\nబాధ్యత నీది. ఆ తరవాత ఉంగరం మహిమ\n\n‘సుందర’"
        },
        {
            "title": "ఒప్పుకున్న తప్పు",
            "page_start": 45,
            "author": "వసుంధర",
            "pdf_page": 45,
            "content": "పోగొట్టిన వ్యక్తిని గ్రామాధికారి చేయాలి.\nలేకుంటే దేవమ్మన్యుడు ద్వీర్ఘరోగంతో మంచం\nపడతాడు,\" అని హెచ్చరించి వెళ్ళాడు.\n\nరామాంగుడు దేవమ్మన్యుణ్ణి కలిసి జరి\nగింది చెప్పాడు. మురిసిపోయిన దేవమ్మన్యుడు\nఅన్నిటికీ సిద్ధపడి ఆ ఉంగరం తీసి ధరిం\nచాడు. అప్పటి నుంచి అతడు ఎందరికో\nజబ్బులు నయం చేశాడు. భవిష్యత్తు చెప్పి\nసమస్యలు పరిష్కరించాడు. అంతటితో ఊరు\nకోకుండా తాను దైవాంశసంభూతుడినంటూ\nగ్రామస్థల పూజలందుకోసాగాడు. కానుకల\nకోసం ప్రత్యేకంగా హుండీ ఏర్పాటుచేసి\nకావలసినంత దండుకోసాగాడు.\n\nక్రమంగా రామాలయానికి వచ్చే భక్తుల\nసంఖ్య తగ్గిపోయింది. రామభక్తులు బాధ\nపడితే రామాంగుడు వారిని ఓదార్చడానికి\n\nఅసలు విషయం చెప్పాడు. భగవత్కృపతో\nలభించిన అద్భుత శక్తులను సొంతానికి వాడు\nకోవడం మోసమని భావించిన ఆ భక్తులు\nఅతడు మోసగాడని ప్రచారం మొదలు\nపెట్టారు. అది దేవమ్మన్యుడికి తెలిసి వాళ్ళను\nపిలిచి, “నేను దేవుణ్ణి దూషించలేదు. నావల్\nమీకు అపకారం జరగలేదు. మీరు నన్ను\nదూషించడం తప్పని ఒప్పుకుంటే క్షమిస్తాను.\nఒప్పుకోకపోతే శిక్షతప్పదు,” అన్నాడు.\n\nత్పు అని ఒప్పుకోని మొదటివాడికి ఒళ్ళంతా\nముళ్ళు గుచ్చుకున్నట్టు బాధ మొదల\nయ్యింది. రెండోవాడికి కంటిచూపు మందగిం\nచింది. మూడో వాడికి ముఖం వికృతమ\nయింది. దాంతో నాలుగోవాడు హడలిపోయి\nతప్పాప్పుకుని క్షమాభిక్ష పొందాడు. దేవమ్మ\nన్యుడు మిగతావారితో, “రేపటి దాకా శిక్ష\nఅనుభవించి మామూలు మనుషులు కండి.\nఇంక్పొడూ నన్ను దూషించకండి,” అన్నాడు.\n\nఆ తరవాతి నుంచి ఊరందరికీ దేవమ్మ\nన్యుడిపై భక్తితో పాటు భయం కూడా పుట్టింది.\nఎదురన్నది లేని అతడిలో అహంపెరిగి విలాస\nజీవితానికి అలవాటు పడ్డాడు. దేవమ్మన్యుడి\nపతనం చూసి కలవరపడ్డ రామాంగుడు\nఅతణ్ణి హెచ్చరించాడు. అయితే అతడు,\n“నావల్ ప్రజలకు మేలు జరుగుతోంది.\nనేనెవరికీ అపకారం చేయడం లేదు. నా దారికి\nఅడ్డు తగిలి నన్ను దూషిస్తే నీకైనా శిక్షతప్పదు,”\nఅన్నాడు పొగరుగా.\n\nదేవమ్మన్యుడిపతనం ఆపాలంటే ఉంగరం\nమహిమ పోగొట్టాలి. ఉంగరం మహిమ\n\nపోవాలంటే దేవమ్మన్యుడు తనను దూషించి\nతప్పు ఒప్పుకున్న వ్యక్తిని శిక్షించాలి. కాని,\nఆయన ఆ విషయంలో చాలా జాగ్రత్తగా\nఉన్నాడు. ఉపాయంగా కార్యం సాధించడం\nఎలాగా అని ఆలోచిస్తూంటే రామాంగుడికి\nబృహదారణ్యంలో గురుకులం నడుపుతూన్న\nతన తమ్ముడు క్షమాంగుడు గుర్తుకు వచ్చాడు.\nవెంటనే బయలుదేరి వెళ్ళి క్షమాంగుణ్ణి\nకలుసుకున్నాడు.\n\nఅప్పుడు వికాసుడు, వినోదుడు, వివే\nకుడు అనే ముగ్గురు శిష్యులు నిజాయితీ\nవిషయంలో ఏకాభిప్రాయం కుదరక గురువు\nదగ్గరికి వచ్చారు. నిజం చెప్పి మాట మీద\nనిలబడాలంటాడు వికాసుడు. నిజం చెప్పినా,\nఅనువుగాని చోట మాట వెనక్కు తీసుకోవా\nలంటాడు వినోదుడు. ప్రమాదం సుంచి\nబయట పడడానికి అబద్ధమాడవచ్చంటాడు\nవివేకుడు. వాళ్ళలా చెబుతున్నప్పుడే రామాం\nగుడు వచ్చి తమ్ముడికి తనసమస్య విమరించాడు.\n\nక్షమాంగుడు శిష్యుల వంక చూసి, “విన్నా\nరుగా? ఇది మీ తెలివికీ, నా శిక్షణకూ పరీక్షా\nసమయం. నిజాయితీ గురించి శాస్త్రం ఒక\nలాగా, లౌక్యం మరొకలాగా చెబుతాయి. మీ\nసందేహాలకు సమాధానం దొరకాలంటే-\nమీరు మీ మీ పద్ధతుల్లో నిజాయితీగా ఉంటూ\nయోగ్పురంలో కార్యం సాధించాలి,” అన్నాడు.\n\nశిష్యులు ముగ్గురూ గురువు దీవెనలం\nదుకుని యోగ్పురం బయలుదేరారు. అక్కడ\nదేవమ్మన్యుడి చర్యలను చూసి అతడు పెద్ద\nమోసగాడంటూ గ్రామస్థుల మధ్య కటువుగా\n\nవిమర్శించడం మొదలు పెట్టారు. అది తెలి\nసిన దేవమ్మన్యుడు వాళ్ళను పిలిపించి ఎప్ప\nటిలాగే హెచ్చరించి తప్పు ఒప్పుకుంటే\nక్షమించి వదిలేస్తానన్నాడు.\n\nవికాసుడు కోపంగా, “మోసగాణ్ణి మోస\nగాడనడం తప్పు కాదు,” అన్నాడు. వెంటనే\nఅతడి ముఖం వికృతమైకురూపిగా మారాడు.\n\nఅది చూస్తూనే వినోదుడు భయపడి తను\nచేసినది పారబాటని ఒప్పుకున్నాడు.\n\nవివేకుడు మాత్రం, “నేనేమీ అనలేదు.\nవాళ్ళిద్దరూ ఏదో అంటే, వాళ్ళతో కలిపి నన్నూ\nఇక్కడికి తీసుకు వచ్చారు నీ వాళ్ళు. చేయని\nతప్పును నేనెందుకు ఒప్పుకోవాలి?” అని\nఅబద్ధం చెప్పాడు.\n\nఅందుకు దేవమ్మన్యుడు కోపంగా, “నా\nభక్తులు అబద్ధమాడరు. నువ్వు నన్ను దూషిం\n\nచడమే కాకుండా, అబద్ధం కూడా చెప్పావు.\nఫలితంగా నీకు ఒక రోజంతా ఒళ్ళంతా\nమంటలు పుట్టి బాధిస్తాయి,” అన్నాడు.\n\nఅయితే, వివేకుడి కేమీ కాలేదు. పైగా,\nనెంటనే వికాసుడి వికృత రూపం పోయి\nఎప్పటి ముఖం వచ్చేసింది.\n\nదేవమ్మన్యుడు నీఱపడి, “నీ విషయంలో\nనా భక్తులు అబద్ధం చెప్పారు. అందుకే నా\nశక్తులు పోయాయి,” అన్నాడు బాధతో.\n\nఅందుకు వివేకుడు నవ్వి, “అన్నమాట\nఅనలేదని అబద్ధ మాడితే అన్నది తప్పని\nఒప్పుకున్నట్టేనని శాస్త్రం చెబుతుంది. ఆపైన\nతప్పు చేయలేదని కూడా అన్నాను. అంటే,\nనిన్ను దూషించడం తప్పని ఒప్పుకున్నట్టే\nకదా! ఒప్పుకోని వారినే తప్ప అబద్ధ మాడిన\nవారిని శిక్షించే అర్హత నీకు లేదు. అందుకే నీ\nఉంగుం మహిమ కోల్పోయింది త్పు, ఇందులో\nనీ భక్తుల పారబాటేమీ లేదు,” అన్నాడు.\n\nదేవమ్మన్యుడు సిగ్గుతో తలదించుకుని,\nతన స్థానంలో వివేకుణ్ణి గ్రామాధికారిగా\nఉండమని కోరాడు.\n\nఈలోగా రామాంగుడు, క్షమాంగుడు\nఅక్కడికి వచ్చారు. క్షమాంగుడు తన శిష్యుల\nకేసి చూస్తూ, “వివేకుడి తార్కిక బుద్ధి మెచ్చ\nతగినదేగాని, అబద్ధమొక్కటే కార్యసాధనకు\nసహకరిస్తుందని పారబడకండి. ఏది ఏమైనా\nసత్యాన్ని వదల కూడదు. నిర్భయంగా నిజం\nచెప్పిన వికాసుడి కారణంగా గ్రామస్థుల్లో\nఅనుమానం పుట్టింది. అంతలోనే నిజం\nకూడా బయటపడింది. మనం చెప్పే నిజం\nచెల్లుబాటు కానప్పుడు వెనకడుగు వేసి\nమనల్ని మనం కాపాడు కోవడం అవసరమని\nవినోదుడు నిరూపించాడు. నిజాయితీకి\nసంబంధించిన మీ సందేహాలు తీరడానికే\nఎక్కడినుంచో వచ్చి రామానంద యోగి దివ్య\nశక్తులు గల ఉంగరాన్నిచ్చాడనుకుంటాను,”\nఅన్నాడు.\n\nరామాంగుడు నవ్వి, “అంతే కాదు. పత\nనాన్నికోరే మనిషే అద్భుతశక్తుల్ని కోరుకుం\nటాడు. యోగపురం రాముడు యోగిపుంగ\nవుడి ద్వారా మనకు అందిస్తూన్న సందేశం\nఇదే!” అన్నాడు అక్కడున్న వారితో.\n\nయుక్సమ్\nకథానాయకులు\n\nఆ టర్మ్‌కు బడి ఆఖరి రోజు.\nపదేళ్ళ నీరజ్ మనసులో సెల\nవుల్లో వెళ్ళనున్న తమ స్వస్థలం\nగురించీ, అక్కడితాతాబామ్మల\nగురించీ ఉత్సాహకరమైన ఆలో\nచనలు రాసాగాయి. అంతలో\nఉపాధ్యాయుడు ‘హాలిడే\n\nహోమ్ వర్క్' గురించి ప్రస్తావించగానే,\n“అరే! ఇక నేను సెలవుల్లో తాతయ్య చెప్పే\nమౌంట్ ఖాంగ్‌చెంద్‌జంగా పరిసరాలలోని\nట్రాగోపాన్స్, ఎర్రపాండాలు వంటి వింత\nపక్షుల, జంతువుల కథలు విన్నట్టే,” అనుకు\nన్నాడు.\n\nఅయితే, సెలవుల్లో రాసుకు రావలసిన\nవ్యాసం శీర్షిక ‘మాతృభూమి కథానాయ\nకులు’ అని ఉపాధ్యాయుడు చెప్పడంతో\nమళ్ళీ నీరజ్‌లో ఉత్సాహం పుట్టుకువచ్చింది.\nఅతడు చదివిన కథల పుస్తకాలు అతడి\nమనసులో కదలాడసాగాయి. దీనిని గురించి\nతరవాత చూద్దాం; ఇప్పుడు త్వరగా ఇల్లు\nచేరుకోవాలి. నాన్న యుక్సమ్‌లోని పాత\nఇంటికి జీపులో తీసుకు వెళతానని చెప్పాడు\nకదా అనుకుంటూ నీరజ్ ఇంటికి బయలు\nదేరాడు.\n\nసముద్ర మట్టానికి 5,800 అడుగుల\nఎత్తులో ఉన్న యుక్సమ్, ఎత్తయిన పర్వతాల\n\nపాదతలంలో ఉన్నది. సిక్కిం బౌద్ధులు అతి\nపవిత్రంగా భావించే రాథోంగ్ నది అక్కడే\nప్రవహిస్తున్నది. స్థానిక దేవతలకు నిలయ\nమైన 109 తటకాలు అందులో ఉన్నాయ\nన్నది వారి విశ్వాసం. సిలిగురి నుంచి జీపులో\nయుక్సమ్ చేరుకోవడానికి ఐదు గంటలు\nపడుతుంది. నాన్న పక్కన కూర్చుని వెళు\nతూన్న నీరజ్, అతడి తల్లిలాగా నిద్రపోలేక\nపోయాడు. తండ్రి మలుపుల్లో చాలా ఒడు\nపుగా జీపును తిప్పడం ఎంతో ఆసక్తితో చూడ\nసాగాడు. ఉన్నట్టుండి హోమ్‌వర్క్ గురించి\nజ్ఞాపకం రావడంతో తండ్రికేసి తిరిగి, “మీకు\nనచ్చిన కథానాయకుడు ఎవరు నాన్నా?” అని\nఅడిగాడు.\n\nఆ ప్రశ్న అతడి తండ్రి గ్యాల్ట్‌సెన్‌ను ఆలో\nచింప చేసింది. ఒక వినాశకర పథకం నుంచి\nయుక్సమ్‌ను కాపాడడానికి రాత్రింబవళ్ళు\nకృషి చేసిన సోనమ్, చుకీ, పీమా మొదలైన\nవారు ఆయన మనసులో మెదిలారు. వాళ్ళం"
        },
        {
            "title": "యుక్సమ్ కథానాయకులు",
            "page_start": 49,
            "author": "మంజు మేనన్",
            "pdf_page": 49,
            "content": "దరూ కథానాయకులే. “మన రాథోంగ్ చూపవిత్ర భూమిలో ప్రతి ఒక్కరూ కథానాయకులే. ఖాంగ్‌చెంద్‌జంగా శిఖరం మీద కొలువున్న దేవత ఆశీస్సులు పొందినవారే,” అని కొంతసేపు మౌనం వహించిన ఆయన, “మన గ్రామంలో జరిగిన ఒక విషయం గురించి చెబుతాను. దాన్ని విన్నావంటే నా మాటల్లోని నిజం నువ్వే గ్రహించ గలవు,” అంటూ ఇలా చెప్పసాగాడు:\n\n“1993 వేసవిలో ఒకనాడు మేము కొందరం గ్రామం పాలిమేరలో కూర్చుని పిచ్చాపాటీ మాట్లాడుకుంటున్నాం. ఆసమయంలో సిమెంటు బస్తాలతో, తవ్వడానికి పనికి వచ్చే కొరముట్లతో ఒక ట్రక్కు మన గ్రామం కేసి రావడం కనిపించింది. ట్రక్కు డ్రైవర్ ఎవరోనడికి ఆడ్డంగా పెద్దగోడ నిర్మించబోతున్నారని చెప్పాడు. నదీ ప్రవాహానికి ఆనకట్ట కట్టి, జల విద్యుత్తును తయారు చేయడం వాళ్ళ ఉద్దేశం. ఆ తరవాత నేనూ, నా మిత్రులూ ఈ విషయం గురించే మాట్లాడుకోసాగాం. గ్రామంలోని ఇంటింటికీ విద్యుద్దీపాలు రావడం మంచిదే. అయినా ఈ ఆనకట్ట నిర్మించడం వల్ల ఈ ప్రాంతంలో ఏర్పడ నున్నపర్యవసానాలు ఎలాంటివి?\n\nఆ తరవాత మరికొన్ని రోజులు యుక్షమ్‌లో ప్రతిచోటా దీన్ని గురించే మాట్లాడుకోసాగారు. దీన్ని గురించి ఒక నిర్ణయానికి రావడం ముఖ్యమని పెద్దలు భావించడంతో ఒక సమావేశం ఏర్పాటు చేశారు. గ్రామం మధ్యవిల్లో చెట్టు కింద కూర్చున్నారు. పరిసర ప్రాంతాల ‘గొంపాస్‌’ నుంచి లామాలు కూడా సమావేశానికి హాజరయ్యారు. గ్రామ పెద్దలు, లామాలు కలిసి సుదీర్ఘ చర్చలు జరిపారు. యుక్సమ్‌ చాలా పవిత్రమైనదనీ, ప్రత్యేకమైన దనీ మాకు తెలియజేశారు.\n\n“మనం నివసించే భూమిని గురు రిన్పోచ్ ఆశీర్వదించాడని మన పవిత్రగ్రంథం నేశోల్ పేర్కొంటున్నది. ఈ బండలలో, కొండలలో, చెట్లలో, కొలనుల్లో దేవతలు కొలువున్నారు. మనం ఇప్పుడా ఆనకట్ట నిర్మాణాన్ని అనుమతించామంటే ఇక్కడి చెట్లు నరకబడతాయి. బండలు పగలగొట్ట బడతాయి. మనతో ఇన్నాళ్ళు సహజీవనం సాగించిన పక్షులు, సీతాకోక చిలుకలు దూర ప్రాంతాలకు వెళ్ళి\n\nచందమామ\n\nపోతాయి. దేవతలు వెళ్ళి పోతారు. ఆపైన మనం సంతోషంగా ఉండలేము,” అని సన్నటి కంఠస్వరంతో వివరించాడు ఒకపండు ముదుసలి అయిన లామా.\n\nకథను జాగ్రత్తగా వింటున్న నీరజ్ అడ్డుపడి, “కాథోక్ తటాకంలోకి మన్ను తెచ్చి పోశారని గత సంవత్సరం తాతయ్య చెప్పారు. అక్కడ తాతయ్యతో కలిసి చాలా మంది ప్రార్థనలు జరుపుతారని వారికి ఎవరూ చెప్పలేదా ఏంటి?” అని అడిగాడు.\n\n“అవును. అవన్నీ కూడా ఆ నిర్మాణం కోసం చేపట్టిన పనులే. అలా చేయడానికి ముందు మాట మాత్రమయినా చెప్పడానికి ఎవరూ పట్టించుకోలేదు. నిన్ను తాతయ్య బమ్చూ ఉత్సవానికి తీసుకువెళ్ళేవాడే జ్ఞాపకం ఉందా?” అని అడిగాడు గ్యాల్ట్ సెన్.\n\n“ఉంది. అక్కడ గుమి కూడిన జనాన్ని చూడడానికి వీలుగా నన్ను భుజాల మీదికి ఎత్తుకుని వెళ్ళేవారు. మన మఠంలో ప్రత్యేక పాత్రలోని జలాన్ని సేవించడానికి ప్రతి ఒక్కరూ ఎగబడేవారు. ఆ నీటిలో ఒక చుక్క పుచ్చుకుంటే చాలు; జీవితాంతం ఎలాంటి జబ్బూ రాదనీ, గురుపద్మసంభవుడి చల్లని ఆశీస్సులు ఎల్ల్పుడూ లభిస్తాయనీ చెప్పారు,” అన్నాడు నీరజ్.\n\nతమ సంప్రదాయం గురించీ, నమ్మకం గురించీ మనవడికి తెలియజేసిన తన తండ్రికి మనసులోనే కృతజ్ఞతలు చెప్పుకున్న గ్యాల్ట్ సెన్, మళ్ళీ కథను కొనసాగించాడు: “సమావేశంలో లామా చెప్పిన మాటలు విన్న పెద్దలు ఆ\n\nనిర్మాణాన్ని అనుమతించ కూడదని నిర్ణయించారు. ఆ తరవాత తమ నిర్ణయాన్ని సంబంధిత అధికారులకు తెలియజేశారు. సిక్కించొట్టి మొత్తం మీది లామాల నాయకత్వంలో మన గ్రామప్రజలందరం గ్యాంగ్ టాక్ చేరుకున్నాం. మేళాలు వాయిస్తూ వీధుల గుండా ఊరే గియ్పుగా వెళ్ళాం. లామాలు తాళాలు వాయిస్తూ వచ్చారు. మేము పట్టుకెళ్ళిన బోర్డులు, చేసిన నినాదాలు మా ఆశుయాన్ని స్పష్టంగా చాటాయి. మనకూ మన భూమికీ కావలసినవి ఏమి టన్నది తేటతెల్లం చేశాం.\n\nఆ తరవాత అంకుల్ పీమా, అంకుల్ సోనమ్, ఆంటీ చుకీ ఆ నిర్మాణం జరిగితే వాటిల్లే నష్టాలను వివరిస్తూ ప్రజలకు అనేక ఉత్తరాలు రాశారు. వాళ్ళు అలా చేయకుండా ఉంటే ఆ పథకం గురించి బయటి వారికి సరైన సమయంలో తెలిసి ఉండేది కాదు. అడ్డుకోలేకపోయి ఉండే వాళ్ళం.\n\n1997లో అంకుల్ పీమా యుక్సమ్ లో ఆ పథకనిర్మాణం జరగదని తెలియజేసే ఉత్తరాన్ని మావద్దకు తీసుకు వచ్చాడు.” అని చెప్పడం ముగించిన గ్యాల్ట్ సెన్, “ఇప్పుడు చెప్పు. మేమందరం హీరోలమే కదా?” అని అడిగాడు.\n\n“అవును. హీరోలే!” అంటూ నవ్విన నీరజ్ తన హాలిడే ప్రాజెక్టుకు ఒక యథార్థగాథలభించినందుకు చాలా సంతోషించాడు. యుక్సమ్ ప్రకృతి సంపదలను కాపాడుకోవడానికి తమ పెద్దలు చేసిన కృషిని మనసులోనే మెచ్చుకున్నాడు.\n\n- మంజీ మేనన్\n\nభారత దేశ నూతన ప్రపంచ ఛాంపియన్లు\n\nపంకజ్ అద్వానీ\n\nబిల్లియర్డ్స్\n\nబెంగళూరుకు చెందిన పంకజ్ అద్వానీ బెంగ\nళూరులో జరిగిన ఐబిఎస్ఎఫ్ వరల్డ్ బిల్లియర్డ్స్\nఛాంపియన్షిప్లో పాయింట్స్, టైమ్ ఫార్మట్\nరెండింటిలోనూ వరల్డ్ ఛాంపియన్గా వచ్చాడు.\nపాయింట్స్ ఫార్మట్లో సెప్టెంబర్ 10వ తేదీ గీత\nసేథీని ఓడించాడు. నాలుగు రోజుల తరవాత\nదేవేంద్ర జోషిని 2370-2020 లెక్కన ఓడిం\nచాడు. 2005లో మాల్టాలో జరిగిన వరల్డ్ ఛాంపి\nయన్షిప్లో పంకజ్ ఇలాంటి జంట విజయాలనే\nసాధించాడు. నిజానికి స్పూకర్ మరియు\nబిల్లియర్డ్స్ రెండింటిలోనూ వరల్డ్ టైటిల్స్ సాధిం\nచిన ఇద్దరిలో ఒకడు పంకజ్ అద్వానీ. రెండవ వ్యక్తి మాల్టాకు చెందిన పాల్ మిఫ్సూద్. యువ\nతరంగంగా అభివర్ణించబడే పంకజ్ వయసు ఇరవైమూడేళ్ళు.\n\nధోనీకి ఐసిసి అవార్డు\n\nభారతదేశ ఒన్ డే ఇంటర్నేషనల్ (ఒ డి ఐ) కేప్టన్\nమహేశ్రసింగ్ ధోనీ 2008 ఇంటర్నేషనల్\nక్రికెట్ కౌన్సిల్ ఒ డి ఐ ప్లేయర్ అవార్డు\nగెలుచుకున్నాడు. ఓటింగ్ కాలంలో అతడు 39\nఒ డి ఐ లలో ఆడి 1,298 పరుగులు అంటే\nఅతడు ఫేస్ చేసిన 100 బాల్స్ కు 82.42 రన్స్\nప్రకారం సగటున 49.92 పరుగులు చేశాడు.\nఒక సెంచురీ, తొమ్మిది 50లు కొట్టాడు. వికెట్\nకీపర్ గా 46 కేచ్స్, 46 స్టంపింగ్స్ చేశాడు. ఒ\nడి ఐ బ్యాట్స్ మన్ ఐ సి సి ప్లేయర్ ర్యాంకింగ్స్ లో\nఅతడు ప్రస్తుతం 1వ స్థానంలో ఉన్నాడు. భారత దేశానికి చెందిన యువరాజ్ సింగ్ మొదటి\nట్వింటీ 20 ఇంటర్నేషనల్ ఫెర్ ఫార్మెన్స్ ఆఫ్ ది ఇయర్ అవార్డు గెలుపొందాడు. అవార్డు కొత్తగా\nప్రవేశ పెట్టబడింది. సెప్టెంబర్ 11వ తేదీ దుబాయ్ లో అవార్డు ప్రదానోత్సవం జరిగింది.\n\nమహేంద్రసింగ్ ధోనీ\n\nపంకజ్ అద్వానీ\n\nసారవ్ గోశాల్\n\nసాయినా నేహ్వాల్\n\nబ్యాడ్మింటన్\n\nపైదరాబాదుకు చెందిన పద్ధెని మిదేళ్ళ సాయినా నేహ్వాల్ తాయ్ వాన్లో సెప్టెంబర్ 14వ తేదీ ఈ యేటి యోనెక్స్ చైనీస్ తాయ్ పీ గ్రౌండ్ ప్రిగోల్డ్ బ్యాడ్మింటన్ ఛాంపియన్షిప్ ను సాధించింది. ఆమె మలేసియాకు చెందిన లియా లైడియాను 21-8, 21-19 చొప్పున ఓడించింది. సాయినా 2006 ఫిలిప్పైన్స్ ఓపెన్లో\n\nమలేసియాకు చెందిన జూలియా జియాన్ పీయ్ వాంగ్ మీద 21-15; 22-20 లెక్కన ఆధిక్యత సాధించింది. ఆమె తాయ్ వాన్కు వెళ్ళినప్పుడు ఇంటర్నేషనల్ బ్యాడ్మింటన్ ఫెడరేషన్ ర్యాంకింగ్ లో ప్రపంచంలో 14వ స్థానంలో ఉండేది. ఇటీవలి విజయంతో 11వ స్థానానికి దూసుకు వెళ్ళింది. ఆగస్టులో జరిగిన బీజింగ్ ఒలింపిక్స్ లో ఆమె క్వార్టర్-ఫైనల్స్ కు చేరుకున్న విషయం గుర్తుంచుకోతగ్గ విశేషం.\n\nస్క్రెష్\n\nసారవ్ గోశాల్ను జయంట్-కిల్లర్ అంటారు. ఫ్రాన్స్ బోర్డియాక్స్ లో సెప్టెంబర్ 13వ తేదీ జరిగిన ఆర్నావో ఇంటర్నేషనల్ ఓపెన్ ప్రారంభంలో ఆయన థర్డ్ సీడ్ డేవిడ్ బియాన్ చెటీని పిఎస్ఎటూర్ స్క్రెష్ లో దిగ్గ్భాంతి పరచాడు. ఆయన 11-6, 11-6, 9-11, 11-9 లెక్కన జయించాడు. ఇది అతనికి నాలగవ వరల్డ్ టైటిల్. అంతకుముందు, అతడు టాప్ సీడ్ ఫ్రాన్సుకు చెందిన రెనాన్ లావిగ్నేను క్వార్టర్ - ఫైనల్స్ లోనూ, ఫిఫ్త్ సీడ్ ఈజిప్టుకు చెందిన అర్మ్ స్వెతామ్ను ఫైనల్స్ లోనూ గెలుపొందాడు. పిఎస్ఎ ఫైనల్లో పాల్గొనడం అది ఆరవ సారి; బియాన్ చెటీ 18 ఫైనల్స్ ఆడాడు. తన విజయం, తనకు గత మూడేళ్ళుగా శిక్షణ ఇస్తూన్న బ్రిటిష్ కోచ్ మాల్కమ్ విల్స్కాప్ కే చెందుతుందని గోశాల్ అన్నాడు.\n\nPlay the Chandamama Cricket\nQuiz in your mobile.\n\nSMS CMCQ to 54646 to play\n\nGreat goodies\nto win. Hurry!\n\nగుట్టగి ను?\n\nమద్యపాన ఫలితం\n\nబ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు పండితవంశంగా ప్రసిద్ధిగాంచిన ఒక బ్రాహ్మణ కుటుంబంలో జన్మించాడు. ఆయన తనకు ఇరవైఏళ్ళ వయసు వచ్చేవరకూ సర్వశాస్త్రాలూ చదివి, మహాపండితుడన్న ఖ్యాతి గాంచాడు.\n\nఆయనకు తల్లిదండ్రులు వివాహం చేయ చూశారు. కాని, బోధిసత్వుడు అందుకు అంగీకరించకసన్యసించి హిమాలయ పర్వతా లకు పోయి, ఒకసుందర ప్రదేశంలో ఆశ్రమం నిర్మించుకుని ఉండసాగాడు.\n\nఒకూరి బోధిసత్వుడు వానాకాలం నాలుగు నెలలూ శ్రావస్తిలో గడిపి, శిష్యులతో భద్రవతి అనే గ్రామం చేరాడు. అక్కడికి కోసుదూరంలో ఒక నదీ, అంబ తీర్థ మనే ప్రసిద్ధ స్థలమూ వున్నవి. ఆయన ఆ తీర్థం కేసి శిష్యులతో బయలుదేరాడు. ఆ తీర్థం ఒడ్డున ఒక ముని ఆశ్రమమూ, ఆ ఆశ్రమంలో అంబకతీర్థిక\n\nఅనే మహా విషసర్పమూ వున్నవి. ఇది తెలిసిన గ్రామవాసులు బోధిసత్వుడికి అక్కడికి వెళ్ళ వద్దని సలహా ఇచ్చారు. ఆయన అది వినీ విననట్టు ఊరుకున్నాడు.\n\nఆయన శిష్యుల్లో సాగతస్థవిరుడనే వాడొక డున్నాడు. అతడు మంత్రశాస్త్రంలో ఆరితేరిన వాడే గాక, అసామాన్య ధైర్యశాలి. అతడు తతిమ్మావాళ్ళ నుంచి వేరుపడి ముని ఆశ్రమా నికి వెళ్ళాడు.\n\nఆ సమయంలో ముని లేడు. సాగతస్థ విరుడు ఆశ్రమంలో ప్రవేశించి, ఒకచోట తుంగచాప పరుచుకుని కూర్చున్నాడు. ఆ వెంటనే మహా భయంకరాకారంలో వున్న విషసర్పం అతడి ముందుకు వచ్చి బుస్సు మంటూ పడగవిప్పింది.\n\nసాగతస్థవిరుడు ఏమాత్రం జంకక, “నువ్వేనా, అంబకతీర్థిక అనే నీటి పామువి?” అన్నాడు.\n\nజాతక కథ\n\nనవంబర్ 2008\n\n54\n\nచందమామ"
        },
        {
            "title": "మద్యపాన ఫలితం",
            "page_start": 54,
            "author": "చందమామ బృందం",
            "pdf_page": 54,
            "content": "ఆ ప్రశ్నలింటూనే సర్పం పెద్దగా బుసలు కొట్టడం ప్రారంభించింది. దాని నోట్లో నుంచి నల్లనిపాగలు లేచినై. స్థవిరుడు కూడా మంత్రశక్తితో తన నోట్లో నుంచి పాగలు వెలువరించాడు. ఆ వెంటనే సర్పం నోటినుంచి అగ్నిజ్వాల లేచింది. స్థవిరుడు తన నోటినుంచి అగ్నిజ్వాల లేపాడు.\n\nఈ విధంగా నాలుగైదు నిమిషాల కాలం స్థవిరుడూ, విషసర్పం తమ శక్తి సామర్థ్యాలు ప్రదర్శించుకున్నారు. స్థవిరుడి నిర్భయత్వం గమనించిన సర్పం, ఇక చేసేదిలేక తల వాల్చి వెనక్కు తిరిగింది. స్థవిరుడు దాని తోక పట్టుకుని వెనక్కు లాగాడు.\n\n“అంబకతీర్థికా, ఇక్కడ తీర్థమాడవచ్చిన యాత్రికులు చాలామంది, నీ కాటుకు మరణించారని, నాకు తెలుసు!” అంటూ\n\nస్థవిరుడు విషసర్పం కోరలు పీకి, దాన్ని ప్రాణాలతో వదిలాడు.\n\nఇది జరిగిన పక్షం రోజుల తర్వాత బోధిసత్వుడు భద్రవతి నుంచి కోశాంబీ నగరానికి వెళ్ళాడు. స్థవిరుడు మహాసర్పాన్ని కోరలు పీకి వదిలిన సంగతి గ్రామాల్లోనూ, పట్టణాల్లోనూ మారు మోగి పోయింది. కోశాంబీ వాసులు బోధిసత్వుడికి ఘనంగా స్వాగతం ఇచ్చి, ఒక పెద్దఉద్యానంలో నివాసం ఏర్పాటు చేశారు.\n\nఆ మర్నాటి ఉదయం కొందరు నగర వాసులు బోధిసత్వుడి దర్శనం చేసుకుని. కొందరు సహాధ్యాయులతో ఒక పెద్ద చెట్టు నీడలో కూర్చుని వున్నస్థవిరుడి వద్దకు పోయి, నమస్కరించి, “మీరు ఎక్కడో దూరాన హిమాలయాల్లో నివసించేవారు. అక్కడ\n\nమీరు కోరిన వస్తువులు దొరకడం దుర్లభం.\nఅలాంటి వేమైనా వుంటే మాకు చెప్పండి.\nతక్షణం తెచ్చి ఇవ్వగలం,” అన్నారు.\n\nస్థవిరుడు జవాబు చెప్పకుండా ఊరు\nకున్నాడు. అప్పుడు శిష్యుల్లో ఇద్దరు, “అయ్య\nలారా, మాకు పారావతమద్యం తాగాలని\nవున్నది. అది ఇంతవరకూ మాకు ఎక్కడా\nలభించలేదు. ఆ మద్యం తయారు చేసి\nపంపండి,” అన్నారు.\n\nనగరవాసులు అందుకు ఒప్పుకుని,\nమధ్యాప్యం లోపల పారావతమద్యం తయారు\nచేసి, ఒక గృహస్థు ఇంట్లో దాచి, స్థవిరుణ్ణి\nవెంటబెట్టుకు పోయారు.\n\nస్థవిరుడు పారావతమద్యం తాగడం\nప్రారంభించి క్రమంగా కైపు తలకెక్కడంతో\nలేచి, పిచ్చివాడిలా మాట్లాడుతూ గంతు\nలేస్తూ నగరద్వారం కేసి పరిగెత్తి, అక్కడ పడి\nపోయాడు. వెంట వున్న సహాధ్యాయులు\nఅతణ్ణి భుజాల మీద వేసుకుని బోధిసత్వుడి\nదగ్గిరకు తెచ్చి, ఆయన పాదాలముందు తల\nవుండేలా పడుకోబెట్టారు.\n\nఅయితే, స్థవిరుడు తూలుతూ కోపంగా\nలేచి, బోధిసత్వుడి వైపుకు పాదాలుచాచి\nపడుకున్నాడు.\n\nబోధిసత్వుడు చిరునవ్వు నవ్వి, శిష్యులతో,\n“అంబతీర్థంలో మహా విషసర్పాన్ని లొంగ\nదీసినదెవరు?” అన్నాడు.\n\n“స్థవిరుడు!” అన్నారు వాళ్ళు.\n\n“ఇప్పుడా స్థవిరుడు బురదపామునైనా లొంగతీయగలడా?” అని బోధిసత్వుడు అడిగాడు.\n\n“లొంగతీయలేడు,” అన్నారు శిష్యులు.\n\nఅప్పుడు బోధిసత్వుడు, “ఈ అనుభవాన్ని మరిచిపోకండి! మద్యపానం దేహానికి మైకమే కాదు, బుద్ధిభ్రమ కూడా కలిగిస్తుంది. ఈ నాటి నుంచి ఎవరూ మద్యపానం చేయరాదని నియమం పెడుతున్నాను,” అన్నాడు.\n\nమద్యపాన మైకం నుంచి తేరుకున్నాక\nస్థవిరుడు బోధిసత్వుడి కాళ్ళ మీద పడి\nదుఃఖించసాగాడు. ఆయన వాణ్ణి లేవనెత్తి,\nమద్యపానం వల్ల కలిగే దుష్ఫలితాలు వివ\nరించి చెప్పాడు.\n\nరామాయణం\n\nఅక్షకుమారుణ్ణి హనుమంతుడు చంపాడని వినగానే రావణుడికి ఎంతో దుఃఖం కలిగింది. అతను దాన్ని అణచుకుని క్రోధావేశంతో ఇంద్రజిత్తును చూసి, “నాయనా, ఇంద్రుణ్ణి జయించిన వీరాగ్రేసరుడివి, బ్రహ్మానుంచి దివ్యాస్తాలు పొందినూడివి. ఈ కోతి కింకరుల నందరినీ చంపాడు. జంబుమాలినీ, మంత్రి కొడుకులనూ, అయిదుగురు సేనాపతులనూ, నీ తమ్ముడైన అక్షకుమారుణ్ణీ చంపాడు. వాడి బలం ఎలాటిదో సరిగా గ్రహించి వాడితో యుద్ధం చెయ్యి. వెళ్ళి శత్రువును జయించి తిరిగి రా!” అన్నాడు.\n\nఇంద్రజిత్తు తండ్రికి ప్రదక్షిణం చేసి, ధను ర్భాణాలు తీసుకుని, రథమెక్కి, యుద్ధోత్సా హంతో హనుమంతుడి కేసి వెళ్ళాడు. హను\n\nమంతు డత్తణ్ణిదూరాన చూస్తూనే గట్టిగా సింహ నాదం చేసి, తన శరీరాన్ని పెంచాడు. తరవాత ఇద్దరూ యుద్ధానికి తలపడ్డారు. ఇంద్రజిత్తు పదకొండువేల మంది ధనుర్ధారులతో ఒక్క సారిగా యుద్ధం చేయగలవాడు. కాని అతను తనపై వేసే బాణాలు తనకు తగలకుండా తప్పించుకుంటూ హనుమంతుడాకాశాన విహరించసాగాడు.\n\nఎంతసేపు యుద్ధం చేసినా హనుమంతుడు ఇంద్రజిత్తుకు గాని, ఇంద్రజిత్తు హనుమంతుడికి గాని అంతు చిక్కలేదు. తన బాణాలన్నీ వృథా అయిపోవటం చూసి ఇంద్రజిత్తు, “వీణ్ణి చంపటం అసాధ్యం. ఏదోవిధంగా పట్టుకోవటం మంచిది,” అనుకుని అందుకై బ్రహ్మాస్త్రం ప్రయోగించాడు. దానితో హను\n\nసుందరకొండ - 6"
        },
        {
            "title": "రామాయణం",
            "page_start": 57,
            "author": "చందమామ బృందం",
            "pdf_page": 57,
            "content": "మంతుడు కట్టుపడి, చెయ్యి కాలూ కది\nలించలేని స్థితిలో ఉండి పోయాడు. అప్పు\nడతనికి, పూర్వం బ్రహ్మ తనకిచ్చిన వరం\nజ్ఞాపకం వచ్చింది. అతనికి ఏ అస్త్రం వల్లా\nప్రమాదం లేకుండా బ్రహ్మ వరమిచ్చాడు.\nబ్రహ్మాస్త్రం చేత కట్టుపడినప్పటికీ, తనను\nబ్రహ్మా, దేయేంద్రుడూ, వాయుదేవుడూ కాపా\nడుతూనే ఉంటారని హనుమంతుడనుకు\nన్నాడు. అతనికి రావణుడితో సంభాషించాలని\nకూడా కోరిక కలిగింది.\n\nకదలకుండా పడి ఉన్న హనుమంతుణ్ణి\nరాక్షసులు సమీపించి, తాళ్ళతో అతణ్ణి\nబంధించారు. వారు హనుమంతుణ్ణి తాళ్ళతో\nకట్టగానే బ్రహ్మాస్త్రబంధం దానంతట అదే విడి\nపొయింది. ఈ సంగతి తెలిసిన ఇంద్రజిత్తు\nచాలా భయపడ్డాడు. ఎందుకంటే హను\n\nమంతుడీ తాళ్ళను సులువుగా తెంచగలడు,\nబ్రహ్మాస్త్రం ప్రయోగించిన వాడి పైన మరే\nఅస్త్రమూ పారదు. కనుక, హనుమంతు\nడిప్పుడు తలుచుకుంటే లంకకు ఎంతటి\nహానినైనా చేయగలడు.\n\nఅయితే, ఈ సంగతి హనుమంతుడికి\nతెలియలేదు. తాను తాళ్ళతో కట్టుపడగానే\nబ్రహ్మాస్త్రబంధం తొలగిందని కూడా అతనికి\nతెలియదు. రాక్షసులు హనుమంతుణ్ణి\nకర్రలతోనూ పిడికిళ్ళతోనూ కొట్టుతూ, రావణు\nడుండే చోటికి లాక్కుపోయారు. ఇంద్రజిత్తు\nరావణుడికి హనుమంతుణ్ణి చూపి, “వీడే ఆ\nవానరుడు,” అన్నాడు.\n\nసభలోని రాక్షసప్రముఖులు తమలో\nతాము, “ఎవడీ వానరుడు? ఇక్కడికెందుకు\nవచ్చాడు? ఎవరు పంపగా వచ్చాడు? ఎవరిని\nచూడ వచ్చాడు?” అని ప్రశ్నించుకున్నారు.\nమరికొందరు రాక్షసులు, “ఈ వానరుణ్ణి\nచంపి కాల్చండి, తినేద్దాం!” అన్నారు.\n\nహనుమంతుడు ముందుకు వచ్చి, రావ\nణుడి సింహాననం దిగువన కూర్చుని ఉన్న\nవృద్ధమంత్రులనూ, మణులతో అలంకరిం\nచిన సభాభవనాన్నీ కలయజూశాడు. రాక్ష\nసులు తాళ్ళు పట్టుకుని ఆటూ, ఇటూ\nగుంజుతున్న హనుమంతుణ్ణి రావణుడు\nచూశాడు. అతని కళ్ళు ఆగ్రహంతో చింత\nనిప్పుల్లాగా అయిపోయాయి. అతను తన\nమంత్రులను ఆజ్ఞాపిస్తూ, హనుమంతుణ్ణి\nచూపి, “వీడి విషయమేమిటో అడిగి కను\nక్కోండి!” అన్నాడు.\n\nహనుమంతుడు రావణుణ్ణి, అతడి మంత్రులైన దుర్దరుణ్ణి, ప్రహస్తుణ్ణి, మహా పార్స్వుణ్ణి, నికుంభుణ్ణి, రావణుడి అత్యంత వైభవాన్నీ, తేజస్సునూ చూసి ఆశ్చర్యం పొందాడు. ఈ రావణుణ్ణి చూసి మూడు లోకాలూ గజగజ లాడటంలో వింత ఏమీ లేదని అతనికి అనిపించింది.\n\nఇంతలో రావణుడి ప్రేరణతో ప్రహస్తుడు హనుమంతుడితో ఇలా అన్నాడు:\n\n“వానరుడా, భయపడకు. నిన్నెవరు పంపారు? దిక్సాలకులా? విష్ణువా? ఎవరు పంపినప్పటికీ నిన్నేమీ చెయ్యము. నిజం చెప్పు, నిన్ను విడిచిపెడతాము. నువ్వు చూడ టానికి కోతిలాగా ఉన్నావేగాని, నీ ప్రభావం చాలా హెచ్చుగా కనబడుతున్నది. అబద్ధం చెప్పావో, నీ ప్రాణాలు దక్కవు. ఒకవేళ నీ అంతట నువ్వు వచ్చి ఉంటే, ఎందుకు వచ్చావో చెప్పు.”\n\nప్రహస్తుడీ మాటలనగానే హనుమంతుడు రావణుడి కేసి తిరిగి, “నన్ను పంపినది ఇంద్రుడూ, కుబేరుడూ, వరుణుడూ, యముడూ కాదు. విష్ణువు కూడా కాదు. నేను పుట్టుకతోనే వానరుణ్ణి; నాది తెచ్చి పెట్టుకున్న వానరూపం కాదు. నిన్ను చూడటం సులభం కాదు గనక, అందుకై అశోకవనాన్ని నాశనం చేశాను. అప్పుడు బలవంతులైన రాక్షసులు నా పైకి వచ్చారు. ఆత్మరక్షణ కోసం వారిని చంపాను. బ్రహ్మవరం వల్ల నన్ను ఏ అస్త్రమూ ఏమీ చెయ్యలేదు. కాని నిన్ను చూడాలనే కోరికతో బ్రహ్మాస్తానికి కట్టుపడ్డాను. నీతో ఒక\n\nరాచకార్యం ఉండి వచ్చాను. నేను రాముడి దూతను. నీకు శుభకరమైన మాటలనే చెబుతాను, విను. ఈ మాటలను సుగ్రీవుడు నీతో చెప్పమన్నాడు. దశరథుడి కొడుకైన రాముడు, తన భార్య అయిన సీతతోనూ, తమ్ముడైన లక్ష్మణుడితోనూ తండ్రి ఆజ్ఞ పాలించి దండకారణ్యానికి వచ్చాడు. అక్కడ రాముడి భార్య అయిన సీత కనపడకుండా పోయింది. రాముడు సీతను వెతుకుతూ ఋశ్యమూకానికి వచ్చి సుగ్రీవుణ్ణి చేరుకు న్నాడు. తరువాత ఆయన వాలిని చంపి, సుగ్రీవుణ్ణి వానర భల్లూకాలకు రాజునుగా చేశాడు. అందుకు ప్రత్యుపకారంగా సుగ్రీ వుడు సీతను వెతికిస్తానని మాట ఇచ్చాడు. ఆ మాట ప్రకారం ఆయన అన్ని దిక్కులకూ వానరులను పంపాడు. వారిలో ఒకడనైననేను\n\nవాయుపుత్రుణ్ణి, హనుమంతుడనే వాణ్ణి.\nనేను నూరు యోజనాల సముద్రం దాటి\nసీతను చూడటానికి వచ్చాను. నీ అధీనంలో\nఉన్న సీతను చూశాను. ఎంతో తపస్సు చేసి,\nధర్మం తెలిసిన నీ వంటివాడు పరస్త్రిని చెర\nపట్టటం కూడని పని. రాముడికి అపచారం\nచేసి ఫలమనుభవించక పోవటం ఎవరికీ\nసాధ్యం కాదు. ఇక ముందు రాముడేం\nచేస్తాడో నాకు తెలియదు. సీతను రాముడి\nకిచ్చి వేయటం నీకు శ్రేయస్కరం. అనేక\nజాతుల వల్ల నీకు మరణం రాకుండా వరం\nపొంది ఉన్నావు నిజమే, కాని సుగ్రీవుడు ఆ\nజాతులలోదేనికీ చెందని వానరుడు. నరుడైన\nరాముడి చేతిలోనో, వానరుడైన సుగ్రీవుడి\nచేతిలోనో నీకు చావు తప్పదు. రాముడు\nఒప్పడు గాని, నే నొక్కణ్ణే నీ లంకను నిర్మూ\n\nలించ గలను. అసలు సీతను అపహరించి\nతెచ్చినప్పుడే మృత్యుదేవతను మెడకు చుట్టు\nకున్నావు. నేను రాయబారిని: అటు మాన\nవుణ్ణికాను, ఇటు రాక్షణుణ్ణికాను. రాముడితో\nవైరం పెట్టుకుని నువ్వు జీవించలేవు, ”\nఅన్నాడు.\n\nఈ మాటలు విని రావణుడు కోపాద్రేకంతో\nహనుమంతుణ్ణి చంపవలసిందిగా ఆజ్ఞ\nఇచ్చాడు. అప్పుడు విభీషణుడు తన అన్నకు\nఅడ్డు తగిలి ఇలా అన్నాడు: “ఈ దూతను\nచంపటం రాజధర్మం కాదు. ఆగ్రహావేశంలో\nధర్మహాని చెయ్యటం తగదు. ఇతను కేవలమూ\nదూత మాత్రమే కాదు, అక్షుడు మొదలైన\nవారిని చంపాడు కనుక శత్రువే. అయినను\nదూతగా వచ్చిన వాడికి విధించే శిక్షలున్నాయి.\nఇతనికి అంగవైకల్యం కలిగించవచ్చు,\n\nకొరడాతో కొట్టవచ్చు, శిరస్సు ముండనం\nచేయవచ్చు, కాల్చి ముద్రవేయవచ్చు - కాని\nచంపరాదు. శాస్త్రం మాట ఆటుంచి, ఇతణ్ణి\nచంపటం చేత మనకేమీ లాభం లేదు. ఇతణ్ణి\nఎవరు పంపారో వారిని చంపు.”\n\nఈ మాట రావణుడికి నచ్చింది. “నిజమే,\nదూత అయిన వీణ్ణి చంపవద్దు, మరేదైనా శిక్ష\nవిధింతాము. కోతులకు ఇష్టమైనది తోక.\nఇతడి తోకను కాల్చి పంపెయ్యండి. తోక\nఅంటించి వీణ్ణి నగర వీధులన్నీ తిప్పండి,\n” అన్నాడు.\n\nరాక్షసులు హనుమంతుడి తోకకు గుడ్డ\nపీలికలు చుట్టి, చమురుపోసి అంటించి,\nనాలుగు వీధులూ తిప్పుతూ, “వేగులవాణ్ణి\nచూడండి,” అని కేకలు పెట్టారు. హనుమంతు\nడిది లక్ష్యపెట్టక, పట్టపగలు నగర రక్షణ\nసాధనలు ఎట్లా ఉన్నదీ చూడవచ్చునని\nఆశపడ్డాడు. అతణ్ణి చూడటానికి రాక్షస\nస్త్రీలూ, పిల్లలూ ఎగబడ్డారు. కొందరు రాక్షస\nస్త్రీలు సీత వద్దకు వెళ్ళి, “నీతో మాట్లాడి\nవెళ్ళాడే, ఆ వానరుడి తోకకు నిప్పు అంటించి,\nనగరమంతా తిప్పుతున్నారు,” అని చెప్పారు.\n\nసీత ఆ మాటలు విని చాలా బాధపడి,\nనేనే పతిద్రతనైతే హనుమంతుడికి చల్లగా\nఉండు, అని అగ్నిహోత్రుణ్ణి ప్రార్థించింది.\n\nసీత ఈ మాట అనగానే హనుమంతుడి\nతోకలోని జ్వాలలు మరింత పెద్దవయ్యాయి.\nకాని హనుమంతుడికి మంట తోచలేదు. అది\nచూసి హనుమంతుడికి ఆశ్చర్యమయింది.\nఅతను చేయవలసిన దాన్ని గురించి ఆలోచిం\n\nచాడు. మొట్టమొదటగా మిక్కిలి చిన్నవాడై\nకట్ల నుంచి విడిపించుకున్నాడు. మరుక్షణమే\nతన దేహాన్ని పెంచి, నగరద్వారం వద్ద ఉన్న\nపరిఘను తీసుకుని, తనపెంట ఉన్న రాక్షుల\nసందరినీ చావమోదాడు. అతను లంకానగరం\nకేసు, “ఇప్పుడేం చేస్తే బాగుంటుంది?”\nఅనుకున్నాడు. అప్పటికే రాక్షసులకు చేయ\nవలసిన నష్టం చాలా చేశాడు. లంకా దుర్గాన్ని\nనాశనం చెయ్యటమే మిగిలి ఉన్నది. లంక\nలోని మహాభవనాలను అగ్ని హోత్రుడికి\nఆహుతి ఇవ్వటమే కర్తవ్యం.\n\nఈ మాట అనుకుని హనుమంతుడు\nమండుతున్న తోకతో లంకలోని భవనాల\nమీదుగా సంచరించ నారంభించాడు. నిర్భ\nయంగా రాక్షుల ఇళ్ళన్నీ తిరిగాడు. ప్రహస్తుడి\nభవనానికి నిప్పు అంటించి, మహాపార్ముడి\n\nఇంటి పైకి దూకాడు. ఆ ఇంటిని దేదీప్యమానంగా అంటించి, తరవాత వరుసగా వజ్రదంప్ష్ర, శుక, సారణుల గృహాలకు నిప్పుపెట్టేశాడు. తరువాత ఇంద్రజిత్తు, జంబుమాలి, సుమాలిల ఇళ్ళన్నీ అంటించాడు. అతను ఒక్క విభీషణుడి ఇల్లు తప్ప మిగిలిన రాక్షసోత్తముల ఇళ్ళను, మణులతో సహా తగలబెట్టేశాడు. లంక కంతా చిచ్చుపెట్టే హనుమంతుడికి సహాయంగా వాయుదేవుడు వీచాడు. వాయువు సహాయంతో లంక అంతా వేగంగా అంటుకున్నది. ఒక్కొక్క మేడగా కూలి పడసాగింది.\n\nమండిపోతున్న తమ ఇళ్ళను రక్తించు కోవటం రాక్షసులకు సాధ్యం కాలేదు. మగ వాళ్ళూ, పిల్లలూ, స్త్రీలూ బీభత్సంలో మునిగి పోయారు. ఎంతోమంది మంటలలో నశించారు. తగలబడిపోతున్న లంక భయం కరంగా కనబడింది. రాక్షసుల ఆర్హనాదాలు ఈ దృశ్యాన్ని మరింత భయానకం చేశాయి.\n\nహనుమంతుడు ఒక్కసారి లంక అంతా కలయజూసి, ఆ నగరులోని అన్ని ప్రాంతాలూ తగలబడిపోతూ ఉండటం గమనించి, తన\n\nతోకలోని మంటలను సముద్రంలో ముంచి ఆర్పేశాడు.\n\nఆ సమయంలో అతనికి పెద్ద భయం పట్టుకున్నది. లంకతో బాటు సీత కూడా తగలబడిపోయి ఉంటుంది! ఈ ఆలోచన రాగానే హనుమంతుడు తనను తాను తిట్టుకున్నాడు; ఆగ్రహం చెందిన వాడికి కార్యా కార్య విచక్షణ లేకుండా పోతుందనుకున్నాడు; తాను వచ్చినుని అంతా మంట కలిసి పోయిందనుకున్నాడు.\n\nకాని అంతలోనే అతనికి మళ్ళీ ధైర్యం వచ్చింది. తాను వచ్చిన పని ఇన్ని విధాల సఫలమైన తరువాత సీత చావటం జరగదు. తన తోకనే కాల్చని అగ్నిహోత్రుడు సీతను దహిస్తాడా? అలా ఎన్నటికీ జరగదు. సీతే అగ్నిలాటిది! ఆమెను అగ్ని ఏం చెయ్యగలడు? అతనలా అనుకుంటూండగానే ఆకాశాన చారణులు అనుకునే మాటలు వినిపించాయి. లంక అంతా దగ్ధమైనా సీతకు ఏ అపాయమూ కలగక పోవడం గురించి వారు ఆశ్చర్యంగా చెప్పుకునే మాటలు విని హనుమంతుడు పరమానందం చెందాడు.\n\nగుణపాఠం\n\nవడ్డంగి సాంబయ్యకు ఇద్దరు కొడుకులు.\nపెద్దవాడు శివరాముడు నగరంలో వర్తకుల\nకింద పనిచేస్తున్నాడు. రెండోవాడు గోవిం\nదుడు తండ్రిలాగే వడ్డంగం నేర్చుకుని, ఇంటి\nదగ్గిరేవుండి తండ్రికి సహాయం చేస్తున్నాడు.\n\nగోవిందుడు అన్నను చూడటానికి నగరం\nవెళ్ళిన సమయంలో సాంబయ్యకు గుండె\nపోటు వచ్చింది. గోవిందుడు తిరిగి వచ్చేదాకా\nతాను బతకననిపించి, సాంబయ్యతనపొరు\nగున ఉన్న గొప్ప షావుకారు భూషయ్యను\nపిలిపించి, అతనికి ఒక సంచీ ఇస్తూ,\n“ఇందులో అయిదు వేల రూకలున్నాయి.\nవీటిని నా కొడుకులకు ఇచ్చి, దీని మూలంగా\nవాళ్ళు సోమరులైపోకుండా, సుఖంగా బతికే\nటట్టు మీరు చూడాలి,” అని వేడుకున్నాడు.\n\nభూషయ్య ఒప్పుకుని ఆ డబ్బు సంచీ\nతీసుకుని తన ఇంట్లో పెట్టి, మళ్ళీ వచ్చే\n\nసరికి, సాంబయ్య ప్రాణం పోనే పోయింది.\nవెంటనే నగరంలో ఉన్న సాంబయ్య కొడుకు\nలకు కబురు వెళ్ళింది. వాళ్ళు వచ్చి తండ్రికి\nఉత్తరక్రియలు చేశారు. వాళ్ళకు అలమా\nరులో తండ్రి రాసిపెట్టిన చీటీ ఒకటి కన\nబడింది. భూషయ్యకు కబురుపెట్టక ముందే\nసాంబయ్య తన కొడుకుల పేర ఒక చీటీ రాసి\nపెట్టి, దాన్ని అలమారులో ఉంచాడు.\n\n“నేను చాలా కాలంగా పోగు చేసిన డబ్బు\nఅయిదు వేలు ఉన్నది. దాన్ని షావుకారు\nభూషయ్యగారికి ఇస్తాను. మీరు ఆయన\nసలహా ప్రకారం దాన్ని వినియోగించుకుని,\nసోమరులు కాకుండా సుఖంగా బతకండి,”\nఅని ఆ చీటీలో ఉన్నది.\n\nసాంబయ్య కొడుకులు ఆ చీటీని తీసుకు\nపోయి భూషయ్యకు చూపితే, భూషయ్య\nఎంతో నొచ్చుకున్నట్టు నటిస్తూ, “పాపం, మీ\n\n25-ఏళ్ళనాటి చందమామ కథ"
        },
        {
            "title": "గుణపాఠం",
            "page_start": 63,
            "author": "చందమామ బృందం",
            "pdf_page": 63,
            "content": "నాయన నాకు డబ్బు ఇద్దామనుకున్నాడు కాబోలు! కాని ఇచ్చేలోపునే మృత్యువు పిలు చుకుపోయింది! ఇల్లంతా జాగ్రత్తగా వెత కండి,” అని సలహా ఇచ్చాడు.\n\nమోసం తలపెట్టి, భూషయ్య అబద్ధం ఆడుతున్నాడని సాంబయ్య కొడుకులు తెలు సుకున్నారు. ఎందుకంటే సాంబయ్య చావక ముందే ఒకసారి భూషయ్య వచ్చి, సాంబ య్యతో ఏదో రహస్యంగా మాట్లాడి వెళ్ళి నట్టూ, రెండోసారి భూషయ్య వచ్చినప్పుడు మాత్రం సాంబయ్య చనిపోయి ఉన్నట్టూ వాళ్ళకు తెలిసింది. సాంబయ్య భూషయ్యకు డబ్బు ఇచ్చే ముందు చీటీ రాసి ఉండవచ్చు గాని, చచ్చే ముందు డబ్బు ఇచ్చాడనటానికి సందేహం లేదు. ఇంట్లో ఎక్కడా అంత పెద్ద మొత్తం కనబడలేదు.\n\nసాంబయ్య కొడుకులు భూషయ్యకు గుణపాఠం నేర్పటానికి నిశ్చయించుకుని, అందుకు ఒకపథకం వేసుకుని, భూషయ్య మాటలు నమ్మినట్టుగా నటించారు.\n\nశివరాముడు భూషయ్య వద్దకు వెళ్ళి, “మా నాన్నపోతూ పోతూ మిమ్మల్ని చూపాడు. ఇప్పుడు మీరే మాకు పెద్దదిక్కు. మా గోవిం దుడు వడ్రంగం చేసుకుంటూ ఇక్కడే ఉంటా నంటున్నాడు. వాణ్ణి ఒంటరిగా విడిచిపోలేను. నాకు కూడా ఇక్కడే పాట్టపోసుకునే మార్గం ఏదన్నాచూపండి,” అని అడిగాడు.\n\n“మా ఇంటి జమా ఖర్చులు చూస్తూ నా దగ్గిరే పని చెయ్యి. ఆ మాత్రం సహాయం చెయ్యలేనా?” అన్నాడు భూషయ్య.\n\nశివరాముడు భూషయ్య ఇంట చేరి, ఇంట్లో అందరి విశ్వాసానికీ పాత్రుడయ్యే విధంగా నడుచుకుంటూ, వాళ్ళ కుటుం బంలో మనిషిలాగా అయిపోయాడు. అతనికి ఆ ఇంటి గుట్టుమట్లు అన్నీ తెలిసిపోయాయి.\n\nభూషయ్య తన డబ్బు యావత్తూ ఒక భోషాణం పెట్టెలో పెట్టి, దాన్ని నలుగురూ తిరిగే నట్టింటనే ఉంచి, అందులో పాత బట్టలూ, ఇతర విలువలేని వస్తువులూ తప్ప ఇంకేమీ లేనట్టు దాని మీద ఒక పాత బట్ట కప్పి ఉంచేవాడు. అయితే ఇంటి వారిలో ఎవరో ఒకరు అస్తమానమూ ఆ భోషాణాన్ని ఒక కంట కనిపెట్టే ఉండేవారు.\n\nశివరాముడు అవకాశం దొరికినప్పుడు ఆ భోషాణం పెట్టె కొలతలు రాసి పెట్టుకు న్నాడు.\n\nఒకనాటి రాత్రి భూషయ్య ఇంటి తలుపు\nఎవరో తట్టారు. భూషయ్య నిద్రకళ్ళతో లేచి\nతలుపు తీశాడు. బయట ఎవరో రాజకుమా\nరుడిలాగా బట్టలు వేసుకుని ఉన్నాడు.\nఅతని వెనక చీకట్లో కొందరు మనుషులు\nన్నారు.\n\nరాజకుమారుడు భూషయ్యకు నమస్క\nరించి, “ఈ ప్రాంతంలో మిమ్మల్ని మించిన\nధనికుడు లేడని విన్నాం. మాది పొరుగు\nరాజ్యం. అకస్మాత్తుగా మాకు ఆపద వచ్చి\nపడింది. నేను కొంత సొత్తు దక్కించుకుని\nబయటపడ్డాను. నా ధనమంతా ఈ పెట్టెలో\nఉన్నది. దాన్ని మీ వద్దదయ ఉంచి భద్రురిచి\nనట్టయితే, మంచి రోజు రాగానే నేనే వచ్చి\nపట్టుకుపోతాను. మీరు ఈ సహాయం చేసి\nనట్టయితే, మీ ఉపకారం మరిచిపోను,”\nఅన్నాడు.\n\nఅప్పుడుగాని భూషయ్య పెట్టెను చూడ\nలేదు. అది బయటి అరుగు మీద పెట్టి\nఉన్నది. దాని మీద మఖ్మల్ గుడ్డ కప్పి ఉండ\nటంచేత చీకట్లో కలిసిపోయింది.\n\nభూషయ్య పెట్టెను తన ఇంట ఉంచు\nకోవటానికి ఒప్పుకున్న మీదట రాజకుమా\nరుడిమనుషులు ఆ పెట్టెను లోపలికితెచ్చారు.\nఅది కూడా భోషాణం పెట్టే. భూషయ్య తన\nపెట్టెను జరిపి, చోటు చేసి, రాజకుమారుడి\nపెట్టెను తన భోషాణం పెట్టె పక్కనే పెట్టిం\nచాడు.\n\nరాజకుమారుడు సెలవు పుచ్చుకుని తన\nమనుషులతో వెళ్ళిపోయాడు. భూషయ్య\n\nతన అదృష్టాన్ని తలుచుకుని మురిసిపోతూ\nపడుకున్నాడు. ఈ రాజకుమారుడికి మంచి\nరోజులు రాకపోతే ఆ పెట్టె తనదే! ఒక వేళ\nమంచి రోజులు వస్తే, తనకు జీవితాంతమూ\nఆ రాజకుమారుడి అండ ఉంటుంది! ఇలా\nఅనుకుంటూ భూషయ్య సంతోషంగా నిద్ర\nలోకి జారుకున్నాడు.\n\nతరవాత కొద్ది సేపటికి రాజకుమారుడి\nపెట్టె మీద ఉండిన మఖ్మల్ గుడ్డ జారి కింద\nపడింది. దాని తలుపు పైకి లేచింది. అందులో\nనుంచి గోవిందుడు పైకి వచ్చాడు. వాడు\nమళ్ళీ ఆ పెట్టెను మూసి, భూషయ్య పెట్టె\nమీది పాతగుడ్డ దాని మీద కప్పి, తన పెట్టె\nమీద ఉండిన మఖ్మల్ గుడ్డను భూషయ్య\nపెట్టె మీద కప్పి, నిశ్శబ్దంగా దొడ్డి తలుపు\nతెరుచుకుని వెళ్ళిపోయాడు.\n\nభూషయ్య మంచి గాఢనిద్రలో ఉండగా ఎవరో కొట్టి లేపారు. భూషయ్య ఉలిక్కి పడి లేచి కూర్చుని, తన మంచం పక్కన ఎవడో సాయుధభటుడిలాటి వాడు ఉండటం చూసి కంగారుపడుతూ, “ఎవరు మీరు? లోపలికి ఎలా వచ్చారు?” అని అడిగాడు.\n\nభటుడు పరుషంగా, “నేను ప్రశ్నలడుగు తాను. నువ్వు చెప్పు! పారుగు రాజు కొంత సేపటి కింద మీ ఇంటికి వచ్చి, రెండు పెట్టెలు మీ ఇంట దాచినట్టు తెలిసింది. వాణ్ణి వెతికి పట్టుకోమని కొత్త రాజుగారి ఆజ్ఞ,” అన్నాడు.\n\n“ఆ రాజు అప్పుడే వెళ్ళిపోయాడు. మా ఇంట ఏదో పెట్టే ఉంచాడు. అందులో ఏము న్నదో నాకు తెలీదు. కావలిస్తే ఆ పెట్టె తీసు కుపో, బాబూ!” అన్నాడు అతను.\n\nభటుడు పక్కపక్కనే ఉన్న రెండు భోషాణం పెట్టెలూ చూసి, “ఈ రెండూ వాడివే!” అన్నాడు.\n\nఅందులో సాదాబట్ట కప్పినది తనదనీ, మఖ్మల్‌బట్ట కప్పినది మాత్రమే ఆ రాజుదనీ\n\nభూషయ్య ప్రమాణాలు చేసిన మీదట భటుడు, “సరే, పెద్దమనిషివని నీ మాట నమ్ముతున్నాను,” అంటూ కేకపెట్టి మనుషు లను లోపలికి పిలిచి, మఖ్మల్‌బట్ట కప్పి ఉన్న భోషాణం పెట్టెను పట్టించుకుపోయాడు.\n\nఆ పెట్టెలోనే భూషయ్య డబ్బంతా ఉన్నది. చాలా సేపటికి భూషయ్య తేరుకుని, పెద్ద ఆపద తప్పిందనుకుంటూ, పాతగుడ్డ తొల గించి, భటుడు వదిలి పోయిన భోషాణం పెట్టె మూత ఎత్తాడు. అందులో ఏమీ లేదు.\n\nడబ్బంతా పోయినందుకు తెల్లవారిన దాకా ఇంటిల్లిపాదీ శోకాలు పెట్టారు. తెల్లవారి శివరాముడు వచ్చి, జరిగిన సంగతి విని, తాను కూడా శోకాలు పెట్టి, “ఇంకనేను మీ ఇంటి జమా ఖర్చులు ఏం చూసేది? ఉన్న దంతా ఖర్చే అయిపోయింది!” అని కళ్ళు తుడుచుకుంటూ సెలవు పుచ్చుకున్నాడు.\n\nతరవాత కొద్ది రోజులకే సాంబయ్య రహ స్యంగా దాచిన డబ్బు కొడుకులకు దొరికిందని ఊళ్ళో పుకారు లేచింది. శివరాముడు ఆ డబ్బుతో వర్తకం మొదలు పెట్టాడు కూడా.\n\nమహాగభేరి\n\nఒకానొకప్పుడు తూరుపు సముద్రం మధ్యన\nగంభీరగిరి అనే మహాపర్వతం ఉండేది.\nఆకాశాన్నంటుతున్నట్టు కనిపించే గంభీరగిరి\nఒక వైపున రకరకాల మధుర ఫలవృక్షాలు,\nపరిమళాలు వెదజల్లే పుష్పవనాలు ఉండేవి.\nఅందువల్ల రకరకాల పక్షులు ఆ పర్వతం\nమీద నివసించేవి. వాటిలో ముఖ్యమైనవి\nగండభేరుండపక్షులు. ఆ పక్షిజాతికి విహంగ\nభేరి అనే గండభేరుండం రాజుగా ఉండేది.\nవిహంగభేరి చాలా బలమైనది. అంతకన్నా\nమించిన మంచి మనసు కలది. అందువల్ల\nవిహంగభేరి రక్షణలో తక్కినపక్షులు ఎలాంటి\nకొరతా లేకుండా సంతోషంగా కాలం గడు\nపుతూ ఉండేవి.\n\nఆ పక్షులకు హాతాత్తుగా ఒక సమస్య\nఎదురయింది. గంభీరగిరిని తనలో కలుపు\nకోవాలనే ఆగాటం కొద్దీ సముద్రం పెద్ద పెద్ద\n\nఅలలతో కొండరాళ్ళను ఢీకొన సాగింది.\nసముద్రం చేస్తున్న ప్రయత్నం గ్రహించిన\nగంభీరగిరి అలలు తనను తాకి అణుమాత్రం\nకదిలించలేకవెనుదిరిగినప్పుడు పరిహాసంగా\nనవ్వేది. దాంతో సముద్రం అగ్రహం మరింత\nపెరిగేది. ఆ విధంగా పర్వత, సాగరాల మధ్య\nవైరం ఏర్పడింది. గంభీరగిరిని ముక్కలు\nచెయ్యాలన్న పట్టుదలతో సముద్రం జరిపే\nఅలల తాకిడికి భయంకరమైన శబ్దం ఉత్పన్న\nమయ్యేది. ఆ శబ్దం పక్షుల ప్రశాంతతకు\nభంగం కలిగించేది.\n\nఇలా ఉండగా ఒకనాడు ఆకాశరాజు\nకుమార్తె మేఘమాల గగన విహారం చేస్తూ\nగంభీరగిరి అందచందాలు చూసి ఆ పర్వతం\nమీద కాలు మోపింది. దానిని గమనించిన\nపక్షిరాజు విహంగభేరి, “అకాశ రాజకుమా\nరికి స్వాగతం. మా అతిథ్యం స్వీకరించి ఇక్కడి\n\nఎన్ శివనాగేశ్వరరావు"
        },
        {
            "title": "విహంగభేరి",
            "page_start": 67,
            "author": "ఎన్ శివనాగేశ్వరరావు",
            "pdf_page": 67,
            "content": "మేఘమాల ద్వారా విహంగభేరి ఆతిథ్యం\nగురించి విన్న ఆకాశరాజు పరమానందం\nచెందాడు. మరునాడే విహంగభేరిని చూడ\nవచ్చి, “నాకు అత్యంత ప్రీతిపాత్రమైన నా\nగారాలపట్టి మేఘమాలను నువ్వు సంతోష\nపరిచావు. అందుకు ప్రతిగా ఏదైనా వరం\nకోరుకో ఇస్తాను,” అన్నాడు.\n\nఅందుకు విహంగభేరి, “నేను ఎలాంటి\nప్రతిఫలమూ ఆశించి తు కుమార్తెకు ఆతిథ్యం\nఇవ్వలేదు. అది హృదయపూర్వకంగా ఇచ్చి\nనది. దయచేసి దానికి విలువ కట్టకండి,”\nఅన్నది.\n\n“సరే. నా మనసుకు ఆనందం కలిగించ\nడానికైనా ఏదైనా వరం కోరుకో. కాదనకు,”\nఅన్నాడు ఆకాశరాజు.\n\nఅప్పుడు విహంగభేరి, “ఇంతగా అడుగు\nతున్నావు గనక ఒక విన్నపం. భగవంతుడి\nదయవల్ల మాపక్షి జాతికి ఈ పర్వతం మీద\nఎలాంటి కొరతా లేదు. అయితే సముద్రా\nనికీ, గంభీరగిరికీ మధ్య ఉన్న వైరం వల్ల మా\nప్రశాంతతకు భంగం వాటిల్లుతున్నది. సము\nద్రుడు తన బలమైన అలలతో గంభీరగిరిని\nబద్దలు కొట్టే ప్రయత్నం చేసిన ప్రతిసారీ\nఉత్పన్నమయ్యే భీకరశబ్దం మాకు అలజడి\nకలిగిస్తున్నది. ప్రశాంతి లేకుండా పోయింది.\nఈ సమస్యను తీరిస్తే మా పక్షిజాతి నీకెంతో\nరుణపడి ఉంటుంది,” అన్నది.\n\nఅదివిన్న ఆకాశరాజు, “పక్షిరాజా! నేను\nనీకు ఇచ్చిన వరాన్ని నువ్వు నీకోసం కాకుండా,\nపరులకోసం కోరావు. మహోన్నత వ్యక్తిత్వం\n\nప్రకృతి శోభను తిలకించు. అందుకు తగిన\nఏర్పాట్లు నేను చేస్తాను,” అంటూ సాదరంగా\nస్వాగతం పలికింది.\n\nవిహంగభేరి వినయశీలతకు ముగ్థరాలైన\nమేఘమాల, దాని కోరిక మన్నించి పక్షుల\nఆతిథ్యం స్వీకరించింది. విహంగభేరి సుమ\nధుర ఫలాలను, సుగంధ పుష్పమాలికలను\nతెచ్చి మేఘమాలకు సమర్పించింది. ఆమెను\nతన వీపుపై కూర్చోబెట్టుకుని వందలాది\nపక్షులు వెంటరాగా వెళ్ళి గంభీరగిరి సహజ\nసౌందర్య ప్రదేశాలను, సుందర వనాల సాబ\nగులను చూపించింది. మణిమాణిక్యాలను\nకానుకలుగా ఇచ్చి ఆప్యాయతతో వీడ్కోలు\nపలికింది. పక్షిజాతి ఆతిధ్యానికి ఎంతగానో\nసంతోషిస్తూ మేఘమాల స్వస్థలానికి బయలు\nదేరింది.\n\nనీది. నీ కోరికత్పుకనెరవేరుస్తాను,\" అంటూ\nఅదృశ్యమయ్యాడు.\n\nఒకవెన్నెలరాత్రి గండభేరుండాలన్నీ కలిసి\nకులాసాగా కబుర్లాడుతూ, చెట్ల మీద చేరి\nకునుకు తీయబోతూండగా వాటి చెవులకు\nఇంపైన సంగీతం వినవచ్చింది. ఆ సంగీతం\nవిని పక్షులు ఆశ్చర్యపోయాయి. ఇన్నాళ్ళు\nసముద్రం అలలతాకిడికి లేచే భీకరనాదాలే\nతప్ప ఇంతటి మధురమైన సంగీతం విని\nఎరుగువు. ఆ సంగీతం విన్న విహంగభేరి ఆశ్చర్య\nపోతూ, \"ఆ సంగీతం ఎక్కడి నుంచి వస్తు\nన్నదో చూడాలి,\" అంటూ బలమైన రెక్కలు\nవిదిలించి గాలిలోకిలేచింది. మరికొన్నిపక్షులు\nదానిని అనుసరించి వెళ్ళాయి.\n\nకొంతదూరం పైకెగిరిన విహంగభేరి తన\nదృష్టిని కిందికి సారించింది. మహాసముద్రం\nఅలలు గంభీరగిరిని తాకిన చోట భీకర శబ్దా\nనికి బదులు సుమధుర సంగీతం వెలువడు\nతున్నది.\n\nఇదంతా ఆకాశరాజు వర ప్రభావం అని\nవిహంగభేరి గ్రహించి మనసులోనే కృతజ్ఞ\n\nతలు తెలియజేసింది. ఆకాశరాజు అలలు\nతాకే శిలల ఆకృతిని వీనులకు ఇంపయిన\nధ్వనులు పుట్టడానికి అనువుగా మార్చి, పంచ\nభూతాలలో వాయువు అంశ అయిన శబ్దాన్ని\nవాటిలో నిక్షిప్తం చేశాడు. దాంతో అలలు\nతాకినప్పుడు సుమధుర సంగీత తరంగాలు\nవెలువడుతున్నాయి!\n\nభీకర శబ్దాల బాధ తప్పినందుకు కారణ\nభూతమైన తమ రాజును పక్షులు అభినందిం\nచాయి.\n\nగంభీరగిరి తన అలల ఉధృతిని తట్టుకో\nలేక జడుసుకుని మెత్తబడి తనను మంచి\nచేసుకోవడానికే మధుర సంగీతం పుట్టిస్తోందని\nభావించి సముద్రం అలల తాకిడిని త్గ్గించింది!\n\nసముద్రం ఇన్నాళ్ళు అహోరాత్రులు\nఎంతగానో పోరాడినప్పటికీ తననేం చేయ\nలేకే ఇప్పుడు సంధికోసం అలలతో సంగీతం\nసృష్టించి వినిపిస్తోందని గంభీరగిరి భావించి\nమురిసిపోయింది!\n\nఆ విధంగా పర్వతసాగరాల మధ్య పెరోధం\nసమసిపోయి సఖ్యత ఏర్పడింది."
        },
        {
            "title": "అసలైన గుడ్డివాడు!",
            "page_start": 70,
            "author": "ఎ.ఎన్. జైకిరణ్",
            "pdf_page": 69,
            "content": "## అసలైన గుడ్డివాడు!\n\nరాయవరం జమీందారు జగపతిరాయుడికి ఎదుటివారిని ఏడిపించి ఆనందించడం అంటే మహా సరదా. ఒకనాడాయన శివాలయానికి వెళ్ళి, దైవదర్శనం చేసుకుని వెలుపలికి వచ్చాడు. ఆలయం ఎదుట ఒక ముష్టివాడు, “ధర్మం చెయ్యండి బాబూ, దేవుడు మిమ్మల్ని చల్లగా చూస్తాడు,” అంటూ అడుక్కుంటున్నాడు. వాడు పుట్టుగుడ్డివాడు.\n\nరాయుడికి వాణ్ణి చూడగానే ఏడిపించాలనిపించింది. చుట్టుపక్కల చూసి ఒక చిన్న రాయిని తీసి బిచ్చగాడి సత్తుపాత్రలో వేశాడు. వెంటనే వాడు, “ఎవరు బాబూ, రాయిని వేసింది? నాకు కళ్ళు లేకపోయినా డబ్బేదో, రాయేదో గ్రహించగలను. నీకు కళ్ళుండీ అంతమాత్రం తెలుసుకో లేకపోయావు. అసలైన గుడ్డివాడివి నువ్వే!” అన్నాడు.\n\nరాయుడి వెనక వచ్చిన సేవకుడు, “ఆయన ఎవరనుకున్నావు? మన జమీందారుగారు!” అని హెచ్చరించాడు.\n\n“పాత్రలో పడ్డ శబ్దాన్ని బట్టి చెప్పానుగాని, ఆయన జమీందారుగారని నాకేం తెలుసు? పుట్టుగుడ్డిని! అయినా అంత పెద్ద మనిషికి ఇదేం బుద్ధి,” అని నొచ్చుకున్నాడు ముష్టివాడు.\n\nఆ మాటతో జమీందారు సిగ్గుతో తలదించుకున్నాడు. ఆ రోజు నుంచి ఎదుటివారిని ఏడిపించడం మానుకున్నాడు.\n\n-ఎ.ఎన్. జైకిరణ్\n\nసందమామ\n\nచందమామ క్విజ్ - 10\n\n(పదహారేళ్ళ లోపు పిల్లలకు)\n\nCo-sponsored by\nInfosys FOUNDATION, Bangalore\n\nమన దేశంలో పండుగలు తరచూ వస్తూ\nఉంటాయి. ఈ నెల క్విజ్ లో కొన్ని\nపండుగల గురించి తెలుసుకుందాం.\n\nఅన్నీ సరైన సమాధానాలు\nరాసిన ఒకరికి బహుమతి\nరూ. 250లు.*\n\n*సరైన సమాధానాలు రాసినవారు ఒకరికన్నా\nఎక్కువ మంది ఉన్నట్టయితే\nఒక్కొక్క విజేతకు 50 రూ.లు బహుమతిగా\nఇవ్వబడుతుంది.\n\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి) పిన్‌కోడ్‌తో సహా పూర్తిచిరునామా రాయండి. 3. చందాదారు అయితే, ఆ నంబర్ రాయండి. 4. కవరు మీద చందమామ క్విజ్ - 10 అని రాసి, చందమామ పూర్తిచిరునామా రాసి మాకు పంపండి. 5. నవంబర్ నెలాఖరులోగా మీ ఎంట్రీ మాకు అందాలి. 6. జనవరి 2009 నెల సంచికలో ఫలితాలు వెలువడతాయి.\n\n1. ఈ మాసం ప్రత్యేక అంశం 30 రోజులూ ఉపవాసం ఉండడం. కొందరు భక్తులు మరో దేశంలో ఉన్న పవిత్ర ప్రదేశానికి యాత్ర చేస్తారు. ఈ పవిత్ర మాసం ఏది? భక్తులు యాత్ర చేసే స్థలం ఏది?\n\n2. పైన వేలాడే ఉట్టిలోని పెరుగు దుత్తను అందుకోవడానికి ఆనందోత్సాహాలతో వీధుల్లో మనుషుల మీద మనుషులు దొంతరులుగా ఏ పండుగ రోజున నిలబడతారు?\n\n3. ఆ పండుగలో స్త్రీలు మాత్రమే పాల్గొంటారు. పాటలు పాడుతూ ఉయ్యాలలూగుతారు.\nఆ పండుగ పేరేమిటి?\n\n4. నూతన సంవత్సరారంభం సందర్భంగా మంచి ఆలోచనలతో, మంచి మాటలతో, మంచే చేయాలని కొందరు ప్రమాణం చేస్తారు. వారెవరు? ఆ రోజును ఏమని పిలుస్తారు?\n\nQuiz Lovers!! Play the Chandamama\nQuiz in your mobile.\n\nVariety of Quiz contests\nwith fantastic prizes!!\n\nSMS CMGK to 54646 to play"
        }
    ]
}