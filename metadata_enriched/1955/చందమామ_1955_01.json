{
    "book_id": "చందమామ_1955_01",
    "stories": [
        {
            "title": "పిట్టపోరు!",
            "page_start": 16,
            "author": "చందమామ బృందం",
            "pdf_page": 15,
            "content": "పిట్ట పో రు!\n\nకామవర మను పట్టణమందున\nకలడు భీమరాజు\nవేయి ఏనుగుల బలము గలాడని\nపేరు మోసినాడు.\n\nభటనసందోహము వెంట నడువగా\nపయనం బయ్యాడు\n“నూరు సింగముల ప్రాణంబులతో\nపోరి తెత్తు” ననుచు—,\nకోరమీసముల దిప్పు భీముని\nదారిలోన గాంచి\n\nCHITRA\n\n“బలముంటే నను బట్టుకొమ్మని”\nపలికె నొక్క చిలుక!\n\nపిట్ట మాట వినకుండా నడిచే\nభీముని జూపించి,\n“నన్ను బట్టగా చేతగాని యీ\nకున్ని భీమరాజు\nకొడమ సింగముల బట్టబోదు నని\nకోతలు గోశాడు”\n\nఆని రాచిలుక గలగల నవ్విన\nవిని యచ్చటి ప్రజలు\nబలేరాజని పకపక నవ్విరి\nబలుని భీము గాంచి!\n\nభీమరాజుకు రోషం హెచ్చి\nపిడికలి బిగియించి\n\nకొట్టకనే ఆ పిట్టను విడిచి\nపెట్టినాడు రాజు!\n\nకలకల నవ్వి పల్టీ కొట్టి\nగగనంబున నిలిచి\n“ ఓడిపోతివా రాజా ” నాకని\nపాడె మొదటి పాట\n\nబలము గలిగిన భీమరాజు తన\nతెలివి లేమి దలచి\nచిలుక తెలివికి చిలిపితనానికి\nచిన్నగ నవ్వాడు!\n\nచెట్టూ పుట్టా గుట్టలు తరిమి\nపిట్టను పట్టుకొని—,\n“ ఏమనంటివే చిలకా నీకు\nఎందు కింత పాగరు ?”\nఅనగానే విని కిలకిల నవ్వి\nఅన్న దిట్లు చిలుక:\n“ కన్నారా ఈ రాజు బలమును\nవిన్నారా మీరు ?\nపిట్టమీద బ్రహ్మాస్త్రము వేసే\nభీముడు యీ రాజు\nసింహబలు డని చిన్ని పిట్టను\nసంహరించ బూనె ”\nపిట్ట మాట విని పాపం అంటూ\nతిట్టగ ప్రజలంతా\n\nఅట్టమీదిబొస్తు\n\nపాండవులలో మధ్యముడైన అర్జునుడు యాత్రలనుండి ఇంకా తిరిగిరాలేదు.\nఅర్జునుడు దగ్గరలేని చింతను ధర్మరాజాదులు పుణ్యకధాశ్రవణాలతోను, దివ్యస్థలాల సందర్శనంతోనూ గడపుతూ, కామ్యకవనంలో ఉంటున్నారు.\n\nఒకనాడు వారు కామ్యకవనంనుంచి చాలాదూరం వెళ్లారు. అక్కడ కొత్త కొత్త మునిజనుల పరిచయం కలిగింది. మైనాక, హిరణ్యశిరము మొదలైన పర్వతశిఖరాలు చూచారు. బిందునరోవరతీరము మొదలైన దివ్య ప్రదేశాలలో ఆరురోజులు గడిపారు. ఏడవరోజు తెల్లవారుజామున ఎక్కడి నుంచో ఒక ఆపూర్వ పరిమళం వచ్చి పాండవులనూ, అక్కడ వున్న అందరినీ ఆకర్షించింది.\n\nఆ పరిమళానికి ద్రౌపది ఎక్కువగా అకర్షింపబడింది. ఆమె ఈ అద్భుత మైన పరిమళం ఆఫ్రణించి చాలా కుతూహలపడింది. ఇది ఎక్కడనుండి వస్తున్నదా ఆని విస్తుపోయి నలుమూలలూ చూచేటంతలో ఈశాన్యదిక్కునుండి చాలాసుందరమైన ఒక ఎర్రటి పుష్పం గాలిలో తేలి ఆడుతూ ద్రౌపదివైపే రాసాగింది. దానిని ద్రౌపది ఆప్యాయంతో అందుకొని, చేత పుచ్చుకున్నది.\n\nఇంత సుందరమైన పుష్పాన్ని ఇంతకుముందెన్నడూ ద్రౌపది చూచి ఎరుగదు. దీనినిగురించి వినిఐనా ఉండలేదు. ఈ పుష్పాన్నిగురించి ఆశ్రమాలలో వుండే ఋములను ఆడిగిచూడగా, ఆది 'సౌగంధికపుష్ప'మని పేరుమాత్రం చెప్పారు. కాని, ఆది ఎక్కడ దొరుకుతుందో ఆ సంగతి తమకు తెలియదన్నారు.\n\nఇటువంటి పుష్పాలు ఇంకా కావాలని ద్రౌపది ఉవ్విళ్ళూరింది. ఈ పని నెరవేర్చడానికి ఒక్క భీమ సేనుడే సమర్థ డని ఆమెకు బాగా తెలుసు.\nఅందుచేత వెంటనే అతనివద్దకు వెళ్లి, తన కోరికను వెల్లడించింది.\n\nద్రౌపదిమీద భీమసేనుడికి ఆపారమైన ప్రేమ. కనుక, అతడు ఎంతో సంతోషంతో 'దీనికేముంది, ఇది ఈశాన్యదిక్కునుంచికదా వచ్చింది? దీని పరిమళంకూడా తెలుస్తూనేవుంది. పైగా, దీని పేరు ఫలానా 'సౌగంధికపుష్ప' మని ఋములు చెప్పనేచెప్పారు. ఇంతకుమించిన ఆనవాళ్ళు ఏం కావాలె! ఇప్పుడే పోయి నీకు కావలసినన్ని పువ్వులు తెచ్చిపెడతాను' ఆని చెప్పి అతడు ఈశాన్యదిశకు బయల్దెరాడు."
        },
        {
            "title": "పద్మావతీ పరిణయం",
            "page_start": 19,
            "author": "ఎన్. సీతారామరావు",
            "pdf_page": 18,
            "content": "# పద్మాపతి పరిణయం\n\nపంచపాండవుల సంతతివాడైన వత్సదేశపు రాజు ఉదయనుడు తన మంత్రి అయిన యౌగంధరాయణుడి సహాయంతో ఉజ్జయిని రాజకుమార్తె వాసవదత్తాదేవిని పెళ్ళి చేసు కొన్నాడు. వాసవదత్త అపురూపలావణ్య వతి. వత్సరాజుకు రాజకార్యాలలో ఆసక్తి లేదు. మొదటినుంచి అతనికి సంగీత మందూ, వేటయందూ మక్కువ జాస్తి. ఇప్పుడు వాసవదత్తాదేవి అతని మనస్సును పూర్తిగా ఆక్రమించింది. అందుచేత రాజు రాజ్యభారమంతా మంత్రి అయిన యౌగంధ రాయణుడి పైనా, సేనాపతి అయిన రుమణ్వంతుడిపైనా వేసి, వాసవదత్తాదేవిని వెంట వుంచుకొని వేటలోనూ, విలాసాల లోనూ ముణిగితేలసాగాడు.\n\nఒకప్పుడు చంద్రవంశపు రాజులు హస్తినాపురం రాజధానిగా పెట్టుకొని భారత దేశమంతా ఏలారు. కాని ఉదయనుడి కాలానికి సామ్రాజ్యమంతా పోయి వత్స దేశం మాత్రమే మిగిలింది. రాజును భోగ లాలసతనుంచి మరల్చకపోయినట్టయితే ఈ ఉన్నదికూడా ఊడిపోతుందని యౌగంధ రాయణుడు భయపడ్డాడు. ఆయన ఒక రాత్రి రుమణ్వంతుణ్ణ తన యింటికి భోజ నానికి పిలిచి కర్తవ్యంగురించి చర్చించాడు.\n\nయౌగంధరాయణుడు అంతకుపూర్వమే ఒక ఆలోచనచేశాడు. అదేమంటే, ఉదయ నుడి శక్తువర్గానికి చెందినవారిలో ఒకడు మగధరాజు ప్రద్యోతుడు. మగధరాజ్యం వత్సరాజ్యాన్ని ఆనుకొనివున్నది. ప్రద్యోతుణ్ణ వివిధంగానైనా కూడదీసినట్టయితే ఉదయనుడు సామ్రాజ్యం సంపాదించ టానికి వీలు వీర్పడుతుంది. ప్రద్యోతుడికి పద్మావతి అనే కుమార్తె వున్నది. ఆమె చక్కని చుక్క, లక్షణవతి. ఆమెను ఎలా గయినా ఉదయనుడికి వివాహం చేసి\n\nదానికికూడా ఒక వుపాయం ఆలోచించాడు. యౌగంధ రాయణుడు, రాజు దూరంగా వున్న సమయంలో వాసవదత్తచనిపోయినట్టు సాక్ష్యం సృష్టించి ఉదయ నుణ్ణి పద్మావతితో వివాహానికి ఒప్పించాలి. వివాహం అయేదాకా వాసవదత్తను ఎక్కడైనా దాచివుంచాలి.\n\nఈ వుపాయం విని రుమణ్వంతుడు నివ్వెరపోయాడు.\n\n“వాసవదత్తచనిపోయిందంటే ఉదయ నుడు మతిభర్తృడు కావచ్చు, మరణించనూవచ్చు. పైగా ఈ ఆలోచనకు వాసవదత్తాదేవి అంగీకరించాలి. ఆమె అన్నగారైన గోపాలకుడికికూడా నిజం తెలిపి వుంచటం మంచిడి,” అని సలహా ఇచ్చాడు రుమణ్వంతుడు.\n\n“మీ కుమార్తెను మా రాజు కిచ్చి చేయండి,” అని యౌగంధరాయణుడు మగధరాజుకు కబురు పంపాడుకూడా. కాని మగధరాజు ఒప్పుకోలేదు. “వాసవదత్తాదేవి తప్ప మరేచింతా లేని ఉదయ నుడికి నా కుమార్తెను యెలా వివాహం చెయ్యాలను?” అని అయన ఎదురుప్రశ్నవేశాడు. వాసవదత్తఃతనచెంత వుండగా ఉదయ నుడు మరొకతెను పెళ్లాడడు. అతడికి రాజ్యాలాభం కలగాలంటే ఉదయ నుడినుంచి వాసవదత్తను వేరుచేసి తీరాలి.\n\nఎవరికీ ఏ ఆపదా రాకుండానే గ్రంధం నడిపిస్తానని అభయమిచ్చి యౌగంధరాయణుడు ఉపక్రమించాడు. గోపాలకుణ్ణి పిలి పించి అతనితో రహస్యంగా అంతా చెప్పిముందుగానే ఒప్పించారు. మర్నాడు యౌగంధరాయుడు ఉదయనుడివద్దకు పోయి, “దేవా, మనం లావాణకం పోదాం. అది మన రాజ్యానికి పాలిమేర. చాలా సుందరమైన ప్రదేశం. ఆద్భుతమైన వేట\n\nభూములున్నాయి. అదీగాక ఆక్కడి ప్రజలను మగధరాజు పీడిస్తున్నాడట. వెళ్ళివిచారించటం మన ధర్మం,\" అన్నాడు.\n\nఉదయనుడు వాసువదత్తితోనూ, గోపాలకుడితోనూ పరివారంతోనూ లావాణకానికి బయలుదేరాడు. యౌగంధరాయణుడూ, వసంతుకుడు మొదలైనవారుకూడా వెంటవెళ్ళారు. ఆక్కడికి పోయినది మొదలు ఉదయనుడు వేటపిచ్చిలో పడిపోయాడు.\n\nఒకనాడు రాజు చాలా దూరాన గల వేట భూమికి వెళ్లిఉన్న సమయంలో యౌగంధ రాయణుడు వాసువదత్తువద్దకు వెళ్ళి తన పన్నాగం ఆమెకు వెల్లడించాడు. తాను చనిపోయినట్టు నటించి రాజుకు బాధ కలిగించటమూ, కొంతకాలం వియోగం అనుభవించటమూ వాసువదత్తకు దుర్భరంగా తోచింది. అయినప్పటికీ యౌగంధ రాయణుడిపై గల గురుభావంచేతా, తన భర్తకు సాప్రాజ్యప్రాప్తి కలుగుతుందనే నమ్మకంచేతా వాసువదత్తయౌగంధరాయణుడు చెప్పినదానికి ఒప్పుకున్నది.\n\nయౌగంధరాయణుడు వాసువదత్తచేత బ్రాహ్మణ స్త్రీ వేషం ధరింపజేశాడు, వాసంతకుణ్ణి ఒంటి కన్నుగల బ్రహ్మచారిగా తయారుచేశాడు, తానొక ముసలి బ్రాహ్మణ\n\nరూపం ధరించాడు. ముగ్గురూ బయలుదేరి పాలి మేర దాటి మగధకు ప్రయాణమయారు. వారు వెళ్ళగానే రుమణ్వంతుడు వాసువదత్తఉండే ఇంటికి నిప్పుపెట్టాడు. నలుగురూ చేరేసరికి ఇల్లు పూర్తిగా కాలిపోయింది. వాసువదత్తాదేవీ, వసంతకుడూ అందులో కాలిపోయారని రుమణ్వంతుడు దుఃఖింతో చెప్పాడు. ఆందరూ శోకాలు పెట్టారు. ఆరోజుకు వేట ముగించుకుని బసకు వస్తూనే ఉదయను దీ దుర్వార్త విని, స్పృహతప్పి పడిపోయాడు. తిరిగి స్మారకం వచ్చాక ఉదయనుడు తన ప్రియభార్యకోసం ఎంతగా దుఃఖించి ఉంటాడో\n\nతెలియదుగాని, వాసవదత్త సోదరుడైన\nగోపాలకుడు తన చెల్లెలి మరణవార్తకు\nకొద్దిపాటి విచారమే కనబరచటంచేత\nఉదయనుడు . తన దుఃఖాన్ని అణుచుకో\nవలిసినవాడయినాడు.\n\nఈలోపుగా మారు వేషాలలో ఉన్న\nయౌగంధరాయణుడూ, వాసవదత్తా, వసంత\nకుడూ రాజోద్యానవనం చేరి ఆక్కడ ఉన్న\nరాజకుమారి పద్మావతిని కలుసుకున్నారు.\n\nఆమెతో యౌగంధరాయణుడు ఈ\nవిధంగా చెప్పాడు:\n\n“అమ్మా, ఈమె నాకుమారై, అవంతిక.\nదీని భర్త దురలవాట్లకు లోనై దీనిని విడిచి\n\nపెట్టి దేశాలమీద పొయాడు. నేను వాణ్ణి\nవెతికి తెచ్చేదాకా దీనిని నీవద్ద ఉంచుకొని\nపుణ్యం కట్టుకో. నా కుమారుడుకూడా దాని\nవద్దనే తోడుగా ఉంటాడు.”\n\nఆసలే దుఃఖితురాలైపున్న వాసవదత్తను,\nఆమె సౌందర్యాన్ని చూడగానే పద్మావతి\nహృదయం కరిగిపోయింది.\n\nఆమెను తనవద్ద ఉంచుకొనట్టానికి పద్మా\nవతి ఒప్పకున్నది. కార్యం సానుకూలమై\nయౌగంధరాయణుడు వెళ్లిపోయాడు.\n\nవాసవదత్త వసంతకుడితోబాటు పద్మా\nవతి వెంట అంతఃపురానికి వెళ్లింది. ఆమె\nమనసు అప్పుడే తన భర్తకొరకు తపించ\nసాగింది. కాని ఆమె అంతఃపురంలో సీతా\nదేవి చిత్తరువుచూసి, “ఆ మహాతల్లి\nవియోగం ముందు నాదెంత?” అని మన\nసును నిగ్రహించుకున్నది.\n\nకొద్ది రోజులు గడిచాక యౌగంధరాయణుడు మగధరాజుకు కబురు చేశాడు.\n\n“ లావాణకమందు వాసవదత్తాదేవిని\nపోగొట్టుకున్నది మొదలు మా రాజు శోక\nసముద్రంలో ముణిగి ఉన్నాడు. ఆయన\nశోకాన్ని తొలగించ గలందులకు మీ\nకుమారైను పద్మావతీదేవిని మా రాజు\nకిచ్చి పాణిగ్రహణం చేయించండి.”\n\nచంద్రమామ\n\nఈసారి మగధరాజు అంగీకరించాడు.\nఉదయనుడు తన ఆల్లుడవుతాడని గర్విం\nచాడుకూడా. వారంరోజులో సుభ\nముహూర్తం ఏర్పాటుచేశారు.\n\nఈ వార్త వినగానే పద్మావతి ఆనందానికి,\nవాసవదత్త దుఃఖానికి మేరలేదు.\n\n“దేవీ, విచారించకు, ఈ వివాహంతో\nశత్రువు మిత్రుడెతున్నాడు. ఇక మహా\nరాజుమాటంటావా ? నీపై ఆయన ప్రేమ\nఎన్నటికీ మారదు,” అని వసంతకుడు\nవాసవదత్తను ఊరడించాడు.\n\nసరిగా ముహూర్తానికి ఉదయనుడు\nసపరివారంగా వచ్చిచేరాడు. మహావైభ\nవంగా వివాహం జరిగిపోయింది. అగ్ని\nసాకీగా ఉదయనుడు పద్మావతిని వివాహ\nమాడే సమయంలోనే, యౌగంధరాయ\nణుడు మగధరాజుచేత వత్సదేశపు రాజుకు\nశాశ్వతమైత్రి ప్రమాణంకూడా చేయించాడు.\n\nరాజగృహమంతా కళకళలాడుతూ,\nసందడిగా, వైభవంగా, ఆనందసముద్రంలో\nతేలిఅడుతూంటే వాసవదత్తాదేవి, ఏమూలో\nదాగిఉండి వివాహం నిర్విఘ్నంగా కొన\nసాగనిచ్చింది.\n\nపెళ్ళి పూర్తికాగానే ఉదయనుడు తన\nమాతన వధువుతో లావాణకానికి తిరిగివచ్చే\n\nశాడు. పద్మావతి పరివారంతోబాటు అంద\nరికీ వెనుకగా వాసవదత్తకూడా వచ్చేసింది.\n\nవత్సరాజయిన ఉదయనుడు పద్మా\nవతిని పెళ్లాడాడేగాని అతను వాసవదత్తను\nఒక్క కీణమైనా మరవలేదు. భర్తయొక్క\nమనస్థితి ఊహించినదై వాసవదత్త పద్మా\nవతికి తనలాగే పూలుముడిచి, తిలకందిద్ది\nభర్తవద్దకు పంపి, తాను తన అన్నగారైన\nగోపాలకుడండే విడిదికి పోయింది. అన్నా\nచెల్లెళ్ళు ఒకరినొకరు కౌగిలించుకొని\nదుఃఖించారు. ఆసమయంలో అక్కడికి\nవచ్చిన యౌగంధరాయణ రుమణ్వంతులు\nమొదలుకొని అందరి కళ్లూ చెమ్మగిల్లాయి.\n\nఇక్కడ రాజు శయనమందిరంలో తన\nకొత్తభార్య ధరించిన పూలూ, తిలకమూ\nచూసి నివ్వెరపొయాడు.\n\n“ నీకీ అలంకరణ ఎవరు చేశారు ?”\nఅని ప్రశ్నించాడు ఉదయనుడు.\n\nపద్మావతి ఆశ్చర్యపడుతూ జరిగిన\nపంగతి వివరించింది :\n\n“ ఒక వృద్ధబాహ్మణుడు అవంతిక\nఅనే కుమార్తెను నావద్ద రక్షణకు ఉంచాడు.\nఆమె చాలా నేర్పుగలది. ఆమె స్వయంగా\nఇవాళ నాకీ అలంకరణ చేసింది.”\n\n“ఆమె ఎక్కడఉన్నది?” అన్నాడు రాజు.\n\nపద్మావతి తన చెలికత్తెలను పిలిచి\nఅవంతికను పంపమనేసరికి, “ఆమె\nఇక్కడ లేదమ్మా. గోపాలమహారాజుగారి\nవిడిదికి వెళ్ళింది” అన్నారు చెలికత్తెలు.\n\n“అక్కడి కెందుకు వెళ్ళిందే? వెళ్ళి,\nవేగిరం నేను రమ్మంటున్నానని పిలుచుకు\nరండి!” అని ఆజ్ఞాపించింది పద్మావతి.\n\nఈ అవంతిక గోపాలకుడి విడిదికి వెళ్లిందనేసరికి ఉదయనుడి సందేహం మరింత ఎక్కువయింది. అతను గోపాలకుడి ఇంటికి వెళ్ళి వాస్తవదత్తను చూశాడు. అతని ఆనందానికి అంతులేదు.\n\nయౌగంధరాయణుడు రాజుకు కేమాపణ\nచెప్పుకుంటూ, “దేవా, ఇదంతా నా కల్పనే.\nమీకు సామాజ్యం సంపాదించిపెట్టాలనే\nఉద్దేశంతో మగధరాజ్యంతో సఖ్యం కలప\nటానికి ఈవివాహం జరిపించాను” అన్నాడు.\n\n“అలా అనకండి. నేను రాజ్యభారాన్ని\nతోనుకుతిరిగినప్పటికీ దానివల్ల నష్టం కలగ\nకుండా నన్ను మీరు కనిపెట్టి ఉన్నందుకు\nకృతజ్ఞాణ్ణి,” అన్నాడు వత్సరాజు.\n\nవాస్తవదత్త దొరికినతరవాత వత్సరాజు\nఉదయనుడికి పద్మావతి తీదేవి యొక్క\nచెదార్యం అర్థమయింది. అతను ఇద్దరు\nభార్యాలనూ సమంగా ప్రేమిస్తూ మితిలేని\nఆనందం పొందాడు."
        },
        {
            "title": "మతి లేని సాక్ష్యం",
            "page_start": 25,
            "author": "టి. నాగరాజు",
            "pdf_page": 24,
            "content": "మతి లేని సాక్ష్యం\n\nఒక వ్యాపారి వ్యాపారంనిమిత్తం దూర దేశానికి పోతూ పాద్దూకేవేళకు ఒక గ్రామం చేరుకున్నాడు. ఆ రాత్రి ఆ గ్రామంలోనే గడుపుదామని నిశ్చయించి వ్యాపారి తన గురాన్ని గ్రామంకేసి నడిపిస్తూ ఉండగా దారిలో ఒక మనిషి ఎదురువచ్చి, “అయ్యా, నాలుగు ఆణాలిప్పించండి. నాకు నల్ల మందు అలవాటుంది. రెండు రోజుల నుంచి దగ్గిర కానీకూడా లేక చాలా బాధ పడుతున్నాను,” అన్నాడు.\n\nవాడికి నాలుగణాలిచ్చి పంపేసి వ్యాపారి ఊళ్ళోకి వెళ్లాడు. ఒక యింటిముందు గురందిగి, యింటియజమానిని ఆ రాత్రికి అక్కడ పడుకోనివ్వమన్నాడు. ఇంటి యజమాని ఒప్పుకున్నాడు.\n\nవ్యాపారి తన గురాన్ని ఇంటి బయట వున్న కట్టుకొయ్యకు కట్టేసి ఆ రాత్రి ఆ యింటనే పడుకున్నాడు.\n\nవ్యాపారి తెల్లవారి లేచి తిరిగి ప్రయాణం సాగింతామని బయటికి వచ్చేసరికి, ఆతని గురాన్ని ఇంటి యజమాని ఎక్కడికో తోలుకు పోబోతున్నాడు.\n\n“అయ్యా, నేను వెళ్లిపోతున్నాను. దయచేసి నా గురాన్ని ఎటూ తీసుకు పోకండి,” అని వ్యాపారి హెచ్చరించాడు.\n\nఇంటి యజమాని ఆశ్చర్యంతో, “ఇది నాగుర్రం. నా ఇంటిముందున్న కట్టుకొయ్య రోజుకొక గురాన్ని పెడుతుంది,” అన్నాడు.\n\n“అయ్యా, నా గురాన్ని హరించటానికి యత్నిస్తున్నారు. ఇది న్యాయం కాదు,” అన్నాడు వ్యాపారి.\n\n“నామాట నమ్మకం లేకపోతే, ఈ ఊళ్ళో ఎవరినన్నా అడుగు. మా యింటి కట్టుకొయ్య రోజు కొక గురాన్ని పెడుతుందని అందరికీ తోలుసు,” అన్నాడు ఇంటి యజమాని.\n\nఆ మనిషి పచ్చి దొంగ. ఆ వూళ్ళోచాలా మంది అతనిలాటివాళ్ళే. తెలియక పారు గూరివాడు వస్తే అందరూ కలిసి మోసం చేస్తూ ఉంటారు. అందుచేత, అందరూ ఆ యజమాని చెప్పినదాన్నే బలపరిచారు.\n\nఇక చేసేదిలేక వ్యాపారి గ్రామాధికారి వద్దకు పోయి ఇంటి యిజమానిపై ఫిర్యాదు చేశాడు. గ్రామాధికారి ఇంటియజమానిని పిలిపించి అడిగాడు.\n\n“చిత్తం, మాయింటి కట్టుకొయ్య రోజు కొక గుర్రాన్ని పెడుతుందండి. కావలిస్తే బోలెడు మంది చేత సాక్ష్యం ఇప్పించ గలను,” అన్నాడు ఇంటి యజమాని.\n\n“ఏమయ్యా? ఈ గుర్రం నీదేనని నీ కెవరైనా సాక్షులున్నారా? ఉంటే తెచ్చుకో!” అన్నాడు గ్రామాధికారి వ్యాపారితో.\n\nకిందటి సాయంకాలం నల్లమందుకోసం తనవద్ద నాలుగణాలు పుచ్చుకొన్న మనిషి సంగతి జ్ఞాపకంపచ్చి వ్యాపారి అతన్ని వెతుక్కుంటూ వెళ్లాడు. ఈలోగా ఇంటి యజమానికూడా తనవైపు సాక్ష్యం చెప్పేవారిని తీసుకురావటానికి వెళ్లాడు.\n\nవ్యాపారిదగ్గిర నాలుగణాలు పుచ్చుకున్న మనిషి నల్లమందుమత్తులోనే ఉన్నాడు. వ్యాపారి ఆ నల్లమందుభాయాని కష్టపడి\n\nలేపి తనకు జరిగిన అన్యాయాన్ని గురించి\nచెప్పాడు. ఆది వినగానే ఆ నల్లమందు\nభాయి వ్యాపారివెంట న్యాయాధికారి వున్న\nచోటుకు వచ్చాడు.\n\nఅప్పటికే ఇంటి యజమాని తన సాకు\nలను తెచ్చి గ్రామాధికారి ఎదటపెట్టి, తన\nయింటి కట్టుకొయ్య రోజుకొక గుర్రాన్ని పెడు\nతుందని సాక్ష్యం చెప్పిస్తున్నాడు. నల్లమందు\nభాయాని చూడగానే ఇంటి యజమాని\nసాకులు బిగ్గిరిగా నవ్వి, “వెతికి వెతికి ఈ\nనల్లమందుభాయినా సాక్ష్యం తెచ్చావు ?\nవీడి మాట ఎవరు సమ్ముతారు?” అని\nవ్యాపారిని చూసి గేలిచేశారు.\n\nమత్తు పూర్తిగా పోక ఆవలిస్తున్న నల్ల\nమందు భాయాని చూసి గ్రామాధికారికూడా\n“ఏమయ్యా, బాగా నల్లమందు మత్తులో\nఉన్నట్టున్నావు. ఆలాంటి నీసాక్ష్యం ఎలా\nఆమోదించేది?” అన్నాడు.\n\nదానికి నల్లమందుభాయి తడువుకో\nకుండా, “అయ్యా, నేను మత్తులో లేను.\nరాత్రల్లా చెరువు అడు గున మంటచేసి\nచెరువులో చేపల్ని ఉడకపెట్టాను. కన్ను\nమూసై ఒట్టు. అందుచేత నిద్రమత్తుగా\nవుంది. అంతే!” అన్నాడు.\n\nఈ మాటకు అందరితోబాటు గ్రామాధి\nకారికూడా నవ్వి “నీది మతిలేని సాక్ష్య\nమని నీ మాటలే రుజువు చేస్తున్నాయి.\nచెరువుకింద ఎవరన్నా మంట చేస్తారా ?”\nఅని అడిగాడు.\n\n“ఆదేమిటండీ? కట్టుకొయ్యలు గుర్రాల\nనీనగా లేందీ, చెరువుకింద మంట బెట్టటం\nఅబ్బరమా ? నాదా మతిలేని సాక్ష్యం?”\nఅని అడిగాడు నల్లమందుభాయి.\n\nఈ మాటకు గ్రామాధికారి సిగ్గుపడి,\nవ్యాపారి గుర్రాన్ని వ్యాపారికిప్పించి, ఇంటి\nయజమానిని గట్టిగా హెచ్చరించాడు."
        },
        {
            "title": "కాకిఅరుపుకు కారణం",
            "page_start": 28,
            "author": "బి. వేణుగోపాలరావు",
            "pdf_page": 27,
            "content": "కాకిఅరుపుకు కారణం\n\nభోజరాజు సాహిత్యప్రియుడు. కవి పండి తులను ఘనంగా బహూకరించేవాడు. తనకు నచ్చేలాగు కవిత్వం చెబితే అకర లక్ష లిచ్చేవాడు. అందుచేత అతని రాజ్యంలో దాదాపు అందరూ కవులే, చిన్న పిల్లలు సయితం పండితులే.\n\nఆ నాదిగా కాశీపండితులకు దేశమంత్రా గొప్ప ఖ్యాతి ఉండేది. కాని భోజరాజు పరిపాలనలో ధారానగరపు పండితుల ఖ్యాతి పైకి వచ్చింది. రానురాను దేశంలో కాశీపండితులను తలుచుకునేవారే లేకుండాపోయారు.\n\nఇది చూసి కాశీపండితులకు కోపం వచ్చింది. వారంతా కలిసి ఒక సభచేశారు. కాశీపండితులు కొందరు ధారానగరానికి వెళ్ళి అక్కడి పండితులను బహిరంగ చర్చలో ఓడిస్తేనేగాని కాశీనగర ప్రతిష్ఠానిలవదని సభలో తీర్మానించారు. ఇందుకు\n\nగాను నలుగురు దిగ్గజాలవంటి కాశీపండితులను ఎన్నుకొని, వారిని ధారానగరానికి ప్రయాణం కట్టించారు.\n\nఈ నలుగురు కాశీపండితులూ ధారానగరం చేరుకొని ఒక సామాన్య గృహస్థుయింట బన చేశారు.\n\nఆ గృహస్థు వారిని గౌరవంతో ఆదరించి వారికి తన శక్తికొద్దీ సమస్త సౌకర్యాలూ వీర్పాటుచేశాడు. గృహస్థుకు పన్నెండేళ్ళకూతురూ, ఎనిమిదేళ్ళ కొడుకూ ఉన్నారు.\n\nధారానగరంలో అందరికీ పండితులపట్ల గౌరవం ఉన్నట్టే కనబడింది. కాని ఇక్కడి పండితులు ఎంత గట్టివారో, వారిని ఎలా ఓడించాలో, తీరా వారి చేతులో ఓడిపొతే తమకే గాక కాశీనగరానికే అపఖ్యాతి వస్తుందని వారు భయపడుతూనే ఉన్నారు.\n\nపండితులు మరుసటి ఉదయం వేకువ జామునే లేచి నిత్య కృత్యాలు తీర్చు\n\nకుంటున్న సమయంలో ఒక చిత్రం జరిగింది. చెట్టమీది కాకులు కోలాహలంగా అరుస్తున్నాయి.\n\nఈ అరుపులు విన్న ఇంటివారి కుర్రవాడు తన అక్కను, “అక్కా, అరుణోవయం వేళ కాకులెందుకు అరుస్తాయే?” అని అడిగాడు. నీళ్ళు తేవడానికి ఆ పిల్ల బిందె చంకన పెట్టుకొని బావివద్దకు పోతూ, “మనయింట నలుగురు కాశీపండితులున్నారు. అంత చిన్న అనుమానాన్ని వారు తీర్చలేకపోరులే. వారినడుగు,” అని వెళ్లిపోయింది.\n\nకుర్రవాడు పండితులదగ్గిరికి వచ్చి, “అయ్యలారా, యీ సందేహాన్ని తీర్చండి.\n\nతెల్లవారపోతూండగా కాకులెందుకు అరుస్తాయి?” అని సవినయంగా అడిగాడు.\n\nకాశీపండితులు ఒక రిముఖాలోకరు చూసుకొన్నారు. నిజానికి, కాకులు పొద్దున్నే ఎందుకు అరుస్తాయో వారికి తెలియదు. వారికిలాటి సందేహం ఎన్నడూ కలగలేదు. ఆ సందేహానికి సమాధానం ఉంటుందని కూడా వారికి తోచలేదు.\n\nకుర్రవాడికి ఏదో సమాధానం చెప్పాలి. గనక వారు తమకు తోచినది చెప్పారు.\n\n“ప్రాద్దునే లేచి కాకులు ఒకదాన్ని ఒకటి పలకరించుకుంటాయి,” అన్నాడొక పండితుడు.\n\n“రోజల్లా పలకరించు కుంటూ నే ఉంటాయి. ఉదయాన అన్నీ ఒక్కసారిగా ఎందుక రుస్తాయి?” అని అడిగాడు కుర్రవాడు.\n\n“రాత్రి అయిపోయింది గనక సంతోషంగా అరుస్తాయి,” అన్నా డింకొక పండితుడు.\n\n“రోజల్లా అరవేం?” అన్నాడు కుర్రవాడు.\n\nమిగిలిన పండితులుకూడా ఏదోచెప్పారు. కాని కుర్రవాడికి తృప్తి కలగలేదు.\n\nఇంతలో కుర్రవాడి అక్కడ నీళ్ళబిందెతో తిరిగివచ్చింది.\n\n“అక్కా, నా సందేహం నీవైనా తీరుద్దూ! తెల్లవారేటప్పుడు కాకులన్నీ ఎందుకలా గోలగా అరుస్తాయి?” అని కుర్రవాడు మళ్ళీ అడిగాడు.\n\n“కాశీపండితులను ఆడగమని చెప్పాను గదా? అడక్కపోయావా?” అన్నది అక్కడ.\n\n“వారికి సరిగా తెలిసినట్టు లేదక్కా,” అన్నాడు తమ్ముడు.\n\n“అయితే నేను చెబుతాను విను: సూర్యభగవానుడు చీకటిని నిర్మూలిస్తూ రావటం చూసి, నల్లగా వున్న తమనుకూడా చీకటిగా భావించి నిర్మూలించి పొతాడేమో సని కాకులు, ‘మేము చీకటి కాము: కాకులము, కాకులము! కావు! కావు!’ అని సూర్యభగవానుణ్ణి హెచ్చరిస్తున్నాయి,” అంటూ అక్కడ లోపలికి వెళ్లిపోయింది.\n\nతన సందేహం తీరినందుకు కుర్రవాడు పరమానందంతో గంతులు వేయసాగాడు.\n\nఇదంతా వింటున్న కాశీపండితులు ఒకరి ముఖాలొకరు చూసుకున్నారు.\n\n“ఇంకా పెళ్ళి అయినాకాని, సామాన్య గృహస్థు కూతురికే ఇంత ప్రజ్ఞఉంటే, ఇక ఈదేశపు పండితుల ముందు మనమెంత?” అని వారిలో వారు వితర్కించుకొని ఆపూలే కాశీనగరానికి ప్రయాణం కట్టి వెళ్లిపోయారు."
        },
        {
            "title": "తోకచుక్క",
            "page_start": 31,
            "author": "చందమామ బృందం",
            "pdf_page": 30,
            "content": "CHITRA\n\n13\n\n[గుహలో దాగిపున్న నమరసేనుణ్ణి, వ్యాఖ్యమదత్తుడి భట్టులు టరిధించార్తుకదా? తరవాత ఆతణ్ణి వ్యాఖ్యమదత్తుడు, శాక్షేయుడిని గురించి, అతడి త్రిశూలాన్ని గురించి ప్రశ్నించాడు. వాటి నంగతి తెలియదని చెప్పిన నమరసేనుణ్ణి చంప నిశ్చయించాడు. కాని ఆరాతి ఇద్దరు కొత్తవాళ్లు వచ్చి నమరసేనుణ్ణి చెరనుంచి విడిపించి తీసుకుపొయారు. తరవాత—]\n\nసమరసేనుడూ, ఆతణ్ణి చెరనుంచి విడి పించిన ఇద్దరు సైనికులూ పల్లెవేరేసరికి ఆక్కడి పరిస్థితి గందరగోళంగా వుంది. విచ్చుకత్తులు ధరించిన వ్యాఖ్యమదత్తుడి భట్టులు పల్లెలోని ఇళ్ళనన్నీటినీ గాలి స్తున్నారు. చాలా మంది పల్లెవాసులు భయంతో పక్కనవున్న కొండలకేసి, అడ పులకేసి పారిపోతున్నారు.\n\n“శివదత్తుడెక్కడ, శివదత్తుడెక్కడ?”\n\n“శివదత్తుడెక్కడ, శివదత్తుడెక్కడ?”\n\nఅని అరుస్తూ, సైనికులు తమకు దొరికిన వారిని ప్రశ్నిస్తున్నారు. 'మాకు తెలియదు?'\n\nCHITRA\n\nఅని సమరసేనుడు తన వెంటవున్న సైనికులను ప్రశ్నించాడు.\n\nఅందుకు సైనికులలో ఒకడు, “ఈ శివదత్తుడు మా నాయకుడు. మిమ్ములను ఆయన ఆజ్ఞపల్లనే ఖైదునుంచి విడిపించి తీసుకువస్తున్నాం. పల్లెనంతా భీభత్స పరస్తున్న వాళ్ళు వ్యాఘ్రదత్తుడి సైనికులు,” అని జవాబుచెప్పాడు.\n\nఈ జవాబు సమరసేనుడికేమీ సంతృప్తి కలిగించలేదు. శివదత్తుడు తననుంచి ఎలాంటి సహాయం ఆపేకించి; చెరనుంచి విడిపించాడో ఆన్న ఆనుమానం అలాగే వుంది. శివదత్తుడికి, వ్యాఘ్రదత్తుడికి వున్న\n\nవైమధ్యానికి కారణాలేమిటో సమరసేనుడికి అవగాహన కాలేదు.\n\n“అయితే ఇప్పుడు మనం చేయవలసిందేమిటి?” అని అడిగాడు సమరసేనుడు.\n\nఅతడి వెంటవున్న యిద్దరు సైనికులూ మొఖమొఖాలు చూచుకొన్నారు. వాళ్ళ ధోరణచూస్తే, ముందు కర్తవ్యమేమిటో వాళ్లు నిర్ణయించుకోలేక పొతూన్నట్టు తెలుస్తూచుంది.\n\n“శివదత్తుడు మిమ్మల్ని యిక్కడకు తీసుకురమ్మన్నాడు. ఆయన మీతో స్నేహం చేయదలిచే యీపానికి మమ్మల్ని నియమించాడు. కాని, ఆయన వుంటూన్న పల్లెరహస్యం వ్యాఘ్రదత్తుడికి తెలిసిపోయింది. అందుకే అతడి సైనికులు పల్లెనంతా గాలిస్తున్నారు. శివదత్తుడు ముందుగానే ప్రమాదం గ్రహించి ఎటైనా పారిపోయి వుంటాడు,” అన్నారు సైనికులు.\n\nశివదత్తుడు అలా పారిపోవటం ఎటుకేసి పారిపోయాడో తెలిస్తేతప్ప, లేకపోతే తాము ప్రమాదంలో చిక్కుకోగలమని సైనిక్లలూ, సమరసేనుడకూడా గ్రహించారు. ఈ పరిస్థితుల్లో తాము ఏమిచేయటమా అని ఆలోచించేటంతలో వారికి వెనుకనుంచి ఒక సన్నని ఈల వినబడింది. వెంటనే వాళ్ళు\n\nముగ్గురు ఆటుకేసి చూశారు. దూరంగా\nచెట్టు కొమ్మమీద నక్కివున్న ఒక వ్యక్తి\nవాళ్లకేసి చేతులు ఊపతూ పిలుస్తున్నాడు.\n\nపిలుస్తున్న ఆ మనిషి మిత్రుడో, శత్రువో\nఅన్న సందేహం సమరసేనుడికి కలిగింది.\nకాని తను యీ ప్రాంతానికి కొత్త, తన\nవెంట వున్నవాళ్ళిద్దరూ ఎలా నడుచుకో\nమంటే అలా నడుచుకోవటంతప్ప తనకు\nమార్గాంతరం లేదనుకున్నాడు.\n\nసమరసేనుడివెంట వున్న సైనికలలో\nఒకడు పెదాలు బిగించి తిరిగి ఈలవేశాడు.\nఅందుకు జవాబుగా చెట్లల్లో దాగివున్న\nవాడు రెండుమార్లు ఈలవేశాడు.\n\n“అతడు మనకు మిత్రుడే. రహస్యసంకేతం గ్రహించాడు. అది ఒక శివదత్తుడి అనుచరులకు తప్ప మరొకరికి తెలియదు. రండి, పోదాం,” అన్నాడు సైనికుడు.\n\nసమరసే నుడూ, సైనికులూ తాము దాక్కన్న ప్రదేశంనుంచి ఆ నూతన వ్యక్తి కూర్చునివున్న చెట్టుడగ్గరకు వెళ్లారు.\n\nవీళ్లు ముగ్గురూ చెట్టుడగ్గరకు రాగానే ఆ\nకొత్తవాడు చెట్టు దిగి వచ్చాడు. గందర\nగోళంగావున్న పల్లెకేసి ఒకమారు చూచి :\n\n“మీకోసమే నన్ను శివడత్తుడు యిక్కడ\nకావలిచుంచాడు. ఇవ్వాళ వేకువజామునే\nవ్యాఘ్రదత్తుడి సైనికులు గ్రామాన్ని ముట్ట\n\nCHITRA\n\nడించారు. ఆ సంగతి ముందుగానే వేగుల వల్ల శివదత్తుడు గ్రహించి అనుచరులతో పారిపోయాడు. నేను మీకోసం నిర్దీశిస్తు న్నాను” అని చెప్పాడు.\n\nఆతడి మాటలు విన్నతరవాత అందరికీ ప్రాణం తెప్పరిల్లినట్టయింది. కాని, శివ దత్తుడు ఎక్కడికి పోయాడు? అతట్టి కలుసుకోవటం ఎలా? అన్నదే ముఖ్య సమస్యగా తోచింది.\n\n“ఈయన సమరసేనుడు. వ్యాఘ్ర దత్తుడి ఖైదునుంచి విడిపించుకు వస్తున్నాం. ఈయన సాధ్యమైనంత త్వరలో శివదత్తుణ్ణి కలుసుకోవాలి. ఆయన ఎక్కడ వున్నదీ\n\nనీకు తెలుసా? మాకు మార్గం చూపించ గలవా?” అని అడిగాడు ఒకసైనికుడు.\n\nఆందుకు ఆ నూతన వ్యక్తి “ఆయన ఎక్కడ వుండేదీ నాకు తెలియబరచలేదు. కాని ఈ పటంవున్న కాయితం నా చేతి కిచ్చాడు. ఇందులో ఆయన ఎక్కడ వుండేదీ గుర్తుపెట్టానని చెప్పాడు. మీరే చూడటం మంచిది, ఈ పటం నా కర్ఘం కావటంలేదు,” అంటూ చుట్టగా చుట్టి వున్న ఒక కాయితాన్ని దుస్తులలోనుంచి తీసి సమరసేనుడికి యిచ్చాడు.\n\nసమరసేనుడు ఆ కాయితాన్ని విప్పి పరీక్షించుచాశాడు. అందులో కొండల్లో పాడుపడినట్టున్న కొన్ని గృహాలూ, బాపులూ, కొలనులూ చిత్రించబడివున్నాయి. ప్రతి చిత్రంకిందా, దాని పేరుకూడా స్పష్టంగా లిథించబడివుంది. కాని శివదత్తుడు ఎక్కడ దాక్కునివున్నాడే మాత్రం తెలుసు కు నేందుకు అందులో ఏ విధమైన గుర్తులూ లేవ్వ.\n\n“శివదత్తుడు కొండల్లో పాడుపడివున్న ఈ గృహాలకేసి పారిపోయాడు. ప్రమాదంలో చిక్కుకున్న అతడు ఇలాంటి చోటుకు పోవటంలో వున్న అర్థమేమిటో నాకు తెలి యడంలేదు. కారణం ఏదయినా మనం\n\nకూడా అక్కడికి పోవలసిందెగదా ?” అని అడిగాడు సమర సేనుడు.\n\nఅందుకు అందరూ అవునన్నట్టు తలలు పూపారు. పోతే ఆ పటాన్నిబట్టి ఆ చోటుకు దారితీయవలసిన బాధ్యత సమరసేనుడి మీదే పడింది. అతడు ఒకసారి పల్లెకేసి తిరిగిచూశాడు. ఆప్పటికే పల్లె అంతా తగల బడిపొతోంది. కసికొందికి వ్యాప్తమదత్తుడి సైనికులు పల్లెకు నిప్పుపెట్టి వినోదంచూస్తూ గంతులేస్తున్నారు.\n\nసమరసేనుడు తన దగ్గర వున్న కొద్ది మంది సైనికులతో, వ్యాప్తమదత్తుడి సైనికులను ఎదుర్కొనటం ప్రమాదమని నిర్ణయించుకున్నాడు. ఇక తను తక్కాం చేయువలసింది; బయలుదేరి శివదత్తుణ్ణి కలుసుకోవటం. అతడిద్వారా వినవలసిన రహస్యం ఏదయినా వుంటే వినటం.\n\nసమరసేనుడు చిత్రపటంకేసి ఓమారు చూసి ముందుకు దారితీశాడు. పటంలో సూచించిన దిక్కుల ననుసరించి జాగ్రత్తగా వెళ్ళు వలసి వుంది. అంతేకాక మార్గమధ్యంలో వ్యాప్తమదత్తుడి సైనికులబారి పడకుండా జాగ్రత్తపడాలి.\n\nకొంతదూరం అడవిలోంచి నడిచి అందరూ ఒక కొండప్రాంతం చేరుకున్నారు.\n\nఆ ప్రదేశమంతా చిన్నా పెద్ద కొండలతో ఎగుడుదిగుడుగాపుంది. ఎటుచూసినా కాలి బాటల ఆనవాళ్ళుగాని, జనసివాసాలుగాని కనబడటంలేదు.\n\nసమరసేనుడు ఒక మిట్టప్రదేశం ఎక్కిచుట్టూ కలయచూచాడు. కొండదిగువలో చిన్నచిన్న కనుమలు మాత్రం కనిపించాయి. ఒకచోట మాత్రం కొంత సమతల ప్రదేశం కానవచ్చింది.\n\nఆక్కడికి చెరితే—ఆక్కడినుంచి బహుశాముందు అనుసరించవలసిన మార్గం కనబడవచ్చునని సమరసేనుడు భావించాడు. అంతా అద్భుతం అనిపించింది."
        },
        {
            "title": "ముగ్గురు తంటాలు",
            "page_start": 39,
            "author": "వి. లక్ష్మీకాంత",
            "pdf_page": 38,
            "content": "# ముగ్గురు తంటాలు\n\nఒక ఊళ్ళో తంటా, మహాతంటా, భలే తంటా అని ముగ్గురు అన్నదమ్ములుండే వారు. వారు వృత్తిచేత దొంగలు కాక పొయినా, చోరవిద్యలో నిపుణులు. వారు తమ నైపుణ్యాన్ని రాజుగారికి చూపటానికి నిశ్చయించుకొన్నారు.\n\n## పెద్దవాడైన తంటా, రాజుగారికి ఒకనాడు ఈ విధంగా ఉత్తరం వ్రాశాడు:\n\n“నేను రేపు తమ నగరానికి వచ్చి దొంగతనం చేయబోతున్నాను. కనుక తమ పౌరులందరినీ జాగ్రత్తగా ఉండమని హెచ్చరించవలసింది—ఇట్లు, తంటా.”\n\nదొంగతనం చేయబోయేవాడు ముందుగా చెప్పి చేస్తాడా? ఎవరో చిలిపితనంచేత ఇలా రాసివుంటారు అనుకొన్నాడు రాజు. అయినా ప్రజలను కాపాడటం తన ధర్మం గనక, “తంటా అనేవాడు రేపు నగరంలో దొంగతనం చేస్తాడట. అందుచేత పౌరు లందరూ హెచ్చరికగా ఉండండి!”\n\nఅని చాటింపు వేయించాడు. చాటింపు వినగానే ప్రజలు తమ సొత్తును భద్రపరచుకొన్నారు.\n\nచెప్పినప్రకారమే మర్నాడు తంటా నగరానికి చేరుకొన్నాడు. పూటకూళ్ళఅవ్వ యింటికి వెళ్లి భోజనం సిద్ధంచేయమన్నాడు.\n\n“ఇప్పుడే బావికి వెళ్ళి మంచినీరు తెచ్చి వంటచేస్తాను. కూచో, నాయనా!” అని చెప్పి అవ్వ బిందె తీసుకొని వెళ్లింది. వంట అయినాక భోజనంచేస్తూ తంటా, “విశేషాలేమిటవ్వా?” అని ఆడిగాడు.\n\n“ఎవరో తంటా అనేవాడు వచ్చి ఊళ్ళో దొంగతనం చేస్తాట్ట. చాటింపు వేశారు. డబ్బున్నవాళ్ళంతా హడిలి చస్తున్నారు,” అన్నది అవ్వ.\n\nతంటా భోజనం పూర్తిచేసి అవ్వకు ఒక రూపాయి ఇచ్చాడు. “ఒకటి,” అంటూ అవ్వ ఆ రూపాయిని పిడతలో వేసింది.\n\nతంటా పూటకూళ్ళ ఇంటినుంచి ఒక\nపెద్ద దుకాణానికి వెళ్లాడు. “శ్రేష్ఠిగారు,\nతమలపాకులు మోద ఎంతచేసి ఇస్తు\nన్నారు?” అని అడిగాడు.\n\n“చపుకే, నాయనా! నాలుగణాలు,”\nఆన్నాడు శ్రేష్ఠి.\n\n“ఇదుగో, పావలా. మోదలో మూడు వందలకు ఒక్క ఆకు తక్కువ ఉంటే నేను ఒప్పను. ముందు నాకు అవసరానికి పాతిక ఆకులివ్వండి. మిగతావి మళ్ళీ వచ్చి తీసుకుపోతాను. ఇప్పుడు నేను వేరే అవసరమైన పనిమీద పక్కబజారుకు పోతున్నాను,” అన్నాడు తంటా.\n\nడబ్బు ముందే ముటిందిగనక, “ఆలాగే\nచెయ్యి, బాబూ,” అన్నాడు శ్రేష్ఠిగారు.\n\nఅక్కడినుండి బయలుదేరి తంటా\nబట్టల వర్తకుడిదగ్గిరికి వెళ్ళాడు. “మంచి\nకాశ్మీరుశాలువలుంటే చూపుతారా ?” అని\nఅడిగాడు. మూడువందల రూపాయల\nఖరీదుచేసే శాలువను బేరంచేశాడు. చాలా\nసేపు గీసిగీసి బేరంచేయగా వర్తకుడు పాతిక\nరూపాయల తక్కువకు ఒప్పుకొన్నాడు.\n\n“చూడండి. ఊళ్ళో దొంగభయంగా ఉందని చాటించటంపట పైకం వెంట పెట్టుకురాలేదు. నా సొత్తంతా శ్రేష్ఠిగారి అంగడిలో ఉంచాను. నావెంట మీ మనిషి ఎవరైనా వస్తే వెంటనే డబ్బిప్పిస్తాను,” అన్నాడు తంటా.\n\nబట్టలవర్తకుడు శాలువా తంటాకిచ్చేసి,\nడబ్బు పట్టుకురావటానికి గాను తన\nతమ్ముణ్ణి అతనివెంట పంపాడు. తంటా\nశ్రేష్ఠిగారిదగ్గిరికి వచ్చి, “అయ్యా, నేను\nవెళ్ళిపోతున్నాను. ఈ మనిషికి పాతిక\nతక్కువ మూడు వందలూ ఎంచి త్వరగా\nఇప్పండి!” అని చెప్పాడు.\n\n“ ఆలాగే, బాబూ! తమరు వెళ్ళండి,”\nఅంటూ తమలపాకులకట్టలు తీశాడు శ్రేష్టి.\nతంటా వెళ్ళిపోయాడు.\n\nశ్రేష్ఠిగారు తమలపాకులు ఒక్కొక్కటి\nలెక్కపెట్టసాగాడు. వర్తకుడి తమ్ముడు,\n“శ్రేష్ఠిగారూ, నన్ను త్వరగా పంపరా ?\nఆవతల బోలెడంత పని ఉంది,” అన్నాడు.\n\n“నీ పనేగదయ్యా చూస్తున్నానూ ?”\nఆన్నాడు శ్రేష్ఠి.\n\n“తమలపాకులు లెక్కపెడుతూ, నా\nపని చూస్తున్నానంటావేమయ్యా?” అన్నాడు\nవర్తకుడి తమ్ముడు.\n\nఇద్దరూ ఘర్షణపడ్డారు.\n\n“ఆ మనిషి మాకు పాతికతక్కువ\nమూడు వందల రూపాయలు బాకీ,”\nఅన్నాడు వర్తకుడి తమ్ముడు.\n\n“నే నాయనకు ఇవ్వాలిసింది పాతిక\nతక్కువ మూడువందల తమలపాకులు.\nరూపాయలు నే నెక్కడ తెచ్చి ఇచ్చేది ?”\nఅన్నాడు శ్రేష్ఠి.\n\nఇద్దరూ తగువులాడకొని న్యాయంకోసం\nరాజుగారిదగ్గిరికి వెళ్ళారు. రాజుగారు జరి\nగినదంతా విని, ఇది తంటా చేసిన పనే\nఅని ఊహించి, నష్టం ఇద్దరినీ సమంగా\nభరించమన్నాడు.\n\nఆరోజు సాయంకాలానికల్లా రాజుగారికి\nమరొక లేఖ వచ్చింది. మర్నాడు నగరంలో\nదొంగతనం చేయబోతున్నానని మహాతంటా\nతెలియబరిచాడు.\n\nఈ సారి రాజుగారు జాగ్రత్తపడ్డాడు.\nమంత్రిని పలిపించి, “మహాతంటా అనే\nవాడు రేపు నగరంపచ్చి దొంగతనంచేస్తాట్ట.\nవాణ్ణ పట్టుకునే పూచీ నీది!” అన్నాడు.\n\nమర్నాడు మహాతంటా నగరంచేరి పూట\nకూళ్ళవ్వ ఇంచికి వెళ్ళి అన్నం పెట్ట\nమన్నాడు. మంచినీళ్ళు తేవటానికి అవ్వ\nబిందె తీసుకొని బావికి వెళ్ళింది. ఈ సమ\nయంలో మహాతంటా పిడతలోని రూపాయి\nకాస్తా కాజేశాడు.\n\nఅవ్వ తిరిగి వచ్చి వంటచేసి మహా\nతంటాకు పెట్టింది. మహాతంటా, “అవ్వా,\nఏమిటి విశేషాలు?” అని అడిగాడు.\n\n“ఏముంది, నాయనా? నిన్న తంటా\nఅనేవాడు వచ్చి ఇద్దరు వర్తకులను మోసం\nచేసి వెళ్ళాడు. ఇవాళ మహాతంటా వచ్చి\nదొంగతనం చేస్తాట్ట. వాణ్ణి పట్టుకోవటానికి\nమంత్రిగారు స్వయంగా ప్రయత్నిస్తున్నారు,”\nఅన్నది అవ్వ.\n\n“పాపం! మంత్రిగారికి పిల్లా, జెల్లా\nఉన్నారు కా మోలు,” అన్నాడు మహా\nతంటా జాలినటిస్తూ.\n\n“ఒక్కతే కూతురు, నాయనా! చిన్న\nతనంలోనే దాని మొగుడు దేశాలమీద\nపోయాడు. తిరిగి రాలేదు,” అన్నది అవ్వ.\n\nమహాతంటా భోజనం ముగించి అవ్వకు\nరూపాయి ఇచ్చి వెళ్ళిపోయాడు. “రెండు,”\nఅంటూ అవ్వ ఆ రూపాయిని పిడతలో\nపడవేసింది.\n\nమహాతంటా వేషం మార్పుకుని నగ\nరంలో ఒక చెరువుగట్టున వున్న చెట్టుకింద\nకూచున్నాడు. వచ్చేపాయ్యేవారితో తాను\nమంత్రిగారి అల్లుణని చెప్పసాగాడు. ఈ\nవార్త త్వరలోనే మంత్రిగారికి తెలిసింది.\nఆయన చెరువుగట్టుకు వచ్చి మహాతంటాను.\nచూసి, ఏనాడో లేచిపోయిన అల్లుడు తిరిగి\nరానే వచ్చాడన్న అనందంతో తన యింటితి.\nతీసుకుపోయాడు.\n\nచంద మామ\n\nఆ రాత్రి భోజనాల యాక మంత్రి దొంగను పట్టటానికి బయటికి పొటో తుండగా, మహాతంటా తానుకూడా సహా యంగా వస్తానని పట్టుపట్టాడు. మంత్రి పరేనస్నాడు.\n\nమంత్రిగారి ఇంటి చేరువలోనే నేరస్తు లను శికించే యంత్రం ఉన్నది. దాన్ని మాపి, “ఇదేమిటి, మామయ్యా?” అని అడిగాడు మహాతంటా.\n\n“ఇందులో తల పెట్టి శీల బిగిస్తే బాధ కలుగుతుంది. దొంగలు నిజంచెప్పేస్తారు,” అన్నాడు మంత్రి.\n\n“నాతల అందులో పెడతాను శీల బిగించు, మామయ్యా!” అన్నాడు మహాతంటా. అందుకు మంత్రి ఒప్పుకోలేదు.\n\n“నీకు అంత ముచ్చటగా వుంటే నా తలే పెడతాను. చూద్దుపుగాని,” అంటూ మంత్రి యంత్రంలో తలపెట్టాడు. మహాతంటా శీల గట్టిగా బిగించాడు.\n\n“అంత బిగించకూడదు. మెడ నొప్పి పెడుతోంది. తొందరగా పొదులుచెయ్యు,” అన్నాడు మంత్రి బాధతో.\n\n“ఈ శీల వెనక్కు తిరగటంలేదు ఎలా, మామయ్యా?” అంటూ మహాతంటా గిల గిలలాడసాగాడు.\n\n“అత్తనడిగి సుత్తి, సేనామూ పట్టు కురా!” అన్నాడు మంత్రి.\n\nమహాతంటా మంత్రిభార్యవద్దకు వెళ్ళి, “ఆత్తా, ఆత్తా! మామయ్యని దొంగ పట్టు కుని బాధిస్తున్నాడు. ఇంటోఉన్న నగలూ, డబ్బూ వేగిరం ఇచ్చెయ్యి,” అని అడిగాడు.\n\nమంత్రి భార్య వెంటనే ఇవ్వక, ఏవేవో ప్రశ్నలు వేయసాగింది.\n\n“అత్త ఇవ్వటంలేదు, మామయ్యా!” అని అరిచాడు మహాతంటా.\n\n“వేగిరం ఇవ్వవే! ప్రాణం పోతోందీ!” అని అరిచాడు మంత్రి. మారుమాటాడక మంత్రిభార్య ఇంట్లో వున్న నగలూ, డబ్బూ\n\nకూడా మూటగట్టి ఇచ్చేసింది. వాటిని తీసు\nకొని మహాతంటా తన దారిన తాను వెళ్ళి\nపోయాడు. మర్నాడు ఉదయం ఎవరో\nవచ్చి మంత్రిని విడిపించారు.\n\nఆరోజే భలేతంటానుంచి రాజుగారికి\nమూడో ఉత్తరం వచ్చింది. అది చూడగానే\nరాజుగారికి మండిపోయింది. పరుసగా\nరెండు దొంగతనాలు చెప్పిచేస్తే దొంగలను\nపట్టుకోవటం సాధ్యపడలేదు. ఈసారి\nదొంగను తానే స్వయంగా పట్టుకోవాలని\nరాజు నిశ్చయించుకొన్నాడు.\n\nమర్నాడు భలేతంటా నగరం చేరాడు.\nపూటకూళ్ల యింటికి వెళ్లి అవ్వను భోజనం\n\nపెట్టమన్నాడు. అవ్వ బిందె తీసుకొని బావితి\nవెళ్ళగానే, పిడతలోని రూపాయి కాజేశాడు.\n\nఅవ్వ తిరిగి వచ్చి, వంటచేసి, వడ్డించే\nటప్పుడు, “అవ్వా, ఏమిటి విశేషాలు ?”\nఆని అడిగాడు భలేతంటా.\n\n“ఏముంది, నాయనా? ఒకరోజు తంటా\nఅనేవాడు వచ్చి దొంగతనం చేశాడు. ఇంకో\nరోజు మహాతంటా అనేవాడు వచ్చి దొంగ\nతనం చేశాడు. ఇవాళ భలేతంటా వస్తాట్ట.\nవాణ్ణి పట్టుకు నేటందుకు రాజుగారు\nస్వయంగా పూనుకున్నారు,” అన్నది అవ్వ.\nభలేతంటా రూపాయి ఇచ్చాడు. “మూడు,”\nఅంటూ అవ్వ దాన్ని పిడతలో వేసింది.\n\nభలేతంటా ఊళ్ళో తిరిగి అనేక రకాల తినుబండారాలు కొని, వాటిని జంగిడీలో పెట్టుకుని, శ్మశానం సమీపంలో ఒక చిన్న పందిరివేసి దానికింద ఆ రాత్రి దుకాణం పరిచి దీపం పెట్టుకుని కూచున్నాడు.\n\nఆ రాత్రి గుర్రంయెక్కి నగరమంతటా పహరా తిరుగుతున్న రాజు చీకటిలో ఈ దీపంచూశాడు. ఆయనకు అనుమానం వేసింది. భలేతంటా దగ్గిరికి వచ్చాడు.\n\n“ఇంత రాత్రివేళ ఈ ప్రాంతంలో దుకాణం పెట్టావే ? ఎవరు వస్తారు?” అని రాజు అతణ్ణి అడిగాడు.\n\n“అయ్యా, దొంగలు ఇటుగా వచ్చినా దగ్గిర చిరుతిళ్ళు కొనుక్కొని బాగా డబ్బిస్తారు. వాళ్ళు వచ్చే వేళ యింది. తమరు వెళ్ళిపొండి, బాబూ! బీదవాణ్ణి, నాలుగుడబ్బులు చేసుకుంటున్నాను !” అన్నాడు భలేతంటా.\n\n“నీకు నేనంతకంపెంచింది. దబ్బిస్తానురా! నన్నిక్కడ దాక్కోనియ్యి,” అన్నాడు రాజు.\n\n“ఇక్కడ దాక్కునేటందుకు చోటే దండి? కావలిస్తే ఈ గోతాంలో కూచోండి. మూతి కట్టేస్తాను. దొంగలు తెలుసుకో లేరు,” అన్నాడు భలేతంటా.\n\nనలిగిపోతాయని దుస్తులూ, తలపాగా, కత్తి తీసేసి రాజు గోతాంలో దూరాడు. భలేతంటా గోతాం మూతి బిగించికట్టాడు.\n\n“అయ్యా, దొంగలు వస్తున్నట్టున్నారు. నేను తమ గురాన్ని దూరంగా కట్టివేసి వస్తాను. చప్పడుమాత్రం చెయ్యకండి!” అంటూ భలేతంటా, రాజుగారి దుస్తులూ, తలపాగా, కత్తి తీసుకుని గుర్రంతోసహా దూరంగా వెళ్లి, అక్కడ వాటిని ధరించి, గుర్రంయెక్కి నేరుగా ఖజానాకు వెళ్ళాడు.\n\nఖజానా నౌకర్లు భలేతంటాను చూసి రాజే అనుకొన్నారు. చీకటిలో మొహం తెలియలేదు.\n\n“ఒరే, భలేతంటా ఖజానా దోస్తాట్ట!\nఖజానాలో ఉన్న డబ్బంతా మూటకట్టి\nపట్టుకురండి!” అన్నాడు భలేతంటా\nరహస్యం గొంతుతో.\n\nనౌకర్లు వాడు చెప్పినట్టే చేశారు. ఖజా\nనాలో వున్న డబ్బంతా కొల్లగొట్టి భలేతంటా\nతనదారిన తాను వెళ్లిపోయాడు.\n\nమర్నాడు చాలా పాద్దెక్కిన తరవాత\nదారిన పోయేవారెవరో రాజుగారిని సంచీలో\nనుంచి విడిపించారు.\n\nచెప్పి మోసంచేసిన ఈ దొంగలను పట్టు\nకోవటానికి రాజు యెన్నో యత్నాలు\nచేశాడు. కాని వారు దొరకలేదు. చివరకు\nఒకనాడు ముగ్గురు తంటాలూ తమకుతామే\nరాజుగారి దర్శనానికి వచ్చారు.\n\n“ఎవరు మీరు?” అని ఆడిగాడు రాజు.\n\nవాళ్లు తమ పేర్లు చెప్పగానే రాజుకు\nచెప్పరాని అగ్రహం వచ్చింది. వారిని\nఖైదుచేయమని భటులకు ఆజ్ఞాపించాడు.\n\n“తొందరపడకండి, ప్రభూ! మేము\nదొంగలముకాము. చోరవిద్యానిపుణులము.\nమా శక్తిని ప్రభువువారికి ప్రదర్శించి బహు\nమానం పాందవచ్చాము. మేము దొంగి\nలించిన సొత్తు చిల్లిగవ్వతోసహా యెవరిది\nవాళ్ళ కి స్తాము,” అన్నారు ముగ్గురు\nతంటాలు.\n\nరాజుగారి ధనం రాజుగారికీ, మంత్రి\nగారి సొత్తు మంత్రిగాటకీ, కాశ్మీరుశాలువ\nబట్టల వర్తకుడికీ, రెండు రూపాయలు\nపూటకూళ్ళ అవ్వకూ తిరిగి ఇచ్చేశారు.\n\nరాజు సంతోషించి, “మీకేమి కావాలి?”\nఅని అడిగాడు.\n\n“అయ్యా, మమ్మల్ని తమ కొలువు\nలోకి తీసుకోండి. తమ రాజ్యంలో దొంగ\nఆనేవాడు లేకుండా చూస్తాము. ఇదే మేము\nకోరే బహుమతి!” అన్నారు తంటాలు.\n\nవారు కోరినట్టే రాజు వారిని తన\nకొలువులో ఉంచుకొని ఆదరించాడు."
        },
        {
            "title": "చంద్రహారం",
            "page_start": 47,
            "author": "పి. రామకృష్ణశాస్త్రి",
            "pdf_page": 46,
            "content": "చంద్రహారం\n\nఒక ఊళ్ళో దమ్మిడీల గోపయ్య అనే లోభి ఉండేవాడు. అతని భార్య సుందరమ్మ మంచి అందగత్తె. సుఖంగా బతకటానికి తగినంత ఉండికూడా గోపయ్య పేదవాడిలాగా జీవిస్తూ ప్రతిదమ్మిడీ పోగు చేసేవాడు. భార్యకు ఒక్క నగ అయినా చేయించేవాడుకాడు.\n\nఒకనాడు, పారుగింటి పోలయ్య తన భార్యకు అయిదువందలు పెట్టి చంద్రహారం చేయించాడు. పోలయ్య భార్య అ చంద్రహారాన్ని మెళ్ళో వేసుకుని ఒకసారి ఊరంతా చుట్టివస్తూ సుందరమ్మకుకూడా తనబడి వెళ్ళింది. ఆ చంద్రహారాన్ని చూసి వది మొదలు సుందరమ్మకి నిద్రపట్టలేదు. అటువంటి చంద్రహారం తనకుకూడా కొని పెట్టితీరాలని సుందరమ్మ పట్టుబట్టింది.\n\n“ఎందుకే, డబ్బుదండగ! కూటికా గుడ్డకా? అయిదువందలు పెడితే ఎకరం\n\nపొలం వస్తుంది, రెండు జతల ఎడ్లు వస్తాయి!” అని గోపయ్య అన్నాడు.\n\n“పోలయ్య మనకన్న ఉన్నవాడుకాడు. మనకు పిల్లాపీచూ లేదుగాని, వాళ్ళకు నలుగురు పిల్లలు కూడా నూ. పోలయ్య భార్య కోతిలాగా ఉంటుంది. అటువం టప్పడుకూడా పోలయ్య తన భార్యకు చంద్రహారం చేయించిపెట్టాడు. నాకు మీరు ముక్కుపుడకైనా చేయించరు!” అన్నది సుందరమ్మ.\n\nగోపయ్యకు కోపంవచ్చి పోలయ్యను తిట్టాడు. “పోలయ్య ఒళ్ళుపై తెలియ కుండా డబ్బు తగలేసుకోవటంకాక, ఇరుగు పారుగిళ్లవాళ్ల కా పరాలు కూడా పాడు చేస్తున్నాడు!” అని కేకవేశాడు.\n\nభార్య ఎంతో ముచ్చటపడి అడిగిన చంద్రహారం కొనటానికిమటుకు ఎంత బతిమలాడినా గోపయ్య ఒప్పలేదు.\n\nతన మెళ్ళో చంద్రహారం వేసుకుంటే చూసి భర్త మెత్తపడతాడేమోనని సుందరమ్మ, పొలయ్య భార్యవద్ద ఒకరోజు సాయంకాలం అరువుతీసుకుని చంద్రహారం తన మెడలో వేసుకుని, భర్తపద్దకు వచ్చి, “ఏమండీ ఎలావుంది?” అని అడిగింది.\n\nగోపయ్య తన భార్యమెడకేసి చూసి కీణంపాటు ఆనందించాడు. కాని తనను చంద్రహారం చేయించమంటుందేమోననే భయంతో, “బాగానే వుందిగాని, అంత ఖరీదైన వస్తువు మన కెందుకే? దొంగలు ఎత్తుకుపోగలరు. వేగిరం వెళ్లి వాళ్ల నగ వాళ్లకు ఇచ్చేసిరా!” అన్నాడు.\n\n“బోలెడంత పని వుంది. రేపుదయం ఇచ్చేస్తాను,” అన్నది సుందరమ్మ ముఖం ముడుచుకుని.\n\nఆ రాత్రి గడిచిపోయింది. తెల్లవారగానే సుందరమ్మ ఆదుర్దాగా తన భర్తదగ్గిరికి పరిగెత్తుకు వచ్చి:\n\n“ఏమండీ, మీరుగాని పార బాటున ఒక రాత్రివేళ దొడ్డివాకిలి తలుపు తెరిచి పెట్టారా?” అని అడిగింది.\n\n“లేదే? దొంగలు రాలేదుకద? వాళ్ళ చంద్రహారం ఇచ్చేశావా? ఏమైనా వస్తు వులు పోయా యేమో చూడు!” అని గోపయ్య ఆదుర్దాపడ్డాడు.\n\n“చంద్రహారం బొట్టుపెట్టెలో దాచాను లెండి. ఇంటో ఏమీ పోయినట్టు లేదు,” అంటూ సుందరమ్మ బొట్టుపెట్టె తెరిచి చూసింది. అందులో చంద్రహారం లేదు.\n\nఇంకేముందీ? సుందరమ్మ శోకాలు ప్రారంభించింది. గోపయ్యకు పైప్రాభాలు పైనే పోయాయి.\n\n“బుద్ధితక్కువదానా! అంత ఖరీదైన వస్తువు అప్పుడే తిరిగి ఇచ్చుకోరూ? ఇప్పుడయిదువందలూ ధారపోసి నగ చేయించి వాళ్ళకు ఇవ్వాలికద!” అన్నాడు.\n\n“మీరు దొడ్డితలుపు మూయకుండా పెడతారని నేను కలగన్నానా?” అన్నది సుందరమ్మ.\n\n“నేనా తలుపు తెరిచినట్టు నాకు జ్ఞాపకంలేదు,” అన్నాడు భర్త.\n\n“ఒట్టి నిద్రమొహం! తలుపు మీరు తెరవకపోతే నేను తెరిచానా ఏమిటి?” అన్నది భార్య కోపంగా.\n\nఏమయినా, గోపయ్యకు అయిదువందలు ఖర్చుచేసి మరో చంద్రహారం చేయించక తప్పిందికాదు.\n\nదాన్ని తెచ్చి భార్యకుయిస్తూ, “వేగిరం దీన్ని తీసుకు పోయి. పోలయ్యగారింటో ఇచ్చిరా! అజాగ్రతవల్ల ఇంతకుముందు అయినశాస్త్రి చాలు!” అన్నాడు.\n\nసుందరమ్మ భర్తమాటలు విననట్టే ముసిముసి నవ్వులు నవ్వుతూ, చంద్రహారం తీసుకొని మెడలో వేసుకుని:\n\n“ఇది మనదేలెండి. నేను చంద్రహారం బొట్టుపెట్టెలో పెట్టలేదు, చందుగాయి పెట్టెలో పెట్టి పారబడ్డాను. అది తరవాత కనబడితే ఆరోజునే దాన్ని పోలయ్యగారింట భద్రంగా ఇచ్చేశాను. కనక పోలయ్యగారికి మనం ఏమీ చేయించి యివ్వనవసరం లేదు,” అన్నది.\n\nభార్య గడుసుతనానికి గోపయ్య నివ్వెర పోయి, ఏమాటా అనలేకపోయాడు."
        },
        {
            "title": "బంగారు నెమలి",
            "page_start": 50,
            "author": "చందమామ బృందం",
            "pdf_page": 49,
            "content": "బంగారు నెమలి\n\nబోధిసత్వుడు ఒకప్పుడు, బ్రహ్మదత్తుని కాశీరాజ్యంలో ఒక నెమలిగా జన్మించాడు. ఇది మామూలు అన్ని నెమళ్ళవంటిది కాదు. అపురూపమైన బంగారు నెమలి! ఇది దండకారణ్యంలో విహరిస్తూ ఉండేది.\n\nఒక నాడు కాశీరాజు భార్యలలో ఒకామెకు ఈ బంగారు నెమలి కలలో కనబడగా, అది కావాలని ఆమె భర్తతో చెప్పింది. రాజు మంత్రులను ఆడిగాడు. వారు బ్రాహ్మాలకు తెలుస్తుందన్నారు. బ్రాహ్మాలనడిగితే వారు వేటగాండ్రకు తెలుస్తుందని చెప్పారు.\n\nరాజు దండకారణ్యానికి సమీపంలో పుండే ఒక వేటగాణ్ణి రప్పించి, 'ఫలానా బంగారు నెమలిని జీవాలతో తీసుకువస్తే గొప్ప బహుమానం ఇస్తాము' అని చెప్పాడు. వేటగాడు ఆంగీకరించి వరుసగా విడేళ్ళు మాటువేశాడు. కాని, నెమలి వలలో పడ\n\nలేదు. వేటగాడు చనిపోయాడు. నెమలిని కోరిస ఆ రాణీ చచ్చిపోయింది.\n\n'కలలో కనబడిన ఒక నెమలికోసం బెంగపెట్టుకుని, నారాణీ మరణించడమా!' అని రాజుకు కోపంవచ్చింది. అప్పుడాయన 'దండకారణ్యంలో బంగారు నెమలి సంచరిస్తూపుంది. దానిమాంసం ఎవరైతే తింటారో వాళ్ళకు జరామరణాలు ఉండవు' అంటూ ఒక ప్రకటన కోట గుమ్మంముందు వేలాడగట్టించాడు.\n\nఆ రాజు తదనంతరం యువ రాజు మళ్ళీ ఇంకో వేటగాడిని బంగారు నెమలి కోసం పంపించాడు. లాభం లేకపోయింది. ఇలా ఆరు తరాలు గడచిపోయినై.\n\nవిడవసారి గద్దెఎక్కిన రాజుకూడా ఆ ప్రకటనచూచి, వేటగాడిని పంపాడు. వేట గాడుయుక్తిగా ఆ నెమలిని పట్టివేసి కాశీ రాజుకు వప్పగించాడు.\n\nఆ బంగారునెమలిని చూడగానే రాజుకు ఆశ్చర్యం కలిగి, గౌరవభావం వీర్పడింది. ఉచితమైన ఒక సింహాసనం పక్కన వేయించాడు దానికి.\n\nఅప్పుడు నెమలిరూపంలో ఉన్న బోధిసత్వుడు 'రాజా!—నన్నెందుకు పట్టించి ఇక్కడికి తెప్పించావు?' అని అడిగాడు.\n\n'నీ మాంసం తింటే జరామరణాలు లేవని చెబుతున్నారు' అన్నాడు రాజు.\n\n‘అంటే, నన్ను చంపవలసిందేకదా ?’ అని ప్రశ్నించాడు బోధిసత్వుడు.\n\n‘అవు’నన్నాడు రాజు.\n\n‘పిచ్చివాడా!—నాకే మరణం నిజమైతే నా మాంసం తిన్నవాళ్ళకు మరణం లేక పోవడమేమిటి?’ అని మళ్ళీ ప్రశ్నించాడు.\n\n'నీది బంగారుఛాయ. కనుక, నీమాంసం తిన్నవాళ్ళకు ఆ ఛాయ వస్తుందనీ, వాళ్లకు చావు ఉండదనీ అంటున్నారు' అని చెప్పాడు రాజు.\n\n'అయితే రాజా!—నాకీ బంగారుఛాయ వచ్చిన కారణం చెబుతా విను; పూర్వ కాలమందు ఒకప్పుడు నేనీ రాజ్యానికే మహారాజుగా ఉండేవాడిని, నేను న్యాయంగా పాలించి ధర్మం నిలబెట్టినందుకు ఫలితంగా ఈ జన్మలో బంగారు నెమలిగా పుట్టాను,' అని చెప్పాడు బోధిసత్వుడు.\n\nకాశీరాజు విస్తుపోయాడు. 'ఏమిటి, ధర్మ పరిపాలనకు ఫలితమా అది! నీ మాటకు రుజువేమైనా ఉందా?' అని అడిగాడు.\n\n'లేకేమి?—నేను మహారాజుగా ఉన్న కాలంలో ఒక నవరత్నథిచితమైన దివ్యరథంమీద విహారంచేసేవాడిని, అది ఉద్యానవనంలో కొలనుపక్కన పూడ్చ బడివుంది' అన్నాడు బోధిసత్వుడు.\n\nకాశీరాజు అప్రకారం కొలనుపక్కన తవ్వించగా దివ్యరథం కనిపించింది!\n\nఆనాటినుండి రాజు బోధిసత్వుని తనకు గురువుగా ఎంచుకొన్నాడు."
        },
        {
            "title": "యుక్తిబలం",
            "page_start": 52,
            "author": "కె. యమునాబాయి",
            "pdf_page": 51,
            "content": "యుక్తిబలం\n\nపూర్వం కాశ్మీరదేశాన్ని ఆవంతివర్మ పరిస్థితించేస్తూ వుండినప్పుడు ఏటా కరువులు వచ్చేవి. జనం తిండికి లేక ఆల్లాడిపోతూ వుండేవారు.\n\nకాశ్మీర్ ఎత్తయిన కొండలనడుమ వున్నదేశం. అక్కడి నదులు కొండలమీద పుట్టిమహావేగంగా డిగువకు ప్రవహిస్తాయి. ఆ కారణంచేత నదులు పొంగటమనేదితరచుగా జరుగుతూండేది.\n\nనిజానికి అక్కడి భూమి చాలా సారపంతమైనది. మహాపద్మసరస్సుకింద అనేక వేల ఎకరాలు చక్కగా సాగుఅయి బంగారు పంట పండేది.\n\nఅయితే అది ప్రజలు అనుభవించే లోపుగా, ఆ ప్రాంతంలోని వితస్తానది పొంగటమూ, నది వెల్లువ సరస్సులోకి ప్రవహించటమూ, సరస్సు పార్టీ పంటలు నాశనం కావటమూ జరుగుతూండేది.\n\nఆవంతివర్మ ఎంతో ధర్మపరుడు. తన వల్ల ఏదో ద్రోహం జరగటంచేతనే తన ప్రజలు ఈవిధంగా కాటకం పాలవుతున్నారనుకున్నాడు. దేవుళ్లకు ఎన్నో పూజలు చేయించాడు, గ్రహాలకు శాంతులు చేయించాడు, యజ్ఞాలూ క్రతువులూ చేయించాడు. ఎన్నిచేసినా వరదలు నిలిచిపోలేదు.\n\nఇలా కొంతకాలం జరగగా రాజు చెవిని ఒక వార్త పడింది. సుయ్యా అనే వాడే కడు తాను వరదలు పోగొట్టగలనని కనబడ్డ వాళ్ళందరి ఎదటా ప్రగల్భాలు పలుకు తున్నాట్టి. వాణ్ణి జనం పిచ్చివాడికింద జమకట్టి తెగవాగించి ఆసందిస్తున్నారు.\n\nఏటా వచ్చే కాటకాలను పోగొట్టటానికి ఏదైనా చేయటానికి సిద్ధంగా వున్నందువల్ల అవంతివర్మ సుయ్యాను తనవద్దకు పిలి పించాడు. సుయ్యా వచ్చి నమస్కారం చేసి నిలబడ్డాడు.\n\nకె. యమునాబాయి\n\n“ నీవు కాటకాలను పోగొడతానంటున్నా\nవట, నిజమేనా ?” అని అడిగాడు రాజు.\n\n“ చిత్తం, మహాప్రభూ! వరదలు పోతే\nకాటకం దానంతట అదే పోతుంది,”\nఆన్నాడు సుయ్యా.\n\n“ వరదలు ఎలా పోతాయి? నువు\nపోగొడతావా?” అన్నాడు రాజు.\n\n“ చిత్తం, పోగొట్టగలను!” అన్నాడు\nసుయ్యా.\n\n“ మేము చెయ్యలేని పనిని నీవొక్కడవే\nఎలా చెయ్యగలవు?” అన్నాడు రాజు.\n\n“ డబ్బిప్పించండి. ప్రపంచంలో డబ్బు\nచెయ్యలేని పని ఏముంటుంది?” అన్నాడు\nసుయ్యా.\n\n“ మా ఖజానాలో వున్న డబ్బంతా\nపట్టుకుపో. కాని వచ్చేయేడు వరదలు\nరాకుండాచెయ్యి,” అన్నాడు రాజు.\n\nమంత్రి రాజును వారించటానికి యత్నించాడు. కాని రాజు వినిపించుకోలేదు.\n\nసుయ్యా ఖజానానుంచి తాను మోయ\nగలిగినన్ని బంగారునాణాలు మూటకట్టు\nకుని బయలుదేరాడు. ప్రజలు అతని వెన\nకడితే కేకలుపెడుతూ, గేలిచేస్తూ బయలు\nదేరారు. రాజుకు టోపీవేసి సుయ్యా డబ్బు\nక్రాజేశాడని కొందరన్నారు. సుయ్యాతో\n\nబాటు రాజుకుకూడా పిచ్చిపట్టిందని మరి\nకొందరన్నారు. సుయ్యా ఆ ధనం తీసుకు\nపోయి ఏం చేస్తాడో చూడాలని అందరికీ\nబుద్ధిపుట్టింది.\n\nఏటా వరదలు తెచ్చే వితస్తా నది కొంత\nదూరం వెళ్ళాక కొండలసందుగా కనుమలో\nకుండా ప్రవహిస్తుంది. అనేక వందల\nఏళ్లుగా బ్రహ్మాండమైన బండరాళ్ళు రెండు\nవైపులా గల కొండలమీదినుంచి దొర్లిపచ్చి\nనదికి అడ్డంగా పంతెనలాగా పడివున్నాయి.\nవరదలు వచ్చినప్పడు తప్ప మిగతా సమ\nయాల్లో ప్రజలు ఇక్కడే నదిని దాటుతూ\nవుంటారుకూడానూ. ఈ రాళ్ళవంతెన\n\nమూలంగానే వరదలు రావటమూ, సరస్సు పార్లటమూ, పంటలు నాశనం కావటమూ జరుగుతూండేది.\n\nసుయ్యా డబ్బుమూట మోసుకుని ఈ ప్రాంతానికే చేరుకున్నాడు. వాడివెనకనే అనేకవేలమంది మనుషులుకూడా వచ్చారు. సుయ్యా నదికడ్డంగా వున్న రాళ్ళమీదికి పోయి, మూటలోనుంచి బంగారునాణాలు తీసి రాళ్లమధ్య గుప్పిళ్లతో పడేస్తూ అవతలి పెడ్డుకు పోసాగాడు.\n\nజనంలో హాహాకారాలు బయలుదేరాయి. సుయ్యా నిజంగా పిచ్చివాడేనని రుజు పయింది. లేకపోతే బంగారం ఆ విధంగా నదిలో పారటోస్తాడా ? వాణ్ణి ఆపటానికి కూడా ఎవరికి శక్యంకాలేదు.\n\nజనంలో కొందరికి అకస్మాత్తుగా చైతన్యం కలిగింది. కొందరు గబగబా నీటిలోకి దిగి బంగారంకోసం వెతకసాగారు. మరికొందరు ముఠాలుగా చేరి పెద్ద పెద్ద బండరాళ్లను\n\nఒడ్డుకు తోసి వాటికింద వున్న బంగారు నాణాలు వీరుకోసాగారు.\n\nకొద్దికాలానికే ఈ వార్త చుట్టుపక్కల గ్రామాలకు పాకింది. లకెలాదిజనం వచ్చి, అనేకవందల వీళ్ళుగా నదికి అడ్డంగా పడివున్న రాళ్లను ఒడ్డుకు పట్టించసాగారు. వాళ్ల ప్రయత్నాలను ప్రోత్సహించటానికి సుయ్యా ఖజానానుంచి ఇంకా, ఇంకా బంగారునాణాలు తెచ్చి కదిలించని రాళ్ల సందుల్లో పడెయ్యసాగాడు.\n\nసాయంకాలంలోపుగా రాళ్ళవంతెన దాదాపు నిర్మూలమైపోయింది. కష్టపడి పనిచేసిన ప్రజలకందరికీ బంగారునాణాలు దొరికాయి.\n\nఅదిమొదలు కాశ్మీరప్రజలు వరదలూ, కాటకాలూ లేకుండా సుఖంగా జీవించారు.\n\nసుయ్యాయుక్తికి, అతడు దేశానికిచేసిన మేలుకూ మెచ్చుకుని అవంతివర్మ అతనికి చాలా ధనమిచ్చి సత్కరించాడు."
        },
        {
            "title": "నేర నిరూపణ",
            "page_start": 55,
            "author": "ఎ. ఆనందయ్య",
            "pdf_page": 54,
            "content": "# నేరనిరూపణ\n\nఒక దేశంలో ఒక ధనికుడైన పర్తకుడుండే వాడు. ఆయనకు ముగ్గురు కొడుకులు. చనిపోయే సమయంలో ఆతడు తన ముగ్గురు కొడుకులనూ చెంత కు పిలిచి, “నాయనలారా, నాకోసం యమదూతలు రాబోతున్నారు. నేనెంతో శ్రీమపడి చాలా ఆస్తి గడించాను. ఆ ఆస్తిలోకల్లా విలువై సని ఈ మూడు రత్నాలు. మీరు ఏకారణం చేతనైనా వేరుపడ దలిస్తే ఈ మూటినీ ముగ్గురూ తీసుకోండి. మూడూ ఒకే విలువ గలవి,” అని చెప్పాడు.\n\nఆయన పోయాక కొద్దికాలానికి అన్నదమ్ములు వేర్లుపడవామని నిశ్చయించుకున్నారు. ఆస్తిలో ముఖ్యమైనవి రత్నాలు గనక వాటిని తలాఒకటీ తీసుకుందామని రత్నపేటిక తెరిచి చూసేసరికి అందులో రెండే రత్నాలున్నాయి. మూడవదాన్ని ఎవరో దొంగిలించారు. దొంగ ముగ్గురన్న\n\nదమ్ములలో ఒక దైవుండాలి. పరాయివాడు కావటానికి వీలులేదు.\n\n\"మనలో ఒకరు రత్నాన్ని హరించారు. మనం ఒకరినొకరు నిండించుకోవటం ఎంత మాత్రం భావ్యంగా వుండమ. రత్నాన్ని దొంగిలించినవాడు తన నేరం తాను ఒప్పుకోవటానికి బిడియుపడవచ్చు. ఎవరికీ అవ మానం జరగకుండా, ఎవరికీ అన్యాయం జరగకుండా రేపులోపల ఈ రత్నాన్ని తీసిన వారు తిరిగి యథాస్థానంలో ఉంచేది,\" అన్నాడు పెద్దవాడు.\n\n\"లేనిపక్షంలో ఏంచేయాలి?\" అని అడిగాడు రెండోవాడు.\n\nముగ్గురం వెళ్లి రాజుగారికి ఫిర్యాదు చేద్దాం. నేరాన్ని నిరూపించే భారం రాజు గారిదేగదా?\" అన్నాడు పెద్దవాడు.\n\n\"ఈ ఆలోచన చాలా బాగుందీ,\" అన్నాడు మూడోవాడు.\n\nఎ. అసందయ్య\n\nమరొకరోజు గడిచింది. పోయిన రత్నం తిరిగిరాలేదు. ఆరోజే ముగ్గురన్నదమ్ములూ ప్రయాణమై రాజుగారివద్దకు వెళ్లి, జరిగిన దంతా నివేదించి, తమలో దొంగ ఎవరో నిర్ణయించవలసిందని కోరారు.\n\nఈ కోరిక విని రాజు నివ్వెరపోయాడు. ఆయన ఈ ముగ్గురన్నదమ్ములనూ ఎరుగు!\n\n“మీ తండ్రిగారు న్యాయవ ర్తనుడు. నాకు మిక్కిలి హితుడు. ఆయన కుమా రులు సన్ను ఇలాటి కోరిక కోరటం సంతో షంగానూ, విచారంగానూకూడా వున్నది. మీలో మీరు ఈ చిక్కు విప్పలేకనే నాదాకా వచ్చారు. కొద్దిరోజులలో మీపని\n\nముగిస్తాను. అంతదాకా మీరు పేదరాసి పెద్దమ్మ యింట బసచేసి వుండండి. మీకు కావలసిన సౌకర్యాలన్నీ నేను ఏర్పాటు చేయిస్తాను,” అన్నాడు రాజు.\n\nముగ్గురన్నదమ్ములూ పేదరాసి పెద్దమ్మ యింట బసచేశారు. రోజులు గడవసాగాయి. రాజు ఆ హె౯ారాత్రాలు ఈ సమస్యను గురించి ఆలోచిస్తున్నప్పటికీ విచారణ వివిధంగా ప్రారంభించాలో, ఎలా సాగించాలో ఎంతమాత్రమూ పాలుపోలేదు. ఒక రోజు రాజుగారు పేదరాసి పెద్దమ్మకు కబురుచేసి ఈవిధంగా అడిగాడు:\n\n“పెద్దమ్మా. అతిథులవల్ల నీకేమీ ఇబ్బంది కలగటంలేదుకద !”\n\n“లేదు, మహిప్రభూ! వాళ్లు ముగ్గురూ ఎంతో మంచివాళ్ళు, ఎంతో పెద్దమను ఘలు, మర్యాదస్తులు !” అన్నది పెద్దమ్మ.\n\n“అందుకే ఎటూ పాలుపోవటంలేదు. ఆ ముగ్గురిలో ఒకడు సాహసం గల దొంగ !” అన్నాడు రాజు.\n\nపెద్దమ్మ ఆశ్చర్యపోయి వివరాలడిగింది. రాజు దాచకుండా జరిగినదంతా చెప్పాడు.\n\n“అయితే వారిలో ఎవరు దొంగ అయి నదీ నేను తెలుసుకుంటాను, మహిప్రభూ! మీరు విచారించకండి !” అన్నది పెద్దమ్మ.\n\nఆ రాత్రి పెద్దమ్మ వర్తకడి కుమారు లకు భోజనంపెడుతూ ఒక చిన్న కథ చెప్పింది. ఆ కథ యిదీ:\n\n“అనగనగా సింహకేతుడని ఒక రాజు. ఆయనకు గుణవతి అని ఒకతే కుమార్తె. ఆమెకు యుక్తవయసు వచ్చేదాకా ఒక పండితుడివద్ద విద్యనేర్పించారు. ఆ మెకొరకు వివాహప్రయత్నాలు ఆరంభం కాగానే చదువు మాన్పించారు. ఒకనాడామెతన గురువువద్దకు ఆనేక వస్త్రాలూ, అభరణాలూ, కొంత డబ్బూ తీసుకుని వెళ్ళిగురుదక్షణ సమర్పించింది. కాని ఆ పండితుడు వాటిని ముట్టక, ‘గురుదక్షణ ఇవ్వదలచినట్టయితే, నీవు పెళ్లాడి పరాధిన వయే లోపుగా ఒక రాత్రి నావద్దకు సర్వాభరణాలు ధరించి ఒంటరిగా రావాలి!’ అన్నాడు. గుణవతి సరేనని, వెళ్లిపోయింది.\n\n“తరువాత కొద్దికాలానికే ఆమెకు వివాహమయింది. వివాహం జరిగిన రాత్రే భర్తతో తన గురుదక్షణ గురించి చెప్పింది. భర్త, ‘సరే, వెళ్ళిరా!’ అన్నాడు.\n\n“గుణవతి నగలన్నీ ధరించి గురువుగా రింటికి పొతూండగా దారిలో ఆమెను ఒక దొంగవాడు అటకాయించి, నగలన్నీ ఇవ్వమన్నాడు. లేకపోతే చంపుతానన్నాడు.\n\nగుణవతి దొంగవాడితో తన గురుదక్షిణ\nగురించి చెప్పి, తిరిగి వచ్చేటప్పుడు నగ\nలన్నీ ఇస్తానన్నది.\n\nదొంగ ఒప్పుకున్నాడు.\n\n“గుణవతి గురువుగారింటికి చేరు కున్నది. గురువుగారు తన శిఘ్యరాలి సత్య సంధతకు సంతోషించి, ‘తల్లీ! నేను చెప్పిన చదువు సార్థకంచేశావు. ఏమి ప్రమాదం రాబోయేదీకూడా తెలియకుండానే అన్నమాట నిలబెట్టుకున్నావు. ఇదే నాకు సరి అయిన దక్షిణ. నీవు తిరిగివెళ్ళి నీ భర్తతో సుఖంగా కాపరంచెయ్యి,” అని హృదయ పూర్వకంగా ఆశీర్వదించాడు.\n\n“గుణవతి గురువుగారికి నమస్కారం చేసి తిరిగివస్తూ, దారిలో తనకోసం వేచి వున్న దొంగను చూసి:\n\n“ఇవిగో, బాబూ! నా నగలిక నీవు పుచ్చుకోవచ్చు!’ అన్నది.\n\nఈ మాటతో దొంగ హృదయం మారి పోయింది. వాడు గుణవతి కాళ్లపై బడి, ‘తల్లీ, కమించు. నీవంటి వాళ్ళుండే ఈ ప్రపంచంలో నేను దొంగతనం చేసి బ్రతక లేను,” అందూ చికటిలో ఎటో వెళ్ళి పోయాడు.\n\n“గుణవతి తిరిగి భర్తవద్దకు వచ్చి జరిగినదంతా చెప్పింది. భర్త చాలా సంతోషించాడు. వారిద్దరూ చాలాకాలం సుఖంగా కాపరం చేశారు.”\n\nపెద్దమ్మ చెప్పిన ఈ కథ విని వర్తకుడి ముగ్గురు కొడుకులూ చాలా అనందించారు.\n\n“నాకొక్కటే సందేహం. ఈ కథలో చాలామంది ఉదారులున్నారు. కాని అందరి కన్న ఎవరి బౌదార్యం గొప్పది ? ఈ సందేహం నన్ను పట్టిపీడిస్తోంది, నాయన లారా! మీరేమైనా నా అనుమానం తీర్చ గలరా ?” అని అడిగింది పెద్దమ్మ.\n\nపెద్దవాడు కొంచెం ఆలోచించి, “వివాహమైన రాత్రే తన భార్యను గురువువద్దకు\n\nపోనిచ్చిన భర్త బౌదార్యం గొప్పది,”\nఅన్నాడు.\n\nరెండవవాడు, “ఆంతకన్న గురువు\nబౌదార్యం గొప్పది,” అన్నాడు.\n\nమూడవవాడు, “చేతికి చికికిన రాజ\nకుమార్తె నగలను తీసుకోకుండా పోనిచ్చిన\nదొంగవాడి బౌదార్యం గొప్పది,” అన్నాడు.\n\n“భర్తయొక్క ఆగ్రహాన్నీ, గురువుగారి\nచేత అవమానాన్నీ, దొంగయొక్క దురా\nశనూ ఎదుర్కొన్న గుణవతి బౌదార్యం\nమీలో ఒకరికీ నచ్చలేదా, నాయనా ?”\nఅంటూ పెద్దమ్మ నవ్వేసింది.\n\nఆరోజే పెద్దమ్మ రాజుగారిపదకు వెళ్ళి,\n“మహాప్రభూ, మా యింటవున్న ముగ్గురు\nఅన్నదమ్ములలోనూ నిశ్చయంగా దొంగ\nమూడవవాడే. తమరు విచారించి నిజం\nతెలుసుకోండి!” అన్నది.\n\nఆమె ఊహకు కారణమేమని రాజు\nఅడిగాడు. పెద్దమ్మ జరిగినదంతా చెప్పి,\n\n“ఆ కురవాడు ధనలోభి కానిపక్కంలో\nదొంగ బౌదార్యాన్ని మెచ్చుకోడు,” అన్నది.\n\nరాజు పెద్దమ్మ చెప్పినదాంట్లో సత్య\nమున్న దని గ్రహించి, ఆమె తెలివితేటలకు\nఆశ్చర్యపడ్డాడు.\n\nమర్నాడు ఆయన ముగ్గురన్నదమ్ము\nలనూ పిలిపించాడు.\n\n“రత్నపేజికలో వున్న రెండు రత్నా\nలనూ పెద్దవారిద్దరూ తీసుకోండి. అది\nన్యాయం!” అన్నాడు రాజు.\n\nమూడవవాడు అన్నల ముఖాలు చూడ\nలేక తల వంచుకున్నాడేగాని రాజు చెప్పిన\nన్యాయానికి విరుద్ధంగా చెప్పలేదు.\n\nతరువాత ముగ్గురన్నదమ్ములూ ఇళ్ళకు\nవెళ్లిపోయారు. తండ్రి విడిచిపోయిన మిగతా\nఆస్తినికూడా సమంగా పంచుకున్నారు.\n\nఆతరవాత వాళ్ళెన్నడూ రత్నం ఎవరు\nదొంగిలించారనే సంగతి మాట్లాడుకోలేదు.\nఎంతో సోదరభావంతో కాలం గడిపారు."
        },
        {
            "title": "తిట్టు మాటలు",
            "page_start": 60,
            "author": "డి. శేషాచలపతి",
            "pdf_page": 59,
            "content": "తిట్టు మాటలు\n\nఒక ఎద్దూ, దున్నపోతూ, గాడిదా ఒక\nపచ్చికబయలులో కలు సుకుని లోకాభి\nరామాయణం మాట్లాడుకోసాగాయి.\n\n“నేను బలంగల జంతువును. నా మూలంగా మనుషులు పాడి పంటా అను భవిస్తారు. నన్ను రైతులు ప్రాణంగా చూసుకుంటారు. నేను లేకపోతే ప్రపంచమే లేదు. అయినా బుద్ధిలేని లోకులు నా పేరు తిట్టుమాటగా ఉపయోగిస్తున్నారు. మనుషులు ఒకరినొకరు నా పేరుతో తిట్టు కుంటే నాకు చెడ్డకోపం వస్తుంది. ఎన్నాళ్లు సహించి వూరుకునేది?” అన్నది ఎద్దు.\n\n“నేను మాత్రమేం? నేనూ బండచాకిరీ చేస్తాను. సాధువును. నాతో ఒక్క పేచీ లేదు. నేను పేదరైతు పెన్నిధిని. చచ్చినా కూడా నన్ను కాళ్ళకు తెడుక్కుని తిరుగు తారు. ఎవరికీ వీ అపకారమూ చెయ్యని నా పేరు తిట్టుమాటకింద మనుషులు వాడు\n\nతుంటే నాకెట్లా వుంటుంది చెప్పండి,”\nఅన్నది దున్నపోతు.\n\n“ఓర్పకు నన్నే చెప్పాలి. ఎంత బరు\nవైనా మోస్తాను. కాని యజమానికి నా\nభారం ఏమీలేదు. ఊరంతా తిరిగి ఎక్కడ\nతిండి దొరికితే ఆక్కడే తింటాను. వాన\nకురిస్తే ఏ చూరు దొరికితే ఆ చూరుకింద\nనిలబడతాను. ఎండ కాస్తే ఏ చెట్టునీడనో\nఉంటాను. నానుంచి యజమానికి ఏ\nఇబ్బందీ లేదు. అలాటి నాపేరును మను\nమలు మరీ నీచంగా వుపయోగిస్తున్నారు. నే\nనెవరితో మొరబెట్టుకొనేది?” అన్నది గాడిద.\n\n“మనం ఈ అన్యాయాన్ని భరిస్తూ\nఊరుకోరాదు. ఏదో ఒకటి చేసితీరాలి !”\nఅన్నది దున్నపోతు.\n\nఎద్దూ, గాడిదా తలలు పూపాయి.\n\n“మనం బ్రహ్మదగ్గిరికి వెళ్ళి, ఈ అన్యా\nయాన్ని ఆపించాలి,” అన్నది దున్నపోతు.\n\nమూడూ కలిసి ప్రయాణమై బ్రహ్మ దేవుడిపద్ధకు వెళ్ళాయి.\n\n“ఏమిటిలా వచ్చారు?” అని అడి గాడు బ్రహ్మ.\n\n“బ్రహ్మదేవా ! మా కు మనుషులు తీరని అన్యాయం చేస్తున్నారు. మా గొప్ప మేమే చెప్పుకోకూడదుగాని, మేము అనామ కులం కాము. శివుని వాహనమైన సందీశ్వరుడు నా సంతతివాడు. యముడి వాహనం దున్నపోతు. ఇక గాడిద సంగతి వేరే చెప్పనవసరం లేదు. శ్రీ మహావిష్ణువు అపరాపతారమైన శ్రీ కృష్ణుడి తండ్రిఅయిన వసుదేవుడే గాడిద కాళ్ళు పట్టుకున్నాడు,” అన్నది ఎద్దు.\n\n“మీ పూర్వీ కులు గొప్పవారే ! నే నెరగనా? ఇంతకూ మీ కు మనుషులు చేస్తున్న అన్యాయమేమిటో నాకు తెలియ టం లేదు. వాళ్లు మీకేం బాధ కలిగిస్తు న్నారు?” అని అడిగాడు బ్రహ్మదేవుడు.\n\n“మా పవిత్రమైన పేర్లను మనుషులు తెట్లుగా వాడుతున్నారు,” అన్నది ఎద్దు.\n\n“మనుషులు చేసే ఈ అన్యాయాన్ని మీరు అరికట్టాలి,” అన్నది దున్నపోతు.\n\n“మనుషులు మమ్మల్ని గౌరవంగా చూసేటట్టు చెయ్యాలి,” అన్నది గాడిద.\n\n“బ్రహ్మదేవుడు చిరునవ్వు సన్వి, ” ఇది మనుషుల తప్ప కాదు. మీ బుద్ధులనుబట్టి వారికి మీమీద గౌరవం లేకుండాపోయింది. మీమీ ప్రవర్తనలు మార్చుకోండి. వెళ్లి రండి,” అన్నాడు.\n\nమూడు జంతువులూ ఇంటిదారి పట్టాయి.\n\n“ఈ దున్నపోతుకు మనుషులంటే పకీ పాతం!” అన్నది గాడిద.\n\n“మనం చెప్పేది వినిపించుకోకుండా ఇంకేదో చెబుతాడు, వెట్టి ఎద్దు!” అన్నది దున్నపోతు.\n\n“అసలీ గాడిదదగ్గిరికి వెళ్ళి మొర పెట్టుకోవటమే పొరపాటు!” అన్నది ఎద్దు."
        },
        {
            "title": "నీతి గల సామంతుడు",
            "page_start": 62,
            "author": "ఆర్. ముకుందరావు",
            "pdf_page": 61,
            "content": "నీతి గల సామంతు\n\nపూర్వం అయోధ్యను సర్వజితుడనే రాజు పాలించాడు. ఆయన హతిపాలనలో ధర్మం నాలుగుపాదాలా నడిచింది. ప్రజలు సుఖించారు. అయితే సర్వజితుడికి నడివయసు లోనే రాజభోగాలపై వైరాగ్యం కలిగింది. ఆయన తన పెద్దకుమారుడికి రాజ్యం వప్పగించి అడవులలో ఏకాంతంగా తపస్సు చేసుకొనటానికి వెళ్ళిపోయాడు.\n\nరెండేళ్ళు గడిచాయి. ఒకనాడు సర్వజితుడు తన ఆశ్రమంనుంచి చాలా దూరం వెళ్లి తిరిగి వచ్చేసమయంలో పెద్దతుఫాను ప్రారంభమయింది. పట్టపగలే అరణ్యమంతా చీకటి అయిపోయింది. ఆ చీకటిలో ఆయన దారితప్పి చాలాసేపు తిరిగి చివరకు ఒక పర్ణశాలవద్దకు చేరి తలుపు తట్టాడు.\n\nఆ పర్ణశాలలో సుమంతుడనే ఆయనా, ఆయన భార్యా ఉంటున్నారు. సుమంతుడు తలుపు తెరిచి సర్వజితును లోపలికి ఆహ్వా\n\nనించాడు. అతిథికి కట్టుకోవటానికి పాడి బట్టలిచ్చాడు. సర్వజితు వాటిని ధరించి, “ఆకలి దహించుకుపొతున్నది. ఉదయం నుంచీ భోజనం లేదు. ఇంత వేడిగంజి అయినా కాచిపాయ్యండి!” అని అడిగాడు.\n\n“కుణంలో వంట చేస్తాను. విశ్రాంతి తీసుకోండి,” అని సుమంతుడి భార్య భర్త చెవిలో ఏదో చెప్పింది. సుమంతుడు పక్కగడలోకి వెళ్ళాడు. అతను ఏవో కర్రలు విరుస్తున్న చప్పడు సర్వజితుకు వినిపించింది. మరి కాస్సేపటికి సుమంతుడు కొన్ని కర్రలు తీసుకుని వంటఇంట్లోకి వెళ్ళాడు. అక్కడ అతని భార్య పాయి రాజేసి వంట ప్రారంభించింది.\n\nపాయి మండనారంభించగానే సర్వజితుకు గంధంపుల్లలు కాలే వాసన వచ్చింది. చలికాచుకునే మిషమీద ఆయన పాయివద్దకు వచ్చి కూచున్నాడు. సుమం\n\nతుడి భార్య గంధంచెక్కలతో వంటచేస్తూ\nఉండటం ఆయనకు కనబడింది.\n\n“ఏళ్ళు ఒకప్పుడు బాగా బతికినవారై ఉండాలి. కనుకనే వీరిపద్ద గంధపు చెక్కతో చేసిన వస్తువులున్నాయి. కాని వీరు వంటచెరుకుకూడా లేని బీదస్థితిలో, ఇక్కడ ఎందుకు కావరం చేస్తున్నారో ?” అని సర్వజితు ఆశ్చర్యపడ్డాడు.\n\nకొద్దిసేపటిలోనే సుమంతుడి భార్య వంట చేసి అతిథికి, భర్తకూ వడ్డించింది.\n\n“నాయనా, నీవూ నీ భార్యా గొప్ప వంశంలో పుట్టినవారుగా కనిపిస్తారు. మీరీ అరణ్యాంలో వనవాసం చెయ్యుటానికి కారణ మేమిటి?” అని అడిగాడు సర్వజితు.\n\n“న్యాయం చేయగల ప్రభువు వానప్రస్థం వెళ్లిపోయాడు. ఆయనతోనే న్యాయం కూడా అడవులపాలయింది,” అన్నాడు సుమంతుడు.\n\nసర్వజితు ఆ రాత్రి ఆక్కడే గడిపి తెల్లవారుజామున సెలవు తీసుకుని వెళ్ళి పోయాడు.\n\nకొద్దికాలం గడిచింది.\n\nసామంతులందరూ అయోధ్యకు వెంటనే చేరవలసిందని రాజ్యమంతటా దండోరా వేశారు. ఎక్కడెక్కడో ఉండే సామంతులందరూ పల్లకీలెక్కి, ఏనుగులెక్కి గురాలెక్కి, తమతమ నౌకర్లతో అయోధ్య సుమంతుడు నిట్టూర్చి, “స్వామీ! సంపదలు శాశ్వతం కావు. కొద్దికాలం కిందట నేను సామంతును. శత్రువులు రాజాశ్రయం సంపాదించి నన్ను పదభ్రష్టుణ్ణి చేశారు. కాని నాకేమి తక్కువయింది ? నా భార్య పెన్నిథివంటిది. మాకీ అరణ్యం కావలిసినంత ఆహారం ఇస్తుంది. ఇక్కడ ఉన్నా దేశంకోరకు ప్రాణాలర్పించగలను. నేను ఎప్పటికి సామంతునే!” అన్నాడు.\n\n“రాజువద్దకు వెళ్ళి న్యాయం కోరక పోయావా?” అని అడిగాడు సర్వజితు.\n\nచందమామ\n\nచేరారు. ఇలా చేరిన సామంతులలో ఒకడు చూసేవారికి హాస్యాస్పదంగా కనిపించాడు. అతను చినిగిపోయిన చినాంబరాలతో, చేతిలో పాతకత్తి పట్టుకొని, కాలినడకను, ఆయోధ్య చేరాడు. అతనే సుమంతుడు.\n\nరాజభటులు సామంతుల విడిదికి వచ్చి సుమంతుణ్ణి వెతికిపట్టుకుని, “ప్రభువు గారు రమ్మంటున్నారు,” అని చెప్పారు. సుమంతుడు వారితో రాజువద్దకు వెళ్లాడు.\n\nనిండుసభలో సింహాసనంమీద ఉన్న సర్వజితును చూసి సుమంతుడు నివ్వెర పోయాడు. కాని తన పర్ణశాలకు వచ్చిన వ్యక్తి అయనే అని అతను తెలుసుకోలేదు.\n\n“అందరు సామంతులు తమ మోదాకు తగిన విధంగా వస్తే, నీవు ఈ వేషంలో రావటానికి కారణమేమిటి?” అని సర్వజితు ఆడిగాడు.\n\n“కేమించండి, మహాప్రభూ! నేను సామంతునేగాని సంపన్నుణ్ణికాను. దేశానికి సేవచేయ వచ్చానుగాని, నా హోదా ప్రకటించుకోవటానికి రాలేదు,” అన్నాడు సుమంతుడు.\n\nసర్వజితు ఆ జవాబుకు చాలా సంతోషించాడు. అయన అప్పటికప్పుడే సుమంతుడికి జరిగిన అన్యాయాన్ని సరిచేసి అతనికి కొత్త అగ్రహారాలుకూడా ఇచ్చాడు.\n\n“ఆరోజు నీపర్ణశాలకు వచ్చి నీవృత్తాం తం విన్నమీడట నాథర్మం నేను త్యజించా నని తెలుసుకొన్నాను. వెంటనే తిరిగివచ్చి, ఆసమర్థుడైన నా పెద్దకుమార్థుణ్ణి సింహా సనంమీదినుంచి తొలగించాను. నాతరువాత నా రెండో కుమారుడికి పట్టంగడతాను. వాడికి ధర్మపరిపాలన గురించి నీవే స్వయంగా బోధించు,” అని సర్వజితు సుమంతుణ్ణి కోరాడు.\n\nసుమంతుడు తన భార్యతో సహా అయోధ్యలోనే ఉంటూ సర్వజితు రెండవ కుమారుడికి రాజధర్మాలు నేర్పాడు.\n\n## ఇతర చందమామలు\n\nమునం అకాశంలో చూసే చందమామ భూమికి ఉపగ్రహం-\nఅంటే గ్రహాలలో ఒకటైన భూమిచుట్టూ తిరిగే గోళం.\nభూమికి చందమామ ఒకటే ఉపగ్రహం. కాని ఇతర గ్రహాలకు కొన్నిటికి ఆనేక చందమామలున్నాయి. వాటిని గురించి ఇప్పుడు తెలుసుకోండి.\n\n* గురువుకు పదకొండు చందమామలున్నాయి! అందులో ఒకటి చాలా చిన్నది, గురు గ్రహానికి అన్నిటికన్న నమీపంగా ఉండి రోజుకొకసారి చుట్టు తిరిగివస్తూవుంటుంది. దాని కన్న కొంచెం దూరంగా మరి నాలుగు చందమామలున్నాయి. ఇవి నాలుగూకూడా మన చందమామకన్న పెద్దవే! ఇవికూడా గురువుచుట్టూ చాలా వేగంగానే తిరుగుతాయి. వీటిలో అన్నిటికన్న మెల్లిగా తిరిగే చందమామ సుమారు 17 రోజుల కాలంలో గురువును చుట్టివస్తుంది. మరి ఆరు చందమామలు గురువుకు చాలాదూరంగా ఉన్నాయి. ఇవి గురువును చుట్టిరావటానికి చాలాకాలం పడుతుంది. అన్నిటికన్నా మెల్లిగా తిరిగే చందమామ గురుగ్రహాన్ని ఒకసారి ప్రద్రీణం చేసిరావటానికి 745 రోజులు పడుతుంది!\n\n* శనిగ్రహానికి 9 చందమామలున్నాయి. (పదోదికూడా ఉందంటున్నారుగాని ఈ విషయం ఇంకా గట్టిగా రుజువుకాలేదు.) శని చుట్టూ తిరిగే చందమామలలో కెల్లా పెద్దది టైటన్. ఆది మన చందమామకన్న పెద్దది. శని చుట్టూ తిరిగే చందమామలలో మరొక దాని పేరు జూపిటన్. ఇది కోలగా వుంటుందని శాస్త్రజ్ఞులు ఊహిస్తున్నారు.\n\n* శనిగ్రహం చుట్టూ తిరిగే చందమామలు కాక మూడు వలయాలున్నాయి. వీటినిండా కోటానకోట్ల నంఖ్యలో ఆతి సూక్ష్మమైన చందమామలున్నాయని శాస్త్రజ్ఞులు ఊహిస్తున్నారు.\n\n* యురేనిస్ గ్రహం చుట్టూ కనీసం అయిదు చందమామలు తిరుగుతున్నాయి. ఇవి ఈ గ్రహాన్ని చుట్టిరావటానికి కొద్దిరోజుల కాలం పడుతుంది.\n\n* నెహ్యూన్ గ్రహం చుట్టూ రెండు చందమామలు తిరుగుతున్నాయి.\n\n* భూమికి చాలా దూరం ఉన్న గ్రహాలచుట్టూ తిరిగే చందమామలను చూడటం చాలా కష్టమైన పని. ఎందుచేతనంటే మన భూమికి గురుగ్రహం 40 కోట్ల మైళ్ళ దూరంలోనూ, శని గ్రహం 80 కోట్ల మైళ్ళ దూరంలోనూ, యురేనిస్ 170 కోట్ల మైళ్ళ దూరంలోనూ, నెహ్యూన్ 270 కోట్ల మైళ్ళ దూరంలోనూ ఉన్నాయి."
        },
        {
            "title": "మాయాచక్రం (అట్టచివరి బొమ్మ) - 3",
            "page_start": 66,
            "author": "చందమామ బృందం",
            "pdf_page": 65,
            "content": "మాయాచక్రం (అట్టచివరి బొమ్మ) - 3\n\nరాజు, తన రాణితో 'రేపు ఉదయంవరకూ నన్ను ఏమి ప్రశ్నించవద్దు.\nఅటుపైన సంగతి సందర్భాలన్నీ నీకే తెలుస్తాయి' అని చెప్పాడుకద?\n\nఅయితే—ఆనాటి రాత్రి శయ్యామందిరంలో రాణి చెయ్యి నిద్రిస్తున్న\nరాజు తలకు తగిలింది. ఆమె లేచి చూడగా, అది తనింతకుముందు చూచిన\nగాడిద తలలాగ కనిపించలేదు. ఈ చిత్రం ఏమిటా అని దీపం వెలుగున\nపరీక్షగా చూచేసరికి, గాడిదతలా లేదు, ఏమీలేదు! తన భర్త అతిరూపసుందరు\nతైన రాజకుమారుడు !! ఇది చూచి రాణి సంతోషానికి అంతులేకపోయింది.\n\nరాణి ఈ సంగతి కనిపెట్టిందేకాని, తన తల ఈవిధంగా మారిపోయినట్టు\nరాజుకు తెలియనే తెలియదు. రాణి దీపం పట్టుకుచూడటంలో [రాజుకు\nమెలకుప వచ్చింది. ఆమె ఆశ్చర్యంతో ప్రశ్నించింది. ఆప్పుడు తీరని విచారంతో\nరాజు ఇలా అన్నాడు:\n\n'అయ్యో, దురదృష్టవంతురాలవు. రేపు ఉదయంవరకూ వుండమంటే\nవుండలేకపోయావు. అప్పటికగాని నాకు పూర్తిగా శావవిముక్తికాదు. నీవిలా\nప్రశ్నించడంపల్ల శాపమిచ్చిన ఆ రాకసికి మళ్ళీ ఎప్పటి శక్తి వచ్చేసింది. నే\nనామెకు బానిసనై, ఆమె నివసించే తంగేడువనంలోని ఎర్రకోటకు పోవలసిందే...\n' అని అంటూనే రాజు మాయమైపోయాడు.\n\nరాణి తన తప్పిదానికి చాలా దుఃఖించింది. భర్త ఎడబాటును భరించ\nలేకపోయింది. రాజును వెతుక్కురావటానికని బయల్దేరింది.\n\nఆమె బయల్దేరి వెళ్ళగా వెళ్లగా, దారిలో మునుపటి దేవత ఎదురయింది.\n\n' అమ్మా ! తంగేడువనంలో ఎర్రకోట వుందట. అక్కడికి దారి చెప్ప\nగలవా ?' అని ఆమెనడిగింది రాణి.\n\nఅందుకు దేవత 'తల్లీ!—నేను ఎర్రకోటనుగురించి విన్నానేగాని,\nఅక్కడికి ఎన్నడూ పొలేదు. ఆ కోటలో ఒక రాకసి నివసిస్తూవుంది. అది\nమహా క్యూరమెంది. ఐనా, భయంలేదు. ఇదుగో నా మాంత్రిక ఉంగర\nమిస్తున్నాను. దీన్ని ధరించి వెళితే, నీవు తలచినపని జయమవుతుంది” అని\nచెప్పి, తన వేలి ఉంగరం రాణికిచ్చి, అది ఉపయోగించవలసిన పద్ధతి చెప్పింది.\n\nపోటోవ్యాఖ్యల పోటీ :: బహుమానం రు. 10 లు\n\n1955 మార్చు సంచికలో ప్రకటింపబడే ఫోటోలకు నమూనాలు\n\n★ పై ఫోటోలకు సరిఐన వ్యాఖ్యలు ఒక్క మాటలోగానీ, చిన్న వాక్యంలోగానీ కావాలి. రెండు వ్యాఖ్యలకూ సంబంధం వుండాలి.\n\n★ జనవరి 7-వ తేదీలోగా వ్యాఖ్యలు మాకు చేరాలి. తరువాత చేరే వ్యాఖ్యలు ఎంత మాత్రమూ పరిశీలింపబడవు.\n\n★ మాకు చేరిన వ్యాఖ్యలలో అత్యుత్తమంగా వున్న సెట్టుకు (రెండు వ్యాఖ్యలకు కలిపి) రు. 10/-లు బహుమానం.\n\n★ వ్యాఖ్యలు రెండూ పోస్టుకార్డుపైన వ్రాసి, ఈ ఆడనుకు పంపాలి:—చందమామ ఫోటో వ్యాఖ్యల పోటీ, మద్రాసు-26.\n\nజనవరినెల పోటీఫలితాలు\n\nమొదటి ఫోటో: నాతో నేనే ఆడుకొంటా | రెండవ ఫోటో: నాతో నేనే ఆలోచిస్తా\n\nపంపినవారు : ఎం. వెంకటాచలం,\nV ఫారం, A/S, ముస్లిసిపల్ హైస్కూలు - రాజమండ్రి.\n\nబహుమతిమొత్తం రు. 10/-ఈ నెలాఖరులోగా పంపబడుతుంది.\n\n# వార్తలు-విశేషాలు\n\nఅంధ్ర విశ్వవిద్యాలయంలో అణుశాస్త్రపరిశోధనకు సదుపాయాలు చేయబడినవి. లేబరేట రీతి ఆవసరమైన పరికరాలను సమకూర్చబడానికి సిండికేట్ వారు 1,25,000 రూపాయలు కేటాయించారు. ఈ పరిశోధనలకు కేంద్రప్రభుత్వంవారి పూర్తినహకారం ఉంటుంది.\n\n* * *\n\nసుప్రీంకోర్టు చీఫ్ జన్సిన్ గా వుంటున్న మహాజన్ గారు డిసెంబర్ 23 వ తేదీతో రిలైరవు తారు. ఆయన స్థానంలో పనిచేసేందుకు శ్రీ బి. కె. ముఖర్జిగారు సుప్రీంకోర్టు చీఫ్ జన్సిన్ గా నియమించబడ్డారు.\n\n* * *\n\nఇంగ్లాండుదేశంలో ఇండియా హైకమిషనర్ గా శ్రీమతి విజయలక్ష్మి పండిట్ నియమించబడింది. ఇంతకుముందు ఈస్థానంలో వున్న శ్రీ బి. యన్. చక్రవర్తి స్వదేశానికి తిరిగివచ్చారు.\n\n* * *\n\nభౌరతప్రభుత్వ పురావస్తు శాఖావారు, మౌర్యసామాజ్య చక్రవర్తి ఆశోకునికాలంనాటి శాన నాన్ని ఒకటి కనుగొన్నారు. ఈ శాననంలో ఆశోకుని పేరు వ్రాసివున్నది. ఆశోకుని పేరు వ్రాసివున్న శాననం లోగడ ఒక్కటిమాత్రమే లభించింది.\n\n* * *\n\nభౌరతప్రభుత్వఅహ్వానంపై, యుగోస్లావియా ప్రెసిడెంట్ మార్షల్ టిట్టో మనదేశానికివచ్చారు. ఆయన డిసెంబర్ 16 న బొంబాయిలో దిగగానే బ్రహ్మాండమైన స్వాగతం యివ్వబడింది. ఆయన ఢిల్లీవెళ్ళి ప్రధాని నెహ్రునూ, రాష్ట్రపతి రాజేంద్రప్రసాద్ గారిని కలునుకున్నారు.\n\nప్రస్తుత మున్న గ్రహకూటమీలో మరొక కొత్త గ్రహం వున్నట్లు అమెరికా ఖగోళశాస్త్రజ్ఞుడు జార్జి ఏబెల్ ఆనే ఆయన కనిపెట్టాడు.\n\nఐలువిద్యలో నివుణులైన కొండజాతులవారికి పోటీలుపెట్టి సాలీనా బహుమతులివ్వటానికి ఆంధ్రప్రభుత్వం నిర్ణయించింది. ఇందుకుగాను 1050 రూపాయలు మంజూరుచేయ బడ్డాయి. తూర్పుగోదావరి, పశ్చిమగోదావరి, విశాఖపట్టణం జిల్లాలలోని ఏజన్సీ ప్రాంతాలలో కొండజాతులవారు నివసిస్తున్నారు.\n\nఅభిలభారత కాంగ్రెస్ నమావేశం ఈసారి మద్దానుకు నమీపంలో వున్న ఆవడిలో జనవరి 15, 16 తేదీలలో జరుగుతుంది. ఈ నమావేశానికి హాజరయేముందు ప్రధాని నెహ్రూ జన వరి 13, 14 తేదీలలో ఆంధ్రదేశ పర్యటన చేస్తారు. విశాఖపట్టణము, రాజమండ్రి, విజయ వాడ, కడప పట్టబాల్లో ఆయన ఉపస్యసిస్తారు.\n\nవిజయవాడకు నమీపంలోని గన్నవరం విమానాశ్రయంవద్ద ప్రైయింగ్ క్లబ్బుకు జనవరి 14 వ తేదీన ప్రధాని నెహ్రూ ప్రారంభోత్సవం చేస్తారని తెలుస్తున్నది.\n\nబౌతీయ విస్తరణ బ్లాకులలో పనిచేసే గ్రామసేవకుల శిక్షణకుగాను రెండు బేసిక్ అగ్రి కల్చరల్ స్కూళ్ళు ప్రారంభించడానికి ఆంధ్రప్రభుత్వం నిశ్చయించింది. ఇందులో ఒకటి కర్నూలుజిల్లాలోనూ, రెండవది గుంటూరుజిల్లా బాపట్లలోనూ నెలకొల్పబడతాయి.\n\nఇండియా కేంద్ర ప్రభుత్వంలో ఏడుగురు కొత్త మంత్రులు నియమించబడ్డారు. వారు శ్రీయుతులు హరివినాయక్ పటనక్కర్, కేశవదేవ మాలవియా, మణిలాల్ చతుర్భాయ్ షా, ఆరుచ్చంద్రగుహా, డాక్టర్ నయ్యాద్మమహృద్, మెహర్చంద్చినాన్నా, పండిట్ పంత్గార్లు."
        },
        {
            "title": "చిత్ర కథ",
            "page_start": 70,
            "author": "చందమామ బృందం",
            "pdf_page": 69,
            "content": "చిత్రకథ\n\nఒక రోజున వాసు; దాసువాళ్ళ ఇంటికి వెళ్ళాడు. ఆక్కడ బెంచీమీద మూడు పెద్ద గుమ్మడికాయలు పెట్టవున్నయ్. 'చిన్న తమాపా చేద్దాం, పని మనిషిని హడలకొట్టాలి!' అంటూ వాసు తన జేబులో వున్న చాకు తీసి దానితో గుమ్మడికాయలకు కళ్లూ, నోరూ కోశాడు. దాసు వాటికి రంగులు పూశాడు.\n\nసరీగా పనిమనిషి వచ్చే వేళకు దాసూ, వాసూ గుమ్మడికాయల వెనక చేరారు. వాళ్ళను చూచి 'ట్రైగర్' కూడా ఒక గుమ్మడికాయ వెనక చేరింది. పని మనిషి బెంచీదగ్గరకు వస్తూనే, నవ్వుతూన్న రాకసుల తలల ఆకారం చూసి ఒక పెద్ద కేకపెట్టి పారిపోయింది. దాసూ, వాసూలు బాగా నవ్వుకున్నారు.\n\nబహుమతి\nపొందిన వ్యాఖ్య\n\nనాతో నేనే ఆలోచిస్తా\n\nపంపినవారు :\nఎం. వి. చలం - రాజమండ్రు\n\nCHANDAMAMA (Telugu)\n\nJANUARY 1955\n\nRegd. No. M. 4854\n\nమాయాచ్చక౦-3"
        }
    ]
}