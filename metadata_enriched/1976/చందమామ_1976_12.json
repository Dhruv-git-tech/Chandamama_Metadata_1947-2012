{
    "book_id": "చందమామ_1976_12",
    "stories": [
        {
            "title": "చిత్ర నెషాలు",
            "page_start": 9,
            "author": "చందమామ బృందం",
            "pdf_page": 9,
            "content": "“అయినా నాకు సంపద ప్రసాదించు,”\nఆన్నాడు సోమిలకుడు.\n\n“సరే. నువు వర్ధమాన పురానికి మళ్ళీ వెళ్ళు, అక్కడ ధనగుప్తుడూ, భుక్త ధనుడూ ఆనే ఇద్దరు వర్తకులున్నారు. వారిలో ఎవరిలాగా ఉండగోరుతావో చెప్పు. నీ కోరిక తీర్చుతాను,” అని ఆకాశంలోని దివ్యపురుషుడు అంతర్ధానమయాడు.\n\nసోమిలకుడు వర్ణమానపురానికి తిరిగి\nవెళ్ళాడు. అతి కష్టం మీద అతనికి\nధనగుప్తుడి ఇల్లు ఎక్కడ ఉన్నదీ తెలి\nసింది. ధనగుప్తుడు ఎవరో చాలా మందికి\nతెలియదు. ఎందు చేతనంటే అతను\nదానధర్మాల కిందగాని, వినోదాలకు గాని,\n\nఆనవసర వస్తువులు కొనటానికి గాని\nచిల్లిగవ్వ ఖర్చు చేసినవాడుకాడు.\n\nసోమిలకుడు వెళ్ళి అరుగు మీద\nకూర్చున్నాడు. ఆది భోజనాలవేళ.\nధనగుప్తుడు లోపల లేడు. అతని భార్యా,\nపిల్లలూ వచ్చి సోమిలకుణ్ణి వెళ్ళ\nగొట్టటానికి ప్రయత్నించారు. ఆయితే\nసోమిలకుడు కదలక, “నేను సంధ్యవేళ\nవచ్చిన ఆతిథిని. నాకు భోజనం పెట్టటం\nమీ విధ్యక్తధర్మం,” ఆన్నాడు.\n\nకొంత ఘర్షణ జరిగిన మీదట\nసోమిలకుడికి అమిత హనమైన భోజనం\nలభించింది. ఆలసి ఉన్న సోమిలకుడికి\nత్వరలోనే నిద్ర పట్టింది. కలలో ఆ ఇద్దరు\nవ్యక్తులూ రహస్యంగా మాట్లాడుకున్నారు.\n\n“ఓ కర్తా, పాపం ధన గుప్తుడికి\nఈ భోజనం ఖర్చు ఎందుకు కలిగించావు ?\nఇది చాలా అనుచితం,” ఆన్నాడు ఒకడు.\n\n“ఓ కర్మా, అది నా తప్పు కాదు.\nఈ అదనపు ఖర్చు సరిచేసే భారం నీది,”\nఆన్నాడు రెండోవాడు.\n\nసోమిలకుడు నిద్రలేచి, కొద్ది కణాల\nకల్లా ధనగుప్తుడు ఇంటికి తిరిగి రావటం\nచూశాడు. ఎవరికో భోజనం పెట్టిన\nసంగతి వినగానే ధనగుప్తుడికి గుండె\nఅవిసిపోయింది. అతనికి అష్ఠిరమితమైన\nఆగ్రహం కలిగి, నిద్ర పట్టలేదు. తెల్లవారు\n\nఝామున అతనికి భేదులు ప్రారంభ\nమయాయి. ఇదంతా కళ్లారా చూసి సోమిల\nకుడు భుక్తధనుడి ఇంటిని వెతుకుక్కంటూ\nబయలుదేరాడు. అతనికి శ్రమలేకుండా\nఇల్లు దొరికింది. ఎందుకంటే, అందరూ\nఅతని ఇల్లు ఎరుగుదురు.\n\nభుక్తధనుడు సోమిలకుణ్ణి వాకిలి\nవద్ద చూస్తూనే ఆదరంగా పిలిచి,\nగౌరవించి, అతని చేత చక్కగా స్నానం\nచేయించి, కొత్తబట్టలిచ్చి, భోజనంపెట్టి,\nరాత్రి పడుకోవటానికి మంచి పక్క\nఇచ్చాడు. మంచి సుఖనిద్రలో ఉన్న\nసోమిలకుడికి ఆ ఇద్దరు మనుషులూ\nరహస్యంగా మాట్లాడుకోవటం వినబడింది.\n\n“ఓ కర్తా, సోమిలకుడి అతిథ్యం\nనిమిత్తం భుక్తధనుడి చేత చాలా డబ్బు\nఖర్చు చేయించావు. రేపటి ఖర్చుకు\nఅతని దగ్గిర చిల్లిగవ్వలేదు. పైపెచ్చు\nఇతను ఖర్చు చేసిన డబ్బు మరొక\nవర్తకుడిది. రేపటి విషయం ఏం చెయ్య\nదలిచావు?” అని అడిగాడు ఒకడు.\n\n“ఓ కర్మా, రేపు తెల్లవారుతూనే\nరాజు పంపిన మనిషి భుక్తధనుడికి\nఆనేక బహుమానాలూ, బోలెడంత డబ్బూ\nతెచ్చి ఇస్తాడు,” అన్నాడు రెండోవాడు.\n\nఇదంతా విన్న సోమిలకుడు తెల్లవారు\nతూనే రాజుగారి మనిషి బహుమానాలతో\nరావటం చూశాడు. “ఈ భుక్తధనుడి\nవద్ద నిధులు లేకపోయినా, ఇద్దరిలో\nఇతనే చాలా మెరుగు. కోట్లున్నప్పటికీ\nధనగుప్తుడు నీచుడు. తాను అనుభ\nవించి, ఇతరులకు దానం చెయ్యగలిగి\nనప్పుడే ధనం వల్ల ఉపయోగం,”\nఅనుకున్నాడతను.\n\nఅతను కర్తతో, “భగవాన్, నాకు\nభుక్తధనుడి సంపదలాటిది ఇయ్యి. ధన\nగుప్తుడి ఐశ్వర్యం నాకు అవసరం లేదు,”\nఅన్నాడు.\n\nకర్తఅతనికి తరగని సంపద ఇచ్చాడు.\nసోమిలకుడు తన ఇంటికి తిరిగివచ్చి,\nధారాళంగా ఖర్చు చేస్తూ, తన భార్యతో\nసుఖంగా జీవించాడు."
        },
        {
            "title": "ప్రాచీన ప్రాణి అవశేషాలు",
            "page_start": 12,
            "author": "చందమామ బృందం",
            "pdf_page": 11,
            "content": "ప్రపంచపు వింతలు :\n\n# 180. ప్రాచీన ప్రాణి అవశేషాలు\n\nఅనీక కోట్ల ఏళ్ళక్రితం భూమి మీద రాకన ప్రమాణాలు గల బల్లులూ, ఏనుగులూ, ఖడ్గమృగాలూ మొదలైనవి ఉండేవి. కాలక్రమాస ఆ ప్రాణిజాతులు అంతరించి, వాటి ఆస్టికలు శిలీభూతం అయాయి. మంగోలియాలో కొన్ని ప్రాంతాల నేలకు ఆరదుగుల లోతున ఈ ప్రాణుల “ఫాసిల్” ఎముకలు దొరుకుతున్నాయి. ముఖ్యంగా నదులు నేలను కోసినచోట్ల, ఆ నదులు వట్టిపోయిన అనంతరం భూమిని తవ్వకుండానే ఈ ఎముకలు దొరుకుతున్నాయి. బొమ్మలో కనిపించే ఫాసిల్ ఎముకలు రాకసి ఖడ్గమృగానివి."
        },
        {
            "title": "మాయాసరోవరం",
            "page_start": 13,
            "author": "చందమామ బృందం",
            "pdf_page": 12,
            "content": "# మాయాసరోవరం\n\n## 12\n\n[అశ్వీకరిస్తుల ద్విత్వ జయశీలిస్తి, మంత్రి ధర్మమిత్రుడు కొండలెరువు దగ్గిర విడిది చేసినట్టు తెలిసింది. మకరకేతును అతడు ఆక్కడికి తీసుకు వెళ్ళాడు. తనకెలాగూ చావు తప్పదని భయపడిన మకరకేతు, జలగ్రహానికి నీరు పెట్టే నెపంమీద, దాన్ని కొండలెరువు లోఁక తీసుకుపోయి, జయశీలుడూ, సిద్ధసాధకులతో పాటు నీళ్లలో మునిగాడు. తరవాత—]\n\nజలగ్రహం హాతత్తుగా నీట మునగటమే గాక, నీటి అడుగున వేగంగా కదలటంతో, జయశీలుడికీ, సిద్ధసాధకుడికీ, దానిమీది నుంచి పైకి తేలే అవకాశం లేకుండా పోయింది. ఆ ఇద్దరూ తమకు జల గండం సంప్రాప్తించిందను కున్నారు. సిద్ధసాధకుడు, తనకు చావు సమీపించిందని, “జై, మహాకాళా!” అంటూ తను ఆరాధించే దైవాన్ని తలుచుకున్నాడు.\n\nఆ కేక జయశీలుడికి స్పష్టంగా విని పించింది. తన ముందున్న మకరకేతు కూడా కనిపిస్తున్నాడు! అంటే నీటి అడుగున తను చూడగలుగుతున్నాడు; ధ్వనులు వినగలుగుతున్నాడు. ఏమిటి చిత్రం?\n\nజయశీలుడు మతిపోయిన వాడిలా చప్పన మకరకేతు భుజం పట్టుకుని, “ఒరే, దుర్మార్గుడా! నువ్వు చేసిన\n\n‘చంద మామ’\n\nపనేమిటి ? నిన్ను కావాలంటే ఎప్పుడో ప్రాణాలు తీసివుండేవాళ్ళం. ఆయినా అలా చేయలేదు. అందుకు ప్రతిఫలంగా మమ్మల్ని నీటముంచి చంపదలిచావా?'' అని అడిగాడు.\n\nఆ ప్రశ్నకు మకరకేతు బిగ్గరగా నవ్వి, ''అబ్బా!'' అంటూ పాట్టపట్టు కుని, ''జయశీలా, నీ కేమన్నా మతి చాంచల్యం కలగలేదు గదా? మనం యిప్పుడు తాడిప్రమాణంగల చెరువు నీటి అడుగున వున్నాం. మామూలుగా మనిషి ఆయినవాడు యింతలోతు నీటి అడుగున గాలి పీల్చగలడా? మాట్లాడగలడా? చూడగలడా?'' అని ప్రశ్నించాడు.\n\n''అవును, జయశీలా, ఏమిటి వింత ! ఇదంతా ఆ మహాకాళుడి దయ,'' అంటూ సిద్ధసాధకుడు చుట్టూ కలయచూశాడు.\n\nఆ కొండ చెరువు అడుగున వున్న అనేక నీటిప్రాణులు వాళ్ళపక్కనుంచే ఈదుకుపోతున్నవి. వాటిలో పెద్ద పెద్ద చేపలు, మొసళ్ళు, పాడవాటి సర్పాలు- ఇలా అనేక జంతువులు వాళ్ళకంట బడినై. జలగ్రహం మాత్రం తల ఎత్తి సూటిగా ముందుకు దూసుకుపోతున్నది. ఎదురుగా ఒక చోట నీటి అడుగున వున్న పెద్ద కొండగుహలోంచి, నీరు మహా వేగంగా, ఉరవడితో వచ్చి పడుతున్నది.\n\nమకరకేతు, ''జలగ్రహా!'' అని ఒక సారి తన వాహనాన్ని హెచ్చరించి, ''జయశీలా, సిద్ధసాధకా! మాట్టాడ రేం, ఆలోచిస్తున్నారా? నీటి అడుగున వుండి, మీ యిద్దరూ ప్రాణాలతో వుండటానికి కారణం ఆర్ధమైందా?'' అన్నాడు.\n\nజయశీలుడు కత్తి దూసి, ''ఆ, అర్థమైంది! నిన్నూ, నీ జలగ్రహాన్నీ అంటి పెట్టుకు వున్నంత వరకూ, మాటోటి మనుషులకూడా నీటిలో గాలి పీల్చుతూ బతగ్గలిగిన శక్తి వుంటుందన్న మాట!'' అన్నాడు.\n\n''బాగా గ్రహించావు! మరి కత్తి దూశా వెందుకు?'' అన్నాడు మకరకేతు.\n\n“ నీ తల నరకటానికి ! ముందు జల గ్రహాన్ని నీటిపైకి తీసుకుపోతావా, లేదా?”\nఆన్నాడు జయశీలుడు.\n\nసిద్ధసాధకుడు తన చేతిలో వున్న శూలాన్ని ఎత్తి, “జై, మహాకాళా! నీటి అడుగున మహాకాళుడికి, ఏ ప్రాణినీ బలియిచ్చిన భక్తుడు యీనాటివరకూ లోకంలో వుంటాడనుకోను. ఆ మహచవ కాశాన్ని నాక్కలిగించు, జయశీలా!” అంటూ, శూలాన్ని మకరకేతు పీకకు ఆనించాడు.\n\nమకరకేతు నవ్వబోయి, శూలం మొన గుచ్చుకోవటంతో, చేత్తో దాన్ని కాస్తపక్కకు నెట్టి, “మహావీరుడికీ, మహాకాలుడి భక్తుడికీ—ఇద్దరికీ మతులు\n\nపోయినై. నేను ఏ పరిస్థితుల్లోనూ జల గ్రహాన్ని నీటిపైకి నడిపి, తిరిగి మీకు బందీని కాను. బహుశా, మీ ఆజ్ఞ పాటించ నందుకు మీరు, నా తల నరుకుతారు. ఆ మరుక్కణం మీ ఇద్దరికీ నీటిలో బతగ్గలిగిన శక్తి పోయింది. నలభై యాభై అడుగుల లోతున్న యీ నీటి అడుగు నుంచి మీరు ప్రాణాలతో పైకి తేలలేరు. బహుశా, ఆ తేలేవి మీ యిద్దరి శవాలు మాత్రమే!” అన్నాడు.\n\nజయశీలుడికీ, సిద్ధసాధకుడికీ అతడి మాటల్లోని సత్యం అర్ధంకాగానే, యిప్పుడు తాము మకరకేతుడికి బందీలమన్న వాస్తవం తెలిసి, భయంకలిగింది. కాని, చేయగలిగిందేమీ లేదు. జలగ్రహం కొండ\n\nగుహ లోంచి వేగంగా బయిటికి వస్తున్న నీటి కేసి పోసాగింది.\n\n‘‘ మకరకేతా ! మా ఇద్దర్శీ బందీలుగా పట్టుకుని ఎక్కడికీ తీసుకుపోతున్నావు? ’’ అని అడిగాడు జయశీలుడు.\n\nమకరకేతు జవాబు చెప్పబోయేంతలో ఒక పెద్ద మొసలి, ఒక చేపను తరుము కుంటూ వాళ్ళకేసి వచ్చింది. జయశీలుడు కత్తి దూసి మొసలిని పొడవబోయేంతలో మకరకేతు దానితోక పట్టుకుని కందికీ మీదికీ గట్టిగా ఊపి, దూరంగా విసిరివేసి, ‘‘జయశీలా, మీ యిద్దరూ నాకు బందీలు కారు; నేనూ మీకు బందీని కాను. అదుగో, ఆ కనబడే గుహ నీటినుంచి జలగ్రహం\n\nపోయి, కొండ మీది జలాశయం చేర గానే—అక్కణ్ణించి మీదారిన మీరు పోవచ్చు.'' అన్నాడు.\n\nమకరకేతు మాట ముగించే లోపలే జలగ్రహం గుహ నీటిలో ప్రవేశించింది. ఇప్పుడు అంతా చీకటి. జయశీలుడు తాను ఏనుగు మీది నుంచి జారి, నీటిలో పడి కొట్టుకుపోకుండా, మకరకేతు నడుం పట్టుకున్నాడు. సిద్ధసాధకుడు, ‘‘ హాఁ, మహాకాళా, నువ్వే రక్జ! ’’ అంటూ జయశీలుడి నడుం ఒడిసి పట్టుకున్నాడు.\n\nనాలుగైదు కణాలకాలం గడిచి గడవక ముందే జలగ్రహం కొండ మీది జలాశయాన్ని చేరింది. మకరకేతు ఆజ్ఞాపించ గానే అది అక్కడ నీటిమీదికి తేలి, తొండం ఎత్తి పెద్దగా ఘంకరించింది.\n\nజయశీలుడూ, సిద్ధసాధకుడూ ఒకసారి గట్టిగా గాలి పీల్చుకుని, ప్రాణాలతో బయటపడినందుకు సంతోషిస్తూ చుట్టూ కలయజూశారు. చుట్టూ ఎత్తుగా వున్న కొండ; మధ్య వున్న పల్లంలో నీరు. ఆ నీటిలోంచి ఒక పాయ కొండకు మరో వైపు నుంచి, వేగంగా ప్రవహించి పోతున్నది.\n\nఇదంతా చూసిన జయశీలుడికి చప్పున ఒక అనుమానం వచ్చింది. మకరకేతు మధ్య మధ్య, ‘సరోవరేశ్వరా!’ అంటూ ఆరుస్తూండేవాడు. ఆ సరోవరం యిదేనా?\n\nఅతననే సరోవరేశ్వరుడు యిక్కడే వుంటాడా?\n\nజయశీలుడు యీ ప్రశ్న అడిగి నప్పుడు మకరకేతు తల అడ్డంగా తిప్పి. ''జయశీలా! నీ ఊహ తప్పు. మా రాజు సరోవరేశ్వరుడుండే, మా యా సరోవరం యిది కాదు. దాన్ని చూసిన మానవ మాత్రులెవరూ ప్రాణాలతో యీ నాటి వరకూ, ఆ ప్రాంతాలను వదిలి రాలేదు,'' అన్నాడు.\n\n'' అ యితే మమ్మల్ని అక్కడికి తీసుకుపొతున్నావా ? '' అని అడిగాడు జయశీలుడు.\n\nమకరకేతు నుంచి అవునన్న జవాబు వస్తే, అతణ్ణి శూలంతో పాడిచి చంపేందుకు సిద్ధసాధకుడు వెనకనుంచి అతడి వీపుకు శూలాన్ని గురిచేశాడు.\n\nమకరకేతు అంతా గమనించీ ఏమాత్రం తొణక్కుండా, '' మీ యిద్దరిదీ తొందరసాటు స్వభావం. అరణ్యంలో అనవసరంగా నన్ను పట్టుకుని, యింత గెడవకూ కారణం ఆయినవాళ్ళు మీరు! డౌక్కలో వున్న కత్తికి తోడు, ఆ బోయ వాడి చేత భుజంలో బాణం కూడా కొట్టించారు. మీకు ఈత వచ్చుగదా? అంత రాకపోతే, కొండ మీది చెట్లూ అవీ నీటి వేగానికి కొట్టుకువస్తున్నవి. వాటిల్లో\n\nదేన్నయినా పట్టుకుని ప్రాణాలు కాపాడు కోండి,'' అని తృటికాలం ఆగి, ''జల గ్రహా!'' అంటూ కేకపెట్టాడు.\n\nజయశీలుడు రానున్న ప్రమాదాన్ని గుర్తించి, సిద్ధసాధకుణ్ణి హెచ్చరించాడు. వీనుగు నీట మునుగుతూండగానే ఇద్దరూ చప్పున ఎగిరి ఈదుకుంటూ పోయి, నీటి వాలున పడి వస్తున్న ఒక పెద్ద చెట్టును పట్టుకున్నారు. వాళ్ళు నీటి పడి లేస్తూ, దాని కొమ్మల మీదికి పోయే సరికి, చెట్టు బోదె మీద బోర్లా పడుకుని, ముందు కాళ్ళతో విరిగిన కొమ్మలను పట్టుకుని వున్న ఒక పెద్దపురి కంట బడింది.\n\nవాళ్ళు పెద్దపురినీ, పురి వాళ్ళనూ ఒకేసారి చూడటం జరిగింది. పురి చర్రున వెనక కాళ్ళమీద లేచి, పెద్దగా ఆరుస్తూ కొంచెం దగ్గిరలో వున్న సిద్ద సాధకుడి మీదికి దూకబోయేదానిలా తోక ఆడించింది. సాధకుడు తన చేతిలోని శులం ఎత్తబోయేంతలో జయశీలుడు అతణ్ణి వారించి, ''సాధకా, జాగ్రత్త! ఆదీ మనలాగే నీటబడి ప్రాణం కాపాడు కునేందుకు యీ చెట్టుమీద చేరింది. శులంతో పాడిచావో, మీద పడాలని చూస్తుంది. మీ ఇద్దరి కుమ్ములాటల్లో చెట్టు నీళ్ళల్లో మునిగిందంటే, ఆందరికీ నీటి గండమే!'' అన్నాడు.\n\n\"అదీ నిజమే, కాని యీ రెచ్చి పోయిన పురి!\" అంటూ సిద్ధసాధకుడు శూలాల్ని గురి చేసి, దాని ముఖం కేసి తీవ్రంగా చూస్తూ, \"జయశీలా, నేను తల తిప్పితే పురి మీద పడుతుందేమో! విన్నావా? ఈ నీరు దాపులనే ఎక్కడో దిగువనున్న పల్లంలోనికి, జలపాతంలా పడుతున్నట్టున్నది,\" అన్నాడు.\n\nజయశీలుడు ఆశ్చర్యం, భయం సమ్మీళితమైన గొంతుతో, ''సాధకా, మనం జలపాతపు నీటిలో చిక్కుకుని, ఇంత ఎత్తునుంచి ఎక్కడో కిందికి పడబోతున్నాం. ఇంకోక రెండూ, మూడు వందల గజాల దూరం, అంతే!'' అన్నాడు.\n\nసిద్ధసాధకుడు భయవిహ్వలుడైపోయి, ''మనం కింద పడి నజ్జునజ్జయిపోక ముందే చెట్టును వదిలితే?'' అన్నాడు.\n\n''చెట్టు ఆధారంవల్ల మనం బతికే అవకాశం వున్నది, వదలకు!'' అన్నాడు జయశీలుడు.\n\nఆంతలో పెద్దపురి పెద్దగా గాండ్రించి, సిద్ధసాధకుడి మీదికి దూకబోయింది. ఆ సరికి నీటి వేగం హెచ్చి, చెట్టు జుయ్చి అంటూ పోయి జలపాతంలో చికికి, దాదాపు రెండువందల ఆడుగుల ఎత్తునుంచి, నీటితోపాటు కిందవున్న పల్లంలోకి పడింది.\n\nతాము పట్టుకుని వున్న చెట్టు నీటిలో మునుగుతూ, తేలుతూ జలపాతం వెంటకిందికి పడుతూండగా, ఇవి తమకీ లో కంలో ఆఖరి కణాలనుకుంటూ జయశీలుడూ, సిద్ధసాధకుడూ గట్టిగా కళ్ళు మూసుకున్నారు. జలపాతం పడే చోట చిన్నా పెద్ద అనేకమైన కొండ రాళ్ళున్నవి. చెట్టు మధ్య భాగం అలాంటి కొండరాయి మీద పడి, చెట్టు రెండుగా విరిగింది. ఒక భాగం మీద జయశీలుడూ, రెండవ భాగం మీద సిద్ధసాధకుడూ, పురీ వున్నారు.\n\nకొంతసేపటిక జయశీలుడు కళ్ళు తెరిచి చూశాడు. అతడిప్పుడు నీటి అంచున వున్నాడు. నడుమునుంచి\n\nదిగువ భాగం నీటితో తడుస్తున్నది. తల మాత్రం కొంచెం మిట్టప్రదేశాన వున్నది. దూరంగా జలపాతం ధ్వని వినిపిస్తున్నది.\n\n\"నేను బతికే వున్నానన్నమాట! కాళ్ళు, చేతులూ సరీగా వున్నట్టా, విరిగినట్టా?\" అనుకుంటూ జయశీలుడు పక్కకు కదిలాడు. కుడి మోచేయి బాగా నొప్పి పెట్టింది. నిదానంగా కాళ్ళను కదిలించి చూశాడు; కొంచెం బాధ కలిగింది.\n\n\"అదృష్టవంతుణ్ణి! అంత ఎత్తునుంచి పడి ప్రాణాలు పోగొట్టుకోకపోవటమేగాక, కాళ్ళు, చేతులూ విరకుక్కండా బయట పడ్డాను,\" అనుకుంటూ జయశీలుడు లేచి నిలబడి, కాళ్ళకూ, చేతులకూ తగిలిన\n\nచిన్న చిన్న గాయాల కేసి ఒకసారి చూసుకుని, ఒరలో కత్తిని సవిరించుకుని, హఠాత్తుగా సిద్ధసాధకుడు జ్ఞాపకం రాగా, ''సాధకుడెక్కడ?'' అంటూ ప్రవాహం కేసి చూశాడు.\n\nప్రవాహం మధ్య అక్కడక్కడా చిన్నా. పెద్ద గండ రాళ్ళు చాలా వున్నవి. జయశీలుడు జలపాతం వెంట కిందపడిన చెట్టు భాగం, రెండు పెద్దరాళ్ళ మధ్య చిక్కుకుని వున్నది. కొంచెం దిగువగా విరిగిన రెండవ భాగం ఒడ్డుకుపట్టి వున్నది. కాని, సిద్ధసాధకుడు మాత్రం కనిపించలేదు.\n\n''సాధకుడు దురదృష్టవంతుడు! జలపాతంలోంచి కిందపడుతూనే, ఏరాయికో కొట్టుకుని చనిపోయి వుంటాడు. శవం నదీ ప్రవాహంతో కొట్టుకుపోయి వుంటుంది,'' అనుకున్నాడు జయశీలుడు.\n\nవెంటనే అతడికి ఎన్నో రోజులుగా తనకు మిత్రుడై కష్టాల్లో భాగం పంచుకున్న సాధకుడి మీద ఎంతో జాలి కలిగింది. సాధకుడి శవం నీళ్ళల్లో నాని, ఏ మొసళ్ళకో ఆహారం కాకముందే, దాన్ని వెతికి పట్టుకుని, తగిన విధంగా దహన సంస్కారం చేయాలనుకున్నాడు జయశీలుడు.\n\nఅతడు చప్పన కదిలి నది ఒడ్డున ఆల్లిబిల్లిగా పెరిగిన చిన్న చిన్న పొదల మధ్యగా దారి చేసుకుంటూ కొంతదూరం పోయేసరికి, హఠాత్తుగా పెద్దపురి అరుపు వినిపించింది. జయశీలుడికి జలపాతంలో చిక్కుకున్న పురి గుర్తుకువచ్చింది.\n\n''సాధకుడు పురికి ఆహారం కాలేదు గదా?'' అనుకుంటూ జయశీలుడు చప్పన కత్తి దూసి, ఆధ్వని వచ్చిన వైపుకు గబగబా నడిచాడు.\n\nఒకచోట సిద్ధసాధకుడు కదలా మెదలక నీటి ఒడ్డున పడివున్నాడు. వెనక కాళ్ళు రెండూ రాళ్ళ దెబ్బలకు విరిగిపోయిన పురి, చిన్నగా గాండ్రిస్తూ, ముందు కాళ్లమీద పాకుతూ, సాధకుణ్ణి సమీపిస్తున్నది. —(ఇంకావుంది)\n\nమాయాసుధీరుడు\n\nపట్టువదలని విక్రమార్లుడు చెట్టు వద్దకు తిరిగి వెళ్ళి, చెట్టు పై నుంచి శుష్కాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. ఆప్పుడు శవంలోని బేతాళుడు, “రాజా, నీ ఆశయం తేలికగా సిద్ధించక పోవ టానికి కారణం నీకు మానవాతీత శక్తులు లేకపోవటమే ననుకున్నట్టయితే అది భ్రమ అనుకో. అతీత శక్తులతో ఆశయ సిద్ధి జరగదనటానికి నీకు మైత్రేయుడి కథ చెబుతాను, శ్రమతెలియకుండా విను,” అంటూ ఇలా చెప్పసాగాడు:\n\nఉజ్జయినీ నగరంలో సుధీరు డనే రాజు పాలించే కాలంలో అతని ఆస్థానంలో వీరదాసు అనే గొప్ప శిల్పి ఉండేవాడు. మైత్రేయు డని అతనికి ఒక తమ్ముడు ఉండేవాడు. ఈ మైత్రేయుడు హిమాలయాలలో చాలాకాలం తిరిగి, అనేక\n\nబేతాళ కథలు"
        },
        {
            "title": "మాయాసుధీరుడు",
            "page_start": 21,
            "author": "నారెడ్డి నాగిరెడ్డి",
            "pdf_page": 21,
            "content": "మంది యోగసిద్ధిగల వారికి సేవచేసి,\nఒక అద్భుతశక్తి సంపాదించుకుని\nవచ్చాడు. అతను సంపాదించిన అపూర్వ\nశక్తి ఏ మంటే శిల్పాలకు ప్రాణం\nపాయ్యటం.\n\nమైత్రేయుడు తన అద్భుతశక్తిని\nరాజు ఎదట ప్రదర్శించ గోరి, తన అన్న\nచేత రెండు స్త్రీమూర్తులను తయారు\nచేయించి, నిండు సభలో ఆ రెండు\nస్త్రీ విగ్రహాలకూ ప్రాణం పోశాడు. అది\nచూసి, రాజుతోబాటు సభలోని వారంతా\nదిగ్భ్రమ చెందారు. సుధీరమహారాజు\nమైత్రేయుణ్ణి ఎంతగానో మెచ్చుకుని,\nఅతణ్ణి తన ఆస్థానంలో ఉండి పామ్మని\n\nకోరాడు. మైత్రేయుడు అందుకు సమ్మ\nతించాడు.\n\nకాలక్రమాన సుధీరుడికీ. మైత్రేయుడికీ\nగాఢమైన స్నేహం ఏర్పడింది. ఒక సారి\nసుధీరుడికి తన ప్రతిరూపాన్ని సజీవంగా\nచూడాలన్న కోరిక కలిగింది. అతను\nతన కోరికను మైత్రేయుడికి తెలిపితే,\nమైత్రేయుడు అతని కోరిక తీర్చటానికి\nసమ్మతించాడు.\n\nమైత్రేయుడు తన అన్న వీరదాసు చేత\nసుధీరుడి ప్రతిమ రాతిలో నిర్దుష్టంగా\nతయారుచేయించి, దానికి తన ఇంటనే\nప్రాణం పోసి. ఆర్ధరాత్రివేళ ఆ మాయా\nసుధీరుణ్ణి వెంట బెట్టుకుని రాజభవనానికి\nబయలుదేరాడు.\n\nఅన్నిదేశాల రాజ ధానులలో లాగే\nఉజ్జయినిలో కూడా శత్రుగూఢచారులు\nఉండేవారు. మాయాసుధీరుణ్ణి చూసి\nరాజే అనుకుని కొందరు శత్రుగూఢ\nచారులు అతని పైనపడి చంపి, పారి\nపోయారు. తెల్లవారే సరికల్లా, రాజును\nఎవరో హత్యచేశారన్న వార్త నగరమంతా\nపాకిక్కంది.\n\nఅయితే హత్య అయినది మాయా\nసుధీరుడనీ, అసలు సుధీరుడు కాడనీ\nప్రకటన జరిగింది. ప్రజలు తృప్తి పడ్డారు.\nకాని రాజ్యంలోని దుష్టశక్తులు ఆ సంఘట\n\nనను అలా పోనియ్యలేదు. హత్య అయినది రాజేననీ, రాజునంటూ వ్యవహరిస్తున్నదే మాయాసుధీరుడనీ ఆ మాయా సుధీరుణ్ణి అడ్డం పెట్టుకుని మైత్రేయుడే రాజ్యం పాలిస్తున్నాడనీ ద్రోహులు వదంతి పుట్టించారు. రాజుకూ, మైత్రేయుడికీగల గాఢమైన స్నేహం మూలంగా ఈ వదంతి ప్రజలకు నమ్మదగినదిగా కనబడింది.\n\nమామూలు జనం ఈమాట నమ్మటంలో వింతలేదు; అంతఃపురంలో రాణుల దగ్గిర నుంచీ, దాసదాసీ జనాలదాకా అందరూ సుధీరుడు మాయాసుధీరుడేమో నన్న సంశయంతో బాధపడసాగారు.\n\nతన పరిస్థితి ఎలా పరిణమించినదీ సుధీరుడు సులువుగానే గ్రహించి చాలా బాధపడ్డాడు. ఈ సమస్యకు పరిష్కారం ఉన్నట్టు అతనికి తోచలేదు. అందుచేత అతను మైత్రేయుణ్ణే ఏదన్నా పరిష్కార మార్గం చూడమన్నాడు. మైత్రేయుడు కూడా ఈ విషయం ఆలోచిస్తూ నే ఉన్నాడు. అతనికి ఒకే ఒక ఉపాయం తోచింది.\n\nమైత్రేయుడు తన అన్న చేత తనలాటి విగ్రహం తయారు చేయించి, దానికి ప్రాణం పోసి, ఆ నకిలీ మైత్రేయుణ్ణి వెంట బెట్టుకుని, ఒక రాత్రి రహస్యంగా రాజు వద్దకు వెళ్ళాడు.\n\nసుధీరుడు ఇద్దరు మైత్రేయులను చూసి నిర్వాంతపోయి, ' ' మీలో అసలు మైత్రేయుడెవరు? నాకు అంతుబట్టకుండా ఉన్నది, ' ' అన్నాడు.\n\n\" మహారాజా, నేను అసలు మైత్రేయుణ్ణి. ఇతను నకిలీ మైత్రేయుడు. మీరు నిండు కొలువులో ఈ నకిలీ మైత్రేయుడి మీద రాజద్రోహనేరం మోపి, ఉరితీయించండి. పరిస్థితి చక్కబడుతుంది, ' ' అన్నాడు మైత్రేయుడు.\n\n\" మరి నీ సంగతి? \" అని సుధీరుడు అడిగాడు.\n\n\" నేను ఎవరికంటా పడకుండా హమాలయాలకు తిరిగి పోయి, అజ్ఞాత\n\nజీవితం గడుపుతాను. మీ మీద ప్రజలందరికీ ఏర్పడిన అనుమానం తొలగిపోతుంది,\" అన్నాడు మైత్రేయుడు.\n\nఆ రాత్రే మైత్రేయుడు రాజు వద్ద సెలవు పుచ్చుకుని హిమాలయాలకు వెళ్లిపోయాడు. మర్నాడు ఉదయం సుధీరుడు నిండు సభలో నకిలీ మైత్రేయుడి మీద రాజదోహ నేరం మోపి, ఉరిశిక్షవిధించాడు. నకిలీ మైత్రేయుణ్ణి ఉరితీసి నప్పుడు చూడటానికి ప్రజలు వేల సంఖ్యలో వధ్యస్థానానికి వచ్చారు. రాజు నని చెప్పుకుంటున్న వాడు మాయా సుధీరుడు కాడని అందరికీ నమ్మకం కుదిరింది.\n\nబేతాళుడు ఈకథ చెప్పి, \"మైత్రేయుడు చేసిన పని సరి అయినదే నని టానికి సందేహం లేదు. కాని అతనిలో ఉండిన అతీతశక్తి అలాటి దుష్పర్యమితాలు ఇయ్యటానికీ, చివరకు అతను జీవన్మృతుడుగా హిమాలయాలలో జీవితం గడప వలసి రావటానికీ కారణం ఏమిటి?\n\nఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది,\" అన్నాడు.\n\nదానికి విక్రమార్కుడు, \"అలౌకికమానవాతీత శక్తులు 'లౌకిక జీవితానికి ఎలా పనికివస్తాయో ఎవరూ చెప్పలేరు. వాటిఫలితాల మీద మనుషులకు ఎలాటి అధికారమూ ఉండదు. విగ్రహాలకు ప్రాణం పోయటం మాత్రమే తెలిసిన మైత్రేయుడు లౌకిక జీవితంలో రాణించే అర్హతగలవాడని చెప్పటానికి లేదు. అతనికి ఊరూ పేరూ లేని బతుకుతప్పమరొకటి ఉండటానికి వీల్లేదు. ఆ సంగతి అతని అసాధారణ శక్తి చాటున వెంటనే స్పష్టంకాలేదు. ఆ శక్తివల్ల దుష్పర్యమితాలు కలిగి నాకనే అది స్పష్టమైంది. మైత్రేయుడు. హిమాలయాలకు తిరిగి పోవటం చాలా సహజం,\" అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు. —(కల్పితం)\n\nఎక్కువ ప్రియమైనది\n\nఇంద్రసేన నగరాన్ని చంద్రసేనుడు పాలించేకాలంలో శివశర్మ ఆనే సమర్ధుడైన కవి ఆస్థాన కవిగా ఉండేవాడు.\n\nఆ రాజ్యంలో వసంతనవరాత్రులు మనంగా జరిగేవి. దేశదేశాల నుంచి కవులూ, గాయకులూ, కళాకారులూ ఇంద్రసేననగరానికి వచ్చి, తమ కళాప్రాపీణ్యం ప్రదర్శించి, నన్మానాలు పొందేవారు. ఒక ఏదు ఈ సన్మానాలు పూర్తి ఆయాయి. శివశర్మ కూడా గొప్ప సన్మానం పొందాడు.\n\nఈ తంతు ముగియగానే వచ్చిన బ్రాహ్మణుల కందరికీ సంతర్పణా, దొడ్డినంభావనా జరుగుతున్నది. శివశర్మ ఆక్కడికి వెళ్ళాడు. నంభావన జరిగేచోట తొక్కిడి జాస్తిగా ఉన్నది. తోసుకువచ్చే బ్రాహ్మణులను ఆదుపులో ఉంచలేక రాజభటులు సతమతమవుతున్నారు. ఆ తొక్కిడిలో శివశర్మ బురదనేల మీద కాలుజారి పడ్డాడు. ఒళ్ళంతా బురద ఆయింది.\n\nమేడ మీదినుంచి చూస్తున్న రాజుగారు శివశర్మను పలిపించి, “ఏమిటిది?” అని అడిగాడు. దానికి శివశర్మ ఈ శ్లోకం చెప్పాడు:\n\n“ కు త్తు డాశః కుటుంబిన్యో మయి జీవతి నాన్యగాః, తాసా మంత్యా ప్రియతమా, తస్యా శృంగారచేష్టితమ్.”\n\n[ నాకు ఆకలీ, దప్ప, ఆశా అని ముగ్గురు భార్యలున్నారు. వారిలో మూడవ ఆమె నాకు ఎక్కువ ప్రియమైనది. ఇది ఆమె చేసిన శృంగార చేష్ట. ] —యామినీ సరస్వతి"
        },
        {
            "title": "ఎక్కువ ప్రియమైనది",
            "page_start": 25,
            "author": "యామినీ సరస్వతి",
            "pdf_page": 25,
            "content": "## వ్యాపారం\n\nగీతాపురం కోడిగుడ్లకు ఎంతో ప్రసిద్ధి.\nఆ గ్రామంలో చాలామంది రైతులు వ్యవసాయంతోబాటు కోళ్ళ పెంపకం కూడా చేసి, అదనంగా రాబడి సంపాదించేవారు. గుడ్లు పెద్దవిగానూ, రుచిగానూ ఉండి, మంచి రాబడినిచ్చేవి.\n\nఅయితే ఆకస్మికంగా కోళ్ళు అధిక సంఖ్యలో చావటం ఆరంభమై, త్వరలోనే గ్రామంలో ఒక్క కోడి కూడా లేకుండా పోయింది. దీనానాథ్ అనేవాడి పెంపకంలో వున్న అయిదువందల కోళ్ళలో ఒక్కటీ దక్కలేదు.\n\n“ఇదేదో గాలిచేష్ట. మన కోళ్ళను పిశాచాలు పట్టుకుపోయాయి. ఆ పిశాచాలను మారణహోమం చేస్తేగాని మన కోళ్ళు బతకవు. లేకపోతే మన కోళ్ళ గతే మనకూ పట్టుతుంది,” అన్నాడు దీనానాథ్.\n\nఈ మాట మిగిలిన రైతులకు సబబుగా తోచింది. పక్కగ్రామంలో ఒక భూత వైద్యుడున్నాడు. అందరూకలిసి చందాలు వేసుకుని, ఆ భూతవైద్యుణ్ణి పిలిపించి, పిశాచాల బెడద వదిలించుకోవటానికి నిర్ణయం జరిగింది,\n\nఒక శనివారం సాయంత్రం భూత వైద్యుడు తన శిఘ్యలతోసహా వచ్చి, పిశాచాలను వదలగొట్టే తంతు అంతా జరిపి, గ్రామస్థులు పెట్టిన భోజనం దండిగా మెక్కి. డబ్బు కూడా దండిగానే పుచ్చుకుని, “ఇక మీకు పిశాచాల పీడవుండదు,” అని వెళ్ళిపోయాడు.\n\nఇక భయంలేదనుకుని గ్రామంలోని రైతులు మళ్ళీ కోళ్ళుకొని, కోడిగుడ్ల వ్యాపారం తిరిగి ప్రారంభించారు. కాని వారం తిరిగేలోపల, రోగాలతో కోళ్ళన్నీ చచ్చాయి."
        },
        {
            "title": "వ్యాపారం",
            "page_start": 26,
            "author": "ఏ. సి. సర్కార్",
            "pdf_page": 25,
            "content": "## వ్యాపారం\n\nగీతాపురం కోడిగుడ్లకు ఎంతో ప్రసిద్ధి.\nఆ గ్రామంలో చాలామంది రైతులు వ్యవసాయంతోబాటు కోళ్ళ పెంపకం కూడా చేసి, అదనంగా రాబడి సంపాదించేవారు. గుడ్లు పెద్దవిగానూ, రుచిగానూ ఉండి, మంచి రాబడినిచ్చేవి.\n\nఅయితే ఆకస్మికంగా కోళ్ళు అధిక సంఖ్యలో చావటం ఆరంభమై, త్వరలోనే గ్రామంలో ఒక్క కోడి కూడా లేకుండా పోయింది. దీనానాథ్ అనేవాడి పెంపకంలో వున్న అయిదువందల కోళ్ళలో ఒక్కటీ దక్కలేదు.\n\n“ఇదేదో గాలిచేష్ట. మన కోళ్ళను పిశాచాలు పట్టుకుపోయాయి. ఆ పిశాచాలను మారణహోమం చేస్తేగాని మన కోళ్ళు బతకవు. లేకపోతే మన కోళ్ళ గతే మనకూ పట్టుతుంది,” అన్నాడు దీనానాథ్.\n\nఈ మాట మిగిలిన రైతులకు సబబుగా తోచింది. పక్కగ్రామంలో ఒక భూత వైద్యుడున్నాడు. అందరూకలిసి చందాలు వేసుకుని, ఆ భూతవైద్యుణ్ణి పిలిపించి, పిశాచాల బెడద వదిలించుకోవటానికి నిర్ణయం జరిగింది,\n\nఒక శనివారం సాయంత్రం భూత వైద్యుడు తన శిఘ్యలతోసహా వచ్చి, పిశాచాలను వదలగొట్టే తంతు అంతా జరిపి, గ్రామస్థులు పెట్టిన భోజనం దండిగా మెక్కి. డబ్బు కూడా దండిగానే పుచ్చుకుని, “ఇక మీకు పిశాచాల పీడవుండదు,” అని వెళ్ళిపోయాడు.\n\nఇక భయంలేదనుకుని గ్రామంలోని రైతులు మళ్ళీ కోళ్ళుకొని, కోడిగుడ్ల వ్యాపారం తిరిగి ప్రారంభించారు. కాని వారం తిరిగేలోపల, రోగాలతో కోళ్ళన్నీ చచ్చాయి.\n\n“ఎందుకొచ్చిన కోళ్ళవ్యాపారంరా ? మన వ్యవసాయమేదో మనం చూసు కుందాం. మనకేదో తిరుగులేని శాపం తగిలింది,” అన్నాడు దీనానాథ్ మిగిలిన రైతులతో.\n\nఆ విధంగా గీతాపురపు కోడిగుడ్లు మచ్చుకైనా కనిపించకుండా పోయాయి. రైతులు తమ విశ్రాంతి కాలంలో గోళ్ళు గిల్లుకుంటూ కూర్చున్నారు.\n\nగీతాపురానికి చెందిన ఒక భూస్వామి కొడుకు శంకర్, శలవులకు ఇంటికి వచ్చాడు. కిందటి సారి అతను ఇంటికి వచ్చినప్పుడు ఏపూటా గుడ్డులేకుండా భోజనం చెయ్యలేదు. ఈసారి మూడు రోజులు గడిచినా అతని భోజనంలో\n\nకోడిగుడ్లు ఏరూ పంలో నూ ప్రత్యక్షం కాలేదు.\n\nఅతను వాళ్ళ అమ్మను అడిగితే, శాపం తగిలీ, పిశాచాలు అవహించీ కోళ్ళన్నీ చచ్చాయని చెప్పింది. కోడి గుడ్ల వ్యాపారం గ్రామంలోని రైతులకు ఎంతగా లాభించినదీ శంకర్ ఎరుగును. అతను గ్రామంలో ఎలాగైనా కోడిగుడ్ల వ్యాపారం పునఃప్రతిష్ఠ చెయ్యాలనుకున్నాడు. అసలే దేశంలో ఆహారకొరత చాలా హెచ్చుగా ఉన్నది. మాంసకృత్తుల మాట చెప్పనే అవసరం లేదు. అందుచేత ఆహారోతృత్తి మందగించ నియ్యరాదు.\n\nమర్నాడు ఉదయమే శంకర్ దీనానాథ్ ఇంటికి వెళ్ళి, కోళ్ళు ఏదో అంటువ్యాధి\n\nసోకి చచ్చాయిగాని, శాపాలూ, పిశాచాలూ ఏమీ కాదని అతనికి నచ్చజెప్పటానికి ఎంతగానో ప్రయత్నించాడు. కాని రైతుల మూఢ విశ్వాసాలూ, నమ్మకాలూ ఒకంతట వదిలేవి కావు.\n\nబస్తీలో ఉంటూ తాను నేర్చుకున్న ఇంద్రజాలం ప్రయోగించి, ప్రజల మూఢ విశ్వాసాన్ని జయించాలని శంకర్ నిశ్చ యించాడు.\n\nఅతను గ్రామస్థులతో, 'నేను ఎక్కువ కాలం పట్టణంలో ఉంటాను గద, అక్షడ దేవాలయాలలో గొప్ప బైరాగులూ, సిద్ధులూ ఉంటారు. మానాన్న ఊరి విశేషాలు రాస్తూ మీకు జరిగిన అన్యాయం\n\nగురించి కూడా నాకు రాశాడు. అప్పుడు నేనొక సిద్ధుడి వద్దకు వెళ్ళి, ఆయన దర్శనం చేసుకొని, విషయం తా చెప్పాను. ఆయన పేరు గంభీరానంద మహారాజ్. ఆయన నాకు ఒక తాయెత్తు ప్రసాదించి, కోడిగుడ్ల మీద దానికి అద్భుత మైన ప్రభావం ఉంటుందని చెప్పాడు. దాని ప్రభావం మీరు కూడా చూడవచ్చు. మీకు నమ్మకం కలగటానికి నేనే కోళ్ళ వ్యాపారం ప్రారంభించి, శాపాన్ని ఎలా తప్పించుకో వచ్చునో చూపుతాను. తాయెత్తు ప్రభావం ఎప్పుడు చూపమం టారు?'' అన్నాడు.\n\n‘‘రేపు మధ్యాన్నం దాటినాక ఇక్కడే మా ఇంట్లోనే చూపించు. చూడటానికి రైతులందర్నీ పిలుస్తాను,’’ అన్నాడు దీనానాథ్.\n\nమర్నాడు అపరాహ్నం శంకర్ దీనానాథ్ ఇంటికి వెళ్ళాడు. అక్కడ చాలా మంది గ్రామస్థులు చేరి ఉన్నారు. శంకర్ తన జేబు నుంచి ఒక రాగిరేకు తాయెత్తు తీసి, ఎత్తు పీట మీద ఉంచాడు. తరవాత అతను ఇంకో జేబు నుంచి చేతిరుమాలు తీసి, ఎడమ అరిచేతి మీద పరిచి, కుడి చేత్తో జేబు నుంచి ఒక కోడిగుడ్డు తీసి ఎడమ అరిచేతిలో ఉంచి, దాన్ని చేతి రుమాలులో కప్పాడు. తరవాత అతను\n\nతాయెత్తు తీసుకుని, దాన్ని కుడిచేత్తో చేతిరుమాలు లోపల ప్రవేశపెట్టి, దాంతో ఏదో చేసి తిరిగి తాయెత్తును బయటికి తీశాడు. అతను కొద్దికణాలు ఆగి, చేతి రుమాలు కొసలు తొలగించాడు. అతని ఎడమచేతిలో రెండు గుడ్లు ఉండటం చూసి, ఆశ్చర్యంతో గ్రామస్థుల కళ్ళు వెళ్ళుకొచ్చాయి!\n\nశంకర్ రెండు గుడ్లనూ చేతి గుడ్డలో చుట్టి జేబులో పెట్టుకుని, తాయెత్తును తీసి కళ్ళకద్దుకుని, ఎర్రదారంతో తన జబ్బకు కట్టుకున్నాడు.\n\nముందుగా అతను పట్నానికి వెళ్ళి, ప్రభుత్వ పశుపోషణశాఖ అధికారులతో మాట్లాడి, కోళ్ళనిపుణుల సలహా, సహ\n\nకారాలుపాంది, కోళ్ళపెంకం మీద పుస్తకాలు, మందులూ, వగయిరా కొన్నాడు. వాటిని వాడే పద్ధతి నేర్చుకున్నాడు. రెండు రోజులలో అతను ఎన్నోవిషయాలు తెలుసుకుని, దీనానాథ్ ఇంట ప్రదర్శన చేసేలోపల గుడ్లను రెట్టింపు చేసేవైనం కూడా తెలుసుకున్నాడు.\n\nఒక పెద్దగుడ్డు గుల్లను సంపాదించి దాన్ని నిలువుగా రెండు సమభాగాలుగా కొయ్యాలి. సగం గుల్లలో చిన్నకోడి గుడ్డు సులువుగా ఇముడుతుంది. ఇలా ఇమిడ్చిన గుడ్డును శంకర్ ప్రదర్శనకు ఉపయోగించాడు. అతను ప్రేక్షకులకు గుల్ల పై భాగం మాత్రమే చూపి, చేతిగుడ్డ చాటున చిన్నగుడ్డును గుల్ల నుంచి వేరు\n\nచేశాడు. కొంతదూరం నుంచి చూసి\nవారికి గుల్లకూడా పూర్తి గుడ్డులాగే కన\nబడుతుంది.\n\nతన ఇంద్రజాలం పారగానే శంకర్\nమిగిలిన కార్యక్రమం చేపట్టాడు. అతను\nకొన్ని కోళ్ళను కొని పెంచనారంభించాడు.\nప్రభుత్వం వారు సరఫరా చేసే మేలు\nరకం ఆహారం వాటికి పెట్టాడు. అంటు\nవ్యాధులు సోకకుండా వాటికి సూది\nమందులూ ఆవీ ఇచ్చాడు. కోళ్ళు బాగా\nపెరిగి, పెద్దపెద్ద గుడ్లుపెట్టాయి. ఒక్క\nకోడి కూడా చావలేదు. గ్రామస్థులు రోజూ\nవచ్చి అతని కోళ్ళ పరిశ్రమను చూసి\nపోయేవారు. మూడువారాలు ముగిసే\nసరికి శంకర్ కోళ్లవ్యాపారం అద్భుతంగా\nరూపొందింది.\n\n“అంతా నా తాయెత్తు చలవ, దీనూ మామా ! తాయెత్తు పై ఎత్తున కాపాడింది. ప్రత్యేకమైన ఆహారం కోళ్ళను బలవ పెట్టింది. ఇంజెక్షన్లు పుష్టిని చ్చాయి. మీ రేమీ భయపడవద్దు. మళ్ళీ కోళ్ళ\n\nవ్యవసాయం సాగించి, గీతాపురం కోడి\nగుడ్లను మళ్ళీ అమ్మకానికి పెట్టండి.\nసిద్ధులవారి నడిగి ఇంకా తాయెత్తులు\nతెస్తాను. నే నిక్కడ ఉన్నన్నాళ్ళు\nనా తాయెత్తు ఉండనే ఉంటుంది. ప్రతి\nరోజూ ప్రతి ఇంటికీ వచ్చి, మీ కోళ్ళకు\nఅపాయం లేకుండా చూస్తాను,” అన్నాడు\nశంకర్.\n\nశంకర్ ఇచ్చిన ప్రోత్సాహంతో రైతులు\nకొత్తగా కోళ్ళు కొన్నారు. శంకర్ వాటికి\nకావలిసిన ఆ హారమూ, మందులూ\nఏర్పాటు చేశాడు. వాటిని తానే స్వయంగా\nఇచ్చాడు. కోళ్ళు ఏపుగా పెరిగి, పెద్దపెద్ద\nగుడ్లుపెట్టాయి. మళ్ళీ గీతాపురం కోడి\nగుడ్లు మార్కెట్ లోకి విరివిగా వచ్చాయి.\nరైతులు లో గడకన్న బాగా సంపా\nదించారు.\n\nతరవాత శంకర్ పశుపోషణలో ప్రత్యేక\nశిక్షణపొంది, తన గ్రామానికి తిరిగి\nవచ్చి. అక్కడ ఉండే కోళ్ళ వ్యవ\nసాయాన్ని కనిపెట్టి ఉన్నాడు.\n\nచంద్రవర్మ పాలించే రాజ్యంలో ఆయన\nసభామండపాన్ని ధర్మయ్య ఆనేవాడు\nకావలి కాసేవాడు. చంద్రవర్మ ఒకసారి\nఅటుగా వచ్చి, ధర్మయ్యతో, “నీ ఒక్క\nడికీ పని ఎక్కువై ఉంటుంది. మరొక\nభటుణ్ణి నీకు తోడుగా నియమిస్తాను,”\nఆన్నాడు.\n\n“అక్కర్లేదు, ప్రభూ!” అని ధర్మయ్య\nఆనేలోపుగా రాజు కదిలి వెళ్ళిపోయాడు.\n\nధర్మయ్య తనకు తోడు అవసరం\nలేదనుకోవటానికి కారణం ఉన్నది. రాజ\nదర్శనం కోరివచ్చే వాళ్ళదగ్గిర ధర్మయ్య\nలంచాలు బాగా రాబట్టేవాడు. డబ్బు\nఇచ్చుకోలేని వాళ్ళనుంచి కాయో, కూరో\nవసూలు చేసేవాడు. తనకు తోడుగా\nమరొకడు వస్తే వాడు లంచంలో భాగం\nఅడగవచ్చు. లేదా తనమీద రాజుగారికి\nచెప్పవచ్చు.\n\nబతకనేర్చినవాడు\n\nమర్నాడు ధర్మయ్యకు తోడుగా మరొక\nకాపలావాడు వచ్చాడు. రాజదర్శనం\nకోసం వచ్చేవాళ్ళను ధర్మయ్య అవతలికి\nతీసుకుపోయి, తన మామూలు వసూలు\nచేసుకున్నాడు. ఇది చూసి రెండోభటుడు\nరాజుతో చెబుతానని ధర్మయ్యను బెదిరిం\nచాడు. ధర్మయ్య తన సంపాదనలో\nవాడికి వాటా ఇస్తానన్నాడు. వాడు ఒప్పుకో\nలేదు. వాడు నిజాయితీపరుడు. అదీగాక,\nధర్మయ్య లంచాలు గుంజుతున్నాడని\nపసిగట్టే రాజు వాణ్ణి అదనంగా నియ\nమించాడు.\n\nతనతోభటుడు తనతో సహకరించడని\nరూఢి చేసుకుని, ధర్మయ్య రాజదర్శనం\nచేసుకోవటానికి వచ్చేవారితో, “చూడండి,\nధర్మప్రభువులు! నేను మీ దగ్గిర లంచం\nపట్టినట్టు వీడు రాజుగారితో చెబుతాడట.\nఅతనే మిమ్మల్ని లంచం అడిగినట్టు నేను"
        },
        {
            "title": "బతకనేర్చినవాడు",
            "page_start": 31,
            "author": "ఎం. వి. వి. సత్యనారాయణ",
            "pdf_page": 31,
            "content": "ఫిర్యాదు చేస్తాను. మీరు సాక్ష్యం ఉంటారు\nగదా ? '' అన్నాడు.\n\nధర్మయ్య అక్కడ ఇరవై సంవత్సరాలుగా పాతుకుపోయిని మనిషి. పైగా, డబ్బు తిన్నప్పటికీ, అందరి పనులూ ఏదో రకంగా సానుకూలపరిచేవాడు. అతను ఆస్థానంలో లేకపోతే, తమ అవసరాలు తెలిసి, తమ పనులు చేసిపెట్టేవాడు దొరక్కపోవచ్చు. ఈ ఉద్దేశంతో ఆవచ్చిన వాళ్ళు ధర్మయ్య పక్షాన సాక్ష్యం చెబుతా మన్నారు. దాంతో రెండోభటుడి ఆట కట్టింది. పైపెచ్చు, ధర్మయ్య వాడి మీద రాజుతో ఫిర్యాదు చెయ్యకుండా ఉండ గలందులకు ఆ రెండోభటుడు తన\n\nజీతంలో ఆయిదోవంతు ధర్మయ్యకు ఇచ్చుకోవలసి వచ్చింది!\n\nరెండు నెలలు గడిచాయి. తన భర్త పూర్తిజీతం ఇంట్లో ఇవ్వడంలేదంటూ రెండోభటుడి భార్య రాజుతో విన్నవించుకున్నది. రాజు విచారించి అసలు సంగతి తెలుసుకుని, ధర్మయ్యను దివాణంలో గంటలుకొట్టే పనికి మార్చాడు.\n\nరాజుగారి కార్యాలయాల్లో పనిచేసే ఉద్యోగస్తులను ధర్మయ్య కలిసి, కార్యాలయాలలో వాళ్ళు పనిచేసే కాలం త్వరగా గడిచేటట్టుచేస్తాననీ, అందుకుగాను తనకు కొంతలాభం కలిగించమనీ అన్నాడు. పని భారం ఎక్కువగా ఉన్న ఉద్యోగులు చాలా మంది అందుకు ఒప్పకున్నారు. వాళ్ళే మిగిలినవారిచేత కూడా ఒప్పించారు. అది మొదలు ఉద్యోగులు కార్యాలయం పని పూర్తిచేసేటప్పటికి ఇంకా చాలా పొద్దు ఉండసాగింది.\n\nనెలలు గడుస్తున్నాయి. ధర్మయ్య క్రమంగా కుబేరుడవుతున్నాడు. అతను నగరం మధ్యలో చక్కని స్థలం కొని, ఆందులో పెద్దభవనం కట్టించుకున్నాడు.\n\nఒకనాడు చంద్రవర్మతో ఆయన భార్య, పగలు చాలా త్వరగా గడుస్తున్నదనీ, సాయంకాలాలు ఎంతకీ గడవడంలేదనీ, తనకు ఇదంతా అయోమయంగా ఉన్నదనీ\n\nఆన్నది. చంద్రవర్మకు కూడా లీలగా అలాటి అనుమానమే కలిగి ఉండటంచేత, ఆయన మర్నాడు తన అంతఃపురంలోని ఇసుకగడియారం వద్ద కాపువేసుకుని కూర్చున్నాడు.\n\nకార్యాలయాలలో పని ప్రారంభించే దాకా ధర్మయ్య కొట్టే గంటలు గడియారం చూపే కాలం ప్రకారమే ఉన్నాయి. కాని ఆ తరవాత ఇసుకగడియారంలో గంట పూర్తికాకుండానే ధర్మయ్య గంటకొడుతూ వచ్చాడు. సాయంకాలం కార్యాలయాలలో పని అయిపోయే వేళకు ఒకగంట తేడా వచ్చింది. అంటే కార్యాలయాల పని ముగించవలసినదానికి ఒకగంట ముందు గానే ముగుస్తున్నదన్నమాట!\n\nచంద్రవర్మ ధర్మయ్యను సభకు రప్పించి, విచారణ జరిపి, అతను ఉద్యోగస్తుల నుంచి లంచాలు వసూలు చేసినట్టు రుజువు చేశాడు. అయితే ఎన్నో ఏళ్ళుగా కొలువుచేస్తున్న ధర్మయ్యను నిరుద్యోగి చెయ్యడం రాజుకు సమ్మతంకాలేదు. అతన్ని ఎవరైనా కఠినుడైన అధికారి వద్ద ఉద్యోగానికి వేస్తే అతని అట కట్టవుతుందనుకున్నాడు రాజు.\n\nచంద్రవర్మ వద్ద ఉండే సైన్యాధికారి కర్కోటకుడని ప్రతీతి. ఆయనకు సేవకుడుగా ధర్మయ్య నియమించబడ్డాడు.\n\nఈ కొత్త ఉద్యోగంలో ధర్మయ్య నిజాయితీ గానే ఉంటూ, తన పనులు జాగ్రత్తగా చేసుకుపోయాడు.\n\nఒకనాడు సాయంత్రం ధర్మయ్య తోటలో మొక్కలకు నీళ్ళు పోస్తున్నాడు. తోటవేపు ఉన్న గదిలో సైన్యాధికారి, ఆయనభార్యా ఏదోమాట్లాడుకుంటున్నారు. మామూలు సంభాషణ చప్పున కీచు లాటగా మారింది. ధర్మయ్య చప్పున కిటికీ పక్కన చేరి ఆలకించాడు. సైన్యాధికారి బయట పులి అయినా, ఇంట్లో భార్య దగ్గిర పిల్లి. ఆయన భార్య కోపం పట్టలేక చప్పున చేతికి దొరికిన వస్తువు తీసుకుని తన భర్తను కొట్టింది.\n\n“అభ్యంతరం లేదు, బాబూ! కాని మహారాజుగారు నన్ను పిలిచి, ‘ఏరా! సైన్యాధికారిగారి ఇల్లు నీకు ఎలా ఉంది?’ అని అడిగితే, నిజం దాచగూడదు కదండీ? ” అన్నాడు ధర్మయ్య.\n\nసైన్యాధికారి ధర్మయ్యకు లంచం ఇయ్యక తప్పలేదు. ఆడపాదడపా ధర్మయ్య సైన్యాధికారి భార్య వద్ద కూడా లంచాలు పుచ్చుకునేవాడు. పులిలాటి సైన్యాధికారీ, ఆయన భార్యా ధర్మయ్య దగ్గిర పిల్లులలాగ్ అయిపోయినట్టు, ఇతర నౌకర్ల ద్వారా పుకారు బయలుదేరి, ఆనోటా ఆనోటా రాజు దాకా వెళ్ళింది.\n\nరాజు ఆశ్చర్యపడి, ధర్మయ్యను రప్పించి సంగతి తెలుసుకుని, రహస్య సంభాషణలు విన్నందుకూ, ఒక అధికారిని పీడించినందుకూ ధర్మయ్యను పనిలోనుంచి తొలగించాడు. అప్పటికే బాగా సంపాదించి ఉండటం చేత ధర్మయ్య ఉద్యోగం పోయినందుకు విచారించలేదు.\n\nపైపెచ్చు అతను నిరుద్యోగులుగా ఉన్న నలుగురు యువకులను చేరదీసి, కొద్దిపాటి జీతాల మీద వాళ్ళకు తానే ఉద్యోగం ఇచ్చాడు. వాళ్ళపని ఏమంటే, నలుగురూ నాలుగు పేటలూ తిరిగి, తమకు వింతగా తోచిన సంఘటనలనూ,\n\nసైన్యాధికారి ఎవరైనా చుశారేమోనని అటూ, ఇటూ చూసేసరికి, కిటికీలోనుంచి ధర్మయ్య తొంగిచూడటం కనబడింది. ఆయనకు తల కొట్టేసినట్టయింది. ఆయన భార్యను ఏమీ అనలేక, తోటలోకి వచ్చి, ధర్మయ్యను చీవాట్లు పెట్టాలని చూశాడు.\n\nఅయితే ధర్మయ్య చిరాకుపడుతూ, “చాల్లెండి, ధర్మప్రభువులు! ఎంత ప్రేమ ఉంటేమటుకు భార్యచేత కొట్టించు కుంటారా? ఈ సంగతి రాచనగరులో తెలిస్తే మీకు ఎంత నామర్దా!” అన్నాడు.\n\nసైన్యాధికారికి ఈ మాట చురుకుక్కన తగిలించి. ఈ విషయం ఎక్కడా చెప్ప వద్దని ఆయన ధర్మయ్యను బతిమాలాడు.\n\nమనుషులనూ గురించి తమ వద్ద ఉన్న\nపుస్తకాలలో రాసుకుని, వాటిని రాత్రి\nవేళ ధర్మయ్యకు చూపించాలి. వాళ్ళు\nరాసిన విషయాలను ప్రాధాన్యతను బట్టి\nధర్మయ్య తన చితా పుస్తకంలో\nరాసుకునేవాడు.\n\nఅతని చితా పుస్తకం లోకోక్తి అయి\nపోయింది. ఎవరికీ తెలీని విషయాలను\nగురించి, 'ధర్మయ్య చితా పుస్తకంలో\nదొరకవచ్చు.'' అని ప్రజలు అనేవారు.\n\nఆఏడాది దనరాఉత్సవాలు నగరంలో\nవైభవంగా జరిగాయి. వాటిని చూడ\nడానికి ఎక్కడెక్కడినుంచో జనం\nవచ్చారు. దూరప్రాంతపు రాజులు కూడా\nవచ్చి, ఉత్సవాలలో పాల్గొని, చంద్ర\n\nవర్మకు అనేక లక్షలు చేసే వజ్రపు\nటుంగరాన్ని బహుకరించారు.\n\nపదోరోజున దసరా ఉత్సవాలు ముగి\nశాయి. ఉత్సవాల సందడిలో చంద్ర\nవర్మ తన వజ్రపుటుంగరాన్ని ఎక్కడో\nపారేసుకున్నాడు. దానికోసం భటులూ,\nరాజోద్యోగులూ వెతికి, వేసారిపోయి,\n\"ఉంగరం జాడ ధర్మయ్య చితాలోనే\nదొరకాలి,\" అన్నారు.\n\nకాలకేపం కోసం రాజు ధర్మయ్యను\nచితాపుస్తకంతో సహా తన వద్దకు పిలి\nపించుకున్నాడు.\n\n\"పదోనాటి ఉత్సవాలలో విశేషాలు ఏమైనా ఉన్నాయా?\" అని రాజు ధర్మయ్యను అడిగాడు.\n\nధర్మయ్య తన చితా తెరిచి, “దక్షిణపు వీధిలో ఒక చెట్టుకు పట్టపు టేనుగు కట్టి వేసి ఉన్నది. మావటివాడు తొందరగా తన ఇంటి కేసి పరిగెట్టుతున్నాడు,” అని చదివాడు.\n\nరాజు ఆ వార్త తెలిపిన యువకుణ్ణి పిలిపించమని ధర్మయ్యను అడిగాడు. ఆ యువకుడు వచ్చి, రాజుగారి మావటి వాళ్ళందరిలోనూ తాను చూసినవాణ్ణి గుర్తుపట్టాడు.\n\n“పట్టపు టేనుగును నడివీధిలో కట్టి, ఇంటికి ఎందుకు వెళ్ళావు ?” అని రాజు మావటివాణ్ణి అడిగాడు.\n\n“ఇంటికి అవసరంగా వెళ్ళవలసి వచ్చింది, మహారాజా. ఆ రోజు మెరు మార్గమధ్యంలో ఏనుగును దిగి, కాలి నడకన ఉత్సవ జనంలోకి వెళ్ళారు. నా తప్పకాయండి,” అన్నాడు మావటి వాడు దీనంగా.\n\nయువకుడు రాజుతో, “నిన్న ఈ మావటి వాణ్ణి వాడి భార్య పట్టుచీర కొనమనీ,\n\nముత్యాలహారం చేయించమనీ అడగడం విన్నాను. అదికూడా చితాలో ఉంటుంది, చూడండి,” అన్నాడు.\n\nచితాలో అదీ ఉన్నది!\n\n“నీకు అంత డబ్బు ఎలా వచ్చిందో చెబుతావా, ఉరితీయించమన్నావా ?” అన్నాడు రాజు మావటివాడితో.\n\nమావటివాడు గడగడలాడుతూ, రాజు ఆ రోజు పట్టపు టేనుగును దిగే తొందరలో ఉంగరం జారిపోయిందనీ, దాన్ని చప్పున తాను తీసుకున్నాననీ, దాన్ని తెగనమ్మి తనకు ఖర్చుపెట్టమని తన భార్య అంటున్నదనీ బయటపెట్టాడు.\n\nరాజుకు ఉంగరం దొరికింది. ధర్మయ్యనూ, అతని క్షురాళ్ళనూ ఎలా ఉపయోగించాలో కూడా రాజుకు తెలి సింధి. వాళ్ళను ఆయన గూఢచారులుగా నియమించి, వాళ్ళకు మంత్రిజీతంతో సమమైన జీతం ఇచ్చాడు. రాజులు గూఢచారులను నియమించడం ఆప్పటి నుంచే ఆరంభమయింది.\n\nపనికిరాని సలహాలు\n\nఊరి చివర ఉన్న శ్మశానంలో ఆనేక పిశాచాలుండేవి. వాటిలో ఆనుభవం జాస్తిగా గల ఒక వృద్ధపిశాచి, ఇతర పిశాచాలకు ఏసమస్య ఏర్పడినా సలహాలు ఇస్తూండేది.\n\nఒక రోజు ఆ వృద్ధపిశాచి ఆడవిలో చాలా సేపు తిరిగి, ఒక పాడుబడిన దిగుడుబావి పైమెట్టు మీద కూర్చున్నది.\n\n“ఎవరు వారు? నా స్థలంలో వచ్చి కూర్చున్నారు?” అన్న మాటలు విని వృద్ధపిశాచి తల ఎత్తి, ఒక ఆడపిశాచిని చూసి, “ఇది నీ చోటా? అయితేనేం? విశాలంగానే ఉన్నది గట్టు. నువు కూడా వచ్చి కూర్చో,” అన్నది.\n\nఆడపిశాచి వృద్ధ పిశాచి పక్కన కూర్చున్నది.\n\n“నేను ఇటుగా ఉన్న శ్మశానంలో ఉంటాను. పిశాచాలకు ఏసమస్య\n\nవచ్చినాననున్న సలహా అడుగుతూంటారు,” అంటూ వృద్ధ పిశాచి తనను తాను ఆడ పిశాచికి పరిచయం చేసుకున్నది.\n\nవెంటనే ఆడపిశాచి ఉత్సాహం వచ్చినట్టుగా కనబడి, “నాకూ ఒక సమస్య వచ్చి పడింది. బుర్ర బద్దలు కొట్టుకున్న ప్పటికీ పరిష్కారం తోచటం లేదు. కాస్త సహాయం చెయ్యి,” అన్నది.\n\nవృద్ధ పిశాచికి ఆది తన సమస్యను ఇలా వివరించి చెప్పింది:\n\nఅది నివసించే మర్రిచెట్టుకు చాలా దగ్గిరగా ఒక పాడుబడిన ఇల్లు ఉన్నది. నెల క్రితం ఆ ఇంటిని ఒక సంగీతం మేస్టరు ఆక్రమించాడు. ఊళ్ళో నుంచి చాలామంది అబ్బాయిలూ, అమ్మాయిలూ అతడి వద్దకు వచ్చి, రోజంతా సంగీతం సాధన చేస్తారు. ఇంతకాలమూ ప్రశాంతంగా జీవిస్తున్న ఆడపిశాచికి ఈ గోల"
        },
        {
            "title": "పనికిరాని సలహాలు",
            "page_start": 37,
            "author": "ఎం. కామేశ్వరరావు",
            "pdf_page": 37,
            "content": "దుర్భరంగా ఉన్నది. ఎలాగైనా\nఆ సంగీతం మేస్టర్నీ ఆ ఇంటి నుంచి\nవెళ్ళగొట్టాలి. ఆదీ ఆడపిశాచి సమస్య.\n\nఅంతా విని వృద్ధ పిశాచి, ‘‘ ఇదొక\nసమస్యా ఏమిటి? ఇంతకన్న ఎంతో\nకరినమైన సమస్యలను పరిష్కరించాను.\nనువు ఇలా చేశావంటే నీ సమస్య తీరి\nపోతుంది,’’ అంటూ ఆడపిశాచికి ఏదో\nసలహా ఇచ్చింది.\n\nఆడపిశాచి ఈ సలహాకు అమితంగా\nసంతోషించి, ఆ రాత్రే సంగీతం మేస్టరు\nఇంటికిపోయి, గండుపిల్లిగా మారి,\nవికృతంగా అరుస్తూ, కటికీలో నుంచి\nసంగీతం మేస్టరు గదిలోకి దూకింది.\n\nఈ గొడవతో సంగీతం మేస్టరు నిద్రలేచి,\nగండుపిల్లి కాస్తా పిశాచిగా మారడం\nచూసి, ధైర్యం కూడగట్టుకుని, ‘‘ ఎవరు\nనువు? ఈ వేళప్పడు ఇక్కడ నీ కేం\nపని?’’ అని అడిగాడు.\n\nపిశాచి విరగపడి నవ్వి, ‘‘ నేను బహు\nచెడ్డ పిశాచిని. కోరిన రూపంతో ఈ ఇంట్లో\nతిరుగుతూంటాను,’’ అని చప్పున\nగబ్బిలంగా మారి గది అంతా కలయ\nతిరుగుతూ ఎగిరింది.\n\n‘‘నీకు పుణ్యం ఉంటుంది, ఇందాకటి\nలాగా పిల్లిగానే ఉండి ఇల్లంతా తిరుగుదూ!\nఎలుకలబాధ చాలా ఎక్కువగా ఉన్నది.\nతరవాత బల్లిగా మారి దోమలను\nతినెయి్య,‘‘ అన్నాడు సంగీతం మేస్టరు.\n\nఆడపిశాచి రోషంగా, ‘‘నాకు అంత\nకన్న పనేమీ లేదనుకున్నావా ?’’ అంటూ\nఅక్కడి నుంచి వెళ్ళిపోయింది.\n\nఅది మర్నాడు బావిగట్టున వృద్ధ\nపిశాచిని కలుసుకుని, ‘‘ నీ పథకం పార\nలేదు. వాడు మహా గట్టిపిండం!’’ అన్నది.\n\n‘‘ఒక ఎత్తు పారక పోతే ఇంకోటి\nపారుతుంది,’’ అంటూ వృద్ధ పిశాచి\nఆడపిశాచికి మరొక ఉపాయం చెప్పింది.\nఅది పారవచ్చునని ఆడపిశాచికి తోచింది.\n\nఆ పథకం ప్రకారం ఆడపిశాచి\nసంగీతం మేస్టరు ఇంటి కప్పు మీది\n\nపెంకులు పికి కింద పారెయ్య సాగింది.\nఆ చప్పడుకు సంగీతం మేస్టరు నిద్ర\nలేచి, బయటికి వచ్చి, ‘‘ ఆ పెంకులు\nపికేది ఎవరు ?'' అని అడిగాడు.\n\n“నేనే! పిశాచాన్ని! ఏదో ఒకటి చేయకపోతే నాకు తోచదు!” అంటూ ఆడపిశాచి గాలిలో పల్టీలు కొట్టింది.\n\n“అ దొమ్మరి ఆటలు తరవాత చేద్దూ గాని, ముందు పని కానియ్య. ఈ మధ్య నాలుగు డబ్బులు వస్తున్నాయి; పెంకులు తీయించి, మిద్దె వేయించే ఆలోచనలో ఉన్నాను. తెల్లవారే సరికల్లా పెంకులన్నీ తీయటం పూర్తి చెయ్యాలి!” అని బయట ఒక చెట్టు కింద పడుకుని గుర్రు పెట్టసాగాడు సంగీతం మేస్టరు.\n\n“నా చేత కూలిపని చేయించుకునేలా ఉన్నాడు. మొండివాడు!” అనుకుని ఆడపిశాచి గుడ్లగూబలా మారి, అరుచు కుంటూ బావి దగ్గిరికి ఎగిరిపోయింది.\n\n“మంచి ఉత్సాహంలో ఉన్నట్టున్నావు! సంగీతం మేస్టర్ని ఈ దెబ్బతో వెళ్ళ గొట్టావా?” అని వృద్ధపిశాచి అడిగింది.\n\n“నా మొహం! నన్నేవాడు వెళ్ళ గొట్టాడు,” అన్నది ఆడపిశాచి.\n\nతన రెండు పథకాలూ వృధాపోవటం\nవృద్ధ పిశాచికి అవమానమయింది. అది\nఆడపిశాచికి మూడోపథకం చెప్పింది.\n\nదాని ప్రకారం ఆడపిశాచి మర్మాడు\nరాత్రి నిద్రపోతున్న సంగీతం మేస్టరును\nతట్టి లేపింది.\n\n“మళ్ళీ ఎందుకు తగలడ్డావు?\nబంగారం లాటి నిద్ర చెడగొట్టావు!”\nఅన్నాడు సంగీతం మేస్టరు.\n\n“నువు మర్యాదగా ఈ ఇల్లు వదిలి\nపెళ్ళు. ఈ ప్రాంతమంతా నాది. ఎన్నేళ్ళు\nగానో నేనిక్కడ ప్రశాంతంగా బతుకు\nతున్నాను. నువు వచ్చి నీ కర్ణకలోరమైన\nసంగీతంతో నా శాంతిని భంగపరిచావు,”\nఅన్నది ఆడపిశాచి సూటిగా.\n\n“మహ బాగా చెప్పావులే! ఎంతో కాలం నేను ఆద్దెకు కూడా ఇల్లు సంపాదించలేకపోయాను. సంగీతం మేస్టరుకు ఇల్లు ఎవరు ఆద్దెకిస్తారు? నా ఆదృష్టం కొద్దీ ఈ ఇల్లు తేరగా దొరికింది. శిఘ్యులు బాగానే వస్తున్నారు. అందుచేత నేను ఈ ఇల్లు వదిలి వెళ్ళే ప్రశ్నలేదు, నువే మరెక్కడికైనా వెళ్ళిపో, నేను అభ్యంతరం చెప్పను,” అని సంగీతం మేస్టరు స్పష్టంగా చెప్పి అటు తిరిగి పడుకున్నాడు.\n\nఆడపిశాచి ముఖం దమ్మిడీ అంత\nఅయింది. తీరికూ రుచిని సలహాలు\n\nచెప్పటం సులభం. ఎవరి సమస్యలను\nవారు స్వబుద్ధితో పరిష్కరించుకున్నంత\nఉత్తమం మరొకటి లేదు.\n\nమర్నాడంతా ఆలోచించి, ఆ రాత్రి\nఆడిపిశాచి సంగీతం మేష్టరుతో, “రేపు\nరాత్రి నుంచీ నాకు సంగీతం నేర్పు. అలా\nకాదంటే ఉదయమే అందరితో బాటు\nకూర్చుని సంగీతం సాధన చేస్తాను,”\nఆంటూ నమ్మకం కలిగేటట్టు ప్రాధేయ\nపడింది.\n\nసంగీతం మేస్టరు దడుచుకున్నాడు.\nఇప్పఢిప్పడే అతనికి కాస్తపేరూ, డబ్బూ\nవస్తున్నాయి. తాను పిశాచాలకు సంగీతం\nనేర్పుతున్నట్టు తెలిసిందంటే విద్యార్థులు\nరారుసరేగదా, ఊళ్ళోవాళ్ళు తనను ఊరి\nనుంచి తరిమేస్తారు.\n\nఅందుచేత సంగీతం మేస్టరు ఆ రాత్రే\nతన మూటా, ముల్లే సర్దుకుని, తెల్లవార\nగానే ఊరి అవతలివైపు మరో ఇల్లు\nఅదైకు తీసుకున్నాడు. ఆడపిశాచి సమస్య\nతీరిపోయింది."
        },
        {
            "title": "ఇద్దరు మూర్ఖులు",
            "page_start": 41,
            "author": "కోలార్ కృష్ణఅయ్యర్",
            "pdf_page": 40,
            "content": "## ఇద్దరు మూర్థులు\n\nఒక గ్రామంలో రామయ్య అనే రైతు తన రెండు ఎకరాల భూమిలో జొన్న వేశాడు. పైరు ఏపుగా పెరిగి, కోతకు వచ్చే తరుణంలో, సోమయ్య అనేవాడి పశువులు వచ్చిపడి, పైరునంతా పూర్తిగా నాశనం చేశాయి.\n\nరామయ్య సోమయ్యను వెయియ రూపాయలు నష్టపరిహారం అడిగాడు. సోమయ్య ఒప్పుకోలేదు.\n\nరామయ్య ఊళ్ళో పెద్దలను తగాదా తీర్చమని కో రాడు. ఊరి పెద్దలు, రామయ్య తన పాలానికి కంచె వెయ్యక, కనీసం కాపలా అయినా పెట్టకపోవటం అతని తప్పనీ, తన పశువులను ఆదుపులో పెట్టకపోవటం సోమయ్య తప్పనీ, అందు చేత సోమయ్య సగం పరిహారం, అంటే అయిదువందలు, ఇయ్యాలనీ తీర్పు చెప్పారు.\n\nఊరి మునసబు లంచగొండి. అందు చేత సోమయ్య తమ తగాదాను పరిష్కరించవలసినది మునసబు అని రామయ్యకు చెప్పి, మునసబు దగ్గిరికి వెళ్ళి, తనకు అనుకూలంగా చెబితే రెండువందల యాభై ఇస్తానన్నాడు. పరిహారం తేలికలో పోతుందని అతని ఉద్దేశం. మునసబు లంచం పుచ్చుకుని, రామయ్య తన పాలానికి కంచెవెయ్యక, కాపలా పెట్టకపోవటం అతని తప్పేననీ, సోమయ్య పరిహారం ఇయ్యనవసరం లేదనీ తీర్పు చెప్పాడు.\n\nరామయ్య ఈ తీర్పును ఆమోదించక తాలూకా అధికారి వద్దకు వెళ్ళాడు. అతడు కూడా లంచగొండే. రామయ్య అతనికి రెండువందల యాభైరూపాయలు లంచ మిచ్చి తనకు అనుకూలంగా తీర్పు చెప్పించుకున్నాడు.\n\n“గ్రామంలోని చేలకన్నిటికీ కంచెలు వెయ్యాలని ఎక్కడా లేదు. రామయ్యకు కలిగిన నష్టానికి పూర్తిగా సోమయ్య బాధ్యుడు. అందు చేత, అతను రామయ్యకు వెయ్యిరూపాయలు నష్టపరిహారం ఇయ్యాలి,” అని తాలూకా అధికారి తీర్పు చెప్పాడు.\n\nసోమయ్య జిల్లా అధికారి వద్దకు వెళ్ళాడు. అతడు కూడా లంచగొండే. “తాలూకా అధికారి నిన్ను రామయ్యకు వెయ్యిరూపాయలు పరిహారం ఇయ్యమన్నాడు గద. అందులో సగం నాకిస్తే. నీకు అనుకూలంగా తీర్పు ఇస్తాను,” అన్నాడు.\n\nఅయిదు వందలు లంచం ఇచ్చినా తనకు రెండువందల యాభై లాభమే అనుకుని సోమయ్య జిల్లా అధికారికి అయిదు వందలు ఇచ్చుకున్నాడు. తాలూకా అధికారి తీర్పు సరికాదనీ, మునసబు తీర్పే సరి అయినదనీ జిల్లా అధికారి తీర్పు ఇచ్చాడు.\n\nరామయ్యకు రోషం ఎక్కువయింది. అతడు మండలాధికారి వద్దకు వెళ్ళి, ఆ అధికారికి అయిదువందలు లంచం పెట్టి, తనకు అనుకూలంగా తీర్పు తెచ్చుకున్నాడు.\n\nఇక తీర్పు చెప్పడానికి మిగిలినది రాష్ట్రాధికారి. అయన నీతిపరుడూ, న్యాయ బుద్ది గలవాడూ నూ అయన అంతా విని గ్రామపెద్దల తీర్పుతో ఏకీభవిస్తూ, సోమయ్య రామయ్యకు అయిదువందల రూపాయలు ఇయ్యాలని తీర్పు చెప్పాడు. సోమయ్య రామయ్యకు నష్టపరిహారం చెల్లించాడు.\n\nరామయ్య, సోమయ్య ఇంటికి తిరిగి వస్తూ, తాము గ్రామపెద్దల తీర్పు ఆమోదించనందుకు కలిగిన నష్టాన్ని లెక్కించారు. ఒక్కొక్కరికీ ఏడువందల యాభైరూపాయల నష్టమూ, శ్రమా కలిగి నట్టు తేలింది. అందుకు కారణం వాళ్ళ మూర్థత్వమూ, లంచగొండులను ఆశ్రయించటమూనూ.\n\nభూతదయ\n\nఒక రాజుగారు పుట్టినరోజు పండగ చేసుకుంటున్నారు. సామంతులు లెక్కలేని కానుకలు తెచ్చి యిస్తున్నారు. ఒక వేటగాడు ఒక లేడిపిల్లను తెచ్చి రాజుగారికి అర్పించాడు. రాజు నంతోషించి, వాడికి కొంగునిండా బంగారం ఇచ్చి పంపేశాడు.\n\nఅది చూసి మంత్రి, “తమరు ఆ వేటగాడికి ఇచ్చిన బహుమానం చాలా ఎక్కువేమో?” అన్నాడు.\n\n“ఎంతమాత్రమూ కాదు. స్వేచ్ఛగా విహరించే సాధుప్రాణులకు తిరిగి స్వేచ్ఛ ఇచ్చే అవకాశం నాకు రోజు వస్తుందా?” అన్నాడు రాజు.\n\n“మహారాజా, మీరు ఒక్క విషయం గమనించాలి. బందీ అయిన సాధుప్రాణులను మీరు బహుమతులిచ్చి విడుదల చేస్తారని తెలిస్తే, ఆలాటి వాటిని పట్టుకుని మీకు ఇయ్యటానికి అనేకమంది ప్రయత్నిస్తారు. కొన్నిటికి హాని కూడా జరగవచ్చు. మీరు భూతదయ చూపాలంటే, ఎవరూ సాధుప్రాణులను పట్టరాదని శాసించండి. అంతేగాని హింసించి పట్టిన వాటిని విడుదల చెయ్యటం కరుణ అనిపించుకోదు,” అన్నాడు మంత్రి.\n\nరాజు సిగ్గుపడి, మంత్రి చెప్పినట్టే శాననం చేశాడు.\n\n—నడ్లపల్లి చిదంబరరెడ్డి"
        },
        {
            "title": "భూతదయ",
            "page_start": 43,
            "author": "సడ్లపల్లి చిదంబరరెడ్డి",
            "pdf_page": 43,
            "content": "తెలివిగలవాడు\n\nఓరుగల్లు పతనం కావటంతో కాకతీయ సామ్రాజ్యం ఆస్తమించింది. కాకతీయ చక్రవర్తి అయిన ప్రతాపరుడ్రుడి కోశాధి కారులుగా ఉంటూ ఉండిన హరిహర, బుక్కరాయలు అనే ఇద్దరు అన్నదమ్ములు తుంగభద్రానదీ ప్రాంతానికి వలసపోయి, అక్కడ విజయనగరరాజ్యాన్ని నిర్మించారు. హరిహరరాయలు చనిపోయిన తరవాత బుక్కరాయలు రాజ్యాన్ని పాలించాడు. అతను ప్రజలలో ఉండే వైషమ్యాలూ, మతవిద్వేషాలూ తొలగించి, ప్రజలను చక్కగా పాలిస్తూ వచ్చాడు. మహమ్మదీయుల పాలనకు తట్టుకోలేక వలస వచ్చే హిందువులకు విజయ నగరంలో ఆశ్రయం దొరికేది. అయితే బుక్కరాయలు అన్నిమతాలనూ సమంగా చూస్తూ, ఏ మతానికీ నష్టం రావడం సహించేవాడుకాడు.\n\nఓరుగల్లు నుంచి హిందువులు బహి రంగంగా వెళ్ళిపోవాలంటే తమ వెంట నల్లపూస కూడా తీసుకు పో రాదు; తమకు గల సమస్తమూ ప్రభుత్వ పరం చేసి మరీవెళ్ళాలి. తమ వెంట డబ్బూ, దస్సమూ తీసుకుపోగోరినవారు ఎందరినో కూడగట్టుకుని, చాలారహస్యంగా వెళ్లాలి. మహమ్మదీయులకు ఈ బాధ లేదు; వాళ్లు స్వేచ్ఛగా వెళ్ళవచ్చు, రావచ్చు.\n\nఓరుగల్లులో ముత్యాలు అనే హిందూ పావుకారు ఉండేవాడు. చీటికీ, మాటికీ అధికారులకు నజరానా లిచ్చుకోలేక, అతను విజయనగరం వెళ్ళిపోదామను కున్నాడు. బహిరంగంగా వెళ్ళాలంటే అతను కట్టుబట్టలతో వెళ్ళాలి. ఆందుకని అతను ఒక ఫకీరుతో స్నేహం చేశాడు.\n\nఫకీరు చాలామంచివాడని ప్రతీతి. అతనికి ఒక ఒంటే ఉండేది. అతను"
        },
        {
            "title": "తెలివిగలవాడు",
            "page_start": 44,
            "author": "పి. ఆర్. శ్రీనాథ్ శర్మ",
            "pdf_page": 44,
            "content": "మక్కా, మదీనా మొదలైన పుణ్యక్షేత్రాలకు\nవెళ్ళటానికి కూడా దానిమీదనే వెళ్లేవాడు.\nఫకీరు అనేది అతని పేరే అయికూర్చున్నది.\nఆ పేరుతో పిలిస్తే అతను గడ్డం దువ్వు\nకుంటూ పలి కేవాడు. ఈ ఫకీరు\nముత్యాలుకు సహాయం చెయ్యటానికి\nఒప్పకున్నాడు. ముత్యాలు యావదాసి\nమణుగుబంగారమూ, కొన్నిరత్నాలూనూ.\nవాటిని క్షేమంరా విజయనగరం చేర్చితే\nఫకీరుకు లక్షరూపాయలు ఇస్తానన్నాడు\nముత్యాలు.\n\nఫకీరు ఆతిరహస్యంగా బయలుదేరి\nవిజయనగరం చేరటమూ, తర వాత\nపదిహేనురోజులకు ముత్యాలు కట్టు\nబట్టలతో బయలుదేరి, విజయనగరం\nచేరటమూ, ఫకీరు ముత్యాలు కోసం విజయ\nనగరంలో వేచి ఉండటమూ వాళ్ళు\nచేసుకున్న ఏర్పాటు.\n\nఆ ఏర్పాటు ప్రకారం ముత్యాలు, ఫకీరు\nబయలుదేరిన పదిహేనురోజులకు తాను\nకూడా బయలుదేరి, విజయనగరం చేరి,\nఫకీరు కోసం వెతికాడు. ఇల్లిల్లూ గాలించినా\nఅతనికి ఫకీరు జాడ దొరకలేదు.\n\nజరిగినదేమంటే, అంత ధనం చూడ\nగానే ఫకీరుకు దాన్ని అపహరించాలని\nబుద్ధిపుట్టింది. విజయనగరం చేరుతూనే\nఅతను తన గడ్డం గొరిగించి, హిందూ\n\nవర్తకుడి వేషం వేసుకుని, ముత్యాలు\nసరుకంతా అమ్మేశాడు.\n\nఅతను విజయనగరం వీధుల్లో రీవిగా\nతిరుగుతూ ఒకరోజు ముత్యాలుకు ఎదు\nరయాడు. ముత్యాలు అతన్ని గుర్తించక,\n“అయ్యా. ఓరుగల్లు నుంచి రెండువారాల\nక్రితం ఒంటె మీద ఇక్కడికి వచ్చిన\nఫకీరును మీరు చూశారా ?” అని\nఅడిగాడు.\n\n“చూశానండి. అయనకు బారెడు గడ్డం\nఉంటుంది కదండీ?” అని ఫకీరు\nముత్యాలును అడిగాడు.\n\n“అవునవును. అయన జాడ చెప్ప\nగలరా?” అని ముత్యాలు అడిగాడు.\n\n“ఆయన నిన్న ఇక్కడనే కనిపించాడు. ఆయన వద్ద కొంత బంగారమూ, మణులూ ఉన్నాయి. నన్ను కొనమన్నాడు. నేను కొనలేదు. ఇంతలో ఎవరో బాగ్దాదు వర్తకుడు వచ్చాడు. ఇద్దరూ కలిసి బాగ్దాదుకు బయలుదేరి వెళ్లారు,” అంటూ ఫకీరు అలవాటుచొప్పున గడ్డం దువ్వుకోబోయాడు.\n\nవెంటనే ముత్యాలు ఫకీరును పోల్చి, “నువే ఫకీరువు! నా డబ్బంతా కాజేశావు!” అన్నాడు.\n\n“నేను కాదు! ఛీ, ఛీ!” అన్నాడు ఫకీరు.\n\nఇద్దరికీ వాగ్వాదం జరిగింది. చివరకు ముత్యాలు బుక్కరాయల వద్దకు వెళ్ళి, తనకు జరిగిన అన్యాయం గురించి చెప్పుకుని, న్యాయం చెయ్యమన్నాడు.\n\nబుక్కరాయలు ఫకీరును న్యాయ స్థానానికి పిలిపించాడు. ఆయన ఫకీరుతో, “ముత్యాలు సొత్తు ముత్యాలు కు ఇచ్చెయి్య,” అని మంచిగా చెప్పాడు.\n\n“నేను ఫకీరును కాను,” అన్నాడు ఫకీరు.\n\n“మరి ముత్యాలు నిన్ను ఫకీరని ఎందుకంటున్నాడు?” అని బుక్కరాయలు అడిగాడు.\n\n“నేను వర్తకుడిననీ, నా దగ్గిర డబ్బున్నదనీ తెలిసి ఇతను ఈ ఎత్తు వేశాడు,” అన్నాడు ఫకీరు.\n\nబుక్కరాయలు ఒక్కకణం ఆలోచించి, “ఈ ముత్యాలు తెచ్చిన అభియోగం చెల్లదు. నువు వెళ్లవచ్చు,” అని ఫకీరుతో అన్నాడు.\n\nఫకీరు అనందంతో పొంగిపోతూ బయటికి పోబోతూండగా, బుక్కరాయలు వెనకనుంచి, “ఆ ఫకీరును అగమని చెప్పండి,” అని గట్టిగా కేకపెట్టాడు.\n\nవెంటనే ఫకీరు వెనక్కుతిరిగి చూశాడు. ఆ విధంగా ఫకీరు బుక్కరాయలుకు దొరికిపోయాడు. ముత్యాలుకు తన సొత్తు తిరిగి లభించటమే గాక, ఫకీరుకు శిక్షకూడా పడింది."
        },
        {
            "title": "వ్యతిరేకం",
            "page_start": 47,
            "author": "పేర్నమిట్ట నాగేశ్వరరావు",
            "pdf_page": 46,
            "content": "## వ్యతిరేకం\n\nరామయ్యా, రాజమ్మా భార్యాభర్తలు. రాజమ్మ ఏమిచెప్పినా రామయ్య అందుకు వ్యతిరేకంగా చెప్పేవాడు. ఒకసారి రాజమ్మ రాబోయేపండగకు పుట్టింటికి వెళ్ళివస్తానని భర్తను అడిగింది. రామయ్య వెంటనే, “వీల్లేదు. నోరుమూసుకుని ఇంట్లోపడి ఉండు,” అన్నాడు.\n\nఆ రాత్రి రాజమ్మ అన్న రంగయ్య పని మీద ఆ పూరు వచ్చాడు. రాజమ్మ తన అన్నతో భర్త వైనం అంతా చెప్పింది. రంగయ్య ఆ రాత్రి భోజనం చేసి, హాయిగా నిద్రపోయి, మర్నాడు ఉదయం వెళ్ళిపోతూ రామయ్యతో, “రామయ్యా, రాజమ్మను పండగకు రమ్మని అడిగాను. నువు వెళ్ళమన్నావుట గాని, తాను రానంటే రానన్నది. ఇది ఇంత పెంకెమనిషిలా తయారయిందేమిటి? దాన్ని ఏమీ అనకు,” అన్నాడు.\n\nవెంటనే రామయ్య లోపలికి వెళ్ళి, రాజమ్మతో, “పుట్టింటికి రమ్మంటే రానన్నావుట. ఎందుకు పోవూ? వెంటనే బయలుదేరు,” అన్నాడు.\n\n“వద్దండీ! నేను ఇక్కడే ఉంటాను. మీరు పట్టుబట్టితే పండగరోజు ఉదయం వెళ్ళి సాయంకాలం తిరిగివస్తాను,” అన్నది రాజమ్మ.\n\nరామయ్య మండిపడి, “అదేంకుదరదు. నువు ఇప్పుడే బయలుదేరు. నోరుమూసుకుని పండగ పుట్టింట గడిపి మరీరా!” అని, బండి తీనుకురావటానికి బయలుదేరాడు.\n\n—పేర్రమిట్ట నాగేశ్వరరావు"
        },
        {
            "title": "నిజమా అబద్ధమా?",
            "page_start": 48,
            "author": "వీరేపల్లి జయరాంరెడ్డి",
            "pdf_page": 47,
            "content": "## నిజమా అబద్ధమా?\n\nపూరీ విద్యాపీఠంలో విద్యాభ్యాసం ముగించుకుని సుధీరుడూ, సురేంద్రుడూ అనే ఇద్దరు రాచయువ కులు తమ దేశాలకు బయలుదేరారు. వారిద్దరూ మంచి స్నేహితులు. వారివి ఇరుగు పారుగు దేశాలు.\n\nదారిలో వారికొక అరణ్యం తగిలింది. అరణ్యం మధ్యలో వర్షం పట్టుకున్నది. అదృష్టవశాన వారు తలదాచుకు నేటందుకు ఒక పాడుబడిన దేవాలయం దగ్గిరలోనే కనిపించింది. వారు అందులోకి ప్రవేశించేసరికి, అదివరకే అక్కడికి చేరిన బైరాగి ఒకడు వారికి కనిపించాడు.\n\nవాళ్ళ ప్రశ్నలకు సమాధానంగా ఆ బైరాగి, ''నేనొక సిద్ధాంతిని. దేశ సంచారం చేస్తూ నిన్న నే ఇక్కడికి వచ్చాను. నాకు మనుషుల మధ్యమసలటం ఇష్టంలేదు. దేశ దేశాలు తిరిగి జ్యోతిషంలో పాండిత్యం సంపాదించాను,'' అన్నాడు.\n\nసురేంద్రుడికి జ్యోతిషమంటే అమిత ఆసక్తి. అతను తనజాతకం ఎలా ఉన్నదో చెప్పమని సిద్ధాంతిని అడిగాడు.\n\n''జరగబోయేది ముందే తెలుసుకుని మనిషి చేయగలది ఏమీలేదు. అది జరిగే తీరుతుంది. నా శాస్త్రాన్ని నేను మనుషులకు ఉపయోగించను,'' అన్నాడు సిద్ధాంతి.\n\n''ఏ చాతగాని వాడైనా ఆ మాట అనవచ్చు.'' అని సురేంద్రుడు ఎత్తి పాడిచాడు.\n\nబైరాగి కాస్సేపు కళ్ళు మూసుకుని, ''మీరు రాక పూర్వం, ఈ అరణ్యానికి అవతలం ఉన్న విదర్భ రాజ్యపు జాతకాన్ని గుణిస్తున్నాను. ఒక వారం లోగా ఆ రాజ్యంలో పెద మార్పులు\n\nరాబోతున్నాయి. ప్రస్తుతం దాన్ని ఒక అసమర్థుడు పాలిస్తున్నాడు. ఆ అసమర్థుడు హత్య చేయబడతాడు. అయితే, అతన్ని చంపేవాడు కాక, మరొకడు గద్దె ఎక్కుతాడు. నా ఈ జోస్యం పాల్లు పోదు,\" అన్నాడు.\n\nసురేంద్రుడు మరేమీ మాట్లాడలేదు. జ్యోతిషంలో ఎంతమాత్రమూ నమ్మకం లేని సుధీరుడు అసలు నోరే విప్పలేదు.\n\nఇంతలో వాన వెలిసింది. మిత్రులిద్దరూ బైరాగికి వీడ్కోలు చెప్పి, అక్కడి నుంచి ముందుకు సాగారు. అరణ్యం దాటగానే ఒక రహదారి వచ్చింది. ఆ దారిన ఒక దిక్కుగాపోతే విదర్భ వస్తుంది. రెండో దిక్కుగా పోతే మిత్రులు పోవలసిన దేశాలు వస్తాయి.\n\nసురేంద్రుడు ఆగిపోయి సుధీరుడితో, \"ఈ విదర్భ వ్యవహారం ఏమిటో అంతు చూడాలని ఉన్నది. ఈ విదర్భరాజు పనికిమార్లినవాడు. అతని మూలాన ప్రజలు నానా అగచాట్లూ పడుతున్నారు. వాణ్ణి చంపి విదర్భ ప్రజలకు మేలు చేస్తాను,\" అన్నాడు.\n\nసుధీరుడు ఆశ్చర్యపడి, \"బైరాగి మాటలు నమ్మి నువు చిక్కులు కొని తెచ్చుకుంటావా? ఏదో దేశపు ప్రజలకు నువు మేలు చెయ్యటమేమిటి? పిచ్చి\n\nచంద్రమామ\n\nఆలోచనలు చెయ్యక, మన దారిన మనం పోదాం పద. ఒకవేళ బైరాగి జోస్యం నిజమే అయినా విదర్భరాజును చంపిన ఫలితం నీకు ఉండదు. మరెవడో రాజు అవుతాడు,\" అన్నాడు.\n\n\"ఫలితం నాకు అవసరం లేదు. మంచి ఎవరికైనా చెయ్యవచ్చు. నువు వెళ్ళు. నేను త్వరలోనే వస్తాను,\" అని సుధీరుడు విదర్భ దారిపట్టి వెళ్లిపోయాడు.\n\nసుధీరుడికి కాలు సాగలేదు. తన మిత్రుడు భయంకరమైన ప్రమాదంలో చిక్కుకోబోతున్నాడనీ, అతన్ని ఎలాగైనా కాపాడటం తన ధర్మమనీ అతనికి తోచింది. ఆందుచేత అతను కూడా\n\nచెయ్యడని నేను హామీ ఇస్తున్నాను,’’\nఅన్నాడు.\n\n“మా రాజును హత్యచేసే ప్రయత్నంలో\nఉన్నవాణ్ణి ఈ కణమే శిరశేచ్ఛదం\nచేయిద్దును, కాని నిన్ను చూసి వదిలే\nస్తున్నాను. నుపు కోరినట్టే అతన్ని వారం\nరోజులపాటు నిర్బంధంలో ఉంచి,\nతరవాత వదిలేస్తాను,'' అన్నాడు కాలకేశి.\n\nసురేంద్రుడి ప్రాణానికి ఎలాటి హానీ\nకలగనియ్యనని మంత్రి ప్రమాణం\nచేసినమీదట, తన మిత్రుడు ఎక్కడ\nబసచేసినదీ మంత్రికి చెప్పి, సుధీరుడు\nమరొక సత్రంలో బసచూసుకున్నాడు.\n\nకాని మర్నాడు ఉదయమే ఒక\nదుర్వార్త సుధీరుడి చెవినపడింది.\nఅదేమంటే, సురేంద్రుడు గడిచిన రాత్రే\nవిదర్భరాజును హత్యచేసి, రాజభటులకు\nదొరికిపోయాదు.\n\nఈ పరిణామానికి సుధీరుడు హతాశుడై\nపోయాడు. అతను కాలకేశి ఇంటికి వెళ్లి,\n“ఈ హత్య జరగకూడదనేగదా నేను\nముందుగా నా మిత్రుణ్ణి బంధించమని\nమిమ్మల్ని హెచ్చరించాను ? అతన్ని\nమీరు నిన్ననే ఎందుకు ఖైదు చెయ్య\nలేదు? మీ అలక్ష్యంవల్లనేగదా ఈ ఘోరం\nజరిగింది ? మీ వల్లకాదంటే నేనే మరో\nఉపాయం చేసి ఉండేవాణ్ణి !” అన్నాడు.\n\nసురేంద్రుడికి వెనకగా విదర్భకే బయలు\nదేరాడు.\n\nసురేంద్రుడు తిన్నగా విదర్భ రాజ\nధానికి వెళ్ళి, ఒక సత్రంలో బస చేశాడు.\nసుధీరుడు ఆ సత్రాన్ని గుర్తుపెట్టుకుని,\nవిదర్భ మంత్రి అయిన కాలకేశి ఇంటికి\nవెళ్ళి, తనను తాను పరిచయం చేసుకుని,\nతరవాత తన మిత్రుడైన సురేంద్రుడి\nసంగతి చెప్పాడు. అంతా చెప్పి అతను\nకాలకేశితో, “ఒక్కవారం పాటు\nనా మిత్రుణ్ణి బంధించి ఉంచి, తరవాత\nవదిలెయ్యండి, తనదారిన తాను పోతాడు.\nఆ తరవాత అతను మీ రాజునుగాని\nమరొకరినిగాని హత్యచేసే ప్రయత్నం\n\nకాలకేశి ఎంతో పశ్చాత్తాపం ప్రదర్శిస్తూ,\n\"నువు చెప్పినట్టే చెయ్యబోయాను. కాని\nనీ మిత్రుడు మా ఎత్తు కనిపెట్టి తప్పిం\nచుకుపోయాడు. అతనికి మరణదండన\nతప్పదు,\" అన్నాడు.\n\nసుధీరుడి మనస్సు వికలమైపోయింది.\nమంత్రితో మాట్లాడేది కూడా ఏమీ కని\nపించలేదు. సురేంద్రుణ్ణి మరణదండన\nనుంచి తప్పించే ఉపాయాలు ఏమైనా\nఉన్నాయా అని ఆలోచిస్తూ అతను చాలా\nమధనపడ్డాడు. తన మిత్రుడి మరణ\nశిక్షకు తానే కారకుడా అన్న అనుమానం\nకూడా అతన్ని బాధించింది. రాజు హత్య\nకాకముందే తాను హంతకుడి పేరూ,\nఆచూకీ మంత్రికి చెప్పేశాడు.\n\nకొద్దిరోజులు గడిచాయి. నగరంలో\nమరొక వార్త పుట్టింది. మర్నాడే మంత్రి\nకాలకేశి పట్టాభిషేకం చేసుకోబోతున్నాడు.\nఅదే ముహూర్తంలో సురేంద్రుడికి మరణ\nదండన అమలు జరగబోతున్నది.\n\nసుధీరుడు సభకు వెళ్ళాడు. సభలో\nజనం కిటకిటలాడుతున్నారు. కాలకేశి\nసింహాసనం పక్కన మరో ఆసనం మీద\nకూర్చుని ఉన్నాడు. సింహాసనం ఖాళీగా\nఉన్నది. సభలోకి సురేంద్రుణ్ణి చేతులు\nబంధించి తెచ్చారు. ముందు అతని\nశిరశేచదమూ, తరవాత కాలకేశి పట్టాభి\nషేకమూ జరగవలసి ఉన్నాయి.\n\nసుధీరుడు కాలకేశిని సమీపించి,\n\"ప్రభూ, రాజ్రోహితలనరికే అవకాశం\n\nనాకు ఇప్పించండి. ఆపనిచేసి నా బాధ్యత పూర్తి చేసుకుంటాను,\" అన్నాడు.\n\nకాలకేశి సమ్మతించాడు.\n\nసుధీరుడు తన కత్తి దూసి సురేంద్రుడి కేసి ఒక్క ఆడుగు వేసి, ఏదో సందేహం కలిగినవాడిలాగా మళ్ళీ కాలకేశి కేసి తిరిగి, మెరుపులాగా తన కత్తితో కాలకేశి తల నరికేశాడు.\n\nహామాకారాలు చెలరేగవలసిన సభలో చిమ చిటుక్కుమంటే వినబడే నిశ్శబ్దం! రాజభటులు నేలచూపులు చూస్తూ ఉండి పోయారు. అంతలో సభలో హర్షధ్వానాలు చెలరేగాయి. కాలకేశి చచ్చినందుకు ప్రజలు సంతోషిస్తున్నారు!\n\nసురేంద్రుడే విదర్భకు రాజు కావాలని సభలో ఏకగ్రీవంగా నిర్ణయం జరిగింది. అతని పట్టాభిషేకం కూడా అప్పుడే జరిగిపోయింది.\n\nతరవాత అతను తన మిత్రుడు సుధీరుణ్ణి కౌగలించుకుని, 'నువు కాలకేశిని చంపింది నన్ను రక్తించ\n\nటానికా? లేక బైరాగి మాటలు అబద్దం చెయ్యటానికా?'' అని అడిగాడు.\n\n'ఏదీ కాదు. కాలకేశి ప్రవర్తన నాకు చాలా అనుమానాస్పదంగా కనిపించింది. ఆ దుర్మార్గుడు తన రాజును రక్తించుకోకపోగా, నువు ఆ రాజును హత్య చేసిన మీదట నిన్ను ఉపయోగించుకుని, తాను గద్దె ఎక్కాలని చూశాడు. బైరాగి జోస్యం అప్పుడే అబద్దమయింది. నువే రాజును చంపావు, నువే రాజువు అయావు!'' అన్నాడు సుధీరుడు.\n\nసురేంద్రుడు నవ్వి, 'లేదు, మిత్రమా! బైరాగి జోస్యం అక్షరాలా నిజమయింది. రాజును చంపినది నేను కాదు, కాలకేశి. ఆ నేరం నామీద నెట్టి. తాను రాజు కావాలని చూశాడు,\" అన్నాడు.\n\nసుధీరుడు ఆశ్చర్యపోయాడు. తాను కాలకేశిని చంపకపోతే అతనే రాజై బైరాగి జోస్యం అబద్దమయేదే. అది నిజం కావటానికి సురేంద్రుడూ, సుధీరుడూ కూడా కృషిచేసిన వాళ్ళయారు!\n\nవానరులు వేల సంఖ్యలో కుంభ కర్ణుడి మీదికి దూకారు. వాళ్ళు ఆ పర్వతాకారుణ్ణి కొరికి, గీరి, పిడికిళ్ళ తోనూ, మోకాళ్ళతోనూ పాడిచారు. కాని కుంభకర్ణుడు ఏ మాత్రమూలక్ష్యపెట్టక, వానరసేనలను నిర్మూలించసాగాడు. కుంభకర్ణుణ్ణి ఆపటం వానరుల వల్ల కాదని స్పష్టమయింది.\n\nఅంగదుడూ, అతని తరవాత సుగ్రీ వుడూ కుంభకర్ణుడి మీదికి కొండలు విసిరారు, కాని అవి అతన్ని ఏమి చెయ్య లేకపోయాయి. అతను సుగ్రీవుడి మీదికి తన శూలం విసిరాడు. హనుమంతుడు దారిలో దాన్ని ఒడిసిపట్టుకుని, విరిచి పారేశాడు. ఇదిచూసి వానరులు ఎంతో\n\nసంతోషించి, సింహనాదాలు చేశారు. ఆప్పుడు కుంభకర్ణుడు ఒక పర్వతశిఖరం విసిరి, సుగ్రీవుణ్ణి మూర్ఛపోగొట్టాడు. అది చూసి రాకసులు సింహనాదాలు చేశారు. కుంభకర్ణుడు మూర్ఛపోయిన సుగ్రీవుణ్ణి ఎత్తుకునిపోయాడు. సుగ్రీవుణ్ణి కాజేస్తే, రామ, లక్ష్మణులతో సహా వానరసేన వశమైనట్టేనని అతను అనుకున్నాడు. అతను సుగ్రీవుడితో సహా లంకలోకి వెళ్ళి పోయాడు.\n\nఇదంతా చూసి కూడా హనుమంతుడు భయపడలేదు. మూర్ఛ తెలియగానే సుగ్రీవుడు తనను తాను రక్తించుకోగలడని అతని నమ్మకం. అందుచేత అతను దిగులుపడవద్దని వానరులకు ధైర్యం\n\n27. రామ లక్ష్మణుల మూర్ఛ"
        },
        {
            "title": "వీరహనుమాన్",
            "page_start": 53,
            "author": "చందమామ బృందం",
            "pdf_page": 53,
            "content": "వానరులను భక్తించసాగాడు. అప్పుడు\nలక్ష్మణుడు యుద్ధానికి వచ్చి, అతని మీద\nబాణాలు వేశాడు. కుంభకర్ణుడు వాటిని\nలక్ష్యపెట్టక, రాముడి మీదికిపోయాడు.\n\nరాముడు అతనితో, '' కుంభకర్ణుడా,\nనువు ఇంద్రుణ్ణి జయించావు కాబోలు.\nనేను ఇంద్రుణ్ణి కాను, రాముణ్ణి నిన్ను\nకణంలో చంపేస్తాను.'' అన్నాడు.\n\n\" రాముడా, నేను విరాధుణ్ణి కాను;\nవారినీ, మారీచుణ్ణీ కాను, కుంభకర్ణుణ్ణి.\nనీ పరాక్రమం నా మీద చూపించు, తర\nవాత నేను నిన్ను తినేస్తాను.'' అన్నాడు\nకుంభకర్ణుడు రాముడితో.\n\nసాలవృక్షాలను ఛేదించటానికీ, వారిని\nచంపటానికీ ఉపయోగించిన బాణాలను\nరాముడు కుంభకర్ణుడి మీద వేశాడు,\nకాని అవి అతన్ని ఏమీ చెయ్యలేక\nపోయాయి. అప్పుడు రాముడు అతని\nమీద వాయవ్యాస్తం ప్రయోగించాడు.\nదానితో కుంభకర్ణుడి చెయ్యి, గదతో సహా\nతెగి పడిపోయింది.\n\nకుంభకర్ణుడు గట్టిగా అరిచి, రెండో\nచేత్తో ఒక పెద్ద వృక్షం పెరికి, రాముడి\nమీదికి వెళ్ళాడు. రాముడు ఐంద్రాస్త్రంతో\nకుంభకర్ణుడి రెండో చేతినికూడా ఖండిం\nచేశాడు. అప్పటికీ కుంభకర్ణుడు రాముడి\nపైకి పోవయత్నించాడు. రాముడు అతని\n\nచెబుతూ యుద్ద రంగంలో ఉండి\nపోయాడు.\n\nఅతను ఆనుకున్నట్టుగానే సుగ్రీవుడికి\nస్పృహవచ్చి చూసేసరికి, తాను కుంభ\nకర్ణుడి భుజం మీద ఉన్నట్టు తెలిసింది.\nఅతనికి లంకానగరపు వీధులు కనిపిం\nచాయి. అతను చప్పన కుంభకర్ణుడి\nముక్కూ, చెవులూ కొరికేశాడు. కుంభ\nకర్ణుడు నెత్తురు ఓడుతూ, సుగ్రీవుణ్ణి నేల\nకేసి కొట్టి, కాలితో మట్టగించాడు. అయితే\nసుగ్రీవుడు దాన్ని లక్ష్యపెట్టక, ఆకాశంలోక\nఎగిరి, రాముణ్ణి చేరుకున్నాడు.\n\nసుగ్రీవుడు తప్పించుకు పోగానే కుంభ\nకర్ణుడు తిరిగి యుద్దభూమికి వచ్చి,\n\nకాళ్ళు కూడా ఖండించాడు, చిట్ట చివరకు కుంభకర్ణుడి శిరస్సు కూడా ఖండించేశాడు.\n\nకుంభకర్ణుడు చావగానే రాకసులు అమితమైన దుఃఖంతో పెద్ద పెట్టున ఏడ్చారు. వాళ్ళు రాముణ్ణి చూసి హడలి పోయారు. వానరులు రాముడి చుట్టూ చేరి, అతన్ని పూజించారు.\n\nకుంభకర్ణుడు రాముడి చేతిలో చచ్చాడన్న వార్త రాకసుల ద్వారా రావణుడికి చేరింది. ఈ మాట విని రావణుడు మూర్ఛ పోయాడు. అతని కొడుకు లైన దేవాంతకుడూ, నరాంతకుడూ, త్రిశిరుడూ, అతికాయుడూ పెద్ద పెట్టున ఏడ్చారు. అలాగే కుంభకర్ణుడి తమ్ము లైన మహోదరుడూ, మహాపార్శ్వుడూ ఏడ్చారు.\n\nమూర్ఛ తెలిసిన రావణుడు, ఇక లంక వానరుల వశమవుతుందని భయపడ్డాడు. అతనికి రాజ్యంతోనే రుణం తీరినట్టు తోచింది, సీత మాట సరేసరి. అతను రాముణ్ణి చంపి తన తమ్ముడి కోసం పగ తీర్చుకోవాలనీ, లేదా తాను కూడా చావాలనీ నిశ్చయించాడు. విభీషణుడి మాట వినక, అతన్ని దూరం చేసుకున్నందుకు కూడా రావణుడిలో పశ్చాత్తాపం కలిగింది.\n\nరావణుడి దుఃఖం చూసి త్రిశిరుడు, ' ' మూడు లోకాలనూ జయించగల నువు ఇలా ఆధైర్యపడతా వేమిటి? నన్ను యుద్ధానికి పంపు. నేను రాముణ్ణి చంపి వస్తాను, ' ' అన్నాడు.\n\nఆ మాట విని దేవాంతకుడూ, నరాంత కుడూ, అతికాయుడూ కూడా యుద్ధానికి పోతామని ఉబలాటపడ్డారు. రావణుడు వారిని చూసి పరమానందం చెంది, కౌగలించుకుని, యుద్ధానికి పంపాడు.\n\nమళ్ళీ రాకసులకూ, వానరులకూ యుద్దం జరిగింది. రాకస వీరుడైన నరాంతకుడు వానరులలో భీభత్సం కలిగిస్తూండటం చూసి, అతన్ని చంపమని\n\nసుగ్రీవుడు అంగదుడితో చెప్పాడు.\nఆంగదుడు నరాంతకుడితో కొంతసేపు\nయుద్ధంచేసి, చివరకు అతన్ని చంపేశాడు.\n\nఅది చూసి త్రిశిరుడూ, మహో\nదరుడూ, దేవాంతకుడూ అంగదుడి\nమీదికి వచ్చారు. ఆంగదుడు సాహసంతో\nముగ్గురు రాక్షసులనూ ఎదిరించి సోరాడు\nతూండటం చూసి, హనుమంతుడు తోడు\nవచ్చి, ఒక్క గుద్దుతో దేవాంతకుణ్ణి\nచంపాడు. ఆలాగే అంగదుడికి తోడువచ్చిన\nనీలుడు మహోదరుణ్ణి చంపేశాడు.\n\nమహాపార్ముడితో ఋషభుడు భయం\nకరమైన యుద్ధం చేసి, చివరకు అతన్ని\nచంపాడు. మహాపార్ముడు చావగానే\n\nరాక్షసులు ఆయుధాలు వదిలి పారిపోయారు.\n\nయుద్ధానికి సోయిన రాక్షస వీరులు చచ్చారని తెలిసి అతికాయుడు బయలు దేరాడు. చిన్న పర్వతంలాగా వచ్చే అతేకాయుణ్ణి చూసి, రాముడు విభీషణుడితో, 'ఈ రాక్షస వీరుడు ఎవరు?' అన్నాడు.\n\n\"ఇతను రావణుడికి ధాన్యమార్లిని వల్ల కలిగిన కొడుకు, అతికాయుడు. ప్రతాపంలో రావణుడంతటివాడు. ఇతను బ్రహ్మదేవుడి అనుగ్రహం పొంది, దివ్యాస్తాలు సంపాదించి, దేవతలచేతా, రాక్షసులచేతా చావు లేకుండా వరం పొందాడు. అతను ధరించిన కవచమూ, అతను ఎక్కిన రథమూ కూడా బ్రహ్మ దేవుడు ఇచ్చినవే. వీటి సహాయంతో ఆనేకసార్లు ఇతను దేవతలనూ, దాను వులనూ జయించి, రాక్షసులను రక్తం చాడు. ఇతన్ని త్వరగా చంపకపోతే వానర బలాలకు తీవ్రమైన నష్టం కలిగించగలడు,\" అని విభీషణుడు రాముడితో అన్నాడు.\n\nఈ లోపల వానరసేన మీదికి వచ్చిన\nఅతికాయుణ్ణి కుముదుడూ, ద్వివిదుడూ,\nమైందుడూ, నీలుడూ, శరభుడూ ఎదు\nర్కెన్నారు. కాని అతన్ని వాళ్ళు ఏమి\n\nచంద్రమామ\n\nచేయలేకపోగా, అతని బాణాలతో తీవ్రంగా బాధపడ్డారు.\n\nఅతికాయుడు తన మీదికి రాని వాడి మీదికి పోక, తిన్నగా రాముడి వద్దకు వచ్చి, “పారిపోయే వాళ్ళతో యుద్ధం చెయ్యను. నాతో యుద్ధం చేసే ఉత్సాహం గలవారెవరు?” అని అడిగాడు.\n\nఈ మాటకు లక్ష్మణుడు అలిగి, అతికాయుడి ముందుకు వచ్చి, ధనుష్టంకారం చేశాడు. అతన్ని చూసి అతికాయుడు, “లక్ష్మణుడా, చిన్నవాడివి. నీకున్న పరాక్రమం ఎంత? నాతో ఏమని యుద్ధం చేయ వచ్చావు? ఎందుకు వృధాగా చచ్చిపోతావు. అవతరికి వెళ్లు,” అన్నాడు.\n\n“శౌర్యం చూపవలసినది మాటల్లో కాదు, చేతల్లో. నిన్ను నువు పొగడుకోక, నీ పరాక్రమం నా మీద చూపు,” అన్నాడు లక్ష్మణుడు.\n\nఇద్దరూ బాణాలతో యుద్ధం ఆరం భించారు. లక్ష్మణుడి బాణాల దెబ్బలు తిన్నమీదట అతికాయుడికి అతని మీద కొంత గౌరవం ఏర్పడి ఉత్సాహంతో యుద్ధం చేశాడు. ఇద్దరూ ఒకరి మీద ఒకరు దివ్యాస్తాలు ప్రయోగించారు. అతికాయుడి బాణాలు లక్ష్మణుణ్ణి బాధించాయిగాని, లక్ష్మణుడి బాణాలు\n\nఅతికాయుడి కవచాన్ని చేదించలేక పోయాయి. అందుచేత లక్ష్మణుడు అతని మీద బ్రహ్మాస్తం వేశాడు. అతి కాయుడు దాన్ని ఆపటానికి చేసిన ప్రయత్నాలు ఫలించలేదు. ఆ బాణం అతికాయుడి తల నరికేసింది.\n\nఅతి కాయుడి చావుతో రాకసుల శోకానికి అంతులేకుండా పోయింది. ఈ వార్త రావణుడికి చేరేసరికి అతను నిర్వాంతపోయాడు. ఎందుకంటే మేటి రాకస వీరులు ఒకరొకరే రామలక్ష్మణుల చేతిలో చచ్చిపోతున్నారు. వానరులను తక్కువ చెయ్యటం కూడా పొరపాటే అయింది.\n\nతన తండ్రి విచారంలో ముణిగి\nఉండటం చూసి ఇంద్రజిత్తు, 'నేను\nబతికి ఉండగానే నీకు విచారం దేనికి?\nనా బాణాల దెబ్బ తిని ఎవడూ ప్రాణాలతో\nబయటపడలేడు. ఈ రామ, లక్ష్మణుల\nప్రాణాలు నేను తీస్తాను. ఇప్పుడే\nయుద్ధానికి బయలుదేరుతున్నాను,''\nఅన్నాడు.\n\nఅతను తండ్రి అనుమతి పొంది,\nఉత్తమమైన కంచర గాడిదలు కట్టిన\nరథం ఎక్కాడు. అతను యుద్ధభూమికి\nపోతూంటే, అనేకమంది రాకసయోధులు\nరకరకాల ఆయుధాలు ధరించి, సంతో\nషంగా అతని వెంటవెళ్ళారు.\n\nఇంద్రజిత్తు యుద్ధభూమిని చేరి,\nదివ్యరథం సంపాదించటానికై హోమం\nచేయ నిశ్చయించి, రాకసులను తన\nచుట్టూ కాపలా ఉండమన్నాడు. తరవాత\nఅతను మరిత్ర యుక్తంగా ఆగ్నిలో\nహోమం చేశాడు. అతను హవిస్సులు\nహోమం చేస్తుంటే, ఆగ్ని పొగ లేకుండా\nపెద్ద జ్వాలలతో మండింది.\n\nతరవాత ఇంద్రజిత్తు బ్రహ్మాస్తాన్ని\nజపించి, ఆ అస్త్రంతో తన వింటినీ,\nరధాన్నీ, ఇతర ఆయుధాలనూ మంత్రిం\nచాడు. హోమం పూర్తి అయింది.\nఇంద్రజిత్తు తన రధంతోనూ, ఆయుధాల\nతోనూ, రధసారధితోనూ ఆకాశంలో\nఅంతర్ధానమయాడు.\n\nరాకససేన గుర్రాలతోనూ, రధాల\nతోనూ యుద్ద రంగానికి కదిలింది.\nరాకసులు వానరుల మీద రకర కాల\nఆయుధాలతో యుద్దం ప్రారంభించారు.\nఇంద్రజిత్తు వాళ్ళను ప్రోత్సహించాడు.\nతరవాత అతను కూడా యుద్దంలో ప్రవే\nశించాడు. అతను ఒక్కొక్క దెబ్బకు\nఅయిదారు గురు వానరులను చంప\nసాగాడు. అతను మామూలు వానరులనే\nగాక, ముఖ్యమైన వానర వీరులందరినీ\nక్రూరంగా హింసించాడు. గంధ\nమాదనుడూ, నలుడూ, మైందుడూ,\n\nగజుడూ, సుగ్రీవుడూ, బుు షభు డూ,\nఆంగదుడూ, ద్వి విదుడూ అతని\nబాణాలకు తీవ్రంగా గురి అయారు.\nకాని, అదృశ్యంగా ఉన్న ఇంద్రజిత్తును\nవారు చూడను కూడా లేదు.\n\nఇంద్రజిత్తు ప్రయోగించిన బాణాలు\nరామ, లక్ష్మణులకు కూడా తగిలాయి.\nరాముడు లక్ష్మణుడితో, '' ఈ ఇంద్రజిత్తు\nఅదృశ్యంగా ఉండి యుద్దం చేస్తున్నాడు.\nఅందుచేత అతన్ని చంపలేం. మనం\nఅతని బాణాల మూలంగా పడిపోయినట్టు\nఉన్నామం టే, అతను సంతోషించి,\nలంకకు వెళ్ళిపోతాడు,'' అన్నాడు.\n\nఅలాగే రామలక్ష్మణులు బాణాల\nదెబ్బలు తిని పడిపోయారు. ఇంద్రజిత్తు\nసింహనాదంచేసి, లంకకు తిరిగి వెళ్ళాడు.\n\nఇంద్రజిత్తు ప్రయోగించినది బ్రహ్మాస్తం.\nఎంతమంది వానరులు దానికి కేవలమూ\nబద్దులయారో, ఎంతమంది చచ్చిపోయారో\nతెలుసుకోవాలన్నాడు హను మంతుడు\nవిభీషణుడితో.\n\nహనుమంతుడూ, విభీషణుడూ చెరొక\nమండే కట్టెనూ తీసుకుని, యుద్దభూమి\nఅంతటా వెతకసాగారు. వాళ్ళకు ప్రాణా\nలతో ఉన్న జాంబవంతుడు కనిపించాడు.\nవిభీషణుడు ఆ పృద్దుణ్ణి పలకరించి,\n“ప్రాణాలతో ఉన్నావుగద!” అన్నాడు.\n\nజాంబవంతుడికి చూపు దెబ్బ తిన్నది.\nఅతను విభీషణుణ్ణి, '' హనుమంతుడు\nబతికి ఉన్నాడా? '' అని అడిగాడు.\n\n\"రామలక్ష్మణులను గురించి అడగ\nకుండా హనుమంతుణ్ణి గురించి అడుగు\nతున్నా వెందుకు?'' అని విభీషణుడు\nజాంబవంతుడితో అన్నాడు.\n\n“నాయనా, విభీషణుడా! హను మంతుడు బతికి ఉండి, మిగతా వానర సేన అంతా చచ్చినా ఏమంత నష్టంలేదు. కాని అతను చచ్చిపోతే, వానర సేన అంతా బతికి ఉండినా మన మంతా చచ్చినవారి లోనే జమ ఆవుతాము!” అన్నాడు\nజాంబవంతుడు.\n\nసెద్దవాడు ఇలా అనే సరికి హను మంతుడు ముందుకు వచ్చి, జాంబ వంతుడి రెండు కాళ్ళూ పట్టుకు ని సమస్కారం చేశాడు.\n\nజాంబవంతుడు అతనితో, ''నాయనా, హనుమంతుడా ! ఇప్పుడు వానరుల నందరినీ నుచే రక్తించాలి. ఆ పనికి నువు తప్ప మరెవడూ లేడు,'' అన్నాడు.\n\nతరవాత రామలక్ష్మణుల మూర్ఛ పోగొట్టటానికి జాంబవంతుడు హను మంతుడికి ఒక పని చెప్పాడు:\n\n''నువు సముద్రం మీదుగా హిమా లయానికి వెళ్ళాలి. అక్కడ నీకు అమిత ఎత్తయిన శిఖరాలు కాంచనమూ, కైలా సమూ కనిపిస్తాయి. ఆ రెంటికీ మధ్యగా ఓషధిపర్వతం ఉన్నది. దాని శిఖరం మీద నాలుగు దివ్యమైనఓషధులున్నాయి. అవి దేదీప్యమానంగా ప్రకాశిస్తూ ఉంటాయి. వాటి పేర్లు విశల్యకరణీ, మృతసంజీవినీ, సౌవర్ణకరణీ, సంధాన కరణీ. ఈ నాలుగు ఓషధులనూ తీసుకుని త్వరగా రా. వాటితో వానరులను బతికించి, ఆరోగ్యవంతులను చేద్దాం.»\n\nవెంటనే హను మంతుడు వాయు మార్గాన బయలుదేరాడు. అతను సము ద్రాన్నీ, పర్వతాలనూ, నదులనూ, అర ణ్యాలనూ దాటుకుంటూ హిమవత్పర్వతం కేసి అమితవేగంగా వెళ్ళాడు.\n\nహిమాలయాన్ని చేరగానే హనుమంతుడికి అనేక ఎత్తయిన శిఖరాలూ, అశ్రమాలూ కనిపించాయి. బ్రహ్మకోశమూ, కైలాసపర్వతమూ, ఇంద్రుడు తపస్సు చేసినచోటూ, రుద్రబాణ మోకష్ఠానమూ, హయగ్రీవక్షేత్రమూ, బ్రహ్మక పాలమూ మొదలైన ప్రదేశాలను అతను చూశాడు. ఇంద్రుడికి బ్రహ్మ వజ్రం ఇచ్చినచోటూ, కుబేరుడి స్థానమూ, బ్రహ్మసనమూ, శివధనుక్షేత్రమూ చూశాడు. ఆఖరుకు ఔషధిపర్వతం కూడా అతనికి, కైలాస పర్వతానికీ, ఋషభపర్వతానికీ మధ్యన కనిపించింది. దానిమీద ఓషధులన్నీ వెలిగిపోతున్నాయి.\n\nరాజస్థానులోని సుప్రసిద్ధ రాజ్యమైన\nమేవాడ్ను, 16 వ శతాబ్ది ఆరంభంలో\nసంగరాణా పాలించేవాడు. ఆయన\nగొప్ప శూరుడూ, ఉదారుడూనూ.\n\nదురదృష్టవశాన ఆయన కొడుకులు\nఆయనకు తగినవాళ్ళు కారు. రత్న\nఆనేవాడు మరొక రాజకుమారుడితో\nయుద్ధంచేసి మరణించాడు. తండ్రి\nఆనంతరం రాజైన వ్యికమజితుడు ఆనే\nవాడు విలాస జీవితం గడువుతూ\nధనమూ, కాలమూ వృధా చేశాడు.\n\nమేవాడ్ లో అరాజకుస్థితి ఏర్పడంది.\nఓల్లీలోని మొగలులకు ఆ రాజ్యాన్ని\nకాజెయ్యాలని బుద్ది వుట్టింది. ఈ పరి\nస్థితిలో దర్పారులోని ప్రముఖులు\nకొందరు, బన్వీర్ ఆనేవాడి సహాయంతో,\nవ్యికమజితుణ్ణి రాజ్యభర్తుణ్ణి చేయ\nటానికి కుట్ర చేశారు. ఈ బన్వీర్ ఆనే\nవాడు వీరాగ్రేనడుడైన పృథ్విరాజుకు\nజారువుతుడు.\n\nబన్వీర్ వికమజితుడి పైన ఆకస్మికంగా\nదెబ్బతీశాడు. వికమజితుడు ఆత్మ\nరక్షణ చేసుకోలేక మరణించాడు.\nఆతని మ్మితులు పారిపోయారు.\n\nత్వరలోనే రాజు మరణవార్త రాజ\nభవనమంతటా పాకింది. శోకాలు,\nపెడబొబ్బలూ చెలరేగాయి.\n\nవికమజితుడి కొడుకు, పసిబిడ్డ ఆయిన\nఉదయుడు, పన్నా ఆనే విశ్వాసప్రాతు\nరాలైన దాది రక్షణలో ఉన్నాడు. రాజ\nకుమారుడి వయసే గల కొడుకు\nపన్నాకు కూడా ఉన్నాడు. అంతఃపురం\nలోపల ఆమె ఇద్దరినీ సాకుతూ ఉందేది.\n\nరాజు హత్య అయినట్టు పన్నాకు రాజ భవనం సేవకుడి ద్వారా తెలిసింది. ఆమె దిగ్గ్రమ చెందింది. బన్వీర్ రాజ కుమారుణ్ణి పట్టుకోవడానికి అంతః పురంలోకి వస్తున్నట్టు కూడా ఆమెకు తెలిసింది.\n\nతాత్సారం చెయ్యటానికి లేదు. పన్నా సేవకుణ్ణి తాను చెప్పినట్టు చెయ్యాలి. ఒప్పంచింది. రాజుగారి పాకశాల చంచి చెత్తా చెదారమూ బయటికి తీసుకుపోయే తట్టలో సేవకుడు రాజ కుమారుణ్ణి దాచి బయటికి తీసుకుపోయాడు.\n\nఅయినా ద్రోహ అయిన బన్వీర్ రాజ కుమారుడి అంతుతేల్చినదాకా విశ్వాసంచడని పన్నాకు తెలుసును. ఆమె తన కొడుకును రాజకుమారుడి పక్కమీదికి మార్చి, రెండోపక్క ఎత్తేసింది.\n\nఅమె ఈ పని చేసిన మరుక్కణమే\nక్రూరుడైన బన్వీర్ ఆక్కడికి పచ్చి,\n“రాజకుమారు డెక్కడ? త్వరగా\nచెప్పు!” అని కత్తి చేతబట్టి, పన్నాను\nఆడిగాడు.\n\nపన్నా రాజకుమారుణ్ణి రక్తించటానికి\nకంకణం కట్టుకున్నది. రాజకుమారుడు\nతప్పించుకు పోయాడంటే బన్వీర్\nవెంటనే మనుషులను పంపి వెతికిస్తాడు.\nఅమె పక్క మీద పదుకుని ఉన్న తన\nకొడుకును చూపింది. బన్వీర్ తన కత్తిని\nఆ కుర్రవాడి గుండెల్లోకి దిగవేశాడు.\n\nసేవకుడు నదీ తిరాన కాచుకుని\nఉన్నాడు. త్వరలోనే పన్నా అతన్ని\nకలుసుకున్నది. ఇద్దరూ కోమల్ మేర్\nరాజభవనానికి పారిపోయారు. ఆ రాజ\nకుమారుడు ఉదయసింగ్ అనే పేరులో\nపెరిగి పెద్దవాడై, బన్వీర్ ను పారదోలాడు.\nచరిత్రలో పన్నా త్యాగంలాటిది మరొకటి\nకనబడదు.\n\nకథా శ్రీర్షిక పోటీ\n\nఈ కథకు మంచి పేరు పెట్టి రు 25 లు గెలవండి!\n\n?\n\nఒక పేద కాపకు ఇద్దరు కూతుళ్ళు. ఇద్దరికీ పెళ్ళిళ్ళు ఆయాయి. ఆదృష్టం కొద్దీ చిన్నదాని\nమొగుడికి కలిసి వచ్చింది. అతను డబ్బు సంపాదించి, దానితో వ్యాపారం చేసి మంచి\nధనవంతుడై, ఇల్లు కట్టుకుని, దర్జాగా బతకసాగాడు. పెద్దపిల్ల జీవితం మాత్రం పేదగానే\nఉండిపోయింది.\n\nకాపు ఒకసారి తన పెద్ద కూతుర్ని చూడబోయాడు. ఆమె తండ్రి కోసం చేపల\nకూరా, పచ్చడి చేసి, వరి ఆస్మంతో భోజనం పెట్టింది. ఆ రాత్రి చిరిచాప మీద హాయిగా\nపడుకున్నాడు కాపు. అతను ఇంటిక తెరిగి వెళ్ళి తన భార్యతో, “పెద్దపిల్ల నిక్షేపంగా\nబతుకుతున్నది,” అన్నాడు.\n\nతరవాత కొన్నాళ్ళకు అతను చిన్న కూతుర్ని చూడబోయాడు. ఆ ఇల్లూ, కూర్చునే\nకుర్చీలూ, సోఫాలూ, అన్ని గదులూ, వాకిళ్ళకు తెరలూ చూసేసరికే కాపుకు మతిపోయింది.\nభోజనాల దగ్గిర ఏమేమిటో పడ్డించారు. వాటి రుచులు కాపుకు అర్థంకాలేదు. తిన్నదంతా\nరాయిలాగా కడుపులో అలాగే ఉన్నట్టు తోచింది. ఆ రాత్రి అతను పడుకోవటానికి దోమ\nతెర కట్టిన మంచం చూపించారు. దోమతెర మీద, అంత ఎత్తున ఎక్కి పడుకోవాలి కాబోలు\nననుకున్నాడు; ఎలాగో కష్టపడి దోమతెర పై భాగానికి చేరేసరికి ఆది కాస్తా తెగి, అతను\nమంచం మీద పడిపోయాడు.\n\nమర్నాడు తెల్లవారుతూనే అతను ప్రయాణమై, కూతురు అగమన్నా అగకుండా\nఅంటికి చేరి, తన భార్యతో, “మన చిన్నపిల్ల బతికే బతుకు పగవాడకూడా వద్దు!\nపాపం, ఆది ఎన్ని కష్టాలు పడుతున్నదో!” అన్నాడు.\n\n★\n\n★\n\n★\n\nపై కథకు మంచి పేరు ఆలోచించి ఒక కార్డు మీద, మీ చిరునామాతోపాటు రాసి,\n\"కథా శ్రీర్షిక పోటీ\", చందమామ, 2 & 3 ఆర్కాట్ రోడ్డు, పడపళని, మద్దాను 600 026\nఅన్న చిరునామాకు పంపండి.\n\nకార్డులు మాకు డిసెంబర్ 20 లోగా చేరాలి. ఆందులో ఫాటోవ్యాఖ్యలు చేర్చరాదు.\nఫలితాలు, '77 ఫిబ్రవరి చందమామలో ప్రకటించబడతవి."
        }
    ]
}