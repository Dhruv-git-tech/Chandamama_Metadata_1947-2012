{
    "book_id": "చందమామ_1976_11",
    "stories": [
        {
            "title": "అట్ట చివరి బొమ్మ",
            "page_start": 7,
            "author": "చందమామ బృందం",
            "pdf_page": 7,
            "content": "మంధరకం విధిని జయించిన\nసాలెవాడి కథ ఇలా చెప్పింది:\n\nసాలెవాడి కథ\n\nసోమిలకుడు నిపుణుడైన సాలెవాడు.\nఅతను అనేక రంగుల మేలివస్త్రాలు నేయ\nగలడు. అతను నేసిన బట్టలు రాజులు\nధరించదగినవిగా ఉండేవి. రకరకాల\nవస్త్రాలు నేయటంలో ఎంతో నైపుణ్యం\nఉండి కూడా అతను ఏనాడూ తన తిండికీ,\nబట్టకూ మించి సంపాదించలేదు.\nమామూలు నేతగాళ్ళు, ముతకబట్టలు\nనేసేవాళ్ళు కూడా తన కన్న ఎక్కువ\nసంపాదిస్తూ, డబ్బులో ఓలలాడటం చూసి\nఅతను తన భార్యతో, ' ' ప్రియా, ముతక\n\nబట్టలు తప్ప నేయలేని వాళ్ళు కూడా\nబోలెడంత డబ్బు సంపాదిస్తూండగా నేను\nఎంతో నైపుణ్యం ఉండీ. శ్రమ చేసి\nకూడా చాలీచాలని సంపాదనతో బాధ\nపడుతున్నాను. నాకు ఇంత అన్యాయం\nచేస్తున్న ఈ ఊరితో నా కేమిటి? ఎక్కడి\nకైనా పోతాను, ' ' అన్నాడు.\n\nదానిక అతని భార్య, ' ' ప్రియుడా,\nఇక్కడ నీకు దొరకని ఐశ్వర్యం ఇంకెక్కడో\nదొరుకుతుందను కోవటం భ్రమ. ఇక్కడే\nఉండి, ఎంత వస్తే ఆంతే రాసిపెట్టి ఉన్న\nదనుకుని తృప్తిపడు, ' ' అన్నది.\n\n' ' ప్రియురాలా, నువు చెప్పేది సరి\nకాదు. విధి కూడా మన చర్యల ద్వారా\nతప్ప పనిచెయ్యలేదు. ఒక్క చెయ్యి\nమోగనట్టే. ప్రయత్నంతో కూడి ఉండని\nచర్య సఫలం కాదు. తినాలని రాసిపెట్టి\nఉన్నా కూడా, చెయ్యి సహాయపడితే తప్ప\nలభించిన ఆహారం నోట్లోకి పోదు. లక్ష్మి\nదేవి కృషి గల పురుషసింహణ్ణే\nకటాకిస్తుంది. - ప్రతిదీ విధికి అంటగట్టే\nవాళ్ళు పిరికివాళ్ళు. అందుచేత మనం\nవిధిని విస్మరించి. శాయశక్తులా కృషి\nచేయాలి. నీకు సాధ్యమైన ప్రయత్నం\nచేసినా ఫలితం లేకపోతే ఆప్పుడు\nనిన్నెవరూ తప్పు పట్టరు. ఎందుకంటే\nనీ ప్రయత్న లోపం లేదు గనక ! చేతలు\n\nప్రయత్నం వల్ల ఫలిస్తాయి గాని, గొంతెమ్మ కోరికల వల్ల కాదు. నిద్రపోయే సింహం నోట్లోకి మృగాలు ప్రవేశించవు. ప్రయత్నం లేకుండా ఏ కోరికా తీరదు. అందుచేత నేను ఎటైనా పోతాను,\" అన్నాడు.\n\nఅతను వర్ధమానపురం వెళ్లాడు. అతను అక్కడ మూడేళ్ళపాటు కష్టపడి పనిచేసి, మూడువందల బంగారు కాసులు సంపాదించి స్వగ్రామానికి బయలుదేరాడు.\n\nమధ్య దారిలో అతను ఒక మహారణ్యం దాటవలసి వచ్చింది. అరణ్యం దాటుతూండగా సూర్యుడు ఆస్తమించి, చీకట్లు కమ్మాయి. ఆ రాత్రి ముందుకు పోవటానికి భయపడి, సోమిలకుడు ఒక మర్రిచెట్టు ఎక్కి, విశాలమైన కొమ్మ మీద నిద్రపోయాడు.\n\nఆ నిద్రలో అతనికి ఒక కల వచ్చింది. అందులో ఇద్దరు వ్యక్తులు, రక్త నేత్రులు, కోపంగా వాదించుకుంటున్నారు.\n\nఅందులో ఒకడు రెండో వాడితో, \"ఓ కర్తా, సోమిలకుడికి కనీస భృతికి మించి ఇయ్యటం గురించి నేను అభ్యంతరం చెప్పాను. లోగడ నువూ ఇచ్చావు కావు. కాని ఇప్పుడు అతనికి మూడు వందల కాసులు ఇచ్చా వేమిటి?\" అన్నాడు.\n\nరెండోవాడు మొదటి వాడితో, \"ఓ కర్మా, మనుషుల ప్రయత్నానికి తగిన విధంగా ఫలితం ఇయ్యటం నా ధర్మం. అతనికి అది రాసిపెట్టి ఉండకపోతే నువు తీసేసుకో,\" అన్నాడు.\n\nఈ మాట వింటూనే సోమిలకుడు నిద్రలేచి తన సంచీ చూసుకుంటే, అది ఖాళీగా ఉన్నది. \"నా కష్టార్జితం ఇంత శీఘ్రంగా ఎలా మాయమయింది? నాశ్రమ అంతా వ్యర్థమై, చేతిలో చిల్లిగవ్వలేకుండా నాభార్యనూ, మిత్రులనూ ఎలా చూడను?\" అని విచారించి అతను, అప్పటికప్పుడై బయలుదేరి వర్ధమానపురానికి తిరిగి వెళ్ళి, ఆ మిత్రమైన కృషితో ఒక్క ఏడాదిలోగా అయిదువందల బంగారు కాసులు సంపాదించాడు."
        },
        {
            "title": "మాయాసరోవరం",
            "page_start": 11,
            "author": "చందమామ బృందం",
            "pdf_page": 11,
            "content": "కొంతదూరం తీసుకుపోయి నిలబెట్టి, విల్లంబులు ఎత్తిన బోయవాళ్ళతో, ''ఒరే, అమాయకుల్లారా! ఏడు నిజమైన కాళీ భక్తుడు కాడు; ఒట్టి కపటి. మహాకాళుడి భక్తుణ్ణయిన నేను, వీణ్ణి చూస్తూనే ఆ సంగతి గ్రహించాను. మీరు బాణాలను ఏడిగుండెల్లో దూసుకుపోయేలా కొట్టండి,'' అన్నాడు.\n\nసిద్ధసాధకుడి మాటలు విని బోయ వాళ్ళందరూ భయకంపితులైపోయారు. పదిమంది రాజుగారి సైనికులు; నల్లని దున్తులతో, పొడవాటి గడ్డంతో మాంత్రికుడిలా వున్న సాధకుడు; కత్తిపట్టి నిలబడిన జయశీలుడు—వీళ్ళందరినీ మించి\n\nవింతఏనుగు మీద కూర్చుని వున్నభయంకర రూపుడు!\n\nఇక తమకు ఆక్కడినుంచి ప్రాణాలతో పారిపోయే అవకాశం లేదనీ, తమను చుట్టుముట్టినవాళ్ళు బలపంతులనీ భావించిన ఒక బోయవాడు, తనతోటివాళ్ళతో, ''ఒరే, యిప్పుడేంచేద్దా మంటా రు? ఈ మాంత్రికయ్య చెప్పినట్టు, మన గణాచారిని బాణాలతో కొడదామంటారా? ఆలాచెయ్యకపోతే మనందరికీ చావు తప్పనట్టున్నది.'' అన్నాడు.\n\n''ఇంతమంది మన కోసం, మన జాతి వాడొకడు చావటం న్యాయమైన మాటే! ఏం గణాచారయ్యా, బాణాలు కొట్టమంటావా?'' అని అడిగాడొక బోయవాడు.\n\nఈ ప్రశ్న వింటూనే బోయ గణాచారి ప్రాణభయంతో గడగడలాడిపోతూ, జయశీలుడితో, ''అయ్యా. నన్ను మా బోయ అమాయక వెధవల నుంచి రక్తించండి. బాణం దెబ్బలు, కత్తి దెబ్బలక న్న మహాబాధ కలిగిస్తవి!'' అన్నాడు.\n\n''చచ్చేందుకు బాణం దెబ్బయితేనేం, కత్తిపోటు అయితేనేం? ఇక ఆట్టే వాగక, కదలా మెదలక నిలబడు,'' అన్నాడు సిద్ధసాధకుడు కోపంగా.\n\nబోయవాళ్ళు బాణాలు గురిచెయ్య బోయేంతలో జయశీలుడు ఆ గమని\n\nవాళ్ళను హెచ్చరించి, సిద్ధసాధకుడితో,\n\"సాధకా, నువ్వు చెయ్యబోయే యీ మతి\nమారిన పనేమిటి? నువ్వేమైనా రాజువా,\nమరణశిక్షలు విధించటానికి?\" అన్నాడు\nకోపంగా.\n\nజయశీలుడి కోపం చూసి సాధకుడు\nవెలవెలపోతూ, \"ఇదంతా నిజం అను\nకుంటున్నావా, జయశీలా? ఈ దొంగగణా\nచారికి బుద్ధిగరిపేందుకు, యీ తమాషా\nచేశాను. రాజుగారి ఆశ్వికులు సమయానికి\nరాకపోతే, యీ సరికి మనమో, యీ బోయ\nగణాచారి జాతివాళ్ళో చావటం జరిగేది\nకదా?\" అన్నాడు.\n\nఅప్పటివరకూ జరుగుతున్నదంతా\nఆశ్చర్యపోతూ చూస్తున్న ఆశ్వికభటుల\nనాయకుడు, \"అయ్యా, మీరేనా జయ\nశీలుడు? మంత్రిగారు యీ దాపులనే\nవున్న కొండలెరువుపల్లె గ్రామంలో విడిది\nచేశారు. మీరు, రాజుగారి పిల్లల్ని ఎత్తుకు\nపోయినవాణ్ణి పట్టుకున్నట్టు నగరంలో\nతెలిసింది. మీ కోసం వెతుకుతూ\nయీ అరణ్యానికి వచ్చాం,\" అన్నాడు.\n\n\"ఆహాఁ, ఆశ్వికభటనాయకా, చాలా భేటైన పనిచేశావు! నేనూ—అంటే సిద్ధ సాధకుణ్ణి—ఈ జయశీలుడూ కలిసి యువరాజునూ, యువరాణినీ ఎత్తుకు పోయినవాణ్ణి అరణ్యమంతా గాలించి\n\nపట్టుకున్నాం. వాడే వీడు! మనిషి వింతగా\nలేడా?\" అన్నాడు సాధకుడు.\n\n\" వింతగాకాదు, భయోత్పాతం కలిగిం\nచేలా వున్నాడు. డొక్కలో, భుజం మీదా\nకత్తినీ, బాణాన్నీ ఆభరణంలా ధరించటం\nమాత్రం, నాకు ఆశ్చర్యం కలిగిస్తున్నది,\"\nఅన్నాడు ఆశ్వికులనాయకుడు.\n\n\"అవి ఆభరణాలు కాదు, వాడి ప్రాణం తీయనున్న యములాళ్ళు! నేనూ, చరకాచారిగారూ వాడికి చికిత్సచేయాలను కుంటున్నాం. మంత్రిగారు సూ గ్రామం లోనే విడిదిచేశారని తెలిసి మహాసంతోషంగా వున్నది,\" అన్నాడు వీర నారాయుడు ఏనుగు చాటునుంచి వస్తూ.\n\nచంద్రమామ\n\nజయశీలుడికి యిక అక్కడ కాలయా\nపన చెయ్యటం మంచిది కాదనిపించింది.\nతాను సాధ్యమైనంత త్వరగా, గ్రామానికి\nపోయి మంత్రి ధర్మమిత్రుడికి సంగతి\nసందర్భాలు చెప్పటం బావుంటుంది. రాజు\nగారి పిల్లలు అంతత్వరగా దొరికే అవకాశం\nలేదని మంత్రికి విన్నవించాలి. ముందు\nయీ మకరకేతు చావకుండా చూడాలి.\nవాడిద్వారా మాత్రమే, యువరాజూ, యువ\nరాణీ ఎక్కడ వున్నదీ తెలుసుకోవటం\nసాధ్యం అవుతుంది....\n\nజయశీలుడు యిలా ఆలోచించి, మకర\nకేతుతో, '' కేతూ, యిక నీ కొచ్చిన ప్రాణ\nభయం ఏమీ లేదు. కనకాకరాజుగా రే\n\nస్వయంగా, నీ ప్రాణాలు కాపాడేందుకు\nతన మంత్రిని పంపారు. అవసరం అయితే\nనీకు చికిత్స చేసేందుకు ఆయన నగరం\nనుంచి రాజవైద్యులను కూడా పంపగలరు.\nఇక బయలుదేరదాం,'' అన్నాడు.\n\nమకరకేతు పెద్దగా ఒకసారి మూలిగి,\n'' డౌక్కలో దిగబడిపోయిన కత్తి కన్న\nభుజంలో గుచ్చుకున్న యీ బాణం\nఎక్కుప బాధపెడుతున్నది. దీన్ని కొట్టిన\nబోయ దుర్మార్గుడు జలగ్రహం తొండం\nమీచే ప్రాణాలు వదిలినట్టున్నది. వాడిలో\nచలనం లేదు. వాణ్ణి దూరంగా విసిరి\nవేయించమంటారా ? '' అని అడిగాడు.\n\nజయశీలుడు పోయి బోయ భీమన్న\nముఖం కేసి పరీక్షగా చూశాడు. వాడు\nగాలి పీలుస్తున్న సూచన కుడా లేదు.\nభయంకొద్దీ వాడు గుండె ఆగి చచ్చాడే మో\nఅన్న అనుమానం కలిగింది, జయశీలుడికి.\nఅంతలో చరకాచారి అక్కడికి వచ్చి\nభీమన్న నాడి పరీక్షించి చూసి, '' జయశీల\nప్రభో ! వీడింకా బతికే వున్నాడు. నాడి\nమందంగా కొట్టుకుంటున్నది. మొసలి\nఆకారం వాడు చెప్పినట్టు, వీణ్ణి శవం కింద\nజమవేసి దూరంగా పారవేయటం హత్యతో\nసమానం,'' అన్నాడు.\n\n'' ఆ మాట నిజమే ! కాని, మరి వీడిలో\nచలనం కలిగించటం ఎట్లా ? వీణ్ణి\n\nచంద్రమామ\n\nయీ అరణ్యంలోనే, వాడి జాతివాళ్ళ పరంచేసి వెళ్ళటం మంచిది. వీణ్ణి కూడా గ్రామానికి ఎక్కడ మోసుకుపోగలం?'' అన్నాడు జయశీలుడు.\n\nజయశీలుడు మాట ముగించేలోపలే సిద్ధసాధకుడు, బోయ భీమన్న చెవిలో, పెద్దగొంతుతో, ''ఒరే, భీమన్నా, యిక నిద్రలే! నువు కొట్టిన అడవికోడిని మంత్రి గారు. మొసలిఆకారంవాణ్ణుంచి తిరిగి యిప్పించారు. దాన్ని తీసుకుని మీ గణా చారి పారిపోతున్నాడు,'' అని, గట్టిగా చప్పట్లు చరిచాడు.\n\nఆ వెంటనే బోయ భీమన్న మెరుపు వేగంతో ఎగిరి, జలగ్రహం తొండం నుంచి కిందపడిలేచి, దాపులనున్న ఒక ఆశ్వికుడి\n\nచేతిలోంచి చప్పన ఈటె లాకుక్కని, ''ఎక్కడ? ఆ దయ్యాలపోతు గణాచా రెక్కడ? నా కోడి ఏమైంది?'' అంటూ దిక్కులు చూడసాగాడు.\n\nసిద్ధసాధకుడు, భీమన్న భుజంతట్టి, ''ఒరే, భీమన్నా, నీకు దృష్టి సరీగా ఆనటంలేదా? ఇటు చూడు; ఆ కనబడే వాళ్ళెవరు? వాళ్ళ ముందు నిలబడిన వాడు మీ గణాచారేమో, కాస్త జాగ్రత్తగా చూడు మరి!'' అని హెచ్చరించాడు.\n\nసాధకుడు యిలా చెప్పగానే భీమన్న, అంతదూరంలో నిలబడిన తన జాతివాళ్ళ కేసీ, వాళ్ళముందు భయంతో వణికిపోతూ నిలబడివున్న దయ్యాలపోతు గణాచారి కేసీ చూశాడు. వెంటనే వాడికి సిద్ధ\n\nభీమన్న రౌద్రంగా అరుస్తూ, ఈ తెలి ఎత్తి\nపట్టుకుని, వాళ్ళ వెంటపడ్డాడు.\n\n“బతికపోయాం, జయశీలా! శని\nవిరగడ అయింది,” అంటూ సిద్ధసాధకుడు\nపెద్దగా నవ్వాడు.\n\nపారిపోతున్న బోయవాళ్ళ కేసీ. వెంట\nబడి తరుముతున్న భీమన్న కేసీ ఓ మారు\nచూసి, జయశీలుడు, “సాధకా, యీ గౌడవ\nకంతా నువ్వే బాధ్యుడివి. అరణ్యంలో\nచిన్నాపెద్ద పిట్టల్నీ, జంతువుల్నీ కొట్టుకు\nబతికే ఆ బోయరామన్నకు, భీమన్న అన్న\nపెద్ద బిరుదు యిచ్చి, వాడిలో లేనిపోని\nఅహానికి కారణం అయావు,” అన్నాడు.\n\n“జయశీలా, ఆ మాటా కొంత నిజమే!\nకాని యిప్పడు ఆ మాయలమారి\nగణాచారికి, వాడు సరైన ప్రత్యర్థి. ఇక\nయిప్పట్లో వాళ్ళెవరూ పానకంలో పుడక\nల్లాగా మన కార్యసాధనకు అడ్డురారు,”\nఅన్నాడు సిద్ధసాధకుడు.\n\n“అయ్యా, యిక బయలుదేరదా\nవర్ణలుదా? ” అన్నాడు ఆశ్యికుల\nనాయకుడు.\n\n“అలాగే,” అని జయశీలుడు, చరకా\nచారినీ, వీరనారాయుణ్ణీ దగ్గిరకు పిలిచి,\n“ఇక మీరు ముందుండి దారితీయండి.\nమంత్రిగారు మీ గ్రామంలోనే విడిది\nదిగారట,” అన్నాడు.\n\nసాధకుడు చెప్పిన తన అడవికోడి మాట\nమరోసారి గుర్తుకొచ్చింది.\n\n“మొసలిపిశాచం వాడు యిచ్చిన,\nనా కోడి ఎక్కడ? దాన్నెక్కడ దాచాడు\nగణాచారి? దాన్ని యివ్వకపోయాడో....\nఆకలి! ఆకలి!” అంటూ భీమన్న ఈటె\nఎత్తి గణాచారి కేసి ఉరికాడు.\n\nగణాచారి ఒక చావుకేకపెట్టి, “మన\nవాణ్ణి కుక్కుటపిశాచం పట్టింది. దానికి\nపిల్లి మంత్రం వేస్తేగాని, అది వదలదు.\nముందు వాడి ఈటె దెబ్బ తప్పుకోవాలి.\nపరిగెత్తండి!” అంటూ వెనుదిరిగి పారిపో\nసాగాడు. వాడి వెంట తతిమ్మా బోయ\nవాళ్ళు కూడా పరుగు ప్రారంభించారు.\n\nచంద మామ\n\n“అయన ఊరి పక్కనవున్న కొండ చెరువు దగ్గిర గుడారం వేయించి, అందులో వున్నారు. తమరు అరణ్యంలో కనిపించితే, అక్కడికే తీసుకురమ్మ న్నారు,” అన్నాడు ఆశ్వికుల నాయకుడు.\n\nజయశీలుడు, చరకాచారీ, వీరనారాయుళ్ళతో, “విన్నారా?” అన్నాడు.\n\n“ఆఁ, వినకేం జయశీల ప్రభో! ఈ మొసలితొడుగు ధరించినవాడికి, ఆ శ్రీ మంత్రిగారి సమక్షంలోనే శస్త్రం చేసి, భేష్ అనిపించుకుంటాం,” అన్నాడు చరకాచారి.\n\n“అవును, చరకాచారిగారూ. ఆ విధంగా మనకు కనకాకీర్తాజుగారి కొలువు లో వైద్యాచార్య పదవులు దొరికే అవకాశం వుంది, ఏమంటారు?” అన్నాడు వీర నారాయుడు ఆశ్చర్యసంభ్రమాలతో.\n\n“ఆచార్య పదవులేమోగాని, శస్త్రంచేసి యీ మకరకేతును మీరు ప్రాణాపాయం నుంచి కాపాడలేకపోతే, మంత్రిగారే మిమ్మల్నిద్దర్శి, ఆ చెరువుగట్టునే తల నరికించేస్తారు!” అన్నాడు జయశీలుడు.\n\n“ఆ పని మంత్రిగారు నాకు ఒప్పచెప్పితే, వీళ్ళిద్దర్శి సమంత్రకంగా మహాకాలుడికి బలిపెడతాను. అందువల్ల మనకే కాక, లోకానికూడా ఎంతోమేలు జరుగుతుంది, జయశీలా!” అన్నాడు నిద్దసాధకుడు ఆవేశపడిపోతూ.\n\n“ఇక మాటలు కట్టిపెట్టి కదలండి,” అన్నాడు జయశీలుడు.\n\nఒక అరగంటకాలం గడిచేలోపలే అందరూ కొండలెరువు గట్టున వున్న మంత్రిగారి గుడారాన్ని సమీపించారు. మంత్రి ధర్మమిత్రుడు అందరికీసే ఓమారు చూసి, జయశీలుడితో సాదరంగా, ''రాజుగారి పిల్లల్ని అపహరించినవాణ్ణి పట్టినందుకు నిన్ను ఆభినందిస్తున్నాను. ఆ దుర్మార్గుడు వాళ్ళను ఎక్కడ దాచాడు?'' అన్నాడు.\n\nజయశీలుడు, మంత్రికి అన్ని విషయాలూ చెప్పి, ''అయ్యా, వీడికి ముందు శస్త్రంచేసి, ఆ కత్తినీ, బాణాన్నీ బయిటికి లాగి, గాయాలు మానిన తరవాత ప్రశ్నించటం బావుంటుంది.'' అన్నాడు.\n\n''అలాగేచేద్దాం. అప్పుడు నిజం చెప్పకపోతే, యీ మొసలిముచ్చును ఏనుగుల చేత తొక్కించి మరీ చంపిస్తాను.'' అన్నాడు మంత్రి ధర్మమిత్రుడు.\n\nఈ సంభాషణంతా జాగ్రత్తగా వింటున్న మకరకేతు, ''జయశీలా! జలగ్రహం నీరు తాగి చాలారోజులైంది. ఈ పెద\n\nచెరువులో దింపి, దాని దాహం తీర్పు తాను.'' అన్నాడు.\n\n''అలాగేచెయ్యి. కాని నేనూ, సాధకుడూ కూడా నీ పక్కనే జలగ్రహం మీద వుంటాం. అలాకాకపోతే, నువ్వు ఏదైనా మోసంచేసే అవకాశం వున్నది,'' అంటూ జయశీలుడు పోయి, జలగ్రహం మీద నిలబడ్డాడు. సిద్ధసాధకుడు కూడా చప్పున పోయి ఆతడి పక్కన నిలబడ్డాడు.\n\nమకరకేతు, జలగ్రహాన్ని అదిలించి చెరువులో దింపి, దాన్ని బాగా లోపలికి తీసుకుపోయి, ''జయశీలా, నాకు చావు ఎలానూ తప్పనట్టున్నది. అది గాయాలు మానిన తరవాత నైతేనేం, ముందుగా నయితేనేం?'' అని ఒకషణం ఆగి, పెద్ద గొంతుతో, ''హాఁ, మాయాసరోవరేశ్వరా!'' అంటూ కేకపెట్టి, ''జలగ్రహా! నీట మునిగి దారితియ్యి!'' అన్నాడు.\n\nవెంటనే జలగ్రహం, జయశీలుడూ, సిద్ధసాధకులతోపాటు చప్పున నీళ్ళలో మునిగింది. —(ఇంకా వుంది)"
        },
        {
            "title": "సన్యాసిపక్షపాతం",
            "page_start": 19,
            "author": "చందమామ బృందం",
            "pdf_page": 18,
            "content": "# సన్యాసిపక్షపాతం\n\nపట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. ఆప్పుడు శవంలోని బేతాళుడు, '' రాజా, నువు ఎవరిపట్ల పక్షపాతబుద్ది కలిగి ఇలా శ్రమ పడుతున్నావో తెలియదు, కాని ఇహ వాంఛలన్నీ వదిలేసి, ముక్కుమూసుకుని తపస్సు చేసుకునే మునులకే పక్షపాతం ఉంటుంది. అందుకు నిదర్శనంగా నీకు జ్ఞానశేఖరుడి కథ చెబుతాను, శ్రమ తెలియకుండా విను,'' అంటూ ఇలా చెప్పసాగాడు:\n\nఒకప్పుడు ధనవర్మా, ధీరవర్మా అనే రాజులు ఇరుగు పారుగు రాజ్యాలను పాలించేవారు. రెండు రాజ్యాలకూ మధ్య ఉండే అరణ్యంలో జ్ఞానశేఖరుడు అనే ముని కుటీరం నిర్మించుకుని, తపస్సు\n\n## బేతాళ కథలు\n\nపెట్టే ఇస్తాను. మీరు పరిష్కరించలేని\nఅసాధారణ సమస్య ఎదురైనప్పుడు\nఈ పెట్టెలను తెరిచి చూడండి. మీ సమస్య\nలకు ఏదో ఒక రూపంలో సమాధానం\nకనిపిస్తుంది. అయితే ఈ పెట్టెలు ఇచ్చే\nసహాయాన్ని ఎలా ఉపయోగించుకోవాలో\nమీ బుద్ధిబలంతో మీరే నిర్ణయించు\nకోవాలి. ప్రతి చిన్న సమస్య కోసమూ\nఈ పెట్టెలను ఉపయోగించరాదు. ఇవి\nఇచ్చే సహాయాన్ని దుర్వినియోగపరచ\nరాదు. అందుకు విరుద్ధంగా జరిగినట్లు\nతోస్తే నేను ఈ పెట్టెలను తిరిగి తీసు\nకుంటాను. నేను కొంతకాలంపాటు\nసమాధిలోకి పొబోతున్నాను. నేను తిరిగి\nకళ్లు తెరిచేదాకా ఎవరూ ధ్యానభంగం\nచెయ్యవద్దు.'' అన్నాడు.\n\nఇలా చెప్పి ఆయన రెండు దంతపు\nపెట్టెలను తీసి రాజులిద్దరికీ ఇచ్చి. కళ్లు\nమూసుకుని సమాధిలోకి వెళ్ళిపొయాడు.\nరాజులు ఆ పెట్టెలను తీసుకుని తమ\nతమ రాజధానులకు తిరిగి వెళ్ళారు.\n\nధనవర్మ కరువు సమస్య గురించి ఏం\nచెయ్యాలని మంత్రులతోనూ, వర్తకుల\nతోనూ చర్చించి ఏమీ పాలుబోక, జ్ఞాన\nశేఖరు డిచ్చిన దంతపు పెట్టెను తెరిచి\nచూశాడు. అందులో నుంచి అంతులేని\nధనం వచ్చింది. ఆ ధనంతో ఆయన\n\nచేసుకుంటూ ఉండే వాడు. రెండు\nదేశాలకు చెందిన ప్రజలు తమకు\nసమస్యలు ఏర్పడినప్పుడు ఆయన వద్దకు\nవచ్చి, ఆయనకు తమ కష్టాలు చెప్పు\nశుని, ఆయన సలహాలతో తమ సమస్యలు\nపరిష్కరించుకునేవారు.\n\nఒక సంవత్సరం వర్షాలు సరిగా\nకురవక, కరువు రాబోతున్న సూచనలు\nకనిపించాయి. కరువు నివారించటానికి\nఏం చెయ్యాలో తెలుసుకునేందుకు ధన\nవర్మా. ధీరవర్మా ఒకేరోజున జ్ఞానశేఖరుడి\nవద్దకు వచ్చారు.\n\nజ్ఞానశేఖరుడు వారు చెప్పినది విని,\n\"నాయనలారా, మీ కిద్దరికీ చెరౌక దంతపు\n\nఒతర దేశాల నుంచి ధాన్యం తెప్పించి,\nప్రజలకు పంచి, కరువు బాధ లేకుండా\nచేశాడు. కరువు ఎప్పుడు వచ్చినదీ,\nఎప్పుడు పోయినదీ ప్రజలు ఎరగరు !\n\nకాని ధీరవర్మ అలా చెయ్యలేదు.\nకరువును ఎదుర్కొనటానికి అతనికి కొన్ని\nమార్గాలు తోచాయి. అవి ఫలించకపోతే\nదంతపు పెట్టెను అతను తెరిచి చూద్దా\nమనుకున్నాడు. అతను ముందు దేశం\nలోని ధాన్యం దేశం దాటి పోకుండా\nజాగ్రత్తపడి, వర్తకుల వద్ద ఉన్న ధాన్యం\nఆంతా తాను స్వాధీనం చేసుకున్నాడు.\nఆ ధాన్యాన్ని అతను ప్రజలందరికీ పంచి\nపెట్టాడు. జనంకటకటపడిన మాటనిజమే\nగాని, ఆకరి చావులు మాత్రం కలగలేదు.\n\nధీరవర్మ కన్న తాను తన ప్రజలకు\nఎక్కువ మేలు చేయగలిగినందుకు ధన\nవర్మ చాలా గర్వపడి, ‘‘మన దేశాన్ని\nఆన్ని దేశాలకన్నా ముందుకు నడిపించి,\nప్రజలకు ఏ రాజూ చేయలేని సౌకర్యాలు\nకలిగించాలనుకుంటున్నాను. అందుకు\nఏం చెయ్యాలి?’’ అని తన మంత్రు\nలనూ, సలహాదార్లనూ అడిగాడు. జ్ఞాన\nశేఖరుడి దంతపు పెట్టెను మరొకసారి\nతెరవమని వాళ్ళు సలహా ఇచ్చారు.\n\nధనవర్మ దంతపు పెట్టెను తెరిచి\nచూస్తే. అందులో ఒక చీటీ మాత్రమే\n\nఉన్నది. అందులో, ''వేచి చూడు,''\nఅని రాసి ఉన్నది.\n\nఇది జరిగిన కొద్ది రోజులకు ఖండాం\nతరం నుంచి ఒక జ్ఞాని ధనవర్మ దర్శనం\nచేసుకోవటానికి వచ్చి, '' మహారాజా,\nనా వద్ద ఒక యంత్రం ఉన్నది. దాని\nసహాయంతో నేను భూగర్భంలోని లోహ\nసంపదను తెలుసుకోగలను. నేను చెప్పిన\nచోట తవ్వితే మీకు నేను సూచించిన\nలోహాలు దొరుకుతాయి. ఆ విధంగా\nమీ దేశం సంపన్నం కాగలదు. అయితే\nనా సహాయంతో మీరు పైకి తీసే సంపద\nవిలువలో సగం నాకు ఇయ్యవలసి\nఉంటుంది,'' అన్నాడు.\n\nఆందుకు ధనవర్మ ఒప్పుకుని, జ్ఞాని\nసహాయంతో అంతులేని బంగారమూ,\nవెండీ, రాగీ, ఇనుమూ మొదలైన లోహాలు\nపైకి తీయించి, వాటి మూల్యంలో సగం\nజ్ఞానికి ఇచ్చి, ఆ లోహ సంపదతో తన\nదేశాన్ని చాలా ముందుకు తెచ్చాడు.\n\nఅది చూసి ధీరవర్మకు అతని\nమంత్రులు దంతపు పెట్టె సహాయంతో\nతమ దేశాన్ని కూడా పైకి తీసుకురమ్మని\nనలహా ఇచ్చారు. కాని ధీరవర్మ అందుకు\nఒప్పుకోలేదు.\n\nకొద్దిరోజులకు ఆ జ్ఞానే ధీరవర్మ వద్దకు\nవచ్చి, ధనవర్మకు చెప్పినట్టుగా నే\nచెప్పాడు.\n\n'' మీ యంత్రాన్ని అమ్మితే కొంటాను.\nధర చెప్పండి. మీ సహాయంతో మా దేశపు\nభూగర్భ సంపదను వెలికితీసి, అందులో\nమీకు సగం వాటా ఇయ్యటానికి ఎంత\nమాత్రమూ అంగీకరించను,'' అన్నాడు\nధీరవర్మ జ్ఞానితో.\n\n'' ఈ యంత్రం ప్రపంచంలో నేను\nఒక్కణ్ణే చెయ్యగలను. ఆందుచేత దీన్ని\nఎవరికీ అమ్మేప్రసక్తి లేదు. నా షరతులు\nనిరాకరించినందుకు, మీరు ఇతర మార్గాల\nభూగర్భసంపదను వెలికి తీయటానికి\nయాభైసంవత్సరాలు పడుతుంది. మీరు\nధనవర్మకు యాభైసంవత్సరాలు వెనకపడి\nఉంటారు.'' ఆని హెచ్చరించి జ్ఞాని వెళ్ళి\nపోయాడు.\n\nకొంతకాలానికి జ్ఞానశేఖరుడు సమాధి\nనుంచి పైకి వచ్చి, ఉభయదేశాలలోని\nపరిస్థితులు ఎలా ఉన్నదీ చూడటానికి\nబయలుదేరాడు. ధీరవర్మ తాను కరువు\nనివారణకు చేసిన చర్యలు వివరించి\nచెప్పి, దంతపుపెట్టెను ఒక్కసారి కూడా\nఉపయోగించలేదన్నాడు.\n\nధనవర్మ మటుకు జ్ఞానశేఖరుడిచ్చిన\nదంతపుపెట్టె. సహాయంతో తాను తన\nదేశాన్ని, కరువు సుంచి కాపాడి, ప్రజలను\nఎంత ముందుకు తెచ్చినదీ ప్రత్యక్షంగా\nచూపించాడు.\n\nధీరవర్మ కచ్చిన పెట్టెను ధీరవర్మ పద్దనే ఉండనిచ్చిన జ్ఞానశేఖరుడు ధన వర్మ చెప్పినదంతా విని, అతను సాధించిన ప్రగతి కళ్ళారా చూసి, అతనికి తాను ఇచ్చిన దంతపు పెట్టెను తిరిగి తీసు కున్నాడు.\n\nబేతాళుడు ఈ కథ చెప్పి, 'రాజా, జ్ఞానశేఖరుడు ఇలా చెయ్యటానికి కారణం ఏమిటి? ధీరవర్మ పట్ల పక్షపాతమా? లేక ధనవర్మ తన దంతపు పెట్టె నుంచి ఇక పొందవలసిన ప్రయోజనం ఏమీ లేదనా? ఈ సందేహానికి సమాధానం తెలిసి కూడా చెప్పకపోయావో నీ తల బద్దలవుతుంది,' 'అన్నాడు.\n\nదానికి విక్రమా రుక్కడు, 'జ్ఞానశేఖరుడు ధనవర్మ వద్దనుంచి పెట్టె తిరిగి తీసుకోవటానికి అసలు కారణం, ఆయన తెలిపిన రెండు నియమాలూ ధనవర్మ ఉల్లంఘించాడు. అతను రెండుసార్లూ తనకు ఏసమస్యా ఏర్పడకముందే పెట్టెను తెరిచాడు. స్వశక్తితో, కరువు వచ్చేలోపల\n\nదాన్ని ఎదుర్కొనే ప్రయత్నాలు ఆలోచించకుండానే దంతపు పెట్టెను తెరిచి, ధనం సంపాదించి, దానితో అవసరాన్ని మించి ధాన్యం కొని దుర్వినియోగం చేశాడు. ప్రజలకు పాదుపు నేర్చుకునే అవకాశం కూడా లభించలేదు. రెండోసారి తన దేశం లోని భూగర్భసంపదను సగం జ్ఞానికి ధారపోసి, రాబోయే తరాలవారి నోట మట్టి కొట్టాడు. ప్రజలకు మేలు చేస్తున్నానను కుంటూ ధనవర్మ కనిపించని కీడు చేశాడు. ధీరవర్మ తాను పరిష్కరించగలిగినదానికి దంతపు పెట్టె మీద ఆధారపడలేదు. అందుచేత అతను దంతపు పెట్టెను దుర్వినియోగం చేస్తాడన్న భయం లేదు. అందుకే జ్ఞానశేఖరుడు ధీరవర్మ వద్ద పెట్టెను ఉండనిచ్చి. ధనవర్మ వద్దనుంచి పెట్టెను తీసేసు కున్నాడు,' 'అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n\nబుద్ధి మంతుడు\n\nఒక గ్రామంలో ఒక ధనికుడి కుమార్తెకు వివాహం జరగబోతున్నది. ఆయన పట్టంలో నగల వర్తకులకు ఏనాడో డబ్బు ఇచ్చి, అయిదువేల రూపాయల నగలు చేయించటానికి ఏర్పాటు చేశాడు. ఆ నగలు తెచ్చుకోవాలి. అయితే కొద్దిరోజులుగా, పట్టణానికి, గ్రామానికి మధ్య ఉన్న చిన్న ఆడవిలో దొంగల బెడద ఎక్కువయింది.\n\nనగలను ఎలా తెప్పించటమా ఆని ధనికుడు దిగులుపడుతుంటే, ఆయన వద్ద పని చేసి\nచంద్రశేఖరుడు ఆనేవాడు, తాను వెళ్ళి తెస్తానన్నాడు. చంద్రశేఖరుడు నమ్మకస్తుడు కనక\nయజమాని సరేనన్నాడు.\n\nచంద్రశేఖరుడు ఆడవికుండా వెళ్ళేటప్పుడు నలుగురు మనుషులు అతన్ని అటకాయించి\nసోదాచేశారు. తన వద్ద ఏమీ లేదనీ, తాను పట్టం నుంచి తిరిగివచ్చేటప్పుడు పదివేల\nరూపాయల నగకట్టు ఉంటుందనీ చంద్రశేఖరుడు వారితో చెప్పాడు. వాళ్లు వాణ్ణి వెళ్లిపోనిచ్చారు.\n\nమర్మాడు వాడు తిరిగివచ్చేటప్పుడు ఆ నలుగురే వాణ్ణి అటకాయించి, “నగకట్టు ఎక్కడ?” అని అడిగారు.\n\n“నగలవర్తకుడు ఇయ్యలేదు. దొంగల భయం ఉన్నదనీ, నలుగురు మనుషులను తోడు తెస్తేగాని ఇయ్యననీ అన్నాడు. మీరే నాకు తోడుగా రండి,” అన్నాడు చంద్రశేఖరుడు.\n\nవాళ్ళు సంతోషించి చంద్రశేఖరుడి వెంట వెళ్ళి, రక్తకభట్టులకు పట్టుబడ్డారు. తరవాత ఆ దారిన దొంగల భయం తొలగింది.\n—పి. ఆర్. రాజనీ"
        },
        {
            "title": "బుద్ధిమంతుడు",
            "page_start": 24,
            "author": "పి. ఆర్. రాజన్",
            "pdf_page": 24,
            "content": "సేనానిఅదృష్టం\n\n“జయము, జయము, మహారాజా! మన సేనాని విక్రమజితుడు యుద్ధంలో విజయుడై, పాన్నారాజును ఓడించి, బంధీగా పట్టుకుని నగరాసికి వస్తున్నాడు.'' అని వార్తాహరులు జయంత మహారాజుకు విన్నవించారు.\n\nజయంతుడు పరమానందంతో, '' వేడు కలు జరపండి. విజయతోరణాలు నిర్మించండి.'' అన్నాడు.\n\n'' కాని, ఒక్క విషయం, మహారాజా? అది ఎలా విన్నవించటం?'' అన్నారు వార్తాహరులు.\n\n'' భయంలేదు, చెప్పండి,'' అన్నాడు జయంత మహారాజు.\n\n'' యుద్ధంలో సేనాని ఎడమచేతి నడిమి వేలు పోయింది,'' అన్నారు వాళ్ళు.\n\nజయంత మహారాజు అరిచేత్తో నుదురు కొట్టుకుని, సింహాసనం మీద చతుకిలబడి పోయాడు. ఇది దుర్వార్త. మహావీరుడూ, విజయుడూ ఆయిన విక్రమజితుడు ఇంక సేనానిపదవిలో ఉండటానికి పనికిరాడు! ఎంత చిన్న అంగవైకల్యం ఉన్నాసరే సేనానిగా పనికిరాడన్నది ఆ దేశపు నియమం. ఆ దిక్కుమార్లిన నియమం తననువేధించటానికే వచ్చిందనుకున్నాడు జయంతుడు. ఎందుచేతనంటే, విక్రమ జితుడు దేశానికి పెట్టనికోట. అతని మూలంగానే జయంతుడు నిశ్చింతగా పరిపాలన కొనసాగించాడు. అతను ఆపదవిలో ఉండటానికి వీలులేదంటే అది జయంతుడికి పెద్ద దెబ్బ అన్నమాట. ఆయనకు విజయం లభించిందన్న ఆనందం కూడా లేకుండా పోయింది.\n\nవిక్రముడూ, జయంతుడూ, ప్రధాని కొడుకూ చిన్నతనం నుంచీ స్నేహితులు. తన తండ్రి పోయినాక జయంతుడు\n\nఎ. న. సర్కార్, అందుబాటుకుడు"
        },
        {
            "title": "సేనాని అదృష్టం",
            "page_start": 25,
            "author": "ఏ. సి. సర్కార్, ఐంద్రజాలికుడు",
            "pdf_page": 25,
            "content": "రాజయినట్టే. విక్రముడు కూడా తన తండ్రి స్థానంలో సేనాని అయాడు.\n\nజయంతుడు మనోవ్యాధి పడిపోయాడు. ఆయన రాచకార్యాలన్నీ ప్రధానికే పదిలి, తాను అంతఃపురంలో పాతుకుపోయి కుమిలిపోసాగాడు. విక్రముడు లేకపోతే శత్రువులు దండెత్తివస్తేదేశం ఏం కావాలి? రాజుకు తీరని బెంగ పట్టుకున్నది; అన్న హితవు తప్పింది; చివరకు ఆయన మంచం పట్టాడు.\n\nవిక్రమజితుడు ఆయనను కలుసుకుని, \"ఎందుకు బేజారైపోతారు? నా జీవితాంతం దాకా నేను మీ వెంటే ఉంటాను,\" అన్నాడు.\n\n“ఏం లాభం? సేనానిగా ఉండలేవుగా? ఆనవాయితీలు! నియమాలు! ఆచారాలు! నన్ను ఇవి చేతులూ, కాళ్ళూ కట్టేసినాక నేను రాజుగా ఉండి ఏమిటి, మాని ఏమిటి? ” అన్నాడు జయంతుడు.\n\nఆయనకు ఆవేశం వచ్చి, మతి చలించింది. వైద్యులు వచ్చి మనస్థిమితం కలిగించారు.\n\n“విక్రమజితుణ్ణి సేనానిగా ఉంచగలిగి తేనే గాని రాజు వ్యాధి నయం కాదు,” అన్నాడు ప్రధాని ఇతర మంత్రులతో.\n\n“అది ఎలా సాధ్యం? ఈ నియమం అనాదిగా వస్తున్నది. విక్రముడి ముత్తాత మడమ విరుచుకుని పదవి నుంచి తొలగాడు. విక్రముడి తాత కన్ను పోగొట్టు కుని సేనాని పదవి విసర్జించాడు. విక్రముడి ముత్తాత తండ్రి మాత్రం, చెవి తెగి పోయి కూడా, దైవనిర్ణయం అనుకూలించటం వల్ల సేనాని పదవిని కాపాడుకో గలిగాడు,” అన్నాడు శాసనమంత్రి.\n\n“అదెలా?” అని అందరూ ఒక్క సారిగా అడిగారు.\n\nశాసనమంత్రికి వివరాలు తెలియవు. కాని విక్రముడి ముత్తాత తండ్రి సేనాని పదవి పోగొట్టుకుని కూడా, దైవనిర్ణయాన్ని అనుసరించి తిరిగి పదవి పొందాడని తెలిసింది.\n\n“దైవనిర్ణయం ఇప్పుడు మాత్రం ఎందుకు అనుకూలించ గూడదూ ?” అని రాజపురోహితుడు అడిగాడు.\n\n“అలా అయితే దేవుణ్ణి ప్రార్థించి, దైవ నిర్ణయంద్వారా రాజుగారికి స్వస్థత కలిగే టట్టు చూడటం మీ వంతు,” అన్నాడు ప్రధాని.\n\nఆస్ట్రాన ఐంద్రజాలికుడు భాస్కరుడు ఒక మూలగా కూర్చుని ఉండి, రాజపురోహితుడు తన కేసి చూడగానే కన్ను మరిపాడు. అతని కేదో ఆలోచన ఉన్నట్టు స్పష్టమయింది.\n\n“సరే, నేను దేవుణ్ణి ప్రార్థించి, ఆయన అనుగ్రహం సంపాదించటానికి ప్రయత్నిస్తాను. ఏం జరుగుతుందో చూతాం,” అంటూ రాజపురోహితుడు అక్కడినుంచి వెళ్ళిపోయాడు.\n\nభాస్కరుడు ఆయనను ఆలయంలో కలుసుకుని తాను ఆలోచించిన పథకం తెలిపాడు.\n\nమర్నాడు రాజపురోహితుడు సభకు వెళ్ళి, ఇలా చెప్పాడు:\n\n“నేను ధ్యానసమాధిలో ఉండగా నాకు ఒక దృశ్యం కనిపించింది. తెగిపోయిన విక్రముడి వేలును ఒక కాకి తెచ్చి ఈ ఉదయం దేవాలయంలో పడవేసింది. నాకు కనిపించిన దృశ్యంలో ఆ తెగిపోయిన\n\nవేలు కొద్దికణాలపాటు కదిలేలాగా కనబడింది. ఆ కదలిక వల్ల మనకు దేవుడు అనుకూలంగా ఉన్నట్టు రుజువు అవుతుంది. అప్పుడు విక్రమజితుడు, పాతసంప్రదాయాన్ని బట్టి. తిరిగి సేనాని పదవి చేపట్టవచ్చు.”\n\n“మనక్షావలసింది అదే ! ఈ అద్భుతం ఎప్పుడు జరుగుతుంది?” అని ప్రధాని అడిగాడు.\n\n“మహారాజు దేవాలయానికి వచ్చే మాత్రైతే, ఈ సాయంకాలమే అద్భుతం కనిపిస్తుంది,” అన్నాడు రాజపురోహితుడు.\n\nఆ సాయంకాలం రాజూ, ప్రధానీ, పురప్రముఖులూ, రాజుగారి దేవాలయంలో\n\nచేరారు. అందరూ కూర్చున్నాక రాజ\nపురోహితుడు గర్భగుడిలోకి వెళ్ళి, నిప్ప\nపెట్టె సారుగు ఆకారమూ, ప్రమాణమూ\nగల ఒక లోహపు పెట్టెతో తిరిగివచ్చాడు.\nఆ పెట్టె అడుగున దూది పరిచి ఉన్నది.\nదానిమీద తెగిపోయిన వేలు ఉన్నది.\nఅది నీలంగా ఉన్నది. దాని చివరలు\nతెల్లబడి ఉన్నాయి. ఆ పెట్టె రాజ\nపురోహితుడి ఎడమ చేతిలో ఉన్నది.\nఆ వేలును అందరికీ చూపి, రాజ\nపురోహితుడు ధ్యానసమాధిలోకిపోయాడు.\nకొద్దిసేపటికి ఆయన కళ్ళు తెరిచి,\n“ఈశ్వరా, అనుగ్రహించు. నీ నిర్ణయం\nతెలియజేసి, మాకు ఆనందం చేకూర్చు,”\nఆన్నాడు.\n\nపెట్టెలోని వేలు కొద్దిసార్లు పైకీ, కందికీ అడింది. రాజపురోహితుడు వెంటనే ఆలయపు కోనేటికి పరిగెత్తి, ఆ వేలును అందులో ముంచేశాడు. ఆయన తన వెంట రాజపరివారంలోని వాళ్ళను ఎవరినీ రానియ్యలేదు.\n\nభాస్కరుడు ఆలయం వెనకనే వేచి\nఉండి, పురోహితుడి చేతి నుంచి పెట్టెను\nఈడలాగాడు. రాజపురోహితుడి ఎడమచేతి\nనడిమివేలు, ఆ పెట్టె అడుగున ఉన్న\nరంధ్రంకుండా బయటికి వచ్చింది. దానికి\nనీలం రంగు వేసి, చివరలు తెల్లగా\nచేశారు. అందరూ కదలగా చూసినది\nపురోహితుడి వేలే!\n\nఈ ప్రదర్శనతో దైవనిర్ణయం విక్రమ\nజితుడికి ఆనుకూలంగా ఉన్నట్టు అందరికీ\nగురి కుదిరింది. ఆయన యధాప్రకారం\nసేనాని పదవిలో ఉండిపోయాడు. జయంత\nమహారాజు కు పరమానందమయింది.\nవిజయపు వేడుకలు ఎంతో ఉత్సాహంగా\nజరిపారు.\n\nపాన్నారాజు జయంతుడికి సామం\nతుడుగా ఉండేటట్టు సంధి చేసుకుని,\nఆయనను బంధవిముక్తుణ్ణి చేశారు.\nజయంత మహారాజు విక్రమజితుణ్ణి\nసేనానిగా పెట్టుకుని ఎంతో కాలం సుఖంగా\nరాజ్యపాలనచేశాడు."
        },
        {
            "title": "అంచెలంచెల సన్యాసం",
            "page_start": 29,
            "author": "వసుంధర",
            "pdf_page": 28,
            "content": "# అంచెలంచెలసన్యాసం\n\nవీరపరం గ్రామంలో ముత్యాలయ్యకు ఇద్దరు కొడుకులు. పెద్దవాడు హరి సుమారు ఇరవై ఏళ్ళవాడు. రెండోవాడు గిరి రెండేళ్ళు చిన్నవాడు. హరికి సరిగా చదువు రాలేదు. వ్యవహార జ్ఞానం లేదు. ఏపనీ చేతకాదు.\n\nగిరి విద్యాభ్యాసం పూర్తిచేసి ఇంటికి తిరిగి వచ్చాడు. తన తమ్ముడు తనకన్న తెలివైనవాడనీ, ఆనేక విద్యలలో ఆరి తేరినవాడనీ అందరూ మెచ్చుకోవటమే గాక, తనని చులకనచేసి మాట్లాడటం వినగానే హరికి విరక్తి కలిగింది. ఆ సమయంలో శ్రద్ధానందుడు వారి ఇంటికి భిక్కకు వచ్చాడు.\n\nశ్రద్ధానందుడు సన్యాసి. ఆయన ఊరి చివర ఉన్న కొండమీద ఒక గుహలో ఉంటున్నాడు. ఊళ్ళో అందరూ ఆయన ను గౌరవించేవారు. ప్రతి\n\nఉదయమూ ఆయన భిక్ష కోసం ఊళ్లోకి వచ్చి, ప్రతి ఇంటిముందూ కొద్దికణాలు మాత్రమే నిలబడి, ఎవరేది ఇచ్చినా పుచ్చుకునేవాడు.\n\nఇంట్లో ఏపనీ లేనివాడు హరి ఒక్కడే గనక, శ్రద్ధానందుడికి రోజూ అతనే భిక్ష పెట్టేవాడు. ఈ సారి అతను శ్రద్ధా నందుడిలో ఆనందం గమనించి, “తమరు చాలా సంతోషంగా కనబడుతున్నారు. కారణం చెప్పగలరా ?” అని అడిగాడు.\n\nశ్రద్ధానందుడు నవ్వి, “నేను సమస్తమూ సన్యసించినవాణ్ణి. సన్యాసికి విచారం ఏముంటుంది?” అన్నాడు.\n\nహరికి బుర్రలో తళ్ళుక్కున ఒక ఆలోచన మెరిసింది. సన్యాసి కావటం పెద్ద కష్టం కాదు. అందుకు తెలివి తేటలు అవసరం లేదు. తాను సన్యాసి అయితే ఊళ్ళో గౌరవమూ వస్తుంది.\n\n“వనుంధర”\n\nఈ అభిప్రాయంతో హరి, ''స్వామీ, నాకూడా సన్యాసిని కావాలని ఉంది. ఏం చెయ్యాలో సెలవిస్తారా?'' అని శ్రద్ధానందుణ్ణి అడిగాడు.\n\n''గట్టిగా ఇరవై ఏళ్లు లేవు, నీ కెందుకు, నాయనా, సన్యాసం? అంతగా కావాలంటే ఈ సాయంత్రమే నా గుహకు రా. నేనే నీకు దీక్ష ఇస్తాను,'' అన్నాడు శ్రద్ధానందుడు.\n\nఆ సాయంకాలం హరి కొండమీద శ్రద్ధానందుడి గుహకు వెళ్ళాడు.\n\nశ్రద్ధానందుడు అతన్ని చూసి, ''వచ్చావా? సన్యాసమంటే ఏమిటో తెలుసా? విసర్జించటం. తల్లిదండ్రుల్ని,\n\nసిరిసంపదల్నీ, నాది అనే భావాస్నీ వదిలి పెట్టాలి. ప్రపంచంతో ఏ బంధమూ ఉండకూడదు,'' అన్నాడు.\n\nహరి ఆయన పాదాలమీదపడి, ''స్వామీ, నేను సామాన్యుణ్ణి. ఒక్కసారిగా అన్నింటినీ విడిచిపెట్టలేను. కాని నాకు జీవితం మీద విరక్తి కలిగింది. అందరిలాగా అందరితోటీ బ్రతకాలని లేదు. కాబట్టి మీకు శుశూష చేస్తూ, ఒక్కటొక్క లే విడిచిపెడతాను,'' అన్నాడు.\n\nశ్రద్ధానందుడు కణం ఆలోచించి, ''అందుకు ఒక పద్ధతి ఉన్నది. అంచెలంచెలుగా సన్యాసించే మార్గం నాకు తెలుసు, ఇప్పుడు దేన్ని సన్యాసిస్తావో చెప్పు.'' అన్నాడు.\n\n''నాకు ఇంటి మీద ఏ మాత్రమూ మోజు లేదు. ఇంటిని సన్యాసిస్తాను, స్వామీ,'' అన్నాడు హరి.\n\n''అయితే ఈ రోజు నుంచీ నువు గృహ సన్యాసివి. ఇక్కడే నాతోబాటు ఉండు,'' అన్నాడు శ్రద్ధానందుడు. ఆయన చెప్పే వేదాంత విషయాలు విని, హరి ఆ రాత్రికి అక్కడే నిద్రపోయాడు.\n\nహరి కనబడక ముత్యాలయ్య ఇంట్లో అందరూ కంగారుపడ్డారు. మర్నాడు శ్రద్ధానందుడు వారి ఇంటికి భిక్షకు వెళ్ళి, అందరూ విచారంగా ఉండటం చూసి\n\nకారణం తెలుసుకుని, హరి కేమంగా తన\nగుహలో ఉన్నట్టు చెప్పాడు.\n\nజరిగిన సంగతి తెలుసుకుని ముత్యా\nలయ్య, 'వాడికి ఏం లోటు వచ్చిందని\nసన్యాసి అవుతున్నాడు?' అన్నాడు.\n\n“ఎందువల్లనో మీ అబ్బాయికి జీవితం మీద విరక్తి కలిగింది. ఆ విరక్తి నిలిచేదో కాదో నాకు తెలీదు. ఇప్పుడు మీరు వచ్చి ఇంటికి రమ్మంటే రాడు, కాని మీరు తరచు కనబడుతూంటే అతని మనస్సు మెత్తబడవచ్చు.” అని చెప్పి శ్రద్ధా నందుడు వెళ్ళిపోయాడు.\n\nవెంటనే ముత్యాలయ్య సకుటుంబంగా\nహరిని చూడబోయాడు. హరి ప్రశాంతంగా\nవాళ్ళను పలకరించాడు. తల్లి, తండ్రీ,\n\nతమ్ముడూ బతిమాలినా, హరి ఇంటికి\nతిరిగి రావటానికి ఒప్పుకోలేదు.\n\nహరి కటికనేల మీద పడుకోవడం\nసహించలేక ముత్యాలయ్య మెత్తని పరుపు\nకొండగుహకు పంపించాడు. శ్రద్ధానందుడు\nతినే తిండి హరి తినలేడని, అతని తల్లి\nనౌకరు ద్వారా మంచి మంచి వంటకాలు\nకొడుక్కు పంపించసాగింది.\n\nహరి పరుపు గలీబులు మార్చటానికి\nతరచుగా ఒక చాకలి వచ్చి వెళుతూండే\nవాడు ఒకసారి వాడు, 'ఏం సన్యాసమో\nఈ హరిబాబుది? రోజూ ఈ ఊరి చివరి\nకొండెక్కి రాలేక మధ్యనాకు చావొచ్చింది!'\nఅని గొణుక్కోవటం హరి విన్నాడు. అతనికి\nపరుపు మీద విరక్తి పుట్టింది. అతను\n\nశ్రద్ధానందుడు హరిని అభినందిస్తూ,\n“నాయనా, నీ మనసు క్రమంగా పరిపక్వం\nచెందుతున్నది. ను వ్విప్పుడు జిహ్వా\nసన్యాసివి కూడా అయావు.'' అన్నాడు.\nహరి చాలా సంతోషించాడు.\n\nకొడుకు విరక్తి నానాటికీ తగ్గకపోగా\nహెచ్చటం చూసి, ముత్యాలయ్య తన\nభార్యతో సహా వచ్చి, హరిని ఇంటికి తీసుకు\nపోవటానికి విశ్వప్రయత్నం చేశాడు. కాని\nహరి మనసు మారలేదు.\n\n“ఇదే ఆఖరు అవకాశం. ఇవాళ్ల మాతో రాకపోతే నీకూ, మాకూ ఎలాటి సంబంధమూ ఉండదు. నా ఆస్తిలో నీకు చిల్లిగప్ప కూడా రాదు. శాశ్వతంగా సన్యాసిలా ఇక్కడే పడి ఉండు,” అన్నాడు ముత్యాలయ్య హరితో.\n\nహరి తల్లి కూడా ఆలాటి కొడుకును\nకన్నందుకు తననుతాను తిట్టుకున్నది.\n\n“విచారించకమ్మ! ఈనాటి నుంచి\nనాకు కూడా తల్లీ, తండ్రీ లేరు. బంధు\nత్వాల మీద కూడా నాకు విరక్తి పుట్టింది.\nమీరు వెళ్ళవచ్చు. నా కోసం మీరెన్నడూ\nరానక్కర్లేదు.'' అన్నాడు హరి.\n\nముత్యాలయ్యా, భార్యా దిగులుగా\nవెళ్ళిపోయారు.\n\nహరి శ్రద్ధానందుడి వద్దకు వెళ్ళి\nజరిగినది చెప్పాడు.\n\nఆ పరుపును చాకలి చేతి కచ్చి తిప్పి\nపంపేసి, శ్రద్ధానందుడితో, “స్వామీ, నేను\nకూడా మీలాగే కటికనేల మీద పడుకో\nదలిచాను,\" అన్నాడు.\n\n“అయితే నువు తల్పసన్యాసం చేశా\nవన్నషూట,\" అన్నాడు శ్రద్ధానందుడు.\n\nమరికొంతకాలం గడిచాక, తనకు\nభోజనం తెచ్చేవాడు కూడా, ఏడుస్తూ విధి\nలేక ఆ పని చేస్తున్నట్టు హరి గ్రహించాడు.\nఆతను శ్రద్ధానందుడి వద్దకు వెళ్ళి, తాను\nరుచులను గురించి ఇంక పట్టింపుపెట్టుకో\nననీ, శ్రద్ధానందుడు ఏది తింటే తానూ\nఅదే తింటాననీ చెప్పి, భోజనం పంపనవ\nసరంలేదని తండ్రికి కబురుపంపాడు.\n\n“ఈ కణం నుంచీ నువు బంధు సన్యాసివి కూడా అయావు. త్వరలోనే నువు పూర్తిసన్యాసివి కాగలవు,” అన్నాడు శ్రద్ధానందుడు.\n\nకొంతకాలం గడిచాక హరిని చూడ టానికి అప్సరసలాటి పదహారేళ్ళ పడుచు పిల్ల వచ్చింది. ఆమెను చూడగానే హరి కళ్ళు జిగేల్మన్నాయి.\n\n“ఎవరు నువు?” అని అతను ఆమెను అడిగాడు.\n\n“నన్ను గుర్తుపట్టలేదా, బావా?” అన్నదామె.\n\nహరి ఆమెను పరీక్షగా చూసి, “నువా, నళ్లినీ!” అన్నాడు. ఆమె అతని మేన మామ కూతురు. అతను ఆమెను\n\nఅయిదారేళ్ళ క్రితం చూశాడు. ఈ మధ్య కాలంలో అతని మేనమామ సకుటుం బంగా రాచనగరుకు వెళ్ళిపోయాడు.\n\n“నిన్ననే ఈ ఊరు వచ్చాం, బావా. వచ్చినప్పటినుంచీ నా కళ్ళు నీ కోసమే వెతుకుతున్నాయి. ఇలాటిచోట ఉన్నా వేమిటి?” అని నళ్లిని అడిగింది.\n\n“నే నిప్పడు సన్యాసిని. నాకు ఇల్లూ, వాకిలీ, తల్లీ, తండ్రీ లేరు,” అన్నాడు హరి.\n\n“తోడూ, నీడా సంగతి ఏమిటి?” అన్నది నళ్లిని.\n\n“నాకు అవసరం లేదు. ఇలాగే బాగుంది,” అన్నాడు హరి.\n\n“అలాగంటే, నిన్ను ప్రేమించిన నా గతేంకాను?” అని నళ్లిని అడిగింది.\n\n“ నన్ను ప్రేమించావా ? ఏం చూసి ? నాలో నాకే ఏ విశేషమూ కనిపించక సన్యాసి నయాను,” అన్నాడు హరి.\n\n“ అదేమిటి, బావా ? నిన్ను చూస్తే మళ్లీ మళ్లీ చూడాలనిపిస్తుంది. నీ మాటలు వింటూంటే మరీ మరీ వినాలని ఉంటుంది. నువు లేకపోతే బ్రతకలేను,” అన్నది నళిని.\n\nహరికి చాలాసంతోషం కలిగింది. కాని అతను దాన్ని పైకి కనిపించనియ్యక, “ నేను ఇప్పుడు సర్వసంగపరిత్యాగిని. నా మీద ఆశలు పెంచుకోకు. చూడా లనిపిస్తే రేపు మళ్ళీరా,” అన్నాడు.\n\nఆ రాత్రి హరికి నిద్రపట్టలేదు. అతను నళిని గురించే ఆలోచించాడు. మర్నాడు ఆమె మళ్ళీ వస్తే బాగుండుననుకున్నాడు. ఆలాగే నళిని మర్నాడు వచ్చింది. ఆమెను చూడగానే హరిముఖం చేటంత అయింది.\n\n“ లాభంలేదు, బావా. నువు లేని ఆ ఇల్లు నాకు నరకంలాగుంది. నేనూ ఇక్కడే ఉండిపోతాను. నాకు కూడా సన్యాసం ఇప్పించు,” అన్నది నళిని.\n\nహరి నెమ్మదిగా శ్రద్ధానందుడి వద్దకు వెళ్ళి, “ స్వామీ !” అన్నాడు.\n\n“ ఏం, నాయనా ? ఈసారి దేన్ని సన్యసించ దరిచావు ?” అన్నాడు శ్రద్ధానందుడు.\n\n“ సన్యాసాన్ని, స్వామీ?” అన్నాడు హరి.\n\nశ్రద్ధానందుడు ఈ మాట విని ఉలికిక్క పడ్డాడు. తరవాత ఆయన విషయమంతా విని, “ సరే, నాయనా, వెళ్ళు. నీ మీద ప్రత్యేకమైన ఆసక్తి చూపేవారు లేక నీకు జీవితం మీద విరక్తి కలిగింది. నిన్ను ప్రేమించిన ఒక్కమనిషి మాటలు నిన్ను మళ్ళీ మామూలు మనిషిని చేశాయి. నువు సుఖపడి, నిన్ను ప్రేమించిన వారిని సుఖపెట్టు,” అన్నాడు.\n\nహరి శ్రద్ధానందుడి పాదాలకు మ్రొక్కి, నళినితో కలిసి ఇల్లు చేరుకున్నాడు. అతనిలో మార్పు చూసి అందరూ అతని పైన ఇన్నడూ చూపని ఆసక్తి చూపారు. అది హరికి చాలా తృప్తి కలిగించింది. అతను నళినిని పెళ్లాడి సుఖంగా ఉన్నాడు\n\nఒక ఊళ్ళో చిన్నయ్యశెట్టి అనే చిల్లర పర్తకుడు ఉండేవాడు. అతను చిన్నతనం నుంచీ ఊరివారికి అనుకూలంగా ఉంటూ, వాళ్ళమీదనే ఆధారపడి తన వ్యాపారం చేసుకుంటూ, మంచివాడని పేరు తెచ్చుకున్నాడు.\n\nశెట్టి కొడుకులిద్దరూ ఎదిగివచ్చారు. వాళ్ళు కూడా తనలాగే, ఊరి జీవితంలో తమ జీవితం ఒకభాగం అన్నట్టుగా బతకాలని శెట్టి ఆశించాడు. శెట్టి పెద్దకొడుకు శెట్టిలాటివాడే, కాని రెండోవాడు కాశీపతి లక్షలకులకలు గడించాలనీ, చాలా భారీ ఎత్తున వ్యాపారం చేసి కుబేరుడైపొవాలనీ కలలుకనసాగాడు.\n\nకాశీపతికి ఇలాటి ఆలోచనలు ఉన్నట్టు తెలిసి శెట్టి, ''నాయనా, ఇతరుల మేలే మన మేలు అనుకున్నవాళ్ళు అలాటి వ్యాపారాలు చేయలేరు. భారీ ఎత్తున\n\nప్రజలకు ద్రోహంచెయ్యటానికి వెనకాడని వాళ్లే అలాటివ్యాపారం చేయగలుగుతారు. మనం నలుగురితోబాటు బతికితే చాలు,'' అని సలహా ఇచ్చాడు.\n\nకాని కాశీపతికి తండ్రి మాటలు పాత కాలపు వాసనకొట్టాయి. ''ఇది ఒక వ్యాపారమా? ఇది ఒక బతుకా? నేను ఈ ఊళ్ళో చచ్చినా ఉండను,'' అని అతను అప్పటికప్పుడే బస్తీకి బయలుదేరి వెళ్ళాడు.\n\nఅతను చిన్నప్పుడు ఎప్పుడో తండ్రి వెంట వెళ్ళి చూసిన పట్నం చాలా మారి పోయింది. ఎత్తుగా లేచిన రంగురంగుల మేడలూ, వీధులనిండా జనమూ, ముఖ్యంగా కళ్లుచెదిరే క్రయవిక్రయాలూ, బళ్ళమీద రవాణా అవుతున్న సరుకుల గుట్టలూ, దుకాణాలలో గలగలా రాలు తున్నడబ్బూ—ఇదంతా కళ్లారాచూసినాక"
        },
        {
            "title": "పట్నంలో వ్యాపారం",
            "page_start": 35,
            "author": "బూర్లె నాగేశ్వరరావు",
            "pdf_page": 35,
            "content": "కాశీపతి నిర్ణయం మరింత బలపడింది.\nపట్టంలో వ్యాపారం చేస్తున్నవాళ్ళూ\nమనుషులే; కాకపోతే తన తండ్రిలాటి\nపిరికివాళ్ళుకారు.\n\nకాశీపతి ఇంటికి తిరిగివచ్చి, తాను\nపట్నంలోనే వ్యాపారం చేస్తాననీ, అందుకు\nగాను తనకు పెట్టుబడి కావాలనీ, తన\nవాటా తనకు వెంటనే పంచి ఇయ్యమనీ\nకూర్చున్నాడు.\n\nచిన్నయ్య శెట్టికి ఏ మీ పాలు బోక,\nకరణాన్ని సలహా అడిగాడు. కరణం\nకొంచెం ఆలోచించి, ‘‘వాడికి ఈ పట్నం\nవ్యాపారం భ్రమ వదలాలంటే కొంత\nఖర్చుజరగక తప్పదు. పట్నం పోవద్దన్న\n\nకొద్దీ దాని మీద భ్రమ హెచ్చుతుందేగాని\nతగ్గదు,'' అన్నాడు.\n\n“అయితే ఆస్తి పంపకాలు చెయ్య\nవలసిందేనా ?” అని అడిగాడు శెట్టి,\nదిగాలుపడిపోతూ.\n\n“అంతదాకా రాకుండా చూద్దాంలే,”\nఅని కరణం శెట్టికి ఏం చెయ్యాలో చెప్పి\nపంపేశాడు.\n\nశెట్టి ఇంటికివచ్చి తన కొడుకులతో\nఇలా అన్నాడు:\n\n“చూడండి! మన ఆస్తి పంపకాలు చెయ్యటానికి నిశ్చయించాను. పట్నంలో భారీ వ్యాపారం చెయ్యటం నాకు ఇష్టం లేదనుకోకండి. కాని మన సంసారంలో మీకు తెలియని విషయం ఒకటున్నది. ఆదేమిటంటే, మనం చాలా ఋణపడి ఉన్నాం. ఈ విషయం మీకు ఏనాడో చెప్పి ఉండవలిసింది, కాని మీ మనస్సులు కష్టపెట్టటం ఇష్టం లేక చెప్పలేదు. కాని ఇక దీన్ని దాచటం సాధ్యం కాదు. మనం భాగాలు పడుతున్నామని తెలియగానే బాకీదార్లు వచ్చి గుమ్మంలో కూర్చుం టారు. అందుచేత ఋణాలు తీరగా మిగిలినది సమంగా పంచుకుందాం. తరవాత ఎవరిదారి వారిది.”\n\nతరవాత శెట్టి, కొడుకులిద్దరినీ వెంట\nబెట్టుకుని కరణంగారింటికి వెళ్ళాడు.\n\nచంద్రమామ\n\nకరణంగారు ముగ్గురినీ కూర్చోబెట్టి పాత దస్త్రం ఒకటి తెచ్చి వారి ముందు ఉంచాడు.\n\nఅదిచూసి కాశీపతి గుండె ఆగినంత పని అయింది.\n\n“ఎందుకు చేశారు ఈ ఆప్పు? ఎవరు చెయ్యమన్నారు? ఇంతకాలంగా ఎందుకు తీర్చలేదు? ” అని అతను చిందులు తొక్కాడు.\n\nకరణంగారు నింపాదిగా, “చూడు, బాబూ! మీ నాన్న మర్యాదస్తుడు కాబట్టి ఇంతదాకా ఓపిక చేశాను. కావాలంటే ఈ కణం మీకు స్నదంతా స్వాధీనం చేసుకుని, మిమ్మల్ని బజారుపాలు చేయ గలను,” అన్నాడు.\n\nకాశీపతి పిచ్చివాడిలా అయిపోయి, జుట్టు పీక్కుక్కంటూ, ”చూడండి, కరణం గారూ! పట్టం వెళ్ళి భారీగా వ్యాపారం చేసి, అంతులేని ధనం సంపాదించాలనుకున్నాను. కాని, మా నాన్నలాటి దరిద్రుడి కడుపున పుట్టినందుకు భోరున ఏడవాలనిపిస్తున్నది. మీరే ఏదైనా మార్గం చూడండి. ఇలా కుమ్మరిపురుగులా జీవించడంకన్నా చావడం నయం,” అన్నాడు.\n\n“కంగారుపడకు, నువు అంతటి సమర్థుడివే అయితే మీ నాన్న దరిద్రం తీరిపోతుంది. మా బాకీ తీరిపోతుంది. అందుకు నేను నీకు కొంత ధనసహాయం చెయ్యగలను,” అని కరణంగారు రెండు వేలు తెచ్చి కాశీపతికిచ్చి, “వ్యాపారంలో\n\nఈ డబ్బు పోయినా విచారించకు.\nనా దగ్గిరికి రా, నీకు మళ్ళీ డబ్బిస్తాను.\nనీ మీద నా కెందుకో అమితంగా విశ్వాసం\nకలుగుతున్నది,\" అన్నాడు.\n\nకాశీపతి తన చెవులను తానే నమ్మలేక\nపోయాడు. \" మీ డబ్బు తీర్చడం లెక్కలోది\nకాదు. ఒక్క సంవత్సరంలో, చూడండి,\nవీటిని ఎన్నివేలు చేస్తానో!\" అన్నాడు.\n\nకాశీపతి వెళ్ళిపోగానే కరణంగారు\nచిన్నయ్యశెట్టితో, “దీనితో మీ వాడికి\nబుద్ది అయినావస్తుంది, లాభమయినా\nవస్తుంది,” అన్నాడు.\n\nశెట్టి నవ్వి, “ఏది వచ్చినా మంచిదే,”\nఅన్నాడు.\n\nకాశీపతి డబ్బుతో పట్నం వెళ్ళి,\nవ్యాపారం బాగా సాగేచోటు చూసి,\nఓ ఇల్లు అదైకు తీసుకున్నాడు. అతను\nముందుగా సాటివ్యాపారస్తులతో సంప్ర\nతించి, వారి సలహాప్రకారం తన పద్ద\nఉన్న రెండువేలతో కోస్తా నుంచి చింత\nపండూ, పసుపుకొమ్ములూ ఖరీదుచేసి\nతెచ్చాడు. ప్రారంభిస్తూ నే కాశీపతి\nవ్యాపారం నాలుగు కాళ్ళమీద దౌడు\nతీసింది. అందుకు కారణం, కాశీపతి\nతన సరుకును ఇతరులకన్న తక్కువ\nధరకు అమ్మాడు. సరుకు తేవడంలో\nవాళ్ళ సలహా పాటించిన కాశీపతి దాని\nఅమ్మకం విషయంలో వాళ్ళను లక్ష్య\nపెట్టలేదు. అయితే ఈ వ్యాపారంలో\nకాశీపతికి పెద్దగా మిగలలేదు! లాభం\nచేశాననిపించుకున్నాడు.\n\nఅయితే సాటి వ్యాపారస్థులు కాశీపతిని\nఆకాశానికెత్తి, వ్యాపారంలో అతనిదే\nప్రజ్ఞ అన్నారు; ముందు ముందు చాలా\nపైకి వస్తావన్నారు.\n\n“మరొకసారి మీ సహకారం నాకు కావాలి. ఈసారి ఏ సరుకు తెస్తే బాగుంటుందో మీరే·చెప్పండి,” అన్నాడు కాశీపతి.\n\n“పసుపూ, చింతపండూ నీ వద్ద కొని నిలవచేసుకున్నారు చిన్న వర్తకులు. ఇక\n\nవాటికి గిరాకీ ఉండదు. ప్రస్తుతం కొరతగా ఉన్న వస్తువు ఉల్లిపాయ మాత్రమే కనిపిస్తున్నది.'' అన్నారు సాటి వర్తకులు.\n\nకాశీపతి వాళ్ళకు కృతజ్ఞత చెప్పుకుని, మరసటి రోజునే కోస్తాకువెళ్ళి. ఉన్న డబ్బంతాపెట్టి ఉల్లిపాయలు తెచ్చి, గదుల్లో నింపాడు.\n\nనిజానికి ఆ సమయంలో ఉల్లిపాయకు గిరాకీ లేదు. ఆ యేడు ఉల్లిపాయ విపరీతంగా పండిండి. దీనికి తోడు మిగిలిన వ్యాపారులు తమ పద్ద ఉన్న కాస్త సరుకును పూర్తిగా తక్కువ ధరకు అమ్మసాగారు. వాళ్ళు ఉల్లిపాయలు ఆమ్మే ధరచూస్తే కాశీపతికి తల తిరిగి పోయింది. అది కోస్తా ధరశన్న చాలా తక్కువ.\n\nఆతను వ్యాపారస్తులను, ఉల్లిపాయ లను ఇంత తక్కువ ధరకు ఎందుకు అమ్ముతున్నారని అడిగాడు.\n\n'' ఏదో గిట్టు బాటు ను బట్టి అమ్ముతున్నాం. ఈ ధర మీదనే మాకు లాభం వస్తుంది. అయితే నీకు వచ్చిన తొందర ఏమిటి? సరుకు నష్టానికి అమ్మవద్దు. నాలుగు రోజులు పోతే, మా పద్ద ఉన్న సరుకు అయిపోయి, నీ సరుకుకు మంచి ధర పలుకుతుంది,'' అన్నారు.\n\nకాశీపతి ఉల్లిపాయలు పోసిన గదు లకు తాళాలు బిగించాడు. ఎన్ని రోజులు గడిచినా మార్కెటులో ఉల్లిపాయ కొరత\n\nకనిపించలేదు. ఇదేమని అతను సాటి వ్యాపారస్తులను అడిగితే, '‘తొందరపడితే ఎలా? వ్యాపారం ధైర్యంగా చెయ్యాలి,'‘ అని వాళ్ళు తమలో తాము నవ్వు కున్నారు.\n\nఇంతలో కాశీపతి ఊహించని పరిణామం జరిగింది. అతని కొట్టుకు చుట్టు పక్కల ఉండే వాళ్ళందరూ అతన్ని నడివీధిలో నిలవేసి, కాకుల్లా పాడవసాగారు.\n\n‘‘నువు తక్కణం నీ గదులు ఖాళీ చెయ్యి. నీ ఉల్లిపాయలు కుళ్ళి కంపు కొట్టుతున్నాయి. ఆ వాసన భరించలేక చస్తున్నాం,'‘ అన్నారు వాళ్ళు.\n\nఉల్లిపాయల గదులు తెరిచిచూస్తే సరుకంతా దమ్మిడీ విలువ చెయ్యకుండా పోయినట్టు స్పష్టమయింది.\n\n‘‘ఉల్లిపాయకు గాలి తగలకపోతే కుళ్ళిపోతుందని తెలియని నువు కూడా వ్యాపారం చేసేవాడివేనా?'' అని అందరూ కాశీపతిని అడిగారు.\n\nతోటి వ్యాపారస్తులు తనను ఎలా మోసం చేశారో కాశీపతి గ్రహించాడు. అంతా దగా! మోసం! పట్నంలో పై మెరుగులు తప్ప ఇంకేమీ లేవు!\n\nకాశీపతి కూలీలను పెట్టి కుళ్ళు సరు కంతా బయట పారేయించి, వట్టి చేతులతో ఇల్లు చేరుకున్నాడు.\n\n‘‘ఏం, కాశీపతి? డబ్బు కావాలా?'' అని అడిగాడు కరణంగారు.\n\n‘‘పద్దులెండి. మీ ఋణం తీర్చితే అదే పదివేలు,'‘ అన్నాడు కాశీపతి, జరిగిందంతా చెప్పి.\n\n‘‘సరే, నువు ఇలా మారగలందులకే అలా చేశాం. నేను నీ కిచ్చినది మీ నాన్న డబ్బే. మీ నాన్న నాకు బాకీ ఉన్న మాట నిజం కాదు.'' అన్నాడు కరణంగారు.\n\nకాశీపతికి కొండంత బరువు దిగిపోయి నట్టయింది. అతను తండ్రి అడుగు జాడలలో నడుస్తూ, ప్రజలతో మంచిగా జీవించటంలో ఉన్న ఆస్థందాన్ని చవి చూశాడు.\n\nబేరంలో సహకారం\n\nఒక నగరంలోని రద్దీకూడలిలో ఒక పళ్ళదుకాణం ఉండేది. వేసవికాలం కావటం దేత\nఆ దుకాణం వాడు మామిడిపళ్ళు అమ్మకానికి పెట్టాడు.\n\nఒక రోజు ఒక మనిషి పచ్చి, పళ్ళవ్యాపారంలో తనకు పని ఇప్పంచమని వ్యాపారిని కోరాడు. అందుకు వ్యాపారి ఒప్పుకోలేదు.\n\n“పోనీ, మీ పళ్ళలో చిన్న సైజువి తీసి ఇయ్యండి. వాటిని అమ్మిపెట్టి, మీరిచ్చినది తీసుకుంటాను,” అన్నాడు ఆ మనిషి. వ్యాపారి వాడికి కొన్ని పళ్ళు ఇచ్చాడు. ఆ మనిషి వాటిని ఆ సమీపంలోనే అమ్మకానికి పెట్టాడు.\n\nపళ్ళ దుకాణంలో ఆ రోజు అమ్మకం మామూలుకన్న జోరుగా సాగింది. రెండోవాడు\nతీసుకుపోయిన పళ్ళన్నీ అలాగే తెచ్చి ఇచ్చి, తన కష్టానికి ఏదన్నా ఇయ్యమన్నాడు.\n\n“నువు ఒక్క పండూ అమ్మలేదు.” అన్నాడు వ్యాపారి.\n\n“నేను అమ్మలేదు. కాని మీది అమ్ముడయేటట్టు చేశాను. నా చిన్న పళ్ళ ధర మీ పెద్ద పళ్ళ ధరకంటె హెచ్చు చెప్పాను. మీ పెద్ద పళ్ళు, కొనేవాళ్ళకు చౌక అనిపించి, ఎక్కువగా అమ్ముడయాయి,” అన్నాడు వాడు.\n\nఅది నిజమేనని గ్రహించి వాడికి పళ్ళవ్యాపారి కొంత డబ్బు ఇచ్చాడు.\n\n—మల్లాది వెంకటకృష్ణమూర్తి"
        },
        {
            "title": "బేరంలో సహకారం",
            "page_start": 41,
            "author": "మల్లాది వెంకటకృష్ణమూర్తి",
            "pdf_page": 41,
            "content": "పాపపరిహారం\n\nఒక ఊళ్ళో శ్రీనివాసులు ఆలయం ఉండేది. ఆ ఆలయానికి చుట్టుపక్కల గ్రామాలవాళ్ళు కూడా ఎంతో మంది వచ్చేవారు.\n\nఒకరోజు రాత్రి అర్చకుడు గుడి మూసి, చేతిలో లాంతరు తీసుకుని ఇవతలికి వచ్చేసరికి, ఒక బక్కచికిన మనిషి వచ్చి, '‘అయ్యా, ఒక్కసారి గుడి తలుపులు తెరుస్తారా? దేవుడి దర్శనం చేసుకుని వెళ్ళిపొతాను?'' అని వేడుకున్నాడు.\n\nఅర్చకుడు ఆమనిషిని ఎగాదిగా చూసి, '‘పవళింపు సేవ ఆయిపోయింది. రేపు ఉదయమే తలుపులు తెరవడం,' 'అన్నాడు.\n\n'‘ఈ రాత్రి అంతా వేచి ఉండవల సిందేనా?'' అని ఆ బక్క మనిషి గౌణుక్కున్నాడు.\n\n'‘ఈ రాత్రికి ఇక్కడే ఆరుగు మీద పడుకో,' 'అని అర్చకుడు వెళ్ళిపోయాడు.\n\nరోగిష్ఠి మనిషి చీకట్లో తడుముకుంటూ ఆరుగు మీద సర్దుకుని కూర్చున్నాడు. అతనికి తన గతం గుర్తుకురాసాగింది.\n\nఅతని పేరు చలపతి. అతను సంసారి అయాడుగాని సంపాదనపరుడు కాలేక పోయాడు. అతనికి ఒక ముసలి బంధువు ఉండేవాడు. ఆయన పోయాక ఆయన ఆస్తి అంతా తనకే వస్తుందని చలపతికి తెలుసు. అయితే బతికి ఉండగా ఆ ముసలాయన చలపతిని తన పంచన చేరనీయలేదు. ఆ ముసలివాడు ఎప్పుడు పోతాడా అని చలపతి, అతని భార్య హనుమాయమ్మా గోతి దగ్గిర నక్కలల్లే కాచుకు కూర్చున్నారు.\n\nఒకరోజు ముసలివాడు పోనేపోయాడు. ఈ వార్త తెలియగానే భార్యాభర్తలిద్దరూ"
        },
        {
            "title": "పాపపరిహారం",
            "page_start": 42,
            "author": "ఎం. కామేశ్వరరావు",
            "pdf_page": 42,
            "content": "వెళ్ళారు. చలపతి చచ్చిపోయినవాడికి దహన సంస్కారాలు చేశాడు.\n\nతరవాత భార్యాభర్తులు ఇల్లంతా గాలించినా ఎక్కడా ఎర్ర ఏగానీ కనిపించలేదు. పూజగదిలో పాతకాలపు శ్రీనివాసుడి రాగి విగ్రహం తప్పిస్తే ఆ ఇంట్లో మరే విలువైన వస్తుపూ లేదు. ముసలివాడు తన డబ్బంతా ఏం చేశాడో చలపతికి అంతుబట్టలేదు.\n\n“ఈ రాగి విగ్రహం కూడు పెడుతుందా, గుడ్డ పెడుతుందా? ఎందుకిది?” అంటూ చలపతి శ్రీనివాసులు విగ్రహాన్ని పారెయ్యబోయాడు.\n\nహనుమాయమ్మ అతని చెయ్యి పట్టుకుని ఆపి, “మనకు బుర్ర ఉండాలి\n\nగాని, ఆన్నీ పెడుతుంది,” అంటూ చలపతికి ఒక ఆలోచన చెప్పింది.\n\nచలపతి ఆమెను మెచ్చుకుని, ఒక పాత గుడ్డలో ఆ విగ్రహాన్ని చుట్టబెట్టి, రహస్యంగా తన ఇంటికి, తెచ్చేసు కున్నాడు.\n\nమర్నాడు ఆ పూరంతా ఒక వార్త గుప్పుమన్నది - చలపతి ఇంటి వెనక తోటలో శ్రీనివాసుడు వెలిశాడు! హనుమా యమ్మ ఒంటిమీదికి దేవుడు పచ్చాడు! అంతే! జనం తండోప తండాలుగా రాసాగారు. మూ ఢప్రజలు విరివిగా కానుకలు కూడా అర్పించుకున్నారు.\n\nహనుమాయమ్మ కళ్ళు మూసుకుని, జుట్టు విరభో సుకుని కూర్చున్నది.\n\nశ్రీనివాసుడు వస్తున్నాడు. భక్తులను పలకరిస్తున్నాడు. ఈ వార్త చుట్టుపక్కల గ్రామాలకు కూడా వ్యాపించింది. జనం తండోపతండాలుగా రాసాగారు.\n\nచలపతికి ఇంకా పెద్ద ఆలోచన కలిగింది. చిన్న చిన్న కానుకలతో లాభం లేదు. హుండీ ఒకటి ఉంచి, శ్రీనివాసుడికి గుడి కట్టించటానికి లోకులు తమకు తోచినది అందులో వేసే ఏర్పాటు ఆలోచించాడు. హనుమాయమ్మ ఈ ఆలోచనను మెచ్చుకున్నది.\n\nమర్నాడు చలపతి ఒక పెద్ద రాగి బిందెను తెచ్చి. దానికి ఒక పసుపు గుడ్డ వాసెన కట్టి, విగ్రహం పక్కన పెట్టాడు. హనుమాయమ్మ భక్తులతో శ్రీనివాసుడు అన్నట్టుగా, ''మీలో పుణ్యాత్ములు నా కోసం గుడి కట్టించండి. హుండీలో న్యాయంగా సంపాదించిన డబ్బే వెయ్యండి. అన్యాయపు డబ్బు హుండీలో పడగానే చిల్లపెంకులుగా మారిపోతుంది,'' ఆని చెప్పింది.\n\nహుండీలో డబ్బు పడసాగింది. ఆరు మాసాల్లో హుండీ నిండింది.\n\n''ఈ డబ్బు మనకు చాలు. దూర ప్రాంతాలకు పోయి దీనితో హాయిగా బతుకుదాం,'' అనుకున్నారు భార్యా భర్తలు.\n\nభక్తులు ఆడిగిన ప్రశ్నలకు ఆమె శ్రీనివాసుడు ఇచ్చినట్టుగానే సమాధానాలిస్తున్నది. భక్తులు పరవశించిపోయారు. ఓపిక నశించిపోయాక, హనుమాయమ్మ మూర్ఛపోయినట్టు నటించి, లేచి కూర్చున్నది. దేవుడు దిగిపోయాడనుకుని మూర్ఛప్రజలు ఇళ్ళకు వెళ్ళిపోయారు.\n\nకానుక లు లెక్క చూసుకుని, ''బ్రహ్మాండమైన పథకం!'' అంటూ భార్యాభర్తలు తమను తాము అభినందించుకున్నారు.\n\nఆ పాతకాలపు విగ్రహాన్ని ఇంటి మధ్యనడవలో ప్రతిష్ఠించారు. ప్రతి శనివారమూ హనుమాయమ్మ మీదికి\n\nకాని ఎవరికీ అనుమానం కలగకుండా ఆ బిందెను తరలించటం కష్టం. పది మంది పచ్చే, పోయే లోగిలి! బాగా ఆలోచించి హనుమాయమ్మ తన మొగుడి చేత అలాటి బిందే మరొకటి తెప్పించి, దానికి కూడా పసుపుగుడ్డ వాసెన కట్టి, దాని నిండా చిల్లపెంకులు నింపి, విగ్రహం పక్కనపెట్టి, అసలు బిందెను పాతగుడ్డలో చుట్టి వేరుగా పెట్టాలన్నది.\n\n“అర్థరాత్రి దాటాక చల్లగా జారు కుందాం. పిచ్చిభక్తులు తమ డబ్బు అన్యాయార్జితం కావటంచేత చిల్లపెంకు లుగా మారాయనీ, అందుకే మనం ఇక్కడఉండటం ఇష్టంలేక వెళ్లిపోయామనీ అనుకుంటారు,” అన్నది హనుమాయమ్మ.\n\nచికటిపడగానే చలపతి దొడ్లోకి వెళ్ళి. చిల్లపెంకులు ఏరి కొత్తబిందెలో పోసి, పాతబిందెను తీసుకుపోయి తలుపువార పెట్టి, కొత్తబిందెను విగ్రహం పక్కన పెట్టాడు. ఈ లోపల హనుమాయమ్మ నిద్రపోయింది.\n\nచలపతికి ఒక అనుమానం వచ్చింది. భక్తులందరిదీ అన్యాయార్జితం. అయి ఉండదు కదా! అందుచేత అతను పాత బిందె నుంచి దోసెడు నాణాలు తీసి, కొత్త బిందెలోని చిల్లపెంకుల మీద పోసి, తాను కూడా కాసేపు నడుంవాల్చాడు.\n\nభార్య లేపినదాకా అతనికి మెలకువ రాలేదు. ఆప్పటిక మూడేషూము జరుగుతున్నది. తొలికోడి కూయకముందే పారి\n\nమేర దాటిపోవటం మంచిది. లేకపోతే పాలం పనులకు పోయేవాళ్ళు చూస్తారు.\n\nచలపతి కంగారుగా లేచి పాతపంచెలో తలుపువార ఉన్న బిందెను చుట్టి నెత్తిన పెట్టుకుని బయలుదేరాడు. ఇద్దరూ బయలుదేరి తెల్లవారేసరికి ఊరు దాటి చాలా దూరం వెళ్ళారు. మధ్యాన్నంవేళ కాస్సేపు విశ్రాంతి తీసుకుని, ఏ ఊరయినా చేరేలోపుగా కొంత డబ్బు దగ్గిర ఉంచుకుందామని, బిందె వాసెన విప్పారు.\n\nఇద్దరి ప్రాణాలు ఒక్కసారి ఆకోశించాయి. పైన కొద్దినాణాలు తప్పిస్తే బిందెనిండా చిల్లపెంకులే!\n\nజరిగినదేమంటే, హనుమాయమ్మ నిద్రలేస్తూనే బిందెలు మారాయో లేదో అని చూడటానికి, విగ్రహం పక్కన ఉన్న బిందెలో చెయ్యిపెట్టింది. పైన చలపతి పోసిన నాణాలు ఆమె చేతికి తగిలాయి. అదే అసలు బిందె అనుకుని, ఆమె దాన్ని తలుపువారపెట్టి, అక్కడ ఉన్న అసలు బిందెను విగ్రహం పక్కన పెట్టింది.\n\nజరిగిన పొరపాటు అర్థంకాగానే హనుమాయమ్మకు మతిచలించింది. ఆమె త్వరలోనే మంచానపడి మరణించింది. చలపతి చావలేదు గాని, కుక్క కన్న హీనంగా బతికి, తాను చేసిన పాపాలను గురించి ఎంతో మనోవేదనపడ్డాడు. తాము విడిచిపెట్టివెళ్లిన డబ్బుతో లోకులు నిజంగా గుడి కట్టించిఉంటే, దేవుణ్ణి ఒక్కసారి చూసి, తన పాపాన్ని పరిహారం చేసుకోవాలని అతనికి గాఢమైన కోరిక కలిగింది. ఒంట్లో శక్తిలేకపోయినా, అష్ట కష్టాలుపడి చలపతి తన ఊరికి తిరిగి వచ్చాడు. తమ ఇంటిస్థానంలో అందమైన గుడి కనిపించింది. అతనికి ఆనందం కలిగింది. కాని దేవుడి దర్శనంకాలేదు.\n\n“ తెల్లవారగానే దేవుణ్ణి దర్శించుకుని కీమాపణ చెప్పుకోవాలి ! పాపపరిహారం చేసుకోవాలి,” అనుకుంటూ చలపతి అరుగు మీద పడుకున్నాడు.\n\nకాని అది సాధ్యపడలేదు. అలా పడు కున్న చలపతి మరి లేవలేదు.\n\nఒక ఊళ్ళో భూషయ్య అనే భూస్వామికి విరూపు డనే పెళ్ళీడు వచ్చిన కొడుకు ఉండేవాడు. అతను రాత్రివేళ తమ ఇంటి వెనక రావిచెట్టు కింద నిద్రపోయే వాడు. తెల్లవారి లేస్తూనే చెట్టు మీది పకులను చూసి ఆనందించేవాడు.\n\nఒక రోజు ఉదయం విరూపుడు నిద్రలేస్తూనే చెట్టు కేసి చూసి, కెవ్వున అరిచి, స్పృహతప్పి పడిపోయాడు. ఆ కేకకు భూషయ్య ఇంట్లో నుంచి వచ్చి, కట్టెలా పడి ఉన్న కొడుకును నౌకర్ల చేత ఇంట్లోకి చేర్పించాడు.\n\nకొద్దిసేపటిక విరూ పుడికి స్పృహ వచ్చింది గాని, అతను పిచ్చెచూపులు చూస్తూ, మతితప్పినవాడిలా మాట్లాడ సాగాడు. విరూపుడి స్థితిచూసి భూషయ్య కంగారుపడటానికి 'మరోకారణం ఏమంతే ఆ రోజే ఎవరో అతన్ని పెళ్ళిచూపులు\n\nచూడవస్తున్నారు. భూషయ్య వాళ్ళకు ఒకవారం తరవాత రమ్మని కబురు చేసి, పక్కింటి వైద్యుడు కరటయ్యను పిలిపించాడు.\n\nకరటయ్య పిల్లవాణ్ణి పరీక్షించి, '' అనా రోగ్యం ఏమీలేదు. ఏ కామినీపిశాచమన్నా పట్టుకున్నదేమో ? లేక ఏ దయ్యాన్నో, భూతాన్నోచూసి దడుచుకున్నాడో ? మఠం లోక కొత్తగా వచ్చిన సాధువును చూద్దాం పదండి,'' అన్నాడు భూషయ్యతో.\n\nఇద్దరూ మఠానికి వెళ్ళారు. ఆ సమయానికి దయ్యంపట్టినవాడొకడు సాధువు చుట్టూ గిరికీలు కొడుతున్నాడు. సాధువు వాణ్ణి తన చేతిబెత్తంతో తల మీద మూడు సార్లు తాటించాడు. వెంటనే దయ్యం దిగి పోయింది. భూషయ్యకు సాధువు మీద గురికుదిరి, ఆయనకు తాను వచ్చినపని చెప్పాడు."
        },
        {
            "title": "దొరగలు",
            "page_start": 47,
            "author": "వీరేపల్లి జయరాంరెడ్డి",
            "pdf_page": 47,
            "content": "శరభయ్య విరూపుణ్ణి చూడగానే పెదవి విరిచి, ''ఈ చికిత్సనా వల్లకాదు. నా కంత శక్తి లేదు,'' అన్నాడు. అతను వెళ్ళాక సాంబయ్య, ''నేను చికిత్స చేస్తాను. ఇది ఎవడి పనో, ఈ రాత్రి అంజనం వేసి నేను కనుక్కుంటాను. శరభయ్య డబ్బుకి గడ్డి తింటాడు. ఈ పాడుపని వాడిదే అని నా అనుమానం అందుకే తన వల్ల కాదని చెప్పి. చల్లగా జారుకున్నాడు. ఈ దెబ్బతో వాడి అంతు తేల్చుతాను,'' అన్నాడు.\n\nగ్రామంలో ఇద్దరు భూతవైద్యులకూ బద్ధవైరం.\n\nసాంబయ్యను పంపించి, భూషయ్య సాధువు దగ్గిరికి పరిగెత్తి, చికిత్స చెయ్య టానికి సాంబయ్య ఒప్పుకోవటమే గాక, ఇది శరభయ్య పనే అని శంకిస్తున్నట్టు కూడా తెలిపాడు.\n\nసాధువు తల అడ్డంగాతిప్పి, ''నువూ శరభయనే శంకిస్తున్నావు. కాని నా దివ్య దృష్టితో చూస్తే నీ కొడుక్కు చేతబడి చేసినది సాంబయ్యే అని తెలిసిపోతున్నది. ఈ రాత్రికి అంజనం వేసే సాకుతో నీ కొడుకు ప్రాణాలు తీసే ప్రయత్నం చెయ్యబోతాడు. నా మాట విని, నీ కొడు కును దక్కించుకో!'' అన్నాడు.\n\nఅందుకు ఏం చెయ్యాలో భూషయ్య సాధువు వల్ల తెలుసుకున్నాడు. ఆ రాత్రి భూషయ్య, కరటయ్యా ఇంటికి తిరిగి వచ్చి, భూతవైద్యులిద్దరినీ పిలిపించారు.\n\nభూషయ్యా, పక్కింటి వైద్యుడు కరటయ్యా, మరో ఇద్దరు మనుషులూ సాంబయ్య ఇంటి వైపువెళ్ళి, సమీపంలో మాటువేశారు.\n\nఅర్థరాత్రి దాటాక సాంబయ్య నట్టింట ముగ్గులు వేసి, ముగ్గుల మధ్య చచ్చిన పామును తెచ్చి చుట్టగా చుట్టిపెట్టి. దాని మీడ ఒక పుర్రెను ఉంచి, పుర్రె పైన ఒక నిమ్మకాయను నిలబెట్టాడు. తరవాత ఇల్లంతా కమ్ముకునేటట్టు ధూపంవేసి, తన వేలు కోసుకుని, తన రక్తంతో పుర్రెకు బొట్లు పెట్టాడు. ఇది పూర్తి అయాక సాంబయ్య ముగ్గు ముందు కూర్చో బోతూండగా, దాగి ఉన్న నలుగురు మను మలూ లోపలికి జొరబడి, సాంబయ్యను\n\nకట్టేసి, చావబాది, సాధువు దగ్గిరికి లాకుక్కవెళ్ళారు.\n\nచేసిన తప్ప ఒప్పుకోమని వాళ్ళు నిర్ఘంధించేసరికి సాంబయ్య, ''మహా ప్రభో! దేవుడి తోడు, నేనేమీ చెయ్యలేదు. ఆ పాపిష్ఠి ప్రయోగం ఎవరు చేశారో కూడా నాకు తెలీదు. ఆది తెలుసు కునేందుకే అంజనం వెయ్యబోతూండగా వీళ్ళు నన్ను చావగొట్టి లాక్కొచ్చారు,'' అని ఏడ్చాడు.\n\nభూషయ్య మనుషులు సాంబయ్యను మళ్ళీ కొట్టబోతూండగా, ''ఆగండి!'' అంటూ శరభయ్య విరూపుణ్ణి వెంటబెట్టు కుని ఆక్కడికి వచ్చి, ''కొట్టవలసింది సాంబయ్యను కాదు. నిజంగా చేతబడి\n\nచేసి, సాధువు వేషంలో ఉన్న ఈ పారు\nగూరి మంత్రగాణ్ణి! దుర్మార్గం చేసింది\nచాలక, అందులో నన్నూ, సాంబయ్యనూ\nఇరికించాలని చూశాడు. నేను మొదటి\nనుంచి వీణ్ణి అనుమానిస్తూ నే ఉన్నాను,''\nఅన్నాడు.\n\nసాధువు మెల్లిగా జారుకోబోయాడు.\nకాని శరభయ్యా, విరూపుడూ వాణ్ణి పట్టు\nకుని, నాలుగు తగిలించారు.\n\nవాడు మొర్రోమంటూ, '‘అయ్యా,\nబుద్ది గడ్డితిని ఆ పాడుపని చేసింది నేనే\nగాని, నా చేత ఆ పని చేయించిన పెద్ద\nమని షి ఇక్కడే ఉన్నాడు.'' అని\nకరటయ్యను చూపించాడు.\n\nకరటయ్య మొహం నల్లగా అయించి.\n\nభూషయ్య అతని కేసి అసహ్యంగా\nచూస్తూ, '‘ఇదంతా చివరకు నీ పనా ?\nఎందుకు చేయించావి ముదనష్టపు పని ?'\nఅని అడిగాడు.\n\nఆ ప్రశ్నకు విరూపుడు సమాధానం\nచెబుతూ ఇలా అన్నాడు:\n\n'‘కరటయ్య పిసినిగొట్టుతనం అందరికీ\nతెలిసినదే. తన ఒక్క కూతురి నీ\nనా కియ్యాలనుకున్నాడు. పెళ్ళి అన్నాక\nచాలా ఖర్చు అవుతుంది. పైసా ఖర్చు\nకాకుండా నన్ను అల్లుణ్ణి చేసుకోవటానికి\nఈ సాధువు చేత ప్రయోగం చేయించాడు.\nనేను పిచ్చివాణ్ణి అంటే సంబంధాలు\nరావు. దమ్మిడి' ఖర్చుకాకుండా నాకూ,\nతన కూతురికీ పెళ్ళిచేసేసి, తరవాత\nనన్ను మామూలుమనిషిని చేసుకుందామని\nకరటయ్య దురాశపడ్డాడు. నాకు మతి\nపోయింది చెట్టు మీద కనిపించిన దిష్టి\nబొమ్మను చూసి! శరభయ్య ధర్మమా\nఅంటూ నేను మళ్ళీ మామూలుమనిషిని\nఅయాను.'''\n\nకరటయ్య తాను చేసిన పనికి సిగ్గుతో\nతల వంచుకున్నాడు. ఈ అవమానంతో\nఅతనికి బుద్ది వచ్చింది. తరవాత పెట్ట\nవలసిన ఖర్చేదో పెట్టి కరటయ్య తన\nకూతుర్షి విరూపుడికే ఇచ్చి వైభవంగా\nపెళ్ళిచేశాడు.\n\nమహోదరుడు అలా అన్న మీ దట\nకుంభకర్ణుడు రాకసుల వెంట రావణుడి\nఇంటికి వెళ్ళాడు. రాకసులు ముందుగా\nరావణుడి వద్దకు వెళ్ళి, ' ' కుంభకర్ణుడు\nనిద్ర లేచాడు. అతనికి ఏం అజ్ఞ ఇస్తాపు ?\nఅలాగే యుద్ధానికి పామ్మన్నావా ?\nఇక్కడికి వచ్చి నిన్ను చూడమన్నావా ? '\n' ' అని అడిగారు.\n\n“ నేను కుంభకర్ణుణ్ణి చూడాలి. అతన్ని\nమర్యాదగా ఇక్కడికి తీసుకురండి, ”\nఅన్నాడు రావణుడు.\n\nరాకసులు వెళ్ళి ఈ మాట చెప్పగానే\nకుంభకర్ణుడు రావణుడి వద్దకు వచ్చాడు.\n\nకుంభకర్ణుణ్ణి ప్రాకారాల వెలపల\nఉన్న వానరులు చూసి భయపడి, అటూ\n\nఇటూ పరిగెత్తారు. కుంభకర్ణుణ్ణి రాముడు\nకూడా చూశాడు, వానరసిన పరిగెత్తటమూ\nచూశాడు. అతను విభీషణుడితో, ‘‘ పెద్ద\nమేఘంలా గున్నాడు, ఎవరితడు ? ’’\nఅన్నాడు.\n\nవిభీషణుడు రాముడితో ఇలా అన్నాడు :\n\n“ ఇతను విశ్రవసుడి కొడుకు కుంభ\nకర్ణుడు. యుద్ధంలో యముణ్ణీ, ఇంద్రుణ్ణీ\nకూడా జయించినవాడు. ఇతని దేహమంత\nపెద్ద దేహం మరే రాకసుడికి లేదు. ఇతర\nరాకసులు వరాలు పొంది బలవంతు\nలయారు కాని, కుంభకర్ణుడు పుట్టుకతోనే\nమహా పరాక్రమశాలి. ఇతను పుట్టుతూనే\nఆకలికొద్దీ ఆనేకవేల ప్రాణులను భక్తం\nచాడు. ఇది చూసి ప్రజలు బెదిరిపోయి"
        },
        {
            "title": "వీరహనుమాన్",
            "page_start": 51,
            "author": "చందమామ బృందం",
            "pdf_page": 51,
            "content": "ఇంద్రుడితో చెప్పి, అతని శరణు జొచ్చారు. ఇంద్రుడు కోపించి, కుంభ కర్ణుణ్ణి వజ్రాయుధంతో కొట్టాడు. కుంభ కర్ణుడు సింహనాదం చేశాడు. ఆ ధ్వనికి ప్రజలు మరింత హడలిపోయారు. కుంభ కర్ణుడు ఐరావతం దంతం ఒకటి పీకి, దానితో ఇంద్రుణ్ణి రొమ్ములో పాడిచాడు. తరవాత ఇంద్రుడు ప్రజలను వెంట బెట్టుకుని బ్రహ్మదేవుడి, వద్దకు వెళ్ళి సంగతి చెప్పుకున్నాడు. బ్రహ్మదేవుడు రాకుసులనందరినీ పిలిపించాడు. వారిలో కుంభకర్ణుడు కనిపించేసరికి బ్రహ్మకేశ్వరం పుట్టింది. బ్రహ్మ కుంభకర్ణుడితో, 'లోకాలు నాశనం చెయ్యటానికి విశ్రవసుడు నిన్ను కన్నాడురా! నువ్వు సర్వకాల సర్వావస్థలయందూ ఒళ్ళు తెలియ కుండా పడి ఉండి నిద్రపో!' ఆన్నాడు.\n\nఆ శాపం తగిలి కుంభకర్ణుడు బ్రహ్మ ఎదటనే పడిపోయాడు. అది చూసి రావణుడు బ్రహ్మతో, 'నీ మునిమనమ డయిన ఈ కుంభకర్ణుణ్ణి ఇలా శపించటం భావ్యం కాదు. నీ మాట అబద్ధం కావటానికి లేదు. వాడు నిద్రపోవటానికి, మేలుకుని ఉండటానికి కాల నియమం ఏర్పాటు చెయ్యి.' ఆన్నాడు. ఆప్పుడు బ్రహ్మ కుంభకర్ణుడు ఆరు మాసాలు నిద్రపోయేటట్టూ, ఒక్కరోజు మేలుకుని ఉండేటట్టూ, నిద్ర లేచినప్పుడు ఆకలితో ఎదట కనిపించినదంతా అగ్నిహోత్రుడి లాగా తినేటట్టూ నియమం పెట్టాడు.\n\n'నీ పరా క్రమా ని కి బెదిరిపోయి రావణుడు కుంభకర్ణుణ్ణి నిద్ర లేపించాడు. మహా భయంకర పరాక్రముడైన కుంభకర్ణుడు వానరులను తినటానికి వస్తాడు. వానరులు అతన్ని ఎలా ఎదిరించ గలరు? అది ఒక కదిలే యంత్రమని వానరులకు చెప్పాలి. ఆప్పుడుగాని వారి భయం పోదు.'\n\nరాముడు విభీషణుడు చెప్పినది విని తృప్తిపడి, నీలుడితో లంకా ద్వారాలన్నీటి పైనా దాడి సాగించమన్నాడు. గవాకుడూ,\n\nవసుడు నిన్ను కన్నాడురా! నువ్వు సర్వకాల సర్వావస్థలయందూ ఒళ్ళు తెలియ కుండా పడి ఉండి నిద్రపో!' ఆన్నాడు.\n\nఆ శాపం తగిలి కుంభకర్ణుడు బ్రహ్మ ఎదటనే పడిపోయాడు. అది చూసి రావణుడు బ్రహ్మతో, 'నీ మునిమనమ డయిన ఈ కుంభకర్ణుణ్ణి ఇలా శపించటం భావ్యం కాదు. నీ మాట అబద్ధం కావటానికి లేదు. వాడు నిద్రపోవటానికి, మేలుకుని ఉండటానికి కాల నియమం ఏర్పాటు చెయ్యి.' ఆన్నాడు. ఆప్పుడు బ్రహ్మ కుంభకర్ణుడు ఆరు మాసాలు నిద్రపోయేటట్టూ, ఒక్కరోజు మేలుకుని ఉండేటట్టూ, నిద్ర లేచినప్పుడు ఆకలితో ఎదట కనిపించినదంతా అగ్నిహోత్రుడి లాగా తినేటట్టూ నియమం పెట్టాడు.\n\n'నీ పరా క్రమా ని కి బెదిరిపోయి రావణుడు కుంభకర్ణుణ్ణి నిద్ర లేపించాడు. మహా భయంకర పరాక్రముడైన కుంభకర్ణుడు వానరులను తినటానికి వస్తాడు. వానరులు అతన్ని ఎలా ఎదిరించ గలరు? అది ఒక కదిలే యంత్రమని వానరులకు చెప్పాలి. ఆప్పుడుగాని వారి భయం పోదు.'\n\nరాముడు విభీషణుడు చెప్పినది విని తృప్తిపడి, నీలుడితో లంకా ద్వారాలన్నీటి పైనా దాడి సాగించమన్నాడు. గవాకుడూ,\n\n\n\nహనుమంతుడూ, అంగదుడూ పర్వత\nశిఖరాలను తీసుకుని యుద్ధానికి వచ్చారు.\n\nఈ లోపల కుంభకర్ణుడు పూర్తిగా\nవదలని నిద్రమత్తుతో రావణుడి వద్దకు\nవచ్చి, అతను విచారంగా ఉండటం\nగమనించాడు. కుంభకర్ణుణ్ణి చూసి\nరావణుడు పరమానందంతో ఆసనం\nనుంచి లేచి, కుంభకర్ణుణ్ణి కౌగలించు\nకుని, ఇద్దరూ కూర్చున్న అనంతరం,\nకుంభకర్ణుడు, ‘‘ఏం తొందర కలిగింది?\nనిద్రపోతున్న నన్ను ఎందుకు లేపిం\nచావు? నీకప్పుడు ఎవడు భయం కలిగిం\nచాడు? వాడికి చావు దగ్గిరపడింది!’’\nఅన్నాడు.\n\nదానికి రావణుడు, ''నాకు రాముడి\nవల్ల భయం కలిగింది. అతను సుగ్రీవుడి\nతోనూ, వానరసేనతోనూ, సముద్రం దాటి\nవచ్చి, మనని సర్వనాశనం చేస్తున్నాడు.\nయుద్దంలో వానరవీరుడు ఒక్కడూ\nచావలేదుగాని, వానరుల చేతిలో రాకేస\nవీరులు చాలామంది చచ్చారు. అందుచేత\nఇప్పుడు నువు వానరులనందరినీ చంపి,\nలంకను కాపాడు. అందుకే నిన్ను నిద్ర\nలేపాను,'' అన్నాడు.\n\nకుంభకర్ణుడు నవ్వి, ''ముందు మనం\nసమాలోచన చేసినప్పుడు ఎలా జరుగు\nతుందనుకున్నామో, అలాగే జరిగింది.\nసీతను అపహరించి తెచ్చిన పాపానికి\nఫలితం వెంటనే కనబడింది. ఈ విష\nయంలో మన తమ్ముడు విభీషణుడు\nచెప్పినదే మనకు హితమైనది. లేదా,\nనీకు ఇంకేమైనా తోస్తే అలా చెయ్యి,’’\nఅన్నాడు.\n\nరావణుడు కోపంగా, ''నా కన్న చిన్న\nవాడివి నాకు బోధలు చేస్తున్నావేమిటి ?\nఇది నీతి గురించి ఆలోచించే సమయం\nకాదు. పరాక్రమం చూపే సమయం,’’\nఅన్నాడు.\n\nదానికి కుంభకర్ణుడు, '' రాకేసరాజా,\nనేను నీకు తమ్ముణ్ణి, బంధువును. నీకు\nహితం చెప్పటం నా విధి. ఇక నీకు\n\nచంద్రమామ\n\nకలిగిన విచారం మాటకు వస్తే నువు నిశ్చింతగా ఉండు. రామ లక్ష్మణులను చంపి. వాన రసేన పారిపోయేటట్టు చేస్తాను. తమ బంధువులు పోయి నందుకు దుఃఖించే రాక్షసులందరికీ సంతోషం కలిగిస్తాను. నేను బతికి ఉండగా రాముడు నిన్ను చంపలేడు,'' అన్నాడు.\n\nమహోదరుడు కుంభకర్ణుణ్ణి మందిస్తూ ఇలా అన్నాడు:\n\n\" రావణుడు సీతను ఎత్తుకువద్దా మనుకున్నప్పుడు అందుకు మేమంతా ఆమోదించాం. ఎవరి హితమూ వినకుండా రావణుడు ఆ పని చెయ్యలేదు. నువు ఇప్పుడు నీ పరాక్రమం గౌప్పగా చెప్పుకుని, ఒక్కడివే యుద్ధానికి పోతానంటున్నావు. అదికూడా సముచితంగా లేదు. జన స్థానంలో ఆనేకమంది రాక్షసులను ఒంట రిగా చంపిన రాముణ్ణి నువు ఒక్కడివే ఎలా చంపుతావు ? ఆ జనస్థానంలో రాముడికి ఓడిన మహాపరాక్రమవంతులైన రాక్షసులు ఇప్పటికీ రాముడి పేరు చెబితే భయపడుతున్నారు, చూడు.\"\n\nతరవాత మహోదరుడు రావణుడితో, \"నువు మమ్మల్ని కొందరిని యుద్ధానికి పంపు. మేం రాముణ్ణి చంపితే సరేసరి, లేకపోతే తిరిగివచ్చి, రాముణ్ణి తినేశామని చెబుతాం. నువు బహిరంగంగా పండగ\n\nజరుపు. సీతను భర్త పోయినందుకు పరామర్శించు, నీదాన్నిచేసుకో. యుద్ధంతో పనేలేకుండా నీ కోరిక తీరిపోతుంది !'' అన్నాడు.\n\nమహోదరుణ్ణి చూస్తే కుంభకర్ణుడికి మండిపోయింది. అతను మహోదరుడితో, \"ఇలాటి మాటలు ఇంకెన్నడూ చెప్పకు, జాగ్రత్త! పిరికివాళ్ళూ, బుద్దిహీనులూ అయిన నీలాటివాళ్ళ మాటలు వినటం చేతనే రావణుడికి ఈ ఆపద వచ్చిపడింది. మీకు యుద్ధమంటేనే భయం. రాజు చెప్పిన దానికంతకూ తాళం వేస్తూ, ఇచ్చకాలాడటంమూలాన వ్యవహారం ఇంతదూరం వచ్చింది. మీ మూలంగా\n\nవానరులు పారిపోతారు; రామలక్ష్మణుల గుండెలు పగిలిపోతాయి,\" అన్నాడు.\n\nకుంభకర్ణుడు యుద్ధానికి పొవటానికి సిద్ధపడుతూ, మంచి వాడి గల శూలాన్ని చేపట్టాడు. ఆది ఇనుముతో చేసినది. దానికి మెరిసే బంగారు ఆలంకరణ లున్నాయి. ఆ శూలాన్ని చేబట్టి కుంభ కర్ణుడు రావణుడితో, \"నేను ఒంటరిగానే పోతాను. నా సేనను ఇక్కడే ఉండనీ. నన్ను చూసి భయపడిన వానరుల నందరినీ తినేస్తాను.\" అన్నాడు.\n\n\" సాయుధసైనికులను వెంటబెట్టుకుని వెళ్ళు. వానరులు చాలా పరాక్రమ వంతులు, వేగవంతులు, పట్టుదల గల వాళ్ళు. ఒంటరిగా, ఏమరుపాటున ఉన్న వాణ్ణి చంపెయ్యగలరు,\" అన్నాడు రావణుడు.\n\nఅతను కుంభకర్ణుణ్ణి తన చేతుల మీదుగా ఆలంకరించాడు. కుంభకర్ణుడు కవచం ధరించి, రావణుణ్ణి కౌగలించు కుని, రావణుడి ఆశీర్వాదం పొంది, యుద్ధానికి బయలుదేరాడు. అతని వెంట రథాలమీద అనేకమంది, సైన్యంతో సహా, శంఖాలూ, భేరీలూ మోగిస్తూ బయలు దేరారు.\n\nదారిలో కుంభకర్ణుడు రాకుసులతో, \"వానరులు మన కేమీ అపకారం చెయ్య\n\nలంక దాదాపు నాశనమయింది. బొక్కసం ఖాళీ అయింది. సైన్యమంతా తుడిచి పెట్టుకుపోయింది. మీరు రాజును శక్తు వుగా చూసినట్టున్నది. మీరు చేసిన తప్పులు సరిచెయ్యటానికి నేను యుద్ధ భూమికి పోతున్నాను,\" అన్నాడు.\n\nకుంభకర్ణుడి మాటలకు రావణుడు పకపకా నవ్వి, \"మహోదరుడికి రాము డంటే భయం. అందుకే యుద్ధం వద్దం టాడు. నాకు నీ కన్న దగ్గిరవాడూ, నీ అంత బలవంతుడూ మరొకడు లేడు. నువు వెంటనే యుద్ధానికి బయలుదేరు, వానరులను భక్తించు, యుద్ధంలో జయం పొందిరా. ఆసలు నిన్ను చూస్తూనే\n\nలేదు. అవి పనాలకు అలంకారంగా కూడా ఉంటాయి. ఇప్పుడు వానరులు లంకను ముట్టడించటానికి కారణం రామ, లక్ష్మణులు. ఆందుచేత యుద్ధంలో వారిద్దరినీ చంపేస్తాను,\" అన్నాడు.\n\nకుంభకర్ణుణ్ణి చూడగానే వానరసేన చెల్లాచెదురుగా పారిపోయింది. అది చూసి కుంభకర్ణుడు చాలా సంతోషించాడు.\n\nఆంగదుడు వానరుల భయం గమనించి, నల, నీల, గవాక్, కుముదులతో, \"మీరు మీ స్వరూపాలనూ, పరాక్రమాలనూ, పంశాలనూ మరచి, మామూలు కోతుల్లాగా భయపడి ఎక్కడికి పోతారు? వెనక్కు తిరగండి. మీ కిప్పుడు ప్రాణభయం పట్టుకున్నాదా ఏం? ఆకనిపించేది యోధుడు కాడు, మనని భయపెట్టటానికి తయారుచేసిన యంత్రం. దీన్ని మనం నాశనం చేతాం,\" అన్నాడు.\n\nఆ మాటతో వానరులు ధైర్యం తెచ్చు కుని, చెట్లూ, రాళ్ళూ తీసుకుని యుద్ధ భూమికి వెళ్లారు. వాళ్లు మదపుటేనుగుల లాగా కుంభకర్ణుడి మీద యుద్ధం చేశారు. అయితే వాళ్ళు వేసిన చెట్లూ, రాళ్ళూ కుంభకర్ణుణ్ణి కదిలించలేకపోయాయి. అతను వానరులను చంపసాగాడు.\n\nఈసారి వానరులు కుంభకర్ణుడి చేత దెబ్బతిని, వెనక్కు తిరిగి చూడకుండా\n\nఅతి వేగంగా పారిపోయారు. కొందరు వెళ్లి సముద్రంలో దూకారు. కొందరు గారి లోక ఎగిరారు. మరికొందరు తాము వచ్చిన సేతువు మీదుగానే పారిపోయారు.\n\nఆంగదుడు పారిపోవద్దని వారిని హెచ్చరించాడు. ఇన్ని వేలమంది వానరులు ఒక్క కుంభకర్ణుడికి భయపడట మేమిటన్నాడు. కాని వానరులు తమకు ప్రాణాలుదక్కితే చాలునన్నారు. అయినా అంగదుడు మంచి మాటలతో వారిని వెనక్కు మళ్ళీంచాడు. అతనికి హను మంతుడు కూడా సహాయం వచ్చాడు.\n\nతరవాత హనుమంతుడి నాయకత్వం కింద ఋషభుడూ, శరభుడూ, మైందుడూ,\n\nధూముడూ, నీలుడూ, కుముదుడూ,\nనుషేణుడూ, గవాకుడూ, రంభుడూ,\nతారుడూ, ద్వివిదుడూ, పనసుడూ యుద్ధా\nనికి బయలుదేరారు. వాళ్ళు చావటానికి\nకూడా సిద్ధంగా ఉన్నారు.\n\nఈ లోపల కుంభకర్ణుడు వానరులను తినసాగాడు. ద్వివిదుడు ఒక కొండను పెకలించి, కుంభకర్ణుడి పైకి వెళ్ళాడు. అతను విసిరిన ఆ కొండ గురి తప్పి, కుంభకర్ణుడి వెంట ఉన్న సేనపైన పడింది. దానికిందపడి రభాలూ, గుర్రాలూ, రాక్షసులూ నుగ్గయిపోయారు. ఇంతలో ద్వివిదుడు మరొక పర్వతశిఖరాన్ని విసిరాడు. అదికూడా అంతులేని విధ్వంసం చేసింది. రాక్షసరథికులు వానరులను చంపారు; వానరులు మహావృక్షాలతో రాక్షసులను చంపారు.\n\nహనుమంతుడు ఆకాశంలో నుంచి\nకుంభకర్ణుడి మీద రకరణాల శిలలనూ,\nవృక్షాలనూ పర్షించాడు. కుంభకర్ణుడు\nతన శూలంతో పర్వతాలను పగలగొట్టి,\n\nచెట్టను పక్కకు నెట్టేశాడు. తరవాత\nఅతను ఆ శూలం చేతబట్టి వానరసేనను\nతరుముతూంటే, హనుమంతుడు ఒక\nకొండతో అతన్ని బలంగా కొట్టాడు.\n\nకుంభకర్ణుడి శరీరం గాయమై, రక్తం\nకారింది. అతను తన శూలాన్ని గిరగిరా\nతిప్పి హనుమంతుడి రొమ్ములో పాడిచాడు.\nహనుమంతుడు భయంకరంగా అరిచి,\nనోట నెత్తురుకుక్కుతూ, మూర్ఛపోయాడు.\n\nనీలుడు కుంభకర్ణుడి మీదకు మరొక\nపర్వతశిఖరం విసిరాడు. కుంభకర్ణుడు\nదాన్ని తన పిడికలితో పాడిచి, నుగ్గు\nచేశాడు. బుషభుడూ, శరభుడూ, నీలుడూ,\nగవాకుడూ, గంధమాదనుడూ ఈ అయిదు\nగురూ ఒక్కసారిగా కుంభకర్ణుడి పైకి\nవెళ్ళి, చుట్టుముట్టి, రాళ్ళతోనూ, చెట్ల\nతోనూ, పిడికిళ్ళతోనూ, కాళ్ళతో నూ\nకొట్టారు. ఆ దెబ్బలు కుంభకర్ణుడికి\nసుఖంగాతోచాయి. అతను ఆ అయిదుగురు\nవానరవీరులనూ, ఒకరి తరవాత ఒకరుగా\nనెత్తురు కక్కించి, నేల కూల్చాడు.\n\nభూజ్ ప్రుభువు\n\nమరాఠీ మహావీరుడైన శివాజీ ఢిల్లీలోని\nమొగలు చక్రవర్తికి, మొగలు\nసామ్రాజ్యంలోని వేరు వేరు ప్రాంతాల\nపాలకులకూ పక్కలో బల్లెమయారు.\n\nఅది 1660. శివాజీ పన్వాలాదుర్గంలో\nఉంటున్నాడు. ఆ కోటను శివాజీతో\nనహా పట్టుకోమని బిజాపూరు నుల్దాను\nనలాబత్ఖాన్ను కొంతసేనతో పంపాడు.\nచాలా రోజులపాటు కోట ముట్టడి\nసాగింది.\n\nఒకరోజు శివాజీ మనుమలు తెల్ల\nజెండాలు పట్టుకుని కోట వెలువడి\nవచ్చి, ఏ షరతులపైన ముట్టడి\nఎత్తేస్తాపని నలాబత్ఖాన్ను ఆదిగారు."
        },
        {
            "title": "బాజీప్రభువు",
            "page_start": 59,
            "author": "చందమామ బృందం",
            "pdf_page": 59,
            "content": "శివాజీ మనుమలు సలాబత్ ఖాన్ తో మంతనాలు జరుపుతూన్న సమయంలో శివాజీ మునలివాడి వేషం వేనుకుని, కొందరువీరులైన అనుచరులతోసహా కోట వెనుకద్వారంకుండా పారిపోయాడు. కొంతదూరాన వారి కోసం గురాలు నిద్దంగా ఉన్నాయి.\n\nఅయితే శివాజీ, అతని అనుచరులూ తమ మారువేషాలు తీసేని, గురాల మీద ఎక్కగానే ఒక శృతుగూఢచారి వారిని చూశాడు. సలాబత్ ఖాన్ సైన్యంతో సహా వారి వెంటపడ్డాడు.\n\nఅదావుడిగా, శివాజీ కొరకూ, అతని అనుచరుల కొరకూ ఎన్నిక చేసిన గురాలు అంతమంచివికావు సలాబత్ ఖాన్, మరికొందరు సైనికులూ త్వరలోనే వారిని చేరుకున్నారు. యుద్ధం జరిగింది. అయితే శివాజీ తేలికగా శృతువులను ఓడించాడు.\n\nశివాజీ వెంట ఉన్నవారిలో, బాజ్మీపభువు అనే విశ్వాసపాత్రుడూ, పీరుడూ అయిన మిత్రుడున్నాడు. అతను శివాజీతో రహస్యంగా, “మొత్తంసేన వచ్చి చేరగానే ఖాన్ మనమీద మళ్ళీదెబ్బ తీస్తాడు. మనం వేగంగా కొండల కేసి వెళ్ళాలి,” అన్నాడు.\n\nసలాబత్ ఖాన్ మళ్ళీ తమ మీదికి వచ్చే సరికి వాళ్ళు. ఇరుకైన ఘోడ్ ఖింద్ కనుమ చేరారు. ఈసారి ఖాన్ వెంట పెద్దసేన ఉన్నది. బాజీ శివాజీని కనుమ దాటి విశాలగడ్ దుర్గానికి వెళ్ళేటట్టు ఒప్పంచాడు. తాను కేమంగా చేరినట్టు గుర్తుగా శివాజీ తన పెరంగిని మూడు సార్లు పేల్చుతానన్నాడు.\n\nబాజీ, అతని అనుచరులూ త్రీసేనను చాలా చీకాకుపెట్టారు. ఇరుకైన కనుమ లోకి త్రీపు ప్రవేశించకుండా అడ్డటమో, కొంతమంది సైనికులను లోనికిరానిచ్చి, కొండరాళ్ళతో వారిని చితకగొట్టటమో చేశారు.\n\nఇన్ని తిప్పలు పెట్టినా శత్రువులు కనుమ లోకి చొచ్చుకురావటం జరిగినప్పుడు, బాజీ సాహనంతో వారి మధ్య దూకి, వారిదృష్టిమళ్లించి, వారికి చిక్కకుండా కనుమలోకి పారిపోయాడు.\n\nఈ విధంగా, తమ నాయకుడైన శివాజీ విశాలగడి చేరే అవకాశం కలిగించ టానికి, బాజీ శత్రువును నిలవేశాడు. చిట్టచివరకు విశాలగడి నుంచి పిరంగి గర్జనలు వినిపించాయి.\n\nఆప్పటికి శత్రువులు పూర్తిగా నిరాశ చెంది, వెనక్కు వెళ్ళిపోయారు. బాజీ ప్రభువు ప్రమాదకరంగా గాయపడ్డాడు. కాని అతను తన గాయాలను లక్ష్యపెట్టలేదు. ఆతని ఆశయం నెరవేరింది. అతను చిరునవ్వుతో ప్రాణాలు పిడిచాడు. కాని అతను శివాజీని రక్తించినవాడు గానూ, వేశభక్తుడుగానూ, ఏరోచితంగా ప్రాణాలర్పించినవాడుగానూ చరిత్రలో ఆమరుడు.\n\nకథా శ్రీర్షిక పోటీ\n\nఈ కథకు మంచి పేరు పెట్టి రు 25 లు గెలవండి!\n\n?\n\nఇద్దరు రైతులు పక్క పక్కనే ఉన్న తమ పాలాలలో పంటపనులు చేసుకుంటూ, మధ్యాహ్నం ఇంటికి పోయే తీరిక లేక, తమ భోజనాలను పాలానికే తెప్పించుకుని తినేవాళ్ళు.\n\nభోజనం చేస్తూండగా ఒక రైతుకు దగ్గుతెర వచ్చింది. ఎందుకు దగ్గుతున్నావని రెండో రైతు అడిగాడు.\n\n“అది దగ్గు కాదు, పాలమారటం! నన్ను నా భార్య తలచుకుంటున్నది. అందుచేత పాలమారింది,” అని మొదటివాడు చెప్పాడు.\n\nతన భార్య తనను తలచుకోవటంలేదనీ. అందుకే తనకు పాలమారలేదనీ రెండో రైతుకు కోపం వచ్చింది. వాడు ఇంటికిపోయి, తన భార్యను తిట్టాడు.\n\n“మధ్యాహ్నం నేను కునుకుతీశాను. అందుచేత నిన్ను తలచుకోలేదు. రేపు తప్పకుండా తలచుకుంటాను,” అన్నది భార్య.\n\nమర్నాడు ఆమె తన భర్త తినే భోజనంలొ కారం దిట్టంగా వేసింది. భర్త దాన్ని నోట్లో పెట్టుకుంటూనే దగ్గటం ఆరంభించి, “మరీ అంత ఎక్కువగా తలచుకోకే, పాపిష్ఠిదానా!” అన్నాడు.\n\n* * *\n\nపై కథకు మంచి పేరు ఆలోచించి ఒక కార్డు మీద, మీ చిరునామాతోపాటు రాసి, “కథాశిర్షిక పోటీ”, చందమామ, 2 & 3 ఆర్కాట్ రోడ్డు, వడపళని, మద్దాను 600 026 అన్న చిరునామాకు పంపండి.\n\nకార్డులు మాకు నవంబరు 20 లోగా చేరాలి. అందులో ఫాటోవ్యాఖ్యలు చేర్చరాదు. ఫలితాలు, '77 జనవరి చందమామలో ప్రకటించబడతవి."
        }
    ]
}