{
    "book_id": "చందమామ_1976_10",
    "stories": [
        {
            "title": "మాయాసరోవరం",
            "page_start": 5,
            "author": "చందమామ బృందం",
            "pdf_page": 8,
            "content": "# మాయాసరోవరం\n\n## 10\n\n[చరకాచారి డగ్గిరుకు వచ్చిన మొనలిఆకారం వాణ్ణి, నేర్పుగా పట్టుకుని, ఆతడి వాహనం జలగ్రహం మీవ ఎక్కి జయశీలుడూ, నిద్ధసాధకుడూ హరణ్యపురం కేసి బయలుదేరారు. దారిలో ఒక చెట్టు మీదినుంచి బోయధీమన్న, మొనలిఆకారం వాణ్ణి బాణంతో కొట్టాడు. జలగ్రహం సోయి వాడున్న చెట్టును కూకటివేళ్ళలేపాటు పెకలించింది. తరవాత—]\n\nబోయధీమన్న ప్రాణభయంతో కేకలు పెడుతూనే, చెట్టుతోపాటు కిందపడ్డాడు. జయశీలుడు, మకరకేతు భుజం పట్టుకుని గట్టిగా కుదిలిస్తూ, ''ఒరే, మొసలి తొడుగు దుష్టుడా! ఇప్పుడు నువ్వు చేసిన పనేమిటి? నా అనుమతి లేకుండా జల గ్రహాన్ని చెట్టును పెళ్ళగించేందుకు ఎందుకు ఉసికొల్పావు?'' ఆన్నాడు కోపంగా.\n\nమకరకేతు తన ఎడమ భుజంలో దిగిన బాణం కేసి తలతిప్పి చూసి, బాధతో ఒకసారి మూలిగి, ''జయశీలా, నేను ఆ బోయవాణ్ణి యిలా నేల పడగొట్టించక పొతే, వాడు మరో బాణాన్ని వదిలి, నా గుండెల్నే చీల్చేవాడు. ఆది నిజం కాదంటావా?'' అన్నాడు.\n\nఈ మాటల్లో వున్న సత్యాన్ని జయశీలుడు గ్రహించాడు. కాని, అతడికి\n\nమకరకేతు తన ఆజ్ఞను ధిక్కరించటం\nచిరాకు తెప్పించింది. ఈ లోపల సిద్ధ\nసాధకుడు జలగ్రహం మీది నుంచి కిందికి\nదూకి, కొమ్మల్లో చిక్కుకుని, బయిటికి\nవచ్చేందుకు నానా అవస్థా పడుతున్న\nబోయభీమన్నను బయిటికి లాగాడు.\n\n“ఒరే, బోయవెధవా! నీ కాళ్ళూ చేతులూ ఏమైనా విరిగిన య్యేమో చూసుకో,” అన్నాడు సిద్ధసాధకుడు, బోయభీమన్న కేసి జాలిగా చూస్తూ.\n\nబోయభీమన్న ఎగిరిగంతేసి, 'దయ్యాల\nపోతు దొరా! నాకేం దెబ్బలు తగల్లేదు:\nఅలా చెట్టు మీదినుంచి గరుడపక్క కిందికి\nవారినట్టు వాలాను. ఈ మొసలిముచ్చు\n\nనా బాణం దెబ్బ తినీ, యింకా యీ పిశాచి\nఏనుగు మీద కూర్చుని వుండటం, నాకు\nతల తీసేసినట్టుగా వున్నది. ఈసారి\nనా బాణం వాడి గుండెల్లో దిగబోతున్నది!\nమీరే చూస్తారు,\" అంటూ బాణం ఎక్కు\nపెట్టబోయాడు.\n\nసిద్ధసాధకుడు చప్పన వాడి చెయ్యి\nపట్టుకుని, జలగ్రహం మీద వున్న బయ\nశీలుడితో, “జయశీలా! ఇప్పుడు యీ బోయ\nఓమన్నకు, మొసలి ఆకారం వాడి\nగుండెలు చీల్చేందుకు అనుమతి యిద్దా\nమంటావా ? ” అన్నాడు\n\nఆ ప్రశ్న వింటూ నే జయశీలుడు\nజలగ్రహం మీదినుంచి కిందికి దూకి,\nబోయభీమన్న మెడ పట్టుకుని, ‘‘ఒరే,\nపొగరుబోతు వెధవా! ఆ ఏనుగు మీద\nనేనుండటం చూసి కూడా, బాణం\nవదులుతావా? అది గురి తప్పి నాకు\nతగలవచ్చన్న అనుమానం కూడా నీకు\nకలగలేదా?’’ అని అడిగాడు.\n\n“దొరా, నా బాణం గురి తిరుగు\nలేనిది. కావాలంటే ఆ మొసలి వేషం\nగాడి రెండు కనుబొమల మధ్య దిగేలా\nబాణం కొట్టగలను,” అంటూ భీమన్న\nవిల్లంబు ఎత్తాడు.\n\nజయశీలుడు వెంటనే వాడి చేతిలో\nవున్న విల్లంబులను గుంజుకుని దూరంగా\n\nపారవేసి, 'ఇప్పుడు ఆ మకరకేతు నా అధీనంలో వున్నాడు. వాణ్ణి రాజుగారి దగ్గిరకు తీసుకుపోతున్నాను. నువ్వు అతడికెలాంటి హాని కలిగించినా, నిన్ను ప్రాణాలతో వదలను,\" అన్నాడు కోపంగా.\n\n\"మరి, నా అడవి కోడి మాటేమిటి, దొరా? దాన్ని వాడు దొంగిలించాడు,\" అన్నాడు బోయభీమన్న.\n\n\"ఒరే, భీమా, యిక నోరు మూసుకో. కావాలంటే పోయి ఆ కోడి సంగతి రాజుగారితో చెప్పుకో,\" అన్నాడు సిద్ధ సాథకుడు, బోయవాణ్ణి భుజం పట్టుకుని పక్కకు లాగుతూ.\n\nఆ సమయంలో అక్కడికి చరకాచారీ, వీరనారాయుడూ వచ్చారు. చరకాచారి\n\nజలగ్రహం మీద వున్న మకరకేతుడి కేసి చూస్తూనే ఆశ్చర్యపోయి, 'ఇదేమిటి? డౌక్కలో దిగిన కత్తితోపాటు, భుజంలో గుచ్చుకున్న బాణం కూడానా! ఈ మొసలి వేషగాడి రోజులు ఏమీ బాగోలేదు,\" అన్నాడు.\n\n\"ఛీ, యింతమంది మానవమాత్రుల వల్ల ఆవమానం పాలై, చావుదెబ్బలు తిని యింకా బతికి వుండటం కన్న చావు మేలు! ఏదీ, నా వాడి శూలం ఎక్కడ?\" అంటూ మకరకేతు జలగ్రహం మీద వెతకబోయాడు.\n\nసిద్ధసాధకుడు తన చేతిలో వున్న శూలాన్ని పైకెత్తి, 'ఓయ్చి, మకరకేతూ! నీకున్న ఆ కాస్త బుద్దీ పెడతలపట్టినట్టు\n\nన్నది. ఆ శూలాన్ని నా సొంతం చేసుకుని\nఎంత సేపాయె !'' అన్నాడు.\n\nమకరకేతు కళవెళపడిపోతూ చేతులు\nరెండూ పైకెత్తి, ''హాఁ, మాయాసరో\nవరేశ్వరా !'' అంటూ ఒక కేకపెట్టి,\n''ఇంతకూ నన్నేం చేయబోతున్నారు ?\nడౌక్కలో, భుజంలో దిగిన ప్రాణాంతక\nమైన యీకత్తి, బాణం మాటేమిటి ?''\nఅన్నాడు.\n\nజయశీలుడు, చరకాచారిని దగ్గిరకు\nపిలిచి, '' ఆచారీ ! యీ మకరకేతుణ్ణి\nయీలాగే హిరణ్యపురం వరకూ తీసుకు\nపోవచ్చంటావా? ఏమిటి నీ సలహా?'' అని\nఅడిగాడు.\n\n'' జయశీల ప్రభూ, అలా చేయటం\nమంచిది కాదు. ముందు శస్త్రం చేసి\nఆకత్తినీ, బాణాన్నీ బయిటికి తీయక\nపోతే, మకరకేతుడి శవం మాత్రమే\nహిరణ్యపురం చేరుతుంది. కావాలంటే\nవీరనారాయుణ్ణి అడగండి,'' అన్నాడు\nచరకాచారి.\n\n'' ఆచారిగారు చెప్పింది, అకరాలా\nనిజం. వీణ్ణి ముందు మా గ్రామం తీసుకు\nపోయి, అక్కడ వైద్యం చేసి, ఒకటి\nరెండు రోజుల విశ్రాంతి తరవాత రాజుగారి\nదగ్గిరకు తీసుకుపోపటం తెలివైన పని,''\nఅన్నాడు వీరనారాయుడు.\n\nజయశీలుడికీ, సిద్ధసాధకుడికీ అదే\nమంచి మార్గంగా తోచింది. మకరకేతును\nప్రాణాలతో కనకాకరాజుగారి దగ్గిరకు\nతీసుకుపోయి. అతడిచేత రాజుగారి\nపిల్లలు ఎక్కడ వున్నదీ చెప్పించితే,\nతరవాత చేయవలసిందేమిటో రాజే నిర్ణ\nయిస్తాడని జయశీలుడు భావించాడు.\n\nఆ నెంటనే జయశీలుడూ, సిద్ధ\nసాధకుడూ జలగ్రహం మీదికి పోయి,\nమకరకేతుడితో, '' కేతూ ! నీ కొచ్చిన\nప్రాణభయం ఏమిలేదు. నిన్ను ముందుగా\nయిక్కడికి దాపులనే వున్న గ్రామాసికి\nతీసుకుపోయి, అక్కడ చికిత్స చేయించి,\nగాయాలు మానిన తరవాతే నిన్ను హిరణ్య\n\nపుర రాజుగారి దగ్గిరకు తీసుకుపోతాం, ''\nఅన్నారు.\n\nమకరకేతు చేతులు రెండూ ఎత్తి,\n\"అంతా, ఆ మాయాసరోవరేశ్వరుడి దయ!\nదారిలో మరొక బోయవెధవ, యీసారి\nకుడి భుజంలో బాణం కొట్టకుండా\nమాత్రం నన్ను కాపాడండి, అంతే\nచాలు!\" అన్నాడు.\n\n\"నీకలాంటి భయం ఏమీ వద్దు\nనేనూ, సిద్ధసాధకుడూ నీకు అభయం\nయిస్తున్నాం. ఊ, జలగ్రహాన్ని అది\nలించు,\" అన్నాడు జయశీలుడు.\n\nజలగ్రహం కదిలి, చరకాచారి చెప్పిన\nమార్గాన, వాళ్ళ గ్రామాని కేసి బయలు\nదేరింది. జయశీలుడు ఆలోచనలో\nపడ్డాడు. మకరకేతు యింతవరకు రెండు\nసార్లు తను వింటూ వుండగా, మాయా\nసరోచరేశ్వరు డనే వాడి పేరు భక్తితో\nస్మరించాడు. ఎవడీ మాయాసరోవరేశ్వ\nరుడు? యీ ప్రశ్న మకరకేతును అడిగి\nప్రయోజనంలేదు; వాడు ఎన్నటికీ నిజం\nచెప్పడు...\n\nజయశీలుడు యిలా పరిపరిశీలించి\nఆలోచిస్తూండగా, హాతత్తుగా ఎదురుగా\nవున్న చెట్ల గుంపుల్లో నుంచి డప్పుల\nమోతలూ, ఈలలూ వినిపించినై. ఆ గౌడవ\nచేస్తున్న వాళ్ళు ఎవరై పుంటారా అని\n\nజయశీలుడు చూసేంతలో, ముందు\nబోయవాళ్ళ దయ్యాలపోతూ, వాడి\nపక్కన డప్పలూ, విల్లంబులూ పట్టు\nకున్న పదీ పన్నెండుమంది బోయవాళ్లూ,\nచెట్ల గుంపుల చాటునుంచి బయిటికి\nవచ్చారు.\n\nబోయ దయ్యాలపోతు చిందులు\nతొక్కుతూ, 'బలి! బలి! నేను బోయ\nమహంకాలిని! మొసలి మనిషి గొంతు\nకొరికి పుక్కిట పట్టిన రక్తంతో, నా కాళ్లకు\nపారాణి పెట్టాలి! ఆలా చేయకపోతే,\nలోకంలో వున్న బోయకులాన్నే విరుచుకు\nతించాను! సర్వ నాశనం చేస్తాను,'' అని\nఅపుస్తున్నాడు.\n\nతన జాతి వాళ్లను చూస్తూనే జలగ్రహం\nవెనగ్గా, చరకాచారీ, వీరనారాయుళ్ళతో\nనడుస్తున్న బోయ భీమన్న, '' తల్లి,\nమాంకాళీ !'' అంటూ ఒక కేకపెట్టి,\nసిద్ధసాధకుడితో, '' రాజుగారి దయ్యాల\nపోతు, దొరా ! మా గణాచారి పోతుగాణ్ణి.\nమా కులచేపత మాంకాళి ఆవేశించింది.\nఆ తల్లి, యీ మొసలి ఆకారంగాడి\nనెత్తురు కావాలంటున్నది. వెంటనే\nవాణ్ణి ఏనుగు మీంచి కిందికి తో సెయ్యిండి.\nతరవాత పని, మా గణాచారే చూస్తాడు,''\nఅన్నాడు.\n\nవాళ్ళ దయ్యాల పోతును చూసి\nభీమన్నకూ ఆవేశం కలుగుతున్నదని\n\nగ్రహించిన జయశీలుడు, వీరనారాయుడికి\nకనుసైగ చేశాడు. వెంటనే వీరనారా\nయుడు, భీమన్న దగ్గిరున్న విల్లంబులు\nలాగేసుకున్నాడు. అదే సమయంలో జయ\nశీలుడు, మక రకేతు చెవిలో ఏదో\nమెల్లిగా చెప్పాడు.\n\nమకరకేతు భయం భయంగా ఒక\nకణం దిక్కులు చూసి, '' జలగ్రహా!\nఈ అడవి అనాగరిక వెధవని తొండానికి\nచుట్టి, పైకెత్తు ! ప్రాణాలు మాత్రం\nతీయకు, '' అని కేకపెట్టాడు.\n\nజలగ్రహం చప్పున తలతిప్పి,\nమెరుపులా పోయి, తొండంతో బోయ\nభీమన్న నడుం వడిశిపట్టుకుని పైకెత్తింది.\nభీమన్న కాళ్ళూ, చేతులూ కొట్టుకుంటూ\nచావు కేకలు ప్రారంభించాడు.\n\n'' కేతూ, యిప్పుడు జలగ్రహాన్ని\nఆ బోయవాళ్ళ కేసి నడుపు. నీ ప్రాణానికి\nవచ్చిన ముప్పేంలేదు. మంచిగా నామాట\nవినకపోతే, నేనూ, సిద్ధసాధకుడూ వాళ్లం\nదర్నీ హతమారుస్తాం,'' అని భీమన్నతో,\n'' ఒరే, భీమన్నా ! మీ వాళ్ళనందర్నీ\nగౌడవ చెయ్యకుండా వెనక్కు తిరిగి\nపొమ్మని చెప్పు. మా పైకి బాణాలు వద\nలటంలాటి పచ్చి పనులేమైనా చేశారో,\nముందు నువ్వు జలగ్రహం కాళ్ళ కంద\nనలిగి చస్తావు. తరవాత మీ వాళ్లనందర్నీ\n\nనరికి పోగులు పెడతాను.'' అన్నాడు జయశీలుడు.\n\n‘‘జయశీల ప్రభో, అవేం మాటలు? బోయ మాంకాళి, మొసలి ముఖం వాడి నెత్తురు కావాలంటూంటే, మనం కాదని కాళీమాతకు కోపం తెప్పించగలమా?’’ అన్నాడు బోయ భీమన్న గడగడ వణికిపోతూ.\n\n‘‘ఒరే, భీమన్నా, నాతో మొండిగా వాదించకు. ఈ మకరకేతు రాజుగారి బందీ. ఇతర్ణి రక్తించవలసిన బాధ్యత నా మీద వున్నది. అర్థమైందా?’’ అన్నాడు జయశీలుడు ఏనుగు మీదినుంచి ముందుకు వంగి, కత్తిని భీమన్న వెన్ను మీద ఆనించి.\n\n‘‘జయశీల ప్రభో, నన్ను కత్తితో పొడవకండి. మాం కాళి కోరలకన్న మీ కత్తి వాడిగా వున్నట్టుంది !’’ అన్నాడు భీమన్న గిలగిల్లాడుతూ.\n\nఆంతలో అక్కడికి బోయగణాచారి జుట్టు పీక్కుంటూ, కీచుమని అరుస్తూ వచ్చాడు. వాడి వెంట వున్న బోయవాళ్లు, జలగ్రహం మీద వున్న వాళ్ళ కేసి బాణాలు ఎక్కు పెట్టారు.\n\n‘‘జయశీలా, యిప్పుడేం చెయ్యటం?’’ అన్నాడు మకరకేతు వణికిపోతూ.\n\n‘‘ప్రభో, ఆ మాటే మేమూ అడుగు తున్నాం!’’ అన్నారు చరకాచారీ, వీర నా రాయుడూ జలగ్రహం వెనక దాక్కుంటూ.\n\n\"ఒరే, భీమన్నా, నే చెప్పినదేమిటి?\"\n\nఅంటూ జయశీలుడు భీమన్న వెన్ను మీద ఆనించిన కత్తిని కాస్త గట్టిగా వత్తాడు. అదేసమయంలో సిద్ధసాధకుడు, \"జై, మహాకాళా!\" అంటూ తన చేతి లోని శూలాన్ని గిరగిరా తిప్పి, చప్పున బోయదయ్యాల పోతు గుండెల కేసి గురిచేశాడు.\n\nభీమన్న రెండు చేతులూ ఎత్తి పణుకు తున్న గొంతుతో, \"ఒరే, గండు మామా, బక్క చిన్నోడా! బాణాలు వదలకండి! దయ్యాలపోతయ్యో, జాగ్రత్త! ఈ మొసలి తలవాడు రాజుగారి మనిషట! ఆయన్ని జయశీల దొర హరణ్యపురానికి తీసుకు పోతున్నాడు,\" అన్నాడు.\n\n\"నా కాళ్ళ పారాణి మాటేవిటి? వాడి రక్తం పారాణిగా పెట్టుకోందే నేను శాంతించను. నేను కాళిని, బోయమహం కాళిని!\" అంటూ బోయగణాచారి జల గ్రహం కేసి రెండడుగులు ముందుకు వేశాడు.\n\nజయశీలుడికి వాడి మొండితనం, అహంకారం చాలా కోపం తెప్పించింది. అతడు జలగ్రహం మీది నుంచి కుప్పించి కిందికి దూకి, మెరుపులాపోయి గణాచారి జుట్టుపట్టుకుని, వాణ్ణి నేలమీద విసిరికొట్టి, కత్తిని వాడి గుండెల కానించి, \"అబద్దాల మారి వెధవా? ఇప్పుడు నిజం చెప్పు, నిన్నా వేశించింది మహంకాళా? ఇప్ప, తాటిచెట్ల కల్లా?\" అని అడిగాడు.\n\n\"నమ్మితినమ్మా, బోయ మహం కాళ్మా, రక్తించు!\" అంటూ గణా చారి కేకపెట్టాడు.\n\nఅతడి పక్కన వున్న బోయవాళ్లు విల్లంబులెత్తబోయేంతలో, సిద్ధసాధకుడు, \"జై మహాకాళా!\" అంటూ జలగ్రహం మీది నుంచి కిందికి దూకి, శూలం ఎత్తి వాళ్ళ కేసి పరిగెత్తాడు.\n\nఆ మరుక్కణం, \"ఆగండి! ఆగండి!\" అంటూ పది మంది ఆశ్వికులు ఈటెలు ఝిళిపిస్తూ వేగంగా వచ్చి, అందరినీ చుట్టుముట్టారు. —(ఇంకా వుంది)\n\nబంధవిముక్తి\n\nపట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు పై నుంచి శ్రవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, ''రాజా, నువు రాజులలో తప్పబుట్టావనాలి. రాజులకు నీలాగా స్థిరచిత్తం ఉండదు. వారు ఆకారణంగానే తమ ధోరణిని మార్చుకుంటూ ఉంటారు. ఇందుకు నిదర్శనంగా నీకు మహేంద్రపుర రాజు కథ చెబుతాను, శ్రమ తెలియకుండా విను.'' అంటూ ఇలా చెప్పసాగాడు:\n\nమహేంద్రపుర రాజ్యాన్ని పాలించిన ధీరేంద్రసింహుడు చచ్చిపోబోతూ, తన కొడుకైన మహేంద్రుడితో, ''నాయనా, నీ చెల్లెలు స్వయంప్రభకు పెళ్లిచేసి, ఆమె భర్తకు అర్ధరాజ్యం ఇయ్యి.'' అన్నాడు. ఆలాగే చేస్తానని మహేంద్రుడు మాట\n\nబేతాళ కథలు"
        },
        {
            "title": "బంధవిముక్తి",
            "page_start": 17,
            "author": "చందమామ బృందం",
            "pdf_page": 17,
            "content": "చిల్లయువకుడు వెనక్కు తిరిగిచూసి,\nఉగ్రుడైపోయి, రాజు చేతిలోని కత్తి\nలాగేసి వాగులోకి విసిరివేస్తూ, ''ఎంత\nపొగరురా నీకు! చంపేస్తాను!'' అంటూ\nపళ్ళు కొరికి, మహేంద్రుడి మీద\nకలియబడ్డాడు.\n\nఇద్దరూ ముష్టియుద్దంచేశారు. అందులో\nకూడా భిల్లయువకుడిదే పైచెయ్యి\nఅయింది. అతను మహేంద్రుణ్ణి చంప\nబోతుండగా, పూలుకోస్తూ ఉండిన అతని\nచెల్లెలు పరిగెత్తుకుంటూ వచ్చి, ''చంపకు,\nచంపకు! ఆయన రాజులాగున్నాడు,''\nఅన్నది.\n\nఆ మాట విని భిల్లయువకుడు\nమహేంద్రుణ్ణి ప్రాణాలతో వదిలేస్తూ,\n''నా సంగతి ఇప్పటికైనా తెలిసింది\nగదా!'' అన్నాడు.\n\nఅదే సమయంలో మహేంద్రుడి పరి\nవారం వచ్చి రాజును చేరుకున్నది. అతను\nఆవమాన భారంతో ఇంటికి తిరిగి వెళ్ళాడు.\n\nఇది జరిగిన కొద్ది రోజులకే రాజుగారి\nసైనిక దళం ఒకటి ఆరణ్యంలోకి వెళ్ళి,\nఒంటరిగా చికికిన భిల్లయువకుణ్ణి పట్టు\nకున్నది. భిల్లయువకుణ్ణి రాజధానికి\nతీసుకుపోయి, ఖైదులో పెట్టారు.\n\nమహేంద్రుడు ఆ భిల్లయువకుణ్ణి\nరాజద్రోహిగా ప్రకటించి, మరణదండన\n\nఇచ్చాడు. తరువాత ధీరేంద్రసింహుడు\nచావటమూ, యువరాజైన మహేంద్రుడు\nపట్టాభిషేకం చేసు కోవటమూ జరిగి\nపోయాయి.\n\nఒకసారి మహేంద్రుడు అడవిలో\nవేటాడుతూ ఒకచోట వాగు దాటవలసి\nవచ్చింది. రేవు వద్ద కాలిబాటకు అడ్డంగా\nఒక భిల్లయువకుడు నిలబడి, ఎవరో\nభిల్లస్త్రీని రమ్మని పిలుస్తున్నాడు. ఆమె\nపూలు కోసుకుంటూ, ''వస్తున్నా!''\nఅంటూనే తాత్సారం చేస్తున్నది.\n\nమహేంద్రుడు, దారికి అడ్డం లెమ్మన్న\nహెచ్చరికగా తన కత్తితో భిల్లయువకుడి\nతొడమీద తట్టాడు.\n\nవిధించు దామను కున్నాడు గాని,\nమంత్రులు వారించారు. ఎక్కడో అడవిలో\nఉండే ఆటవికుడు రాజదోహ అని\nనిరూపించటం ఎలా? విచారణ జరిగి\nనప్పుడు వాడు తాను రాజును చంపినంత\nపని చేశానని నిండు సభలో బయట\nపెట్టితే రాజుకు ఆగౌరవమే కాకుండా,\nఅతని చిన్న బుద్ధికూడా లోకానికి వెల్లడి\nఅవుతుంది. అంతకన్నా గుట్టుచప్పుడు\nకాకుండా ఆ భిల్లయువకుణ్ణి కారా\nగృహంలో ఉంచితే, వాణ్ణి గురించి\nఎవరూ పట్టించుకోరు.\n\nరాజుకు మంత్రుల సలహా బావున్నట్టు\nతోచింది. ఆయన భిల్లయువకుణ్ణి ఖైములో\nపెట్టించాడు.\n\nకొన్నాళ్ళు గడిచినాక రాజు చెల్లెలైన\nస్వయంప్రభ ఖైదులో ఉన్న భిల్ల\nయువకుణ్ణి చూడవచ్చింది. ఆది మొదలు\nఆమె అతనికి మంచి ఆహారం అందేటట్టు\nఏర్పాటుచేసి, ఖైదులోకూడా అతనికి\nఆనేక సదుపాయాలు ఆమరేటట్లు\nచూసింది.\n\nఈ విధంగా రోజు స్వయంప్రభను\nచూస్తూ భిల్లయువకుడు ఆమెను ప్రేమించ\nసాగాడు.\n\nఒకనాడు అతను ఆమెతో, \"నువ్వు\nనన్ను ప్రేమించబడ్డే నాకు ఇలా జరిపిస్తు\n\nన్నావు. నేనుకూడా నిన్ను ప్రేమిస్తున్నాను.\nనాతోపాటు పారిపోయి మా అడవికి\nవచ్చెయ్యి. అక్కడ హాయిగా\nజీవించుదాం,\" అన్నాడు.\n\nస్వయంప్రభ అతనికి ఏమి జవాబు\nచెప్పలేదు. పైపెచ్చు. ఆమె తిరిగి అతన్ని\nచూడటానికి రావటం కూడా మాను\nకున్నది.\n\nఇది జరిగిన కొద్ది రోజులకే భిల్ల\nయువకుణ్ణి కారాగృహాధికారులు వదలి\nపెట్టేశారు.\n\nబేతాళుడు ఈ కథ చెప్పి, \"రాజా,\nమహేంద్రుడు భిల్లయువకుణ్ణి కసికొద్ది\nఖైదులో పెట్టి, అతన్ని చంపటానికి కూడా\n\nచంద్రమామ\n\nప్రయాన్మించడు గదా, అతన్ని అకస్మాత్తుగా ఎందుకు విడిచిపెట్టాడు? తనకు ఆ భిల్లయువకుడి వల్ల జరిగిన అవమానాన్ని మరిచాడా? అతని చెల్లెలి ప్రవర్తనకు అర్ధం ఏమిటి? ఆమె ఖైదులో ఉన్న ఆ భిల్లయువకుడికి అన్ని సదుపాయాలు ఎందుకు చేసింది? అతను ఆమెను తనతో పచ్చెయ్యమంటే జవాబు చెప్పకపోగా, అతని వద్దకు రావటం ఎందుకు మానేసింది? ఈ అనుమానాలకు సమాధానం తెలిసికూడా చెప్పకపోయావో నీ తల పగులుతుంది,\" అన్నాడు.\n\nదానికి విక్రమార్కుడు, \" రాజు ప్రవర్తనకూ, అతని చెల్లెలి ప్రవర్తనకూ చాలా సన్నిహితసంబంధం ఉన్నది. మహేంద్రుడు భిల్లయువకుణ్ణి పట్టి తెప్పించటానికీ, అతన్ని రాజధ్రోహిగా ప్రకటించి మరణదండన విధింతామనుకోవటానికీ కారణం అతనికి భిల్లయువకుడు చేసిన అవమానం కానేకాదు. ఆ భిల్లుడు పౌరుషమూ, పరాక్రమమూ గలవాడు;\n\nరాజు అంటే కూడా లక్ష్యం లేనివాడు. ఒకసారి రాజును ఒడించినాక అలాటి వాడికి తానే రాజు కావాలన్న కోరిక పుట్టవచ్చు. అతను భిల్లమూకలను వెంట బెట్టుకుని తన నగరం మీద దాడిచెయ్యవచ్చు. ఈ భయంతో రాజు భిల్లుణ్ణి ఖైదు చేయించాడు. ఈ భయానికి ఆధారం ఉన్నదో లేదో చూడటానికి అతని చెల్లెలు, ఖైదులో ఉన్న భిల్లుణ్ణి పరీక్షించింది. ఆమెను పెళ్ళాడితే అర్ధరాజ్యం వస్తుంది. ఆ అర్ధరాజ్యం మీద కూడా భిల్లయువకుడు ఆశచూపక, ఆమెను తనతో అడవికి వచ్చెయ్యమన్నాడు. ఏ శ్రమా లేకుండా వచ్చే అర్ధరాజ్యం మీద ఆశలేనివాడు, యుద్ధంచేసి పూర్తిరాజ్యం సంపాదించగోరుతాడా? అతను నిరపాయమైనవాడే నని ఇలా రుజువు అయింది. రాజు అతన్ని వదిలిపెట్టాడు,\" అన్నాడు.\n\nరాజుకు ఈ విధంగా మౌనభంగంకలగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n\nసోవాపూర్‌లో బడ్డుతున్నారు\n\nసీతను రాముడి కచ్చి వైభవంగా పెళ్ళిచేశారు. రాముడు సీతను తన ఇంటికి తీసుకుపోయి సుఖంగా జీవించసాగాడు. ఇది రామాయణ కథ కాదు సుమండీ. ఈ సీత వీరనగరుకు చెందిన మంగళదాసు అనే రైతు కూతురు అతను స్థితి మంతుడు. సీత అతని కూతురు. ఆమె కన్నా నాలుగేళ్ళు పెద్దవాడు ఆమె అన్నహరాదాసు. సీతకు పదహరేళ్ళప్పుడు ఆమెను సోనాపూరు రైతు అయిన రవిదాసు కొడుక్కు రామదాసుకు ఇచ్చి పెళ్ళిచేశారు.\n\nపెళ్ళి అయిన ఏడాదికి రామదాసు తండ్రి చనిపోయాడు. రామదాసు జ్ఞాతులు ఏవో వ్యాజ్యాలు తెచ్చి. అతనికి తండ్రి ఆస్తి దక్కకుండా చేశారు. అతను సోనాపూరు పంచదార ఫ్యాక్టరీలో పని వాడుగా చేరి. శ్రమ చెయ్యసాగాడు.\n\nసోనాపూర్ భూములు శ్రేష్ఠమైనవి. అక్కడ చెరుకు బాగా ఆయేది. దూరాన ఉండే పంచవార మిల్లులవాళ్లు ఇక్కడి చెరుకు కొనుక్కుపోయేవారు. కాల క్రమాన సోనాపూరు లోనే ఒక పంచదార మిల్లు వెలసింది. ఎక్కడెక్కడినుంచో జనం వచ్చి చేరారు. అందులో మంచి వాళ్ళు ఉన్నారు, చెడ్డవాళ్ళు ఉన్నారు. సోనాపూర్ పారిశెమిక కేంద్రం కాగానే ' ' కుదువ ' ' దుకాణాలు వచ్చాయి. జూదపు కొంపలు వచ్చాయి. సారా దుకాణం కూడా వెలిసింది.\n\nసీతకు ఒక కొడుకు పుట్టాడు. రాముడి సంపాదన ఆకుటుంబం సుఖంగా బతకటానికి సరిపోతున్నది. అయితే రాముడి చుట్టూ దుష్ట స్నేహితులు చేరారు. అతనికి వాళ్ళు తాగుడు అలవాటు చేశారు. అతని సాటి పనివారిలో హల"
        },
        {
            "title": "సోనాపూర్లో అద్భుతం",
            "page_start": 21,
            "author": "ఏ. సి. సర్కార్",
            "pdf_page": 21,
            "content": "ధరుడు అనేవాడు తన ఖర్చుతో రాముడి\nచేత తాగించి, అలవాటు చేశాడు.\nఆ తరవాత రాముడి సంపాదనతో ఇద్దరూ\nతాగసాగారు.\n\nసీతకూ, కొడుక్కూ కడుపు నిండా\nతిండి లేకుండా పోయింది. పరిస్థితి\nరోజురోజుకూ విషమించసాగింది. రాముడు\nవారాంతంలో తన జీతం డబ్బులన్నీ\nసారా దుకాణంలో ఖర్చుచేసి, ఇంటికి\nతప్ప తాగి వచ్చేవాడు.\n\nఆకరితో బిడ్డ ఏడుస్తూంటే భరించ\nలేక సీత ఒక మోతుబరి ఇంట్లో పైపనికి\nకుదురుకుని, తాను కూడా సంపాదించ\nసాగింది. అయితే రాముడు భార్యను\n\nతిట్టి, చావగొట్టుతానని బెదిరించి, ఆమె\nనగలు కుదువబెట్టి, తన స్నేహితులతో\nకలిసి తాగే సేవాడు. ఒక్కొక్కసారి\nఅతను సీతను అకారణంగా కొట్టేవాడు.\n\nనిజానికి సారా దుకాణం మూలంగా\nసోనాపూరులో అన్ని కుటుంబాలూ ఆంతో\nఇంతో ఆశాంతికి గురి కావటం జరిగింది.\nశ్రామిక కుటుంబ జీవనం నరకప్రాయ\nమయింది. సీత ఈ బాధ భరించలేక\nఒక రోజున కొడుకుతో సహా పుట్టింటికి\nవెళ్ళిపోయింది.\n\nఆమె తన పరిస్థితి అంతా తన అన్న\nఅయిన హీరాదా సుకు రహస్యంగా\nచెప్పింది. వాళ్ళిద్దరూ ఈ సంగతి తమ\nతల్లిదండ్రులకు కూడా చెప్పలేదు. సీత\nచెప్పకుండా వచ్చినందుకూ, ఆమెతోబాటు\nరామదాసు రానందుకూ తండ్రి ఆశ్చర్య\nపడ్డాడు. తల్లి సీతను చూసి, ఆమె చికికి\nపోయినందుకు విచారించింది. తనకు\nఒంట్లో అంత బాగాలేదనీ, విశ్రాంతి\nకోసమే వచ్చాననీ సీత తల్లితో అన్నది.\n\nహీరాదాసు తన మిత్రుడైన రూపేశుడికి\nతన చెల్లెలి పరిస్థితి గురించి పూర్తిగా\nతెలియజేస్తూ ఉత్తరం రాశాడు. రూపే\nశుడు చాలా సూక్ష్మబుద్ది గలవాడు.\nఅతనికి కొంత ఇంద్రజాలం కూడా\nతెలుసు. అతను వారం రోజులలోగా\n\nహీరోదాసు ఇంటికి వచ్చాడు. స్నేహితు లిద్దరూ కూర్చుని, రాముడి తాగుడు మాన్పించటానికి మంచి ఉపాయం ఆలోచించారు.\n\n“ఉపాయమంటూ దొర కాలిగాని, మీ రామదాసునే కాదు, సోనాపూర శ్రామికులందరిచేతా తాగుడు మాన్పించనా?” అన్నాడు రూపేశుడు. అన్ని వ్యసనాలలోకీ తాగుడు మహా చెడ్డది. పేదవాళ్ళకు అది చేసే హాని ఇంతా, అంతా కాదని అతని ఉద్దేశం.\n\nమూడు రోజులు గడిచేసరికి అతనికి ఒక ఉపాయంతట్టింది. అతను హీరోదాసు వెంట ఆ గ్రామంలో ఉండే తగరపు పని వాడి వగ్గిరికి వెళ్ళారు. ఆయన పేరు యదునాథుడు, మంగళదాసుకు మిత్రుడు.\n\n“యదు, మామా, నా స్నేహితుడికి ఒక మాయవస్తువు అతి రహస్యంగా చేసి ఇయ్యాలి. అత్తకు కూడా చెప్పు రాదన్నమాట!” అన్నాడు హీరోదాసు.\n\n“ఆంత రహస్యమైతే ఎందుకు చెబుతానురా? ఇంతకూ ఏమిటా కావలసిన వస్తువు?” అన్నాడు యదు.\n\nవాళ్ళకు కావలసినది గరాటి. మామూలు గరాటి కాదు, మాయ గరాటి. ఒక గరాటీలో మరొక గరాటి అతికించాలి. రెండో గరాటీ పైదానికన్న కాస్తచిన్నదిగా ఉంటుంది. కాని పై భాగంలో రెండూ ఒకే వ్యాసం కలిగి ఉంటాయి.\n\nపై గరాటీ తోకలోకి లోపలి గరాటీ తోక అమరి ఉంటుంది. పైకి చూడటానికి ఒకే గరాటీలాగా కనిపించాలి. పై గరాటీ పై భాగంలో చిన్న బెజ్జం ఉండాలి.\n\nఈ మాయ గరాటీ తయారైన మీదట, రూపేశుడు దాని తోక కింద తన చూపుడు వేలు అడ్డం పెట్టి, దాని నిండా నీరు సోశాడు. తరవాత అతను బెజ్జానికి బొటనవేలు అడ్డంపెట్టి, తోకకు అడ్డంగా ఉన్న చూపుడువేలు తీసేశాడు. గరాటీ లోని నీరు కింద కారిపోయింది. బొటన వేరిని బెజ్జం మీది నుంచి తియ్యకుండానే అతను గరాటీ పైన ఉన్న తడి అంతా శుభ్రంగా తుడిచి, గరాటీని హీరాదాసు\n\nపాట్ట సమీపంలో ఉంచి, “దగ్గు”, అన్నాడు. హీరాదాసు దగ్గాడు. వెంటనే గరాటీలో నుంచి మళ్ళీ నీరు కారింది.\n\n“ఎలా ఉంది ట్రికుక్క?” అన్నాడతను.\n\n“ఇంద్రజాలంగా బాగానే ఉన్నది. దీనితో తాగుబోతులను ఎలా మరమ్మతు చేస్తావు?” అన్నాడు హీరాదాసు.\n\n“తొందరపడకు. అంతా నువే చూస్తావు,” అన్నాడు రూపేశుడు.\n\nఇది జరిగిన కొద్ది రోజులకు, సోనాపూర్ పంచదార ఫ్యాక్టరీ సమీపంలో మర్రిచెట్టు కింద ఒక ముసలి సాధుపూ, ఆయన యువక శిఘ్యడూ కూర్చున్నారు. త్వరలోనే వారి చుట్టూ జనం మూగి, సలహాలూ, మందులూ అడగస్థాగారు. ఒకడు తలనొప్పికి మందు అడిగాడు. సాధువు ఏదో పాడి ఇచ్చి, తన కమండలం లోని మంచినీళ్ళతో తాగించాడు. తల నొప్పి కొద్దిసేపట్లోనే పోయింది. ఆ మనిషి సాధువు కాళ్ళమీద పడ్డాడు, “స్వామీ, మీరు సాక్షిత్తూ భగవంతుడే!” అంటూ.\n\n“నేను భగవంతుణ్ణి కాదు, నాయనా. కాని భగవంతుడు పంపగా వచ్చాను. ఇక్కడ ఈ కాలంలో ఇన్నిరకాల రోగాలు ప్రబలటానికి కారణం తెలుసా? తాగుడు. దాని మూలాన కడుపులో విషం పేరుకుని, రకరకాల రోగాలు కలిగిస్తుంది,” అన్నాడు.\n\nజనంలో కూర్చుని ఉన్న హలధరుడు ఈ మాట ఒప్పుకోక. '‘అదేమిటి? దేవతలు సోమరసం తాగేవారు. అది సారా కాదా?'' అన్నాడు.\n\n‘‘సోమరసం సారా కాదు; మనం దేవతలమూ కాము.'' అన్నాడు సాధువు.\n\n‘‘సారావల్ల జబ్బేమీ లేదు. మేంకష్టపడి పనిచేస్తాం. తాగితే మనస్సుకు ఉల్లాసంగా ఉంటుంది.'' అన్నాడు హలధరుడు.\n\n‘‘నువు వెయ్యిచెప్పు. తాగుడు వల్ల రోగం వచ్చి తీరుతుంది. కావలిస్తే రుజువు చేస్తాను.'' అని సాధువు తలనొప్పి వచ్చిన వాణ్ణి దగ్గిరికి రమ్మని, తన శిఘ్యడి సంచీ నుంచి ఒక గరాటీ పైకి తీసి,\n\nదాన్ని ఆ మనిషి పాట్టకు ఆనించి చిన్నగా దగ్గమన్నాడు. ఆ మనిషి దగ్గానే గరాటీ తోకనుంచి నల్లని ద్రవం బయటికి వచ్చింది.\n\nఈ అద్భుతం చూసి అందరూ నిర్వాంత పోయారు.\n\n‘‘తాగే ప్రతివాడిలోనూ ఇలాటి విషం ఉంటుందని నిరూపించ గలను. ఇది ప్రాణాలు తీస్తుంది. దీని నుంచి బతికి బయటపడ గోరేవారికి నేను దివ్యమైన ఔషధం ఇచ్చి. ఈ విషాన్ని విరిచేస్తాను.'' అన్నాడు సాధువు.\n\nమర్నాటి నుంచి, సాధువులో గురికుదిరిన వాళ్ళు వచ్చి, తాగుడు మానేస్తా మని, దివ్యోషధం తీసుకున్నారు. సాధువు\n\nతాలూకు మనుషులు సారా దుకాణం\nమీద ఒక కన్ను ఉంచి, మందు పుచ్చు\nకున్నవారిలో ఎవరెవరు మళ్ళీ వెళ్ళి\nతాగారో గమచించారు. అలాటి వాళ్ళను\nసాధువు గరాటీతో పరిగించి నప్పుడు\nదాని నుంచి నల్లనివిషం వచ్చింది;\nనిజంగా తాగటం మానేసిన వాళ్ళను\nపరీక్షిస్తే గరాటీ నుంచి స్వచ్ఛమై నీరు\nవచ్చింది.\n\nసాధువు ప్రారంభించిన ఈ ఉద్యమం\nఎంత బాగా సాగిందంటే, సారా అమ్మకం\nఅకస్మాత్తుగా పడి పోయింది. చాలా\nకుటుంబాలలో శాంతి, సౌఖ్యాలు మళ్ళీ\nనెలకొన్నాయి. మారిపోయిన వారిలో\nరామదాసు కూడా ఉన్నాడు. సీత వెళ్ళి\nపోయినాక అతను చాలా మనోవేదన\nఅనుభవించి, చివరకు సాధువు శరణు\nజొచ్చాడు.\n\nసారా వ్యాపారికీ, హలధరుడికీ సాధువు\nమీద పట్టరాని అగ్రహం వచ్చింది. రెండు\nవారాలుగా సారా అమ్మకాలు లేవు. తాను\n\nలోగడ ఇద్దరిని హత్యచేసి పట్టుబడకుండా\nతప్పించుకున్నాననీ, ఈ సాధువును కూడా\nహత్య చేస్తాననీ హలధరుడు సారా\nవ్యాపారితో అన్నాడు.\n\nదుకాణం నౌకరు ఇది పిని, వెళ్ళి\nసాధువుకూ, పోలీసులకూ కూడా చెప్పాడు.\nఆ రాత్రి హలధరుడు సాధువును చంప\nటానికి వచ్చినప్పుడు సాధువు పడుకుని\nఉండవలిసిన చోట గుడ్డలమూట మీద\nదుప్పటి కప్పి ఉండటమేగాక, హల\nధరుడు పోలీసులకు కత్తితో సహా దొరికి\nపోయాడు. హలధరుడు పాతనేరస్థుడనీ,\nవాడు రంజిత్, కాలూ అనే పేర్లతో\nకూడా తిరిగాడనీ బయటపడింది.\n\nసాధువు రూపేశుడు. అతను మొత్తం\nమీద సోనాపూర్ ఫ్యాక్టరీ పరిసరాలలో\nతాగుడు లేకుండా చేశాడు. రామదాసు\nతన అత్తవారి ఊరు వెళ్ళి, సీతకు\nక్షమాపణ చెప్పుకున్నాడు. తరవాత\nవాళ్ళ సంసారంలో ఎలాటి చిద్రమూ\nతలఎత్తలేదు."
        },
        {
            "title": "చిల్లర దొంగ",
            "page_start": 28,
            "author": "గవ్వల నిర్మలాడేవి",
            "pdf_page": 28,
            "content": "రాముడు చిల్లర కాజేస్తున్నట్టు షావు కారుకు రూఢి అయింది. వాడి దొంగతనం రుజువు చెయ్యాలన్నా, వాణ్ణి పనిలో నుంచి తీసెయ్యాలన్నా షావుకారు చేతిలో పనే. కాని అలాచెయ్యటం షావుకారుకు ఇష్టంలేదు. వాడు నాంచారయ్య కొడుకు. నాంచారయ్య ఏళ్ళతరబడి షావుకారు వద్ద నమ్మకంగా పనిచేసినవాడు. నాంచారయ్య మంచాన పడినప్పటినుంచి, అతని వైద్యా నికి షావుకారు తానే డబ్బు ఇస్తున్నాడు. అందుచేత షావుకారు, రాముడి పట్ల కఠినంగా ప్రవర్తించకుండానే వాణ్ణి మార్చాలనుకున్నాడు.\n\nషావుకారులో మతిమరుపు లక్షణాలు రాముడికి కనిపించసాగాయి. ఒకసారి ఆయన రాముణ్ణి పిలిచి, గదిలో వంకెన తగిలించి ఉన్న తన ఉత్తరీయం పట్టుకు రమ్మన్నాడు.\n\nరాముడు షావుకారును ఆశ్చర్యంగా చూసి, ‘‘ ఉత్తరీయం మీ భుజం మీదే ఉన్నది గదండీ !’’ అన్నాడు.\n\nమరోసారి షావుకారు రాముడితో, “బల్ల మీద పెట్టాను, కళ్ళజోడు పట్రారా !” అన్నాడు.\n\nకాని బల్ల మీద కళ్ళజోడు లేదు. ఎంతోసేపు వెతకగా అది బీరువాలో కనిపించింది.\n\n‘‘బల్లమీద ఉన్న కళ్లజోడు బీరువాలో ఎందుకు పెట్టావు ?’’ ఆని ఆయన రాముణ్ణి మందలించాడు. ఆయన మతి\n\nమరుపు రానురాను రాముడి ప్రాణం మీదికి వచ్చింది.\n\nఒకరోజు ఆయన రాముడికి ఏయే సరుకులు ఎంతెంత కావాలో చెప్పి, డబ్బు ఇచ్చి దుకాణానికి పంపాడు. రాముడు ఆయన చెప్పిన ప్రకారమే దుకాణంలో సరుకులు కొని, మరొకసారి సరి చూసు కుని, పట్టుకొచ్చాడు.\n\nషావుకారు వాటిని చూసి, \"ఇదేమిత్రా? నేను చెప్పినట్టు తీసుకురాక, ఆన్నీ ఎక్కువ తెచ్చావేం? కందిపప్పు శేరు తెమ్మంటే రెండు శేర్లు తెచ్చావు. ఉల్లి పాయలు వీశెడు తెమ్మంటే రెండు వీశెలు తెచ్చావు. గుమ్మడికాయ తెమ్మంటే పాట్ల కాయ తెచ్చావు. కాస్త ఒళ్ళు దగ్గిర పెట్టుకు పనిచెయ్యి మరి. హెచ్చు తెచ్చిన వన్నీ ఇచ్చేసి డబ్బులు పట్టుకురా!\" అన్నాడు.\n\n\"బాబూ, మీరు తెమ్మన్నట్టే తెచ్చాను,\" అని రాముడు చెప్పబోతే, \"మతిమరుపు వెథవా! నన్నే బుకాయిస్తావా? వెళ్ళి\n\nసరుకులిచ్చి డబ్బు తీసుకురా!\" అన్నాడు షావుకారు.\n\nయజమాని చు తిమరుపును తెట్టుకుంటూ రాముడు కొందరు వర్తకులకు సరుకులు వాపసు చేసి, డబ్బులు తీసుకున్నాడు. మరికొందరు సరుకులు వాపసు తీసుకోలేదు. వాటికి డబ్బులు రాముడు తన జేబులో నుంచి షావు కారు కు ఇచ్చుకోవలసి వచ్చింది.\n\nఇలా రెండు మూడు సార్లు జరిగేసరికి రాముడికి దడపుటుకొచ్చింది. వాడు తన యజమాని చేత జాబితా రాయించుకుని, అంగడికి వెళ్ళి, వస్తువులు కొని, వాటి ఖరీదులు ఆ జాబితా మీదనే రాయించు కుని, ఆ జాబితా తెచ్చి యజమాని ముందు సరుకులతో పాటు పెట్టటం అలవాటు చేసుకున్నాడు. షావుకారు మతిమరుపును ఎదురోక్కవటానికి అంతకన్న మరో పద్ధతి లేదు. కాని రాముడి చిల్లర దొంగతనాలు అరికట్టటానికి కూడా అదే మంచిమార్గంగా షావుకారుకు ఉపయోగపడింది.\n\nసాక్ష్యం\n\nఒక వర్తకుడి ఇంట అర్థరాత్రి దొంగపడి ఇల్లు దోచుకున్నాడు. కొన్ని అధారాలను బట్టి వర్తకుడు దొంగను పొల్చిపట్టుకుని, న్యాయాధికారి వద్దకు తీసుకుపోయి ఏర్పాదు చేశాడు.\n\n“ఇతరే నీ ఇంట్లో ప్రవేశించి, దొంగతనం చేశాడనటానికి తగిన సాక్ష్యం ఉందా?” అని న్యాయాధికారి వర్తకుణ్ణి అడిగాడు.\n\nప్రత్యక్షసాక్ష్యం ఏదీ లేదని చెప్పాడు వర్తకుడు.\n\nదొంగతనం చేస్తూండగా చూసినవారి సాక్ష్యం లేని పక్షంలో ఏర్పాదు నిలబడన్నాడు న్యాయాధికారి.\n\nవెంటనే వర్తకుడు తన కాలి చెప్పు తీసి, దొంగగా అనుమానించిన మనిషిని న్యాయాధికారి ఎదటే కొట్టాడు.\n\n“అదేమిటి, అలా కొడుకున్నావు?” అన్నాడు న్యాయాధికారి అశ్చర్యపోతూ.\n\n“నా ఇంట్లో పలానాప్పుడు దొంగతనం చేయదలచినట్టు వీడు నాకు ముందుగా తెలియజేయలేదు. అందుచేత నేను సమయానికి సాక్షులను నిద్దంగా ఉంచుకోలేకపోయాను. నాకా అవకాశం ఇయ్యునందుకు వాణ్ణి కొట్టాను,” అన్నాడు వర్తకుడు. —“ప్రసాద్”\n\nఅభిమానులసన్మానం\n\nచంద్రగిరి ఏలే కమలవర్మ కళా పోషకుడు. ఆయన ఆస్థానంలో కవులూ, గాయకులూ, నర్తకులూ, నటులూ ఉండే వారు. ప్రతిరోజూ సాహిత్య గోష్ఠి జరిగేది. అందులో కవులూ, పండితులూ పాల్గొనే వారు. చాలా మంది ప్రజలు వచ్చి ఆ గోష్ఠులు చూసి ఆనందించేవాళ్ళు. ఆ కవులకు అభిమానులుండేవారు.\n\nతన ఆస్థానంలోని కవి పండితులలో ఎవరికి ప్రజలలో ఎక్కువ ఆదరమున్నదో తెలుసుకోవాలని కమలవర్మకు ఆనిపించింది. అందుకు ఆయన మంత్రిని సలహా అడిగాడు. కవులను దేశసంచారం చేసి ప్రదర్శనలు ఇయ్యనియ్యమనీ, ప్రజలు తమకు తోచిన విధంగా కవులను సన్మా నించి బిరుదప్రదానాలు చేయవచ్చునని ప్రకటించమనీ మంత్రి రాజుకు సలహా ఇచ్చాడు. రాజు ఆలాగే చేశాడు.\n\nకమలవర్మ ఆస్థానంలో చెప్పుకోదగ్గ కవులు నలుగురున్నారు. వాళ్ళ పేర్లు నందేకుమారుడూ, అకయశర్మా. కృష్ణశాస్త్రీ, వనమోహనుడూ. వీళ్ళకు దేశంలో ఎందరో అభిమానులు న్నారు. తమ అభిమాన కవులు దేశ సంచారం చేస్తు న్నందుకు వాళ్ళు చాలా సంతోషించారు. వాళ్లు తమ అభిమాన కవులను సన్మానించడానికి పెద్ద ఎత్తున ఏర్పాట్లు చేశారు. ఉత్తర ప్రాంతంలో నందకుమారుడికీ, దక్షిణ ప్రాంతంలో అకయశర్మకూ, పూర్వ భాగంలో కృష్ణశాస్త్రికీ, పశ్చిమ భాగంలో వనమోహనుడికీ భారీ సన్మానాలు జరిగాయి. అందుకు వేరే కారణమేమి లేదు. వారి వారి జన్మస్థలాలు ఆయా ప్రాంతాలలో ఉన్నాయి. ఎవరి ప్రాంతంలో వారికి కనకాభిషేకమూ, బిరుదులూ లభించాయి. నందకుమారుడికి కవిసార్వ"
        },
        {
            "title": "అభిమానుల సన్మానం",
            "page_start": 32,
            "author": "వసుంధర",
            "pdf_page": 32,
            "content": "భౌముడనీ, ఆకేయశర్మకు కవిసమ్మాట్టు అనీ, కృష్ణశాస్త్రికి కవిచక్రవర్తి అనీ, పనమోహనుడికి కవిరాజరాజనీ బిరుదులు లభించాయి.\n\nదేశం మిగతా ప్రాంతాల సంచారం చేసినప్పుడు కవులకు చెప్పుకోదగ్గ ఆదరణ లభించలేదు. కొన్నిచోట్ల కొన్ని సన్మాన సభలలో ఆలజడి కూడా సాగింది. దేశ సంచారం పూర్తి చేసుకుని కవులు రాజధానికి తిరిగి వచ్చారు.\n\nరాజు వారి ఆనుభవాలన్నీ ఎంతో శ్రద్ధగా విన్నాడు, కాని ఆయన సందేహం తీరలేదు. అందరు కవులకూ సమంగా సన్మానాలూ, బిరుదులూ, ఆనాదరణా కూడా లభించాయి. తన ఆస్థానంలోని నలుగురు కవులలో ఎవరు ఎక్కువగా ప్రజాభిమానం చూరగొన్నదీ రాజుకు తెలియనేలేదు.\n\nఆయన మళ్ళీ మంత్రితో, “మన నలుగురు కవులలో ఎవరిమీద ప్రజలకు ఎక్కువ ఆభిమానమున్నదీ తెలుసుకు వస్తే, ఎక్కువ ప్రజాభిమానం గల కవిని ఆస్థానకవి చేద్దా మనుకుంటున్నాను,” అన్నాడు.\n\nమంత్రి తాను కూడా దేశసంచారం చేసి కవులను గురించి కొంత సమాచారం సంపాదించాడు. దేశంలో ప్రతి కవికీ కొందరు ఆభిమానులున్నారు.\n\nవారు ఆ కవి రచనలను ఆభిమానించటంతో ఆగక, మిగిలిన కవుల రచనలను ద్వేషి స్తారు. నలుగురు కవులకూ దేశంలో ఆభిమానుల సంఖ్య ఇంచుమించు సమం గానే ఉన్నది.\n\nమంత్రికి ఏం చెయ్యాలో పాలుపోలేదు. నలుగురిలో ఎవరో ఒకడు గౌప్పవాడని తాను నిరూపించకపోతే రాజు ఊరుకోడు. ఎవరిని తాను ఆస్థానకవిగా శిఫార్సు చేసినా, దేశంలో మూడు వంతుల మంది తనను బ్రతకనియ్యరు.\n\nఆయన ఎంతో నిరుత్సాహంతో రాజధానికి తిరిగి వచ్చాడు. ఆయన ఇల్లు\n\nచంద్రమామ\n\nచేరుకునేసరికి, ఆయన కూతురు తొలి ప్రసవానికి వచ్చి. పండంటి కొడుకును కన్నది. ఆమె తన కొడుకును ముద్దు లాడుతూ, ''నా బంగారు తండ్రి! వరహాల కొండ! నా రాజా!'' అనటం మంత్రి విన్నాడు.\n\nఆ మాటలు వినగానే ఆయనకు ఏదో స్ఫురించి, మనసు తేలికపడింది. ఆయన స్నానపానాలు ముగించుకుని, రాజును చూడబోయాడు.\n\n''తెలుసుకున్నారా?'' అని కమల వర్మ మంత్రిని అడిగాడు.\n\nమంత్రి నవ్వి. ''మహారాజా, బిడ్డను కన్న ప్రతి తల్లీ తన కొడుకు ఒక రాజే అనుకుంటూ ముద్దులాడుతుంది. కాని ఆమె నిజంగా ఆలా న మ్ముతుం దంటారా?'' అని అడిగాడు.\n\n''అంత మూర్థులుంటారనుకోను,'' అన్నాడు రాజు.\n\n''మన ప్రజల్లో దురభిమానం తప్ప, నిజమైన సాహిత్యాభిలాష లేదు, మహా\n\nరాజా. వాళ్ళు కవులకిచ్చిన బిరుదులు కవుల శక్తి సామర్థ్యాలను చూసి కాదు, తమ అభిమానాలనుబట్టి. తమ అభిమాన కవి కన్న మరొకడికి పెద్ద బిరుదు రాకూడదని, కవిసార్వభౌముడూ, కవి సమ్రాట్, కవిచక్రవర్తీ, కవిరాజరాజూ లాటి బిరుదులిచ్చారు ప్రజలు తమ అభిమాన కవులకు,'' అన్నాడు మంత్రి.\n\n''అయితే ఆస్థానకవిని ఎన్నుకోవటం ఎలా?'' అని రాజు అడిగాడు.\n\n''కృష్ణదేవరాయల ఆస్థానంలో అష్టదిగజాలుండేవారట. ఆయన కూడా ఇటువంటి ఇబ్బందే వచ్చిందేమో. మీరు కూడా మన నలుగురు కవులనూ బ్రహ్మ దేవుడి నాలుగు ముఖాలని ప్రకటించి, సమాన హోదా ఇయ్యండి. ఏ ఇబ్బందీ రాదు,'' అన్నాడు మంత్రి.\n\nకమలవర్మ మంత్రి చెప్పినట్టే చేసి, దేశంలో ప్రాంతీయ దురభిమానాలు తగ్గించడం కోసం ఎన్నో ప్రయత్నాలు చేశాడు. ఆ ప్రయత్నాలు ఫలించాయి.\n\nపూర్వం ఒక గ్రామంలో సోమయ్య ఆనే ఒక యువకుడు ఉండేవాడు. వాడు కూలిపని చేసుకుని జీవిస్తూ ఉండేవాడు. పగలంతా కష్టపడి పనులు చేసి, అలా సంపాదించిన కూలి డబ్బులతో ఏపూట కాపూట పాట్ట నింపుకుంటూ, రాత్రిపూట సత్రంలో పడుకునేవాడు.\n\nఅదే సత్రంలో కొందరు బిచ్చగాళ్ళు కూడా రాత్రివేళ పడుకునే వాళ్ళు. సోమయ్యకు వాళ్ళతో బాగా పరిచయమయింది. వాళ్ళతో కబుర్లు చెప్పుకుంటూ ఉండటంలో సోమయ్యకు ఒక విషయం స్పష్టమయింది. అదేమిటంటే, ఆ బిచ్చగాళ్ళు తనలాగా శరీరశ్రమ ఏమీ పడకుండానే తన కన్న ఎక్కువ సుఖంగా బతుకుతున్నారు!\n\nతాను మాత్రం బిచ్చగాడుగా జీవిస్తూ ఎందుకు సుఖపడగూడదని సోమయ్యకు\n\nతోచింది. వాడు కూలిపని మానేసి, బిచ్చ మెత్తసాగాడు. అలా కొంతకాలం జరిగింది.\n\nఒక రోజు రాత్రి సత్రం అరుగు మీద పడుకుని ఉన్న సోమయ్య ఒక రాత్రివేళ మేలుకున్నాడు. పక్కగదిలో ఎవరో మాట్లాడుకోవటం వాడికి వినిపించింది. సోమయ్య ఆ గదిని సమీపించి, లోపల జరిగే సంభాషణను ఆలకించాడు.\n\nలోపల ఇద్దరు వ్యక్తులు డబ్బులూ, నగలూ పంచుకుంటున్నారు. వాళ్ళమాటలను బట్టి, వాళ్ళు మరో ఆరునెలల పాటు హాయిగా కాలిమీద కాలువేసుకుని, ఆ ధనంతో సుఖంగా బతకబోతున్నారని తెలిసింది. వాళ్ళు ఆ ధనమూ, నగలూ దొంగతనం చేశారని కూడా సోమయ్య గ్రహించాడు.\n\nసోమయ్య బుర్రలో మరో ఆలోచన మెదిలింది. కూలిపని కంటే బిచ్చం"
        },
        {
            "title": "చెడుమార్గం",
            "page_start": 35,
            "author": "కోలార్ కృష్ణఅయ్యర్",
            "pdf_page": 35,
            "content": "ఎత్తటం హాయిగా ఉన్నమాట నిజమేగాని, దొంగతనం చేసి జీవించటం మరింత హాయిగా ఉన్నట్టుకనబడింది. బిచ్చమెత్త టానికైనా పది ఇళ్ళ ముందు నిలబడి, గొంతు చించుకుని అరవాలి. ఏ పూట తిరగటానికి బద్దకించినా ఆ పూట పస్తు పడుకోవాలి. దొంగతనం అలాకాదు; ఒకపూట కష్టపడితే ఆరు నెలలపాటు హాయిగా గడపవచ్చు. దొంగతనం వృత్తిగా చేసుకోవాలని నిశ్చయించుకు న్నాడు సోమయ్య.\n\nచోరవృత్తి కొంత కాలంపాటు అను కూలంగానే సాగింది. తృప్తి అనేది లేక పొవటంచేత సోమయ్య. ఎక్కువ సంపాదించాలన్న దురాశతో దొంగతనాలు అమితంగా చేసి, చివరకు పట్టుపడ్డాడు. వాణ్ణి పట్టుకున్నవాళ్ళు చావ చితకగొట్టి, పోలీసులకు అప్ప జెప్పారు. వాడికి ఒక సంవత్సరం కఠిన కారాగార శికపడింది.\n\nశిక్ పూర్తిగా అనుభవించి, కళ్ళు తెరుపుడుపడి, సోమయ్య తన గ్రామానికి తిరిగి వచ్చి, మళ్ళీ బిచ్చం ఎత్త యత్నించాడు. కాని ఊళ్ళో వాళ్ళు వాణ్ణి చూడగానే, ‘‘దొంగ వెధవా, మళ్ళీ వచ్చావా ? రాత్రి ఏ ఇంటికి కన్నం వేద్దామని చూస్తు న్నావు?’’ ఆని చీదరించుకుంటూ వాణ్ణితరిమేశారు. వాడికి ఒక్క మెత్తుకైనా దొరకలేదు.\n\nబిచ్చం ఎత్తటం గిట్టుబాటు కాదను కుని, వాడు తిరిగి కూలిపనులు చేసి జీవించటానికి సిద్ధపడ్డాడు. కాని వాణ్ణి ఎవరూ కూలి పనికి కూడా పెట్టుకోలేదు. ‘‘దొంగ వెధవని ఎవరైనా దగ్గిరికి చేరుస్తారా ? ఛి, పో!’’ అన్నారు.\n\nసోమయ్యకు ఒక సత్యం తెలిసి వచ్చింది. మంచి మార్గం నుంచి చెడ్డమార్గానికి వెళ్ళటం తేలికేగాని, చెడ్డమార్గం నుంచి మంచి మార్గానికి రావటం చాలా కష్టం. అందుచేత వాడు తాను పుట్టి పెరిగిన గ్రామం వసులిపెట్టి, కాయ కష్టం చేసుకుని బతకటానికి మరో దూర గ్రామం వెళ్ళిపోయాడు.\n\nతీరినకోరిక\n\nఆదిశేషయ్యా, ప్రసూనాంబలకు అనంతుడు ఒక్కడే సంతానం. అతను అందగాడూ, బుద్ధిమంతుడూనూ. పై పెచ్చు అతను పట్నంలో ఉద్యోగం చేస్తున్నాడు.\n\nప్రసూనాంబకు నగల పిచ్చి. ఒంటి నిండా నగలు ఉన్నప్పటికీ, పడ్డాణం చేయించుకోవాలన్న కోరిక మిగిలి పోయింది. వడ్డాణం కోసం ఆమె ఆడిగితే, ఆదిశేషయ్య, ''ఇంకానయం, ఊరి మధ్య ఉన్న మర్రిచెట్టుకు చేయించ మన్నావు కావు!'' ఆనేవాడు.\n\nప్రసూనాంబ స్థూలంగా ఉండే మాట నిజమే. తన భర్త ఎలాగూ తనకు పడ్డాణం చేయించడని గ్రహించి, ''అబ్బాయి తెచ్చే కట్నం డబ్బుతో పడ్డాణం చేయించుకుంటాను. దాని మీద ఎవరూ చెయ్యి వెయ్యటానికి వీల్లేదు,'' అని ఖచ్చితంగా చెప్పేసింది.\n\nఅనంతుడు ఉద్యోగ రీత్యా రోజూ పట్నం వెళ్ళి వస్తూండేవాడు. పట్నం పాలిమేరల్లో ఒక పాత పెంకుటింట్లో ఉండే ఒక అందమైన అమ్మాయి రోజూ అతన్ని చూస్తూండేది. అయితే అతనికి ఆ సంగతి తెలీదు.\n\nఒకనాటి సాయంకాలం అతను ఇంటికి బయలుదేరుతూండగా వాన వచ్చింది. అతను కొద్దిగా తడిసి, ఆ పాతపెంకుటింటి పంచన తల దాచుకున్నాడు.\n\nఇంతలో ఇంట్లోనుంచి ఆ అమ్మాయి వచ్చి, అతను తల తుడుచుకునేటందుకు తువాలు ఇచ్చి, తాగటానికి వేడివేడి పాలు ఇచ్చింది. ఆ కణం నుంచీ ఆ పిల్ల అనంతుణ్ణి బలంగా ఆకర్షించింది. ఆమె పేరు రూప అనీ, ఆమె తండ్రి వడ్డంగం పని చేస్తాడనీ, వాళ్లు చాలా బీదవాళ్లనీ అనంతుడు తెలుసుకున్నాడు."
        },
        {
            "title": "తీరిన కోరిక",
            "page_start": 37,
            "author": "ఎం. కామేశ్వరరావు",
            "pdf_page": 37,
            "content": "తరవాత ప్రతిరోజూ వాళ్ళిద్దరూ కలుసుకుని, చీకటిపడినధాకా మాట్లాడు కునేవారు. ఇద్దరూ మనస్సూర్తిగా ఒకరి నొకరు ప్రేమించుకున్నారు.\n\n“మన పెళ్ళి సంగతి ఆలోచించు. కాని, మానాన్న కానీ కట్టం ఇయ్య లేదు,” అన్నది రూప.\n\n“కట్టం ప్రసక్తిదేనికి? పెళ్లి విషయం ఇవాళే మా అమ్మా, నాన్నలతో మాట్లాడ తాను,” అన్నాడు అనంతుడు.\n\nఅతను తన తల్లిదండ్రులతో రూప సంగతి ఉన్నది ఉన్నట్టు చెప్పేశాడు.\n\n“నీ కిష్టమైతే నాకేమీ అభ్యంతరం లేదు,” అన్నాడు ఆదిశేషయ్య.\n\nకాని ప్రసూనాంబ మటుకు ఇంత ఎత్తున లేచి, “ఎన్నడూ లేనిది ప్రేమా, పెళ్ళి అంటూ పైత్యపు కూటలొస్తున్నాయి. నా నడుముకు వడ్డాణం ఏర్పాటయే షరతు మీదనే ఈ పెళ్ళి జరగాలి,” అన్నది కచ్చితంగా.\n\n“రూప తండ్రి కట్టం ఏమీ ఇచ్చుకో లేదు,” అన్నాడు అనంతుడు.\n\n“ముత్యంలాంటి ఆల్లుణ్ణి తేరగా తెచ్చుకుందా మనుకుంటున్నాడేం? ఈ ఆటలు నా దగ్గిర సాగవు,” అన్నది ప్రసూనాంబ. అనంతుడు గుడ్లు ఎర్ర జేసుకుని, వీధిలోకి వెళ్ళిపోయాడు.\n\n“ఒరేయ్, ఆగరా!” అంటూ అతని వెనకాలే వెళ్ళిన ఆదిశేషయ్య చీకటి పడ్డాక ఇంటికి తిరిగివచ్చి, “వాడెక్కడా కనిపించలేదు. అయినా వాడు అంతగా ముచ్చటపడుతుంటే పెళ్ళికి ఒప్పుకో కూడదూ? ముసలిదానివి, ఇంకా నీకు నగలమీద తాపత్రయం ‘ఏందుకు చెప్పి!’” అంటూ భార్యని కేకవేశాడు.\n\n“నేను ముసలిదాన్నా? ఇంకా యాభై అయినా నిండలేదు. పెళ్ళియి ముప్పై ఏళ్ళు దాటినా పెళ్ళానికో వడ్డాణం చేయించిపెట్టే సామర్థ్యం నీకు లేకపోగా, కొడుకు ద్వారా చేయించుకుందామన్నా కుళ్ళుతున్నావు.” అన్నది ప్రసూనాంబ.\n\nఆ రాత్రి భార్యాభర్తరిద్దరూ భోజనాలు చేశారు. ప్రసూనాంబ వంటిల్లు సర్దు తూండగా బయటినుంచి, 'పంతులు, పంతులు!' అన్న కేక వినిపించింది.\n\nఆదిశేషయ్య తండ్రిని 'పంతులు' అని పిలిచేవాళ్ళు. ఆయన పోయి ఆరేళ్ళయింది.\n\n‘ఎవరూ?’ అంటూ ఆదిశేషయ్యా, ప్రసూనాంబా బయటికి వచ్చారు.\n\nబయట ఒక ఖరీదైన గుర్రపు బండి ఆగి ఉన్నది. దానికి పట్టుతెరలు కట్టి ఉన్నాయి. అందులోనుంచి ఒక ముసలాయన దిగాడు. ఆయన కట్టిన బట్టలు చాలా ఖరీదైనవి. ఆయన పది వేళ్ళకూ ధగధగా మెరిసే ఉంగరాలున్నాయి.\n\n‘పంతులుగారు పోయి ఆరేళ్ళయిందండి. ఆయన మా నాన్నగారు,’ అన్నాడు ఆదిశేషయ్య ఆ ముసలాయనతో.\n\n‘ఆఁ? ఆయన పోయాడా?’ అని ముసలాయన ఆరుగుమీద కూలబడి, కళ్ళు ఒత్తుకున్నాడు.\n\n‘మీకు మా నాన్నగారు ఏ విధంగా తెలుసు?’ అని ఆదిశేషయ్య ఆయన నడిగాడు.\n\n‘ఆయనా, నేనూ బాల్యమిత్రులం. పెళ్ళిళ్ళయేదాకా ఇద్దరమూ కలిసి తిరిగాం. ఇద్దరమూ వియ్యం అందుదా\n\nమని కలలు కన్నాం. కాని ఇద్దరికీ కొడుకులే కలగటం చేత అది సాధ్యం కాలేదు. నేను వ్యాపారం నిమిత్తం విదేశాలకు వెళ్ళి, బోలెడంత ఆస్తి సంపాదించాను. నా కొడుక్కు ఒక కూతురూ పంతులుకు ఒక మనమడూ ఉన్నట్టు తెలిసింది. అందుచేత విదేశాల నుంచి తిరిగివస్తూనే రెక్కలు కట్టుకుని ఎంతో ఆశతో వచ్చాను. నా ఆశ నిరాశ అయింది. మరి వెళతాను,’ అని ముసలాయన లేచాడు.\n\n‘ఉండండి, బాబాయిగారూ. మామ గారు కూడా కన్ను మూసే ముందు నాకీ సంగతే చెప్పారు. ఈ పెళ్ళి జరిగితేనే\n\nచంద మామ\n\nగాని ఆయన ఆత్మ శాంతించదు. అందుకే మా అబ్బాయికి ఇంతకాలం పెళ్ళి చేయ లేదు. అబ్బాయి పని మీద పట్టం వెళ్లాడు, ఉదయం వస్తాడు. ఈ పూటకి ఇక్కడే ఉండండి,\" అన్నది ప్రసూనాంబ ముసలాయనతో.\n\nఆమె వెంటనే మళ్ళీ వంటకు ఉపక్రమించింది. ఆదిశేషయ్య వంటగదిలోకి వచ్చి, \"ఆ ముసలాయనకు అన్ని అబద్ధాలు కల్పించి చెప్పావు. దేనికి?\" అని కోపంగా ఆడిగాడు.\n\n\"లక్ష్మీదేవి ఇల్లు వెతుకుక్కంటూ వస్తే గెంటేస్తామేమిటి? ఈ పెళ్ళి చేస్తే పిల్లాడు సుఖపడతాడు,\" అన్నదామె.\n\n\"పిల్లవాడి మాట ఎలా ఉన్నా, నువు ఏకంగా నాలుగు వడ్డాణాలు చేయించు కోవచ్చు,\" అని వెటకారంగా అన్నాడు ఆదిశేషయ్య.\n\nప్రసూనాంబ మర్నాడు లేస్తూనే గెల్లు మన్నది. ఆమె నగలపెట్టె బద్దలు కొట్టి ఉన్నది. అందులో ఒక్క నగ కూడా లేదు.\n\nరాత్రి వచ్చిన ముసలాయన జాడ కూడా లేదు.\n\n\"ప్రేమించకున్న వాళ్ళను విడదీద్దా మనుకున్నందుకు నీకు తగిన శాస్త్ర జరిగిందిలే!\" అన్నాడు ఆదిశేషయ్య.\n\nకాస్సేపటికి అనంతుడు వచ్చి, \"రూప తండ్రి వేరే కట్టం ఇయ్యలేకపోయినా తన భార్య తాలుకు వడ్డాణం ఇస్తాడట,\" అన్నాడు.\n\nనగలన్నీ పోయిన దుఃఖంలో వడ్డాణం మాట వినపడగానే ప్రాణం లేచివచ్చి. ప్రసూనాంబ పెళ్ళికి ఒప్పుకున్నది.\n\nపెళ్ళిలో రూప తండ్రిని ఎక్కడో చూసినట్టు ప్రసూనాంబకు అనిపించింది గాని, అనంతుడూ, ఆదిశేషయ్యా, రూప తండ్రి కలిసి, అదై బండితోనూ, అరువు దుస్తులతోనూ, గిల్టు ఉంగరాలతోనూ నాటకం ఆడారనీ, తన నగలనే కరిగించి వడ్డాణం చేయించారనీ ఆమె ఎరగదు.\n\nఏమైనా వడ్డాణం పెట్టుకోవాలని ఎన్ని ఏళ్లుగానో ఉన్న ఆమె కోరిక తీరిపోయింది."
        },
        {
            "title": "మిత్రసంప్రాప్తి",
            "page_start": 40,
            "author": "చందమామ బృందం",
            "pdf_page": 40,
            "content": "అత్మకు జ్ఞానకోడఁ\n\nరమణమ్మ పిసినారిది. భర్త పొయాడు.\nఅంతో ఇంతో ఆస్తి ఉన్నది. కొడుకు\nసత్యం ఉద్యోగం చేసి సంపాదిస్తున్నాడు.\nఅయినా రమణమ్మ పడియాలూ,\nఅప్పడాలూ, అవకాయా తయారుచేసి\nఅమ్మేది. సంపాదించిన డబ్బు భద్రంగా\nఇనప్పెట్టెలో దాచుకునేది. పొగైన చిల్లర\nడబ్బులుఖాళీ అగ్గిపెట్టెలలో దాచుకునేది.\n\nసత్యం అందంగానే ఉంటాడు. తల్లికి\nఎదురు చెప్పలేడు. రమణమ్మ వాడికి\nఇంకా పెళ్ళి చెయ్యలేదు.\n\n“ కావలసినంత డబ్బున్నది. ఇంకా ఎంతకాలం కష్టపడతావు ? సత్యానికి పెళ్ళిచేసి, కోడల్ని తెచ్చుకుని సుఖపడ రాదూ ? ” అన్నారు ఇరుగు పారుగు అమ్మలక్కలు.\n\n“ చేస్తానమ్మా, చేస్తాను. తగిన కోడలు పిల్ల దొరకవద్దూ ? ” అన్నది రమణమ్మ.\n\nతగిన కోడలు అంటే ఆమె ఉద్దేశంలో\nతన కొడుకుకన్నా అసమర్థురాలూ, నోరు\nలేనిదీ!\n\nఒకరోజున ఆమె పెళ్ళిళ్ళ పేరయ్యను\nపిలిపించి, “ ఎక్కడైనా నా కొడుక్కు\nమంచి సంబంధం చూడు. పిల్ల నా చెప్పు\nచేతలలో ఉండాలి. కట్టం భారీగా\nకావాలి,” అన్నది.\n\n“ అలాగే చూస్తాను. నిప్పులు చెరిగే\nఎండలో పడి నడిచి వచ్చాను. చల్లగా\nతాగటానికి ఏదన్నా ఇయ్యి,” అన్నాడు\nపేరయ్య.\n\nరమణమ్మ ఏ మజ్జిగ తేటో, చక్కెర\nనీళ్ళో తెస్తుందని పేరయ్య ఆశపడ్డాడు,\nకాని ఆమె గ్లాసుడు మంచి నీళ్ళు తెచ్చి\nఇచ్చింది.\n\n“ మరి నాకు దక్కిణ ఇప్పిస్తావా ? ”\nఅన్నాడు పేరయ్య."
        },
        {
            "title": "అత్తకు తగిన కోడలు",
            "page_start": 41,
            "author": "కాండూరి భార్గవి",
            "pdf_page": 41,
            "content": "“దక్కిణమా? ఇటే వెళ్ళు,” అని రమణమ్మ పెళ్ళిళ్ళ పేరయ్యకు దొడ్డిదారి చూపింది.\n\nకొన్నాళ్ళ అనంతరం పేరయ్య ఒక సంబంధం తెచ్చాడు. పిల్ల రమణమ్మకు నచ్చింది. ఆ పిల్లకూ, సత్యానికి పెళ్లి జరిగింది. అమ్మలక్కలు రమణమ్మ కొత్త కోడరిని చూడవచ్చారు. అదే సమయంలో పెళ్లిళ్ల పేరయ్య తన కట్నం పుచ్చుకునే టందుకు వచ్చాడు. అందరి ఎదటా తన పెద్దరికం ప్రదర్శించాలని, రమణమ్మ కోడరితో, “అమ్మాయ్, పేరయ్యకు ఫలహారంతోబాటు, తాంబూలంలో పదో, పరకో ఇయ్యి,” అన్నది.\n\nకోడలు లోపలికి వెళ్ళి, పెద్ద పళ్ళెం నిండా పాతిక లడ్డూలు, పాతిక కజి కాయలూ, ఇతర ఫలహారాలూ, తాంబూలంలో వంద రూపాయల కట్టా తెచ్చి పేరయ్యకిచ్చింది. పేరయ్య వాటిని అన్నింటినీ తుండుగుడ్డలో కట్టుకుని, “రమణమ్మా, బంగారంలాటి కోడలు, నీకు తగినది దొరికిందిలే!” అని వెళ్ళి పోయాడు.\n\nరమణమ్మ గుండె తారెత్తిపోయింది, కాని అందరూ ఉండగా ఏమి ఆనలేక పోయింది. తరవాత కోడరిని పిలిచి, “అమ్మాయ్, నేను మాటవరసకి అంటే, నిజంగా తెస్తావా? ఇకనుంచీ నేను ఎంత చెబుతానో అందులో సగమే తీసుకు రావాలి,” అన్నది రమణమ్మ.\n\nకొద్దిరోజుల అనంతరం రమణమ్మ వియ్యంకుడు కొందరు బంధువులతో సహా కూతురి కాపరం చూసి పోదామని వచ్చాడు. అందరూ పంక్తిలో కూర్చు న్నారు. రమణమ్మ కూడా కూర్చున్నది. కోడలు వడ్డిస్తున్నది.\n\n“నాక్కూడా ఇంత అన్నం పడెయ్యవే!” అన్నది రమణమ్మ కోడరితో.\n\nకోడలు అందరికీ వడ్డించుకుంటూ వచ్చి, అత్తగారి ముందున్న చిస్తట్లో నాలుగు మెతుకులు రాల్చింది.\n\n“అదేమిటి? అన్నం వడ్డించమంటే గరిట దురిపావు!” అన్నది రమణమ్మ.\n\n“చెప్పినదాన్లో సగం వెయ్యమని నువేగదా ఆన్నావు?” అన్నది కోడలు.\n\nరమణమ్మకు అవమానంతోపాటు కోపం కూడా వచ్చింది.\n\nవచ్చిన చుట్టాలు, “రమణమ్మా, ఇంటి బాదరబందీ ఇంకా ఎంతకాలమని పడతావు? నీ బాధ్యత అంతా కోడలి నెత్తిన పెట్టి, కృష్ణా, రామా అనుకుంటూ కూర్చో.” అన్నారు.\n\n“అవును. మీరన్నది నిజమే,” అని రమణమ్మ తాళపు చెవులు కోడలి చేతిలో పెట్టింది. అందరూ రమణమ్మ వివేకానికి మెచ్చుకున్నారు.\n\nఅందరూ వెళ్ళిపోయాక రమణమ్మ తన కోడలిని తాళం చెవులు తిరిగి ఇయ్యమన్నది.\n\n“ఇంటి బాధ్యత నన్నే చూసుకో మన్నావు గదా?” అన్నది కోడలు.\n\n“ఏదో మాట వరసకి అంటే నిజమనుకున్నావా?” అని రమణమ్మ తాళం చెవులు తీసేసుకున్నది.\n\nకోడలికి చాలా కోపం వచ్చింది, కానీ మాట్లాడక ఊరుకున్నది.\n\nరమణమ్మ ఇంటి ముందర చింత చెట్లు ఉన్నాయి. చల్లగాలి కోసం రమణమ్మ ఆ చెట్ల కిందే పడుకునేది. ఒకనాటి అర్ధరాత్రి చెట్ల గుఱురులోంచి దయ్యం వచ్చి, రమణమ్మ పీక పట్టుకుని,\n\n“తాళం చెవులు ఇస్తావా? చంపె\nయ్యనా?” అని అడిగింది.\n\nరమణమ్మ అరిచింది కాని లాభంలేక\nపోయింది. రమణమ్మ తాళం చెవులు\nదయ్యం చేతిలో పెట్టి, ఇంటిలోకి పరి\nగెత్తుకు వచ్చింది.\n\nఇంతలో దొడ్డివైపు నుంచి లోపలికి\nవచ్చిన కోడలు, “ఏమిటా ఆరుపులు?\nదయ్యం గాని పట్టుకున్నదా?” అని\nఅడిగింది.\n\nరమణమ్మ చెమటలు కక్కుకూ\nనిలువెల్లా వణుకుతున్నదిగాని జవాబు\nచెప్పలేదు.\n\n“ఆహ! దయ్యం పట్టిన లక్షణాలు అచ్చగా ఇలాగే ఉంటాయి,” అని కోడలు చీపిరికట్ట తెచ్చి అత్తగారిని బాదసాగింది.\n\nనాకు దయ్యం పట్టలేదు. మొర్రో !\nఅని రమణమ్మ ఏడవసాగింది.\n\n“ఎందుకు పట్టలేదూ? నీకు ధనాశ\nదయ్యం కూడా పట్టింది,” అన్నది\nకోడలు.\n\nమర్నాడు కోడలు పేదసాదలందరికీ\nభారీ ఎత్తున అన్నదానమూ, వస్త్రదానమూ\nచేస్తూండటం చూసి, “ఇంత డబ్బు\nనీకెక్కడిది?” అని రమణమ్మ కోపంగా\nఅడిగింది.\n\n“ఎక్కడిదేమిటి? ఇదుగో తాళం\nచెవుల గుత్తి! ఇంటిముందున్న చింత\nచెట్టు మీది దయ్యం దీన్ని నా కచ్చింది,”\nఅన్నది కోడలు.\n\n“ఆ దయ్యం నీ కెలా తెలుసు?”\nఅని రమణమ్మ అడిగింది.\n\n“అది నాకు వేలు విడిచిన అక్క!”\nఅన్నది కోడలు.\n\nఈ మాట విని రమణమ్మ భయపడి,\nనోరు మూసుకున్నది. అది మొదలు\nఆమె కోడలు చెప్పినట్టు వినసాగింది:\nవినకపోతే దయ్యం తనను చంపేస్తుందని\nభయం!\n\nతల్లిలో ఈ మార్పు కలిగించినది తన\nభార్యే అని తెలిసి, సత్యం చాలా సంతో\nషించాడు.\n\nతెలివిగలఇల్లాలు\n\nపూర్వం ఒక ఊళ్ళో దానయ్య అనే గుమాస్తా ఉండేవాడు. అతను ఆ ఊళ్లో ఉన్న ఒక పెద్ద షావుకారు దగ్గిర చిన్న గుమాస్తాగా పనిచేసేవాడు. మామూలుగా షావుకారు గుమాస్తాలు బాగా డబ్బు చేసుకుంటారు. కాని దానయ్య అలాకాక చారీ చాలని జీతం డబ్బులతోనే కాల కేపం చేసేవాడు. అతని భార్య తెలివి గలది కావటంచేత ఉన్నదాంట్లోనే ఇల్లు గడుపుతూ పచ్చేది. ఊళ్ళో వాళ్లు మాత్రం దానయ్య చాలా డబ్బు కూడ బెట్టాడని నమ్మారు.\n\nఆదే ఉద్దేశంతో ఒకరోజు రాత్రి దానయ్య ఇంటికి ఒక ఘరానా దొంగ వచ్చాడు. అతను పగలు పెద్దమనిషిలా నటించేవాడు. ఆప్పుడప్పుడూ రాత్రి వేళ బయలుదేరి దొంగతనాలు చేస్తూ బతికేవాడు.\n\nదొంగ దానయ్య ఇల్లంతా వెతికినా మామూలు వస్తువులు తప్ప నగా, నట్రా కనిపించలేదు. దానయ్య తన ధనమంతా ఎక్కడో రహస్యంగా దాచి ఉంటాడని, వాడు మొలలో నుంచి కత్తి లాగి, దానయ్యా, అతని భార్యా ఉన్న గది ప్రవేశించాడు.\n\nఆరికిడి విని ఆ దంపతులు నిద్రలేచారు. నల్లని ముసుగు మొహానికి వేసుకున్న దొంగ కనబడగానే వాళ్ళు భయంతో వణికిపోయారు.\n\n\" ఇల్లంతా వెతికినా చీపురుపుల్ల కని పించలేదు. డబ్బు, నగలూ ఎక్కడ దాచావో మర్యాదగా చెప్పకపోయావో డొక్క చీరేస్తాను,\" అన్నాడు దొంగ, దానయ్య గుండె మీద కత్తి ఆనిస్తూ.\n\n\"పేదవాణ్ణి! నా దగ్గిర ఏముంటుంది? ఇంట్లో నీకు కనిపించినదంతా పట్టుకెళ్ళి,\""
        },
        {
            "title": "తెలివిగల ఇల్లాలు",
            "page_start": 45,
            "author": "చందమామ బృందం",
            "pdf_page": 45,
            "content": "మమ్మల్ని వదిలి పెట్టు,\" అని దానయ్య చేతులు జోడించాడు.\n\nదొంగ అతని మాటలు నమ్మక, దానయ్యను కొట్టసాగాడు. దానయ్య భార్య దొంగకు అడ్డం వచ్చి, \"ఎందు కొచ్చినట్టు? ఇతన్ని దక్షిణపు గదిలోకి తీసుకుపోయి, దాచిన దంతా ఇచ్చేద్దురూ?\" అన్నది.\n\nదానయ్య భార్య ఎత్తు గ్రహించి, సరేనన్నాడు. అతను దొంగను వెంట పెట్టుకుని దక్షిణపు గదిలోకి ప్రవేశించగానే దానయ్య భార్య గది తలుపు మూసి, గడియ పెట్టేసింది.\n\nదొంగ కటికీ దగ్గిరికి వచ్చి, నివ్వెర బోయి చూస్తూ, \"ఇదేమిటి? తలుపు మూశావు దేనిక?\" అని దానయ్య భార్యను అడిగాడు.\n\nదానయ్య భార్య నవ్వి, \"మా దగ్గిర ధనం ఎక్కడిది, నాయనా? నిన్ను రాజభటులకు ఆప్పగించటానికే ఈ పని చెయ్యవలసి వచ్చింది,\" అన్నది.\n\nదొంగ గడ గడ వణుకుతూ, \"తల్లి, నీకు పుణ్యం ఉంటుంది. ఆ పని మాత్రం చెయ్యకు,\" అంటూ ప్రాధేయపడ్డాడు.\n\nదానయ్య భార్య కొంచెం సేపు ఆలోచించి, \"సరే, అంతగా బ్రతిమాలు తున్నావు గనక నిన్ను వదిలిపెడతాను. కాని, నువ్వు బయటికి వచ్చి మళ్ళీ మమ్మల్ని కత్తితో బెదిరించవని ఏమిటి? ఆ కత్తిని బయటపడెయి్య,\" అన్నది.\n\nదొంగ వెంటనే తన చేతిలో ఉన్న కత్తిని కటికీ కుండా బయటపడేశాడు.\n\nఅప్పుడామె గదిలో ఉన్న తన భర్తతో, “అలా చూస్తారేమండీ? ఇంతకుముందు వాడు కొట్టినదానికి వడ్డీతో సహా ఇచ్చు కోండి,” అన్నది.\n\nనిజానికి దొంగ కన్న దానయ్య బలం గలవాడే. వాడి చేతిలో ఇప్పుడు కత్తి లేదు గనక, దానయ్య దొంగను పట్టుకుని సున్నంలోకి ఎముక మిగలకుండా చావ తన్నాడు.\n\nదొంగ చేతులు జోడించి ఏడుస్తూ, “తల్లీ, ఇకనైనా నన్ను పదిలెయి్య. మళ్లీ జన్మలో కూడా ఈ ఇంటి చాయలకు రాను” అన్నాడు.\n\n“అప్పుడే ఎలా పదలను, నాయనా? జీతం డబ్బులు చాలక ఇంటి వాళ్ళకు నాలుగు నెలల అదై బాకీ ఉన్నాం. ఈ నెలాఖరుకు వంద రూపాయలు ఇచ్చెయ్యకపోతే ఇంటి యజమాని మమ్మల్ని వెళ్ళగొట్టుతాడు,” అన్నది దానయ్య భార్య.\n\n“ఆ వంద రూపాయలూ నే నిచ్చు కుంటాను, తల్లీ,” అన్నాడు దొంగ.\n\n“ఆది సరేగాని, మా దగ్గిర వంద రూపాయలు చేరినట్టు తెలిస్తే బాకీల వాళ్ళు ఊరుకుంటారా? కిరాణా కొట్టు కోమటికి వంద, పాలవాడికి వంద ఇయ్యాలి. ఈ బాకీలు తీర్చవలసినదే గదా, నాయానా?” అన్నది దానయ్య భార్య.\n\n\"అ రెండు వందలు కూడా నేనిచ్చు కుంటాను, తల్లి! ఇకనన్ను వదిలి పెట్టు!\" అన్నాడు దొంగ.\n\n\"అప్పుడేనా? పచ్చే సంక్రాతి పండక్కి నా కూతురూ, అల్లుడూ వస్తా రాయె! పిండి వంటలు చెయ్యాలి, బట్టలు పెట్టాలి. మూడు వందలన్నా ఖర్చు ఉంటుంది. దాని మాటేమిటి?\" అన్నది దానయ్య భార్య.\n\n\"అంతా నేను భరిస్తానులే. తల్లి. నన్ను వదిలి పెట్టు,\" అన్నాడు దొంగ.\n\n\"అంతగా అడుగుతున్నావు గనక అలాగే వదులుతాను గాని, మొత్తం ఆరు వందలూ నా చేతికియ్యమని మీ ఇంట్లో వాళ్ళ పేర ఉత్తరం రాసి, ఆ ఉత్తరంతో బాటు అనవాలుగా నీ ఉంగరం ఇయ్యి, నాయనా,\" అన్నది దానయ్య భార్య.\n\nఆమె కోరిన ప్రకారమే దొంగ ఉత్తరం రాసి, తన ఉంగరంతో సహా ఇచ్చాడు.\n\nదానయ్య భార్య ఉత్తరం చదివి చూసు కుని, తల ఆడించి, \"మరి నీ ఇల్లు\n\nఎక్కడో నాకు తెలియదు గదా, నాయనా?\" అన్నది.\n\nదొంగ చేసేదిలేక తన ఇల్లు ఎక్కడో చెప్పాడు. ఆప్పటికే తూర్పు తెల్లవారు తున్నది. దానయ్య భార్య దొంగ ఇంటికి వెళ్ళి, దొంగ భార్యకు ఉత్తరమూ, ఉంగ రమూ చూపెట్టి, ఆరు వందలూ తెచ్చు కున్నది.\n\nఆమె తెరిగివచ్చి గది తలుపు గడియ తెరవగానే దొంగ 'బ్రతుకు జీవుడా!' అని బయటికి వచ్చాడు.\n\nవెళ్ళిపోతున్న దొంగతో దానయ్య భార్య, \"మళ్ళీ ఎప్పుడు వస్తావు. నాయనా?\" అన్నది.\n\n\"ఆరు వందలు సంపాదించాక, తల్లి!\" అని దొంగ పరిగెత్తుకుంటూ ఇంటికి వెళ్ళిపోయాడు.\n\nఇక ఆ ఊళ్ళో ఉండటం ప్రమాదమని ఆరోజే వాడు మూటా, ముల్లే సర్దుకుని, తన భార్యతో సహా ఆ ఊరు విడిచిపెట్టి. ఎటో వెళ్ళిపోయాడు.\n\nపేరీహామిమిన్\n\nఈ లోపల వానరవీరులు ప్రహస్తుణ్ణి ఎదుర్కొన్నారు. మరొకసారి వానరులూ, రాకీసులూ ఆధికసంఖ్యలో పరస్పరం చంపుకున్నారు. ప్రహస్తుడి నలుగురు మంత్రులూ విజృభించి వానరులను చంపిసాగారు. అది చూసి ద్వితెదుడు అనే వానరవీరుడు పెద్ద కొండరాయి విసిరి, నరాంతకుణ్ణి చంపాడు. ఆలాగే దుర్మఖుడు అనే వానరవీరుడు సమున్నతుణ్ణీ, జాంబవంతుడు మహానాదుణ్ణీ, తారుడు కుంభహనుణ్ణీ చంపారు. ప్రహస్తుడి మంత్రులు నలుగురూ చచ్చారు.\n\nఈ సంగతి కళ్ళూరాచూసిన ప్రహస్తుడు ఆమితమైన క్రోధంతో వానరసేనను\n\nభయంకరంగా చెండాడసాగాడు. అప్పుడు ప్రహస్తుణ్ణి నీలుడు ఎదిరించాడు. ప్రహస్తుడు బాణాలతోనూ, నీలుడు చెట్లతోనూ యుద్ధం చేశారు. బాణాలు తన శరీరాన్ని ఎంత దారుణంగా హంసిస్తున్నా లెక్కచేయక, నీలుడు ప్రహస్తుడి రధపు గుర్రాలను చంపి, ప్రహస్తుడి ధనుస్సు పట్టుకుని విరిచేశాడు. చివరకు ప్రహస్తుడూ, నీలుడూ మల్లయుద్దానికి దిగారు. ఆ యుద్ధంలో నీలుడు ప్రహస్తుడి తలను శిలతో పగలగొట్టాడు. రాకీసులు ఏడుస్తూ లంకకు పోయారు.\n\nవాళ్ళు వెళ్ళి రావణుడితో ప్రహస్తుడు చచ్చినట్టు చెప్పేసరికి రావణుడికి కోపం వచ్చింది. అతను తానే స్వయంగా\n\n25. కుంభకర్టుడి మేలుకొల్పు"
        },
        {
            "title": "వీరహనుమాన్",
            "page_start": 49,
            "author": "చందమామ బృందం",
            "pdf_page": 49,
            "content": "యుద్ధానికి పోవటానికి నిశ్చయించు\nకున్నాడు. అతను ఉత్తమాశ్వాలు పూన్చిన\nతన రధం ఎక్కి బయలుదేరాడు.\n\nఅతను నగరం దాటి వచ్చేసరికి,\nరాళ్ళూ, చెట్లూ చేతపట్టిన వానరులసేన\nకనిపించింది. రావణుడు యుద్ధానికి\nవస్తూండటం చూసి రాముడు విభీషణు\nడితో, ''ఆ మహాసేనలో రకరకాల ధ్వజా\nలతో వచ్చేవారు ఎవరు?'' అన్నాడు.\n\nవిభీషణుడు రాముడికి ఒక్కొక్కరినీ\nవిడివిడిగా చెప్పాడు. వారిలో రావణుడి\nకొడుకు అకంపనుడు అనేవాడు ఒకడు\nఉన్నాడు, ఇంద్రజిత్తు ఉన్నాడు; అతి\nకాయుడూ, మహోదరుడూ అనేవాళ్ళు\n\nన్నారు. ఇంకా రావణుడి వెంట పిశాచుడూ,\nత్రిశురుడూ, కుంభుడూ, నికుంభుడూ\nమొదలైనవారున్నారు.\n\nరాముడు రావణుడి తేజస్సు చూసి\nఆశ్చర్యపోయాడు. అలాటి తేజస్సు దేవ\nదానవులలో ఎవరికీ ఉండదనిపించింది.\nఅయినా ఈ రావణుడు ఇప్పుడు తన\nఎదట పడినందుకు రాముడు సంతో\nషించాడు; సీతను ఎత్తుకుపోయినందుకు\nఇప్పుడు పగ తీర్చుకోవచ్చు! అందుకని\nరాముడు లక్ష్మణుడితో సహా యుద్దం\nచెయ్యటానికి సిద్ధంగా నిలబడ్డాడు.\n\nవానరసేనను కలతపెడుతూ వచ్చే\nరావణుణ్ణి సుగ్రీవుడు ఎదిరించాడు.\nరావణుడు సుగ్రీవుణ్ణి ఒక్క బాణంతో\nమూర్ఛపోగొట్టాడు. రాక్షసులు సింహ\nనాదాలు చేశారు.\n\nఅది చూసి గవాకుడూ, గవయుడూ,\nబుషభుడూ, జ్యోతిర్మఖుడూ, నభుడూ\nఅనే వానరవీరులు శరీరాలు పెంచి, కొండ\nరాళ్ళతో రావణుడి మీదికి వచ్చారు.\nరావణుడు అందరినీ బాణాలతో కొట్టాడు.\nవానరవీరులు బెదిరి, రాముణ్ణి శరణు\nజొచ్చారు.\n\nరావణుడు వానరసేనను నిర్మూ\nలిస్తూండటం చూసి, రాముడు వానర\nరకణకు బయలుదేరాడు. అది చూసి\n\nలక్ష్మణుడు, రావణుణ్ణి చంపే అవకాశం తనకు ఇయ్యమని రాముణ్ణి ప్రార్థించాడు. లక్ష్మణుణ్ణి మెలకువగా ఉండమని హెచ్చరించి, రాముడు అతనికి అనుమతి ఇచ్చాడు.\n\nలక్ష్మణుడు రావణుణ్ణి ఎదుర్కొన్నాడు. అది చూసి హనుమంతుడు ముందుగా తానే రావణుడి ముందుకు వెళ్ళి, కుడి చెయ్యి ఎత్తి, \"నువు దేవ, దానవ, గంధర్వ, యక్త, రాకసులను జయించావు నిజమే గాని, నీకు వానరుల మూలాన అపాయం ఉన్నది. ఈ నా చేత్తో నిన్ను చంపబోతున్నాను,\" అన్నాడు.\n\nఈ మాటకు రావణుడు మండిపడి, \"హనుమంతుడా, నిర్భయంగా నన్ను కొట్టు. ఒక కోతి రావణుణ్ణి కొట్టిందన్న శాశ్వతకీర్తి నీకు దక్షుతుంది. ఆ తరవాత నేను నిన్ను చంపిపారేస్తాను,\" అన్నాడు.\n\n\"జ్ఞాపకంతెచ్చుకో, నీ కొడుకు అక్కడు నా దెబ్బకే చచ్చాడు,\" అన్నాడు హనుమంతుడు.\n\nరావణుడు హనుమంతుణ్ణి రొమ్ము మీద తన చేత్తో చరచాడు. ఆ దెబ్బకు చలించిన హను మంతుడు కోపంతో రావణుడి రొమ్ము మీద బలంగా అరచేత్తో కొట్టాడు. ఆ దెబ్బకు రావణుడు, భూకంపానికి పర్వతంలాగా, ఊగి\n\nపోయాడు. అదిచూసి వానరులు కోలా హలంగా హర్షధ్వానాలు చేశారు.\n\nరావణుడు హనుమంతుడి పరాక్ర మాన్ని ప్రశంసించాడు. కాని హను మంతుడు, \"రావణా, నా పరాక్రమం కాల్చనా? నా దెబ్బతిని కూడా నువ్వింకా బతికే ఉన్నావే! ఇంకొక్కసారి నువు నన్ను కొట్టు, ఆ తరవాత నేను నిన్ను పిడికిటిపోటుతో యమలోకానికి పంపే స్తాను,\" అన్నాడు.\n\nకోపం వచ్చి రావణుడు తన పిడికిలితో హనుమంతుడి రొమ్ములో పొడిచాడు. హనుమంతుడు ఆ దెబ్బకు దిమ్మర పోయాడు. హనుమంతుడు తెప్పరిల్లి,\n\nతనను మళ్ళీ పాడిచేలో, రావణుడు నీలుడి పైకి యుద్ధానికి వెళ్ళాడు.\n\nవానర సేనానాయకుడైన నీలుడు రావణుడి బాణాల తాకిడికి బాగా నొచ్చి, రావణుడి పైన ఒక కొండశిఖరం విసిరాడు. ఈ లోపల తెప్పరిల్లిన హనుమంతుడు రావణుడి వద్దకు వచ్చి, “ఇంకోడితో యుద్ధంచేస్తున్నావు గనక బతికిపోయావు!” అన్నాడు.\n\nరావణుడు తన మీదికి వచ్చే కొండ శిఖరాన్ని బాణాలతో ముక్కలు ముక్కలు చేసేశాడు. తరవాత అతను నీలుణ్ణి ఆగ్నేయాస్త్రంతో మూర్ఛపోగొట్టి, లక్ష్మణుడి మీదికి వెళ్ళాడు.\n\n“రాకసరాజా, ఈ వానరులతో ఎందుకు యుద్ధంచేస్తున్నావు? నాతో చెయ్యి,” అన్నాడు లక్ష్మణుడు.\n\n“లక్ష్మణా, నీకు ఆయువుమూడి నా ఎదటపడ్డావు. ఇప్పుడే నిన్ను యమపురా నిక పంపుతాను,” అన్నాడు రావణుడు.\n\n“పాపాత్ముడా, ఆత్మస్తుతి చేసుకోకు. నీ శక్తి, బలమూ, పరాక్రమమూ నాకు బాగాతెలుసు. నేను యుద్ధానికి సిద్ధంగానే ఉన్నాను,” అన్నాడు లక్ష్మణుడు.\n\nరావణుడు ఆగ్రహించి లక్ష్మణుడి పైన బాణాలు వేశాడు. లక్ష్మణుడు వాటిని దారిలోనే ఖండించాడు. ఇద్దరూ ఒకరి నొకరు బాణాలతో కొట్టుకు న్నారు. మధ్యలో లక్ష్మణుడు మూర్ఛపోయాడు. అదిచూసి రావణుడు ముందుకు వచ్చి లక్ష్మణుణ్ణి పట్టుకుని ఎత్తబోయాడు. అంతలో హనుమంతుడు వచ్చి రావణుడి రొమ్ములో తన పిడికిలితో బలంగా కొట్టాడు. ఆ దెబ్బకు రావణుడు బోర్లపడిపోయి, నోటా, కళ్ళా, చెవులా రక్తం కక్కాడు.\n\nఅదిచూసి హనుమంతుడు, మూర్ఛలో ఉన్న లక్ష్మణుణ్ణి తన చేతులలో ఎత్తుకుని, రాముడి వద్దకు తీసుకుపోయాడు.\n\nకొద్దిసేపటికి లక్ష్మణుడికి, రావణుడికి కూడా స్పృహ తెలిసింది. రావణుడు మళ్ళీ యుద్ధానికి సిద్ధపడ్డాడు.\n\nఆప్పుడు రాముడు రావణుడి మీదికి యుద్ధానికి వచ్చాడు. అదిచూసి హను మంతుడు రాముడితో, '' రావణుడితో యుద్దం చెయ్యటానికి నువు నా మీద ఎక్కి కూర్చో,'' అన్నాడు.\n\nరాముడు అలాగే చేశాడు. అతను హనుమంతుడి భుజం మీద ఎక్కి, రథం మీద ఉన్న రావణుడితో యుద్ధానికి వెళ్ళాడు.\n\nరావణుడు తీవ్రమైన బాణాలను రాముడికి వాహనమైన హనుమంతుడిపై ప్రయోగించాడు. ఆ బాణాల మూలంగా హనుమంతుడి తేజస్సు మరింతహెచ్చింది. అయితే రాముడికి చాలారోషం వచ్చింది; అతను రావణుడి రఢచక్రాలనూ, గుర్రాలనూ, ధ్వజాన్నీ, గెడుగునూ, సారధినీ, ఆయుధాలనూ తన బాణాలతో కొట్టి రావణుడి రొమ్ములో నాటుకునేటట్టు బాణం వేశాడు. ఆ దెబ్బకు తట్టుకోలేక రావణుడు చేతిలో ధనుస్సును జారు విడిచి, మూర్ఛపోయాడు.\n\nరాముడు ఒక అర్ధచంద్రాకారం గల బాణంతో రావణుడి కరీటం ఖండించి, రావణుడితో, ''చాలామంది వీరులను చంపి, అలసిపోయి ఉన్నావు. ఇప్పుడు నిన్ను చంపను. నువు వెళ్ళి, విశ్రాంతి తీసుకుని, మళ్ళీ యుద్దసన్నద్దుడవై\n\nరావటానికి అనుమతి ఇస్తున్నాను, వెళ్లు,'' అన్నాడు.\n\nఈ మాటలు అనిపించుకున్నందుకు సిగ్గుపడుతూ రావణుడు, చేసేదిలేక, లంకలోకి వెళ్ళిపోయాడు. తరవాత రామ లక్ష్మణులు యుద్దంలో గాయపడిన వానరులకు సేవలుచేశారు.\n\nలంకకు తిరిగి పోయిన రావణుడు రాముడి బాణాలను తలుచుకుని భయపడి, తన అనుచరులతో, ''ఇంద్రుడికి తీసిపోని నేను మనిషి చేతిలో ఓడాను! నేను చేసిన గొప్ప తపస్సంతా బూడిదలో పోసిన పన్నీరే అయిందిగదా! నాకు మనిషి వల్ల భయం ఉంటుందని పూర్వం\n\nరావణుడి అజ్జి పొంది రాకసులు\nగంధమూ, పూలమాలలూ, ఆహార\nపదార్థాలూ తీసుకుని కుంభకర్ణుడి ఇంటికి\nవెళ్ళారు. ఆఇల్లు చాలా పెద్దది. రాకసులు\nలోపలికి వెళ్ళటం చాలా కష్టమయింది.\nఎందుకంటే, కుంభకర్ణుడు ఊపిరి విడిచి\nనప్పుడల్లా ఆ గాలి రాకసులను వెనక్కు\nతోసేసింది.\n\nబ్రహ్మ చెప్పిన మాట ఇప్పుడు నిజ\nమయింది. మనిషి వల్ల చావురాకుండా\nనేను బ్రహ్మను వరం కోరలేదు. రాకసు\nలారా, ఈ కారణం వల్ల మీరు మరింత\nశ్రద్ధగా శత్రుసంహారం చెయ్యాలి. నగ\nరాన్ని మరింత బాగా కాపాడాలి. మీలో\nకొంద రు పోయి కుంభకర్ణుణ్ణి నిద్ర\nలేపండి,\" అన్నాడు.\n\nకుంభకర్ణుడు యుద్ధం ప్రారంభంకావ\nటానికి తొమ్మిది రోజులు ముందుగా నిద్ర\nపోయాడు. అతను నిద్ర లేచి, యుద్ధానికి\nవెళ్ళి, రామలక్ష్మణులను చంపేస్తాడని\nరావణుడి నమ్మకం. ఎందుకంటే కుంభ\nకర్ణుడికి ఎవరూ శాపాలు ఇయ్యలేదు.\n\nఅడ్డంగా పడిపోయిన పర్వతంలాగా\nకుంభకర్ణుడు పడుకుని గాఢమైన నిద్రలో\nఉన్నాడు. అతన్ని లేపటం అసాధ్యం.\nఅలాటి అసాధ్యమైన పనికి రాకసులు\nపూనుకుని, మొట్టమొదట అతని ముందు\nమాంసం రాశిగా పోశారు, మద్యపు బాన\nలుంచారు, అతని శరీరమంతా చందనం\nపూశారు, అతని శరీరాన్ని పూలమాలలతో\nకప్పారు. తరవాత వాళ్ళు శంఖాలు\nఊదారు, దొమ్మీగా ఆరిచారు, కుంభ\nకర్ణుణ్ణి కొట్టారు, అటూ ఇటూ కదిలిం\nచారు, భేరీలు మోగించారు. కుంభకర్ణుడు\nలేవలేదు.\n\nరాకసులు గదలూ, రోకళ్ళూ, గుది\nయలూ తీసుకుని కుంభకర్ణుణ్ణి చచ్చేట్టు\nకొట్టారు. అందువల్ల కూడా ప్రయోజనం\nలేకపోయింది. రాకసులు కుంభకర్ణుడి\nమీదికి గుర్రాలనూ, ఒంటెలనూ, గాడిద\nలనూ, ఏనుగులనూ తోలారు.\n\n\n\nచిట్టచివరకు ఎలాగైతేనేం కుంభ కర్ణుడు మేలుకున్నాడు. లేస్తూనే అతనికి ఆకలివేసింది. అతను తన ఎదట ఉన్న ఆహారపు రాసులను తిని, బానల కొద్దీ మద్యం తాగి, రాకుసులను కలయజూసి, “మీరు నన్నెందుకు లేపారు? రావణుడికి కేమమేగదా? ఇతర భయాలేమీ లేవు గదా?” అని ఆడిగాడు.\n\nకాని ఏదో ముంచుకురావటం చేతనే రాకుసులు తనను నిద్రలేపారని కుంభ కర్ణుడు గ్రహించాడు.\n\nరావణుడి మంత్రి యూపాక్షుడు కుంభ కర్ణుడి ప్రశ్నకు ఇలా సమాధానం చెప్పాడు: “కుంభకర్ణుడా, మనకు పూర్వం ఏదేవతలవల్లా, దైత్యులవల్లా, దానవుల వల్లా కలగని భయం ఇప్పుడు మానవుల వల్ల కలుగుతున్నది. కొండలంతేసి వానరులు లంకను ముట్టడించారు. సీతను ఎత్తుకొచ్చినందుకు అలిగి, రాముడు పెద్ద భయం కలిగిస్తున్నాడు. ముందు ఒక్క వానరుడు లంక అంతా కాల్చి, అక్కి కుమారుణ్ణి సేనతో సహా చంపేశాడు. ఇప్పుడు రాముడు రావణుణ్ణి యుద్ధంలో కొట్టి, చచ్చాడనుకుని వదిలిపెట్టాడు. రావణుణ్ణి దేవతలూ, దైత్య, దానవులూ చెయ్యలేకపోయిన పనిని ఈ రాముడు చేశాడు.”\n\nతన అన్న యుద్ధంలో ఒడాడన్నమాట విన గానే కుంభ కర్ణుడు కోపంతో యూపాక్షుడితో ఇలా అన్నాడు: “నే నిప్పడే వెళ్ళి వానరసేననూ, రామలక్ష్మణులనూ చంపేసి, తరవాత రావణుణ్ణి చూస్తాను. వానరుల రక్తమాంసాలు రాకుసుల చేత తినిపించి, రామలక్ష్మణుల రక్తాన్ని నేనే తాగుతాను.”\n\nకోపంతో ఒళ్ళు తెలియకుండా గర్వం కొద్దీ కుంభకర్ణుడు ఆడిన ఈ మాటలు విని, మహోదరుడు చేతులు జోడించి, కుంభకర్ణుడితో, “నువు ముందు రావణుడి వద్దకు వచ్చి, ఆయన చెప్పినది విని, మంచి చెడ్డలు ఆలోచించి, తరవాత శత్రువులను జయించు,” అన్నాడు.\n\nఆమేరేవాళి\n\nఆ ప్యుపాయై స్త్రిభి, స్తాత,\n. యోర్డః ప్రాప్తుం న శక్యతే,\nతస్య విక్రమకాలాం స్తా\nన్యుక్తా నాహు ర్మనీషణః.\n\n1\n\n[నాయనా, సామ దాన భేదాలతో సాధ్యం కాని దానికి దండోపాయం ప్రయోగించాలని\nపండితులు చెబుతారు.]\n\nప్రమత్తే, ష్వభియు క్తేమ,\nదైవేన ప్రహృతేమ చ,\nవిక్రమా, స్తాత, సిధ్యంతి\nపరీక్ష విధినా కృతాః.\n\n2\n\n[ఏమరిన వాళ్ళూ, వివశులూ, దైవం అనుకూలించని వాళ్లూ మొదలైనవారి యందు దండో\nపాయం వివేచనతో ప్రయోగించితే ప్రయోజనం ఉంటుంది.]\n\nఅప్రమత్తం, కథం తం తు\nవిజిగీమం, బలేస్థితం,\nజితరోషం, దురాధర్షం\nప్రధర్షయితు మిచ్చథ.\n\n3\n\n[అప్రమత్తుడూ, విజిగీమడూ, బలవంతుడూ, రోపాన్ని జయించినవాడూ, ఎదిరించటం\nసాధ్యంగాని వాడూ—ఆలాటి వాణ్ణి ఎదిరించగోరుడం ఎలాటిది?]"
        },
        {
            "title": "అమరవాణి",
            "page_start": 57,
            "author": "చందమామ బృందం",
            "pdf_page": 57,
            "content": "ఖముచు\n\nపొందున వ్యాఖ్య\n\nచూడు నా దర్పం\n\nపంపినవారు :\n\nఏ. ఉషారాణి\n\nChandamama, October '76\n\nPhoto by P. C. Dhir\n\nకొండగామ్,\nబస్తర్ జిల్లా.\n\nమెడలో సర్పం\n\nబహుమతి\nపొందిన వ్యాఖ్య\n\nఫోటో వ్యాఖ్యల ఫోటీ :: బహుమానం రు. 20 లు\n\n*\n\n* వ్యాఖ్యలు ఆక్టోబర్ 20 వ లేదీ లో గా చేరాలి. వ్యాఖ్యలు పోస్టుకార్డు పైన మాత్రమే రాయాలి. అడను: ఫోటో వ్యాఖ్యల పోటీ, చందమామ. మద్దాసు-26\n\n* వ్యాఖ్యలు ఒక్కమాటలో గాని, చిన్న వాక్యంలో గాని వుండాలి. రెండు వ్యాఖ్యలకూ నంబంధం వుండాలి. గెలుపాందిన వ్యాఖ్యలు డిసెంబర్ నెల సంచికలో ప్రకటించబడును.\n\nచందమామ\n\nఈ సంచికలో కథలు - వింతలు - విశేషాలు\n\n<table><tr><td>మిత్రసంప్రాప్తి - 40</td><td>...</td><td>2</td><td>చెడుమార్గం</td><td>...</td><td>31</td></tr><tr><td>మాయానరోవరం-10</td><td>...</td><td>5</td><td>తీరిన కోరిక</td><td>...</td><td>33</td></tr><tr><td>బంధవిముక్తి</td><td>...</td><td>13</td><td>అత్తకు తగిన కోడలు</td><td>...</td><td>37</td></tr><tr><td>సోనాపూర్‌లో అద్భుతం</td><td>...</td><td>17</td><td>తెలివిగల ఇల్లాలు</td><td>...</td><td>41</td></tr><tr><td>చిల్లర దొంగ</td><td>...</td><td>24</td><td>వీరహనుమాన్ - 25</td><td>...</td><td>45</td></tr><tr><td>అభిమానుల సన్మానం</td><td>...</td><td>28</td><td>అమరవాది</td><td>...</td><td>53</td></tr></table>\n\n# అమ్మతాంజన్\n\nతెలనాప్యలకు జలుబులకు బెణుకులకు ఇంటేంటా ఉండవలసిన దివ్యాశాష్టము\n\nనెప్పులకు, జలుబులకు, బెణుకులకు ఉపనుభవం కలిగించే ఆమ్మతాంజన్‌ను బాధగా ఉన్నటి కొద్దిగా రాసి రుచ్చండి. దానిలో చేరి ఉన్న పది గ్రేష్ఠమైన దౌషధాల నిమిషాలమించ గలుంటకలిగి స్తుందని విరారు తెలుసుకొంటారు. ఆదాచేసే పెద్ద సూపాలలోను, చిన్న సూపాలలోను తక్కువ దెలకు ఇమిడకగా చిన్న\n\nడబ్బాలలోను లభిస్తుంది.\n\nఆమ్మతాంజన్ - 80 సంవత్సర రాలకు ప్రేమిటి నుంచిత్తు చిన్న పెద్ద దౌషధిస్తాం.\n\nఆమ్మతాంజన్ లిమిటర్\n\nAMRUTANJAN\n\nPain Balm\n\nAmrutajan Jan Ltd.\n\n* 49, 1st Floor, Church Road, Muzaffarabad, Sindh.\n\nచంద్రమామ\nకేమెల్\n\nరంగుల పోటీ\nప్రవేశ రుసుము లేదు\n\nఅమెమతులు గెలుచుకోండి\n12-మిర్-మండి మహిళలు దీ. 15\n13-మిర్-మండి మహిళలు దీ. 10\n14-మిర్-మండి మహిళలు దీ. 5\n15-మిర్-6 క్యాప్ డిమ్ మహిళలు\n16-మిర్-10 ఫ్రిల్మ్ రెండు\n\n12 సంవత్సరముల్ల లోపల వయస్సు గల్గిన విద్యార్థులు మాత్రమే పాల్గొన గలరు. పైచిత్రాన్ని వీ కేమెల్ రంగుతోనైనా రంగు వేయండి. రంగు వేసిన ప్రవేశ పత్రాలను ఈ క్రింది అడ్డసుకు పంపండి.\nChandamama 'Corinthian' Flat No. 5, 2nd Floor, 17 Arthur Bunder Road, Colaba, Bombay-400 005. ఫలితములు తుది నిశ్చయముగాన, ఉత్తర ప్రత్యుత్తరములు అనుమతించబడవు.\n\nName\n\nAddress\n\nAge\n\nదయచేసి మీ వేరు, చిపునామా, ఇంగ్లీ షులోనే వ్రాయండి.\n\nలామ్మకు పూర్తిగా రంగులు వేయాలన్నది గుర్తుంచుకోండి.\nఎంట్రీలు పంపుటకు ఆఖరు వేదీ.\n\nCONTEST NO.5\n\nChandamama [ Telugu ]\n\nOctober 1976"
        }
    ]
}