{
    "book_id": "చందమామ_1995_07",
    "stories": [
        {
            "title": "వార్తలు-విశేషాలు",
            "page_start": 8,
            "author": "చందమామ బృందం",
            "pdf_page": 8,
            "content": "వార్తలు-విశేషాలు\n\nఅట్లాంటిక్\nమహాసముద్రంలో\nమినీ ఇండియా\n\nభారతదేశ అధ్యక్షుడు డా॥ శంకర్‌దయాశ్ శర్మ ఇటీవల ప్రత్యేక ఆహ్వానం మీద కరీబియన్ దేశం ట్రినిడాడ్ - టోబాగోకు ముఖ్య అతిథిగా వెళ్ళివచ్చారు. మొట్టమొదట భారతీయులు అక్కడికి చేరి 150 సంవత్సరాలు పూర్తయిన సందర్భంగా ఏర్పాటు చేసిన వేడుకలను పురస్కరించుకుని, భారత అధ్యక్షుణ్ణి ఆహ్వానించారు. మొట్టమొదట మనదేశం నుంచి వెళ్ళిన కొందరు 1845 వ సం॥ మే 30వ తేదీ ఆ ప్రాంతంలో అడుగు పెట్టారు.\n\nఅమెరికాను కనుగొన్న క్రిస్టఫర్ కొలంబస్ దక్షిణ అమెరికా తూర్పుతీరానికి అవతలవున్న ట్రినిడాడ్ ద్వీపాన్ని 1498వ సం॥లో చేరినట్టు చరిత్ర చెబుతున్నది. అతరవాత అది స్పెయిన్ కాలనీ అయింది. 1802వ సం॥లో అది ట్రిటిష్ వశమయింది. ట్రిటన్, ట్రినిడాడ్‌కు సమీపంలో వున్న టోబాగో ద్వీపాన్ని కూడా వశపరచుకున్నది. 1809వ సం॥లో ఈ రెంటినీ ఒకే కాలనీగా కలిపింది.\n\nఈ రెండు ద్వీపాలలో చెరకు బాగాపండేది. అక్కడ పని చేయడానికి ట్రిటిష్ యజమానులకు కూలీలు కావలసివచ్చారు. ఆ సమయంలో ట్రిటిష్ వాళ్ళు మనదేశాన్ని పాలిస్తున్నారు. కాబట్టి నునదేశం తూర్పు ప్రాంతాలయిన కలకత్తా, చోటా నాగపూర్ ప్రాంతాలనుంచి అక్కడికి కూలీ లను తీసుకువెళ్ళడానికి పూనుకున్నారు. కలకత్తా ఓడరేవులో 230మంది భారతీయులను 'ఫేటల్‌రోజు,' అనే ఓడలోకి ఎక్కించారు. చాలాకాలం ప్రయాణంచేసి, భవిష్యత్తు పట్ల బిక్కుబిక్కుమనే చూపుల తోవాళ్ళు — ఇప్పటి రాజధాని పోర్ట్ ఆఫ్\n\nస్పెయిన్‌కు కొద్దిదూరంలో వున్న నెల్సన్ దీవి, కూలీ డిపోలో అడుగు పెట్టారు. ఆ తరవాత 70 సంవత్సరాల వరకు ఉత్తరప్రదేశ్, బీహార్, దక్షిణ ప్రాంతాల నుంచి కూడా కూలీలను అక్కడికి తరలించారు. అదే విధంగా ట్రిటిష్ వాళ్ళు తమ ఆఫ్రికా కాలనీల నుంచి కూడా కూలీలను తీసుకువెళ్ళారు.\n\nట్రినిడాడ్, టోబాగోలు కలుపుకుంటే ఈనాడు అక్కడ 20,00,000 మంది జనాభా ఉన్నారు. వారిలో భారతీయ సంతతి వారూ, ఆఫ్రికా సంతతి వారూ దాదాపు సరిసమానంగా ఉన్నారు.\n\nఅక్కడవున్న భారతీయ సంతతివారు ఇంకా తమ పూర్వుల జన్మస్థానాన్ని మరిచిపోలేదు. వాళ్ళు తమతో తమ బట్టలనే కాకుండా వేషభాషలనూ, ఆహార పద్ధతులనూ, మత సంప్రదాయాలనూ, ఆచార వ్యవహారాలనూ కూడా తీసుకువెళ్ళారు. అక్కడ హిందీ, బెంగాలీ, పంజాబీలతో పాటు మన నాలుగు దక్షిణాది భాషలు మాట్లాడేవాళ్ళుకూడా ఉన్నారు. భోజ్ పురి, మైథిలి, సంథాలి, నేపాళీ భాషలు మాట్లాడే వాళ్ళుకూడా ఉన్నారు. అక్కడి ఊళ్ళకు మధుర, లక్వో, కాన్పూర్, చందర్‌నాగూర్, మద్రాస్, మలబార్ ల్యాండ్స్, ఢిల్లీరోడ్, గోల్కొండ మొదలైన పేర్లు పెట్టుకున్నారు.\n\nమనదేశం నుంచి మొట్టమొదట ట్రినిడాడ్‌కు చేరుకున్నవారి సంతతివాడైన నూర్‌హసనాలీ, “సము ద్రాలు మనల్ని వేరు చేసినప్పటికీ, మన హృదయాలు మాత్రం దగ్గరగానే ఉన్నాయి,” అన్నారు. భారత అధ్యక్షుడు ట్రినిడాడ్ టోబాగోలను — మనసూ, మనసూ కలసిన భారత దేశం! అన్నారు."
        },
        {
            "title": "అత్తగారిశాంతం",
            "page_start": 9,
            "author": "లలిత-శర్మిల",
            "pdf_page": 9,
            "content": "అత్తగారిశాంతం\n\nగౌరీపురంలోని రామజోగయ్య, బాగా ఆస్తి పాస్తులున్నవాడు. అతడికి ఇద్దరు కొడుకులు; కేశవుడు, మాధవుడు. ఇద్దరూ మంచి పని మంతులేకాక బుద్ధిమంతులు కూడా. అయినా, రామజోగయ్యకు చెప్పుకోదగినంత మన శ్శాంతి వుండేది కాదు. దానికి కారణం, అతడి భార్య శాంతమ్మ నోటివాటుతనం.\n\nఏమీ లేనిదానికి నాలుగు మాటలూ, కాస్తవున్నదానికి నలభై మాటలూ, గురితప్పని వాడి బాణాల్లా విసరగలగటం శాంతమ్మ ప్రత్యేకత. భార్య నోటిదురుసుతనం ఎరిగిన రామజోగయ్య, పెద్దకొడుకు కేశవుడికి తన బావమరిది ధర్మయ్య కూతురు కమలను తెచ్చిచేశాడు. రక్తసంబంధం గనక, తన భార్య కాస్త విసురుతనం చూపించినా, అత్తా కోడ శ్శిద్దరూ సఖ్యంగా కలిసి వుంటారని అతడు ఆశించాడు. అయితే, చీటికీ, మాటికీ ఏదో రకంగా సాధించే మేనత్తపోరు పడలేక కమల,\n\nవేరు కాపురం పెడితేనే మళ్ళీ వస్తానని చెప్పి, పుట్టింటికి వెళ్ళిపోయింది.\n\nఆ తర్వాత వారం రోజులకు వియ్యంకులు ధర్మయ్యా, రామజోగయ్యా సంప్రతించుకుని, తమ పిల్లలు వేరు కాపురం వుండటంలోనే సుఖం వుందని నిశ్చయించారు. ఆవిధంగా, రామజోగయ్య పెద్దకొడుకు కేశవుడు ఉన్న ఊళ్ళోనే వేరు కాపురం పెట్టుకున్నాడు. అతడికి ప్పుడు ఏడాది వయసువాడైన ఒక కొడుకు.\n\nరామజోగయ్య, ఉన్న ఒక్కగానొక్క మన వడితో హాయిగా కాలక్షేపం చెయ్యలేకపోతున్నా నని బాధపడుతూండేవాడు. ఈ పరిస్థితుల్లో అతడికి చిన్నకొడుకు మాధవుడికి పెళ్ళి చెయ్యటమంటే భయం పట్టుకున్నది.\n\nఇలా వుండగా — ఒకరోజున రామ జోగయ్య, పారుగూరు రామాపురంలో వుండే మిత్రుడు నారాయణయ్యను చూడటానికి\n\nవెళ్ళాడు. నారాయణయ్య ఆస్తిపాస్తుల విషయంలో, రామజోగయ్యతో సరితూగలేకపోయినా, చెప్పుకోదగ్గ స్థితిమంతుడే.\n\nచాలాకాలానికి తన ఇంటికొచ్చిన మిత్రుణ్ణి చూసి ఎంతో సంతోషించిన నారాయణయ్య, రామజోగయ్యను కుశల ప్రశ్నలతో ఉక్కిరి బిక్కిరి చేసి, విందుభోజనం తయారు చెయ్య వలసిందిగా భార్యకు చెప్పి వచ్చాడు.\n\nతర్వాత, స్నేహితులిద్దరూ మండువాలోగిలిలో వున్న విశాలమైన ఉయ్యాలబల్ల మీద కూర్చుని, తీరిగ్గా పిచ్చాపాటీ ప్రారంభించారు.\n\nఅలా కొద్దిసేపు గడిచేసరికి, పనివాడి చేతముట మోయించుకుంటూ, ఒక వ్యక్తి వచ్చి, నారాయణయ్యతో, “అయ్యా, అమ్మాయిగారు కలనేత జరీచిరలు తెమ్మని క్రిందటిసారి నేను వచ్చినప్పుడు మరీ మరీ చెప్పారు. అందుకని ఆమెకోసం భేపైన రకాలు పట్టుకు వచ్చాను,” అన్నాడు.\n\nనారాయణయ్య, “అమ్మా, విమలా!” అంటూ కేక వేశాడు.\n\nవిమల లోపలి గదుల్లోంచి మండువాలోగిలిలోకి రాగానే, వ్యాపారి వినయంగా ఆమెతో, “అమ్మా, తమరు క్రిందటిసారి అడిగారే — దోసిడు జరీ అంచున్న కలనేత చీరలు, వాటిని తెచ్చాను,” అంటూ పనివాడి వైపు తిరిగి, “మూట విప్పి, అమ్మాయిగారి కోసం తెచ్చిన చీరలు తియ్యి!” అన్నాడు.\n\nపనివాడు చప్పున ఘూట విప్పబోయాడు. విమల వాణ్ణి విప్పవద్దని సైగచేసి, వ్యాపారితో, “ఒక్క క్షణం ఆగండి వరాలయ్యగారూ! ఇప్పుడే వస్తాను,” అంటూ లోపలికి వెళ్ళింది.\n\nతర్వాత ఆమె కొద్దిసేపట్లోనే, వెలిసిపోయి పాతదానిలా కనిపిస్తున్న చీర ఒకటి తీసుకుని, వరాలయ్య దగ్గరకు వచ్చి, “ఇదేమిటో ఒక్క సారి చూడండి!” అన్నది.\n\nఆ చీరను చూస్తూనే వరాలయ్య మొహం వెలవెలబోయింది. అయితే క్షణంలో సర్దు కుని, “నాసిరకం చీరె! ఎవరిదగ్గర కొన్నారు?” అని ప్రశ్నించాడు.\n\nవిమల చిన్నగా నవ్వి, “మీ దగ్గరే కొన్నా నని చెబితే ఆశ్చర్యపోతారేమో!” అన్నది.\n\nవరాలయ్య ఆమె మాటల్ని తేలిగ్గా తీసి\nపారేస్తూ, “అమ్మాయిగారు వేళాకోళం చేస్తు\nన్నారు! ఈ వరాలయ్య ఇటువంటి నాసిరకాలు\nఅమ్మనే అమ్మడు,” అన్నాడు.\n\nఆ జవాబుకు విమల గంభీరంగా, “వరా\nలయ్యగారూ, క్రిందటిసారివచ్చినప్పడు, ఇటు\nవంటి తీపికబుర్లు చెప్పే, ఈ చీరెను నాకు\nభారీవెలకు అంటగట్టారు. ఒక్కసారి ఉతికే\nసరికి చీర ఇలా తయారయింది. మోసం\nఒకేసారే ఫలిస్తే, నిజాయితీ జీవితాంతం\nఫలిస్తూనే వుంటుందని గుర్తుంచుకోండి!\nఇక వెళ్ళిరండి!” అన్నది.\n\nవిమల మాటలకు వరాలయ్య వెలతెలా\nబోతూ, ఏదో చెప్పబోయాడు. కానీ, విమల,\n\nఅతడికి మాట్లాడే అవకాశం ఇవ్వకుండా,\n“వరాలయ్యగారూ, భగవంతుడు మనిషికి\nమాట ఇచ్చింది, మంచితనాన్ని మాటల\nద్వారా వ్యక్తం చేయటానికి! అంతేగాని, వాచా\nలతతోనో, నోటి దురుసుతనంతో పనులు\nసాధించుకుని, తెలివిమంతులమని మురిసి\nపోవడానికి కాదు! మీరింకేమీ చెప్పనవసరం\nలేదు. వెళ్ళిరండి,” అన్నది.\n\nవిమల మాటలకు ముఖం ముడుచుకున్న\nవరాలయ్య, ఇంకేమీ మాట్లాడలేక, మౌనంగా\nపనివాడి చేత చీరలు మూట కట్టించి, లేచి\nవెళ్ళిపోయాడు.\n\nఅప్పటివరకూ జరిగినదంతా చూస్తున్న\nరామజోగయ్య, విమలతో, “అమ్మా, అంత\nపెద్దవాడితో అంత నిక్కచ్చిగా మాట్లాడావు\nగదా, నీకు భయంగాని, జంకుగాని కలగ\nలేదా?” అని ప్రశ్నించాడు.\n\nవిమల నవ్వుతూ, “మనలో ఏ తప్పు\nలేనప్పడు భయమూ, జంకూ ఎందుకు?\nనిర్దోషి అనవసరంగా భయపడితే, దోషి\nదాన్ని ఆసరాగా తీసుకుని మరింత హద్దుమీరి ప్రవ\nరీస్తాడు!” అన్నది.\n\nరామజోగయ్య ఆమె మాటలు వింటూ\nసాలోచనగా తల ఊపాడు.\n\nఆ తర్వాత, సాయంత్రం తిరిగి వెళ్ళే\nసమయం దాకా, మిత్రుడితో మాట్లాడుతున్నా,\nఏదో తీవ్రంగా ఆలోచిస్తూనే వున్నాడు రామ\nజోగయ్య.\n\nచివరికి, బయల్దేరేముందు, ఒక నిశ్చయా నికి వచ్చినట్టు, “నారాయణా, నిన్నోక కోరిక కోరాలని వున్నదయ్యా!” అన్నాడు.\n\nనారాయణయ్యఆశ్చర్యంగా, “దానికి సందేహమెందుకు, రామజోగా? నువ్వు అడగటమూ నేను కాదనటమూ కలలో మాట. నువ్వు కోరరానిదేదో కోరవని నాకు తెలుసు! నీ కోరిక సంతోషంగా తీరుస్తాను, అడుగు!” అన్నాడు.\n\n“మరేమీ లేదు. నీ కూతురు విమలను మా ఇంటి కోడలుగా తీసుకుపోవాలని నా కోరిక!” అన్నాడు రామజోగయ్య.\n\nఆమాటవింటూనేనారాయణయ్య, మిత్రుణ్ణి కౌగిలించుకుని, “రామజోగా, నాకు వరమి స్తూనే కోరిక అంటావేమయ్యా? నీ కోడలు కావటమంటే, అది కేవలం నా కూతురి అదృష్టం!” అన్నాడు.\n\nరామజోగయ్య నవ్వి, “నేను ఇంటికి వెళ్ళగానే, మావాళ్ళకు విషయమంతా చెప్పి, త్వరలోనే పెళ్ళిచూపులు ఏర్పాటు చేస్తాను. నువ్వు కూడా చెల్లెమ్మకూ, విమలకూ చెప్పి వుంచు,” అన్నాడు.\n\nఇల్లు చేరగానే రామజోగయ్య తన రెండవ కొడుకు మాధవుడికి, తను ఏర్పాటుచేసిన పెళ్ళి సంబంధం గురించి చెప్పి, “బాబూ, మీ వదిన కాస్త మెత్తనిది. అందుచేత మీ అమ్మదే పైచెయ్యి అయి, పాళ్ళు వేరే కాపురం పెట్టవలసి వచ్చింది. నీ భార్య కాస్త చురు\n\nకైనదీ, మాటకారీ అయితే, మీ అమ్మకే ఇంత బుద్ధి చెప్పగలదని, నా ఆశ! విమల ప్రవర్తన నా ఆశకు నీరు పోసింది. ఆమె పుణ్యమా అని నీ అన్నా, వదినలు తిరిగి మనింటికి వస్తారని నమ్మకంగా వుంది,” అన్నాడు.\n\nతర్వాత జరిగిన పెళ్ళిచూపుల్లో విమల, మాధవుడికీ; నారాయణయ్య ముట్టజెబుతా నన్న కట్టుకానుకలు శాంతమ్మకూ బాగా నచ్చ టంచేత, అతిత్వరలోనే విమలా మాధవుల వివాహం జరిగి, విమల కాపురానికొచ్చింది.\n\nకాపురానికి వచ్చిన తొలిరోజుల్లోనే, పిల్లినీ, ఎలుకనూ కూడా సాధించే అత్తగారి స్వభావాన్ని విమల బాగా గ్రాహ్యం చేసుకున్నది. అయితే,\n\nతప్పు తనది కాకపోయినప్పటికీ అత్తగారు\nతరుచు విసురుతున్న సూటీపోటీ మాటలకు,\nవిమల పల్లెత్తు మాట కూడా ఎదురాడకుండా,\nఅత్యంత సహనంగా ప్రవర్తించటం రామ\nజోగయ్యకు చాలా ఆశ్చర్యంగా తోచింది. కొత్త\nకోడలు కదా, కాస్త పాతబడితే తనే నోరు\nవిప్పుతుందని సరిపెట్టుకుని, దాదాపు సంవ\nత్సరందాకా ఎదురుచూశాడు. అయినప్పటికీ\nశాంతమ్మ విసురుతనమూ, విమలసహనమూ\nఅదే మాదిరిగా వుండటంతో, చివరికి ఒక\nనాడు భార్య గుడికి వెళ్ళగా చూసి కోడలి\nదగ్గర ఈ ప్రస్తావన తెచ్చాడు.\n\n“అమ్మా, నువ్వు కాపురానికి వచ్చినప్పటి\nనుంచీ చూస్తున్నాను, మీ అత్తగారు నిన్ను\n\nఅన్యాయంగా సాధిస్తున్నది. అయినా నువ్వు\nనోరు విప్పకపోవటం నాకు చాలా ఆశ్చర్యంగా\nవుంది. అనాడు చీరలవ్యాపారితో అంత నిక్క\nచ్చిగా మాట్లాడిన పిల్లవు నువ్వేనా అన్న అను\nమానం కలుగుతున్నది,” అన్నాడు.\n\nమామగారి మాటలకు విమల చిరునవ్వు\nనవ్వి, “ఆనాడు నేను వ్యాపారితో అంత\nనిష్కర్షగా మాట్లాడానంటే, దానికి కారణం\nమా ఇద్దరికీ ఎటువంటి అనుబంధమూ\nలేకపోవటమే, మామయ్యా! ఇక్కడ నన్ను\nనిందిస్తున్న వ్యక్తి, స్వయానా నా భర్తకు\nతల్లి. ఆమెతో మాకున్న అనుబంధం నన్ను\nబాధిస్తుంది. అనుబంధాలు కావాలని అను\nకున్నచోట, శాంతమూ సహనమేగాని ఘర్షణ\nపనికిరాదు,” అన్నది.\n\nకోడలి మంచితనానికి రామజోగయ్య\nకళ్ళు చెమర్చాయి. ఆయన ఎంతో ఆప్యా\nయంగా, “అమ్మా, వయసుకు చిన్నదానివైనా,\nముదివగ్గుకు కూడా బుద్ధి వచ్చేలా మాట్లా\nడావు. కానీ, నీ మంచితనం నీ అత్తగారి\nదృష్టిలో పిరికితనమై, నిన్ను మరింత చులకన\nచేసే అవకాశమున్నది. అప్పుడు నీ సహనానికీ\nఅంతం రాగలదు. ఆరోజు రాకుండానే, నువ్వు\nమీ అత్తగారికి బుద్ధి చెబుతావేమో అని ఆశ\nపడ్డాను. కాని, మూర్ఖత్వం బరిలోకి దిగినంత\nసులువుగా వివేకం దిగదని అర్థమైంది. ఏం\nచేస్తాం, మా తలరాత ఎలా వుంటే అలా\nజరుగుతుంది. ఇంతటి సుగుణశీలిని కోరి\n\nకోడల్ని చేసుకుని, బాధలు పడుతూంటే చూస్తూ వూరుకోవలసి వస్తున్నది!” అంటూ, ఇక ఇంట్లో వుండబుద్ధి కానట్టు కండువా భుజాన వేసుకుని వీధిలోకి బయలుదేరాడు.\n\nఅతడు బైటికి వెళుతూండగా, శాంతమ్మ గుడి నుంచి తిరిగివచ్చి, ఇంట్లోకి వస్తూ ఎదురైంది. భార్య మొహం చూడటానికి కూడా ఇష్టం లేనివాడిలా తల పక్కకు తివ్వకుని వెళ్ళిపోయాడు, రామజోగయ్య.\n\nఆనాటి రాత్రి భోజనాల దగ్గర, కోడలి మీద ఏమీ విసుక్కోకుండా ముభావంగా వున్న శాంతమ్మ ఉన్నట్టుండిరామజోగయ్యతో, “రేపు మంచిది! తిథీ, నక్షత్రం బాగున్నవి. మీకుకాస్తతీరుబాటుదారుకుతుందా?” అన్నది.\n\nరామజోగయ్య ఏమీ పట్టించుకోనట్టు, “దేనికీ?” అన్నాడు విసుగా.\n\nశాంతమ్మ తల వంచుకుంటూ, “మనిద్ద రంవెళ్ళి పెద్దబ్బాయినీ, కోడల్ని, మనవణ్ణీ తీసుకురావటానికి,” అన్నది.\n\nభార్య మాట వింటూనే రామజోగయ్య ఆశ్చర్యపోతూ, “ఏమిటేమిటీ?” అన్నాడు.\n\nశాంతమ్మ కళ్ళనీళ్ళు పెట్టుకుంటూ, “ఇవ్వాళ గుడిలో హరికథ లేదు. వెంటనే తిరిగివచ్చి, లోపలికి రాబోతూ మీరూ, విమలా మాట్లాడుకుంటున్న మాటలన్నీ విన్నాను. ఇంతకాలంగా నా మాటతీరు వల్ల అయిన వాళ్ళ మనసులో అనహ్యాన్ని సంపాదించు కుంటున్నానని గ్రహించలేకపోయాను. విమల చెప్పినట్టు, అనుబంధాలూ, ఆప్యాయతలూ కావాలంటే, ముందు మనిషి ప్రవర్తన ఆత్మీ యంగా వుండాలి,” అన్నది.\n\nఊహించలేని విధంగా భార్యలో వచ్చిన మార్పుకు రామజోగయ్య ఎంతో ఆనందిస్తూ, “ఇన్నాళ్ళకు ప్రశాంత జీవనానికి మూలసూత్రం ఏమిటో గ్రహించగలిగావు! అత్తగారి శాంతం కుటుంబ సౌఖ్యానికి దేవుడిచ్చిన వరంలాం టిది,” అన్నాడు.\n\n“అవును! ఇంత స్వల్ప విషయాన్ని, మన పెద్ద కోడలు కాపురానికి వచ్చిన రోజునే చెబితే సరిపోయేది కదా? ఇంతకాలం ఎందు కూరుకున్నారు?” అంటూ శాంతమ్మ పెద్దగా నవ్వింది."
        },
        {
            "title": "హుష్...హుష్!",
            "page_start": 15,
            "author": "రామవరపు గణేశ్వరరావు",
            "pdf_page": 15,
            "content": "హుష్...హుష్!\n\nపెనుతుఫానులో చిక్కుకుని, తామున్న ఓడ మునిగిపోతూండగా, ముగ్గురు వ్యక్తులు ఒక కొయ్యబల్ల సాయంతో, కొంతసేపటికి ఎవరూ నివసించని ఒక దీవిని చేరుకున్నారు. ఆ దీవిలో ఎన్నో ఫలవృక్షాలు, ఒక చిన్న నది, ఆ నదిలో లెక్కలేనన్ని చేపలున్నాయి. వాటిని తింటూ, కాలకేపానికి జూదం అడుతూ ఆ ముగ్గురూ దీవిలో నివసించసాగారు.\n\nఈ ముగ్గురిలో ఒకడు గ్రామపెద్ద, రెండోవాడు రైతు, మూడోవాడు వట్టి తిరుగుబోతు.\n\nఒకనాడు ముగ్గురూ సముద్రపుటాడ్డున నడుస్తూండగా, గ్రామపెద్దకు ఇనుకలో ఒకసీసా కనిపించింది. రైతు దానిని చేతిలోకి తీసుకున్నాడు. తిరుగుబోతు దానికున్న మూతను ఊడలాగాడు. ఆ వెంటనే ఎంతో కాలంగా సీసాలో వున్న భూతం, “ఆహా” అని ఫెళ ఫెళ నవ్వుతూ బయటికి దూకింది.\n\nఇదిచూని మగ్గురూ పారిపోబోయారు. కాని, భూతం వాళ్ళను ఆగమని, “నన్ను సీసాలోంచి విడిపించినందుకుగాను, మీ కోరికలు తీరుస్తాను. ముగ్గురూ ఒక్కొక్క కోరిక మనసులోనే అనుకోండి,” అన్నది.\n\n“గ్రామస్థుల తగాదాలు తీర్చి తీర్పునివ్వడానికి, నేను తక్షణం మా గ్రామం చేరాలి!” అనుకున్నాడు గ్రామపెద్ద మనసులో.\n\nవెంటనే భూతం, “హుష్!” అన్నది. గ్రామపెద్ద మాయమయ్యాడు.\n\n“పంట కోతకు వచ్చి వుంటుంది. నేను నా పాలం దగ్గర వుండాలి,” అన్నాడు రైతు.\n\n“హుష్!” అన్నది భూతం ఈసారి రైతు మాయమయ్యాడు.\n\n“నాతో రోజూ జూదం ఆడేందుకు, వాళ్ళిద్దరూ ఇక్కడే వుండిపోతే ఎంత బావుణు!” అనుకున్నాడు తిరుగుబోతు.\n\n“హుష్!హుష్!” అన్నది భూతం.\n\nముగ్గురూ ఎప్పటిలా సముద్రం ఒడ్డున వున్నారు. భూతం మాత్రం మాయమైంది.\n\n— రామవరపు గణేశ్వరరావు\n\nరూపధరుడి\nయాత్రలు\n\nట్రోయ్ నగరపు రాజైన వర్థనుడి కుమారుడు మోహనుడు, ప్రతాపుడనే గ్రీకురాజు భార్య భువననుందరిని ఎత్తుకుపోవటమూ; భువననుందరిని తిరిగి తెచ్చుకునే నిమిత్తం గ్రీకులు నౌకలలో బయలుదేరి, ట్రోయ్ నగరాన్ని ముట్టడించి, పదేళ్ళయుద్ధం అనంతరం కొయ్య గుర్రం సహాయంతో ట్రోయ్ నగరంలో ప్రవేశించి, నగరాన్ని తగలబెట్టటమూ, “భువననుందరి” అనే గ్రీకు పురాణగాథలో చదివాం.\n\nట్రోయ్ పైకి దండెత్తి వెళ్ళిన గ్రీకు వీరులలో ఒకడైన రూపధరుడు, యుద్ధానికి బయలుదేరబోయే సమయంలోనే, మరి ఇరవై సంవత్సరాల దాకా ఇంటికి తిరిగిరాడని జోస్యం చెప్పారు. ఈ ఇరవై సంవత్సరాలలో పదిసంవత్సరాలు ట్రోయ్ ముట్టడిలోనే గడి చాయి. మరి పది సంవత్సరాలపాటు రూపధరుడు అతి విచిత్రమైన అనుభవాలకు గురి అయ్యాడు. ఈ అనుభవాలను చిత్రించే కథ ఈ సంచిక నుంచి ప్రారంభమవుతున్నది.!\n\nరూపధరుడి నౌకలు ట్రోయ్ తీరాన్ని వదల గానే ఎదురుగాలి సాగింది. నౌకలు దక్షిణ దిక్కుగా ప్రయాణించటానికి మారుగా ఉత్తరం గావెళ్లి ఇస్మరోస్ తీరాన్ని తాకాయి. ఇది కికో నియనులుండే నగరం.\n\nరూపధరుడి బలాలు నగరం మీద పడి దోచి, నగరాన్ని ధ్వసం చేసేశాయి. సైనికులు నగరంలోని స్ట్రీలనూ, పశువులనూ, సంపదలనూ పంచుకున్నారు. “మనం ఎంత త్వరగా బయలుదేరి వెళ్ళిపోతే అంత మంచిది!” అని రూపధరుడు చెప్పాడు. కాని సైనికులు అతని మాటలు వినే స్థితిలో లేరు. ఎందు చేతనంటే వారికి నగరంలో అంతులేని వింత పానం దొరికింది. అందరూ తప్పతాగి, సముద్ర"
        },
        {
            "title": "రూపధరుడి యాత్రలు -1",
            "page_start": 17,
            "author": "చందమామ బృందం",
            "pdf_page": 17,
            "content": "తీరాన జంతువులను చంపి, కాల్చి, విందు\nచేసే ప్రయత్నంలో ఉండిపోయారు.\n\nఈలోపుగా నగరంనుంచి తప్పించుకుని\nపారిపోయిన కికోనియనులు ఇతర గ్రామా\nలకు వెళ్లి అసంఖ్యాకులైన యోధులను వెంట\nబెట్టుకు వచ్చారు. ఇలా వచ్చిన వారిలో\nరథాల మీద నిలబడీ, అవసరమైతే కిందదిగీ\nసాహసంతో యుద్ధం చెయ్యగలవారు అనేక\nమంది ఉన్నారు.\n\nతెల్లవారుజామునఈకికోనియనుయోధులు\nమిడతల దండులాగా వచ్చి రూపధరుడి సైని\nకులపై పడ్డారు. ఘోరమైన యుద్ధం జరిగింది.\nకికోనియనుల సంఖ్య హెచ్చు. పొద్దెక్కుతున్న\nకొద్దీ రూపధరుడి బలాలు తగ్గసాగాయి. చచ్చి\n\nపోయిన గ్రీకుల సంఖ్య నౌకకు ఆరుగురు\nచొప్పున ఉన్నది. మిగిలినవారు ఆలస్యం\nకాకుండా తమ నౌకలలో దూకి ప్రాణాలు\nరక్షించుకున్నారు.\n\nవారు సముద్రంమీద కొద్దిరూరం వెళ్ళేసరి\nకల్లా వాయవ్యదిశ నుంచి ఝంఝూ మారు\nతంసాగింది. భూమివైపు నుంచీ, సముద్రం\nవైపు నుంచీ కూడా నీలిమేఘాలు వచ్చి ఆకా\nశాన్ని ఆవరించాయి. రాత్రి ముంచుకు\nవచ్చింది. ఆ హౌరుగాలికి తెరచాపలు\nఉచ్చి పడవలు వాయువేగాన కొట్టుకుపో\nసాగాయి.\n\nత్వరలోనే తెరచాపలు గాలి తాకిడికి\nతట్టుకోలేక చినిగి చీలికలైపోయాయి.\n\nఎవరి ప్రాణాలూ దక్కవని రూపధరుడికి\nభయం పట్టుకున్నది. అన్ని నౌకల తెరచాపలూ\nదించేసి, తెడ్లు వేస్తూ తీరాన్ని చేర్చమని\nఅతను తన సైనికులకు చెప్పాడు. నౌకలు\nతీరాన్ని చేరాక రెండు రోజులపాటు గ్రీకులు\nతమ ప్రాణాలను అరచేతబట్టి తుఫాను\nనిలుపుదలకోసం ఎంతగానో ఎదురుచూశారు.\nఆ రెండు రోజులూ వారు సూర్యకాంతి చూసి\nఎరగరు.\n\nచివరకు మూడోనాటి ఉదయం తూర్పున\nఅరుణోదయం కనిపించేసరికి మళ్ళీప్రాణాలు\nతిరిగి వచ్చినట్టయింది. వారు మళ్ళీ తెరచాప\nస్తంభాలు ఎత్తి, కొత్త తెరచాపలు ఏర్పాటు\nచేశారు. ఆ తరవాత వారి ప్రమేయం ఏమీ\n\nలేకుండానే నౌకలు గాలివాలున వేగంగా\nపోసాగాయి.\n\nనాలుగు రోజులు ఈ విధంగా ప్రయాణం\nచేసి రూపధరుడి నౌకలు మలియా అగ్రాన్ని\nచేరుకున్నాయి. ఈ అగ్రాన్ని చుట్టి ఉత్తరంగా\nవెళితే రూపధరుడు తన స్వదేశమైన ఇథాకాను\nచేరవచ్చు. గాలి ఉధృతం కొంచెం తగ్గినట్టు\nకనబడింది. నౌకలు అగ్రాన్ని చుట్టి ముందుకు\nసాగవలసిందిగా రూపధరుడు అజ్ఞ ఇచ్చాడు.\nకాని అంతలోనే మళ్ళీ ఝంఝుమారుతం\nసాగి, నౌకలను కితీరా వైపుకు వేగంగా తీసుకు\nపోయింది. తొమ్మిది రాత్రులూ, తొమ్మిది\nపగళ్ళూ రూపధరుడి నౌకలను వాయుదేవుడు\nబంతి ఆడాడు. పదవ రోజున పారు ఒక\nతీరాన్ని తాకారు. కాని రూపధరుడు ఈ తీరాన\nఎక్కువకాలం తన నౌకలతో నిలిచే అవకాశం\nలేకపోయింది.\n\nఎందుచేతనంటే, ఈతీరాన ఉండే ప్రజలు\nఒక రకం పళ్లు తింటారు. అవి తేనెరుచిగా\nఉంటాయి. వాటిలో గింజలుగాని, టెంకలు\nగాని ఉండవు. అవి తింటే మనుషులకు\nపాత విషయాలేవీ జ్ఞాపకం వుండవు; నల్ల\nమందు తిన్నవాళ్లలాగా తన్మయత్వంలో నిమ\nగ్నులవుతారు.\n\nకాని ఈ సంగతి రూపధరుడికి తెలియదు.\nఅతనూ, అతని అనుచరులూ తీరాన వంట\nచేసుకు తిన్నారు. తరవాత రూపధరుడు\nతనవాళ్ళను మగ్గురిని పిలిచి, “ఈ తీరాన\n\nఎలాటి మనుషులుంటారో చూసి రండి!”\nఅని పంపాడు.\n\nఈ ముగ్గురు గ్రీకులకూ అక్కడి ప్రజలు\nఅపకారమేమీ చేయకపోగా తాము తినే ఫలా\nలను వారికి కూడా ఇచ్చారు. అవి తినగానే\nరూపధరుడి మనుషులు తాము వచ్చిన పని\nపూర్తిగా మరచిపోయి పరమానందంలో\nమునిగిపోయారు.\n\nఎంతసేపటికీ తన మనుషులు తిరిగిరాక\nపోయేసరికి వారిని వెతుక్కుంటూ రూపధ\nరుడు, మరికొందరిని వెంటబెట్టుకుని వచ్చి\nజరిగిన సంగతి తెలుసుకున్నాడు. అక్కడి\nప్రజలు అతనికి కూడా పళ్ళు తినమని\nఇచ్చారుకాని, రూపధరుడు వాటిని శంకించి\n\nతినలేదు. వాటిని తినిన తన మనుషులను అతను బలాత్కారంగా నౌకల వద్దకు తీసుకు రావలసి వచ్చింది. అప్పటికీ వారు, “మేము నీతో రాము. ఇక్కడే ఉంటాము! మమ్మల్ని వదిలెయ్యి! ఇక్కడే మాకు బాగున్నది!” అన్నారు.\n\nరూపధరుడు వారిని తాళ్ళతో కట్టి నౌకలలో పడవేయించి, తాను ఇక ఆ తీరాన ఒక్క క్షణం ఉన్నా ప్రమాదమేనని గ్రహించి నౌకలను ముందుకు నడిపించాడు. ఈ నౌకలు కొన్ని రోజులు సముద్రం మీద ప్రయాణించి, తలవని తలంపుగా ఒక రాత్రి ఏదో తీరాన్ని చేరాయి. తాము ఎటువంటి ప్రదేశం చేరినది గ్రీకులు ఎరగరు. ఎందుచేతనంటే ఆకాశాన\n\nచంద్రుడున్నప్పటికీ మేఘాలు దట్టంగా ఉన్నాయి. అదీగాక సముద్రం మీద పొగ మంచు దట్టంగా వుండటంమూలాన అంత దూరంలో ఏమున్నదీ తెలియరాలేదు. మిగి లిన విషయాలు తెల్లవారి చూసుకోవచ్చునని, గ్రీకులు తెరచాపలు దించి, తమ నౌకలలో నుంచి తీరానికి వచ్చి, ఇసుకలో పడుకుని మైమరచి నిద్రపోయారు.\n\nవారు తెల్లవారుతూనే లేచి, దీవిలాగా కనబడే ఆ ప్రదేశమంతా తిరిగి, అక్కడి ప్రకృతి సౌందర్యం చూసి అనేకరకాలుగా ముచ్చటపడసాగారు.\n\nఆ దీవిలో అన్ని రకాల ఫలవృక్షాలూ సమృద్ధిగా ఉన్నాయి, అంతులేనిద్రాక్ష తీగలు న్నాయి. నేలచాలాసారవంతమైనది, కాని ఎక్కడావ్యవసాయంలేదు. అయితే జలసమృద్ధికి ఏమాత్రమూ లోటులేదు. అందుచేత వ్యవసాయం అవసరం లేకుండానే ఆ భూమిమీద అన్ని రకాల ధాన్యాలు పండించవచ్చు.\n\nగ్రీకులు తమ నౌకలను వదిలి ఎంతో దూరం వెళ్ళకమునుపే వారికి అడవిమేకలు కనబడ్డాయి. వారు వెంటనే తమ నౌకలవద్దకు పరిగెత్తి విల్లులూ, అంబులూ, ఈతెటోతెచ్చు కున్నారు. వాటితో కొన్ని మేకలను చంపి వండుకుని రోజల్లా తింటూనే వున్నారు. ఎందుకంటే రూపధరుడి వెంటవున్న పన్నెండు నౌకలలో ఒక్కొక్క నౌక వంతూ తొమ్మిదేసి మేకలు చొప్పున వచ్చాయి.\n\nఆ రోజు వారు నౌకలను విడిచి వెళ్లక\nపోయినా, దూరాన మనుషుల నివాసాలున్న\nలక్షణాలు వారికి కనిపించాయి. సాయంకాలం\nపూట వారికి అక్కడక్కడా వంటఇళ్ల తాలూకు\nపాగ కనిపించింది; దూరాన మేకలూ, గౌరెలూ\nఆరుస్తూ వున్న చప్పుడు స్పష్టంగా వినిపిం\nచింది.\n\nరూపధరుడు తూర్పు తెల్లవారుతూనే\nతన మనుషులను పిలిచి, వారితో ఇలా\nచెప్పాడు: “నేను నా పడవను నడుపుకుని\nఈ తీరం వెంబడి వెళ్లి ఈ దీవిలో ఉండే\nమనుషులు నాగరికులో, అడవిజాతివాళ్లో,\nవాళ్లకు ఒక సమాజం ఉందో లేదో చూసి\nవస్తాను. ఆతరవాతఏంచేయాలో ఆలోచిద్దాం.\nనేను తిరిగివచ్చేదాకా మిగిలిన పడవలూ,\n\nమిగిలిన మనుషులూ ఇక్కడే కదలకుండా\nఉండండి!”\n\nరూపధరుడి నౌక కొంతదూరం తీరం\nవెంబడే వెళ్లేసరికి ఒకచోట తీరానికి కొంత\nఎడంలో ఒక ఎత్తయిన దిబ్బమీద ఒక గుహ\nకనిపించింది. దానిమీదుగా లతలు పెనవేసు\nకుని ఉన్నాయి. దానిచుట్టూ పెద్దప్రహరీ\nగోడలాటిది ఉన్నది. ఇందులో పెద్ద పెద్ద\nకొండరాళ్లూ, బ్రహ్మాండమైన చెట్లబోదెలూ\nఉన్నాయి.\n\nరూపధరుడు తన నౌకను గుహకు ఎదు\nరుగా నిలిపి, తన నావికులలో పన్నెండు\nమందిని, డైర్యసాహసాలు గలవారిని ఏరు\nకుని, ఒక మేకతోలు తిత్తిలో వింత పానీయం\nతీసుకుని గుహకేసి బయలుదేరాడు.\n\nఈపానీయంఅపురూపమైనది. రూపధరుడు ఇస్మరోస్‌పై దాడి చేసినప్పుడు అక్కడ ఉండే ఒక అర్చకుణ్ణీ, అతని భార్యాబిడ్డలనూ చంపక వదిలివేశాడు. అందుకు ప్రతిఫలంగా ఆ అర్చకుడు రూపధరుడికి అనేక తిత్తులలో అద్భుతమైన సారాయినీ, వెండి బంగారాలనూ బహూకరించాడు. ఆఅర్చకుడుఈ పానీయాన్ని ఇరవై రెట్లు నీటిలో కలిపి తాగేవాడట. అప్పటికీ దాని మాధుర్యమూ, సువాసనా చెప్పు నలవి కాకుండా ఉండేదట.\n\nరూపధరుడూ, అతని అనుచరులూ త్వర లోనే గుహకు చేరుకున్నారు. కాని గుహలో ఎవరూ లేరు. అదిచాలాపెద్దగుహ. అందులో అనేక అలవలు కట్టి ఉన్నాయి. వాటి నిండా\n\nగౌరెపిల్లలూ మేకపిల్లలూ వయసు వారీగా ఉన్నాయి. ఒక పక్క పాలమీగడ అచ్చులు పేర్చి ఉన్నాయి. అనేక భగోణీల నిండా పాలు ఉన్నాయి.\n\n“ఈ మీగడ అచ్చులు పట్టకుని మన దారిన మనం పోదాం!” అన్నారు రూపధరుడి అనుచరులు.\n\n“మనని అడ్డేవారు లేరు; ఈ గౌరెపిల్లల్నీ, మేకపిల్లల్నీ తోలుకుపోదాం!” అన్నారు మరి కొందరు.\n\nకాని రూపధరుడు సమ్మతించ లేదు. అందరూ తినగలిగినంత జున్ను తిన్నారు. తరవాత ఆ గుహలో ఉండే మనిషి కోసం ఎదురు చూడసాగారు.\n\nచివరకు ఆ మనిషి రానేవచ్చాడు. మొదట అతన్ని గ్రీకులు చూడలేదు, పెళపెళారావంతో ఏదో వచ్చి గుహలో పడింది. అది ఒక ఎండు మానుల కట్ట! తరవాత అసలు మనిషి వంగి గుహలోకి వచ్చాడు. పిల్లిని చూసిన ఎలుకల్లా గ్రీకులు చెల్లా చెదరుగా పారిపోయి దాక్కున్నారు.\n\nఆ వచ్చిన మనిషి తాటిచెట్టు ఎత్తున్నాడు. అతని నుదుట ఒకే ఒక కన్ను నిప్పుకణికలా మెరుస్తున్నది.\n\nఈ మనిషి ఒక పెద్ద గౌరెలమందను గుహలోకి తోలాడు. ఆ గౌరెలు బాగా కొవ్వి ఉన్నాయి. తరవాత ఒక బ్రహ్మాండమైన బండరాయిని ఎత్తి గుహకు అడ్డంగా వేశాడు.\n\nఇరవై జతల ఎద్దులు తోసినా కదలనంత పెద్దరాయి అది. ఆ తరవాత వాడు ఆడ గొర్రెలన్నిటికీ పాలు తీశాడు.\n\nఈ మనిషి ఫాలలోచనుడనే జాతివాడు. ఈ జాతికి చెందినవాళ్లు అనేకమంది ఈ ప్రాంతంలో ఉన్నారు. వీరికి సామాజిక జీవి తంలేదు. ఎవరి కష్టసుఖాలు వారివి. విసిరి పారేసినట్టు ఒక్కొక్కరూ ఒక్కొక్క గుహలో ఉంటారు. ఒకరిని గురించి ఒకరు ఏమాత్రం పట్టించుకోరు.\n\nఈఫాలలోచనులు వ్యవసాయంచెయ్యరు. అక్కడి నేల చాలా సారవంతమైనది కావటం చేత వ్యవసాయం లేకుండానే బార్డీ, గోధు మలు మొదలైన ఆహార ధాన్యాలు సమృద్ధిగా పండుతాయి.\n\nఈ రాక్షసులు ఏడాదికొకసారి ధాన్యం కోసుకువస్తారు. మిగతా సమయాలలో బీళ్ల మీదికి గొర్రెలనూ, మేకలనూ తోలుకుపోయి రోజల్లా మేపుతారు. బలమైన వచ్చిక తిని ఆ జంతువులు బాగా కొవ్వుతాయి. కావలసి నంత పాలిస్తాయి. పొద్దస్తమానం వాటిని కాయటం తప్ప ఈ ఫాలలోచనులకించేమి చేతకాదు.\n\nఈ రాక్షసులు అనేక తరాలుగా సముద్ర తీరాన ఉంటున్నప్పటికీ వారికి చిన్నచిన్న పడ వలునిర్మించటంగాని, తామున్నచోటునువదిలి సముద్రయానాలు చేయటంగాని ఏమాత్రం చేతకాదు. అందుచేత వారు నాగరికత కొంచె మైనా తెలియక కేవలందుర్భరజీవితంగడు పుతున్నారు.\n\nగ్రీకులు ప్రవేశించిన గుహలో ఉండే ఫాలలోచనుడుతానుపితికినపాలలోసగభాగం జున్నుచేసి, బుట్టలో పెట్టుకున్నాడు. మిగిలిన పాలను తాగటానికి కాబోలు భగోణీలలో పోశాడు.\n\nతరవాత వాడు పాయ్యిలో నిప్పురాజేశాడు. ఆ మంటలలో వాడి ఒంటికంటికి గ్రీకులు కనిపించారు.\n\nఆ రాక్షనుడు తన కంటిని అతి భయం కరంగా అటూ ఇటూ తిప్పుతూ, వెనక్కుతిరిగి, “ఎవరు మీరు?” అని గుహ దద్దరిల్లేలాగా అరిచాడు. - (ఇంకాఉంది)"
        },
        {
            "title": "చందమామ కబుర్లు",
            "page_start": 23,
            "author": "చందమామ బృందం",
            "pdf_page": 23,
            "content": "చందమామ కబుర్లు\n\nకవలపిల్లల సామర్థ్యం!\n\nకేరళరాష్ట్రం ఎర్నాకుశంలో ఒకే కాన్పులో\nపుట్టిన మహేష్, మనోజ్, మాయా అనే ముగ్గురు\nకవల పిల్లలు ఈ సంవత్సరం జరిగిన ఎస్.ఎస్.\nఎల్.సి. పరీక్షలు రాసి ముగ్గురూ ప్రథమ శ్రేణిలో\nఉత్తీర్ణులయ్యారు. మగపిల్లలిద్దరూ డిస్టింక్షన్\n\nసాధించారు. వాళ్ళ తల్లి, స్టేటస్టిక్స్ ప్రాఫెసర్,\nతండ్రి, అక్కెంట్స్ ఆఫీసర్!\n\nఅంతరిక్షంలో అమెరికా రికార్డు\n\nఅంతరిక్షంలో 85 రోజులు గడిపి అమెరికా\nవ్యామగామి నార్మనథాగార్డ్ జూన్ 6వ తేదీ కొత్త\nరికార్డు సృష్టించాడు. అంతకు ముందు వెళ్ళిన\nఅమెరికా వ్యామగామి 84 రోజులు 1 గంట 16\nనిమిషాలు అంతరిక్షంలో గడిపిచ్చాడు. అంత\nరిక్షంలో గడపడానికి వెళ్ళే వాళ్ళందరూ అక్కడ\nరష్యా నెలకొల్పిన 'మీర్' అనే స్పేస్సేషన్‌లోనే\nదిగాలి.నార్మనథాగార్డుఅక్కడజూలైవరకుఉంటాడు.\nఆ తరవాత మరొక వ్యామగామి వెళ్ళాక, అతన్ని\nభూమికి తీసుకువస్తారు.ఎవరు వెళ్ళినాసరే అక్కడ\n439రోజులు గడిపి గత మార్చిలో తిరిగివచ్చిన\nరష్యా వ్యామగామి వాలేరీ పోలియాకోవ్ రికార్డును\nఅధిగమించడం కష్టం!\n\nవడ్రంగి పిట్టల ముక్కు పదును!\n\nపదునైన పాడవాటి ముక్కుతో చెట్ల బెరడు\nలను పాడిచి, అందులోని క్రిమికీటకాలను\nపట్టి తింటాయి వడ్రంగిపిట్టలు. ఆ పిట్టలు\nచెట్లను అలా పాడవడం వల్లే వాటికి వడ్రంగి\nపిట్టలనే పేరుచ్చింది. మామూలుగా ఇవి మరే\nవస్తువుల జోలికీ పోవు. అయితే, ఇటీవల అమె\nరికాలో రెండు వడ్రంగిపిట్టలు, కెన్నెడీ స్పేస్\nసెంటర్‌లో ఉన్న వ్యోమనెక ఇంధనం ట్యాంకు\nమీది పై తొడుగును తొలవడం ప్రారంభించాయి.\nఅవి రెండూ కలిసి 10 సెం.మీ. వెడల్పుతో\nకొన్ని రంధ్రాలు చేశాయి. ఆ కారణంగా అధికా\nరులు వ్యోమనెక ప్రయోగాన్ని వాయిదా వేశారు.\nఆ తరవాత పరిశీలించి చూసినప్పుడు ఆ పిట్టలు,\n'లాంఛ్ ప్యాడ్'లోనే గూడు కట్టాయని తెలియ\nవచ్చింది!\n\nగాయపడిన 'సూపర్‌మేన్'\n\n'కామిక్స్' పుస్తకాలలో వచ్చే సూపర్‌మేన్ కథలు తెలియని పిల్లలంటూ ఉండరు. ఆ కథలనుఉత్సాహంగాచదుపుతారు.సినిమాలలో, అజేయుడైన ఆ సూపర్‌మేన్ పాత్రను పోషించిన క్రిస్టఫర్ రీవ్ గత మే నెల ఆఖరు వారంలో ఒక యాక్సిదెంటుకు గురయ్యాడు. గుర్రంపై స్వారీ చేస్తూ ప్రమాద వశాల్తు కిందపడటం తో ఆయన మెడ విరి గింది. ఇప్పుడాయన గండం నుంచి బయటపడైాడు.త్వరలోకోలు కోగలడని డాక్టర్లుచెబు తున్నారు."
        },
        {
            "title": "చంద్రశేఖరుడికథ",
            "page_start": 24,
            "author": "చందమామ బృందం",
            "pdf_page": 24,
            "content": "చంద్రశేఖరుడికథ\n\nపట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, “రాజా, అంతఃపురాన సుఖ నిద్రలో వుండవలసిన నువ్వు, ఈ అర్ధరాత్రివేళ శ్మశానంలో ఇంతగా శ్రమిస్తూండడం చూస్తుంటే, నీది గొప్పతనమని అనుకోవాలో, అవివేకమని అనుకోవాలో అర్థం కావడం లేదు. సాధారణ ప్రజల దృష్టిలో చాలా గొప్ప వారుగా కనిపించే వ్యక్తులు కూడా, ఒక్కొక్క సారి చాలా అవివేకంగా, మూర్ఖంగా ప్రవర్తిస్తుం టారు. ఇందుకు ఉదాహరణగా, ఒక కవీ - రాజూ గురించి చెబుతాను, శ్రమ తెలియ కుండా, విను,” అంటూ ఇలాచెప్పసాగాడు:\n\nపూర్వం కౌశాంబీ దేశంలోని ఒక మారు మూల గ్రామంలో చంద్రశేఖరుడనే యువకు డుండే వాడు. అతడు శాస్త్రాలన్నిటినీ అధ్యయ\n\nబేలాళ కథలు\n\nనంద్రశేఖరుడికి, తరతరాలుగా వస్తున్న\nఆ ఆచారాన్ని ఉల్లంఘించి, తిన్నగా రాజు\nదగ్గరకు వెళ్ళబుద్ధి కాలేదు. అందుచేత అతడు,\nతనకు సమీపంలో వున్న చక్రధరపుర జమీం\nదారు వీరవర్థనుణ్ణి ఆశ్రయించడానికి నిశ్చ\nయించుకుని, తండ్రి నిర్ణయించిన సుముహూ\nర్తంలో అక్కడికి బయలుదేరాడు.\n\nచంద్రశేఖరుడు వీరవర్థనుడి భవంతి చేరే\nసరికి, అక్కడ అంతా గగ్గోలుగా వున్నది. ఇది\nచూసి నివ్వెరపోతూ, అక్కడున్నవారిని సంగ\nతేమిటని చంద్రశేఖరుడు అడిగాడు.\n\nవీరవర్థనుడి ఏకైక కుమార్తెకు నెలక్రితమే\nపెళ్ళయింది. భార్యతో సహా ఇంకా అత్తవారిం\nటనే వున్న కొత్తపెళ్ళికొడుకు, ఆనాటి ఉద\nయాన తోటలో తిరుగుతూ, పాముకాటుకు\nగురై మరణించాడు. అదీ సంగతి!\n\nసరిగొతాను ఇంటినుంచి బయలుదేరిన\nసుముహూర్తమే, ఇక్కడ నూతనవరుని మరణ\nముహూర్తమైందని విన్న చంద్రశేఖరుడికి,\nఅక్కడ క్షణకాలం కూడా నిలువబుద్ధి కాలేదు.\nవెనుదిరిగి స్వగ్రామానికి తిరిగివచ్చాడు.\n\n“నేను పెట్టిన ముహూర్తం నీకు అచ్చిరా\nలేదు!” అంటూ బాధపడ్డ చంద్రశేఖరుడి\nతండ్రి, ఒక వారం గడిచాక, సమీరపుర జమీం\nదారు వల్లభరాయుడి దగ్గరకు వెళ్ళడానికి,\nతన స్నేహితుడి చేత ముహూర్తం పెట్టించాడు.\n\nతీరా శేఖరుడు అక్కడికి వెళ్ళేసరికి, వల్లభ\nరాయుడికి గత మధ్యాహ్నమే ఏదో తీవ్రమైన.\n\nఅస్వస్థత చేసిందనీ, జబ్బు ఏమిటన్నది అంతు బట్టక ఘనవైద్యులు కూడా తికమకపడుతు న్నారనీ తెలియవచ్చింది.\n\nఈసారి కూడా తన ప్రయత్నం విఫలమై పోవడంతో, శేఖరుడు అంతులేని నిరుత్సాహం, నిస్ప్పుహలకు లోనయ్యాడు. అతడు ఇంటికి తిరుగు ప్రయాణమై, దారిలో కనిపించిన ఒక కొలను నీటితో దాహం తీర్చుకుని, కొలను గట్టున వున్న ఒక పెద్ద మర్రి చెట్టు కింద చతికిల బడ్డాడు.\n\nఅలా కొద్ది సేపు గడిచేసరికి, ఆ దారిన వెళుతున్న మరొక బాటసారి, కొలను చూసి ఆగి, దాహం తీర్చుకుని వచ్చాడు. శేఖరుడు ఆ బాటసారి రాకను గమనించలేదు.\n\nతిరిగి తన దారిన తాను పోబోతున్న బాట సారి, శేఖరుడి ముఖంలోని విచారాన్ని గమనించి, అప్రయత్నంగా ఆగి, “అయ్యా, తమ రెవరో తెలుసుకోవచ్చునా?” అంటూ మృదు వుగా ప్రశ్నించాడు.\n\nఆప్రశ్నతో ఆలోచనల్లోంచి తేరుకుంటూ శేఖరుడు, “తెలుసుకోదగినంత గొప్పవాణ్ణి కాదు! ఒక దురదృష్ట జాతకుణ్ణి,” అంటూనిర్లి ప్తంగా జవాబిచ్చాడు.\n\nఆ జవాబుకు కాస్తా ఆశ్చర్యపడ్డ బాటసారి, ఈసారి శేఖరుణ్ణి మరింత పరీక్షగా చూసి, “సరస్వతీ మానసపుత్రులు, తమది దురదృష్ట జాతకం ఎన్నటికీ కాబోదు! ఏదీ మీ కుడి చెయ్యి ఇలా ఇవ్వండి!” అంటూ తాను\n\nఅతడి పక్కనే కూర్చుని, చనువుగా శేఖరుడి కుడి చెయ్యి అందుకున్నాడు.\n\nశేఖరుడి అరచేతిలో రేఖల్ని నిశితంగా పరిశీలిస్తూ, మధ్యలో కొన్ని ప్రశ్నలు కూడా వేసిన బాటసారి, చివరకు ఎంతో ఆత్మీయంగా, “మూడు మాసాల వరకూ, మీరు ఎక్కడికీ కదలకండి. తరవాత, రాబోయే మాఘశుద్ధ పంచమి నాడు మీ ఊరుకు తూర్పు దిశగా ప్రయాణం చేసి, మొట్టమొదట తటస్తపడే జమీందారును ఆశ్రయించండి. మీకు అంతా శుభమే జరుగుతుంది!” అని, లేచి బైలుదేరి, శేఖరుడు చూస్తూండగానే కనుమరుగయ్యాడు.\n\nఒంటరిగా మిగిలిన శేఖరుడు, తనకు కలిగిన ఆశ్చర్యంలోంచి తేరుకుని, నెమ్మదిగా\n\nలేచి, బాటసారి జోస్యం గురించీ తన భావి\nజీవితం గురించీ ఆలోచిస్తూ నడక ప్రారం\nభించాడు.\n\nతూర్పు దిశగా శేఖరుడి గ్రామానికి చాలా\nదగ్గరలో వున్న జమీందారు, నరసింహవర్మ!\nఅతడుంటున్న కుగ్రామం కూడా ఆయన\nజమీలోనిదే!\n\nనరసింహవర్మ వయసులో బాగా పెద్ద\nవాడు. ఐదుగురు భార్యలున్న నరసింహవర్మ\nతిక్కబుద్ధిని గురించి కథలు జమీ అంతటా\nప్రచారంలో వున్నవి. అతడికి అత్యంత రస\nభరితమైన కవిత్వం వినిపించి, ఆ క్షణాన\nఅతడి బుద్ధి పెడతిరిగి వున్న కారణంగా,\nతాంబూలంలో ఒక్క దమ్మిడి మాత్రం దక్షిణగా\n\nస్వీకరించి ఉసూరుమంటూ తిరిగి వచ్చిన\nకవుల గురించి, శేఖరుడు విని వున్నాడు.\nతిక్కబుద్ధితోబాటు నరసింహవర్మకు శాస్త్ర\nపరిజ్ఞానమూ, రసికత్వమూ కూడా అంతంత\nమాత్రమే.\n\nఇల్లు చేరిన తర్వాత తండ్రితో కలిసి,\nబాటసారి పెట్టిన మూడు మాసాల గడువూ\nతీరేదాకా దీర్ఘంగా ఆలోచించిన శేఖరుడు,\nచివరకు భగవంతుడి మీద భారంవేసి, బాట\nసారి చెప్పిన ముహూర్తంలో నరసింహవర్మ\nదగ్గరకు బయలుదేరాడు.\n\nశేఖరుడు వచ్చిన పని విన్న నరసింహ\nవర్మ దివాను, “ఈరోజు జమీందారు గారి\nతండ్రి తిథి. ఆయన ఆ పనిలో ఉన్నారు.\nసాయంత్రందాకా ఎవరినీ కలుసుకోరు,” అని\nచెప్పాడు.\n\nఆ మాటలు విన్న శేఖరుడికి, నిరాశతో\nబాటు రెట్టింపు పట్టుదల కూడా కలిగింది.\n\nఅతడు దివానును, “అయ్యా, సాయంత్రం\nవరకూ ఇక్కడే వేచి వుంటాను. సాయంత్రం\nమాత్రం జమీందారుగారు దయచేసి నా\nకవిత్వం వినేలా చూడండి,” అని వేడుకు\nన్నాడు.\n\nశేఖరుడి ముఖంలోని దైన్యాన్నీ, ఆ దైన్యం\nవెనక, మసిపూసిన మాణిక్యంలా వున్న తేజ\nస్సునూ గమనించిన దివాను, తను తప్పక\nసాయం చేస్తానని హామీ ఇచ్చి, అతడికి అతిథి\nగృహంలో భోజనానికి ఏర్పాటు చేశాడు.\n\nసాయంత్రం అయింది. శేఖరుడికి జమీం\nదారు దర్శనం మాత్రం కాలేదు.\n\nచివరకు చీకటి పడుతూండగా దివాను\nవచ్చి, “అయ్యా, మీ గురించి జమీందారు\nగారికి చెప్పాను. ఈరోజు ఆయన తండ్రిగారి\nతిథి కదా! ‘మా తండ్రిగారికి కవిత్వం అంటే\nచాలా యిష్టం. ఆయన తిథినాడు కవినంటూ\nఆశ్రయం కోరి వచ్చినవాడు, ఒట్టి శుంత\nఅయినా మాకు గౌరవనీయుడే! ఈనాటినుంచి\nఅతడు మన ఆస్థానకవుల్లో ఒకడైనాడని\nచెప్పు. అతడికి వెయ్యిన్నూటపదహార్లూ, పట్టు\nబట్టలూ ఇచ్చి, సబహుమానంగా గుర్రపు\nబండిలో పంపు. రేపటినుంచి రోజూ సాయం\nత్రాలు వచ్చి, మమ్మల్ని తన కవిత్వంతో\nఆహ్లాదవరచాలని, మా మాటగా చెప్పు!’\nఅన్నారు. ఆ ఏర్పాట్లు చేసేసరికి కాస్త ఆలస్య\nమైంది. ఇవిగో, వెయ్యిన్నూట పదహార్లు!\nఇవి జరీఅంచు పట్టుపంచెలు. బైట తమ\nకోసం గుర్రబ్బండి సిద్ధంగా వున్నది,” అన్నాడు.\n\nఅదంతా విన్న శేఖరుడికి, క్షణకాలం\nనవ్వాలో, దుఃఖపడాలో తెలియలేదు. చేసే\nదేమీ లేక, అతడు ఆ బహుమానాన్ని తీసు\nకుని, జమీందారుగారికి వందనశతాలంద\nజేయవలసిందిగా దివానుకు చెప్పి, నీరసంగా\nగుర్రబ్బండి ఎక్కి తిరుగుముఖం పట్టాడు.\n\nఆతర్వాత శేఖరుడు దాదాపు సంవత్సరం\nపాటు, నరసింహవర్మ ఆస్థానకవిగా వున్నాడు.\nవృద్ధజమీందారు వద్ద కేవలం డబ్బుకోసమే\n\nఆశ్రయించి బ్రతుకుతున్న బూటకపు కవుల\nసమక్షంలో ఏమాత్రం మనశ్శాంతి లేకపోగా,\nరాను రాను కవిత్వం అంటేనే ఆసక్తి నశించ\nసాగింది.\n\nఇటువంటి పరిస్థితుల్లో, శేఖరుడు ఒక\nనాడు, ఏదో కారణంగా బండివాడు రాకపోవ\nడంవల్ల, తన గ్రామం నుంచి పద్మనాభపురా\nనికి కాలినడకన బయలుదేరాడు. ఎండా\nకాలం కావడంతో కొద్ది దూరం నడిచేసరికి\nదాహం వేసి, మార్గమధ్యంలో గల ఒక కొలను\nదగ్గర ఆగాడు.\n\nఆసరికే కొలను గట్టుపైనున్న ఒక చెట్టు\nకింద, తలపాగా ధరించిన బాటసారి ఒకడు\nవిశ్రాంతిగా కూర్చుని వున్నాడు. కొంచెం\n\nదూరంలో మేలుజాతి అశ్వం ఒకటి వచ్చిక\nమేస్తున్నది.\n\nశేఖరుడు దాహం తీర్చుకుని వస్తుండగా\nఆ బాటసారి శేఖరుణ్ణి చూసి పలకరింపుగా\nమందహాసం చేశాడు. శేఖరుడు కూడా చిన్నగా\nమందహాసం చేసి, అతడికి సమీపంలో కూర్చు\nన్నాడు.\n\n“అయ్యా, మీరెవరో తెలుసుకోవచ్చునా?”\nఅని బాటసారి చిన్నగా నవ్వుతూ, శేఖరుణ్ణి\nప్రశ్నించాడు.\n\nఆ ప్రశ్న వినగానే శేఖరుడికి గతంలో\nతనకు జోస్యం చెప్పిన బాటసారి అదే ప్రశ్న\nవెయ్యగా, ‘ఒక దురదృష్టవంతుణ్ణి’ అని తను\nజవాబివ్వడం గుర్తు వచ్చింది.\n\nవెంటనే అతడు, “నేనొక మానవుణ్ణి!\nఅదృష్ట దేవత నా తల్లి, దురదృష్టదేవత నా\nతండ్రి!” అంటూ జవాబిచ్చాడు.\n\nఆ జవాబు విన్న బాటసారి ఆశ్చర్యంగా,\n“అదేమిటి?” అని ప్రశ్నించాడు.\n\nశేఖరుడు మృదువుగా, “క్షమించండి!\nఏదో అనాలోచితంగా మాట్లాడాను. ఇప్పుడు,\nమీ ప్రశ్నకు జవాబుగా ఒక చిన్న కవిత్వం\nచెబుతాను, వినండి!” అంటూ ఆశువుగా,\nభావయుక్తమైన కవిత్వం చెప్పాడు.\n\nదాని సారాంశం ఇది : పున్నమి వెన్నెల్లో,\nఒక ఉద్యానవనంలోని పుష్పాలు సువాసనలు\nవెదజల్లుతున్నవి. ఆ సువాసనలకు ఆకర్షింప\nబడుతున్న గండుతుమ్మెదలు, పువ్వులలోని\nమకరందాన్ని తృప్తిగా తాగుతున్నవి. ఆ సమ\nయంలో అతిలోక సౌందర్యవతి అయిన ఒక\nయువతి, ఆ పుష్పాల మధ్య విషాద వద\nనంతో కూర్చుని వున్నది. ఇది గమనించిన\nపువ్వులు, “ఏమమ్మా, ఇంత ఆహ్లాదకరమైన\nవాతావరణంలో, ఒక్కరోజులో వాడిపోయే\nమేమే ఇంత ఆనందంగా వుంటే, వాడని\nకుసుమం లాంటి నీ ముఖకమలంలో ఆ\nవిషాదమేమిటి?” అని ప్రశ్నించాయి.\n\nదానికి ఆ యువతి, “నిజమే, నేను వన్నె\nతరగని పుష్పాన్నే! కానీ, నా చుట్టూ వున్నవి\nనన్ను ఆనందపరిచే తుమ్మెదలు కావు; గాలికి\nఅటూ ఇటూ కదులుతున్నప్పుడు నన్ను\nబాధిస్తున్న ముళ్ళు!” అని జవాబిచ్చింది.\n\nకవిత్వం చెప్పిన శేఖరుడు, బాటసారితో,\n“ఆ యువతి నాలోని కవితా కన్య. ఆమెను\nనా గుండెల్లో దాచుకున్న దురదృష్టవంతు\nణ్ణయి, నా కుటుంబాన్ని పోషించుకోగలుగు\nతున్న అదృష్టవంతుణ్ణి! ఇక వివరాలు అడ\nక్కండి. ఇప్పటికే చాలా ఆలస్యమైంది. వెళ్ళి\nవస్తాను, శేలవు!” అంటూ బాటసారికి చేతులు\nజోడించి నమస్కరించి, లేచి మెల్లగా బయలు\nదేరాడు.\n\nఆతర్వాత, వారం తిరక్కుండానే ఒకనాటి\nఉదయాన, శేఖరుడి ఇంటి ముందు రాజ\nలాంఛనాలతో జోడుగుర్రాల బండి ఒకటి\nవచ్చి ఆగింది. అశ్వారూధులై బండి వెంటనే\nవచ్చిన ఇద్దరు భటులు, శేఖరుణ్ణి కలుసుకుని,\nఅతణ్ణి రాజలాంఛనాలతో తీసుకురావలసిం\nదిగా మహారాజు విజయభూపతి యిచ్చిన\nఆజ్ఞాపత్రం చూపించారు.\n\nవెంటనే శేఖరుడికి, వారం క్రితం కొలను\nగట్టున తాను కలుసుకున్నది మహారాజునే\nఅని అర్థమయింది.\n\nశేఖరుడు రాజప్రాసాదం చేరగానే మహా\nరాజు, అతడికి ఎదురువచ్చి ఆప్యాయంగా\nకొగిలించుకుని, “యువకవీ! ఇకనుంచి ప్రతి\nనిత్యమూ, మీకవితా మాధుర్యాన్ని నాకు పంచే\nభారం మీదే!” అన్నాడు.\n\n“అంతకంటే అదృష్టం ఏమున్నది, ప్రభు!\nఅయితే, ఒక్క మాట. నేను నరసింహవర్మ\nగారి ఆస్థానకవిని. నాకు జీవితాన్ని ప్రసాదిం\n\nచిన వ్యక్తి ఆయన. ఆయనకు చెప్పి, ఆయన\nఅనుమతిని తీసుకున్న తర్వాతనే, నేను మీ\nదగ్గరకు రాగలను,” అన్నాడు శేఖరుడు\nవినయంగా.\n\nమహారాజు ఆదరణకు శేఖరుడి కళ్ళనుంచి\nఆనందబాష్పాలు జలజలా రాలాయి.\n\nశేఖరుడి మాటలకు మెచ్చుకోలుగా చూసిన\nవిజయభూపతి, “మధురకవితా చాతుర్యంతో\nబాటు, మృదువైన జన్మసంస్కారం కూడా\nమీ సొత్తని ఆనాడే గ్రహించాను. మీ ఇష్ట\nప్రకారమే కానివ్వండి!” అన్నాడు.\n\nబేతాళుడు ఈ కథ చెప్పి, “రాజా, మంచి\nకవి అయిన చంద్రశేఖరుడికి మనశ్శాంతితో\nకూడిన చక్కటి జీవితాన్ని ప్రసాదించిన వ్యక్తి\n\nమహారాజు విజయభూపతి. నరసింహవర్మ వద్ద అతడి జీవితం ముళ్ళ మధ్య గులాబీలాగా గడిచింది. అందుచేత అతడు జీవనదాత అంటూ ప్రశంసించదలచుకుంటే మహా రాజును ప్రశంసించి, ఆ కృతజ్ఞత ఆయనపట్ల చూపాలి. కానీ, అందుకు విరుద్ధంగా వున్న శేఖరుడి ప్రవర్తన అవివేకంగానూ, మూర్ఖం గానూ లేదా? ఆ అవివేకాన్నీ, మూర్ఖత్వాన్ని జన్మసంస్కారమంటూ ప్రశంసించిన మహా రాజు ప్రవర్తన మాత్రం ఏమంత న్యాయంగా వున్నది? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపో తుంది,” అన్నాడు.\n\nదానికి విక్రమార్కుడు, “మనిషి జీవితం కళ కంటే ముందుగా భుక్తితో పెనవేసుకుని ఉన్నది. ఆ కారణం వల్ల, శేఖరుడి కుటుంబా నికి అన్నదాత అయిన నరసింహవర్మ, అతడి జీవనదాత కిందే లెక్క పోతే, అరసి కత్వం నరసింహవర్మ స్వభావం. దాన్ని గురించి ప్రస్తావించడమంటే, అతడిలోని లోపాన్ని వేలెత్తి చూపడమే! అటువంటి కుసంస్కారం\n\nశేఖరుడిలో లేదు. అందుకే అతడు, తన మనసులోని బాధకొద్దీ కవిత్వరూపేణా తన పరిస్థితి చెప్పుకున్నా, నరసింహవర్మ పేరును మాత్రం మొదటినుంచి బైటికి రానివ్వలేదు. అందువల్లనే మహారాజు — మృదువైన జన్మ సంస్కారం కూడా మీ సొత్తని, ఆనాడే గ్రహిం చాను, అని ప్రశంసించాడు. అది మహారాజు గొప్పతనం. పోతే, మహారాజు ఆదరణకు, ఆయన తన పట్ల ప్రవర్తించిన తీరుకు శేఖరుడు మనసారా రాల్చిన ఆనందబాష్పాలే అతడు మహారాజుకు సమర్పించిన కృతజ్ఞతాంజలులు, ప్రశంసా వాక్యాలు! ఏ కవితా త్మకమైన శబ్దమూ వాటిని మించి కృతజ్ఞతను గాని, ప్రశంసనుగాని ప్రకటించబోదు. అందు చేత, శేఖరుడు, విజయభూపతి ఇద్దరూ మేధావులూ, ఉత్తములేగాని, మూర్ఖులూ అవి వేకులూ ఎంతమాత్రమూ కాదు,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)\n\n[ఆధారం : “సరస్వతీప్రకాశ్” రచన]\n\nశివాజీ కోటలు\n\nరచన : మీరా ఉగ్ర ♦ చిత్రాలు : అరిత్రా\n\nనైరుతి భారతదేశంలోని కోటలకూ,\nమహారాష్ట్రనాయకుడు వీర శివాజీ\nజీవితానికీ, ఆయన కాలానికీ విడదీయ\nరాని సంబంధం ఉన్నది.\n\nఆయన శివనేర్ అనే పురాతన\nశాతవాహన కోటలో 1630వ సం॥\nఫిబ్రవరి 19వ తేదీ జన్మించాడు.\n\nశివాజీ వశపరచుకున్న మొట్ట\nమొదటి కోట తోర్పా ఏమాత్రం రక్త\nపాతం లేకుండా దానిని ఆయన\n1646వ సం॥లో ఆక్రమించాడు. అది\nవర్షాకాలం కావడంతో బిజాపూర్ రక్షణ\nసేనలు కోట కాపలాకు అక్కడలేవు.\nశివాజీ ఆ కోటలో దాచిన నిధులను\nతవ్వి వెలుపలికి తీసి, అక్కడికి 9\nకి.మీ. దూరంలో రాజ్మఘడ అనే కొత్త\nకోటను నిర్మించడానికి ఆ ద్రవ్యాన్ని\nఉపయోగించాడు. రాజ్మఘడ్ కోటనుంచే\nశివాజీ ఇరవైయేళ్ళు పరిపాలించాడు.\n\nతోర్పుకోట\n\nశివాజీ 1647వ సం॥లో\nకొండానా కోటను\nజయించాడు గానీ, పురందర్\nఒడంబడిక ప్రకారం దానిని\nమొగలులకు\nవదిలివేశాడు."
        },
        {
            "title": "మనదేశపు కోటలు-5 (బే.క)",
            "page_start": 33,
            "author": "మీరా ఉగ్రా",
            "pdf_page": 33,
            "content": "కొండానా కోటను మళ్ళీ పట్టుకోవడానికి 1670వ సం॥ ఫిబ్రవరిలో తానాజీ మాలుసారే నాయకత్వంలో అతని తమ్ముడు సూర్యాజీతోపాటు 600 మంది మవాలీ సైనికులను పంపాడు. నిటారుగా ఉన్న కోట పడమటి గోడను ఎక్కడానికి తానాజీ 'యశ్వంతి' అనే ఒక ఉడుమును ఉపయోగించాడని చెబుతారు. ఒక కొసలో కొక్కెంగల మోకును 'యశ్వంతి' నడుముకు కట్టి దానిని కోట గోడ మీదికి పంపించి, అది కోట మీదికి చేరగానే, బరువు తక్కువగా ఉన్న ఒక సైనికుడు ఆ మోకును పట్టుకుని పైకి ఎగబ్రాకి మోకు కొసను అక్కడ గట్టిగా బిగించిన తరవాత, తానాజీతో పాటు దాదాపు 300 మంది సైనికులు కోటమీదికి చేరారు. కోటను పట్టుకు న్నారు కాని శత్రువులతో కలిసి వెయ్యిమందికి పైగా మరణించారు. తానాజీ కూడా ప్రాణాలు కోల్పోయాడు నిజయ వార్తను విన్న శివాజీ, \"ఘడ్ ఆలా, పాన్‌సింగ్ గేలా\", (కోట దక్కింది కాని నా సింహం పోయింది) అన్నాడు. కొండానా కోటకు ఆ కారణంగా సింఘాఘడ్ అనే పేరు వచ్చింది.\n\nతానాజీ మాలుసారే\n\nసామ్రాజ్యం విస్తరించడంతో, శివాజీకి పెద్ద రాజధాని కావలసి వచ్చి, రైరీకోటను ఎన్నుకు న్నాడు. చదునైన కొండమీద 12వ శతాబ్దంలో నిర్మించబడిన ఆ పురాతన కోట పాడవు 2.4 కి.మీ. వెడల్పు 1.6 కి.మీ. ఈ కోటకు రాయఘడ్ అని నూతన నామకరణం చేశారు. ఇక్కడే ఛత్రపతి శివాజీకి 1674వ సం॥ జూన్ 6వ తేదీ ఘనంగా పట్టాచీషేకోత్సవం జరిగింది.\n\nశివాజీ పట్టాచీషేకం\n\nఈ కోటలో శత్రుభేద్యమైన స్థానాలేవో తెలుసుకునే ఉద్దేశంతో, శివాజీ ఒక ప్రకటన చేశాడు. ఎవరికంటా\nపడకుండా ఏ వైపు నుంచయినా సరే కోటలోపలికి ప్రవేశంచినవారికి గొప్ప బహుమతి ఇస్తామని చాటిం\nచాడు. దీనినాక నవాలుగా తీసుకుని మహాద్ గ్రామ వాసి అయిన యువకుడాకడు ప్రయత్నించి విజయం\nసాధించాడు. ఆయువకుడు వచ్చిన మార్గాన్ని వెంటనే పకట్టం\nదీగా మూసివేసి, అక్కడాక ద్వారం ఏర్పాటుచేశారు.\nదానిని ఇప్పుడు కూడా 'చోర్ దర్వాజా' అని\nఅంటారు. మలొకసారి సమయం దాటిపోయిం\nదన్న కారణంతో కాపలా భటులు కోట\nతలుపులు మూసివేయడంతో, అక్క\nడికి పాల్గు అమ్మడానికి వచ్చిన\nహీరాకనీ అనే పారుగూరు స్త్రీ\nకోటలోనే ఉండి పావ\nలసివచ్చింది. ఇంటి\nదగ్గర ఒంటరిగా\nఉన్న చంటిబిడ్డను\nచేరుకోవాలన్న తపన\nతో. ఆమె అట్టూ ఇట్టా\nచూసి ఒకవైపు గోడను\nఎక్కి, అవతలికిచేరి, చీకట్లో\nనిట్రారుగా ఉన్న కొండను దిగి ఇల్లు\nచేరుకున్నది. ఆమె దిగి వెళ్ళిన స్థలంలో శివాజీ\nఒక బురుజును నిర్మించి దానికి వారాబూర్డ్ అని పేరు పెట్టాడు.\n\nహరాకని\nసాహాసం\n\nరాయణముడ్ కోట\n\nరాజ్యముడ్ కోట\n\nశివాజీ\nసమాధి\n\nజంజీరాకోట\n\nశివాజీ మళ్ళీ మళ్ళీ ప్రయత్నించిన వ్పటికీ, తన జీవిత కాలంలో జంజీరా కోటను వట్టుకోలేక పోయాడు. ఒక ద్వీపం మధ్యనున్న ఆ కోటను 1511 వ సం॥లో మాలిక్ అంబర్ నిర్మించాడు. పోర్చుగీనులూ, బ్రిటిష్ వాళ్ళూ కూడా ఆ కోటను వట్టుకోలేక పోయారు. శివాజీ కొన్ని జలదుర్గాలు నిర్మించడానికి జంజీరా కోట ప్రేరణ నిచ్చింది. మాల్వాతీరంలో సింధుదుర్గ్‌కోటను నిర్మించడానికి దాదాపు మూడేళ్ళు వట్టింది. కోటి 'హాన్స్' ఖర్చ య్యాయి. నిర్మాణంలో సాయపడడానికి వందమంది పోర్చుగీను కార్మికులను నియోగించాడు. నౌకా నిర్మాణానికి ఉపయోగించిన వద్మమడ్‌ను కూడా ఆయన నిర్మించాడు.\n\nజంజీరాకోటకు నైరుతి దిశగా 56కి.మీ. దూరంలో ఉన్న పాతజలదుర్గాన్ని వశపరచుకుని శివాజీ దానిని పునర్నిర్మించాడు. దానికి సువర్ణదుర్గం అని పేరు పెట్టాడు. ఇక్కడినుంచి ఆయన 'సిద్దీల' కార్యకలాపాలను ఒక కంట కనిపెడుతూ వచ్చాడు.\n\n1680 వ సం॥లో శివాజీ మరణించేనాటికి 240 కోటలు ఆయన అధినంలో ఉన్నాయి!\n\nసువర్ణదుర్గం కోట"
        },
        {
            "title": "ఇందుమతినిర్ణయం",
            "page_start": 36,
            "author": "మాచిరాజు కామేశ్వరరావు",
            "pdf_page": 36,
            "content": "ఇందుమతినిర్ణయం\n\nభద్రావతీనగరయువరాజైనధర్మపాలుడు, గురు కులంలో విద్యాభ్యాసం ముగించుకుని రాజ ధానీ నగరానికి తిరిగివచ్చాడు. అతడికి తండ్రి వెంటవుండి రాజనీతి, రాజ్యపరిపాలనా వ్యవహారాలూ తెలుసుకోవడం కన్న వేటా, కొండ కోనలూ, నదీ తీరాల వెంట తిరుగుతూ ఆనందించడంపై ఎత్తువ మక్కువ. దీనికి తోడు అతడు స్వభావరీత్యా చాలా తొందర పాటు మనిషి.\n\nధర్మపాలుడికి పరిపాలనా విషయాల్లో ఆసక్తి కలిగించడం ఎలాగో తెలియక, రాజు విజయేంద్రుడు విచారపడుతూండేవాడు. ఇలాంటి పరిస్థితుల్లో ఆయన హరాత్తుగా ఏదో వ్యాధికి గురై మరణంచడం జరిగింది. ఈ కారణంగా ఇరవై ఏళ్ళ వయసులో ధర్మపాలుడు భద్రావతి నగర రాజయ్యాడు.\n\nరాజయ్యాక కూడా ధర్మపాలుడి ప్రవర్తనలో ఏమాత్రం మార్పు రాలేదు. అతడు పూర్వంలాగే\n\nఒంటరిగా వేటకు వెళుతూండేవాడు. అయినప్ప టికీ అనుభవజ్ఞుడైన మంత్రి సుబుద్ధి; నమ్మక స్థుడు, దేశభక్తుడైన సేనాధిపతి వీరవర్మల వల్ల రాజ్యపాలన చాలా సక్రమంగా జరిగి పోతూండేది.\n\nఒకనాడు ధర్మపాలుడు సూర్యోదయంతోనే బయలుదేరి, అడవిలో చాలాసేపు వేటాడి, మిట్టమధ్యాహ్నం వేళకు బాగా అలసిపోయి, దాహం తీర్చుకునేందుకు ఎక్కడైనా నీరు దారుకుతుందా అని వెతకసాగాడు. కొంత సేపటికి అతడికి దట్టంగా చెట్టతో క్రిక్కిరిసి వున్న ఒక ప్రాంతాన చిన్న కొలను ఒకటి కనిపించింది.\n\nధర్మపాలుడు గుర్రందిగి కొలనులో నీరు తాగి దాహం తీర్చుకుని, గుర్రం కూడా నీరు తాగాక, దాన్ని కళ్ళెం పట్టుకుని నడిపిస్తూ, కొలను ఆవలి వైపుకు చూసి ఆశ్చర్యపోయి క్షణకాలం ఆగాడు.\n\nకొలను అవతలి ఒడ్డున ఒక కుటీరం ఉన్నది. దాని ముందు కొన్ని పండ్ల చెట్లూ, రకరకాల పూల మొక్కలూ తీర్చిదిద్దినట్లున్నవి. అడవి మధ్య ఈ కుటీరం ఏమిటా అను కుంటూ, ధర్మపాలుడు దానికేసి నడిచాడు. అతడు కుటీరాన్ని సమీపించుతున్నంతలో, ఒక చెట్టు కొమ్మకు వేలాడుతున్న పంజరం లోని చిలుకకు అరముగ్గిన జామపండును అందిస్తూ, ఒక అద్భుత సౌందర్యరాశి అతడి కంట బడింది.\n\n“ఆతిథులకుసుస్వాగతం!” అన్నది రాజును చూసి పంజరంలోని మాటలు నేర్చిన చిలుక.\n\nచిలుక మాటలకు ఆ సౌందర్యరాశి ఉలిక్కి పడి వెనుదిరిగి ధర్మపాలుణ్ణి చూసి, నోట\n\nమాట రాని దానిలా అలాగే నిలబడి పోయింది.\n\nఅంతటి అందగత్తెను చేరువగా చూసిన ధర్మపాలుడు కూడా అచేతనంగా నిలబడి పోయాడు.\n\nముందుగా ఆమె తేరుకుని, “మిట్టమధ్య హ్నపుటెండలో వచ్చారు. చల్లని మంచినీళ్ళు తీసుకువస్తాను,” అంటూ కుటీరంలోకి వెళ్ళ బోయింది.\n\nధర్మపాలుడు, ఆమెను వారిస్తూ, “కొద్ది క్షణాల ముందు కొలనులో దాహం తీర్చుకు న్నాను. సరే, ఇంతకూ నువ్వెవరివి? ఈ అడవి మధ్య ఒంటరిగా వుండడం లేదు గదా! నేనెందరో రాకుమార్తెలను చూశాను. కానీఅందంలో వాళ్ళందరూ నీకాలి గోరుకు సరిరారు,” అన్నాడు.\n\nఈ పొగడ్డకు ఆమె తలవంచుకుని చిన్న గానవ్వి, “నేనిక్కడ ఒంటరిగా నివసించడం లేదు. నా బాల్యంలోనే అమ్మ పోయింది. ఐదారు సంవత్సరాల క్రితం, విష సర్పం కాటుకు గురై మా నాన్న మరణించే ముందు నన్ను తన స్నేహితుడికి అప్పగించాడు. నా సంరక్షకుడు వేటగాడు. ఈ కుటీరంలో మేం ఇద్దరం వుంటున్నాం. నాకు వైద్యం తెలుసు. ఈ ప్రాంతాల నివసించే కోయ లకు, చెంచులకు అవసరమైన మూలికా వైద్యాలు చేస్తూంటాను. నాపేరు ఇందు మతి,” అన్నదామె.\n\n“నా పేరు ధర్మపాలుడు, ఈ దేశపు రాజును!” అన్నాడు ధర్మపాలుడు, కంఠ స్వరంలో కాస్తంత దర్పాన్ని ధ్వనింపజేస్తూ.\n\nఆ జవాబు కామె ఏమాత్రం ఆశ్చర్యపోక, “అవును. మిమ్మల్ని చూడగానే అలా అని ఊహించాను. మీ పేరు వినడం తప్ప, మిమ్మల్ని ఇదే ప్రత్యక్షంగా చూడడం,” అన్నది.\n\nధర్మపాలుడు ఏదో అనబోయేంతలో, ఇందుమతి కుటీరం కేసి ఒక అడుగు వేసి, “క్షమించాలి! ఇక్కడి గూడెం నాయకుడు వ్యాధిగ్రస్తుడయ్యాడు. వైద్యం చేస్తున్నాను. సమయమయింది, ఆయన చేత కొన్ని గుళికలు మింగించి రావాలి, వెళతాను,” అన్నది.\n\nఆ వెంటనే ధర్మపాలుడు ఒకడుగు ముందుకువేసి, “ఇందుమతీ! అతిలోక సౌంద ర్యవతివైన నువ్వు, ఇక్కడ అడవిలో అడవి మృగాల మధ్య కోయలతో, చెంచులతో జీవించడం సిగ్గుచేటు. రా, నా వెంటరా! నిన్ను రాజధానికి తీసుకుపోయి నా రాణీని చేసుకుంటాను,” అన్నాడు.\n\nదీనికి ఇందుమతి ఒకసారి ధర్మపాలుడి కేసి నిరసనగాచూసి, కుటీరంలోకి వెళ్ళబో యింది. అయితే, ఇంతలో ధర్మపాలుడు వేగంగా ముందుకు పోయి, ఆమెను అడ్డగిస్తూ, “రాజంతవాణ్ణి రమ్మంటుంటే తిరస్కరించ డానికి — నీకెంత ధైర్యం!” అంటూ ఆమె చెయ్యి పట్టుకుని బలవంతంగా గుర్రం కేసి నడిపించసాగాడు.\n\nఇందుమతి తన చేతిని ధర్మపాలుడు పట్టు నుంచి విడిపించుకోవడానికి ప్రయత్నిస్తూ, “చీ,నన్ను అంటకు!” అంటూ పెద్దగా కేక పెట్టింది.\n\nఅయినా, ధర్మపాలుడు తన పట్టువదలక, బలవంతంగా ఆమెను గుర్రం మీద ఎక్కించే సమయంలో, ఎక్కడి నుంచో రివ్వు మంటూ ఒక బాణం దూసుకు వచ్చి, అతడి భుజాన్ని తాకింది.\n\nఆ మరుక్షణం ధర్మపాలుడు, “అబ్బా!” అంటూ బాధతో అరిచి, ఇందుమతిని వది లేశాడు. ఇందుమతి బాణం వచ్చిన వైపుకు చూసింది. అల్లంత దూరంలో ఆమె రక్షకుడు, బ్రకెట్టు పక్కన నిలబడి వున్నాడు. అతడి\n\nముఖం కోపంతో ఎర్రబడి వున్నది. కళ్ళు నిప్పులు చెరుగుతున్నాయి.\n\nఇందుమతి చప్పున తల తిప్పి, ధర్మపాలు డికి చేయి ఆసరా ఇచ్చి కుటీరంలోకి నడి పించుకుపోయింది. అక్కడ అతణ్ణి ఒక మంచం మీద కూర్చోబెట్టి, భుజంలో గుచ్చు కున్న బాణాన్ని లాగి, గాయానికేవో ఆకు పసర్లు పూసి గట్టిగా కట్టు కట్టింది.\n\nఇంతలో, ఇందుమతి సంరక్షకుడు కుటీరంలోకి వస్తూనే, “ఎక్కడా రాజాధముడు? వాడికెంత అహంకారం!” అంటూ అరిచాడు.\n\nధర్మపాలుడు తల తిప్పి అతణ్ణి చూసి, “క్షమించు! పెద్ద తప్పు చేశాను. ఈ రోజు నా కళ్ళకేవో పారలుకమ్మాయి,” అన్నాడు.\n\nఆ జవాబుతో ఇందుమతి సంరక్షకుడు కొంత శాంతపడి, ఆమెకేసి చూశాడు. ఇందు మతి అతణ్ణి బయటకు వెళ్ళమన్నట్టు సైగ చేసింది.\n\nఆ తర్వాత కొద్దిసేపటికి ధర్మపాలుడు మౌనంగా కుటీరంలో నుంచి బయటికివచ్చి, దాపులనున్న తన అశ్వాన్ని అధిరోహించి నగరానికి వెళ్ళిపోయాడు.\n\nఇది జరిగిన వారం లలకు, మంత్రి సుబుద్ధి కొన్ని విలువైన కానుకలతో సపరివారంగా ఇందుమతి కుటీరానికి వచ్చి, “అమ్మా! ఇవి మా రాజుగారు నీకు ఇవ్వమన్న కాను కలు. ఆయనది చిన్నతనం నుంచి దుందు డుకుస్వభావం. వారంక్రితం ఆయన కారణంగా\n\nఇక్కడ జరిగిపోయిన దుస్పంఘటనతో, మనిషి స్వభావంలో ఇంతింతనరాని పరివర్తన వచ్చింది. తనుచేసిన తప్పుకు ప్రాయశ్చిత్తంగా, జీవితంలో ఇక ఏనాడూ పెళ్ళిమాట తల పెట్టనని ప్రతిజ్ఞ చేశాడు!” అని చెప్పాడు.\n\nమంత్రి మాటలు వింటూనే ఇందుమతి చలించిపోయి, ఉచితివస్తున్న కన్నీటిని తుడు చుకుంటూ, మంత్రి పక్కనే నిలబడి వున్న సంరక్షకుడితో, “బాబాయ్! శ్రావణ మాసం రాగానే, మహారాజుగారిని ఇక్కడికి వచ్చి నన్ను వివాహమాడి తీసుకువెళ్ళమని చెప్పు!” అని కుటీరంలోకి వెళ్ళిపోయింది.\n\nఆతర్వాతనెలతిరక్కుండానేధర్మపాలుడితో ఇందుమతి వివాహం అత్యంత వైభవంగా జరిగింది.\n\nఇది జరిగిన మరుసటి రోజున, భర్తతో సాయంకాలపు వేళ చల్లగాలికి రాజప్రాసాదపు మేడ పైభాగంలో తిరుగుతున్నప్పుడు ఇందు మతి ఉన్నట్టుండి, “మహారాజా! చూశారా, మీ చేత ప్రతిజ్ఞాభంగం చేయించాను,” అన్నది చిన్నగా నవ్వుతూ.\n\nఆ మాటలు అర్థంకాని వాడిలా ధర్మపాలుడు ఒక క్షణం ఇందుమతి కేసి చూసి, చప్పున నవ్వుతూ, “అవునవును, ప్రతిజ్ఞాభంగం చేసిన మాట నిజం! మరి, నీ సంగ తేమిటి? ముందు అంతగా తిరస్కరించిన దానివి – ఆ తర్వాత నీకై నువ్వు, నాకు పెళ్ళి రాయబారం ఎందుకు పంపావు?” అని ప్రశ్నించాడు.\n\n“క్షమించండి, మహారాజా! నేను ముందు తిరస్కరించింది మీలో వున్న తొందరపాటు తనాన్ని మితిమించిన అహంకారాన్ని! అయితే, మీరు పంపిన కానుకలతో నా కుటీరానికి వచ్చిన మహామంత్రి చెప్పిన మాటలూ, మీ ప్రతిజ్ఞ సంగతీ విన్న తర్వాత – మీరు నన్ను హృదయపూర్వకంగా ప్రేమించారనీ, మీ స్వభావంలో పూర్తి మార్పు వచ్చిందనీ గ్రహించాను. అందువల్లనే నాకై నేను వివాహ ప్రసక్తి తేవడం జరిగింది,” అన్నది ఇందుమతి చిన్నగా నవ్వుతూ.\n\nఈ జవాబుకు ధర్మపాలుడు ఎంతగానో ఆనందించాడు."
        },
        {
            "title": "సందేహనివృత్తి",
            "page_start": 41,
            "author": "దాసరి వెంకటరమణ",
            "pdf_page": 41,
            "content": "సందేహనివృత్తి\n\nసౌశీల్యదేశరాజు సర్వోత్తముడు పరిపాలనా దక్షుడేకాక చక్కని కళాపోషకుడు. తన రాజ్యంలోని ప్రతి ఒక్క కళాకారుణ్ణీ ఆదరించడమే కాకుండా, వివిధరంగాలకు చెందిన ఉద్దండులైన కళాకారులను స్వయంగా తన ఆస్థానంలో నిల్చుకుని, కళలపట్ల తన ఆదరణ ఋజువు పరుచుకున్నాడు.\n\nఒకసారి సర్వోత్తముడు తన పట్టపురాణి నిర్మలాదేవితో కలిసి ఉద్యానవనంలో విహరి స్తున్నాడు. ఆ సమయంలో, ఆస్థానంలో కవి ప్రముఖుడైన సంజీవి అక్కడికి వచ్చాడు. మరి కొద్ది రోజులలో సర్వోత్తముడు ఒక గొప్ప ఉత్సవాన్ని – సర్వకళా సమ్మేళనం, పేరున జరవ తలపెట్టాడు. ప్రతిభగల కళా కారులందరినీఘనంగాసత్కరించాలనిసంక ల్పించాడు. ఆ ఏర్పాట్ల విషయమై రాజుతో చర్చించడానికి సంజీవి అక్కడికి రావడం జరిగింది.\n\nవారి సంభాషణ కొంతసేపు శ్రద్ధగావిన్న నిర్మలాదేవి, రాజుతో, “ఈసమ్మేళనం పేరిట మీరు ప్రజాధనందుర్వినియోగం చేస్తున్నారేమో నని, నా అనుమానం. ఎందుకంటే, మనిషికి ముఖ్యంగా అవసరమైనవి ఆహారమూ, ఆచ్ఛా దన – అనంతరం తలదాచుకోను ఇంత నీడ. వాటిని ప్రజలకు ఇంకా వీలైనంత సౌకర్యంగా అందేలా చూడండి!” అన్నది.\n\nఇది విన్న సంజీవి ముఖం వివర్ణమైంది. సర్వోత్తముడికి తలకొట్టేసినట్లయింది. సంజీవి మరేమీ మాట్లాడకుండా వినయంగా రాజు వద్ద శెలవు తీసుకుని, అక్కడి నుంచి వెళ్ళి పోయాడు.\n\nసర్వోత్తముడు, రాణి వంక ప్రసన్నంగా చూస్తూ, “దేవీ! భగవంతుని కృవవలన మన ప్రజలకు ఏ లోటూ లేదు...” అని ప్రారం భించి, ఆమెకు లలిత కళల విశిష్టత, మని షికి వాటి అవశ్యకత గురించి వివరించ\n\nబోయాడు. ఆ సందర్భంగా వారిద్దరి మధ్యా కొంతసేపు వాగ్వివాదం జరిగింది. చివరకు, మనిషికిగాలీ, నీరూ, ఆహారంతప్పించిమరేమీ అవసరంలేదు – అన్నది మహారాణి వాదన.\n\n“నిజమే! మనిషి బ్రతకడానికి ఆహారం ముఖ్యం. కానీ ఆహారంతో మాత్రమే మనిషి సంతృప్తి చెందలేడు!” అన్నాడు సర్వోత్తముడు.\n\nఆ సమయంలో అక్కడికి వచ్చి వారి వాద ప్రతివాదనలు విన్న విదూషకుడు ధరహాసు డికి, రాజూ, రాణీ తమ వాదనలలోని సత్యా సత్యాలను వివరించి చెప్పే బాధ్యతను అప్ప గించారు.\n\nధరహాసుడు ఒకక్షణం ఆలోచించి, అక్కడికి దాపులనే వున్న కాపలా భణుణ్ణి పిలి చాడు. వాడు రాగానే, వాడికి విషయం\n\nవివరించి, వాడి అభిప్రాయం అడిగాడు. భటుడు చిరునవ్వు నవ్వి, “మనిషికి తిండే ముఖ్యం. తిండితర్వాతేమిగతావన్నీ,” అన్నాడు.\n\n“అలా అనకు. కేవలం ఇంత తిండి మాత్రమే తింటూ, మనిషి బ్రతగ్గలడా? ఆ సంగతి చెప్పు,” అన్నాడు ధరహాసుడు.\n\nభటుడు తల గోక్కుంటూ, “ఆ, ఎందుకు బ్రతకలేడు, బ్రతకొచ్చు,” అన్నాడు.\n\nఅప్పుడు ధరహాసుడు, నిర్మలాదేవి కేసితలతిప్పి, “మహారాణీ! నాకొక పక్షం రోజులు గడువిప్పించండి. ఈ భటుడిచేతే మీ సందేహ నివృత్తి చేయించగలను,” అన్నాడు.\n\nరాణి నవ్వి, “సరే, అలాగే కానీ,” అన్నది.\n\nధరహాసుడు, భటుణ్ణి తీసుకుపోయి, ఒక గదిలో బంధించి, వేళకు ఆహారం మాత్రమే\n\nఅందే ఏర్పాటుచేశాడు. వారం రోజులు గడి\nచాయి. ధరహాసుడు వాణ్ణి బయటకు పిలి\nపించి, రాణీ, రాజుల దగ్గరకు తీసుకుపోయి,\n“ఏరా, ఈ వారం రోజులూ నీకెలా వుంది?”\nఅని భటుణ్ణి ప్రశ్నించాడు.\n\n“అయ్యా! చాలా దుర్భరంగా వుంది. ఏకణాన్నయినా, నన్నా గది నుంచి బయటికి పిలిపిస్తారన్న ఆశతో బ్రతికానుకానీ, లేకపోతే ఆత్మహత్యా ప్రయత్నం చేసేవాణ్ణి!” అన్నాడు భటుడు.\n\nధరహాసుడు, నిర్మలాదేవికి తానా భటుణ్ణి ఏం చేసిందీ చెప్పి, “చూశారా, మహారాణీ! మీరు సెలవిచ్చినట్టు మనిషికి ఆహారం ముఖ్యమే. కానీ కేవలం ఆహారంతోనే మనిషి సుఖంగా జీవించలేడు. మనిషి ప్రాణంతో వుండేందుకు మాత్రమే ఆహారం కావాలి. సంతృప్తికరంగా జీవితం కొనసాగాలంటే అనందం, అహ్లాదం, ఆలోచన, ఆవేశం..... ఇలా మరెన్నో కావాలి. సృష్టిలో అత్యంత అందమైన ఒకపుష్పాన్ని చూసినప్పుడు మీకెం తో అనందంగా వుంటుందిగదా? అది మీ\n\nకంటికి ఆనందం. లయబద్ధమైన మధురధ్వని\nమీ చెవి సోకినప్పుడు అహ్లాదంగా వుంటుంది.\nఅది మీచెవికి ఆనందం. ఇలా తమ సర్వేం\nద్రియాలనూ సంతృప్తిపరచే అంశాలు, ఈ\nసృష్టిలో ఎన్నో వున్నవి. అవేవీ లేకుండా\nబ్రతకడం ఎంత దుర్లభమో క్షణం నిశితంగా\nఆలోచించండి. మనిషి జీవించి వుండేందుకు\nమాత్రమే తినాలి తప్ప, కేవలంతినడం కోసం\nజీవించకూడదు, అన్న పెద్దల వాక్యం, ఈ\nసందర్భంగా తమకు గుర్తు చేస్తున్నాను,”\nఅన్నాడు.\n\nసర్వోత్తముడు చిన్నగా చప్పట్లు చరిచి,\nధరహాసుణ్ణి ప్రశంసిస్తూ రాణివంక ఓరకంటగా\nచూశాడు. రాణి తనదే పారబాటన్నట్టు చిరు\nనవ్వు నవ్వి తల వంచుకున్నది.\n\nసర్వోత్తముడు తృప్తిగా తలాడించి రాణీతో,\n“అంతా బాగానే వుంది. నీ సందేహ నివృత్తి\nకోసం ఈ కాపలాభటుడు, పాపం వారం\nరోజులకరినశైదు అనుభవించాడు!” అన్నాడు.\n\nవెంటనే నిర్మలాదేవి తన మెడలోని రత్న\nహారం తీసి భటుడికి కానుకగా అందించింది.\n\nప్రౌపదీస్వయంవరం గురించి విని అనేక దేశాల రాజులు కాంపిల్యనగరానికి వచ్చారు.\n\nవారికి వేరువేరు ప్రదేశాలలో విడుదులు ఏర్పాటయ్యాయి. పాండవులు ఒక కుమ్మరి ఇంట బసచేసి, మధుకరం తెచ్చుకుని తింటూ వచ్చారు.\n\nద్రుపదుడు కూడా తన కుమార్తెను అర్జును నుడికిచ్చి చెయ్యాలన్న కోరికను ఎవరికీ తెలుపక, ఎక్కుపెట్టటానికి అసాధ్యమైన విల్లాదటి ఏర్పాటుచేసి, ఆకాశంలో అమర్చిన మత్స్య యంత్రాన్ని ఆ వింటితో కొట్టినవాడికి తన కుమార్తెనిచ్చి పెళ్లి చేస్తానని చాటింపు వేశాడు.\n\nఈ చాటింపు విని కర్ణుడూ, ధృతరాష్ట్రుడి కొడుకులూ, ఇంకా అనేకమంది రాజులూ, స్వయంవర వేడుకలు చూసే ఉద్దేశంతో అనేకమంది ఋషులూ వచ్చి, ద్రుపదుడి\n\nస్వాగతమూ, ఘనమైన ఆతిథ్యమూ స్వీకరించారు.\n\nనగరానికి ఈశాన్య దిక్కుగా స్వయంవర మంటపం నిర్మించి, చక్కగా అలంకరించారు. అక్కడికి క్షత్రియులూ, బ్రాహ్మణులూ వచ్చి, తమకు అనువైన స్థానాలలో కూర్చు న్నారు. బ్రాహ్మణులతో కలిసి కూర్చున్నపాం డవులు ద్రుపదుడి వైభవాన్ని చూసి ఎంతో సంతోషించారు. అతిథులకు చాలారోజుల పాటు నృత్యగాన వినోదాలతో కాలక్షేపం జరిగింది.\n\nచివరి రోజున ద్రౌపది మంగళస్సానం చేసి, సర్వాభరణాలూ ధరించి, మంచి బట్టలు కట్టుకుని, చేత బంగారు పుష్పాల మాల ధరించి స్వయంవర మంటపం మధ్యకు వచ్చింది."
        },
        {
            "title": "మహాభారతం-14",
            "page_start": 45,
            "author": "చందమామ బృందం",
            "pdf_page": 45,
            "content": "సందర్శించడం వారంభించి, అన్ని హోత్రం చేసి ద్రౌపదిని దీవించాడు. ద్రౌపది రాగానే మంగళ వాద్యాలు మోగాయి.\n\nఅవ్వడు ధృష్టద్యుమ్నుడు మండపం\nమధ్యకు వచ్చి, వాద్యాలను ఆపించి, చుట్టూ\nకూర్చుని ఉన్న రాజులకు వింటినీ, అయిదు\nబాణాలనూ, పైన అమర్చిన మత్స్యయంత్రాన్ని\nచూపి, “ఈ అయిదు బాణాలనూ ఈ వింటికి\nఎక్కుపెట్టి, ఆ మత్స్యయంత్రాన్ని కొట్టినవానిని\nమా చెల్లెలు పెళ్ళాడుతుంది. కనుక మీలో\nవిలువిద్యా ప్రావీణ్యం గలవారు వచ్చి శక్తి\nకొద్దీ ప్రయత్నించండి,” అన్నాడు. తరవాత\nఅతను ద్రౌపదికి వేరువేరు రాజులను చూపి,\n\nవారి పేర్లు చెప్పి, పరిచయం చేశాడు. వారిలో\nదుర్యోధనాదులతో బాటు శల్యుడూ, విరా\nటుడూ, శకునీ, అశ్వత్థామా, అక్రూరుడూ,\nసాంబుడూ, ప్రద్యుమ్నుడూ, కృష్ణుడూ, కృత\nవర్మా, అనిరుద్ధుడూ, సుశర్మా, శిశుపాలుడూ,\nచిత్రాంగదుడూ, భగదత్తుడూ, పొంద్రకవాసు\nదేవుడూ మొదలైన ప్రముఖులు అనేకులు\nన్నారు.\n\nమన్నథుడి ఆరవబాణం లాగా ఉన్న ద్రౌప\nదిని వచ్చినవారంతా తదేక దృష్టితో చూస్తూ\nఉండిపోయారు. కృష్ణుడు బ్రాహ్మణుల మధ్య\nనున్న పొండవులను గుర్తించి బలరాముడికి\nచెప్పాడు.\n\nమత్స్యయంత్రాన్ని కొట్టే ప్రయత్నం ఆరం\nభమయింది. ఒక్కొక్క రాజకుమారుడే వచ్చి,\nవింటిని ఎక్కుపెట్టటం కూడా సాధ్యం కాక,\nఅవమానంతో అవతలికి వెళ్ళిపోసాగారు. అనేక\nమందికి శృంగభంగమయ్యాక కర్ణుడు వచ్చి,\nవిల్లు ఎక్కుపెట్టి బాణాన్ని సంధించసాగాడు.\nద్రౌపదిని నిశ్చయంగా అతనే గెల్చు కుంటాడని\nఅందరూ అనుకున్నారు. భట్రాజులు కర్ణుడి\nస్తోత్రాలు ఆరంభించారు. అది విని ద్రౌపది,\n“నేను సూతుడి కొడుకును వరించను,” అని\nపెద్దగా, అందరికీ వినిపించేలాగా అన్నది.\nకర్ణుడుచాలా కోపంతోపాటునవ్వుతూ, సూర్యు\nడికేసి చూసి, తిరిగి వెళ్ళాడు. కర్ణుడి తర\nవాత శిశుపాలుడూ, జరాసంధుడూ, శల్యుడూ\nవింటిని సంధించలేక విఫలులయ్యారు.\n\n\n\nఇక రాజులెవరూ ముందుకు రాలేదు.\nప్రేక్షకులలో కలకలం సాగింది. ఆ సమయంలో బ్రాహ్మణుల మధ్యనుంచి అర్జునుడు లేచి వచ్చి, వింటిని సమీపించాడు. అదిచూసి బ్రాహ్మణులు ఆశ్చర్యపోయి, “మహా పరాక్రమ వంతులైన శల్యుడూ, జరాసంధుడూ, శిశుపాలుడూ లాటివాళ్ళకు అలవిగాని విల్లును ఈ బ్రాహ్మణ కుమారుడు పట్టుకోబోతున్నాడు గదా. వీడు నిశ్చయంగా బ్రాహ్మణులకు అవమానం తెస్తాడు!” అని తమలో తాము అనుకున్నారు. కొందరు మాత్రం, “వీడికి బలం, అస్త్ర విద్యానైపుణ్యం ఉండే ఉంటుంది. లేకపోతే ఆ వింటి జోలికి ఎందుకు పోతాడు?” అనుకున్నారు.\n\nఅర్జునుడు వింటిని సమీపించి, సభకు నమస్కారం చేసి, వింటికి నమస్కరించి, తన గురువుకు ఆత్మనమస్కారం చేసి, కృష్ణుణ్ణి తలుచుకుని, తాను రోజూ వాడే వింటిని సంధించినంత సునాయాసంగా ఆ వింటికి అయిదు బాణాలూ సంధించి, మత్స్యయం త్రాన్నిఒక్కదెబ్బతో కింద పడగొట్టాడు. అంద రూఒక్క క్షణం దిగ్భమ చెందారు. తరవాత హర్షనాదాలు మిన్నుముట్టాయి. బ్రాహ్మణులు సంతోషంతో పై బట్టలు ఎగరవేశారు. ఆ క్షణంలోనే ధర్మరాజు నకుల సహదేవులను తీసుకుని తమ విడిదికి వెళ్ళిపోయాడు. ద్రుపదుడు మాత్రం సంతోషాళ్ళర్యాలతో దూరం నుంచి అర్జునుణ్ణి చూస్తూ ఉండిపోయాడు.\n\nస్వయంవరానికి వచ్చిన రాజులకు గొప్ప అవమానం జరిగినట్టు తోచింది. “ఈ ద్రుప దుడు మనని చెట్టెక్కించి, పండు కోసుకునే లోపల కిందికి తోసేశాడు. తన కూతుర్ని ఒక్క రాజకుమారుడికీ ఇవ్వక బ్రాహ్మణుడి కిస్తాడా? బ్రాహ్మణుల్లో ఎక్కడన్నా స్వయం వరం ఉన్నదా? ఈ పిల్ల బ్రాహ్మణుణ్ణి ఎలా చేసుకుంటుంది? ఇలాటి పని మరోసారి జరగకుండా ఈ ద్రుపదుడి ప్రాణాలు తీయాలి! ఈ పిల్లఎం రోఒకరాజకుమారుణ్ణివరిస్తుందా సరేసరి, లేకపోతే దీన్ని నిప్పలోకి తొయ్యాలి సిందే. బ్రాహ్మణుడు గనక ఈ వటువును ప్రాణాలతో వదిలేద్దాం,” అంటూ రాజులు కత్తులూ, కటార్లూ చేతబట్టి, ద్రుపదుణ్ణి\n\nచుట్టుముట్టారు. ద్రుపదుడు భయపడి\nబ్రాహ్మణుల మధ్యకు వెళ్ళాడు.\n\nద్రుపదుడిపై కత్తికట్టిన రాజులకు భీమార్జు నులు అడ్డు తగిలారు. రాజులు బాణాలు వెయ్యటం మొదలుపెడితే భీముడాక చెట్టు పెకలించి తెచ్చి, రాజుల బాణాలను దానితో అడ్డుతూ అర్జునుడి పక్కన నిలబడ్డాడు. బ్రాహ్మణులు ద్రుపదుణ్ణి కాపాడటానికి రాజుల మీద రాళ్ళు విసరసాగారు. అర్జునుడు వారిని వారించి, మత్స్యయంత్రాన్ని కొట్టిన వింటితోనే రాజులను ఎదుర్కొన్నాడు. శల్యుడు, కర్ణుడు మొదలైనవారు ఇది చూసి, తమను ఎది రించినవాడు బ్రాహ్మణుడే అయినా చంప దగిన వాడేనని నిశ్చయించారు. అర్జునుడు కర్ణుడికి ఎదురై యుద్ధం చేశాడు. అర్జునుడి ప్రతాపానికి ఆశ్చర్యపడి కర్ణుడు, “ఓ బ్రాహ్మణుడా, నీ అస్త్ర కౌశలానికి మెచ్చాను. నాతో సమంగా పోరాడగలవాడు అర్జునుడు తప్ప మరెవరూ లేరు. నువ్వు నిజంగా ఎవరివో చెప్పు,” అన్నాడు. కాని అర్జునుడు తానెవరైనదీ బయట పెట్టలేదు. బ్రహ్మతేజస్సు జయించ రానిదనుకుని కర్ణుడు యుద్ధం మానేశాడు.\n\nఈలోపల శల్యుడికి భీముడికీ యుద్ధం సాగుతున్నది. చివరకు భీముడు శల్యుణ్ణి పట్టి ఎత్తి, చంపే ఉద్దేశం లేక దూరంగా విసిరి వేశాడు. బ్రాహ్మణులందరూ గొల్లున నవ్వారు. మిగిలిన రాజకుమారులకు కాళ్ళూ, చేతులూ ఆడలేదు.\n\nఅయితే, ఈ మహావీరులు మామూలు బ్రాహ్మణులు కారని అందరికీ స్పష్టమయింది. వాళ్ళు ఎవరో తెలుసుకోవాలన్న ఆసక్తి కూడా జాస్తి అయింది. కృష్ణుడు కూడా రాజులతో, “ఈబ్రాహ్మణులున్యాయంగా ద్రౌపదిని గెలుచు కున్నారు. రాజులతో ధర్మయుద్ధం చేశారు. అందుచేత వారిపై కయ్యానికి కాలు దువ్వ కండి,” అన్నాడు. అతని సలహా పాటించి రాజులు ఎవరిదారిన వారు వెళ్ళిపోయారు.\n\nఈలోపల కుమ్మరి ఇంట బన చేసి ఉన్న కుంతి, తన కొడుకులు ఎంతకూ తిరిగి రాక పోయేసరికి, దుర్యోధనాదుల వల్ల వాళ్లకు ఏమి కీడు మూడిందో అని భయపడింది. ఇంతలో నకుల సహదేవులతో ధర్మరాజు\n\nవచ్చాడు. తరవాత కొంతసేపటికి భీమార్జు నులు ద్రౌపదితో సహా వచ్చి చేరారు. వస్తూనే వాళ్ళు, “అమ్మా, మేము భిక్ష తెచ్చాం,” అన్నారు లోపల ఉన్న తల్లితో. కుంతిదేవి, “అందరూ సమంగా పంచుకోండి, నాయనా!” అంటూ ఇవతలికి వచ్చి, దేదీప్యమానంగా వెలిగిపోతున్న ద్రౌపదిని చూసి బిత్తరపోయింది.\n\nఆమె ధర్మరాజుతో, “నాయనా, నావల్ల పెద్ద పారపాటు జరిగిపోయింది. భీమార్జునులు భిక్షతెచ్చామంటే, అందరూ సమంగా పంచు కోమని అనేశాను. నేనెన్నడూ అసత్యమాడిన దాన్ని కాను. ఈ కన్యను మీరందరూ స్వీకరిస్తే అది అధర్మమవుతుంది; స్వీకరించకపోతే నా మాట అబద్ధమవుతుంది. అందుచేత\n\nధర్మమార్గయందో ఆలోచించి అలా చెయ్యండి,” అన్నది.\n\nధర్మరాజు కొంచెంసేపు ఆలోచించి, కుంతిని విచారించవద్దని, అర్జునుడితో, “అర్జునా, నువ్వీ కన్యను అగ్నిసాక్షిగా వివాహం చేసుకో,” అన్నాడు.\n\nదానికి అర్జునుడు, “అది ఎలా సాధ్యమవుతుంది? నాకు అన్నలైన నువ్వూ, భీముడూ వివాహం చేసుకోకుండా నేనెలా చేసుకుంటాను?” అన్నాడు.\n\nతల్లి అన్న మాటలూ, అర్జునుడు చెప్పిన మాటా విని కొంతసేపు ఆలోచించి, ధర్మరాజు, “మనమందరమూ ఈ కన్యను పెళ్ళాడదా,” అన్నాడు.\n\nఇంతలో కృష్ణుడు బలరాముడితో సహా పాండవులున్న బస వెతుక్కుంటూ వచ్చాడు. అతను తనకూ, కుంతిదేవికీ మొక్కటం చూసి ధర్మరాజు, “కృష్ణా, మేము బ్రాహ్మణ వేషాలు ధరించి అజ్ఞాతంగా బతుకుతున్నాం కదా, మమ్మల్ని ఎలా గుర్తుపట్టావు? ఇక్కడికి ఎలా వచ్చావు?” అని అడిగాడు.\n\nకృష్ణుడు నవ్వి, “రాజా, అగ్నిని ఎలా దాస్తావు? ఇవాళ స్వయంవరంలో ప్రదర్శించిన పరాక్రమం పాండవులకు తప్ప మరొకరికి సాధ్యమా? దుర్మార్గుడయిన దుర్యోధనుడితంత్రం పారకపోవటం మంచిదయింది. మీరు ఎవరికీ తెలియరాకుండా ఉండటమే మీకు మంచిది,” అని పాండవులవద్ద సెలవు\n\nతీసుకుని, బలరాముడితో సహా వెళ్ళిపోయాడు.\n\nఈలోపల ధృష్టద్యుమ్ముడొక పని చేశాడు. మత్స్యయంత్రాన్ని కొట్టి ద్రౌపదిని గెలుచుకున్న బ్రాహ్మణుడెవరో తెలియదు. అతను ఎక్కడ విడిది చేశాడో, ద్రౌపదిని ఎక్కడికి తీసుకు పోతాడో తెలియదు.\n\nఅందుచేత ధృష్టద్యుమ్ముడు మిగిలిన బ్రాహ్మణుల వెంట గోప్యంగా బయలుదేరి. అర్జునుడివెంటకుమ్మరిఇంటికిచెచ్చి, ఎపరూ గమనించకుండా ఒకచోట దాక్కున్నాడు.\n\nకృష్ణబలరాములు వెళ్ళిపోయాక భీమార్జున నకుల సహదేవులు వెళ్ళి, మధుకరాస్పం తెచ్చారు. అందులో కొంత బలులకూ, అతి ధులకూ ఉంచి, మిగిలినది సరిగ్గా రెండు భాగాలు చేసి, ఒక భాగం భీముడికీ, మిగిలి నది మిగతా నలుగురికీ పంచి పెట్టమని ద్రౌపదికి కుంతి చెప్పింది. ద్రౌపది అలాగే చేసింది.\n\nభోజనాలు అయ్యాక సహదేవుడు దర్పలు పరిచాడు. దానిమీద జంకచర్మాలు పరిచి అందరూ పడుకున్నారు. పాండవుల కాళ్ళ దగ్గిర ద్రౌపది పడుకున్నది.\n\nఅప్పుడు పాండవులు యుద్ధ వ్యూహ భేదనోపాయాలను గురించీ, వివిధ అస్త్రాల ప్రయోగోపసంహారాలను గురించీ మాట్లాడు కుంటూ, కొంత వితర్కించుకున్నారు. ఇదంతా చాటున ఉండి విన్న ధృష్టద్యుమ్ముడు, వీళ్ళు బ్రాహ్మణ వేషాలు ధరించిన క్షత్రియులేనని రూఢి చేసుకుని ఇంటికి తిరిగివెళ్ళి తండ్రితో చెప్పాడు.\n\n\"మన కృష్ణను వెంటబెట్టుకుని వెళ్ళినది ఇద్దరేగాని, వాళ్లుండే చోట మరో ముగ్గురు అన్నదమ్ములున్నారు. వాళ్ళ తల్లి ఉన్నది. వాళ్ళు క్షత్రియులనటానికి సందేహమేమీ లేదు. వాళ్ళు పాండవులేనని నా అనుమానం,\" అన్నాడు ధృష్టద్యుమ్ముడు ద్రుపదుడితో.\n\nఈ మాట విని ద్రుపదుడు తన కోరిక తీరిందని ఎంతగానో సంతోషించాడు. వాళ్ళ సుగురించి మరింత వివరంగా తెలుసుకు రమ్మని ఆయన ఆప్తుడైన తన పురోహితుణ్ణి పంపాడు."
        },
        {
            "title": "పిసినారితర్కం",
            "page_start": 51,
            "author": "చోడవరవు సత్యప్రకాశరావు",
            "pdf_page": 51,
            "content": "పిసినారితర్కం\n\nరాజపాలెం గ్రామంలో కనకయ్య అనే ఒక వడ్డీ వ్యాపారి వుండేవాడు. ఆయన వడ్డీలకు చక్రవడ్డీలుకట్టి ధనం ఆర్జించాడు. సాటివాళ్ళు ఆయన వినేటట్టూ, ఇతరులు చాటుమాటుగా ఆయన్ని పిసినారి కనకయ్య అనేవాళ్ళు. కానీ ఆయన వాళ్ళ మాటలకు ఏమాత్రం కోపం తెచ్చుకోకుండా, “లేనివాడు పిసినారి అయ్యే అవకాశమేలేదు! ఉన్నవాడిలో అంతో ఇంతో పిసినారితనం ఉండడం అవలక్షణమే కాకపోగా, అది అవ సరం కూడా. అందువల్లనే అలాంటివాడు, డబ్బువసరంలో వున్న వాళ్ళకు, వడ్డీకి డబ్బు సర్దుబాటు చేసి సాయపడగలుగుతున్నాడు,” అనేవాడు.\n\nఒకనాడు కనకయ్య పాలం నుంచి ఇంటికి పోతూ, దారి పక్కన చెప్పులుకుట్టి అమ్మే నారన్న దుకాణం కేసి వెళ్ళాడు. నారన్న చెప్పుల బేరం తగిలిందనుకుని, ఒకజత చెప్పులు ఆయనకు చూపుతూ, “బాబయ్యా! మంచి పదును చేసిన చర్మంతో కుట్టిన చెప్పులు. బస్తీలో అయితే ఇరవైరూపాయలకు తక్కువ ఇవ్వరు. నేను పది రూపాయలకే అమ్ముతున్నాను, తీసుకోండి!” అన్నాడు.\n\nకనకయ్య చెప్పుల కేసి చీదరించుకుంటున్నట్టు చూసి, “ఒరే, అరిగిపోని పాదాలకు అరిగిపోయే చెప్పలెందుకు? నేనిక్కడికి వచ్చింది చెప్పుల కోసం కాదు. దారిలో ఎదురు పడ్డ స్పేహితుడొకడు చుట్ట ఇచ్చాడు. వాడి దగ్గర అగ్గిపెట్టె నిండుకుంది. నువ్వు చుట్టలు కాలుస్తుండడం చూశాను. ఏదీ, అగ్గిపెట్టె ఇటివ్వు!” అన్నాడు.\n\n— చోడవరవు సత్యప్రకాశరావు\n\nమనదేశపు చెట్లు :\n\nవరగోగు\n\nచిత్తడి నేలలలోనూ, నదీ తీరాలలోనూ పాదల మధ్య కనిపించే వరగోగు చెట్టు చాలా అందంగా పూస్తుంది. ఆ పువ్వును “రాణి పువ్వు” అని అంటారు. స్వీడిష్ వృక్షశాస్త్రజ్ఞుడు మాగ్నస్ వి. లాజెర్ స్ట్రామ్ దీనిని ప్లాస్-రెజీనే (రాణి పుష్పం) అని వర్ణించాడు. ఆయన పేరు మీదుగానే ఈ చెట్టును వృక్షశాస్త్రంలో లాజెర్ ఫ్రోమియా ప్లాస్ రెజీనే అని అంటారు. ఈ పువ్వులు చాలా ఆకర్షణీయంగా ఉంటాయి. మొగ్గగా ఉన్నప్పుడూ, పూచినప్పుడూ లేత గులాబీ రంగులో కనిపించే పువ్వులు, రాలిపోయేప్పుడు తెల్లగా ఉంటాయి. ఇవి పెద్ద గుత్తులు గుత్తులుగా పూస్తాయి. పూరేకులు మడతలు పడిఉంటాయి. ఇవి యేడాదికి రెండుసార్లుఅంటే ఏడ్రిల్ - మే నెలలలోనూ, జూలై - ఆగస్టు నెలలలోనూ పూస్తాయి. ఆచెట్ల ఆకులు పైభాగంలో ముదురు వచ్చరంగులోనూ, అడుగుభాగంలో లేతపచ్చ రంగులోనూ ఉంటాయి. ఆకు అడుగున ఈనెలు ఒత్తుగా ఉంటాయి. ఏడ్రిల్ - మే నెలలలో చిగురిస్తాయి. కాయలు వచ్చగానూ, పండిన తర్వాత నల్లగానూఉంటాయి. ఈపళ్ళు తొందరగా రాలిపోకుండా చాలాకాలం చెట్లకు అంటి పెట్టుకుని ఉంటాయి.\n\nటేకు కలపకు తరవాత వరగోగు కలపే దృఢమైనదని చెబుతారు. దీనిని వడవల నిర్మాణానికీ, బళ్ళ నిర్మాణానికీ ఉపయోగిస్తారు. నీళ్ళకు తట్టుకుని దృఢంగా దీర్ఘకాలం నిలబడే శక్తి ఉన్నది కాబట్టి ఓడ రేవులలో స్తంభాలకు వీటిని ఎక్కువగా ఉపయోగిస్తారు. దేశ విదేశాల లోని ఓడ రేవులలో ఈకలపను ఎక్కువగా ఉపయోగించడం వల్ల, ఈకలప లభించే మనదేశానికి మంచి పేరున్నది.\n\nఈ చెట్టును హిందీలో జారుల్ అనీ, బెంగా లీలో అజార్ అనీ, మరాఠీలో టామాన్ అనీ, ఒరి యాలో పటోలీ అనీ, తమిళంలో కడలి అనీ, మలయాళంలో ఆటంపూ అనీ, కన్నడంలో చల్లా అనీ అంటారు."
        },
        {
            "title": "చందమామ అనుబంధం - 81",
            "page_start": 53,
            "author": "చందమామ బృందం",
            "pdf_page": 53,
            "content": "మనదేశపు ఋషులు - 5\n\n# మార్కండేయుడు\n\nహిమాలయ ప్రాంతంలో నివసించిన మృకం డుడనే మునికి చాలాకాలం సంతానం కలగలేదు. ఆయన పుత్రుణ్ణి కోరి శివుణ్ణి ప్రార్థించాడు. ఆయన ధ్యానంలో ఉండగా పరమశివుడు ప్రత్యక్షమై, “పదహారేళ్ళు మాత్రమే జీవించే వివేకవంతుడయిన కుమా రుడు కావాలా? లేక చిరాయువు కలిగిన తెలివిలేని పుత్రుడు కావాలా?” అని అడి గాడు.\n\nవిద్యావివేకాల పట్ల గౌరవం కలవాడు కావడం చేత మృకండుడు, వివేకవంతు డయిన కుమారుడే కావాలని కోరాడు.\n\nఆయన కోరిన ప్రకారం కొడుకు పుట్టాడు. మార్కండేయుడని పేరు పెట్టారు. మార్కం\n\nడేయుడికి పదేళ్లు నిండే నాటికి దూర ప్రాంతాల నుంచి, పండితులూ, జిజ్ఞాసువులూ సందేహాలు తీర్చుకోవడానికి ఆయన దగ్గరికి వచ్చేవారు. పన్నెండేళ్ళు నాటికే ఆయన మంచి గురువుగానూ, నిష్ణాగరిష్ఠుడైన ముని గానూ పేరు తెచ్చుకున్నాడు.\n\nఅయితే ఆయన పెరిగి పెద్దవుతున్న కొద్దీ, తల్లిదండ్రులు విచారగ్రస్తులు కాసాగారు. అయినా వాళ్ళు తమ విచార కారణాన్ని తనయుడికి తెలియజేయలేదు. మార్కం డేయుడు పదహారవ యేట అడుగు పెడుతున్నప్పడు వాళ్ళు కళ్ళనీళ్ళు ఆపుకోలేక పోయారు. ఇది మార్కండేయుడికి అమితా శ్చర్యం కలిగించింది. కారణం అడిగాడు. అప్పుడు వారికి ఆయన ఆయువు త్వరలో మూడనున్నదన్న విషయం చెప్పక తప్పలేదు. అయితే, తల్లిదండ్రులు తమ ఆయువును త్యాగం చేసినట్టయితే మార్కండేయుడు చిరా యువు కాగలడు!\n\nమార్కండేయుడు చల్లని మాటలతో తల్లిదండ్రులను ఓదార్చాడు. ఆ తరవాత నిర్జన ప్రాంతానికి వెళ్ళి, శివధ్యానంలో కూర్చు న్నాడు. ఆయన ఆయువు తీరి మరణకాలం ఆసన్నం కాగానే యమభటులు వచ్చారు. కాని ఆయనచుట్టూ మిరమిట్లుగొలిపే తేజస్సు\n\nకారణంగా సమీపించలేక తిరిగి వెళ్ళారు. ఆ తరవాత యమధర్మరాజే వచ్చి, మార్కం డేయుడి మీదికి పాశాన్ని విసిరాడు. యమపాశం, మార్కండేయుడు కౌగిలించు కుని ఉన్న శివలింగానికి తగులుకున్నది. ఆ క్షణమే శివలింగం నుంచి శివుడు ఆగ్రహావేశంతో ప్రత్యక్షం కాగానే యముడు మరణించాడు. ఆ కారణంగానే శివుడికి మృత్యుం జయుడనే పేరు వచ్చింది.\n\nతరవాత శివుడు శాంతించడం వల్ల, యముడు పునర్జీవితుడయ్యాడు. ఆవేళకు మార్కండేయుడి మరణఘడియలు కాస్తా దాటిపోయాయి. ఎప్పుడూ పదహారేళ్ళ వయసు వాడిగానే ఉండేలాగా శివుడు ఆయనకు\n\nవరమిచ్చాడు. ఆవిధంగా ఆయన యుగాలు మారినా మరణించని చిరంజీవి అయ్యాడు!\n\nఈ పురాణ కథలో కొన్ని అంతరార్థాలు కూడా ఉన్నాయి. మార్కండేయుడు తన ప్రత్యేకతను, వ్యక్తిత్వాన్ని త్యజించి - శాశ్వతమైన వాడూ, మరణించవాడూ అయిన భగవంతుడిలో లీనమయ్యాడు. అందువల్ల కాలం ఆసన్నమయినప్పటికీ ఆయన మరణించలేదు. అంతశ్చేతనంలో కాలాతీతుడయ్యాడు గనకే, ఆయన ఎప్పుడూ పదహారేళ్ళు దాటని వాడయ్యాడు. ఆయనకు భూత, భవిష్యత్, వర్తమానాలు లేవు. ఉన్నది అనంతకాలం ఒక్కటే. ఇదాక గొప్ప ఆధ్యాత్మిక అనుభూతి!\n\n# మీకు తెలుగు?\n\n1. బుద్ధుడు తన మతప్రచారాన్ని ఎక్కడ ప్రారంభించాలో తెలుసా?\n\n2. హిట్లర్ 1938వ సం॥లో కలుపుకుని 1945వ సం॥లో వదిలిపెట్టిన దేశం ఏదో మీకు తెలుసా?\n\n3. నేలమీద పాకే జంతువులలో అతి పెద్దది ఏది?\n\n4. 'అర్జున అవార్డు' అందుకున్న మొట్టమొదటి భారతియ క్రికెట్ క్రీడాకారుడు ఎవరు?\n\n5. ఘానా పూర్వనామం ఏమిటి?\n\n6. కలకత్తాను ఎవరు స్థాపించారు?\n\n7. సాధారణంగా ఏముగు ఎంతకాలం జీవిస్తుంది?\n\n8. ఈజిఫ్టలో అధికనంఖ్యాకులు మాట్లాడే భాష ఏది?\n\n9. అబీసీనియా ఇప్పటి పేరేమిటి?\n\n10. 'కవులకుకవిగా' ప్రసిద్ధిగాంచిన ఆంగ్లకవి ఎవరు?\n\n11. ఇటలీలో చెలామణిలో వున్న కరెన్సీ ఏది?\n\n12. మన పురాణాలలో ఐరావతమనే ఏముగు ఎవరి వాహనం?\n\n13. ప్రప్రథమంగా అంతరిక్షంలో నడిచిన వారెవరు?\n\n14. అతి ఎత్తయిన భూచరజంతువు ఏది?\n\n15. పార్సీల పవిత్రగంథం ఏది?\n\n16. 'ఏంజెర్ ఫార్మ్' జలపాతం ఏదేశంలో ఉన్నది?\n\n17. వాటర్లూలో వెపోలియన్ ను ఒడించిన వారెవరు?\n\n18. పాకిస్తాన్ మొట్టమొదటి అధ్యక్షుడు ఎవరు?\n\n19. కెనదాలో ఆత్యంత పాఠపైన దిన దైవ దినపైనిది?\n\n# నాయధ్యస\n\n1. వారణానె సమీపంలోని సారణాశంలో.\n\n2. అభ్రయా.\n\n3. ముసలి.\n\n4. పల్లిం దురాని (1961).\n\n5. గోడ్ కోస్తో.\n\n6. జాబీ చార్మాక్.\n\n7. 70 - 80 సం॥\n\n8. అరశ్చి భావ.\n\n9. పతియోపియా.\n\n10. ఎమ్మెండ్ స్పుస్పర్ (1552-1599).\n\n11. లీరా.\n\n12. ఇంద్రుడు.\n\n13. అచ్చి లియోనాన్ (1965).\n\n14. జరాచ్.\n\n15. జెంద్ అవైస్తా.\n\n16. వెనేజులా.\n\n17. అర్థర్ వెల్లేస్.\n\n18. మహామార్థిజన్నా.\n\n19. మెకనిజీ.\n\n# మినిటెల్స్?"
        },
        {
            "title": "చాటుమాటలు",
            "page_start": 56,
            "author": "వసుంధర",
            "pdf_page": 56,
            "content": "చాటుమాటలు\n\nసీతాపతి ఒక్కగానొక్క కూతురు అరుణ చక్కనిచుక్క. సుగుణవంతురాలు. పారుగూరి వీరభద్రుడు, అరుణను తన కొడుకు జయంతుడికి చేసుకుంటానని కబురు చేశాడు. ఆయ నెలాంటివాడో, స్థితిగతులేమిటో తెలుసు కుందామని సీతాపతి ఆ ఊరు వెళ్ళాడు.\n\nవీరభద్రుడు ఆస్తిపాస్తులు ఉన్నవాడు. బాగా చదువుకున్నాడు. మర్యాదస్థుడు. ఆయన సీతాపతికి సకల మర్యాదలూ చేసి, “మీ కుమార్తె అరుణ గురించి తెలిసిన వాళ్ళందరూ ఎంతో గొప్పగా చెప్పారు. అలాంటి పిల్లే నా ఇంటి కోడలు కావాలని నా కోరిక. నాకు కట్టుకానుకలేమీ వద్దు. పెళ్ళి కూడా ఘనంగా చేయనవసరం లేదు. శాస్త్రోక్తంగా పెళ్ళి జరి పించి, మీ అమ్మాయిని మా ఇంటికిపం పండి చాలు,” అని చెప్పాడు.\n\nజయంతుడు చూడ ముచ్చటగా ఉన్నాడు. పెద్దలంటే వాడికి వినయముంది. ఈ సం\n\nబంధం అన్నివిధాలా బాగుంటుందని సీతాపతి ఎంతో సంతోషించి తిరిగి వెళ్ళి, తనవారంద రికీ ఈ విషయం చెప్పాడు. ఇంటిల్లిపాదీ సంతోషించారు.\n\nఅలాంటి సమయంలో కాంతయ్య అనే వాడు, సీతాపతి దగ్గరకు పిడుగులాంటి వార్త మోసుకుని వచ్చాడు. వీరభద్రుడు ఎవరితోనో మాట్లాడుతూ, “సీతాపతిది దరిద్రపు కుటుంబం. అరుణ ఆ ఇంట తప్పబుట్టింది. ఆ పిల్లను ఆ ఇంటి నుంచి తప్పించాలనే, నేనీ సంబంధాన్ని కట్టం లేకుండా ఒప్పుకున్నాను. ఎవరైనా బిచ్చగాళ్ళ సామ్ము తీసుకుంటారా? అందుకే ఇస్తామన్నా వాళ్ళనుంచి పైసా కూడా కట్టంగా తీసుకోను,” అన్నాడట.\n\nపైగా ఇంతటితో ఊరుకోక, సీతాపతి కుటుంబం గురించి ఇంకేదేదో హేళనగా మాట్లాడాడట.\n\nకాంతయ్య చెప్పింది వింటూనే, సీతాపతి మండిపడి, ఆ సంబంధం వదులుకుంటా నన్నాడు. అప్పుడు సీతాపతి తండ్రి రఘుపతి కలుగజేసుకుని, “వీరభద్రుడు నీతో ఎంతో మర్యాదగా వ్యవహరించాడు. అడిగి మరీ పిల్లను చేసుకుంటానన్నాడు. అలాంటివాడిలా మాట్లాడాడంటే అందుకేదో కారణముంటుంది. వాళ్ళూ వీళ్ళూ చెప్పింది నమ్మడం కంటే, నువ్వు స్వయంగా వెళ్ళి వీరభద్రుణ్ణి కలుసుకుని మాట్లాడటం మంచిది,” అని సలహా ఇచ్చాడు.\n\nమొదట ఆ సలహా సీతాపతికి నచ్చలేదు. కానీ కాసేపు శాంతించాక తండ్రి చెప్పింది సబబుగా వుందనిపించింది. తను విన్నది\n\nకనక నిజమేఅయితే మాత్రం వీరభద్రుణ్ణి నానా మాటలూ అనాలనుకుని పారుగూరుకు బయల్దేరాడు సీతాపతి.\n\nదారిలో సీతాపతికి రైతు ఒకడు కనిపించాడు. ఆ రైతు తన పాలంలో కొంత వీరభద్రుడికి చవగ్గా అమ్మాడు. ఆ పాలంఎందుకూ పనికిరానిదనీ, రైతుకు తను దానమిచ్చి నట్లే అయిందనీ వీరభద్రుడు అంటున్నాడని తెలిసి సంజాయిషీ అడగడానికి బయల్దేరాడు రైతు.\n\n“నేనూ అలాంటి పనిమీదే బయల్దేరాను. ఒకరికొకరం తోడుగా వుండడం మంచిది,” అన్నాడు సీతాపతి సంతోషంగా.\n\nవాళ్ళిద్దరూ మరికొంత దూరం వెళ్ళేసరికి, దారిపక్కన వ్యాపారి ఒకడు తన గుర్రబ్బండిని మరమ్మతు చేయిస్తున్నాడు. ఒకప్పుడాయన దీనదశలో వుంటే, వీరభద్రుడు వెయ్యి వరహాలు అప్పిచ్చాడట. ఆ డబ్బుతో పట్నం వెళ్ళి వ్యాపారం ప్రారంభించి బాగా పైకి వచ్చాడు వ్యాపారి. ఆ తర్వాత వీరభద్రుడికి బాకీ తీర్చడమే కాక, ఏటా విలువైన కానుకలు పంపుతున్నాడట. ఒకసారి వీరభద్రుడు పట్నం వస్తే ఎంతో ఘనంగా సత్కరించి పంపాడట. కానీ వీరభద్రుడు, వ్యాపారిని కృతఘ్నుడనీ. ఒక్కమారు కూడా గ్రామం వచ్చి తనను చూడ లేదనీ అంటున్నాడట. సంజాయిషీ అడిగేందుకు వ్యాపారి, వీరభద్రుడి ఊరుకు వెళుతున్నాడు.\n\nసీతాపతి, రైతు కూడా అలాంటి పనిమీదనే బయల్దేరారని తెలిశాక వ్యాపారి, “నా బండి మరమ్మతుకు ఎంతోసేపు పట్టదు. మనమంద రంకలిసి బండిలోనే వెళదాం,” అన్నాడు.\n\nకాసేపటికి వ్యాపారి గుర్రబ్బండి ప్రయాణానికి సిద్ధమయింది. ముగ్గురూ అందులో ఎక్కికొంత దూరం ప్రయాణం చేశాక, వాళ్ళకు కవి ఒకడు తటస్తపడ్డాడు. వీరభద్రుడు ఆయనను ఒక జమీందారుకు పరిచయం చేస్తే, ఆ కవికి డబ్బూ, కీర్తి రెండూ వచ్చాయట. తనమీద కావ్యం రాయలేదని వీరభద్రుడా కవిని అందరివద్దా దుయ్యబడుతున్నాడట.\n\nకవి వాళ్ళకు ఈ సంగతి చెప్పి, “ఆరంభంలో ఒకసారి ఆయనమీద పద్యం చెప్పాను. అది విని ఆయన, నేను సామాన్యుణ్ణి.\n\nఇలాంటి కవిత్వానికి అర్హుణ్ణి కాను’ అంటూ అభ్యంతరపెట్టాడు. ఇప్పుడేమో ఇలాగంటు న్నాడు. ఉన్న మాట మొహం మీదనడం, నా అలవాటు. కావాలంటే, కావ్యం రాయమని నన్నడిగితే కాదంటానా? అప్పుడలాగని ఇప్పుడిలాగనడం నాకు నచ్చలేదు. అందుకే సంజాయిషీ అడగడానికి బయల్దేరాను,” అన్నాడు.\n\nఆయన కూడా వాళ్ళతో పాటు బండె క్కాడు.\n\nబండి వీరభద్రుడి ఇల్లు చేరుకునేసరికి సాయంకాలమయింది. ఆ సమయంలో వీరభద్రుడు ఇంటి అరుగు మీద కూర్చుని ఎవరితోనో మాట్లాడుతున్నాడు. బండిలోంచి దిగిన నలుగుర్చీచూసి ఆయన ఎంతో ఆప్యా\n\nయంగా, “ఒక్కసారిగా ఇంతమంది ఆత్మీయులు నా ఇంటికి రావడం ఎంతో సంతోషంగా వుంది!” అంటూ లోపలికి అహ్వానించి, వారి అవసరాలు చూడవలసిందిగా పనివాళ్ళకు పురమాయించాడు. ఆయన ముఖం లోని నిష్కల్పష్టమైన అభిమానాన్ని చూసి, ఆ వచ్చిన నలుగురూ వెంటనే ఏమీ అన లేకపోయారు. అయితే, వారి మనసుల్లో వీరభద్రుడి పట్ల శత్రుభావం వుండడం వల్ల లోపలికి వెళ్ళలేక తటపటాయిస్తూ అక్కడే నిలబడ్డారు.\n\nఅంతలో వీరభద్రుడింటి అరుగు మీద వున్న మనిషి, “అయ్యా! నా సంగతి మీరు తేల్చి చెప్పలేదు,” అన్నాడు.\n\n“ఇందులో తేల్చి చెప్పడానికే ముంది? ఒకసారి మాటిచ్చానంటే దానికి తిరుగుండదు. అదీ నా విషయం,” అన్నాడు వీరభద్రుడు.\n\nఅప్పుడా మనిషి అరుగు మీదినుంచి కిందికి దిగి, సీతాపతివాళ్ళకు దగ్గరగా వెళ్ళి, “అయ్యా! మీరందరూ ఈయనకు ఆత్మీయులే అయితే, నా విషయం నచ్చజెప్పి పుణ్యం కట్టుకోండి,” అన్నాడు.\n\nవిషయమేమిటా అని వాళ్ళు కుతూహల పడితే, ఆ మనిషి తన కథనిలా చెప్పాడు:\n\nఆ ఊళ్ళో వీరభద్రుడికింకో పెంకుటి ల్లుంది. ఆరంభంలో ఆయన ఆ పెంకుటింట్లోనే వుండేవాడు. సంపద పెరిగాక ఆయన ఇప్పుడున్న పెద్దింట్లోకి మారిపోయాడు. చాలా కాలం ఆ పెంకుటింటిని శుభకార్యాలకు వచ్చిన బంధువులు విడిది చేయడానికి వాడు తూండేవాడు. అయితే ఆ ఇంటికి వాడకం తక్కువై పాడుబడిపోతున్నది. సూరయ్య అనే పేద రైతు తనకా ఇల్లు కావాలని అడిగాడు. వీరభద్రుడా ఇంటిని కారుచవగాగ్గా సూరయ్యకు అమ్మడానికి ఒప్పుకున్నాడు. సూరయ్య డబ్బు ఏర్పాట్లు చేసుకుంటున్నాడు.\n\nఆ మనిషి పేరు వీరయ్య. వీరయ్య, సూరయ్య అదృష్టాన్నీ, వీరభద్రుడి మంచి తనాన్నీ పాగిడాడు. అది విని సూరయ్య తిర స్కారంగా, “ఆ ఇల్లొక దయ్యాలకొంప. ఊరికే ఇస్తానన్నా ఎవరూ తీసుకోరు. నేను డబ్బిచ్చి తీసుకుంటున్నాను. ఇందులో ఆయన మంచి\n\nతనం లేదు, నా అదృష్టం లేదు. అదృష్టం ఆయనది. అవసరం నాది. అంతే!” అన్నా డట.\n\n“ఇప్పుడు వీరయ్య ఆ మాటలు వీరభద్రు డికి చేరవేసి - అలాంటి కృతఘ్నుడికి ఇల్లు ఇవ్వవద్దనీ, తనకిస్తే చర్మం చెప్పులు కుట్టించిచ్చి ఋణం తీర్చుకుంటాననీ అంటున్నాడు. కానీ వీరభద్రుడు ఎంత చెప్పినా మాట తప్ప నంటున్నాడు.\n\nసీతాపతీ అతడివెంట వచ్చినవాళ్ళు ఏదీ యినా అనేలోగా, వీరభద్రుడు తనే కలగ జేసుకుని, “సందర్భాన్నిబట్టి ఎదటలేని మనిషి గురించి అవాకులూ, చవాకులూ అనడం జరుగుతుంది. అలాంటలవాటు నాకూ పుంది. అందుకే నేను చాటుమాటు మాటలకు ప్రాధాన్యమివ్వను. ఎదురుగా ఏమంటే అదే నాకు ముఖ్యం. చాటుమాటలు కొందరు పనిగట్టుకుని పుట్టిస్తారు. ఒక్కొక్కసారి నిజమూ పుంటుంది. వాటిని పట్టించుకోకపోవడం నా పద్ధతి. నా ఆత్మీయులు నా పద్ధతిని హర్షి స్తారే తప్ప, ఏమాత్రం నీకు అనుకూలంగా\n\nచెప్పరు. కాబట్టి నువ్విక వెళ్ళు!” అని వీరయ్యను పంపేశాడు.\n\nఈ మాటలు వింటూనే సీతాపతీ, వెంట వచ్చినవాళ్ళు తెల్లబోయారు. అంతవరకూ వాళ్ళు వీరభద్రుడి గురించే తప్ప తమ గురించి ఆలోచించలేదు. ఆయన చాటు మాటలు పట్టించుకోడు. తాము మాత్రమెందుకు పట్టించుకోవాలి?\n\nసీతాపతీవాళ్ళు తమకు అవసరమైన పనులున్నవంటూ వీరభద్రుడికి చెప్పి, వెంటనే తిరుగు ప్రయాణమయ్యారు. అంత అవసరం అయిన పనులున్నవాళ్ళు – పనిగట్టుకుని తన ఇంటికెందుకొచ్చారో వెంటనే ఎందుకు వెళ్ళిపోతున్నారో అర్థం కాక, వీరభద్రుడు ఆశ్చర్యపోయాడు.\n\nఅయితే సీతాపతీ, అతడి వెంట వీరభద్రుడి సంజాయిషీకోసం వచ్చినవాళ్ళు మాత్రం- వీరభద్రుడి వంటి వాడి స్నేహం, బంధుత్వం తమను సంస్కరించగలంతటి గొప్పవన్న సంతోషంతో ఉత్సాహంగా తిరుగు ప్రయాణం చేశారు.\n\nఒక గ్రామంలో రామయ్య అనే పౌరోహిత్యపు బ్రాహ్మణుడు ఉండేవాడు. ఆయన వట్టి హడావుడిమనిషి. ప్రతి చిన్న విషయానికీ హడావుడి చేస్తూండేవాడు.\n\nపౌరుగు గ్రామంలో ఒక పెళ్ళి ముహూర్తం వచ్చింది. పౌరోహిత్యానికి రామయ్యను పిలి చారు. ఆయన ఎంతో ఆనంద పడిపోయాడు. హడావుడి మనిషి కావటంచేత రామయ్య కోడి కూయక ముందే లేచి, పక్క గ్రామానికి బయలుదేరుతూ తన భార్యతో, “ఒసే, నేను బయలుదేరుతున్నాను. తలుపు వేసుకో. దొంగలు రావచ్చు, జాగ్రత్త!” అని ఒకటికి రెండు సార్లు అన్నాడు.\n\nరామయ్య భార్య లేచి, తలుపు వేసి వచ్చి మళ్ళీ పడుకున్నది.\n\nఇదంతా ఇంటి దాపులనే దాగి ఉన్న దొంగలు గమనించారు. వాళ్ళకు తెల్లవార్లూ ఏదీ దొరకలేదు. రామయ్య వెళ్ళిపోయాడు.\n\nఇక ఇంట్లో ఆయన భార్య తప్ప ఇంకెవరూ లేరు. ఇంకా ఝాము రాత్రి మిగిలి ఉన్నది. రామయ్య ఇంటికి కన్నం వేస్తే ఇంకేమీ దొరక్కపోయినా బియ్యమైనా దొరుకుతాయి.\n\nఆమాట అనుకుని దొంగలు రామయ్య ఇంటికి కన్నం వేసి లోపల ప్రవేశించారు. లోపల దీపం కూడా లేదు. కటిక చీకటి. అదీ మంచిదే, తమ పంట పండిందనుకు న్నారు దొంగలు.\n\nఇంతలోనే రామయ్య వెనక్కు వచ్చి, హడావుడిగా తలుపు తట్టి భార్యను పిలిచాడు. భార్య మళ్ళీ తలుపు తీసింది.\n\n“తలగుడ్డ మరిచిపోయాను,” అని రామయ్య తలగుడ్డ తీసుకుని మళ్ళీ బయలు దేరాడు.\n\nరామయ్య భార్య తలుపు గడియ పెట్టి వచ్చి మళ్ళీ పడుకున్నది. ఆమెకు కాస్తకునుకు పట్టటానికి వ్యవధి ఇచ్చి, దొంగలు చీకట్లో"
        },
        {
            "title": "హడావుడిమనిషి",
            "page_start": 62,
            "author": "చందమామ బృందం",
            "pdf_page": 62,
            "content": "బియ్యం బాన ఎక్కడ ఉన్నదీ తడివి చూసి,\nదాని పక్కనే ఒక గుడ్డ పరిచారు. బియ్యం\nఅందులో పోసుకుని తీసుకుపోదామని వాళ్ళ\nఉద్దేశం.\n\nఇంతలో రామయ్య మళ్ళీ హడావుడిగా\nవెనక్కు వచ్చి, తలుపు తట్టుతూ భార్యను\nపిలిచాడు.\n\nభార్య వెళ్ళి తలుపు తీసి, “ఈసారి ఏం\nమరిచారు?” అన్నది.\n\n“సంచీ! సంచీ మరిచాను. కాస్త వెళ్ళి\nతీసుకురా!” అన్నాడు రామయ్య.\n\nరామయ్య భార్య బియ్యపు బాన పక్కగానే\nవెళ్ళి ఒంకె నున్న సంచీ తీసుకుని వచ్చి భర్త\nకిచ్చి, తలుపు మూసింది.\n\nసంచీ కోసం ఆమె వెళ్ళేటప్పుడు దొంగలు\nదూరంగా తప్పుకుని నక్కవలసి వచ్చింది.\nఆమె కాలికి గుడ్డ తగలటమూ, దాన్ని ఆమె\nవంగి తీసుకుని వెళ్ళి కప్పుకుని పడుకోవ\nటమూ వాళ్ళు ఎరగరు.\n\nఆమెకు కాస్త కునుకు పట్టటానికి వ్యవధి\nఇచ్చి, దొంగలు బానలో నుంచి బియ్యం\n\nఎత్తి, లోగడ గుడ్డ పరిచి ఉండవలసిన\nచోట పోశారు. బాన దాదాపు ఖాళీ అయింది.\nబియ్యం మూట కట్టటానికి గుడ్డ చెంగుల\nకోసం నేల మీద ఎంతసేపు తడివినా అవి\nదొరకలేదు. తాము నేల మీద బియ్యం\nపోసిన సంగతి వాళ్ళకు తెలిసివచ్చింది.\n\nఇప్పుడేం చేయాలా అని వాళ్ళు అనుకుం\nటూండగా, హడావుడి రామయ్య మూడోసారి\nతిరిగివచ్చి, తలుపు తట్టాడు.\n\nభార్య వెళ్ళి తలుపు తీసి, “అప్పుడే\nతెల్లారి పోయిందే! ఇక నేను పనులు\nప్రారంభించవచ్చు,” అన్నది.\n\nఈ మాటలు విని దొంగలు హడలిపోయి\nకన్నంలో నుంచి జారుకున్నారు. ఆ తొందరలో\nవాళ్ళు తమ వెంట ఉన్న డబ్బు సంచీ\nరామయ్య ఇంటనే వదిలేసిపోయారు.\n\nరామయ్య ఈసారి తాను తీసుకుపోవలసిన\nవస్తువులన్నీ, ఒక్కటీ వదలకుండా శ్రద్ధగా\nతీసుకుని, సకాలానికే పొరుగూరు చేరాడు.\nఆయన హడావుడి ఆయనకు తెలియకుం\nడానే ఈసారికి ఎంతో లాభించింది.\n\nSay \"Hello\" to text books and friends\n'Cause School days are here again\nHave a great year and all the best\nFrom Wobbit, Coon and the rest!"
        }
    ]
}