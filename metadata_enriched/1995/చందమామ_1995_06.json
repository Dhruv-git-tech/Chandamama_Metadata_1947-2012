{
    "book_id": "చందమామ_1995_06",
    "stories": [
        {
            "title": "పెద్దతనం",
            "page_start": 9,
            "author": "రాయవరపు ఆదినారాయణరావు",
            "pdf_page": 9,
            "content": "పెద్దతనం\n\nఒక పెద్ద అడవి పక్కన వుండే ఆళ్ళవరం గ్రామంలోని సుబ్బారాయుడికి, ఎలాంటి పనిఅయినా సులభంగా సాధించుకు వస్తాడని మంచిపేరు. అవసరమైనప్పుడు గ్రామంలో చాలామంది ఆయన్నే ఆశ్రయించేవాళ్ళు. అందుకు సుబ్బారాయుడు విసుక్కోకుండా గర్వపడేవాడు.\n\nఇప్పుడు సుబ్బారాయుడి వయసు ఏబై దాటింది. అయినా తనలో ఓపికా, ఉత్సాహం ఏమాత్రం తగ్గలేదని ఆయన ఉద్దేశ్యం. కానీ గ్రామంలోని వాళ్ళు మాత్రం, కొత్తగా గ్రామంలోకి వచ్చిన నాగరాజును కష్టమైన పనులకు ఆశ్రయిస్తున్నారు.\n\nఇది సుబ్బారాయుడికి బాధను కలిగించింది. భార్య సూర్యావతికి చెప్పుకున్నాడు. అవిడ నవ్వి, “గ్రామంలోని వాళ్ళకు మీరంటే అపరిమితమైన గౌరవం. మీకు పెద్దతనం వచ్చింది. పూర్వంలా మిమ్మల్ని శ్రమపెట్టడం తగదని, వాళ్ళు యువకుడైన నాగరాజు చేత కష్టమైన పనులు చేయించుకుంటున్నారు,” అన్నది.\n\nఇందుకు సుబ్బారాయుడు చిరుకోపంగా, “సమర్థతకు వయసేమిటి? ఆ నాగరాజు యువకుడు కావచ్చు. కానీ నా వల్ల కాని పనులు చేయలేడు. అతడిప్పుడు చేస్తున్న పనులూ నా అంత బాగా చేయడం లేదు. ఈ విషయం గ్రామం వాళ్ళకు తెలియదా?” అన్నాడు.\n\nసూర్యావతి అప్పటికి ఊరుకుని, భర్త అన్నమాటలను తనకు తెలిసిన వారికి చెప్పింది. వాళ్ళు వెంటనే, “ఆశ్చర్యం! ఒకప్పుడు సుబ్బారాయుడిలాంటివి పట్టించుకునే వాడు కాదు. అప్పుడూ ఆయన కొక్కడికే కాదు, ఇలాంటి పనులు ఇతరులు కొందరికి అప్ప జెప్పే వాళ్ళం. అవసరమైతే నా దగ్గరకే వస్తారు – అనేవాడు తప్ప, తన దగ్గరకెవరూ\n\nరావడం లేదని బాధపడేవాడు కాదు. పాపం, వయసు మీదపడుతోంది కదా! అలాగే అనుకుంటాడులే,” అన్నారు.\n\nసుబ్బారాయుడి కీవిషయం తెలిసి మరింత బాధపడ్డాడు. తను ఎప్పటిలాగే చలాకీగా, చురుకుగా వున్నాడనీ, తనకింకా పెద్దతనం రాలేదనీ అందరికీ తెలియాలని ఆయన కోరిక. అది తీరేదెలాగా అని ఆలోచిస్తూంటే అవకాశం రానే వచ్చింది.\n\nఆ రోజు సుబ్బారాయుడు, గ్రామాధికారి ఇంటి అరుగు మీద కొందరు పెద్దలతో మాట్లాడుతున్నాడు. అక్కడ నాగరాజు కూడా వున్నాడు. అంతలో అక్కడికి పొరుగూరి జమీందారు గారి దివాణం అధికారి వచ్చాడు. ఆయన్ని చూస్తూనే గ్రామాధికారి నమస్కరించి, “ఏమిటిలా దయచేశారు?” అంటూ కూర్చు నేందుకు తన పక్కన చోటు చూపించాడు.\n\nదివాణం అధికారి అక్కడున్న వారందరికేసి ఒకసారి చూసి గ్రామాధికారితో, “నాలుగైదు నెలలుగా మా జమీందారుగారి ఊళ్ళలోని జనాభా లెక్కలూ, ఊళ్ళ పాలిమేరల సమాచారం, చెరువులూ, వాగుల పరిస్థితీ-అంతా లెక్కలు తయారుచేశాను. ఆ మధ్య పట్నం వెళ్ళిన మా జమీందారుగారు రేపు సాయం కాలానికి తిరిగివస్తున్నారు. నేను సేకరించిన సమాచారం మూడువందల పుటలపుస్తకంగా తయారైంది. ఈ విషయంలో మీ నుంచి సాయం కోరివచ్చాను,” అన్నాడు.\n\n“మానుంచిసాయమా? అదేమిటి చెప్పండి!”\n\nఅన్నాడు, గ్రామాధికారి ఆశ్చర్యపోతూ.\n\n“మీ గ్రామంలో చదువు సంధ్యల్లో బాగా ఆరితేరిన వాళ్ళున్నారని విన్నాను. నేను తయారు చేసిన సమాచారంలో అక్షరాల తప్పులూ, కూడికలూ హెచ్చవేతల్లాంటి వాటిల్లో దొర్లిన పారబాట్లూ, తిరిగి నేనే సరిదిద్దుకోవడం కంటే, మరెవరైనాసమర్థులు ఆపని చెయ్యడం మేలనుకుంటున్నాను. ఎవరైనా అందుకు సాయం చేయాలి!” అన్నాడు దివాణం అధికారి.\n\n“మా గ్రామంలో, ఉన్న లెక్కలూ అవీ సరిచూసి అర్థంచేసుకుని తప్పులేమైనా వుంటే దిద్దగల వారెందరున్నారు? అందుకు బహుశా నాగరాజే సమర్థుడు. ఏమయ్యా, నాగరాజు!\n\nవీరికి కాస్త సాయంచేయి. ఎప్పుడైనా జమీం దారుగారితో నీకు పని పడితే, అప్పుడు వీరి నుంచి నీకు సాయం వస్తుంది,\" అన్నాడు. గ్రామాధికారి చటుక్కున. గ్రామాధికారి తన పేరు చెప్పనందుకు సుబ్బారాయుడు నాచ్చు కున్నాడు. ఇదివరలో ఇలాంటి పనులు ఆయన చాలా చేసివున్నాడు.\n\nనాగరాజు మాత్రం, “వీరు సేకరించిన సమాచారమంతా శ్రద్ధగా చదివి అక్షరాల తప్పలూ, లెక్కల్లో దిద్దుబాట్లూ – అంతా మూడువందల పుటలు సరిదిద్దాలంటే కనీసం పది రోజుల గడువు కావాలి. అంతపెద్దవని ఒక్కరోజులో చేయడం నావల్లకాదు,\" అన్నాడు.\n\nఇది విని దివాణం అధికారి నిరుత్సాహ పడ్డాడు. అప్పుడు సుబ్బారాయుడు కలగజేసు\n\nకుని, “తమకు అభ్యంతరం లేకపోతే, ఆ పని నేను చేయగలను,” అన్నాడు.\n\n“తమరి గురించి విన్నాను. తమరందుకు సమర్థులే! కానీ కాస్త పెద్దతనం వచ్చిందని తటవటాయిస్తున్నాను. మీరు చేస్తానంటే నాకు సంతోషమే!” అని దివాణం అధికారి ఆయనకు పుస్తకం ఇచ్చాడు.\n\nసుబ్బారాయుడు పట్టుదలతో కూర్చుని దాన్ని ఒక్కరోజులో సరిదిద్ది, దివాణం అధికారికి తిరిగి ఇచ్చాడు.\n\nఆ తర్వాత దివాణం అధికారి దాన్ని జమీందారుకిచ్చాడు. జమీందారు దాన్ని క్షుణ్ణంగా చదివి ఎక్కడా తప్పంటూ లేదని అధికారిని మెచ్చుకోవడర, ఈ సంగతి ఆయన నలుగురికీ చెప్పడం జరిగింది.\n\n“ఒక్కరోజు..... ఒక్కరోజంటే ఒక్కరోజులో దివాణం అధికారి ఇచ్చిన మూడు వందల పుటల పుస్తకాన్ని చదివి తప్పులు దిద్దాను. అందుకు ఇంత పిసరు కష్టమనిపించలేదు,” అని సుబ్బారాయుడు అందరికీ చెప్పుకు న్నాడు.\n\nఆ తర్వాత తన సమర్థతను నిరూపించుకు నేందుకు సుబ్బారాయుడికి మరికొన్ని అవకాశాలు వచ్చాయి.\n\nఒకసారి గ్రామాధికారికి జబ్బు చేసింది. వైద్యానికి కొత్తరకం మూలికలు కావలసి వచ్చాయి. అవి చపలపురంలో వ్యాసానందు డనే వాడి దగ్గర తప్ప ఇంకెక్కడా దొరకపు. వైద్యుడు చెప్పిన రోగలక్షణాలను వాడితో చర్చించి, వాడిచ్చిన మూలికలు తీసుకు\n\nరావాలి. వచ్చిన ఇబ్బందేమంటే – వ్యాసానం దుడు సంస్కృతం తప్ప మరాక భాష వినడు, మాట్లాడడు!\n\nగ్రామాధికారి నాగరాజును పంపాలనుకు న్నాడు. కానీ చపలపురం వెళ్ళాలంటే ఉప్పుటేరు దాటాలి. ఉప్పుగాలి నాగరాజుకు పడదు. ఆ ప్రయాణం చేయాలంటే వారం రోజులు ముందు నుంచి ఏవో మందులు మింగి, కొన్ని ఆహారనియమాలు పాటించాలి. అయితే ఇప్పుడంత వ్యవధిలేదు.\n\nసుబ్బారాయుడు తనకు ఉప్పటేరు బాధ లేదనీ, ఆ పని చేసుకురాగలననీ చెప్పి; చేసుకుని వచ్చాడు.\n\nఇంకొకసారిగ్రామంలోఅమ్మవారిసంబరం గొప్పగా చేయాలనుకున్నారు. సంబరం రోజున\n\nపురుషులందరూ వయసుతో నిమిత్తం లేకుండా, రోజంతా అమ్మవారి విగ్రహం ముందు గెంతులు వేయాలి. నిలబడే వుండాలి తప్ప కూర్చోకూడదు. అలా చేస్తే మేలు జరుగుతుంది, చేయకపోతే కీడు జరుగుతుందని గ్రామ ప్రజల నమ్మకం.\n\nఆ గ్రామాన్ని ఆనుకుని వున్న అడవిలో ఒక ప్రత్యేకమైన చెట్టుంది. ఆచెట్టు ఆకులు అన్నీ ఒకరకంగా వుండవు. వాటిలో కొన్నింటి పై త్రిశూలం ఆకారంలో బొమ్మ వుంటుంది. అలాంటి ఆకులు నూట పదహారు తెచ్చి, అమ్మవారి మెడలో మాలగా వేసి సంబరం చేశాక, ఆ మర్నాడు తిరిగి ఆ మాలను అడవిలోని చెట్టు కొమ్మకు తగిలించాలి.\n\nఎవరు ఆకులు తెచ్చారో వాళ్ళే మాలనూ తీసుకువెళ్ళాలి.\n\nఅడవి ప్రయాణం ఎంతో కష్టమైనది. అది చేశాక సంబరంలో పాల్గొనడం మరింత కష్టం. ఆ వెనువెంటనే మళ్ళీ అడవి ప్రయాణం చేయాలంటే ఇంకా కష్టం. అడవిలో ఆ చెట్టును వెదికి పట్టుకోవడం, చెట్టుకున్న త్రిశూలపు ఆకుల్నీ గుర్తించడం అందరికీ సాధ్యమయ్యే పనికాదు.\n\nఈ పని నాగరాజు వల్ల అవుతుందికానీ, తానంత శ్రమపడలేనన్నాడు. సంబరంలో రోజంతా గెంతాలంటే, వాడికి ముందూ వెనకా విశ్రాంతి కావాలట! అలా గెంతకపోతే తనకు కీడు కలుగుతుందని వాడి భయం.\n\nగతంలో సుబ్బారాయుడీ పని నాలుగైదు సార్లు చేశాడు. ఆయన తను మళ్ళీ ఆ పని చేస్తానని, అడవికి పోయి ఆకులు తెచ్చి-మిగతా పనికూడా సక్రమంగా నిర్వహించాడు. ఆయనలో అలసట మచ్చుకు కూడా కనిపించ లేదని అంతా చెప్పుకున్నారు. సూర్యావతి కూడా భర్త ఓపికకు మెచ్చుకుంది.\n\nఈ విధంగా సుబ్బారాయుడు ఎన్నో కష్టమైన పనుల్లో, తను నాగరాజుకంటే అధికుడ నని నిరూపించుకున్నాడు. అయినా అందరూ ముఖ్యమైన పనులకు నాగరాజునే ఆశ్రయిస్తు న్నారు. వాడు కాదంటేనే సుబ్బారాయుడి వద్దకు వస్తున్నారు. ఇది ఆయనకు బాధగా వుండేది.\n\nఒకనాడు సూర్యావతి, సుబ్బారాయుడితో,\n“మీరు హాయిగా ఇంట్లో కూర్చుని పురాణ\nగ్రంథాలు చదవండి. వాటి అర్థం నాకు\nచెప్పండి. సుఖంగా పుందాం. ఇతరులు మీకు\nపని చెప్పకపోతే అందుకు సంతోషించాలి\nకానీ బాధపడతారెందుకు?” అన్నది.\n\n“అందరూ నాకు పెద్దతనం వచ్చిందను కుంటున్నారు. ఆ మాట కొందరు మొఖానే అనేస్తున్నారు. నేనేమైనా మంచం పట్టానా? పైగా యువకులవల్ల కాని పనులు చేస్తున్నాను. ఆ విషయం ఎవరూ గుర్తించరేం?” అన్నాడు సుబ్బారాయుడు.\n\nఇలా వుండగా, ఎంతోకాలంగా సుబ్బారాయుణ్ణి ఎరిగున్న పారుగూరి వాడైన వసురాయుడు వాళ్ళింటికి వచ్చాడు. వసురాయుడి గ్రామంలో రెండేళ్ళుగా వానలు లేవు. చెరువులు, బావులు తవ్వించమంటే గ్రామాధికారి శ్రద్ధ తీసుకోవడంలేదు. రాజుకు ఫిర్యాదు చేయాలంటే ఒక ఇబ్బంది వుంది.\n\nరాజధానికి వెళ్ళి, రాజప్రాసాదం ముందున్నమైదానంలో, ఆయన్ని ఆకర్షించేటట్టు ఏదైనా కష్టమైన పనిచేసేవారినే రాజు పిలి పించి కారణమడుగుతాడు. అప్పుడు రాజుకు తను వచ్చిన పనేమిటో చక్కగా వివరించి చెప్పాలి.\n\n“సాధారణంగా అందరూ రాజధాని మైదా నంలో మధ్య ఆగకుండా నూరు పిల్లిమొగ్గలు వేస్తారు. అలా వేయగలవాళ్ళు, మా ఊళ్ళో\n\nచాలా మంది వున్నారు. కానీ ఆ తర్వాత రాజుతో చక్కగా మాట్లాడాలి కదా! అందుకు తగిన సమర్థులు మా ఊళ్ళో లేక ఈ ఊరొ చ్చాను. నీ ఎరుకలో ఎవరైనా వున్నారా?” అని వసురాయుడు, సుబ్బారాయుణ్ణి అడిగాడు.\n\nసుబ్బారాయుడిసామర్థ్యంగురించివసురాయుడికి తెలుసు. అయినా, తన సాయం అడకు్కుండా మరెవరి పేరైనా చెప్పమన్నం దుకు ఉక్రోషం వచ్చి, ఆయన గ్రామాధికారిని అడగమన్నాడు.\n\nవసురాయుడు, గ్రామాధికారి వద్దకు వెళ్ళి తిరిగి వచ్చి సుబ్బారాయుడితో, “గ్రామాధికారి నాగరాజు అనేవాడి పేరు చెప్పాడు. అంతే\n\nకాదు. నువ్వేనాగరాజును ఈపనికి ఒప్పించాలట, ”\nఅన్నాడు.\n\nదీనికి సుబ్బారాయుడు మండిపడి, \"ఒక్క\nరోజులో దివాణం అధికారి రాసినదంతా\nచదివి ఒక్క తప్పులేకుండా దిద్దాను. ఉన్న\nపళంగా వెళ్ళాలంటే ఉప్పుటేరు ప్రయాణం\nచేసినచ్చాను. అమ్మవారి సంబరానికి, మూడు\nరోజులు వరసగా అంతులేని శరీర శ్రమ\nచేసినా అలిసిపోలేదు. ఇలాంటి నేనుండగా,\nఆ నాగరాజే కావాలనుకుంటే నువ్వే వెళ్ళి\nవాణ్ణి అడుగు. రాయబారాలు నావల్ల కాదు, ”\nఅన్నాడు.\n\nవసురాయుడు ఆయనవంక ఆశ్చర్యంగా\nచూసి, “అయితే మీ గ్రామాధికారి చెప్పింది\nనిజమే!” అన్నాడు.\n\nసుబ్బారాయుడు తెల్లబోయి, \"నా గురించి\nగ్రామాధికారి ఏం చెప్పాడు నీకు?\" అని\nఅడిగాడు.\n\n“ఇది వరకు నువ్వింత కష్టమైన పని చేసినా, ఇతరులే ఆ కష్టం గురించి మాట్లాడే వారు. నువ్వు మాత్రం ఇదీ ఒక పెద్దపనా,\n\nఇందులో కష్టమేముందీ అనేవాడివి. ఇప్పుడే\nపని చేసినా అదెంతో కష్టమైనదనీ, అయినా\nనువ్వు చేశాననీ అంటున్నావు. గ్రామాధికారి\nచెప్పినట్టు నీకు పెద్దతనం వచ్చేసింది. ఇలాం\nటప్పుడు నీకు విశ్రాంతి అవసరం!\" అన్నాడు\nవసురాయుడు.\n\nఅప్పటికి సుబ్బారాయుడికి తనలో వచ్చిన\nమార్పు అర్థమయింది. కష్టమైన పనులు ఇప్ప\nటికీ తను చేయగలుగుతున్నాడు కానీ గతం\nలో అవికష్టమైనవని అనుకునేవాడు కాదు.\nఇప్పుడా పనుల్లో కష్టమున్నదని తెలుస్తున్నది.\nతనకు పెద్దతనం వచ్చిందని ఇతరులు\nగుర్తించడం ఇష్టంలేదు. నాగరాజుకాబాధ\nలేదు. వాడు తను చేయగలిగింది చేస్తున్నాడు.\nచేయలేనిది స్పష్టంగా చెబుతున్నాడు. శక్తి\nసామర్థ్యాలు ఋజువు చేసుకోవాలన్న తపన\nవాడికి లేదు. పెద్దతనం వచ్చిన వారికే ఆ\nతపన వుంటుంది!\n\nఇది గ్రహించాక సుబ్బారాయుడు, మిగతా\nవాళ్ళ గుర్తింపు కోసం తాపత్రయ పడడం\nతగ్గించి సుఖంగా రోజులు గడిపాడు."
        },
        {
            "title": "భువనసుందరి 9",
            "page_start": 16,
            "author": "[అయిపోయింది]",
            "pdf_page": 16,
            "content": "భువనసుందరి 9\n\nగ్రీకులకూ ట్రోజనులకూ భువనసుందరి మూలాన ప్రారంభమైన యుద్ధం అవసాన దశకు వచ్చింది. ఉభయపక్షాలా ఉత్తమయోధులు మరణించారు. ట్రోయని పట్టుకోవ టానికి రూపధరుడు ఒక యుక్తి పన్నాడు. దాని ననుసరించి గ్రీకులు ఒక కొయ్యగుర్రం తయారుచేసి దాని కడుపులో కొందరు యోధులను ఉంచి, గుర్రాన్నీ, చౌర్యనాథుడనే వేగులవాణ్ణీ, సముద్రతీరాన వదిలి తమనౌకలలో వెళ్ళిపోయినట్టు నటించారు. ట్రోజనులు ఆగుర్రాన్ని తమ నగరంలోకి తెచ్చుకుని, విజయోత్సాహంలో ముణిగి ఉన్నారు.\n\nబయట ఈ తతంగమంతా జరుగుతూ ఉంటే, గుర్రంలోపల ఉన్న గ్రీకుయోధులు ప్రాణాలరచేతపట్టుకుని గడగడలాడిపోయారు. దోర్దండుడు నిళ్ళబ్దంగా ఏడవసాగాడు కూడా. నవయోధు డొక్కడే రాయిలాగా ఉండి పోయాడు. తీక్ష్ణదృష్టి విసిరిన బల్లెం కొయ్య గుర్రాన్ని భేదించి తన తలకు సమీపంలోనే పాడుచుకువచ్చినా అతను చలించలేదు. పైపెచ్చు, ఎప్పుడు బయటపడి తన పరాక్రమం చూపుదామా అన్నట్టుగా, తన కత్తి పిడిని చేతితో పట్టుకుని, మాటిమాటికీ రూపధరుడి కేసి చూడసాగాడు. ఈ దాడికి నాయకుడు రూపధరుడే.\n\nసాయంకాలంవేళ భువనసుందరి తన భర్త అయిన అరిభయంకరుడితో సహా గుర్రాన్ని చూడవచ్చింది. ఆమె తన భర్తను రంజింపజేసే మిషమీద గుర్రంచుట్టూ తిరిగివస్తూ, మధ్య మధ్య దాన్ని తట్టుతూ,\n\nగుర్రంలో ఉన్న యోధులలో ఒక్కొక్కడి\nభార్య గొంతునూ అనుకరించింది. వారిని\nపేర్లుపెట్టి పిలిచింది కూడా. గుర్రం కడుపులో,\nరూపధరుడికి సమీపంగా కూచుని ఉండిన\nప్రతాపుడూ, దేవమయుడూ కూడా, ఆమె\nతమ పేర్లు పిలిచినప్పుడు లేచి బయటికి\nఉరకబోయారు! వారిని రూపధరుడు సకాలం\nలోవారించాడు.\n\nరాత్రి అయింది. పగలల్లా విజయోత్సవాలు\nజరిపి అలిసిపోయిన ట్రోయ్ పౌరులు\nప్రాణాలు సొమ్మసిల్లి గాఢనిద్రలో ముణిగి\nపోయారు. ఎక్కడా ఒక్క కుక్కకూడా మొర\nగటంలేదు. ఒక్క భువననుందరి మాత్రం\nమేలుకుని ఉన్నది. ఆమె గదికి వెలుపల\n\nఒక గుండ్రని దీపం వెలుగుతున్నది. ఇది\nగ్రీకుల కోసం ఏర్పాటుచేసిన సంకేతం.\n\nఅర్ధరాత్రి అయింది. చంద్రోదయం కాబో\nతున్నది. ఆ సమయాన చౌర్యనాథుడు పిల్లి\nలాగా నగరం దాటి వెళ్ళి, వజ్రకాయుడి\nసమాధివద్ద అఖండం వెలిగించాడు. అదే\nసమయాన ప్రత్యామ్నాయుడు, సముద్రం\nమీద దూరాన వేచిఉన్న గ్రీకు నౌకలు బయలు\nదేరి రావచ్చు నన్నట్టుగా, ఒక దివిటీ\nఊపాడు.\n\nసంకేతం అందినట్టుగా రారాజు తమ\nనౌకలలో దీపాలు వెలిగించాడు. గ్రీకు\nనౌకలు తీరానికేసి రాసాగాయి.\n\nరారాజు సంకేతం చూస్తూనే ప్రత్యామ్నా\nయుడు కొయ్యగుర్రం వద్దకు వెళ్ళి చిన్న\nగొంతుతో, “అంతాసిద్ధం!” అని లోపలివాళ్లకు\nతెలిపాడు. వెంటనే రూపధరుడు దోర్దండుడి\nతో, “గుర్రం తలుపు తెరిచెయ్యి!” అన్నాడు.\n\nగుర్రం డొక్కలో తలుపు తెరుచుకున్నది.\nఒక యోధుడు ఆత్రంగా బయటికి దూకి,\nమెడ విరిగి అక్కడే చనిపోయాడు. తరవాత\nతాటినిచ్చెన బయటికి వచ్చింది. గ్రీకు\nయోధులు ఒక్కొక్కరే నిళ్ళబ్దంగా దిగి వచ్చారు.\nవారిలో కొందరు నౌకలలో వచ్చేవారికోసం\nకోట ద్వారాలు తెరవటానికి పరిగెత్తారు,\nమరికొందరు రాజసౌధం వెలుపల నిద్రమత్తు\nతోజుగుతున్న పహరావాళ్ళ మీదపడి చంపే\nశారు.\n\nప్రతాపుడికి తన భార్య అయిన భువన సుందరి ఆలోచన తప్ప మరొక ఆలోచన లేదు; ఆయన భువనసుందరి ఉండే ఇంటి కేసి పరిగెత్తాడు.\n\nఆ తరవాత బీభత్సం ఆరంభమయింది. వెన్నెలలో గ్రీకువీరులు వీధులవెంట బయలు దేరి దారుణహత్యాకాండ ప్రారంభించారు. నిరాయుధుల జోలికి పోమని రూపధరుడు భువనసుందరికీ, ఆమె అత్తగారికీ మాట ఇచ్చాడేగాని, గ్రీకులు ఈ మాట దక్కించుకో లేదు. వారు ప్రతి ఇంటిలోకీ జొరబడి నిద్ర పోతున్నస్త్రీ, వృద్ధులగొంతులుకూడా కోసిశారు.\n\nవర్ధనుడూ, ఆయన భార్యా, కూతుళ్ళూ ఒక ఆలయంలో వెళ్లి దాక్కున్నారు. వర్ధనుడు గ్రీకులతో తలపడటానికి సిద్ధమైనాడు గాని ఆయన భార్య బతిమాలింది. “నీవు వృద్ధు డివి. ఇప్పుడు వెళ్ళి ఏమి యుద్ధం చేస్తావు? ప్రాణాలతో ఉండు, అదే పది వేలు!” అన్నది.\n\nవర్ధనుడు భార్య మాటలు మన్నించాడు. కాని అంతలోనే, తన కుమారులలోనే ఒకణ్ణి గ్రీకులు తరుముకుంటూ రావటమూ, నవ యోధుడు అతన్ని పొడిచి చంపటమూ ఆయన కళ్లపడింది. ఇది చూసి సహించలేక వర్ధనుడు ఆలయంనుంచి బయటికి ఉరికి, గ్రీకులకు దారికిపోయాడు. గ్రీకులు ఆయనను రాజభవనం వద్దకు ఈడ్చుకుపోయి ద్వారంవద్ద చంపేశారు.\n\n\n\nభువనసుందరి ఇంటికి ప్రతాపుడితో బాటు రూపధరుడుకూడా వెళ్ళాడు. ఆఇద్దరూ కలిసి అరిభయంకరుడితో చాలాసేపు యుద్ధం చేశారు. చివరకు భువనసుందరే అరిభయం కరుణ్ణి వెనకపాటున పొడిచింది. అతను చనిపోయాడు.\n\nప్రతాపుడు తన భార్యను, దొరకగానే చంపుదామనే ఇంతకాలమూ అనుకుంటూ వచ్చాడుగాని ఆమె నవమోహనాకారం చూడ గానే ఆయన బుద్ధి మారిపోయింది. ఆయన తన కత్తిని విసిరిపారేసి. భువనసుందరిని చెయ్యిపట్టుకుని తమ నౌకల వద్దకు తీసుకు వెళ్ళాడు.\n\nప్రత్యామ్నాయుడు ట్రోజను అయివుండి కూడా గ్రీకులకు తోడ్పడినవాడు. ఈ సంగతి మరిచిపోయి కొందరు గ్రీకులు ప్రత్యామ్నాయుడు కొడుకులలో ఒకణ్ణి గాయపరిచారు. మరొకణ్ణి చంపటానికి వీధులవెంట తరమ సాగారు. ఈ సమయంలో రూపధరుడు అడ్డుపడిప్రత్యామ్నాయుడి కొడుకులను కాపాడటమే గాక, ప్రత్యామ్నాయుడి ఇంటి ద్వారా నికి ఒక చిరుతపులి చర్మం వేల గట్టించాడు. గ్రీకులు ఆ ఇంటిజోలికి పోకూడదనటానికి అది గుర్తు. ఇదేవిధంగా ప్రశంసనుడి ఇల్లు కూడా గ్రీకుల ఆగ్రహానికి గురికాకుండా వదిలివేయబడింది.\n\nట్రోయ్‌నగరంలో గ్రీకులు హత్యాకాండ ఆరంభించగానే, వర్ధనుడి పెద్దకుమార్తె అయిన జాలిని బుద్ధిమతీదేవి ఆలయానికి పరిగెత్తిపోయి దాక్కున్నది. కాని గ్రీకులు ఆమెను పట్టుకుని తీసుకుపోయినారు. ప్రాణాలతో చిక్కిన ట్రోజను స్త్రీలందరూ గ్రీకులకు లొంగిపోవటం తప్ప గత్యంతరం లేదు. జాలి నిని రారాజు తీసుకున్నాడు.\n\nహత్యాకాండ ముగిసినాక గ్రీకులు ట్రోయ్ నగరాన్ని కొల్లగొట్టారు, గోడలు పడగొట్టారు, ఇళ్లకు నిప్పుపెట్టారు, దేవతలకు బలులు పెట్టారు, దోచినదల్లా పంచుకున్నారు.\n\nవీరసింహుడి భార్య నవయోధుడి వంతు అయింది. ఆమె కొక పసిపిల్లవాడున్నాడు. వాణ్ణి గ్రీకు యోధులందరూ కూడబలుక్కుని రహస్యంగా చంపేశారు.\n\nవజ్రకాయుడు ప్రేమించిన ప్రమోదిని భవిష్యత్తుగురించి గ్రీకుల మధ్య కొంత వాగ్వాదాలు జరిగాయి. “ట్రోయ్ పతనమైన తరవాత ప్రమోదినిని నా సమాధివద్ద బలి ఇవ్వండి!” అని చనిపోతూ వజ్రకాయుడు తన మిత్రులను కోరిఉన్నాడు. అతను ఇటీవల తన కొడుకుకూ, మరికొందరు గ్రీకు లకూ కలలో కనిపించి, ప్రమోదినిని బలి ఇవ్వకపోతే గ్రీకు బలాలకు స్వదేశానికి వెళ్లే ప్రాప్తి లేకుండా చేస్తానని బెదిరించాడుట.\n\nఅంతగా ప్రేమించిన ప్రమోదినిని వజ్రకాయుడికి అర్పించకపోవటం అపచారమవు తుందని కాంటుకుడు అన్నాడు. కాని రారాజు ప్రమోదిని బలికి పూర్తిగా వ్యతిరేకించాడు.\n\n“ఇప్పటికే చాలా రక్తప్రాతం జరిగింది! అదీగాక చచ్చిపోయినవాడి హక్కులను బతికి ఉన్న స్త్రీతోముడిపెట్టటమేమిటి? ఇది చాలా అసంగతంగా ఉన్నది,” అని ఆయన వాదించాడు.\n\n“నీవంతు వచ్చిన జాలినిని తృప్తిపరచటా నికై, ఆమె చెల్లెలి ప్రాణాలకు అడ్డుబడుతు న్నావు!” అని కొందరు గ్రీకులు రారాజును బహిరంగంగా ఆక్షేపించారు. వాదం కాస్తాతగాదాగా మారింది. ఇంక ప్రమాదం జరుగుతుందని రూపధరుడు అడ్డుతగిలి, మిగిలిన వారి ఇష్టానుసారం జరగనిమ్మని రారాజుకు సలహా ఇచ్చాడు.\n\nప్రమోదినిని బలి ఇవ్వటం భాయమయింది. ఆమెను తీసుకువచ్చే పని రూపథురుడికే వప్పజెప్పారు. బలికర్తగా వజ్రకాయుడి కొడుకు నవయోధుడే స్వయంగా నిలబడ్డాడు. గ్రీకు సైనికులందరి సమక్షంలో, వజ్రకాయుడి సమాధివద్ద, ప్రమోదిని బలి చేయబడింది. తరవాత ఆమెకు గ్రీకులు శాస్త్రోక్తంగా అంత్యక్రియలు జరిపారు.\n\nప్రమోదిని చనిపోగానే గాలులు గ్రీకులతిరుగు ప్రయాణానికి అనుకూలంగా వీచాయి. ప్రమోదిని హత్యతో వజ్రకాయుడి ఆత్మశాంతించిందనీ, అతనే ఆ గాలిని పంపితమకు సాయపడ్డాడనీ గ్రీకులు భావించారు. వారు కాలయాపన కాకుండా, వెంటనే తమ నౌకలలో ఎక్కి తిరుగు ప్రయాణం మీద బయలుదేరారు.\n\nవర్ధనుడి భార్య రూపధరుడివంతు అయింది. కాని ఆమె గ్రీకుల అవినీతికి కడుపుమండి రూపధరుడు మొదలైనవారి నందరినీ ఘోరంగా శాపనార్థాలు పెట్టసాగింది. ఏ విధంగానూ ఆమె నోరు మూయలేక గ్రీకులు ఆమెను చంపి సముద్రంలో పారేసి ముందుకు సాగివెళ్లారు.\n\nతిరుగు ప్రయాణంలో గ్రీకు ప్రముఖులు తలా ఒకదారీ అయినారు. వారిలో కొందరు తమ దేశాన్ని చేరనేలేదు.\n\nట్రోయ్ నుంచి కదిలిపోయే ముందు రారాజుకూ, అయన తమ్ముడైన ప్రతాపుడికీ మధ్య తగాదా వచ్చింది. “గాలి అనుకూలంగా ఉన్నది, వెంటనే ప్రయాణమవుదాం!” అన్నాడు ప్రతాపుడు. “బుద్ధిమతీదేవికి బలు లివ్వకుండాపోతామా?” అన్నాడు రారాజు.\n\n“బుద్ధిమతీదేవి మనకేం ఒరగ బెట్టిందని బలులిస్తాం? ఆమె మన శత్రువులకే తోడ్పడింది!” అన్నాడు ప్రతాపుడు. ఆ తగా దాలో ఇద్దరూచిలిపోయారు. వారు తిరిగి జీవి తంలో కలుసుకోనేలేదు.\n\nరారాజూ, నవయోధుడూ, వృద్ధుడైన నవ ద్యోతుడూ, నేరుగా ఇంటికి తిరిగి వెళ్లారు. ప్రతాపుడు మాత్రం గాలి అనుకూలించక తుపానులో చిక్కుకుని, తన నౌకలను చాలాభాగం పోగొట్టుకుని, ఈజిప్టు తీరం చేరి, అనేక సంవత్సరాల అనంతరం భువన సుందరితో సహా ఇల్లు చేరేలోగా రారాజును ఎవరో హత్య చేసేశారు.\n\nట్రోయ్ యుద్ధం ఆఖరుదశలో కొయ్యగుర్రం పథకం ఆలోచించి, ట్రోయ్ పతనం కావటంలో గొప్ప పాత్ర నిర్వహించిన రూపధరుడు ఇంటికి చేరటానికి పదేళ్లు పట్టింది. అతని ప్రయాణాలు అతి విచిత్రమైనవి.\n\nఈ విధంగా ట్రోయ్‌నగరం పతనమయింది. గ్రీకులు ధ్వంసం చెయ్యక పూర్వం అది ప్రపంచంలో గల ఉత్తమ నగరాలలో ఒకటి. గ్రీకులు నాశనం చేసిన అనంతరం దానిని పునర్నిర్మించి ఎందరో రాజులు – ప్రశంసనుడి సంతతివారు – ఏలారు గాని, దాని పూర్వపు ఔన్నత్యం ఎన్నడూ తిరిగి రాలేదు.\n\n—[అయిపోయింది]"
        },
        {
            "title": "అవసరానికి తగినకోరిక (బేతాళ కథలు)",
            "page_start": 25,
            "author": "చందమామ బృందం",
            "pdf_page": 25,
            "content": "వుండేందుకు, మతంగుడనే ముని కథ చెబు\nతాను, శ్రమ తెలియకుండా, విను,” అంటూ\nఇలా చెప్పసాగాడు:\n\nపూర్వం తూర్పు సముద్రతీరంలోని ఒకా\nనొక గ్రామంలో, రాజయ్య అనే సంపన్నుడుండే\nవాడు.ఎంతో బాగా బ్రతికిన అతను క్రమంగా\nఆస్తులన్నీ పోగొట్టుకున్నాడు. కొడుకు సీత\nయ్యకు ఇరవై ఏళ్ళ వయసు వచ్చేసరికి,\nఆయనకు ఇల్లొక్కటే మిగిలింది. దిగులుతో\nమంచం పట్టి ఒకరోజు కొడుకును పిలిచి,\n“నాయనా! నా అత్యాశవల్లే మనకీ గతి పట్టింది.\nనీ విషయంలో అలా జరకూడదు. ఇరవై\nసంవత్సరాలు నీకు నిండాక వచ్చిన రథసప్తమి\nనాడు, నీవు సుఖపడే ఉపాయం చెప్పాలని\n\nఎదురు చూస్తున్నాను. ఈరోజే రథ సప్తమి.\nనువ్వు స్నానం చేసి శుచిగా నాదగ్గరకు రా!”\nఅన్నాడు.\n\nసీతయ్య స్నానానికి బయల్దేరబోగా తల్లి\nరాజమ్మ వాడితో, “అన్నట్టు మరిచాను. ఈ\nరోజు రథసప్తమి. స్నానం చేసేటప్పుడు తల\nమీద జిల్లేడాకులు, రేగుకాయలు ఉంచుకో\nవాలి,” అని చెప్పింది.\n\nజిల్లేడాకులు సీతయ్యకు ఒకపట్టాన దొరక\nలేదు. అందువల్ల స్నానం బాగా ఆలస్యమ\nయింది. ఆసరికి రాజయ్య మరణించాడు.\nరాజమ్మ, సీతయ్య భోరున ఏడ్చారు. ఆ\nఏడ్చులు విని చుట్టుపక్కలవాళ్ళు వచ్చారు.\nనలుగురి సాయంతోనూ సీతయ్య, తండ్రికి\nదహనసంస్కారం చేశాడు.\n\nఆరోజు గడిచింది. మర్నాడు తెల్లవారగానే\nఅప్పులవాళ్ళు రాజయ్య ఇంటిని చుట్టుము\nట్టారు. రథసప్తమి వెళ్ళిన మర్నాడు తన కొడుకు\nఅందరికీ బాకీలు తీర్చుతాడని రాజయ్య\nనమ్మకంగా చెప్పాడట. ఇప్పుడు వాళ్ళందరూ\nబాకీలు తీర్చమంటూ సీతయ్యను నిలవేశారు.\n\nతండ్రి తనకేదో ఉపాయం చెబుతానన్నా\nడనీ, అది చెప్పేలోగానే మరణించాడనీ\nసీతయ్య ఎంత చెప్పినా వాళ్ళు వినిపించు\nకోలేదు. వాళ్ళందరూ కలిసి పెద్ద గొడవ\nచేస్తుంటే సీతయ్య దిగులుగా కూర్చున్నాడు.\n\nఅప్పుల వాళ్ళలో రమణయ్య అనే పెద్ద\nమనిషి వున్నాడు. రాజయ్య ఆయనవద్ద తన\n\nఇంటిని తాకట్టు పెట్టాడు. రమణయ్య మిగిలిన వాళ్ళతో, “మీవన్నీ చిల్లర బాకీలు. అవినేను తీర్చుతాను. ఈ ఇంటిని నేను సామగ్రితో సహా స్వాధీనం చేసుకుంటాను. ఇందుకు మీకు అంగీకారమైతే చెప్పండి,” అన్నాడు.\n\nఅందరూ ఈ ఏర్పాటు బాగుందన్నారు. అప్పుడు రమణయ్య, “ఒక్కరోజులో నువ్వు, నీ తల్లి కట్టుగుడ్డలతో ఈ ఇల్లు విడిచిపెట్టాలి. నేను సరిగొరేపు ఉదయం ఇక్కడికి వస్తాను,” అని సీతయ్యను గట్టిగా హెచ్చరించి, మిగతా అప్పులవాళ్ళను వెంటబెట్టుకుని వెళ్ళిపోయాడు.\n\nజరిగినదంతా చూస్తున్న రాజమ్మ, “మనకు కానికాలం వచ్చిపడింది, నాయనా! ఇంటి అటక మీద తాతల కాలం నాటి పాత చెక్కపెట్టె ఒకటి వున్నది. అది ఒక్కటీ తియ్యి. ఆ పెట్టెను మాత్రం వెంటవుంచుకుని ఇక్కణ్ణించి వెళ్ళిపోదాం!” అని కొడుకుతో అన్నది.\n\nసరేనని సీతయ్య అటక ఎక్కాడు. అక్కడ రకరకాల పాత సామగ్రి వున్నది. ఒకమూలగా పాత చెక్కపెట్టె కనబడింది. అందులో ఏముందోనని మూత తెరిచి చూశాడు. ఒక చిన్న పుస్తకం తప్ప వాడికింకేమీ కనబడలేదు.\n\nసీతయ్య ఆ పుస్తకం తెరిచి చూశాడు. చాలా తక్కువ పుటలున్న ఆ పుస్తకంలో, సీతయ్య వంశ చరిత్ర వున్నది. సీతయ్య పుట్టుక వరకూ ముఖ్యమైన వివరాలున్నాయి. ఆ తర్వాత ఒక పుటలో, “బాదరాయణం,\n\nబాదరాయణం, బాదరాయణం” అన్నమం త్రాన్ని మూడుసార్లు జపించుకుంటే, ఎదురుగా వున్న శత్రువులు కూడా మిత్రులై మనకు అడిగినంత సాయంచేస్తారనీ, అది ఆ కుటుం బానికి ప్రత్యేకమనీ రాసి వుంది. ఆ తర్వాత ఆ పుస్తకంలో ఇంకేమీ రాసిలేదు కానీ, బాద రాయణం మంత్రం గురించి అంత్యకాలం సమీపించేదాకా ఇంకెవ్వరికీ చెప్పరాదన్న హెచ్చరిక మాత్రం వున్నది. మరణించే ముందు తండ్రి తనకు చెప్పాలనుకున్న ఉపాయమిదే నని సీతయ్య గ్రహించాడు. వాడు అటక దిగి వెంటనే ఉత్సాహంగా రమణయ్య ఇంటికి వెళ్ళి, ఆయనను పలకరించి బాదరాయణం అని మనసులో మూడుసార్లు అనుకున్నాడు.\n\nసతమతమయింది. సీతయ్య ఆమెకు కారణం చెప్పలేదు.\n\nఇల్లు నిలబడింది. అప్పుల బెడద వది లింది. ఇక రోజు గడవాలి. అందుకు సీతయ్య దుకాణాదారు మదనుడి వద్దకు వెళ్ళి, బాద రాయణమంత్రం జపించాడు. మదనుడు రోజూ ఉచితంగా సీతయ్యకు వెచ్చాలు పంపు తానన్నాడు.\n\nఅలా కొద్దిరోజులు గడిచాయి. ఒకరోజు రాత్రి సీతయ్య ఇంట్లో దొంగ పడ్డాడు. అలి కిడికి తల్లీ కొడుకులకు మెలకువ వచ్చింది. దొంగ వాళ్ళకు కత్తిని చూపి బెదిరించాడు. సీతయ్య మనసులో బాదరాయణ మంత్రం చదువుకున్నాడు.\n\nఅప్పుడు దొంగ వెంటనే, “నాకెవ్వరూ లేరు. ఈ రోజునుంచీ దొంగతనాలు మాని, ఏదైనా పని చేసుకుని బ్రతుకుతాను,” అని ఆ తల్లీ కొడుకులకు చెప్పి వెళ్ళిపోయాడు.\n\n“అంతాచిత్రంగా వుంది. అందరూ మన కిలా ఎందుకు సాయపడుతున్నారో అర్థం కావడం లేదు. నువ్వు కానీ వశికరణమంత్రమే దైనా నేర్చుకున్నావా?” అని రాజమ్మ, సీతయ్య నడిగింది.\n\n“లేదమ్మా! నాన్న చనిపోయినా ఆయన ఆత్మ మనకు సాయపడుతున్నట్టుంది!” అని సీతయ్య తల్లికి సర్ది చెప్పాడు.\n\nసీతయ్యకు రోజులు మహాసుఖంగా వెళ్ళిపోతున్నాయి. వాడు తనకు ఎవరివల్ల ఏ అప్పుడు రమణయ్య వాడిని ఆప్యాయంగా పలకరించి, “మీ నాన్న ఎంతో మంచివాడు. నీకు రాకూడని కష్టం వచ్చింది. నీకేం కావాలో చెప్పు, నేను సాయపడతాను,” అన్నాడు.\n\n“నా అప్పుల బాధ తీర్చు,” అన్నాడు సీతయ్య వెంటనే.\n\n“దేవుడి దయ వల్ల నాకే లోటూ లేదు. కాబట్టి నా బాకీని నేను వదులుకుంటాను. నీ చిల్లరబాకీలన్నీ తీర్చుతాను, వెళ్ళి సుఖంగా వుండు,” అన్నాడు రమణయ్య.\n\nతర్వాత ఆయన అన్న మాట నిలబెట్టు కున్నాడు కూడా!\n\nఉన్నట్టుండి రమణయ్యలో అంత మార్పు ఎందుకు వచ్చిందో అర్థం కాక రాజమ్మ\n\nసాయం కావలసి వచ్చినా, బాదరాయణమం\nత్రంతో సాధించుకుంటున్నాడు. గ్రామాధికారికి\nకూడా లేని పలుకుబడి వాడికున్నదని\nఅందరూ విచిత్రంగా చెప్పుకోసాగారు.\n\nఇలా వుండగా - ఆ ఊరికి మతంగుడనే\nమహాముని వచ్చాడు. ఆయనవద్ద ఎన్నో\nమహిమలున్నాయి. ఊళ్ళో ఎందరికో జబ్బులు\nకుదిర్చాడు. కొందరికి వరాలిచ్చాడు. ఆయ\nనకు సాధ్యం కాని పనిలేదని ఊరంతా చెప్పు\nకున్నారు.\n\nఈవిషయం సీతయ్యకు తెలిసింది. బాద\nరాయణమంత్రంతో ఆయనను వశపరుచు\nకుంటే, ఈ ప్రపంచంలో తను సాధించలేనిది\nవుండదని వాడికి తోచింది. అందుకని వాడు\nఒకరోజున ఆయనను కలుసుకుని బాదరా\nయణమంత్రం జపించాడు.\n\nమతంగుడు వాడివంక, ప్రసన్నంగా చూసి,\n“అదృష్టజాతకుడివి, నాయనా! నీకు నా అవ\nసరమేముంది?” అన్నాడు.\n\n“స్వామీ! ఎందరో సామాన్యులు నాకు సాయపడుతూ, నా అవసరాలు తీర్చుతున్నారు. అందువల్ల సామాన్యమైన నా కోర్కెలు తీరు తున్నాయి. మీవంటి వారు నాకు సాయపడితే, అసామాన్యమైన కోర్కెలు తీర్చుకోవచ్చునని ఆశ!” అన్నాడు సీతయ్య వినయంగా రెండు చేతులూ జోడించి.\n\nమతంగుడునవ్వి, “నాకథ విను నాయనా!”\nఅంటూ ఇలా చెప్పాడు:\n\nఈ ప్రపంచానికి చక్రవర్తి కావాలని మతం\nగుడి ఆశ. ఆయన హిమాలయాలకు వెళ్ళి\nకఠోరమైన తపస్సు చేశాడు. కొంత కాలానికి\nభగవంతుడు ప్రత్యక్షమయ్యాడు. మతంగు\nడాయనకు తన కోరిక చెప్పుకున్నాడు.\n\n“ఇప్పటి చక్రవర్తి చాలా మంచివాడు. ఆ\nపదవికి తగినవాడు. నీవా పదవిని కోరడం\nన్యాయం కాదు,” అన్నాడు భగవంతుడు.\n\n“నేను కూడా మంచివాణ్ణి. ఆ పదవికి\nతగినవాణ్ణి,” అన్నాడు మతంగుడు.\n\n“నీ మంచితనానికి ఋజువు లేదు. నువ్వు\nచక్రవర్తివి కావాలనుకుని తపస్సు చేశావు.\nచక్రవర్తి కావడానికి మార్గం తపస్సు కాదు.\nస్వయంకృషితో, శక్తిసామర్థ్యాలతో ఆ పదవిని\n\nసాధించాలి. అలా సాధించినవాడిని తపస్సుతో\nజయించాలనుకోవడం, నువ్వు చేసిన తప్పు,\"\nఅంటూ హెచ్చరించాడు భగవంతుడు.\n\n“అయితే, నా తపస్సు వల్ల ప్రయోజనమే\nమిటి?” అన్నాడు మతంగుడు.\n\n“అందువల్ల నీకు ఎన్నో అద్భుతశక్తులు\nలభించాయి,” అన్నాడు భగవంతుడు.\n\n“అయితే, ఆ అద్భుతశక్తులనుపయోగించి\nచక్రవర్తినౌతాను,” అన్నాడు మతంగుడు.\n\n“మనిషి తనకున్న శక్తులను తన అవసరానికి మాత్రమే ఉపయోగించుకోవాలి. అవసరానికి మించి ఆశపడితే ఏదో ఒకరోజున అంతకుపదింతలుచెల్లించవలసిపుంటుంది. మనం ఎవరి నుంచయినా ప్రయోజనం\n\nపొందితే, అది మనం తిరిగి తీర్చగలిగి వుండాలి. అలా కానప్పుడు, పొందినదానికి పది రెట్లు పోగొట్టుకునే రోజు వస్తుంది. నా నుంచి వరాలు పొందిన ఋషులందరూ గొప్పవార య్యారు. రాక్షసులు చెడ్డపేరు తెచ్చుకుని దారు ణంగా చచ్చారు. తపస్సు స్వార్థానికి కాదు, దేవుణ్ణి చేరడానికి. ఈ విషయం మరిచి పోకు,\" అని భగవంతుడు హెచ్చరించాడు.\n\nఅప్పటికి మతంగుడి కళ్ళు తెరుచుకున్నాయి. ఆయన తనను భగవంతుడిలో ఐక్యం చేసుకోమని ప్రార్థించాడు.\n\n“పుట్టిన ప్రతి మనిషివల్లా ఏదో ఒక ప్రయోజనం వుంటుంది. ఇంతవరకూ నువ్వు ఏ ప్రయోజనమూ సాధించలేదు. నీ మంచిత నాన్ని ఋజువు చేసుకుని జీవిత ప్రయోజనం సాధించినరోజుననిన్నునాలోఐక్యంచేసుకుంటాను,” అని మాయమయ్యాడు భగవంతుడు.\n\nఅప్పటినుంచి మతంగుడు ఊరూరూ తిరుగుతూ మానవసేవ చేస్తున్నాడు.\n\nఈ కథ వినగానే సీతయ్యకు తానింత వరకూ చేసిన పొరపాట్లు తెలిసి వచ్చినై. తను బాదరాయణ మంత్రం ఉపయోగించి చాలా మంది నుంచి సాయం పొందుతున్నాడు. తన తండ్రి కూడా ఒకప్పుడిలాగే, ఆ మంత్రం వల్ల ప్రయోజనం పొంది వుంటాడు. అత్యాశకు పోయి ఆ మంత్రాన్ని అతిగా ఉపయోగించుకున్నాక - బదులు తీర్చవలసిన వంతు వచ్చేసరికి అశక్తుడయ్యాడు. క్రమంగా\n\nఅన్నీ పోగొట్టుకున్నాడు. అందుకే ఆయన\nపోయే ముందు, ‘నా అత్యాశ వల్లే మనకీ\nగతి పట్టింది!’ అన్నాడు. ఇప్పటికే తను ఇత\nరుల నుంచి చాలా ఎక్కువగా ప్రయోజనాలు\nపొంది వున్నాడు.\n\nకొందరి నుంచి అవసరానికి మించిన\nసాయం తీసుకున్నాడు. కొన్నాళ్ళలో తనకూ\nతండ్రికి పట్టిన గతే పడుతుంది! అవసాన\nదశకు వచ్చేదాకా ఆమంత్రం గురించి తన\nబిడ్డలకు చెప్పడానికీ, హెచ్చరించడానికీ\nకూడా వీలులేదు!\n\nఇలా ఆలోచిస్తున్న సీతయ్యను, మతం\nగుడు పరీక్షగా చూస్తూ, “చూడు, నాయనా!\nనీలో ఏదో వశీకరణ శక్తి వుంది. నీవడిగిన\nసాయం చేసేవరకూ నేనిక్కణ్ణించి కదలలేను.\nకాబట్టి నీ కోరిక ఏదైనా వుంటే ఒక్కటి\nచెప్పు. తీర్చగలను,” అన్నాడు.\n\nసీతయ్య కొంతసేపు మధనపడి, “స్వామీ!\nతమరు చక్రవర్తి కావాలనుకుని తపస్సు\nప్రారంభించారు. ఆ తపస్సు వల్ల సాధించిన\nఅద్భుత శక్తులతో మానవాళికి మీరు చేస్తున్న\nసేవ, మీకిప్పుడు చక్రవర్తి అయ్యే అర్వతను\nసంపాదించి పెట్టింది. కానీ మీకు చక్రవర్తి\nకావాలన్న కోరిక లేదు,” అన్నాడు.\n\n“అవున్నాయనా,” అన్నాడు మతంగుడు.\n\n“స్వామీ! నాకు చక్రవర్తి కావాలన్నంత\nదురాశ లేదు. ఈ రాజ్యానికి రాజునయ్యేలా\nచేయండి, చాలు,” అన్నాడు సీతయ్య.\n\n“అయ్యో! భగవంతుడి హెచ్చరికను మరిచి\nపోయావా?” అన్నాడు మతంగుడు.\n\n“లేదు స్వామీ! నేను రాజును పదవినుంచి\nతాలగించాలను కోవడంలేదు రాజుకు పుత్రులు\nలేరు. ఒక్కగానొక్కకు మార్తె వున్నది. ఆమెకు\nతగిన వరుడి కోసం ఆయన అన్వేషిస్తున్నాడు.\nఆ వరుడికి తగ్గ అర్వతలన్నీ సంక్రమించి,\nస్వయంవరంలో నేనామెను గెల్చుకునేటట్లు\nవరమివ్వండి!” అన్నాడు సీతయ్య.\n\n“తథాస్తు! నీ జీవితానికి ఒక సార్థకత కలి\nగింది. నీ కోర్కె తీర్చి నేను భగవత్ సాన్ని\nధ్యానికి చేరుకోగలను,” అన్నాడు మతంగుడు.\n\nబేతాళుడు ఈ కథ చెప్పి, “రాజా, మతంగ\nముని తాను తపస్సు ద్వారా సాధించిన\n\nఅద్భుత శక్తుల సాయంతో, సీతయ్యను ఒక దేశానికి రాజును చెయ్యడం అవివేకమూ, అనాలోచితమైన పనిగా నాకు తోస్తున్నది. సీతయ్య అప్పటికే తన బాదరాయణ మంత్రం ద్వారా, ఎందరినుంచో తను కోరినది సాధించు కుంటున్నాడు. అలాంటి వాడు ఒక దేశానికి రాజైతే, వాడి పరిపాలన ఎంత స్వార్థపూరి తంగా, కిరాతకంగా వుంటుందోమనం ఊహించవచ్చు. ఇలాంటి స్వల్ప విషయాన్ని తపశ్చక్తి సంపన్నుడైన మతంగుడు ఎందువల్ల గ్రహించ లేకపోయాడు? త్వరగా దైవసాన్నిధ్యాన్ని చేరా లన్న ప్రయత్నంలో ఆయన, దురాశాపూరిత మైన మానవ నైజాన్ని విస్మరించాడా? సీతయ్య ఇంతకాలంగా పరాన్నభుక్కుగా బ్రతుకుతున్నాడని తెలిసి, ఎంతో మహిమాన్వితుడైన మతంగుడు ఇంత పెద్ద తప్పిదం చేయడానికి కారణం ఏమిటి? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “సీతయ్యస్వయంగా ఏ పనీపాటా లేకుండా, ఇతరుల నుంచి\n\nతన మంత్రం ద్వారా అవసరాలు తీర్చు కుంటున్నాడన్నది, మతంగుడికి తెలియంది కాదు. అలా చేయడం పాప కార్యమన్నసం గతి తెలిసేందుకే, మతంగుడు వాడికి తన కథ చెప్పాడు. అవసాన దశలో తండ్రి — నా అత్యాశవల్లే మనకీ గతి పట్టింది, అన్న మాటలూ, మతంగుడి స్వానుభవం, సీతయ్య మనస్తత్వంలో పెద్ద మార్పు తెచ్చినై. అప్పటి వరకూ ఇతరుల నుంచి తను పొందిన సాయానికి గాను, వాళ్ళకు తిరిగి సాయం చేయాలంటే, పుష్కలంగా ధనం కావాలి. అందుకు రాజు పదవి తప్ప మరొక మార్గం లేదు. అందుకే సీతయ్య దేశానికి రాజు కావాలను కున్నాడు. మతంగుడు వాడి మనోగతాన్ని గుర్తించి, సరేనన్నాడు. ఈ కారణాల వల్ల, మతంగుడిది అప్పాత్రదానం అనుకోవడం సరి కాదు,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై తిరిగి చెట్టెక్కాడు. — (కల్పితం)\n\n[అధారం : “వసుంధర” రచన]"
        },
        {
            "title": "మధ్య భారతదేశంలోని కోటలు",
            "page_start": 33,
            "author": "మీరా ఉగ్రా",
            "pdf_page": 32,
            "content": "## మనదేశపు కోటలు - 5\n\n# మధ్య భారతదేశంలోని కోటలు\n\nరచన : మీరా ఉగ్ర ♦ చిత్రాలు : అరిత్రా\n\nమధ్యప్రదేశ్ నైరుతి ప్రాంతంలో మాండూ కోట ఉన్నది. మొదటి మండవదుర్గమని పిలువబడిన ఈ కోటను 12వ శతాబ్దంలో పార్మార్ రాజులు వునర్పిర్మించారు.\n\nఈభాగాన్ని 1550వ సం॥ ప్రాంతంలో పాలించిన సుల్తాన్ బాజ్ బహాదూర్ గొప్ప సంగీత ద్రియుడు; శిల్పకళాభిమాని. సుప్రసిద్ధ గాయని రూపమతికోసం ఆయన నిర్మించిన భవనం చాలా సుందర మైనది. దాని సమీపంలో నర్మదానది ఎంతో అందంగా ప్రవహిస్తున్నది.\n\nమాండూ\n\nఒకసారి జహాంగీరు చక్రవర్తి ఇక్కడ ఏడునెలల పాటు గడి పాడు. ఆయన తన రాణి నూర్జహాన్ కోసం 198 మెట్లతో ఒక సుందర భవనం నిర్మించాడు. నూర్జహాన్ ఒక్కొక్క మెట్టు ఎక్కుతున్నప్పుడు ఆమె పాదాల వద్ద మెట్టుకు రెండేసి బంగారు నాడాలు (అషర్ఫీలు) ఉంచారు.\n\nత్రి.శ. 525వ సం॥లో నూరజ్‌సేన్ గ్వలీపముని పేరు మీడుగా గ్వాలియర్ కోటను నిర్మించాడు. నిటారు కొండమీద చదునైన స్థలంలో నిర్మించ బడిన, ఈ కోట తోమార్ రాజుల కాలంలో (1388-1518) అత్యంత వైభవంగా వెలుగొందింది.\n\nతోమార్రరాజులలో ప్రముఖుడైన మాన్ సింగ్ సుప్రసిద్ధమైన మన్‌మందిర్‌ను నిర్మించాడు. నాలుగు అంతస్తులు గల ఈ భవనం రెండు అంతస్తులు భూమికి\n\nమన్‌మందిర్: గ్వాలియర్\n\nఅడుగున నిర్మించబడ్డాయి. ఆయన\nఆదరణలో సంగీతం, శిల్పకళ ఎంత\nగానో అభివృద్ధి చెందాయి. ప్రముఖ\nసంగీత విద్వాంసుడు మహమ్మద్ ఘోసి,\nఅతని సుప్రసిద్ధ శిష్యుడు తాన్‌సేన్\nగ్వాలియర్‌లోనే నివసించారు. అక్కడ\nరూపాందిన సంగీత సంప్రదాయం గ్వాలి.\n\n▲ తాన్‌సేన్ సమాధి\n\nఆదినాథ్ విగ్రహం\n\nయర్ ఘరానా సంగీతంగా ప్రసిద్ధిగాంచింది.\n\nఊర్వహి ద్వారం దగ్గరి బండరాళ్ళ మీద జైన\nతీర్థంకరుల బ్రహ్మండమైన విగ్రహాలు చెక్కబడి\nఉన్నాయి. ఆదినాథ్ విగ్రహం ఎత్తు 19 అడుగులు.\n\n1857వ సం॥లో బ్రిటిష్ పాలకులకు వ్యతిరేకంగా\nచెలరేగిన పోరాటం సమయంలో గ్వాలియర్ సైనికులు\nతిరుగుబాటు జరిపి ఝూన్సీ లక్ష్మీబాయి, తాంతియా\nతోపేలతో కలిశారు. వారిద్దరూ 1858వ సం॥లో\nగ్వాలియర్ కోటను పట్టుకుని, బ్రిటిష్ పక్షం వహిం\nచిన సింధియా రాజును ఆగ్రాకు తరుమగొట్టారు.\nకాని ఆ తరవాత సర్ హర్ రోజ్ సేనలతో వారిమీదికి\nవచ్చాడు. అప్పుడు జరిగిన యుద్ధంలో రాణి\nలక్ష్మీబాయి 1858 జూన్ 17వ తేదీ వీరమరణం\nపొందింది. ఆమె భౌతిక కాయాన్ని దహనం చేసిన\nస్థలంలో ఈనాడు కూడా సమాధి ఉన్నది.\n\nమధ్య భారతదేశంలోని\nచునార్‌కోట, రోహితాస్ ఘడ్,\nకాలింజర్ కోటలు అజేయ\nమైనవిగా, దుర్భేద్యమైనవిగా\nచరిత్ర ప్రసిద్ధ పొందాయి.\nఅయితే షేర్‌ఖాన్ షేర్ షా\nసూర్ ఈమూడింటినీ మూడు\nభిన్న మార్గాలలో వశవరచు\nకున్నాడు."
        },
        {
            "title": "రాజసన్మానం",
            "page_start": 36,
            "author": "జొన్నలగడ్డ రామలక్ష్మి",
            "pdf_page": 36,
            "content": "రాజసన్మానం\n\nఒక ఊళ్ళో భాస్కరుడనే కవి వున్నాడు.\nఅతడికి రాజసన్మానం పొందాలని కోరిక.\nఅందుకోసం ఆ దేశపురాజు చంద్రభానుణ్ణి\nపాగుడుతూ పెద్ద కావ్యం రాశాడు. ఆకావ్యాన్ని\nవినిపించడం ఎలాగో తెలియక గ్రామాధికారి\nవద్దకువెళ్ళి సాయమడిగాడు.\n\n“నేను రాజధానికి వెళితే కలుసుకునేది రాజోద్యోగులనే. మంత్రిగారి దర్శనమే ఇంత వరకూ కాలేదు. రాజదర్శనం విషయంలో నీకు నేనేమి సాయపడగలను? రాజధానిలో ఆస్థానకవుల నెవరినైనా ఆశ్రయించు,” అన్నాడు గ్రామాధికారి.\n\nభాస్కరుడు తన కావ్యం తీసుకుని వెంటనే రాజధానికి బయల్దేరాడు. అందుకు అడవి మార్గం అయితే దగ్గర. ఆ మార్గం వెంట కొంతదూరం వెళ్ళే సరికి, దొంగ ఒకడు అతణ్ణి అడ్డగించి ఉన్నదంతా ఇవ్వమన్నాడు.\n\n“ఇప్పుడు నా దగ్గర ఏమీ లేదు. నా కావ్యాన్ని రాజు విని మెచ్చి డబ్బిస్తే, అందులో నీకు కొంత వాటా ఇవ్వగలను,” అని భాస్కరుడు దొంగను వేడుకున్నాడు.\n\nదొంగ ఆశ్చర్యపోతూ, “నువ్వు కవివా! అయితే నా గురువును చూడాల్సిందే. ఆయ నకుకవులంటే మహాయిష్టం, పద!” అంటూ భాస్కరుడి కళ్ళకు గంతలు కట్టి కొంత దూరం మెల్లగానడిపించి తీసుకువెళ్ళి కట్లు విప్పాడు.\n\nకొండల మధ్య పెద్ద భవనంలో తొనున్నట్లు గ్రహించాడు, భాస్కరుడు. అక్కడ చాలా మంది దొంగలు, నేరస్థులు, కసాయివాళ్ళు రకరకాల పనులు చేస్తూ తిరుగుతున్నారు. వాళ్ళ గురువు తెల్లని పట్టు వస్త్రాలు ధరించి తేజస్సుతో మిలమిల మెరిసిపోతున్నాడు. దొంగ, భాస్కరుడుని గురించి ఆయనకు చెప్పాడు.\n\nగురువు, భాస్కరుడితో, “నాపేరు విద్యా నాథుడు. నాకు కవిత్వమంటే ఎంతో ఇష్టం. కవిత్వం రాయడానికి, ఈ అడవి ఎంతో బాగుంటుంది. ఇక్కడ ప్రకృతి ఆత్మబంధు వులా పలకరిస్తుంది. ఇలాంటి సహజ వాతా వరణంలో కవికి కవిత్వం తృప్తి నిస్తుంది. నువ్వు కూడా నాతోపాటు ఇక్కడే వుండిపో,” అన్నాడు.\n\n“నాకు రాజసన్మానం పాందాలని వుంది,” అన్నాడు భాస్కరుడు.\n\n“రాజసన్మానమా? కవులకలాంటి కోరిక తగదు. రాజులు కవులచేత నీచమైన పనులు చేయిస్తారు,” అన్నాడు విద్యానాథుడు గంభీరంగా.\n\n“తమరు నేరస్థుల మధ్య వుంటూ రాజ నీచత్వం గురించి ఆలోచించడం హాస్యాస్స దంగా వుంది!” అన్నాడు భాస్కరుడు.\n\n“నా చుట్టూ వున్నవారి గురించి నీకు సరిగ్గా తెలిసినట్టు లేదు. త్వరలో నీ అభిప్రాయంమారుతుంది,” అన్నాడు విద్యానాథుడు.\n\nఆరోజు చీకటిపడ్డాక విద్యానాథుడు, అక్కడ వున్న వారందరికీ భాగవతంలోని పద్యాలు చదివి వినిపించాడు. అర్థం వివరించాడు. ఎవరైనా సందేహాలు వెల్లడిస్తే తీర్చాడు.\n\nభాస్కరుడిదంతా చూశాడు. అక్కడున్న వారిలో అతడికే ప్రత్యేకతా కనిపించలేదు. మ్రాను లేని చోట ఆముదపు మొక్క మహా వృక్షమన్నట్లు, విద్యానాథుడు వారి మధ్యన మాత్రమే రాణించగలడేమో! అందుకే ఆయన కక్కడ బాగుందని అతడనుకున్నాడు.\n\nఆరాత్రి సుఖంగా నిద్రపోయాక, మర్నాడు లేస్తూనే భాస్కరుడు ప్రయాణమయ్యాడు. విద్యానాథుడు అతడి వంక జాలిగాచూసి, “ఇలాంటి శ్రోతలు నీకు దొరకరు. ఇక్కడ నీకు రోజులు సుఖంగా వెళ్ళిపోతాయి. రాజుల వద్దకు వెళ్ళి ఏమి బావుకుంటావు?” అన్నాడు.\n\nఏమైనా భాస్కరుడు మాత్రం అక్కడుండ దల్చుకోలేదు. అప్పుడు విద్యానాథుడు, “ఈ అడవి దాటాక నాదపురం వస్తుంది. అక్కడ నా శిష్యుడు వల్లభుడుంటున్నాడు. వాడు మహాకవి. నువ్వు వాణ్ణి కలుసుకో; కర్తవ్యం బోధపడుతుంది,” అన్నాడు.\n\nసరేనని బయల్దేరి భాస్కరుడు నాదపురం\nచేరుకున్నాడు. అక్కడ వల్లభుడి గురించి\nఎంతమందిని అడిగినా ఆచూకీ తెలియలేదు.\nఆఖరి ప్రయత్నంగా అతడొక పశులకాపరిని,\nవల్లభుడి గురించి అడిగాడు.\n\n“నేనే వల్లభుణ్ణి. నాతో నీకేం పని?”\nఅన్నాడా పశువులకాపరి.\n\n“నువ్వు వల్లభుడివా? నీ గురువు విద్యా\nనాథుడు, నువ్వు మహాకవివని చెప్పాడే?”\nఅన్నాడు భాస్కరుడు ఆశ్చర్యంగా.\n\n“నిన్ను విద్యానాథుడు పంపాడా? ఆయన\nఎలా వున్నాడు? మళ్ళీ కొత్తగా కావ్యాలేమైనా\nరాశాడా?” అంటూ వల్లభుడు, భాస్కరుణ్ణి\nప్రశ్నలతో ముంచెత్తాడు.\n\n“విద్యానాథుడు కవిత్వం రాస్తాడో లేదో\nనాకు తెలియదు. ఆయన పామరులకు\nపురాణ కవుల కావ్యాలు వినిపిస్తూ రోజులు\nవెళ్ళబుచ్చుతున్నాడు. సరే, నువ్వు విద్యా\nనాథుడి శిష్యరికం ఎందుకు చేశావు? ఎప్పుడు\nచేశావు? ఏం సాధించావు?” అంటూ భాస్క\nరుడు, వల్లభుణ్ణి ప్రశ్నించాడు.\n\nఅప్పుడు వల్లభుడు తనను గురించి\nచెప్పుకున్నాడు. వాడొక పేదరైతు ఇంట\nపుట్టాడు. వాడికి చిన్నప్పటి నుంచి కవిత్వ\nమంటే ఇష్టం. తనకు తోచిన విధంగా\nకవిత్వమల్లి పాడుకుంటూ వక్షులకూ,\nజంతువులకూ వినిపిస్తూండేవాడు. ఒకసారి\nవిద్యానాథుడా ఊరు వచ్చాడు. ఆనాటి రాత్రి\n\nదేవాలయప్రాంగణంలో చేరిన వారికి, తిక్కన\nవ్రాసిన మహాభారతంలోని పద్యాలు విని\nపించి, చక్కగా అర్థం చెప్పి సందేహాలడిగిన\nవారికి తీర్చాడు. వల్లభుడు ముగ్ధుడై ఆయన\nవద్దకు వెళ్ళి, “అయ్యా! అందాన్నీ, మంచి\nతనాన్నీ చూసినప్పుడల్లా నాలో కవిత్వం\nపొంగుకొస్తుంది. పద్యాలల్లి పాడుతాను. నో\nపద్యాల అర్థం నాకే తెలియదు. తమరు\nవిని అవి మంచి పద్యాలో, పిచ్చిమాటలో\nచెప్పాలి,” అంటూ తన పద్యాలు కొన్ని విని\nపించాడు.\n\nవిద్యానాథుడవి విని, “నాయనా! నువ్వు\nసహజకవివి. నా వెంటరా! ఏడాదిలో నిన్ను\nమహాకవిని చేస్తాను,” అన్నాడు.\n\nవల్లభుడాయనతో వెళ్ళాడు. అతడికి భాష గురించి తెలిసింది. అప్పుడతడాక కావ్యం రాశాడు. విద్యానాథుడాకావ్యాన్ని ఎంత గానో మెచ్చుకుని, “నువ్వు కలకాలం ఇలాగే కవిత్వం చెప్పాలనుకుంటే రాజాశ్రయానికి వెళ్ళకు,” అని సలహా ఇచ్చాడు.\n\nవల్లభుడు పేదవాడు. గురు శుభ్రుష అయ్యాక ఇంటికి వచ్చేసరికి తండ్రి జబ్బు పడ్డాడు. ఇంటి భారమంతా అతడి మీద పడింది. దానితో ఇక కవిత్వం రాసే తీరు బాటుండదేమో అని భయపడి రాజధానికి వెళ్ళాడు. కానీ అక్కడి రాజాస్థాన పరిస్థితులు నచ్చక తిరిగి వచ్చాడు. అసమయంలో, అదే ఊరిలో వున్న రత్నాకరుడనే భాగ్యవం\n\nతుడు కబురు పెట్టి, “నువ్వు నాకు ఇల్లరికపు టల్లుడుగా వుంటానంటే, నీ తల్లి దండ్రులకు బ్రతికున్నంత కాలం సేవకులను నియ మిస్తాను. నువ్వు ఏ బాదరబందీ లేకుండా కవిత్వం రాసుకోవచ్చు,” అన్నాడు.\n\nవల్లభుడందుకు ఒప్పుకుని రత్నాకరుడి కూతురు మంజరిని పెళ్ళి చేసుకున్నాడు. మంజరి పెంకౌపెల్ల. భర్త చేత అడ్డమైన పనులూ చేయిస్తుంది. తిక్కరేగితే పశువుల్చి కాసే పని క్కూడా పంపుతుంది.\n\n“అయ్యో పాపం! నీది చాలా బాధాకరమైన జీవితం,” అంటూ భాస్కరుడు అతడిమీద జాలి పడ్డాడు.\n\n“నాకేమీ బాధగా లేదు. రోజూ కవిత్వం రాసుకునేందుకు తగినంత సమయముంటు న్నది. అంతకంటే నాకేం కావాలి?” అన్నాడు వల్లభుడు.\n\nభాస్కరుడికీ మాటలు నచ్చలేదు. వల్లభుడి కవిత్వంలో పసలేదనీ, అందువల్లనే రాజు వాడికాశ్రయమిచ్చి పుండడనీ అనుకుని, రాజధానికి ప్రయాణమయ్యాడు.\n\nఅప్పుడు వల్లభుడు, “రాజధానిలో వేదా చారి అనే గొప్పకవి వున్నాడు. నీవాయనను కలుసుకుంటే, తగిన సాయం చేస్తాడు,” అని చెప్పాడు.\n\nభాస్కరుడు ప్రయాణమై రాజధానికి వెళ్ళాడు. అక్కడ విచారించగా – వేదాచారి అనే అయన ఊరి చివర ఆశ్రమంలో\n\nరోగులకు సేవ చేస్తుంటాడని చెప్పారు. కవి అయినవాడు ఆశ్రమంలో రోగులకు సేవ చేస్తూ కాలం గడపడమేమిటి, అనుకుంటూ భాస్కరుడు ఆశ్రమానికి వెళ్ళి వేదాచారిని కలుసుకున్నాడు.\n\nవేదాచారి, భాస్కరుడి వివరాలన్నీ తెలుసు కుని, “నాయనా! కవికి రాజాశ్రయం వల్ల గుర్తింపు సులభమవుతుంది. కానీ రాజుల సేవ నరక ప్రాయం. అది తెలుసుకునే విద్యానాథుడు అడవులకు పోయాడు. వల్ల భుడు, రత్నాకరుడి అల్లుడయ్యాడు. నేను రోగులకు సేవ చేస్తున్నాను,” అని ఒక క్షణం ఆగి, “ఇదంతా అలా వుంచుదాం. ఏదీ నీకావ్యం?” అన్నాడు.\n\nభాస్కరుడు, వేదాచారికి తన కావ్యం ఇచ్చాడు. ఆయన కావ్యంలోని కొన్ని పుటలు చదివి, “నాయనా! ఇప్పుడు నీగురించి నాకే సందేహమూ లేదు. తమ ఆశ్రయం కోరే కవుల చేత రాజులు చేయించే దాస్యవృత్తి నువ్వు ముందే ప్రారంభించావు. నీకు తప్పక రాజాశ్రయం లభిస్తుంది!” అన్నాడు.\n\nఆమాటలతో భాస్కరుడి ముఖం ఎర్ర బడింది. “ఏమిటి నేనుచేసిన దాస్యవృత్తి?” అని అడిగాడు ఉక్రోషంగా.\n\n“ఈ కావ్యంలో రాజు చంద్రభానుడి గురించిన ప్రశంసలే కనబడుతున్నాయి. పీటిలో ఏ ప్రశంసకూ ఆయన అర్హుడుకాడు. అర్హత లేకుండా ప్రశంసలు పొందాలన్న తమ కోర్కెను రాజులు, కవుల ద్వారా తీర్చు కుంటారు. ఆ కోరిక నీచమైనది. అడిగేవాడూ, తీర్చేవాడూ కూడా నీచుడే,” అన్నాడు వేదాచారి తడుముకోకుండా.\n\nఅప్పటికి భాస్కరుడికి విషయం అర్థమ యింది. అతడు కొంతకాలం రాజధానిలోనే వుండి, అక్కడి గ్రంథాలయాల్లో విద్యానా థుడు, వల్లభుడు, వేదాచారి వంటి వారి కావ్యాలు చదువుతూ గడిపాడు.\n\nఆ తర్వాత రాజదర్శనం కోసం ప్రత్నించ కుండానే, తనఁర్థికి తిరిగి వెళ్ళాడు. అక్కడ ప్రశాంతంగా జీవితం గడుపుతూ కొన్ని కావ్యాలు రచించాడు కానీ, రాజసన్మానం గురించి మాత్రం ప్రయత్నించలేదు.\n\nశరభయ్య అనేఒక గృహస్థు సంసారం మీద విరక్తి చెంది, వృద్ధురాలైన తల్లినీ, భార్యా బిడ్డల్నీ వదిలి దేశాటనం చేస్తూ, మంగళా పురం అనేఊరును చేరుకున్నాడు. ఆ ఊరిలో పచ్చనితోటలూ, గలగల పారే సెలయేరూ, చుట్టూ వున్న చిన్నా పెద్ద కొండలూ అతని మనస్సును ఎంతగానో ఆకట్టుకున్నాయి. ఊరి వెలుపల సెలయేటి ఒడ్డున కొత్తగా వెలసిన విద్యానందాశ్రమం గురించి విని, శరభయ్య అక్కడికి వెళ్ళి స్వాములవారి దర్శనం చేసుకు న్నాడు.\n\n“చెప్పు, నాయనా! నీకేం కావాలి?” అని ఎంతో అప్యాయంగా అడిగాడు విద్యానంద స్వామీ.\n\n“నన్ను మీ శిష్యుడుగా స్వీకరించండి, స్వామీ. మీ సేవ చేసుకుంటూ ఇక్కడే పుండిపోతాను,” అన్నాడు శరభయ్య చేతులు కట్టుకుని.\n\nస్వామి, శరభయ్య కేసి పరీక్షగా చూసి, “విద్య నేర్చుకోవాలని నా దగ్గరకొచ్చే బ్రహ్మ చారులను మాత్రమే, శిష్యులుగా చేర్చుకుంటాను. కాని, నువ్వు అలా కనిపించడం లేదు,” అన్నాడు.\n\nఅందుకు శరభయ్య, “స్వామీ! సర్వజ్ఞులైన మీ దగ్గర నిజం దాచగలనా. మీరు ఊహించి నట్టు నేను బ్రహ్మచారిని కాదు. నాకు భార్యా, ముగ్గురు పిల్లలూ, ముసలితల్లీ ఉన్నారు. నా భార్యపరమగయ్యాళి. ఆమెకూ, నా తల్లికీ ఒక్క క్షణం పడదు. అత్తాకోడళ్ళ తగవుల మధ్య నేను నలిగిపోతున్నాను. విడవమంటే పాముకు కోపం, కరవమంటే కప్పకు కోపం —అన్నట్టుగా తయారైంది నాపరిస్థితి. ఆ ఇంట్లో నాకు మనశ్శాంతి కరువైంది. అందువల్లనే సంసారాన్ని వదిలి సుఖ శాంతులు వెతు క్కుంటూ, మీ దగ్గరకు చేరుకున్నాను. కరు ణించి నన్ను శిష్యుడిగా స్వీకరించి, నాకు"
        },
        {
            "title": "శరభయ్య వైరాగ్యం",
            "page_start": 42,
            "author": "జి.సి. జీవి",
            "pdf_page": 42,
            "content": "మనశ్శాంతిని ప్రసాదించండి,\" అని వేడుకు న్నాడు:\n\nసంసారులకు తన ఆశ్రమంలో స్థానం లేదన్నాడు, విద్యానందస్వామి. అయినా శరభయ్య వినక, స్వామిని కాళ్ళావేళ్ళాపడి బ్రతిమాలసాగాడు.\n\nచివరకు స్వామి, “సరే, ప్రస్తుతానికి ఇక్కడ వుండడానికి అనుమతిస్తున్నాను. తర్వాత నిదానంగా ఆలోచించి నా నిర్ణయ మేదో చెబుతాను,” అన్నాడు.\n\nఒక వారం గడిచేసరికి, ఆశ్రమజీవితం వినుగనిపించింది, శరభయ్యకు. ఆశ్రమపు కఠిన నియమాలను పాటించడం, వాళ్ళుపెట్టే సాత్వికాహారాన్ని తినడం అతడికి కష్టమని పించింది. తను ఈ మధ్యకాలంలో గడిపిన\n\nదేశదిమ్మరి జీవితమే చాలా సుఖమనిపించిందతడికి.\n\nఒకనాటి రాత్రి వసారాలో పడుకుని నిద్రపోతున్న శరభయ్యను, తట్టిలేపాడు స్వామి.\n\nశరభయ్యగాభరపడిపోతూ, “ఏం, స్వామీ! ఏం జరిగింది?” అని అడిగాడు.\n\n“మరేం లేదు, శరభయ్య! ఎందుకనో ఇంతకు కొద్దిసేపుముందు జపం చేయాలని పించింది. అయితే, ఎంత వెదికినా జపమాల కనిపించలేదు. ఇద్దరం కలిసి వెతుకుదాం పద,” అంటూ స్వామి, శరభయ్యను ఆశ్రమం బయటికి తీసుకు వచ్చాడు.\n\n“స్వామీ! రాత్రి పడుకోబోయేముందు జపమాల ఎక్కడ పెట్టారో గుర్తుందా?” అని అడిగాడు శరభయ్య.\n\n“గదిలో ఒక మూలగా వున్న ముక్కాలి పీట మీద పెట్టినట్టు గుర్తు, శరభయ్యా! కాని లోపల అంతా చీకటిగా ఉన్నదికదా! ఇక్కడ ఆవరణలో బాగా వెన్నెల కాస్తున్నది,” అన్నాడు స్వామి.\n\nఇది విని శరభయ్య వచ్చే నవ్వును ఆపుకుంటూ, “అదేమిటి, స్వామీ? ఎక్కడ పారేసుకున్న వస్తువును అక్కడే వెతుక్కోవాలి గానీ, ఇక్కడ గది బయట వెతికితే దారుకు తుందా?” అన్నాడు.\n\nఈ జవాబుకు విద్యానందస్వామి చిన్నగా నవ్వి, “బాగా చెప్పావు, శరభయ్యా! కాని, నువ్వు చేసిన పనేమిటి? సంసారంలో పోగొట్టు కున్న సుఖశాంతులు, ఇంకెక్కడో దారుకుతా యని ఊరూరూ తిరుగుతూ ఇంతదూరం వచ్చావు కదా. అటువంటప్పుడు గదిలోపల పోయిన జపమాల, గది బయట వెతికితే కనిపించదా?” అన్నాడు.\n\nవెంటనే ఆయన మాటల్లో అంతరార్థం బోధపడింది, శరభయ్యకు. అతడు వెంటనే భక్తితో స్వామి కాళ్ళుతాకి, “నా కళ్ళు తెరిపిం\n\nచారు, స్వామీ! నేనిప్పుడే మా ఊరుకు బయలుదేరుతాను. నా సంసారాన్ని చక్కదిద్దు కుని ఉన్నంతలో సంతోషంగా కాలం గడుపు తాను,” అన్నాడు.\n\nవిద్యానందస్వామి మందహాసం చేస్తూ శరభయ్యను చేయెత్తి దీవించి, “అంత తొంద రెందుకు? ఈ రాత్రికి హాయిగా నిద్రపోయి, తెల్లవారాక భార్యను కూడా వెంటబెట్టుకు వెళ్ళు,” అన్నాడు.\n\nజరిగిందేమంటే—శరభయ్య భార్య, ఒక దూరపు చుట్టం ద్వారా తన భర్త విద్యానంద స్వామిఆశ్రమంలో వున్నాడని విని, అతణ్ణి వెతుక్కుంటూ ఆరోజు రాత్రే ఆశ్రమానికి వచ్చింది. ఆమెవిద్యానందస్వామి కాళ్ళ మీద పడి, ఇకనుంచి ఏ రచ్చలూ లేకుండా అత్తా కోడళ్ళం సఖ్యంగావుంటామనీ, ఎలాగైనా తన భర్తమనసును మార్చి ఇంటికి వచ్చేలా చేయ మనీ వేడుకున్నది.\n\nతెల్లవారగానే స్వామి దగ్గర సెలవు తీసు కుని, సంతోషంగా సొంత ఊరుకు బయలు దేరారు, శరభయ్య దంపతులు.\n\nసంతానాపేక్షతో ముని ఆశ్రమాల చుట్టూ తిరిగిన ద్రుపదుడు ఒక కొడుకునూ, ఒక కూతురినీ కోరాడు. కొడుకెందుకంటే, ద్రోణుణ్ణి చంపటానికి; కూతురు అర్జునుడికి భార్య కాగలందులకు. ఈ కోరికతో ఆయన వివిధ ఆశ్రమాలు తిరుగుతూ గంగా యమునా సంగమం వద్ద గల ఒక ఆశ్రమాన్ని చేరాడు. అక్కడ యాజుడూ, ఉపయాజుడూ అనే ఇద్దరు అన్నదమ్ములు, కాశ్యపగోత్రం వాళ్ళు రోజల్లా వేదపారాయణం చేస్తూ, సూర్యారాధన జరుపుతూ ఉంటున్నారు. వారిలో తమ్ముడైన ఉపయాజుడే ఎక్కువ తపోబల సంపన్నుడుగా ద్రుపదుడికి కనిపించాడు. అందుచేత ద్రుప దుడు ఆయన దగ్గిర చేరి ఎంతో భక్తిశ్రద్ధలతో సేవలు చేయసాగాడు.\n\nఒకనాడు ద్రుపదుడు ఏకాంతంలో ఉప యాజుడికి కాళ్ళు పట్టుతూ, “మునీశ్వరా, ద్రోణుడు నాకు తీరని అవమానం చేశాడు. నేనుగాని, మరోరాజుగాని ఆయనను చంపే శక్తి గలవాళ్ళం కాము. ఆ ద్రోణాచార్యుణ్ణి చంపగల కుమారుడు నాకు కలిగేటట్టుగా తమరు అనుగ్రహించే పక్షంలో తమకు అసం ఖ్యాకంగా గోవులనూ, తాము కోరే విలువయిన ఇతర వస్తువులనూ కావలసినన్ని ఇవ్వ గలను,” అన్నాడు.\n\nదానికి ఉపయాజుడు తల అడ్డంగా ఊపి, “నా కిలాటి కోరికలేమీలేవు. అదీగాక నేను ఇటువంటి పనులకుఎవరికీ సహాయం చెయ్యను,” అని ఆ ప్రసంగం అంతటితో కట్టిపెట్టేశాడు."
        },
        {
            "title": "ద్రుపదుడి సంతానం (మహాభారతం)",
            "page_start": 45,
            "author": "చందమామ బృందం",
            "pdf_page": 45,
            "content": "అయినా ద్రుపదుడు నిరాశచెందక ఉపయుణ్ణి మరింత శ్రద్ధగా సేవించసాగాడు. ఒక ఏడాది గడిచింది. ఒకనాడు ఉపయోజుడు ద్రుపదుడితో, “రాజా, నాకు అంతులేని సేవలు చేస్తున్నావు. కాని నీ కోరిక అనుచితమైనది. అందుచేత అదినెరవేరటానికి నేను ఎన్నటికీసహాయపడను. అయినాఒకఉపాయం చెబుతాను. నువ్వు నా అన్న అయిన యాజుణ్ణి ఆశ్రయించు. అతన్ని నీ సేవలతో మెప్పించు. అంతులేని గోవులను ఇస్తానని ఆశపెట్టు. అతను నీ కోరిక తీర్చవచ్చు. అతను మొదటి నుంచి కొంచెం ఆశాపరుడు. ఒకసారి అశుభ్రమైనచోట రాలిన పండు తిన్నాడు. మేము గురుకులవాసంచేసేటప్పుడు కూడా శుచీ,\n\nఅశుచీ అన్న విచక్షణ లేకుండా జిహ్వకు రుచి అయినదెల్లా తినేవాడు,” అన్నాడు.\n\nఉపయోజుడి మాట చెప్పగానే ద్రుపదుడు యోజుడి ఆశ్రమానికి వెళ్ళి, ఆయనకు నమస్కారం చేసి, ఎనబైవేల గోవులను కానుకగా సమర్పించి తన కోరికను తెలుపుకున్నాడు.\n\nయోజుడిందుకు సమ్మతించాడు. ఆయన ఉపయోజుణ్ణి తనకు సహాయం ఉంచుకుని, అవసరమైన సంభారాలన్నీ సేకరించి, పుత్ర కామేష్టి ప్రారంభించాడు. ఆయన హొమం చేసి అనంతరం హవిస్సు చేతిలోకి తీసుకుని, ద్రుపదుడి భార్య అయిన కోకిలాదేవిని దగ్గరికి పిలిచి, “ఈ హవిస్సు పుచ్చుకో. నీ గర్భాన ఒక కొడుకూ, కూతురూ జన్మిస్తారు,” అన్నాడు.\n\nఅప్పుడు కోకిలాదేవి, “అయ్యా, అశుచిగా ఉన్నాను. కొంచెం ఆగండి, స్నానం చేసి వస్తాను,” అన్నది.\n\n“నేనూ, నాతమ్ముడూ కలిసిదీక్షతో తయా రుచేసిన హవిస్సు నీ కోరిక తీర్చకపోతుందా? వస్తే రా, లేకపోతే మానెయ్యి,” అంటూ యోజుడు కోపంగా హవిస్సును అగ్నిలో పడ వేశాడు.\n\nఆ అగ్నికుండంలోనుంచి ఒక యోధుడు ఒక చేత మెరుస్తున్న కత్తి, ఒక చేత విల్లూ ధరించి, నెత్తిన మణిమయమైన కిరీటంతో సహా, రథారూధుడై వెలువడి, దిక్కులు పిక్క\n\nటిల్లేలాగా సింహనాదం చేశాడు. తరవాత\nఆ అగ్నికుండం నుంచే తేజస్విని అయిన\nఒక స్త్రీ పుట్టింది. ఈ విధంగా ద్రుపదుడు\nఒక కొడుకునూ, కూతురినీ పొందినవా\nడయ్యాడు.\n\nపాంచాలులందరూ పరమానంద భరితుల య్యారు.\n\nఇంతలో కోకిలాదేవి స్నానం చేసి వచ్చి,\nఅగ్నికుండంలో పుట్టిన బిడ్డలిద్దరికీ తాను\nతల్లి అయేటట్టుగా యాజుడి వద్దా, ఉప\nయాజుడి వద్దా వరం పొందింది.\n\nబ్రాహ్మణులు ద్రుపదుడి కొడుకుకు ధృష్ట\nద్యుమ్ముడు అనీ, కుమార్తె నల్లనిది కావడం\nచేత కృష్ణ అనీ పేర్లు పెట్టారు. ద్రుపదుడు\nయాజుడికి అంతులేని గోవులనూ, బ్రాహ్మణు\n\nలకు అంతులేని ధనాన్నీ ఇచ్చి, కాంపిల్యనగ\nరానికి తిరిగి వచ్చాడు.\n\nకొంత కాలమయ్యాక ద్రుపదుడు ధృష్టద్యు\nమ్ముణ్ణి ద్రోణుడి వద్ద అస్త్ర విద్యాభ్యాసం\nకోసం పంపాడు. విద్య నేర్పనంటే తనకు\nఅపకీర్తి వస్తుందని ద్రోణుడు ఆ కుర్రవాడికి\nవిలువిద్యలన్నీ నేర్పాడు.\n\nద్రుపదుడి కూతురు ద్రౌపది వివాహ\nయోగ్యురాలయింది. ఆమెను అర్జునుడికిచ్చి\nచేద్దామని మొదటి నుంచి ద్రుపదుడి ఉద్దేశం.\nఅయితే పొండవులు లక్క ఇంట కాలిపోయా\nరని వార్త తెలిసింది. ద్రుపదుడు హతాళుడై\nతన బంధు మిత్ర మంత్రి పురోహితులను\nసమావేశపరిచి కర్తవ్యం గురించి వారి\nసలహా అడిగాడు.\n\nఅప్పుడు ద్రుపదుడికి ఆప్తుడైన పురోహితు డొకడు, “మహారాజా, పాండవులకు అపాయం జరిగిందని తోచదు. అనేక శకునాలను బట్టి సుఖంగానే ఉన్నట్టు కనబడుతున్నది. అయినా అదంతా నీ కెందుకు? నువ్వు స్వయంవరం ప్రకటించు, వారు తప్పక వస్తారు. రాజకన్యలకు స్వయంవరం పరిపాటే కదా!” అన్నాడు.\n\nమూడున్నర మాసాల తరవాత స్వయం\nవరానికి ముహూర్తం ఏర్పాటయింది. ఎక్కు\nపెట్టటానికి ఒకంతట సాధ్యంకాని విల్లు\nఒకటి సిద్ధం చేయబడింది. ఒకచోట, ఆకా\nశాన తిరిగే బంగారు మత్స్యయంత్రం అమర్చ\nబడింది.\n\nఏకచక్రపురంలో కుంతీ పాండవులుం\nటున్న బ్రాహ్మణుడి ఇంటికి అతిథిగా వచ్చిన\nబ్రాహ్మణుడీ వివరాలన్నీ చెప్పి, “ఎక్కడెక్కడి\nరాజులూ ద్రౌపదీ స్వయంవరానికై కాంపిల్య\nనగరానికి తరలిపోతున్నారు,” అని ముగిం\nచాడు.\n\nతమ గురువైన ద్రోణాచార్యుణ్ణి చంపే\nవాడొకడు పుట్టాడని విని పాండవులు విచారిం\nచారు, కాని కానున్నది అయేతీరుతుందను\nకుని సమాధానపడ్డారు. వారికి కూడా ద్రౌపదీ\nస్వయంవరానికి వెళ్ళాలని ఉన్నది.\n\nఈసంగతిగ్రహించికుంతీదేవిధర్మరాజుతో,\n“నాయనా, మనం చాలాకాలంగా ఈ ఏక\nచక్రపురంలో ఉంటున్నాం. ఇంక కొన్నాళ్ళు\nపోతే మనకిక్కడ భిక్ష దొరకదేమో కూడాను!\nమనం పాంచాలదేశం పోదామా ఏం? అది\nచాలా సుభిక్షమైన దేశమట. కాంపిల్యనగరం\nమహాఅందంగా ఉంటుందట. రాజైన ద్రుప\nదుడికి బ్రాహ్మణులంటే ఎంతో అభిమానం\nఅని ఇక్కడ ఉన్న వారందరూ అంటున్నారు,”\nఅన్నది.\n\nధర్మరాజు తన తమ్ములతో కూడా సంప్ర\nతించి తల్లి ఆలోచనకు అందరినీ ఒప్పిం\nచాడు. వాళ్ళు ఇల్లుగల బ్రాహ్మణుడితో\nతాము వెళ్ళిపోతున్నట్టు చెప్పి, ఏకచక్రపురం\nనుంచి బయలుదేరారు.\n\nవాళ్ళు రాత్రి పగలూ కూడా ప్రయాణం\nచేస్తూ ఒకనాడు అర్ధరాత్రివేళకు గంగానదీ\n\nతీరాన ఉన్న సోమశ్రవం అనే తీర్థాన్ని చేరు కున్నారు. చీకటిగా ఉన్నది. అందరికన్న ముందు అర్జునుడు ఒక కొరవి పట్టుకుని నడుస్తున్నాడు. గంగలో స్నానం చేయ సంకల్పించి వాళ్ళు నదిని చేరవస్తూండగా, ఆ సమయంలో గంగలో తన భార్యలతో జలక్రీడలాడుతున్న అంగారపర్ణుడనే గంధర్వుడు మనుషుల అలికిడి విని, “ఎవరా వచ్చేది? దూరంగా పాండి. ఈ చుట్టుపక్కల ఉన్న వనమంతా నాది. నేను అంగారపర్ణుడనే గంధర్వుణ్ణి. ఇది యక్ష రాక్షస గంధర్వులు సంచరించే వేళ. మనుషులు సంచరించరాదు,” అన్నాడు.\n\nఆ మాట విని అర్జునుడు, “దుర్మార్గుడా, హిమాలయ ప్రాంతమూ, గంగానదీ ఒకరి సాత్తు ఎలా అవుతాయి? అవి అందరివీనూ. గంగను చూసినప్పుడు, అర్ధరాత్రి అయేది, భోజనానంతరమయేది, విధిగా స్నానం చెయ్యాలి. అందుచేత మేము ఇప్పుడునదిలో స్నానం చెయ్యకుండా ముందుకు పోము,” అన్నాడు.\n\nఅంగారపర్ణుడికి కోపం వచ్చి బాణాలు వెయ్యసాగాడు. అర్జునుడు తన చేతిలో ఉన్న కొరవితో ఆ బాణాలను అడ్డుతూ, “ఒరే గంధర్వుడా, మమ్మల్ని నీ ముష్టి బాణాలతో బెదిరించటానికి మేమెవరమను కుంటున్నావు? నీ మాయ మంత్రాలేవీ మా ముందు సాగవు,” అంటూ ఆగ్నేయాస్త్రం మంత్రించి ప్రయోగించాడు. దానితో గంధర్వుడి రథం అంతా మండి బూడిద అయి\n\n\n\nపోయింది. గంధర్వుడు కిందపడి మూర్ఛ పోయాడు.\n\nఈ సమయంలో గంధర్వుడి భార్య కుంభి నసి ధర్మరాజును ఆశ్రయించి, తనకు పతి భిక్ష పెట్టమని వేడుకున్నది.\n\nధర్మరాజు అర్జునుడితో, “ఈమె మనని శరణుజొచ్చి పతిభిక్ష కోరుతున్నది. ఈమె భర్తను చంపడం ధర్మం కాదు. అందుచేత నువ్వు గంధర్వుణ్ణి చంపకు,” అన్నాడు.\n\nఅన్న మాట విని అర్జునుడు గంధర్వుణ్ణి ప్రాణాలతో వదిలేశాడు.\n\nగంధర్వుడు అర్జునుడితో, “నీతో ఓడి పోయాను గనక నేను అంగారపర్ణుడనే పేరు వదిలేస్తాను. నువ్వుతగలబెట్టిన రథానికి బదులు మరొక చిత్రరథం సృష్టించుకుని, చిత్రరథుడనే పేరు పెట్టుకుంటాను. మహా వీరుడివైన నీకు చాక్షుషి అనే విద్యను ఇస్తాను. దాని సహాయంతో నీకు మూడు లోకాలలో ఎక్కడ ఏది జరిగేదీ కనిపిస్తుంది. ఈ విద్యమా వద్ద ఉండటం చేతనే దేవతలు సైతం మమ్మల్ని ఏమీ చేయలేకుండా ఉన్నారు. చాక్షుషితో బాటు నీకు కొన్ని దివ్యాశ్వాలను కూడా ఇస్తాను. అంతేకాదు, మీఅన్నదమ్ములు ఒక్కొక్కరికీ ఒక్కొక్క వంద అశ్వాలనిస్తాను,” అన్నాడు.\n\nదానికి అర్జునుడు, “ఎంత సన్నిహితుడి వద్ద నుంచి అయినా నేను ఏమీ తీసుకోను,” అన్నాడు.\n\n“అలా అయితే నాకు ఏదన్నా ఇచ్చి, దానికి బదులుగా నా నుంచి బహుమానం పుచ్చుకో,” అన్నాడు గంధర్వుడు.\n\nగంధర్వుడికి ఆగ్నేయాస్త్రం ఇచ్చి, అతని నుంచి అశ్వాలను పుచ్చుకోవటానికి అర్జునుడు సమ్మతించాడు.\n\nగంధర్వుడు అతనితో, “మీరు క్షత్రియులు. అందుచేత మీరు తగిన పురో హితుణ్ణి ఏర్పాటు చేసుకుని, అతని సలహా ప్రకారం నడుచుకుంటే తప్ప మీకు శుభాలు చేకూరవు,” అన్నాడు.\n\nఅర్జునుడు అతనికి ఆగ్నేయాస్త్రాన్ని సమంత్రంగా ఉపదేశించి, “ప్రస్తుతం నీ గుర్రాలు నీ వద్దనే ఉండనీ. అవసరం వచ్చి\n\nనప్పుడు తెప్పించుకుంటాను,\" అని చెప్పి, అతని వద్ద సెలవు తీసుకున్నాడు. పాండవుం, కుంటీ తమ ప్రయాణం కొనసాగించారు.\n\nపాండవులు గంగాతీరం నుంచి బయలు దేరి ఉత్కోచతీర్థానికి చేరుకున్నారు. అక్కడే ధౌమ్యుడు తపస్సు చేసుకుంటున్నాడు. పాండవులు ఆయనకు నమస్కారం చేసి, తమకు పురోహితుడుగా ఉండమని ప్రార్థించారు. ధౌమ్యుడు పాండవుల ప్రజ్ఞా, పరాక్రమమూ, బలమూ, ఉత్సాహమూ గురించి సరిగా గ్రహించి, తన పౌరోహిత్యానికి వారు అర్హులని భావించి, వారికి అతిథి మర్యాదలు చేసి, వారి కోరిక తీర్చడానికి తన సమ్మతి తెలిపాడు. ఆయన తమకు పురోహితుడుగా ఉండటానికి ఒప్పుకోగానే పాండవులు భూమండలాని కంతకూ తామే రాజులయినంతగా అనందో త్సాహంతో పాంగిపోయారు.\n\nఅదే సమయంలో కొందరు ద్రౌపదీ స్వయంవరం చూడటానికి కాంపిల్యనగరానికి పోతూ ధౌమ్యుడుండే ఆశ్రమానికి వచ్చారు.\n\nవారిని చూసి పాండవులు, తాము కూడా తల్లినీ, ధౌమ్యుణ్ణీ వెంటపెట్టుకుని ద్రౌపదీ స్వయంవరోత్సవాన్ని చూసి ఆనందించాలన్న కోరిక వెలిబుచ్చారు. బ్రాహ్మణ వేషాలు ధరించి ఉన్న పాండవులను చూసి ఆ బ్రాహ్మణులు, “మీరు ఎకక్కడి నుంచి వచ్చారు? ఎకక్కడికి పోతున్నారు?” అని అడిగారు.\n\n“మేము ఏకచక్రపురం నుంచి కాంపిల్య నగరానికి ప్రయాణమై వెళుతున్నాం,” అన్నాడు ధర్మరాజు.\n\n“మేమూ అక్కడికే పోతున్నాం. అక్కడ ద్రుపదుడి కుమార్తెకు స్వయంవరం జరుగుతున్నది. ఆమె చాలా చక్కనిదట. స్వయం వరానికి ఎందరో రాజులు వస్తున్నారట. అది చూడవచ్చే బ్రాహ్మణులకు ఆ మహారాజు గోదానమూ, సువర్ణదానమూ, అన్నదానమూ చేస్తున్నాడు. పెళ్ళి వేడుక చూసి మళ్ళీ తిరిగి వస్తాం,” అన్నారు బ్రాహ్మణులు.\n\nపాండవులూ, కుంటీ కూడా వారి వెంట దక్షిణ పాంచాలంలోని కాంపిల్యనగరానికి బయలుదేరారు.\n\nమనదేశపు చెట్లు :\n\n# పాలసంపెంగ\n\nపరిశీలనగా చూడకుండా యథాలాపంగా వెళుతున్నారంగు రంగుల పూలతో మన దృష్టిని ఆకర్షించే చెట్లు కొన్ని ఉన్నాయి. అటువంటి చెట్లలో పాలసంపెంగ ముఖ్యమైనది. ఈ చెట్లు దేవాలయాలలో ఎక్కువగా ఉంటాయి. కాబట్టి వీటిని ఆలయవృక్షాలు అని అంటారు. హిందువులు ఈ పూలను పూజకు ఉపయోగిస్తారు. ఈ చెట్లు అన్ని చోట్ల పెరగడం వల్ల బౌద్ధులు వీటిని మరణం లేని చెట్లుగా, అమరత్వానికి చిహ్నంగా భావిస్తారు. ఈ చెట్లను శృశానవాటికలలో కూడా నాటి పెంచుతారు.\n\nఆరు మీటర్ల ఎత్తు వరకు ఎదిగే ఈ చెట్టు కొమ్మలు నేలబారుగా ఉంటాయి. చెట్టు ప్రధాన కాండం వంగి, వంపులు తిరిగి ఉంటుంది. చెట్టు ఆకులను తుంచినా, చెట్టు కాండానికి గాటు పెట్టినా చిక్కటి పాల వంటి ద్రవం కారుతుంది. ఈ చెట్టును వృక్ష శాస్త్రంలో 'ప్రాంగీ పానీ' అని అంటారు. ఈ పేరు రావడానికి రకరకాల కారణాలు చెబుతారు. ఈ చెట్టు నుంచి పాలు కారడం వల్ల, దానిని ఫ్రెంచి వాళ్ళు మొదట ఆ పేరుతో పిలిచారనీ, ఒక ఇటలీ దేశస్థుడు ఈ పూల పరిమళంతో వాసన తెలాన్ని తయారు చేశాడనీ అతని పేరు మీదుగా దానికా పేరు వచ్చిందనీ చెబుతారు. హిందీలో దీనిని చామ్లీ అనీ, గుల్చచిన్ అనీ, అస్సామీలో గోలంబీ అనీ, తమిళంలో కళ్ళి మందారై అనీ, కన్నడంలో కాడుసంపగ అనీ, మరాతీలో కైర్ చంప అనీ, ఒరియాలో గొలుచీ అనీ, బెంగాలీలో గొరూర్ చంప అనీ, సంస్కృతంలో క్షీరచంప అనీ అంటారు. తెలుగులో దీనికి నులువరహాలు అనే మరొక పేరు కూడా ఉన్నది.\n\nవీటి ఆకులు వెడల్పుగానూ, మందంగానూ, పొడవుగానూ, రెండువైపులా మొనదేలి ఉంటాయి. పూలు పూచినప్పుడు చూడడానికి చాలా మనోహరంగా ఉంటాయి.\n\nఈ చెట్ట ఆకులనూ, పువ్వులనూ, చెట్టు నుంచి కారే తెల్లటి ద్రవాన్నీ వివిధ బౌషధాలలో, తైలాలలో ఉపయోగిస్తారు. వీటి బెరడును కూడా కొన్ని చర్మవ్యాధులు నయం చేయడానికి ఉపయోగిస్తారు.\n\nఈ చెట్టను అలంకార వృక్షాలుగా కూడా నాటి పెంచుతారు."
        },
        {
            "title": "పాలసంపెంగ (మనదేశపు చెట్లు)",
            "page_start": 53,
            "author": "చందమామ బృందం",
            "pdf_page": 53,
            "content": "మనదేశపు ఋషులు : 4\n\nఉద్దాలకుడు\n\nవేద మంత్రాలను శిష్యులకు చక్కగా వివరించి బోధించిన మన ప్రాచీన ఋషి పుంగ వులలో ఉద్దాలకుడు ముఖ్యుడు. అరుణుడి కుమారుడు కావడంపల్ల ఆయనకు అరుణి అనే పేరు కూడా ఉన్నది.\n\nఅరుణి పసిప్రాయం నుంచే విద్యా పట్ల శ్రద్ధాసక్తులూ, గురువుపట్ల భయభక్తులూకలిగి ఉండేవాడు. ఆయన విద్యనభ్యసించడానికి ధౌమ్యుడికి శిష్యుడిగా ఆయన ఆశ్రమంలో చేరాడు. ఆశ్రమ సమీపంలో ఒక చెరువూ, కొంత పాలమూ ఉండేది. అరుణి ధౌమ్యుడి వద్ద విద్యాభ్యాసం చేసే ఉత్తమ శిష్యులలో ఒకడుగా పేరు తెచ్చుకున్నాడు. భక్తితో గురు శుశ్రూష చేస్తూ ఏకాగ్ర చిత్తంతో వేద వేదాం\n\nగాలను ఆకశింపు చేసుకోవడానికి అరుణి నిరంతరం ప్రయత్నించేవాడు.\n\nఒకనాటి రాత్రికుండపోతగా వర్షం ప్రారంభమయింది. ఆశ్రమానికి సమీపంలో ఉన్న చెరువు కింద ఆశ్రమానికి చెందిన పాలం ఉన్నది. పాలంలో పంటపచ్చగా కళకళ లాడుతున్నది. వర్షం ఎక్కువయితే, చెరువు గట్టు తెగి పంట మునిగిపోతుందేమోనని గురువు భయపడిపోతూ, ఏమి చేయడానికి తోచక దిగులు చెందసాగాడు. అప్పుడు అరుణి, “గురుదేవా! కరుణించి నన్ను అక్కడికి వెళ్ళడానికి అనుమతించండి. నేను వెళ్ళి పరిస్థితిని చక్కదిద్దుతాను,” అని వేడుకున్నాడు.\n\nఅప్పుడు వర్షం కొంత తగ్గినట్టు కనిపించడంతో, గురువు అరుణిని వెళ్ళిరమ్మన్నాడు.\n\nఅరుణి పాలం దగ్గరికి వెళ్ళాడు. పాలం దగ్గర ఉన్న చెరువుగట్టుకు చిన్న గండి పడి ఉండడం గమనించాడు. దానిగుండా కొద్ది కొద్దిగా నీళ్ళు బయటికి వస్తున్నాయి. కొంత సేపు చుట్టుపక్కల కలయజూసి, దగ్గర ఉన్న మట్టిని తీసి గండికి అడ్డుగా వేసి నీటిని ఆపడానికి ప్రయత్నించాడు. కాని అతడు వేస్తున్న మట్టితో గండి పూడ్చుకు పోలేదు. వేసిన మట్టి వేసినట్టు నీళ్ళతో కొట్టుకుపోవడంతో క్రమక్రమంగా ప్రవాహం ఎక్కువ కాసాగింది. పరిస్థితి విషమించగలదని గ్రహిం"
        },
        {
            "title": "ఉద్దాలకుడు (మనదేశపు ఋషులు)",
            "page_start": 54,
            "author": "చందమామ బృందం",
            "pdf_page": 54,
            "content": "చిన అరుణి వెంటనే గండికి అడ్డంగా పడు\nకున్నాడు. నీళ్ళు బయటకు రావడం ఆగిపో\nయింది కాని, భరించలేని చలికి తోడు వర్షం\nమళ్ళీ ఆరంభమయింది. అరుణి మాత్రం\nపడుకున్నచోటు నుంచి అటూ ఇటూ కదల\nలేదు. కొంతసేపటికి స్పృహ కోల్పోయాడు.\n\nఅరుణి ఎంతసేపటికీ తిరిగి రాకపోవ\nడంతో, ఆశ్రమంలోని ధౌమ్యుడు ఆందోళన\nపడసాగాడు. ఏమయిందో అన్న ఆతురతకొద్దీ\nకొందరు శిష్యులను వెంటబెట్టుకుని ఆయన\nబయలుదేరాడు.\n\nవాళ్ళు తెల్లవారుతూండగా చెరువుగట్టును\nసమీపించారు. అక్కడ గండికి అడ్డంగా పడి\nవున్న అరుణిని చూసి అమితాళ్చర్యంచెం\nదారు. శిష్యులు పక్కన ఉన్న మట్టిని తెచ్చి\nఅడ్డంగా వేస్తూన్నప్పుడే గురువు అరుణిని\nపైకి ఎత్తాడు. అతన్ని ఆశ్రయానికి మోసుకు\n\nవచ్చి అగ్నిగుండం ముందు ఉంచారు. కొంత\nసేపటికి అతనికి స్పృహ వచ్చింది.\n\nగురువు అతని కేసి అభిమానంగా చూస్తూ,\n“అరుణీ, ఈ రోజుతో నీ విద్యాభ్యాసం సంపూర్ణ\nమయిందని నిరూపించావునాయనా!” అన్నాడు.\n\nఅరుణి వేదవేదాంగాలు నేర్చిన పండితు\nడయినప్పటికీ, అవసరమైనప్పుడు శరీరశ్రమ\nచేయడానికి ఏమాత్రం వెనుకాడలేదు. పది\nమంది మేలుకోరి తన ప్రాణత్యాగం చేయడా\nనికి కూడా సిద్ధమయ్యాడు. పైగా తాను అలా\nచేయడంచాలా గొప్పవిషయం అని గర్వపడ\nలేదు. అదితన బాధ్యతగా భావించి వినయం\nచూపాడు. అందుకే గురువు అతన్ని అలా\nమెచ్చుకున్నాడు.\n\nఅరుణి ఉత్తరోత్తరా ఉద్దాలకుడనే ఉత్తమ\nగురువుగా శిష్యుల గౌరవాభిమానాలకు పాత్రుడై\nకీర్తిగాంచాడు.\n\nమధ్యప్రదేశ్‌:\n\n1. కామ్మియస్‌ వాన ద్రవెన్‌.\n\n2. బాలాశీలిపాట్‌ (1713 సుంది1720నుండుకు పాలించారు).\n\n3. పాటు.\n\n4. అదిర్ఘండ, ద్రందస్థాపణ అనీ అంటారు.\n\n5. విధియం లాభస్సేస్‌ లాగు.\n\n6. కలపత్తిలో.\n\n7. లాయించి పాట్టిను.\n\n8. చిరుతప్పిలి.\n\n9. ఉజిత్తు.\n\n10. కరశ రాష్ట్రం అరెస్టిను సమీపంలోని ప్రభుత్వం లో. 20. యోమాన్‌.\n\n11. సైకోమెయి.\n\n12. బాలాశీలిపాట్‌ (1713 సుంది1720నుండుకు పాలించారు).\n\n13. తైపార నది.\n\n14. స్పుట్సిక్‌ f. 1957లో.\n\n15. అంటాలి కార్యానే.\n\n16. గంపుకు దాటిపు 60 కి.మీ.\n\n17. నయం.\n\n18. గోధుము రంగు.\n\n19. 20 నిమిషాలు.\n\nసాధనాన్ని\n\n1. ఖజురమో ఆలయాలు మన దేశంలో ఏ రాష్ట్రంలో ఉన్నది?\n\n2. మొట్టమొదటి జలాంతగ్గామిని రూపొందించిన వారెవరు?\n\n3. మీగడ, పాటు ఈ రెండింటిలో బరువైనది ఏది?\n\n4. శిక్షుల వచిత్ర గ్రంథం ఏది?\n\n5. నోటిల్‌ బహుమతిగ్రహితలలో ఆతి పిన్నవయస్కుడు ఎవరు?\n\n6. 'సాట్టిలేక్‌' అని పలువబదే స్టేటియం ఎక్కడ ఉన్నది?\n\n7. పచ్చికుక్క కాటుకు టీకాలు కనుగొన్న వారెవరు?\n\n8. పిల్లిజాతి జంతువుల పంజాలన్నింటికీ రక్తణ కవచాలు ఉంటాయి. ఒక జంతువుకు మాత్రం ఉండదు. అది ఏది?\n\n9. క్యాంలండర్‌ పద్ధతిని మొట్టమొదట ప్రవేశ పెట్టిన దేశం ఏది?\n\n10. మనదేశంలో యేటా 'నెస్రూ పదవల పోట్‌' ఎక్కడ జరుగుతాయి?\n\n11. ఒక నగరం 13 దీవుల మీద నిర్మంచబడింది. కాబట్టి దానిని 'జలనగరం' అని అంటారు. ఆ నగరం ఏది?\n\n12. మొట్టమొదటి పేష్వా ఎవరు?\n\n13. రోమ్‌ నగరం ఏ నదీ తీరంలో ఉన్నది?\n\n14. మొట్టమొదటి వ్యామసౌక ఏది? ఎవ్వడు ప్రయోగించారు?\n\n15. పదేళ్ళ క్రితం ప్రపంచ చెస్‌ ఛాంచయన్‌ ఎవరు?\n\n16. గల్చిలం ఎంత వేగంగా ఎగర గలదు?\n\n17. 'థాయ్‌ల్యాంట్‌' పూర్వనామం ఏమిటి?\n\n18. ఆడ కాటుకవక్తీ (ట్లాక్‌బర్త్‌) రంగు ధిన్నంగా ఉంటుంది? ఆ రంగు ఏది?\n\n19. గాఠి కోసం బయటికి రాకుండా తిమింగిలం నీటి అడుగున ఎంతనేపు ఉండగలదు?\n\n20. చైనా 'కరేన్సీ' ఏమిటి?"
        },
        {
            "title": "మంచివాళ్ళ హాస్యం",
            "page_start": 56,
            "author": "శ్రీరామకమల్",
            "pdf_page": 56,
            "content": "మంచివాళ్ళ హాస్యం\n\nప్రపుల్లుడనే ధనవంతుడిది వక్రబుద్ధి. సుఖంగా, సంతోషంగా వున్నవారిని బాధపెట్టి వినోదించడం ఆయన అలవాటు. ఆ అల వాటుకు భయపడి, ఆయన భార్య ఊర్మీళ కూడా ఎప్పుడూ లేనివిచారాన్ని నటిస్తూ దిగు లుగా వుండేది.\n\nఈ విషయం ఊర్మీళ అన్న భూషణానికి తెలిసింది. బావగారిని సరైన మార్గంలో పెట్టాలని అతడాకసారి చుట్టపు చూపుగా ప్రపుల్లు డింటికి వెళ్ళాడు. ప్రపుల్లుడు, భూషణాన్ని అభిమానంగా ఆహ్వానించి, తానెవరెవరిని ఎలా బాధపెట్టిందీ చెప్పి గలగలా నవ్వాడు.\n\nభూషణం ఆయన చెప్పేదంతా విని, “నువ్వు చెప్పేది వింటూంటే నాకు నవ్వు రావ డంలేదు సరికదా, ఎంతో దిగులుగా వుంది. మరి, నువ్వెందుకు నవ్వుతున్నట్టు?” అన్నాడు.\n\n“హాస్యాన్ని వినోదించడం ఒక కళ. అది అందరికీ అబ్బదు. రేపు సభకు రా! ఇప్పుడు\n\nనేను చెప్పిన కథలకు సభికులందరూ ఎలా నవ్వుతారో చూద్దువుగాని,” అన్నాడు ప్రపుల్లుడు.\n\nమర్నాడు సభలో ఆయన చెప్పిన కథలకు నిజంగానే సభికులందరూ విరగబడి నవ్వారు.\n\nభూషణం ఆశ్చర్యపడి, ఇంటికి తిరిగి వచ్చాక ఊర్మీళను కారణమడిగాడు. ఊర్మీళ నిట్టూర్చి, “నవ్వకేం చేస్తారు? నవ్వని వారికి కొరడా దెబ్బల శిక్ష వుంటుంది కదా!” అన్నది.\n\n“నీ భర్త ఏమైనా మహారాజా? కొరడా దెబ్బలు కొడితే సభికులూరుకుంటారా?” అన్నాడు భూషణం మరింత ఆశ్చర్యంగా.\n\n“ఆ సభికులందరూ పేదవాళ్ళు. ఎన్ని మాటలన్నా పడడానికీ, ఏం చెప్పినా విని నవ్వడానికీ, మీ బావగారు డబ్బిస్తాడు. అలా ఇష్టపడినవాళ్ళే సభకు వస్తారు. అంతా డబ్బు మహిమ!” అన్నది ఊర్మీళ.\n\nవిషయం తెలిశాక భూషణం, ప్రపుల్లుడు ఒంటరిగా వున్నప్పుడు, “పొపం నీకు హాస్యమంటే తెలిసినట్టులేదు. నీవంటివాడితోవుం డడం వల్లనే నీ ఇంట్లో పనివాళ్ళు, నీ భార్య ఎప్పుడూ దిగులుగా వుంటున్నారు,” అన్నాడు.\n\n“ఆఁ, వాళ్ళవి ఏడుపుగొట్టు ముఖాలులే! నేనెంత హాస్యంగా మాట్లాడతానో నువ్వు సభలో స్వయంగా చూశావు గదా!” అన్నాడు ప్రపుల్లుడు.\n\n“హాస్యమంటే డబ్బిచ్చి నవ్వించడం కాదు. వినగానే ఏడుపు ముఖం వాళ్ళకు కూడా నవ్వు పుట్టాలి,” అన్నాడు భూషణం.\n\nఇది వింటూనే ప్రపుల్లుడు గతుక్కుమని, “ఆహాఁ, అనలు సంగతి తెలుసుకున్నావన్న మాట! సరే పోనీ, నువ్వు డబ్బిచ్చి నవ్వించ గలవా?” అన్నాడు సవాలు చేస్తున్నట్టుగా.\n\n\n\n“నేను నవ్వగలను కానీ నవ్వించలేను. నవ్వించడం ఒక గొప్ప కళ. మా ఊళ్ళో చతురుడని ఒక యువకుడున్నాడు. వాడు కబుర్లు చెబితే మొసలికి కన్నీళ్ళు కూడా సంతోషం వల్లనే వస్తాయి,” అన్నాడు భూషణుడు.\n\n“అలా అయితే వాణ్ణి పిలిపించు,” అన్నాడు ప్రపుల్లుడు.\n\nమర్నాటికల్లా భూషణం పిలుపునందు కుని, చతురుడు వచ్చాడు. ప్రపుల్లుడు వాణ్ణి పలకరించి, “నవ్వించడంలో నీ అంతటి వాడు లేడటగా – మా బావమరిది చెప్పాడులే! నిన్ను పరీక్షిద్దామని రమ్మన్నాను. పరీక్ష కాస్త కఠినంగా వుంటుంది మరి, తట్టుకోగలవా?” అని అడిగాడు.\n\nవెంటనే చతురుడు కడుపు పట్టుకుని ఆగకుండా నవ్వాడు.\n\n“ఎందుకలా నవ్వుతావు?” అన్నాడు ప్రపుల్లుడు చిరాగ్గా.\n\n“మీరు ప్రతి మాటా హాస్యంగా అంటారని భూషణం గారు చెప్పారు. ఇది హాస్యమేమో అనుకుని నవ్వాను,” అన్నాడు చతురుడు.\n\n“ఏమో అనుకుని నవ్వడమేమిటి? నీకు హాస్యం అర్థం కాదా?” అన్నాడు ప్రపుల్లుడు.\n\n“కాకేం, అర్థమవుతుంది. కానీ, నన్ను పరీక్షించే వారిని మంచి చేసుకోవాలి కదా! అందుకని నవ్వాను,” అన్నాడు చతురుడు.\n\nఈ మాటలు వింటూ భూషణం, ఊర్మిళ మాత్రమే కాక, అక్కడ వున్న ఇద్దరు పనివాళ్ళు కూడా నవ్వడంతో ప్రపుల్లుడు చిరాకుపడి, “అర్థం లేని మాటలకు నవ్వారంటే కొరడా దెబ్బలు పడతాయి, జాగ్రత్త!” అన్నాడు.\n\nవెంటనే భూషణం, “బావా! రేపు సభ ఏర్పాటు చెయ్యి. చతురుడి మాటలకు నవ్వని వాళ్ళకు డబ్బిస్తానను. నవ్వినవాళ్ళను కొరడా దెబ్బలతో శిక్షిస్తానను. అయినా చతురుడు అందర్నీనవ్విస్తాడు. ఇదీ నాపందెం!” అన్నాడు.\n\nఇందుకు ప్రపుల్లుడాళ్ళర్యపడి సరేనన్నాడు. అప్పుడు చతురుడు, “అయ్యా! నాదొక్క మనవి. హాస్యం కోసం నేనక్కడ ఏమేమోఅం టాను. నేనేమన్నా మీరు మాత్రం మాట్లాడ కూడదు,” అంటూ తన షరతు చెప్పాడు.\n\nప్రపుల్లుడందుకు అంగీకరించి మర్నాడు సభ ఏర్పాటు చేశాడు. పందెం సంగతి తెలి యడం వల్ల సభకు ఎప్పటికంటే ఎక్కువగా జనం వచ్చారు.\n\nచతురుడు సభికులందరి ముందూ నిల బడి, “అయ్యలారా! భగవంతుడు నాకు నవ్వించే శక్తినిచ్చాడు. నవ్వు సంతోషం వల్ల వస్తుందంటారు. సంతోషమే సగం బలం అని సామెత. అంటే -- మనిషికి సగం బలం నవ్వులో వుందన్న మాట. అయితే, నవ్వు నాలుగువిధాల చేటన్న సామెత కూడా వుంది. మీ అందరికీ నవ్వు కనీసం రెండు విధాల చేటు. ఒకటి – వచ్చే డబ్బులు పోతాయి. రెండు – కొరడా దెబ్బల శిక్ష. అంటే, నా నవ్వు చివరకు మిమ్మ ల్నేడిపిస్తుంది. నవ్వించి\n\nపుట్టి గుసగుసలు ప్రారంభమయ్యాయి. ఉన్నట్లుండి మూక ఉమ్మడిగా సభికులంతా నవ్వసాగారు. కొంతసేపు సభ వారి నవ్వులతో ప్రతిధ్వనించిపోయింది.\n\nఅప్పుడు చతురుడు ఆశ్చర్యంగా సభికుల వంక చూసి, “అయ్యలారా! నేనింకా హాస్యక్తులు ప్రారంభించనే లేదు. మీరెందుకు నవ్వినట్టు?” అని అడిగాడు.\n\nసభికులలో ఒకడు లేచి నిలబడి, “మేము నవ్వితే అందరికీ తలా ఒక కొరడా దెబ్బ పడుతుంది. ఆ మాత్రం శిక్షమేము భరించగలం. మీలాంటి ఒక్క మనిషి అన్ని కొరడా దెబ్బలు తింటూంటే చూస్తూ భరించలేం. అందుకే నవ్వాం. మా నవ్వు నిన్ను దెబ్బల బారి నుంచి రక్షిస్తుందంటే, అదే మాకు తృప్తి!” అన్నాడు.\n\nఇది విని ప్రపుల్లుడు తెల్లబోయాడు. ఈ లోగా చతురుడు సభికులతో, “మనిషిలో వుండే మానవత్వం డబ్బుకు లొంగదు. శిక్షకు భయపడదు. ఇది తెలియజెప్పాలనే నేను, ముందు మీతో అలా అన్నాను తప్పితే – మీ ప్రపుల్లుడిలోనూ బోలెడు మానవత్వముంది. ఆయన నన్ను శిక్షించడం అబద్ధం. మిమ్మల్ని శిక్షించడం మాత్రం నిజం. మీకు ఒక్క కొరడా దెబ్బను తట్టుకునే శక్తి వుందని నాకిప్పుడు తెలిసింది. కాబట్టి ఇక ఏమాత్రం సందేహించకుండా హాస్యక్తులు ప్రారంభిస్తాను,” అన్నాడు.\n\nఏడ్పించడం నాకిష్టముండదు. ఇంతమందివి ఏడ్పించడానికి బదులు నేనొక్కణ్ణీ ఏడ్వడం మంచిది కదా! మిమ్మల్ని నవ్వించనందుకు, మీరెందరున్నారో అన్ని కొరడా దెబ్బలు నేను తినాలి. మీలో ఒకరు ముందుకు వచ్చి సభికులను లెక్కపెట్టండి!” అన్నాడు.\n\nచతురుడిలా అంటాడని తెలియని ప్రపుల్లుడు తెల్లబోయాడు. సభలో సుమారు రెండు వందల మందయినా వుంటారు. వాళ్ళలో కొందరిని నవ్వించినా చతురుడికి కొన్ని కొరడా దెబ్బలు తప్పేవి. వాడలా ఎందుకు చేశాడా అని, ఆలోచనలో పడ్డాడు ప్రపుల్లుడు.\n\nఅయితే, అంతలో అయన ఊహించని విచిత్రం జరిగింది. సభలో చిన్న కలకలం\n\n“అబద్ధం! సభికులు నవ్వకపోతే చతురుణ్ణి శిక్షంచి తీరుతాను!” అంటూ ప్రపుల్లుడు అపెశంగా అనబోతూంటే భూషణం వారించి, “బావా! అతడేమన్నా నువ్వు మాట్లాడకూడదన్న అతని షరతును మరిచిపోయావా? అయినా సభికు లందరూ ఎప్పుడో నవ్వారు,” అన్నాడు.\n\nప్రపుల్లుడు మరి మాట్లాడలేకపోయాడు. అప్పుడు చతురుడు సభికులకు ప్రపుల్లుడి కథనే హాస్యంగా చెప్పడం మొదలుపెట్టాడు: “అంతా ఆయనను ముఖం మీద ఏమం టారో, అదే నిజమని నమ్ముతాడట! దేవుడు ప్రత్యక్షమై వరమిస్తానంటే – తనను ఎరిగిన వాళ్ళందరూ తనకేం జరగాలని కోరుకుంటే, అదే జరగాలని కోరాడట. అప్పటి నుంచి ఆయన బాటమీద జారి పడిపోతున్నాడట. బట్టలు ముళ్ళకంచెలకు తగులుకుని చీరుకు పోతున్నాయట. ఊరకుక్కలాయనను వెంట బడి తరుముతున్నాయట. పాలేళ్ళాయన చేత పాలం పనులు చేయిస్తున్నారట. ఆఖరికాయన బండి ఎద్దు, ఆయనను బండికి కట్టి తను\n\nబండి ఎక్కి కూర్చుస్నదట!” ఇలా ఆయనపడే అవస్థలను చతురుడు వర్ణించి చెబుతూంటే, సభికులు సర్వం మరిచి పాట్టలు పట్టుకుని నవ్వసాగారు.\n\nఅప్పుడు ప్రపుల్లుడు తన ఓటమిని ఒప్పుకుంటూనే, “హాన్యమంటే అందరినీ సంతోష పరచాలి. నీ హాస్యం నన్ను బాధపెట్టింది,” అన్నాడు.\n\n“వక్రబుద్ధులనూ, చెడ్డతనాన్నీ చీదరించు కోవడంలో ఎంతో హాస్యముంది. ఆ హాస్యం చెడ్డవాళ్ళను మాత్రమే బాధపెట్టి, మంచివాళ్ళందరికీ సంతోషాన్నిస్తుంద. ఆ సంతోషాన్ని పొందడం కోసం మనిషి చెడ్డతనాన్ని విడిచి పెట్టి మంచివాడుగా మారాలి,” అన్నాడు చతురుడు.\n\nతన చెడ్డతనం పల్ల తనకేమేం జరిగితే జనం సంతోషిస్తారో అర్థం కావడంతో, ప్రపుల్లుడు బుద్ధి తెచ్చుకుని మంచివాడుగా మారాడు. అందుకు కారణమైన చతురుడికి తగిన సత్కారం చేసి, భూషణానికి కృతజ్ఞతలు తెలుపుకున్నాడు.\n\nఒక గ్రామంలో అడవికి సమీపంగా ఒక కట్టెలుకొట్టేవాడు భార్యతో సహా ఒక గుడిసెలో నివసిస్తూ ఉండేవాడు. కావటానికి పేదవాళ్ల యినా ఇద్దరూ కష్టంచేసి జీవించినా, వాళ్ళకు రోజులు సుఖంగానే జరుగుతూ ఉండేవి.\n\nఅయితే వాళ్ల గుడిసెకు సమీపంలోనే కొందరు సంపన్నులు ఇళ్ళు కట్టారు. వాళ్ళు తమకన్న సుఖంగా బతకటం చూసినాక ఈ దంపతులకు కొంచెం కన్నుకుట్టింది.\n\nఒకనాడు రాత్రి గుడిసెలో కూర్చుని భార్యా భర్తలు ఈవిషయమేమాట్లాడుకుంటున్నారు. “కొందరు పెట్టి పుట్టుతారు. మనక్కూడా ఇంత డబ్బుంటే చక్కగా కావలసిందెల్లా కొనుక్కుని ఎంత హాయిగా ఉండేవాళ్ళం!” అన్నది భార్య విచారంగా.\n\n“నన్నడితే ఈ భాగ్యపంతులకు సుఖపడ టంతెలీదు. నాకేఅంత డబ్బుంటేనా, ఎంత సుఖపడేవాణ్టో!” అన్నాడు కట్టెలు కొట్టేవాడు.\n\n“వెనకటి రోజుల్లో దేవతలు కనబడి కోరిన వరాలిచ్చే వాళ్ళుట. ఎవరైనా దేవత వచ్చి మనని వరాలు కోరుకొమ్మంటే ఎంత బాగుండును!” అన్నది భార్య.\n\nఆమె మాట ఇంకా పూర్తి కాకముందే ఆ గుడిసెలో అకస్మాత్తుగా ఒక స్త్రీ. ప్రత్యక్ష మయింది. ఆమెను చూడగానే దేవత అనీ, మామూలు మనిషి కాదనీ తెలిసిపోతున్నది.\n\n“నేను దేవతను. వరాల కోసం మీరు తహతహలాడుతున్నారు గనక, మీకు మూడే మూడు వరాలిస్తున్నాను. ఆపైన మీరు కోర వద్దు. వాటితో తృప్తి పడండి,” అని ఆ దేవత అంతర్ధానమయింది.\n\nఈ సంఘటనకు నిర్ఘాంతపోయిన ఆ పేదదంపతులు, దేనికోసం కోరుకోవాలో ఒకం తట నిర్ణయించుకోలేక తికమక పడ్డారు.\n\n“నన్నడిగితే, మనం కూడా ధనవంతులమై, గొప్పవాళ్లలాగా ఉండాలని కోరుకోవటం చాలా"
        },
        {
            "title": "వ్యర్థ వరాలు",
            "page_start": 62,
            "author": "చందమామ బృందం",
            "pdf_page": 62,
            "content": "మంచిదంటాను,\"అన్నది భార్యఎంతో ఉత్సాహంగా.\n\n\"నీ మొహం! డబ్బున్నంత మాత్రాన రోగాలూ రొష్టులు రావా, దొంగలు పడి చావ గొట్టరా? అందువల్ల ఆరోగ్యమూ, దీర్ఘాయువూ ఉంటే చాలా నయం,\" అన్నాడు భర్త.\n\n\"చిరకాలంబతికించి లాభం? బీదరికంతో మరింత కాలం తీసుకోవటానికా?\" అన్నది భార్య కోపంగా.\n\n\"అదీ నిజమే మరి. తొందర వద్దు. ఆలోచించి మరీ కోరుకుందాం వరాలు!\" అన్నాడు భర్త.\n\nభార్య వంట చెయ్యటానికి నిప్పు రాజేస్తూ, \"ఈ పూట కూరకు చేపలుంటే ఎంత బాగుండేది!\" అన్నది.\n\nఆమె అలా అనటమే తడవుగా పైనుంచి కొన్ని చేపలు ఆమె ముందు పడ్డాయి.\n\nమూడు వరాలలోనూ ఒకటి తీరిందని గ్రహించి భర్త, \"ఎంతపని చేశావే పాపిష్టి దానా? వెధవ కోరిక కోరితివే? ఇంతకన్న ఈ చేపలన్నీ నీ మెళ్ళీ హారంగా పడాలని\n\nకోరుకోకపోయావూ? బాగుండేది!\" అన్నాడు మండిపడుతూ.\n\nమరుక్షణంలో ఆ చేపలన్నీ ఒక హారంగా ఏర్పడి, భార్య మెడను అలంకరించాయి.\n\n\"నువ్వు చేసిన నిర్వాకం మాత్రం ఏమిటి? నేనాక వరం పాడుచేస్తే నువ్వు మరొకటి పాడు చేశావు,\" అంటూ ఆమె ఆ చేపల హారాన్ని తన మెడలో నుంచి తీయటానికి ప్రయత్నించింది. కాని ఆ చేపల హారం ఆమె ఒంటికి అంటుకుపోయి ఊడిరాలేదు. భర్త కూడా దాన్ని తీయలేకపోయాడు.\n\n\"ఛీ, ఛీ! చేపలు కూరవండుకు తినడానికి కూడా లేకుండా చేశావు. ఇది ఊడిరాకపోతే నేను ఉరి పోసుకు చస్తాను. వరాలు లేక పోతే పీడాపోయింది. ఈ అవమానం భరించ లేను,\" అన్నది భాల్య.\n\nచేసేది లేక, కట్టెలు కొట్టేవాడు తన భార్య మెడలోని హారం ఊడి రావాలని కోరు కున్నాడు. వెంటనే చేపల హారం ఊడి వచింది. భార్యాభర్తల మూర్ఖత్వం వల్ల మూడో వరం కూడా వ్యర్థమై పోయింది.\n\nSay \"Hello\" to text books and friends\n'Cause School days are here again\nHave a great year and all the best\nFrom Wobbit, Coon and the rest!"
        }
    ]
}