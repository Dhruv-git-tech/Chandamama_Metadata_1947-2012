పొయాడు. వాళ్ళు సందికొండను చేరేసరికి సూర్యుడు బాగా పడమటికి వాలాడు. తాటి తోపులో వున్న గండపోతు అనుచరులు తమ నాయకుడి నుంచి ముందే వార్త అంది వుండటంతో, శిఖిముఖినీ, విక్రమ కేసరినీ అయిదుతలల తాటి చెట్టున్న చోటుకు తీసుకు పోయి, “మీరు తాటి చెట్టిక్కి చూడండి. పూజారి గుహలోనే వున్నాడు. రెండు మూడు గంటల సేపు నుంచి ఎందుకనో గుహంతా కలయ తిరుగు తున్నాడు. గుహలో అంతగా వెలుగు లేక పోవటంతో, వాడేం చేస్తున్నదీ స్పష్టంగా తెలియాటం లేదు,” అని చెప్పారు.

శిఖిముఖి, విక్రమకేసరి సంప్రతించుకున్నారు. విక్రమకేసరి కొందరు అనుచరులతో గుహ దగ్గిరకు పొయేట్టూ, ఒకవేళ పూజారి వాళ్ళు రావటం చూసి పారిపొయేందుకు ప్రయత్నిస్తే, శిఖిముఖి చెట్టు మీది నుంచి బాణం వదిలి వాళ్లు చంప

టమో, గాయపరచటమో చేసేట్టూ నిర్ణయించుకున్నారు.

పావుగంట తరవాత విక్రమకేసరి కొండ ఎక్కిగుహను సమీపించేంతలో, అప్పటి వరకూ గుహలో నీడలా అటూ యిటూ తిరుగుతున్న పూజారి అకారం, ఒక్కసారిగా ఎగిరి గంతేసినట్టు, చెట్టు మీదున్న శిఖిముఖికి తోచింది. పూజారి పారిపొయే ప్రయత్నం చేస్తున్నాడని భావించి, శిఖిముఖి గురి చూసి బాణం పదిలాడు. బాణం దెబ్బతగలగానే, గుహలో వున్న అకారం బాధతో ఎలుగుబంధితాయి ఒక్కసారి గోండ్రించింది.

ఆ గోండ్రింపు వింటూనే విక్రమకేసరి, అతడి వెంట వున్నవాళ్ళు, గుహ కేసి వేగంగా పరిగెత్తారు. “పూజారి ఎలుగొడ్డుగా మారాడు!” అనుకుంటూ శిఖిముఖి చెట్టు మీంచి దిగి, గుహ కేసి పరుగుతీయ సాగాడు. —(ఇంకా వుంది)