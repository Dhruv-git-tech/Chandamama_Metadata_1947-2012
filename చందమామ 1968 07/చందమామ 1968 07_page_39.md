కురాడు పాపన్నకు వెనకగా నిలబడి, “మా ఆయ్య రంగన్న, తమర్పడిగి కూరలు తెమ్మన్నాడండి!” అన్నాడు.

పాపన్న తల ఎత్తి వెనక్కు తిరిగి చూసి, “ఓరి, నువా?” అన్నాడు.

నిన్న తన దగ్గిర కూరలు కొన్నది పాపన్నే అని తెలియగానే రంగడి కొడుకు బెదిరి, బుట్ట ఆక్కడే పారేసి పారిపోయాడు. “ఒరేయ్, మాట!” అని పాపన్న కేక పెడుతున్నా వాడు వినిపించుకో లేదు.

వాడు అదే పరుగున ఇంటికి పోయి తన తండ్రితో, “నిన్న నా దగ్గిర కూరలు తీసుకుని రెండు రూపాయ లిచ్చింది పాపన్న గారే! ఆయన్ని తోటలో చూసి పరిగెతు కుంటూ వచ్చా,” అన్నాడు.

తన మోసం బయట పడినందుకు రంగడు భయపడిపోయాడు. పాపన్న మొహం ఎట్లా చూడాలో వాడికి అర్థం కాలేదు. ఇంతలో పాపన్న రానే వచ్చాడు.

“ఏం, రంగన్నా? నీకేనా కాలు బెణికింది? ఇంకా నయం కాలేదా? ఇంటి కొచ్చిన మీ చుట్టాలంతా వెళ్ళిపోయినట్టు న్నారే?” అన్నాడు పాపన్న.

రంగడు కుంటుతూ ఒ- పాపన్న కాళ్ల మీద పడి, “బుద్ది గడ్డి తిని చెశాను, బాబూ, వెధవ పని! మీ రుణం ఎట్లా తీర్చుకోవాలో మీరే చెప్పండి,” అని విలవిల లాడాడు.

“దానికేందే, రంగన్నా? బీదరికం అనేక పనులు చేయిస్తుంది. నీ కెందు కొచ్చిన కర్మ? నా తోట పని చూసుకుంటూ నీ ఖర్చులకు సరిపడా కాయగూరలు అమ్ము కుని నికేపంగా బతుకు,” అన్నాడు పాపన్న.

ఆదిమొదలు రంగడు పాపన్న తోటలో పని చేస్తూ, మరింత బాగా కూరలు పండించి, పాపన్నకు అందకుండా కూరలు కోసి అమ్మి, అందులో ఒక రూపాయి తను ఉంచుకుని, రోజూ రెండు, మూడు రూపాయలు మీనాకి చేతిలో పెట్టిపోతూండేవాడు.