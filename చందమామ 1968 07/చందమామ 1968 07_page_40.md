లక్షలసమస్య

ఉజ్జయినీ నగరంలో వరుణశ్రవు డనే గృహస్థు ఉండేవాడు. అతను అస్తమానమూ ఏదో ఒక పని చేస్తూ, ఇతరులకు పనులు చేసిపెడుతూ, తృణమో పణమో సంపాదించుకుంటూ ఉండేవాడు. ఎంత పని చేసినా తన సంపాదన ఎక్కడి కక్కడే సరి పోతున్నదనీ, తాను కొంచెం కూడా వెసక వేసుకోలేక పోతున్నాననీ, తన అనంతరం పెల్లలు బొత్తిగా దిక్కులేని వాళ్ళయిపోతా రనీ అతనికి విచారంగా ఉండేది.

“ నేను చివరకు ఏమీ మిగల్చకుండా నే చస్తాను! ” అని అతను అస్తమానమూ అంటూండేవాడు.

“ దానికేం చేస్తాం? ప్రాప్తం ఉన్నంతే వస్తుంది,” అనేది అతని భార్య వసుమతి.

ఒకనాడు వారి ఇంటికి ఒక అభ్యాగతి వచ్చాడు. భార్యా భర్తలు ఆయనకు భోజనం పెట్టారు. మంచి చెడ్డా మాట్లాడు

కునేటప్పుడు వరుణశ్రవుడు తన అలవాటు ప్రకారం, “ నేను చివరకు ఏమీ మిగల్చ కుండానే చస్తాను! ” అన్నాడు.

“ మన ప్రాప్తం ఎలా ఉంటే, అలా జరుగుతుంది,” అన్నది వసుమతి.

ఈ మాటలు చిని అభ్యాగతి, “ నాకు సాముద్రికం వచ్చు. మీ చెయ్యి ఇలా ఇవ్వండి. మీ ప్రాప్తం ఎంతదాకా ఉందో నేను చెబుతాను,” అని వరుణశ్రవుడి చెయ్యి తీసుకుని పరీక్షించాడు.

చివరకాయన, “ మీరు నిష్కారణంగా విచారపడుతున్నారు. ధనరేఖ బాగావుంది. కాని అది కొంచెం ఆలస్యంగా ప్రారంభ మవుతున్నది. బహుశా పైమాసం నుంచి మీకు బాగా కలిసి రావచ్చు,” అన్నాడు.

“ నిజంగానా?” అన్నాడు వరుణశ్రవుడు.

“ నేను ముఖిప్రతి కోసం చెప్పటంలేదు. మీ అయుర్దాయం పూర్తి ఆయే లోపుగా