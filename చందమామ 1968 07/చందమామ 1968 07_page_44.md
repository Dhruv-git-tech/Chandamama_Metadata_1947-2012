ఓటమితో గెలుపు

సువర్ణపురపు యువ రాజు విక్రముడు చాలా అందగాడు. అతనికి తమ కుమార్తెల నిచ్చి పెళ్ళి చెయ్యాలని చుట్టు పక్కల ఉండే రాజులు చాలామంది తొందరపడ సాగారు. ఇలా ప్రయత్నించిన రాజులలో బలవంతులూ, దగ్గిర బంధుత్వాలు గల వాళ్ళూ, అనేక విధాల మొహమోట పెట్ట గలవాళ్ళూ అనేకులున్నారు.

ఈ చిక్కు నుంచి తప్పించుకుని, తనను పెళ్ళాడ గోరిన కన్యసు, తనకు కూడా నచ్చినదాన్ని వివాహం చేసుకునేటందుకు విక్రముడు ఒక పథకం ఆలోచించాడు. అతను చుట్టు పక్కల ఉండే అనేక రాజ్యాలకు ఒక ప్రకటన పంపాడు. అందులో ఇలా తెలియజేశాడు:

“నన్ను పెళ్ళాడ గోరిన ఏ రాజకుమార్తె అయినా సరే నన్ను మూడు ప్రశ్నలు. అడగ వచ్చు. అందులో ఏ ఒక్క ప్రశ్నకు నేను

సమాధానం చెప్పలేకపోయినా నే నామెను పెళ్ళాడేస్తాను. ఈ నిబంధనను ఆమోదించేవారు నాకు కబురు చేయవచ్చు.”

ఈ ప్రకటన వింతగా ఉన్నప్పటికీ, విక్రముణ్ణి పెళ్ళాడ గోరే రాజకన్యలకు ఆశగలిపేదిగా ఉన్నది. ఎందరో రాజకన్యలు చాలా క్లిష్టమైన ప్రశ్నలు మూడు ఆలోచించి, విక్రముడికి అహ్వానాలు పంపారు.

విక్రముడు ఒక్కొక్క రాజ్యానికి వెళ్ళి, రాజకన్యలను చూశాడు. వారు అతనికి నచ్చలేదు. వారు వేసే ప్రశ్నలకు ఏవో సమాధానాలు చెప్పి, “నేను ఓడిపోలేదు!” అని ప్రకటించి వారివద్ద సెలవు తీసుకుని మరొకచేటికి వెళ్ళిపోతూ వచ్చాడు.

ఇలా అనేకమంది కన్యలను చూసి అతను చంద్రదేశం చేరాడు. చంద్రదేశపు రాజకుమార్తె అయిన చంద్రిక కూడా అతనికి అహ్వానం పంపి ఉన్నది.