జనం ఊపిరి బిగబట్టి ఉత్కంఠతతో ఎదురు చూస్తూండగా, షెరీఫ్, “దేవుడు సాయపడు గాక, విల్ పర్విస్!” అంటూ లివర్ను విసిరాడు.

అందరూ కొన్ని క్షణాలు నొశేతనంగా అలాగే శిలల్లా నిలబడ్డారు. వాళ్ళు తమకళ్ళను తామే నమ్మలేక పోయారు. పైన తెరువబడిన ట్రాప్ డోర్ మీదుగా ఒట్టి ఉరితాడు మాత్రం, గాలికి అటూఇటూ ఊగుతున్నది. విల్ పర్విస్ ఎక్కడ? ఉరికంబం దిగువ నేలపై స్పృహతప్పి పడి ఉన్నాడు. ఇంకా ఊపిరాడుతున్నది. తలపైన ముఖం మీద కప్పిన నల్లముసుగు అలాగే ఉంది. చేతులు, కాళ్ళు చేర్చి కట్టిన కట్లు అలాగే ఉన్నాయి. ఇది ఎలా జరిగింది? ఉరితాడు నుంచి జారి అతడు కిందికి ఎలా పడ్డాడు? ప్రతి ఒక్కరినీ ఆచ్చర్య చకితుల్ని చేసిన నిగూఢ యాస్యం అది!

నిందితుణ్ణి మళ్ళీ ఉరితీయడానికి అతన్ని ఉరికంబం దగ్గరికి లాక్షువెళ్ళడానికి అధి కారులు ప్రయత్నించారు. అయితే, అక్కడే ఉన్న ప్రీస్ట్ అడ్జుపడి, “విధి అతని మరణాన్ని తప్పించింది. అతన్ని మళ్ళీ ఉరితీయడం ఎలా న్యాయం?” అని అడిగాడు. జనం కూడా అరుపు లతో, కేకలతో, ఆటపాటలతో ప్రీస్ట్ వాదానికి వత్తాసు పలికారు. అద్భుతంగా నిరపరాధిని రక్తించినందుకు దేవుణ్ణి పాగిడారు. షెరీఫ్ కు ఏంచేయాలో తోచలేదు. ప్రజల వ్యతిరేకతను చూసి భయపడ్డాడు. నిందితుణ్ణి మళ్ళీ జైల్లో వేశాడు.

“అయితే, గవర్నర్ కి అది నచ్చలేదు. విల్ పర్విస్ దోషిగా పట్టుబడ్డాడు. మరణ దండన విధించబడింది. ఒకసారి తప్పించుకుంటే, రెండవసారి ఉరితీయించాల్సిందే కదా? ఇదీ ఆయన వాదం. విల్ న్యాయవాదులు ప్రభుత్వ ఉన్నత న్యాయస్థానానికి విన్నవించుకున్నారు. అయితే, దురదృష్టవశాత్తువారి వాడనలను న్యాయ స్థానం తోసిపుచ్చింది.

కాబట్టి, అదృష్టవశాత్తు చావునుంచి తప్పించు కున్నరెండు సంవత్సరాల తరువాత, విల్ పర్వీస్ ను 1895 డిసెంబర్ 12వ తేదీ రెండవసారి ఉరి తీయాలని నిర్ణయించబడింది. తీర్పు పట్ల ఏమాత్రం చలించకుండా నిందితుడు పరమ ప్రశాంతంగా కనిపించాడు. ఒకసారి తనను రక్తించిన శక్తి, రెండవసారి కూడా రక్తించగలదన్న పరిపూర్ణ విశ్వాసంతో అతడు ఉన్నాడు.

కొత్త సాక్ష్యాలేవీ లభించలేదు. నిందితుడి పట్ల కట్టకడపటి కరుణ చర్యగా ప్రభుత్వం, అతన్ని, కొలంబియా నుంచి అతని స్వస్థలం పర్విస్ లో వున్న చిన్న జైలుకు మార్చింది. జీవిత చరమఘట్టంలో కొన్నివారాలయినా అతడు తన బంధుమిత్రుల సమీపంలో గడపడానికి అది దోహదం చేస్తుందని ప్రభుత్వం భావించింది.

అది అర్ధరాత్రి సమయం. రెండవసారి అతన్ని ఉరితీయడానికి ఒకటి రెండు రోజులే ఉన్నాయి.