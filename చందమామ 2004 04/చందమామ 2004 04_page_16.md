ఒకటికి రెండుసార్లు కాలితో గట్టిగా తన్ని,
“ఒరే, గుహలో వున్నవాళ్ళంతా బయిటికి
రండి. నాక్కావలసింది, రాజుదుర్ముఖుడి
తల. మిగతావాళ్ళకు ఎలాంటి హానీ
చేయను,” అంటూ కేకలు పెట్టాడు.

ఆ కేకలు విన్న దొంగలనాయకుడు
నాగమల్లు, తన ఇద్దరు అనుచరులతో, “ఇది
ఇంకా బావుంది! ఆ పిశాచి ఎలుగుబంటుకు
కావలసింది, రాజుదుర్ముఖుడి తల అట!
ఏమిటీ తలా, తోకా లేని గత్తరంతా?” అని
రాజు దుర్ముఖుడితో, “ఈ ప్రాంతాలకు
సమీపానగల ఉదయగిరి రాజ్యాన్ని, దుర్ము
ఖుడే రాజు పాలిస్తున్నాడు. నేను, ఆ రాజును
ఏనాడూ చూడలేదు. నువ్వే, ఆ దుర్ముఖ
రాజువుకాదుగదా?” అని అడిగాడు.

“నేను దుర్జయశెట్టిని, ఉదయగిరి నగరం
వాణ్ణి. ఏ పిశాచో అవహించిన ఆ ఎలుగు
బంటు మాటలు ఎందుకు నమ్ముతావు?
మనం క్షేమంగా ఇక్కణ్ణించి బయటపడే
మార్గం ఏదైనావుంటే చూడు. నువ్వడిగిన ఆ
పదివేల వరహాలూ ఇచ్చుకుంటాను,”
అన్నాడు రాజుదుర్ముఖుడు.

“మహారాజుగారు, అన్నమాట తప్పట
మంటూ ఏనాడూ జరగలేదు, మల్లూ!”
అన్నాడు అంగరక్షకుడు.

“ఛీ, వెధవా, నోరుముయ్యి! నిన్నూ,
ఏదైనా పిశాచి పట్టలేదుగదా? ఈ అరణ్యం
ప్రవేశించినప్పటి నుంచీ చూస్తున్నాను. నన్ను
విడవకుండా, అదేపనిగా మహారాజా అంటు
న్నావు. బహిరంగశిరశ్చేదం చేయించగలను,
జాగ్రత్త!” అన్నాడు దుర్ముఖుడు.

దొంగ నాగమల్లు ఉలిక్కిపడి, ఇద్దరు
దొంగలతో, “ఒరే, మనం అదృష్టంకొద్దో లేక
దురదృష్టంకొద్దో, ఉదయగిరి రాజు దుర్ము
ఖుణ్ణే పట్టినట్టుంది. రాజుకు తప్ప, మరె
వడికి తోటి మనిషిని బహిరంగంగా శిరశ్చేదం
చేయించే హక్కుంది? వీడు నోరుజారి నిజంగా
తనెవరైందీ చెప్పేశాడా ఏం!” అన్నాడు.

రాజు దుర్ముఖుడికి బయట గుహకు
అడ్డంగా వున్న రాతిని పక్కకు తోసేందుకు
ప్రయత్నిస్తున్న తలారి ఎలుగుబంటిభయంతో
పాటు, లోపలవున్న దొంగలు తనకేమైనా
హానికలిగించగలరేమో అన్న భయం పట్టు
కున్నది. అతడు ఏదో హెచ్చరిస్తున్నట్టు
పక్కనవున్న అంగరక్షకుణ్ణిమోచేతితో ఒకసారి
పాడిచి, “మల్లూ! నన్ను గురించి నువ్వేదో
భ్రమలకు లోనవుతున్నావు. నేను, నిజంగా,
దుర్జయశెట్టినే! ఈ భయంకరారణ్యం