చేరినప్పటినుంచీ, నా నౌకరు మతిస్థిమితం
పోగొట్టుకున్నవాడిలా విచ్చివాగుడు వాగుతు
న్నాడు. వీణ్ణీ, ఏదో దుష్టిగ్రహం పట్టి
వుండాలి!” అన్నాడు.

“క్షమించుడి, మహారాజా! అంతే, అంతే,”
అన్నాడు అంగరక్షకుడు.

నాగమల్లు తల గట్టిగా పట్టుకుని, “ఇప్పటి
పరిస్థితిలో నువ్వు రాజువైనా, శెట్టివైనా నాకు
ఒరగబోయేదేంలేదు. ఆ భయంకరమైన
ఎలుగుబంటు గుహకడ్డంగా వున్నరాతిని
పక్కకు నెట్టి, గండ్రగొడ్డలితో మనుందరి తలలూ
నరకబోతున్నది,” అని తన ఇద్దరు అనుచరు
లతో, “ఒరే, మనమే ముందుగా రాతిని
పక్కకు నెట్టి కత్తులతోపోయి, ఆ తలారి
ఎలుగుబంటు మీదపడటం ఎలావుంటుం
దంటారు?” అని అడిగాడు.

దొంగలిద్దరూ తమనాయకుడికి జవాబివ్వ
బోయేంతలో, అంగరక్షకుడు, “మల్లూ! ఆ
తలారి ఎలుగుబంటును, భల్లూకమాంత్రి
కుడనే వాడు సృష్టించాడు. దాని బలం రాక్షస
బలం అనుకో! మనం ఈ గుహనే అంటి
పెట్టుకుని వుండటం క్షేమం,” అన్నాడు.

వాడు మాట ముగించేలోపలే తలారి
ఎలుగుబంటు రెండు చేతులతో పట్టి రాతిని
కొంచెంగా పక్కకు నెట్టి, “ఒరే, దుర్ముఖరాజా,
బయిటికి రా. నీ తల నరికి, నా దారిన నేను
వెళ్ళిపోతాను,” అన్నది.

“బావుంది! దీని పగ దుర్ముఖరాజో,
దుర్జయశెట్టో అనే వీడి ఒక్కడి మీదనే అన్న
మాట; వీణ్ణిపట్టి గుహబయిటికి నెట్టండి!”
అన్నాడు నాగమల్లు.

దొంగలిద్దరూ, రాజు దుర్ముఖుడిభుజాలు
పట్టుకుని, పెనుగులాడుతున్న అతణ్ణి గుహ
బయిటికి ఈడ్చబోతున్నంతలో, గుహకు
కొంచెం దూరంనుంచి, “ఇందాకటి నుంచి
చూస్తున్నాను, ఏమిట్రా ఈ గొడవ? పక్క
గుహలో మహారాక్షరసుడైన ఉగ్రదండుడు
వున్నాడనే సంగతే ఎరగరా?” అన్న భీకరమైన
కంఠస్వరం వినబడింది.

తలారి ఎలుగుబంటు, “నువ్వు, రాక్ష
సుడివా? ఉగ్రదండుడా, నీ పేరు? భల్లూక
మాంత్రికుడి మంత్రశక్తిగల, ఈ గండ్రగొడ్డలి
నీ కంఠాన్ని నరకబోతున్నది!” అంటూ, రాక్ష
సుడికేసీ బయలుదేరింది. - (ఇంకావుంది)