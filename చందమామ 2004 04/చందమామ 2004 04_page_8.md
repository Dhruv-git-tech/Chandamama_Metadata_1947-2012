ఇలాపుండగా, షేయ్య కూతురుకు పెళ్ళికుదిరింది. పెళ్ళి ఖర్చులకు తన వద్దపున్నది చాలక వాడు నలుగుర్షిసాయమడిగాడు. కానీ, ఫలితం లేకపోయింది. అప్పుడు ఊరి పురోహితుడు వాడితో, “నీకు సాయపడ గలసత్తామన ఊళ్ళో రంగనాథుడికొక్కడికే వుంది. పైగా ఆయన నీచేతబోలెడు పనులు చేయించుకుంటున్నాడు. ఆయన్నడుగు!” అని చెప్పాడు.

శేషయ్య ఆసాయంత్రమే రంగనాథుడి వద్దకు వెళ్ళి, “దండాలు బాబూ! తమరి సాయంకోరి వచ్చాను,” అన్నాడు.

ఆ సమయంలో ఏవో ఖాతాపుస్తకాలు చూసుకుంటున్న రంగనాథుడు, సాయం అన్నమాట వింటూనే చప్పున తలపైకెత్తి, “సాయమా! ఎవరు నువ్వు?” అన్నాడు.

“అదేంటి, బాబూ! తమరు రోజూనన్ను చూస్తూనే ఉంటారుగదా,” అంటూ శేషయ్యతను రోజూచేసే సేవల విమరాలు చెప్పాడు.

“ఏమో, ప్రతిరోజూ నేను బోలెడు మందిని చూస్తూంటాను. నువ్వుమా అమ్మకు మందులు తెచ్చియిస్తున్నావంటున్నావుగదా, ఆవిడనిన్ను గుర్తుపడుతుందేమోచూద్దాం,” అంటూ రంగనాథుడు, షేయ్యను తల్లివద్దకు తీసుకువెళ్ళాడు. ఆవిడ శేషయ్యను ఎగాదిగా చూసి, “ఇతగాణ్ణిచూసినట్లే అని పిస్తున్నది. ఒక రోజున మందులు తేవడం ససేమిరా తనవల్లకాదన్నాడు. ఆ రోజు మందులు తెప్పించుకునేందుకు మనిషి దొరక్కచాలా ఇబ్బందిపడి, వీణ్ణినానా తిట్లు తిట్టుకున్నాను,” అన్నది.

“చూశావా! ఈ విడకు నువ్వు సాయం చేశావో లేదో కానీ, ఇబ్బంది మాత్రం కలిగించావు,” అన్నాడు రంగనాథుడు.

ఈ జరిగినదానికి శేషయ్య దిగులుపడి పోయి, ఇంటికి బయల్దేరాడు. దారిలో పురోహితుడు ఎదురుపడి, వాడివాలకం చూసి, “ఏం జరిగిందేమిటి?” అని అడిగాడు.

శేషయ్య, ఆయనకు జరిగింది చెప్పాడు విచారంగా.

పురోహితుడు కొంచెంసేపు ఆలోచించి, “ఒరే, నీకు పనిపాటుల్లో సాయపడడంలో నేర్పు తప్ప, ఇతరత్రా భయస్థుడివనీ, అమాయకుడివనీ, ఆ రంగనాథుడు అనుకుంటున్నాడు. నువ్వు ఆయన భార్యవాళ్ళ కూడా సాయపడుతూండేవాడివిగదా, వెళ్ళి ఆవిడ నిన్ను గుర్తుపట్టగలదేమో చూడు.