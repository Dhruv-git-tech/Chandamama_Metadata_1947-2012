పరచుకోవటానికి ఆయన ఒక యుక్తిపన్నాడు.
ఆయన దక్షిణదేశస్థుడితో, “నీ మాట నమ్మ దగినదిగా లేదు. ఆమె డబ్బు ఆమె కొచ్చెయ్యి,” అన్నాడు.

చేసేది లేక దక్షిణదేశస్థుడు తన దగ్గిర ఉన్న అయిదువందలూ ఆ ఆడమనిషికి ఇచ్చేశాడు.

ఆమె అటువెళ్ళగానే న్యాయాధిపతి దక్షిణ దేశస్థుణ్ణి దగ్గరికి పిలిచి, “ఆమె వెనకే వెళ్ళి ఆమె దగ్గర ఉన్న డబ్బు లాగేసుకో. నీ కేమీ ఇబ్బంది కలగకుండా నేను చూస్తాను,” అన్నాడు.

ధక్షిణదేశస్థుడు గబగబా వెళ్ళి పెద్దవీధి గుండా నడుస్తూన్న ఆడమనిషిని కలుసు కుని, ఆమె వద్ద నుంచి తన డబ్బు లాగేసు కోవటానికి ప్రయత్నించాడు. కాని ఆడమనిషి డబ్బు విడవ లేదు. ఆగొడవకు చుట్టూ జనం పోగయ్యారు.

ఆడుమనిషితిరిగి న్యాయాధికారి ముందుకు వచ్చి, “అయ్యా, తాము నా కిప్పించిన ఈ డబ్బును ఈ మనిషి తిరిగి లాక్కోవటానికి ప్రయత్నిస్తున్నాడు,” అన్నది.

“నిజమేనా? మరయితే ఈ సంగతి ఎమ్మెలైని చూశారా?” అని న్యాయాధికారి ఆమెను అడిగాడు.

“కావలిస్తే వీళ్ళందరినీ అడగండి ఈ మనిషి డబ్బు లాక్కోవడానికి ప్రయత్నించడం వీళ్ళంతా చూశారు,” అంటూ ఆడమనిషి, తన వెనకే వచ్చిన గుంపును చూపించింది.

“అడగక్కర్లేదులే, ఇంతకూ ఆ డబ్బు లాగేసుకున్నాడా?” అని న్యాయాధికారి అడిగాడు.

“నేను అసలు లాక్కోనివ్వలేదు,” అన్నదామె.

“అదే నేనూ అనుకున్నాను. నీ దగ్గిర నుంచి డబ్బు లాగ గల సత్తా ఆ మనిషికి లేదు. అతను అటువంటి ప్రయత్నం చేస్తే వందమంది పోగయ్యారు. కాని మొదటిసారి అతను నీ దగ్గిర డబ్బు లాగేసుకున్నాడన్నావు. మీ వెంట ఒక్కరూ లేరు. ఆ డబ్బు అతని దేనని రుజువయింది. వెంటనే ఆ డబ్బు అతని కిచ్చెయ్యి. మరోసారి ఇలా చేశావో, నిన్ను బందిఖానాలో పెట్టిస్తాను,” అన్నాడు న్యాయాధికారి.