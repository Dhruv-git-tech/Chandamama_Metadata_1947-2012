# విజ్ఞానం .... వినోదం .... వికాసం ....

## విజ్ఞాన వీచికలు :

### సముద్రం నుంచి ఉప్పు

సముద్ర జలం ఎందుకు ఉప్పగా ఉంది? ఈ ప్రశ్నకు సమాధానం చెప్పే లాగా ప్రపంచ వ్యాప్తంగా పలు జానపదకథలు ప్రాచుర్యంలో ఉన్నాయి. ఉప్పు బస్తాలతో వెళుతున్న బ్రహ్మాండమైన ఓడ సముద్ర మధ్యంలో మునిగిపోయిందనీ; సముద్రం, గాలి, మేఘాలు ఈ మూటిమధ్య గౌడవ ప్రారంభమై సముద్ర మథనం జరిగిందనీ - అందుకే సముద్ర జలం ఉప్పగా ఉంటోందని రకరకాల కథలు జానపదుల మధ్య ఉండేవి. అయితే సముద్రజలం ఉప్పగా ఉండడానికి నిజమైన కారణాలు ఏమిటి? నదీజలాలు తమతో పాటు కొండలపై నుంచి రకరకాల ఖనిజలవణాలను ఇతర - పదార్థాలనూ తీసుకు వస్తాయి, ఇవన్నీ సముద్రగర్భంలో కరుగుతాయి. సూర్యతాపానికి సముద్ర జలాలు ఆవిరైపోతాయి. లవణాలు మాత్రం ఆవిరి కాకుండా అలాగే ఉండిపోతాయి గనక సముద్ర జలాలు ఉప్పగా ఉంటాయని చెబుతారు.

ఇక ఉప్పుతయారు చేయడం ఎలాగో తెలుసా? సముద్ర జలాలను ప్రత్యేకంగా రూపాందించిన కయ్యలలో పలుచగా నిలువ జేస్తారు. ఎండ వేడికి నీరు ఆవిరైపోయి ఉప్పు మాత్రం మిగిలి పోతుంది. దీనిని సేకరించి శుభ్రంచేసి సాధారణ ఉప్పగా ఉపయోగించుకుంటాం.

## మన పరిసరాలు :

### నీళ్ళు లేని ఎడారి ప్రాంతాలలో

చెట్లుబతకడానికీ, పెరగడానికీ నీళ్ళుచాలా అమరం అని మనకు తెలుసు. ఎడారి ప్రాంతాలను తీసు కుంటే అక్కడి ఏ ఒయాసిస్సులలోనో తప్ప నీటి చుక్క కనిపించదు. అయినా అలాంటి ప్రాంతాలలో కూడా బొమ్మజెముడులాంటి కొన్ని వెయిక్కలు పెరుగుతాయి. మరి ఇవి నీళ్ళకేం చేస్తాయి? బొమ్మజెముడుకు ఆకులుండవు. శరీరకాండమే చూడ డానికి ఆకుల ఆకారంలో కనిపిస్తాయి. ఈ కాండాలలో నీరు నిలువ వుంటూ, వర్షాలు లేని సమయంలోనూ ఆదుకుంటాయి. పైగా, వీటి వేళ్ళు భూమిలో లోతుకు పాతుకు పోతాయి. వర్షం కురిసినప్పుడు వీలైనంత ఎక్కువ నీటిని పీల్చి కాండానికి చేరు స్తాయి. కావాలంటే మనం కూడా కుండీలలో బొమ్మజెముడును పెంచవచ్చు. అప్పుడప్పుడు నీళ్ళు పోస్తూ ఉండాలి.