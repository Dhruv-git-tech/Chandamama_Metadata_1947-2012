హఠాత్తుగా ఒక గుంపు చెరసాల తలుపులను పగలగొట్టి లోపలికి జారబడి, కాపలాభటులను అదుపులోకి తీసుకుని, విల్ పర్విస్ ను చెర విడిపించింది.

గవర్నర్ మండిపడ్డాడు. విల్ పర్విస్ ను పట్టి తెచ్చిన వారికిగాని, అతని ఆచూకీ, అతన్ని చెరవిడిపించిన వారి వివరాలు అందజేసినవారికి బహుమతులు ఇస్తామని ప్రకటించాడు. ఆ చిన్న పట్టణంలోని చాలా మందికి విల్ పర్విస్ ను చెరనుంచి కాపాడిన వారెవరో తెలుసు. అతడు ఇప్పుడు తనకుటుంబంతో కలిసి కొండలకావల నున్న అడవి ప్రాంతంలో తలదాచుకుంటున్నాడని కూడా తెలుసు. అయినా ఏ ఒక్కరుగాని ఆ సంగతిని ప్రభుత్వానికి తెలియజేసో, బహుమతిని పుచ్చుకోవడానికి ముందుకురాలేదు.

ప్రస్తుత గవర్నర్ పదవీకాలం ముగిసింది. కొత్తగవర్నర్, ప్రచారసమయంలో తను అధికారం చేపట్టగానే విల్ పర్విస్ శిక్షను తగ్గిస్తానని వాగ్దానం చేశాడు. అదే ప్రకారం పదవిని చేపట్టగానే, రహస్య స్థానం నుంచి వెలుపలికి వచ్చిన విల్ పర్విస్ మరణశిక్షను యావజ్జీవ కారాగార శిక్షగా మార్చాడు.

రెండు సంవత్సరాలు గడిచాయి. విల్ పర్విస్ కు మొదట శిక్ష విధించిన న్యాయమూర్తితో సహా వేలాది మంది పౌరులు అతన్ని విడుదల చేయమని ప్రభుత్వానికి వినతిపత్రం సమర్పించారు. ఆఖరికి నిందితుణ్ణి క్షమించి ప్రభుత్వం విడుదల చేసింది. అతడు తన పాలంలో పని చేసుకోవడం ప్రారంభించాడు. త్వరలోనే చర్చ ప్రీస్ట్ అందాల కుమార్తెను పెళ్ళిచేసుకున్నాడు. కొంత కాలానికి ఆ దంపతులు పదకొండు మంది సంతానానికి తల్లిదండ్రులయ్యారు.

అయినా బిల్ బక్షీని చంపిన వారెవరో తెలియ

కుండా ఛేదించలేని నిగూఢ రహస్యంగానే కొనసాగింది!

సంవత్సరాలు దొర్లి పోయాయి. జో బియర్డ్ అనే ఒక వృద్ధరైతు, అనారోగ్యంతో మంచం పట్టాడు. మరణం సమీపిస్తున్నదనగా తానూ, వైట్ క్యాప్స్ మురాకు చెందిన మరొక సభ్యుడూ కలిసి బక్షీని హతమార్చామన్న అసలు విషయం బయటపెట్టాడు. ఆవార్త ఆ ప్రాంతమంతా సంచలనం రేకెత్తించింది. ప్రభుత్వం తన తప్పి దానికి క్షమాపణలు చెప్పుకుని విల్ పర్విస్ కు ఐదు వేల డాలర్లు నష్టపరిహారం చెల్లించింది. హంతకుణ్ణి గుర్తించడంలో పారబడి, జిమ్ బక్షీ, తన సోదరుణ్ణిచంపింది విల్ పర్విస్ అని చెప్పాడా?

విల్ పర్విస్ ఉరిశిక్షనుంచి తప్పించుకోవడం కేవలం కాకతాళీయమా? లేక అతడూ, అతని శ్రేయోభిలాషులూ ప్రగాథంగా విశ్వసించినట్టు, అతని అచంచల భక్తి విశ్వాసాలకూ, ప్రార్థనలకూ దేవుడు చూపిన అద్భుతమా?