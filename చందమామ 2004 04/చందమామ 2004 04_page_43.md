బోధిసత్వుడు మనుషులను పంపి పలుగు తెప్పించి, ఒక కుర్రవాడి చేత దుబ్బువున్న ప్రదేశాన తవ్వించాడు.

ఎంతో కష్టపడి అరవైమూరల లోతు తవ్వినాకపలుగుకు కంగుమని రాయి తగిలింది. దాంతో అందరి ప్రాణాలూ ఉసూరు మన్నాయి.

కాని బోధిసత్వుడికి మాత్రం రాతి కింద నీరు ఉండి తీరుతుందని గట్టి నమ్మకం. అతను గుంటలోకి దిగి, రాతికి చెవి పెట్టి ఆలకించాడు. రాతికి దిగువగా ప్రవహిస్తున్న నీటి చప్పుడు వినిపిస్తున్నది.

అతను గుంటలో నుంచి పైకి వచ్చి, “బాబూ, మనం ఇప్పుడు నిరాశపడి కాళ్ళు బారజాచామంటే, అందరం చచ్చిపోతాం. నువ్వు కిందికి దిగి, దీక్షగా ఆ రాతిని పగల గొట్టాలి. దానికింద నీరున్నది. అది పైకి వచ్చిందంటే అందరం బతికిపోతాం!” అన్నాడు.

బోధిసత్వుడు ప్రకటించిన విశ్వాసం మరె వ్యరికీ లేదు. అయినా అతను చెప్పాడు గదా

అని, కుర్రవాడు గోతిలోకి దిగి, ఇనపగూ టంతో శక్తి కొద్దీ రాతిని కొట్టాడు. చివరకు రాయిపగిలింది. దాని కింద అణగి ఉన్న నీరు తాడి ప్రమాణాన, ఉవ్వెత్తుగా పైకిలేచింది.

అందరికీ పోతున్న ప్రాణాలు తిరిగి వచ్చినట్టయింది. అందరూ దాహం తీర్చుకుని, స్నానాలు చేశారు. మరీ పాతబడిన బండి చక్రాలు నరికి, వంట చెరుకుగా ఉపయోగించి, వంటలుచేసి, భోజనాలు చేశారు. పశుప్రలకు మేతా, నీరూ పెట్టి, సాయంకాలం అయినదాకా విశ్రాంతి తీసుకుని, రాత్రికాగానే తిరిగి ప్రయాణమైపోతూ, నీరు పడినచోట ఓక ధ్వజస్తంభం నీరున్నట్టు గుర్తుగా పాతి, తెల్లవారే లోపల ఎడారి దాటి గమ్యస్థానం చేరారు.

వారి సరుకులు మూడింతల ధరకు అమ్ముడు అయాయి. ఖర్చులుపోగా న్యాయ మైన లాభం మిగిలింది.

బోధిసత్వుడు కొన్నాళ్ళకు తన స్వస్థానానికి తిరిగి వచ్చి, వర్తకం మీద సంపాదించిన దానితో దాన ధర్మాలు చేస్తూ సుఖంగా జీవించాడు.