అయితే, తన ఎంపికను వాళ్ళ మీద బలవంతంగా రుద్దదలుచుకోలేదు. ఒకపరీక్ష ద్వారా తగిన వరుణ్ణినిర్ణయించాలనుకున్నాడు. ముగ్గురు కుమారులనూ పిలిపించాడు. నర్తికి కుమార్తెను గురించి చెప్పాడు. ముగ్గురినీ మూడు దిశలోని తమకు తెలియని పరాయి రాజ్యాలకువెళ్ళి, ఆరు నెలలలోగా అద్భుత మైన బహుమతితో తిరిగిరావాలనీ, అలాంటి బహుమతిని ఈ రాజ్యంలో ఇంతవరకు వేరెవ్వరూ చూసి ఉండకూడదనీ చెప్పాడు. చాలా అద్భుతమైన, అపూర్వమైన బహుమతిని తెచ్చినవారే ఆ నర్తికి కుమార్తెను వివాహ మాడడానికి అర్హులని చెప్పాడు.

ఆ మాటవిని రాకుమారులు పరమా సందం చెందారు. మరునాడు తెల్లవారు జామునే ఉరకలు వేసే ఉత్సాహంతో ముగ్గురూ గుర్రాల మీద బయలుదేరారు. రాజధాని పాలిమేరలోని వటవృక్షాన్ని చేరగానే, ఆరు నెలల తరువాత రాజధానికి వెళ్ళే ముందు చైత్ర పౌర్ణమినాటికి ఇక్కడ కలుసుకోవాలని కూడ బలుక్కుని ముగ్గురు మూడు దిశలకేసి పయనమయ్యారు.

పెద్ద కుమారుడు తూర్పుదిక్కు కేసీ, రెండవవాడు పడమర దిక్కుకేసీ, మూడవ రాకుమారుడు దక్షిణ దిశగానూ బయలుదేరి వెళ్ళారు.

పెద్ద కుమారుడు అక్కడక్కడ ఆగుతూ, అక్కడి విశేషాలను అడిగి తెలుసుకుంటూ చాలా రోజులు ప్రయాణం చేశాడు. అయినా ఆసక్తికరమైన వస్తువులు గానీ, సంగతులు గానీ ఒక్కటీ అతని దృష్టికి రాలేదు. వట్టి చేతులతో తిరిగివెళ్ళడం ఇష్టంలేక, ఒక చెట్టుకింద కూర్చుని తీవ్రంగా ఆలోచిస్తు న్నప్పుడు అతనికొక వింత దృశ్యం కని పించింది. అక్కడి పక్షులు మానవ భాషలో మాట్లాడుతున్నాయి. ఒకే చెట్టుకు రకరకాల ఫలాలు ఉన్నాయి.

ఆశ్చర్యంతో అతడులేచి పక్షులను పట్టు కోవడానికి ప్రయత్నించాడు. కాని సాధ్యపడలేదు. ఆ చెట్టు పళ్ళను కోసుకుని రాజధానికి తిరిగివెళ్ళినంత మాత్రాన పెద్దగా ఒరిగే దేమీ ఉండదు. అందువల్ల మరేమైనా వింత వస్తువులు లభిస్తాయేమోసని అతడు మరింత ముందుకువెళ్ళాడు.

అతడు మరికొన్ని రోజులు ప్రయాణం చేసి ఒకపట్టణాన్ని చేరుకున్నాడు. అక్కడొక