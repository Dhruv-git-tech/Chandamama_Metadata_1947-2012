నువ్వనేది?” అని, పక్కనవున్న దొంగలతో, “ఒరే, వీడి నడుముకున్న తాడు విప్పి, గొంతుకు బిగించండి. ఉరితీసేందుకు గట్టి చెట్టుకొమ్మచూస్తాను,” అన్నాడు.

నాగమల్లు మాట ముగించే లోపలే, ఎక్కడో దూరాన్నుంచి ఏనుగు ఘీంకరించిన ధ్వనితోపాటు, తలారి ఎలుగుబంటు పెట్టిన గావు కేక కూడా వాళ్ళకు వినిపించింది. ఆ మరుక్షణం రాజు దుర్ముఖుడూ, అంగరక్ష కుడూ నిలువెల్లా వణికిపోసాగారు. అంగ రక్షకుడు చుట్టూ కలయచూస్తూ, “మహా రాజా, ఆ తలారి భల్లూకు అరణ్యాంలో ఎక్కడో దారి తప్పించదనుకున్నాను. కాని, అది మన జాడలు పసికట్టి, ఇటే వస్తున్నట్టున్నది,” అన్నాడు.

దొంగల నాయకుడు నాగమల్లు నోరు తెరిచి, గుడ్లు తేలవేసి తన అనుచరులిద్దరి కోసి అయోమయంగా ఒకసారి చూసి, “వీళ్ళ మాటలు విన్నారా? వీడు తన పేరు దుర్జయ శెట్టి అంటున్నాడు; వాడు మహారాజా, అని పిలుస్తున్నాడు. అన్నిటికన్నా వింత, తలారి భల్లూకు... అది అరణ్యాంలో దారి తుప్పటం!” అంటూ కత్తిని పైకెత్తి, “ఒరే, మీ ఇద్దరూ నిజంగా మతిమాలిన వెధవలా లేక మాకు, మీ పిచ్చి వాగుడుతో మతులు పోగొట్టాలని చూస్తున్నారా?” అన్నాడు.

రాజు దుర్ముఖుడు బెంబేలు పడిపోతూ, ఏం జవాబివ్వటమా అని తికమక పడుతు న్నంతలో, ఈసారి మరి కాస్తదాపులగా ఏనుగు ఘీంకారం, తలారి ఎలుగుబంటు కేకలూ వినిపించినై. దానితో నాగమల్లు కూడా బెదిరి

పోయి, ఒక దొంగతో, “ఒరే, నువ్వు చెట్టెక్కి చూడు! ఒకేసారి ఏనుగు ఘీంకారం, ఎలుగు బంటు గొంతులాంటి మనిషి కేకలూ విన బడటం ఏమిటి? వీళ్ళ మాటల్లో ఏమన్నా నిజం వున్నదేమో!” అన్నాడు.

దొంగల్లో ఒకడు గబగబా పక్కనే వున్న ఒక చెట్టెక్కి, ఆ మరుక్షణం ఒక చావు కేక పెట్టి, “మల్లూ! ఆ దుర్జయశెట్టీ, వాడి నౌకరూ చెప్పింది నిజం! తెగివేళ్ళాడుతున్న తొండంతో ఏనుగు, దాని మీద గండ్రగొడ్డలి పట్టుకున్న ఎలుగుబంటూ - అరేరే, దాని గండ్రగొడ్డలి దెబ్బకు, అడ్డం వచ్చిన చెట్లకొమ్మలు పూచిక పుల్లల్లా విరిగి, చెల్లా చెదురుగా లేచిపోతున్నవి,” అన్నాడు.

నాగమల్లు భయాశ్చర్యాలతో దిక్కులు చూస్తూ, ఇప్పుడేం చేయటమా అని ఆలోచి స్తున్నంతలో, రాజు దుర్ముఖుడు అతడిచేయి