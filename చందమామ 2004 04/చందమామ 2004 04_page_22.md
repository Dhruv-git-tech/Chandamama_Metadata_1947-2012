అసలే కాడు. సునిశిత ప్రజ్ఞావంతుడనడంలో ఎలాంటి సందేహంలేదు. ఆస్థాన శిల్పి పదవి ఆయన్ను అనుకోకుండా మంచింది. మొదటి సారి యుద్ధంలో కన్నీరు కార్చే శిల్పాలు, ఆయన్ను ప్రసిద్ధుణ్ణి చేశాయి. అవి ఆయన అనుకొని చేసినవికావు. శిల్పకళపట్ల ఆయన కున్న అంకితభావానికి పరవశించికళామతల్లి అనుగ్రహించిన వరమే అది! ఆ విషయం మయూరుడికి స్పష్టంగా తెలుసు.

అయితే, రాజు అతనిలోని కళాకౌశలాన్ని మనసారా అభినందించ లేదు సరికదా, దాన్ని తన స్వార్థ ప్రయోజనాలకు వాడుకోవాల నుకున్నాడు. ఏ కళాకారుడైనా తన ప్రతిభ గుర్తింపు పొందాలనీ, ప్రశంసలు అందు కోవాలనీ అశిస్తాడు. అభినందనలకు మించిన సన్మానం మరొకటి ఉండదు. అయితే అది మయూరుడికి లభించలేదు. అది సున్నిత మనస్కుడైన మయూరుణ్ణి బాధపెట్టింది. కానీ ఆయన ఆ బాధను బయట పెట్టకతనను ఆదరించిన రాజుకు, తన రాజ్య ప్రజలకు మేలు చేయాలనుకున్నాడు. శిల్ప యోధు లను సృష్టించి, రాజుకు ఘన విజయం చేకూర్చాడు. ప్రజలను స్వతంత్రులు చేశాడు.

ఇక కనబడకుండా పోవడానికి కారణం, ఈ రోజు రాజ్యం స్వతంత్రం కావడానికి రాజు, యోధుల్ని సృజించమన్నాడు. అంతవరకు బాగానే వుంది. ఇందులో కొంత న్యాయం కూడావున్నది. అందుకని మయూరుడు శిల్పయోధుల్ని సృష్టించాడు. ఈ రోజు యోధులను సృష్టించమన్నరాజు భవిష్యత్తులో లేనిపోని ఆశలకులోనై, చక్రవర్తి కావాలన్న కోరికతో కల్పవృక్షాన్నీ, కామధేను వునూ సృజించమనవచ్చు. శిల్పిగా అపురూప రాతి శిల్పాలను చెక్కడం మాత్రమే తనపని. దేవాలయ నిర్మాణంతో ఆ పని పూర్తయింది. సజీవ శిల్పాలను నిరంతరం చెక్కేపని ఆ సృష్టికర్తది మాత్రమే. తనది కాని పనిని నెత్తిన వేసుకునేవాడెవడైనా, ఈ లోకంలో ఏదో ఒక రోజు భంగపడకతప్పదు. అందువల్లనే, మయూరుడు సన్మానసత్కారాలకు ఆశించక, తన పని పూర్తికాగానే కనిపించకుండా పోయాడు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు. - (కల్పితం)

[అధారం: డా. గంగిశెట్టిశివకుమార్ రచన]