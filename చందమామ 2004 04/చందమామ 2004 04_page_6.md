పుప్పు పుట్టుగానే...

పేదలపై ప్రేమ!

సంపన్న కుటుంబంలో పుట్టిపెరిగినవారికి పేదలకప్టాలు, బాధలు అర్థం చేసుకోవడం అంత సులభం కాదు. ఏదైనా ఒక బాధాకరమైన దృశ్యాన్ని చూస్తేనో, సంఘటన ఎదురైతేనో మామూలుగా ఎవరైనాసరే ముఖం చాటేసి వెళ్ళిపోతూవుంటారు. అయితే, అలాంటి ఒక సంఘటనతో, తన జీవన విధానాన్నే మార్చుకున్న సున్నిత మనస్కుడైన ఒక పసివార్ణి గురించి ఇప్పుడు తెలుసుకుందాం.

ఆ కుర్రవాడి పేరు ఆల్బర్ట్. అతడొక జర్మన్ గ్రామ పాస్టర్ కుమారుడు. అతనికి జార్జ్ నిప్లెమ్ అనే మిత్రుడు ఉండే వాడు. ఇద్దరూ ఎప్పుడూ కలిసి మెలిసి ఉండేవారు. ఒకనాడు బడినుంచి తిరిగి వస్తూ, “నాతో మల్లయుద్ధం చేస్తావా?” అని జార్జ్ సవాలు విసిరాడు. ఆల్బర్ట్ సరేనని మిత్రుణ్ణి సునా యాసంగా పడగొట్టి, “ఇప్పుడేమంటావు?” అన్నట్టు చూశాడు.

“నువ్వు జయించావు, నిజమే. అయితే నీలాగా నేనూ వారానికి రెండుసార్లు సూప్, మంచి భోజనంచేస్తే, నన్ను ఏమాత్రం కదిలించే వాడివికావు,” అన్నాడు జార్జ్ రొప్పుతూ.

ఆల్బర్ట్ సమాధానం ఏదీ చెప్పకుండా మౌనంగా ఇంటికేసి బయలుదేరాడు. వంటగదిలో సూప్ సిద్ధంగా ఉంది. చాలా ఆకలితో ఉన్నప్పటికీ, ఆల్బర్ట్ సూప్ ను అసలు ముట్టుకోలేదు. కుటుంబ సభ్యులు ఆశ్చర్యపోయారు. సాయంకాలం తన స్నేహితుడన్న మాటలు ఆల్బర్ట్ చెవుల్లో ఇంకా ప్రతిధ్వనిస్తున్నాయి. తన గదికి తిరిగి వచ్చిన ఆల్బర్ట్ - పేదవాళ్ళుగావున్న తన మిత్రులకన్నాతాను ఆహారవిషయంలోగాని, దుస్తుల విషయంలోగాని ఏమాత్రం భిన్నంగా ఉండకూడదన్న నిర్ణయం తీసుకున్నాడు. ఆ క్షణం నుంచే దాన్ని ఆచరణలో పెట్టాడు.

శీతాకాలంలో ఓవర్ కోట్ వేసుకోకుండా ఇతర పేదపిల్లల్లాగే మామూలు ఊలు దుస్తులు ధరించేవాడు. కన్నవాళ్ళ బుజ్జగింపులు, మందలింపులు, బెదిరింపులు ఏవీ ఆ పసివాడి నిర్ణయాన్ని మార్చలేక పోయాయి. అతడు వేరెవరోకాదు. సుప్రసిద్ధ మతప్రచారకుడు డా. ఆల్బర్ట్ ష్వెయిడ్జర్. పేదసాదలకు సేవలందించాలన్న ఉదాత్త లక్ష్యంతో ఉజ్వల భవిష్యత్తుగల సంగీత జీవితానికి స్వస్తిపలికిన మానవతావాది. 1952లో ఆయనకు నోబెల్ శాంతి బహుమతి లభించింది.