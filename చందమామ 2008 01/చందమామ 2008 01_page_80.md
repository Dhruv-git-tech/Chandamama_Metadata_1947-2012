# విజ్ఞానం .... వినోదం .... వికాసం ....

## విజ్ఞాన వీచికలు :

### వానర సంస్కృతి

“ఒక తరం నుంచి మరో తరానికి కొన్ని వ్యవహారపద్ధతులు సంక్రమించినప్పుడు సంస్కృతి లేదా సంప్రదాయం ఏర్పడుతుంది,” అని సుప్రసిద్ధ జపాను నరవానర గణపరిశోధకుడు సతోషిహిరాటా చెబుతాడు. ఇటీవల జరిగిన కొన్ని అధ్యయనాలు వానరాలు సైతం కొన్ని రకాల సాంస్కృతిక కార్యకలాపాలు జరపడానికి సమర్థవంతమైనవని తెలియజేస్తున్నాయి. ముఖ్యంగా తీరిక సమయాలలో కోతులు కొత్త కొత్త వినోదాలను కనుగొనడం ఈ కొత్త సంస్కృతీ పరిణామ క్రమాన్ని చాటుతున్నాయంటారు.

ఈ అధ్యయనాలు 1948లోనే ప్రారంభమయ్యాయి. ఆహార సంపాదనకు తక్కువ సమయం మాత్రమే కేటాయించవలసినప్పుడు, అవి కొత్త కొత్త కార్యకలాపాలలో, మరింత పనులలో పాల్గొన్నట్టు తెలియవచ్చింది. మానవ సంస్కృతికన్నా ‘వానర సంస్కృతి’ చాలా భిన్నమైనదే అయినప్పటికీ అది మానవ సంస్కృతీ పరిణామాన్ని విశదపరచడంలో కొంత వెలుగును ప్రసరించగలదని హిరాటా అభిప్రాయ పడుతున్నాడు.

## మన పరీక్షాలు

### ఈస్టర్ ఎగ్ బర్డ్

ఈస్టర్ ఎగ్ బర్డ్ అనే టినామో చాలా అరుదైన పక్షి. ఈ జాతికి చెందిన పక్షులు ఎగరలేనివనీ, చదునైన రొమ్ముఎముక కలగినవనీ చెబుతారు. అయిప్పటికీ టినామోను పూర్తిగా ఎగరలేని పక్షి అని పరిగణించలేము. ఇవి కొన్ని వేల గజాల వరకు ఎగర గలుగుతాయి. ఇవి దక్షిణ అమెరికా వర్షారణ్యాలకు చెందినవి. రుతువులను బట్టి ఈ పక్షులు ఆహారపుటలవాట్లను మార్చుకుంటాయి. కీటకాలు విరివిగా లభించే వేసవికాలంలో వాటిని పట్టి తింటాయి. వాతావరణంలో మార్పుకారణంగా కీటకాలు తగ్గిపోయి లభించలేదనుకుంటే టినామోలు శాకాహారులుగా మారిపోతాయి.

మగ టినామో నేలలో బొరియ చేసి, గూడు నిర్మించి దాన్ని జాగ్రత్తగా కాపాడుతుంది.

ఆడ టినామో రంగురంగుల గుడ్లు పెట్టి, పిల్లలను కాపాడుతుంది. ఇవి పెట్టే రంగు రంగుల గుడ్ల కారణంగానే వీటికి ‘ఈస్టర్ ఎగ్ బర్డ్స్’ అనే పేరువచ్చింది.