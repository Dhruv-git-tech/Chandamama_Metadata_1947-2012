నికి స్పృహ లేకపోవటం చూసి ప్రాణం
పోయిందనుకుని మూర్ఛపోయింది. తరవాత
స్పృహనుంచి తేరుకుని భర్తను కౌగలించు
కుని పెద్దపెట్టున ఏడవసాగింది.

వాలి సమీపంలోనే నిలబడి ఉన్న హను మంతుడు తారను ఓదార్చ యత్నించాడు. అంతలో వాలి కళ్ళు తెరిచి ఎదురుగా ఉన్న సుగ్రీవుణ్ణి చూసి, “సుగ్రీవా, మనం అన్న దమ్ములుగా సఖ్యం కలిగి, రాజ్య భోగాలను కలిసి అనుభవించటానికి నోచుకోలేదు. అందుచేతనే నిన్ను వెళ్ళగొట్టాను. నీ భార్యను అపహరించానని నాపై కోపం ఉంచుకోకు. నా కొడుకు అంగదుణ్ణి నీకు అప్పగిస్తున్నాను. వాణ్ణినేను చూసినట్టుగానే చూడు, నేను లేని లోటు రానియ్యకు. ఇకవానర రాజ్యం నువ్వే ఏలుకో. నా ప్రాణాలు పోయేలోపుగా ఈ కాంచనమాలికను తీసుకో,” అన్నాడు. తర వాత అతను అంగదుడితో, “నాయనా, ఇక నుంచీ నువ్వు మీ పినతండ్రి చెప్పినట్టు నడు చుకో. అతని శత్రువులతోగాని, వారి మిత్రులతో గాని చేరకు. నన్ను ఎలా చూసుకున్నావో అలాగే సుగ్రీవుణ్ణి చూసుకో,” అని చెప్పి

ప్రాణాలు వదిలాడు. వానరులందరూ ఒక్క
సారి గొల్లున ఏడిచారు. తార తన భర్త కళే
బరాన్ని కౌగలించుకుని అలాగే మూర్ఛ
పోయింది.

తరవాత నీలుడు వాలి రొమ్మున నాటు
కున్న రామబాణాన్ని లాగేశాడు. అంగదుడు
తండ్రి పాదాలకు నమస్కారం చేశాడు. సుగ్రీ
వుడు కళ్ళ నీరు కార్చుతూ రాముణ్ణి సమీ
పించి, “రామా, నువ్వు అన్న ప్రకారం వాలిని
వధించావుగాని నాకు భోగాల మీదా, జీవితం
మీదా కూడా విరక్తి కలిగింది. ఈ తారా,
కిష్కింధలోని వానరులూ, అంగదుడూ ఇలా
దుఃఖి సముద్రంలో మునిగి ఉండగా నాకు
రాజ్యమేమిటి? వాలి నన్ను పెట్టిన కష్టాలు
తలుచుకున్న కోపంతో అతని చావు కోరాను.
ఇప్పుడు పశ్చాత్తాపం నన్ను దహించేస్తున్నది.
వాలి దొడ్డబుద్ధి గలవాడు, నన్ను చంపటానికి
ఎన్నడూ యత్నించలేదు. అతణ్ణి చంపాలన్న
హీనమైన కోరిక మహా పాపినైన నాకే కలిగింది.
నేనుకూడా వాలితోపాటు దహనమైపోతాను.
వానరులు నీ కోసం సీతను అన్వేషిస్తారు,”
అన్నాడు.

జనవరి 2008

70

చందమామ