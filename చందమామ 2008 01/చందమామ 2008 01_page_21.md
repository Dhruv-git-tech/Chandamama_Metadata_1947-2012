వచ్చాయి. రాజు సంతోషించి మహాయజ్ఞుడికి బంగారు నాణాలు కానుకగా ఇచ్చాడు.

కొంతసేపు సభలో నిశ్శబ్దం నెలకొన్నది. అప్పుడు శివదత్తుడనే యువకుడు లేచి, “మహారాజా, నేను ఈ సభామంటపానికి సింహద్వారం గుండా రాలేదు. మరెలా వచ్చానో చెప్పగలరా?” అని అడిగాడు.

“ఎలా వచ్చావు?” అని అడిగాడు రాజు కుతూహలంగా.

“లంచద్వారం గుండా వచ్చాను,” అన్నాడు శివదత్తుడు చిన్నగా నవ్వుతూ.

“లంచద్వారమా? అదెక్కడ ఉన్నది?” అంటూ ఆశ్చర్యపోయాడు రాజు.

“మహారాజా, నమ్మలేని నిజాలు చెప్పి తమనుంచి కానుకలు అందుకోవడానికి పలువురు మంటపానికి వచ్చారు. వారందరి

దగ్గరి నుంచీ కాపలాభటులు మనిషికి పది వరహాల చొప్పున లంచం పుచ్చుకుని లోపలికి పంపారు. నేనూ అలాగే ఇచ్చి వచ్చాను. అందుకే దాన్ని సింహద్వారంగా కాకుండా లంచద్వారంగా భావించాను,” అన్నాడు శివదత్తుడు.

“కాపలాభటులు లంచం తీసుకోవడమా? నేను నమ్మను,” అన్నాడు రాజు.

“తమరు నమ్మరు గనకే, అది నమ్మలేని నిజం అయింది మహారాజా! ఇదొక్కటే కాదు. మన రాజ్యంలో లంచద్వారాలు ఇంకా చాలా ఉన్నాయి. మీరు నమ్మకంతో పాలనా బాధ్యతలు అప్పగించిన మంత్రులు కొందరు స్వార్థంతో పన్నుల రూపంలో ప్రజలను దోచు కుంటున్నారు. రాజోద్యోగులు లంచగొండు లుగా మారిపోయారు. మీరు నమ్మలేని ఈ నిజాలను మీ చెవిని వేయడానికే నేను లంచం ఇచ్చి వచ్చాను. కానుకల కోసం కాదు,” అన్నాడు శివదత్తుడు గంభీరంగా.

ఆ మాట విని రాజు ఉలిక్కిపడ్డాడు. మరు క్షణమే తేరుకుని అద్భుత వస్తువులను తెచ్చిన రైతు, వ్యాపారి, పండితుడు మొదలైన వాళ్ళ కేసి చూశాడు. వాళ్ళందరూ శివదత్తుడి మాటలు వాస్తవమే అన్నట్టు తలలూపారు. మంత్రులు, ఉన్నతోద్యోగుల కేసి రాజు చూశాడు. అపరాధభావంతో వారిలో పలు వురు తలలు దించుకున్నారు. ఆ తరవాత రాజు మౌనంగా తలపంకించి, సింహాసనం నుంచి లేచి శివదత్తుడి వద్దకు వెళ్ళి, “నువ్వు చెప్పిందే అన్నిటి కన్నా గొప్ప నమ్మలేని నిజం.