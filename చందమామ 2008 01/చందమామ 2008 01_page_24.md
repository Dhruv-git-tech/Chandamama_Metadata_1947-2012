నాకిప్పుడు స్పష్టంగా జ్ఞాపకం లేదు. ఈ కథను తలుచుకున్నప్పుడల్లా నాకు తాతయ్య కంఠ స్వరమూ, బామ్మగొంతూ రెండూ వినిపిస్తాయి.

“బామ్మా, నీకీ కథ ఎలా తెలుసు?” అని మేము అడిగితే, “దీన్ని నాకు మా తాతయ్య, బామ్మ చెప్పారు,” అని చెప్పేది బామ్మ.

అంటే చాలామంది తాతయ్యలూ, బామ్మలూ ఈ కథను చాలామంది తాతయ్యలకూ, బామ్మ లకూ చెప్పారన్నమాట!

సరే, ఇప్పుడు నేను కూడా నాకు తెలిసినట్టు మీకా కథ చెబుతాను.

అదొక దొంగ కథ!

సాధారణంగా పిల్లలకు దొంగల కథలూ, దయ్యాల కథలూ, రాక్షసుల కథలూ, భూతాల కథలూ అంటే చాలా ఇష్టం కదా?

మనం అతణ్ణి అగౌరవంగా దొంగ అని చెప్పకూడదు. గౌరవనీయమైన దొంగ, లేదా దొంగగారు అనే చెప్పాలి. లేకుంటే ఆ దొంగ

మన చుట్టుపక్కల దాక్కుని వుండి వింటే మన గతి ఏమవుతుంది?

సరే, ఇప్పుడు అసలు కథ వినండి. నాకు ఆ కథ ఇప్పటికీ మా తాతయ్య, బామ్మ కంఠ స్వరాల్లో వినిపిస్తూనే ఉన్నది. మామూలుగా కథలనగానే పిల్లల మనసుల్లోపలు దృశ్యాలు గానే కనిపిస్తాయి. అలాంటి కొన్ని దృశ్యాలనే నేనిప్పుడు జ్ఞాపకం ఉంచుకోగలుగుతున్నాను.

దృశ్యం - 1

అదొక అడవి. దానికి ఆవల విశాలమైన ఇసుక ప్రదేశం. ఎడారిలా ఎండిపోయిన నది ఇసుక మేటలు. ఎండ తీవ్రంగా కాస్తోంది. ఇద్దరు వ్యక్తులు ఒక తల్లి, తండ్రి. తల్లి చేతిలో పుట్టి కొన్నాళ్ళే అయిన చంటిబిడ్డ. వాళ్ళా వేడి ఇసుక ప్రాంతాన్ని దాటాలని కష్టపడి నడుస్తు న్నారు. హఠాత్తుగా ఎటు నుంచో వచ్చిన ఒక కొండడేగ వాళ్ళ మీదుగా ఎగరసాగింది. ఆకా శాన్ని నల్లటి మేఘాలు ఆవరించాయి. క్షణంలో

డేగ కిందికి వాలి తల్లి చేతి లోని బిడ్డను తన్నుకు పోయింది. తల్లి ఆకాశం కేసి చూస్తూ, “అయ్యో! నా బిడ్డ,” అని విలపిస్తూ ఇసు కలో కుప్పకూలిపోయింది.

దీనిని చూసి తండ్రి అరుస్తూ కొంత దూరం డేగపెంట పరి గెత్తి నేలపై తూలిపడ్డాడు.

ఏడుస్తూన్న శిశువును పదునైన గోళ్ళతో పట్టుకుని డేగ ఆకాశానికి ఎగిరి పోయింది.