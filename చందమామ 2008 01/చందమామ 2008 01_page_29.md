చిరస్మరణీయ చారిత్రక ఘట్టాలు-4
పన్నాదాయ్ అనుపమ త్యాగం

రాణా సంగ్రామసింగ్ రాజస్థాన్ లోని మేవార్ ను పరిపాలించి దాదాపు ఐదు వందల సంవత్సరాలు గడిచిపోయాయి. ధైర్యసాహసాలకూ, ధర్మ పాలనకూ పేరొందిన ఆయన పేరు విన గానే ప్రజలు ఆయన పట్ల గౌరవ మర్యాదలు కనబరచేవారు.

బాబర్ భారతదేశంపై దండయాత్ర చేసి. 1526 ఏప్రిల్ 21 వ తేదీ జరిగిన మొదటి పానిపట్టు యుద్ధంలో ఇబ్రహీంలోడీని ఓడించాడు. ఢిల్లీని, ఆగ్రాను వశపరచుకుని మొగల్ సామ్రాజ్యాన్ని స్థాపించాక, బాబర్ దృష్టి రాజస్థాన్ మీదికి మళ్ళీంది.

మొగల్ సేనలను రాజపుత్ర సైనికులు దీటుగా ఎదుర్కొని అసమాన ధైర్యసాహసాలతో పోరాడారు. అయినా, తన సైన్యంలోని ఒక దళూయకుడిద్రోహం కారణంగా రాణాసంగ్రామ సింగ్ దాపులనున్న కొండలలోకి తప్పించుకుని పోవలసివచ్చింది. మొగలులపై ఎలాగైనా పగ

సాధించాలన్న పట్టుదలతో ప్రయత్నించినప్పటికీ రాణా 1527లో మరణించాడు. ఆ తరవాత బాబర్, వాటిల్లిన సైనికనష్టాలు చాలను కుని రాజపుత్ర వీరులను వేధించకుండా వాళ్ళు ప్రశాంతంగా జీవించేలా ఢిల్లీకి తిరిగి వెళ్ళాడు.

రాణా సంగ్రామసింగ్ జ్యేష్ఠకుమారుడు రత్నసింగ్ మేవార్ పాలకుడయ్యాడు. అయితే, పారుగు ప్రాంత యువరాజుతో జరిగిన గౌడ వలో అతడు మరణించడంతో, అతడి తమ్ముడు విక్రమ్జిత్ సింహాసనాన్ని అధిష్ఠించాడు. అతడు దురహంకారీ, ప్రజాక్షేమం పట్ల శ్రద్ధ లేని వాడూ, వినోద ప్రియుడూ కావడంతో సదా సర్వవేళలా మల్లయుద్ధాలు, ఆటల పోటీలు అంటూ వినోదకార్యక్రమాలతో కాలక్షేపం చేసే వాడు.

దానికి తోడు సామంతులనూ, ప్రముఖులనూ గౌరవించేవాడు కాడు. పూచిక పుల్లతో సమానంగా చూసేవాడు. దాంతో