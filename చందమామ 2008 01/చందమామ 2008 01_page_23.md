## నాకు నచ్చిన కథ-7

అగ్రశేణి కథారచయితలలో మున్నెన్న తగిన సుప్రసిద్ధ తమిళ సాహితీవేత్త జయకాంతన్ 1934 వసం.లో జన్మించారు. ఆయన పదహారవ యేటనే తొలి కథను రచించారు. ఇరవైయేళ్ళ తరవాత ‘సిలనేరంగళిల్ సిలమని దర్‌గళ్ అనే ఆయన నవలకు సాహిత్య అకాడెమీ అవార్డు లభించింది. రెండుసార్లు ఉత్తమ కథారచయితగా తమిళనాడు ప్రభుత్వ బహుమతులు అందుకున్నారు. 1995 వసం.లో సాహిత్య అకాడెమీ ఫెల్‌షిప్‌తో గౌరవించబడ్డారు. 2005లో జ్ఞానపీఠపురస్కారంతో సత్క రించబడ్డారు. 15 నవలలు, 35 నవలికలు, 16 సంకలనాలుగా వెలువడ్డదాదాపు 160 కథలు, వివిధ విషయాలపై అసంఖ్యాకమైన వ్యాసాలు ఆయన రచించారు. ఆయన రచనలు వివిధ భారతీయ భాషలలోకి మాత్రమే కాకుండా ఇంగ్లీష్, జర్మన్, రష్యన్, ఉక్రేనియన్, జాపనీస్ మొదలైన భాషలలోకి అనువదించబడ్డాయి.

## తాతయ్య-బామ్మ చెప్పిన కథ

నాకు ఇష్టమైన చాలా కథలు మా తాతయ్య-బామ్మ చెప్పగా విన్నాను. “అదెలా సాధ్యం? ఒకే కథను ఇద్దరు ఎలా చెప్పారు?” అని మీకు అడగాలనిపిస్తున్నది కదూ? చెబుతాను వినండి....

అది పాతకాలపు ఇంటి వాకిలి. చల్లని వెన్నెల రాత్రి. తాతయ్య నవారు మంచం మీద పడుకునేవాడు. నాలాంటి నలుగురైదుగురు పిల్లలు ఆయన చుట్టూ కూర్చునే వాళ్ళం. బామ్మ పళ్ళెంలో అన్నం కలిపి ముద్దలు చేసి పిల్లల చేతుల్లో పెట్టేది. తాతయ్య కథలు చెప్పేవాడు. ఎందుకో తెలుసా? మాచేత అన్నం తినిపించడానికి; అన్నం ముద్దలకు మరింత రుచి కలిగించడానికి!

కథ వింటూ గొడవ చేయకుండా పిల్లలు తిని ముగించేంతవరకు కథ చెప్పడం కొన సాగేది. ఖాళీ పళ్ళెంతో బామ్మ అక్కడి నుంచి

లేవగానే తాతయ్య అలిసిపోయేవాడు! ఒక్కొక్క సారి అలాగే నిద్రపోయేవాడు. ఒక్కొక్కసారి, “అలిసిపోయానర్రా, నిద్రవస్తోంది, మిగిలిన కథరేపు చెబుతాను,” అనేవాడు. “వీలుకాదు. ఇప్పుడే మొత్తం కథ చెప్పాలి,” అని పిల్లలు మారాం చేసేవారు.

“వెళ్ళి మీ బామ్మను మిగిలిన కథ చెప్ప మని అడగండి,” అంటూ తాతయ్య నిద్రకు ఉపక్రమించేవాడు. పిల్లలు వెళ్ళి, “బామ్మా, బామ్మా, మిగిలిన కథ చెప్పవూ,” అంటూ బామ్మను పీడించేవారు.

“మీ తాతయ్య అంతబాగా కథలు చెప్పడం నాకు చేతకాదు కదా. అయినా నాకు తెలిసిన మటుకు చెబుతాను,” అంటూ బామ్మ మిగి లిన కథను కొనసాగించేది. అందువల్ల, ఈ కథ తాతయ్య చెప్పిందా? బామ్మ చెప్పిందా అన్నది