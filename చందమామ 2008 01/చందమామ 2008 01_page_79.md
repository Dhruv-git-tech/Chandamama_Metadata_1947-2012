వార్తలలో బాలలు

సహవిద్యార్థుల కోసం

కేళలోని పూనలూర్ ఫాతీమా పబ్లిక్ స్కూల్లో ఎనిమిదవ తరగతి చదువుతూన్నపదమూ డేళ్ళ ఆలన్, క్రైస్తువ కుటుంబానికి చెందిన వాడు. అతడి తరగతిలో సహవిద్యార్థులు చాలామంది ముస్లిం మతానికి చెందిన వారుకావడంతో రంజాన్ మాసంలో ఉప వాసం ఉండేవారు. మిత్రులు ఉపవాసం చేస్తూండగా తను మాత్రం ‘లంచ్ బాక్స్’ తెరవడం ఆలన్కు ఇబ్బందికరంగా ఉండేది. ఈ విషయంగా అతడు తన తల్లిదండ్రులతో చర్చించి, మిత్రులతోపాటు తను కూడా ఉపవాస ముండటం మొదలు పెట్టాడు. అతడు ఇఫ్టార్కు తన స్నేహితుల ఇళ్ళకు వెళ్ళేవాడు. ముస్లిం సోదురుల పట్ల తన బిడ్డ చూపుతూన్న సంఘీ భావానికి అతడి తల్లిదండ్రులు జాన్, వల్సా ఎంతగానో సంతోషిస్తూ అతన్ని ప్రోత్సహిస్తున్నారు.

పదేళ్ళ వయసులో బహుభాషలు

అర్పణ్ శర్మ అనే పదేళ్ళ బ్రిట్-ఇండియన్ విద్యార్థికి అన్యభాషలు నేర్చుకోవడం అంటే మహా ఇష్టం. ఫ్రెంచ్, జర్మన్ భాషలను అతడు సునాయాసంగా మాట్లాడగలుగుతున్నాడు. ఆఫ్రికన్ భాష అయిన స్వాహిలీలో నిరాఘాటంగా మాట్లాడగలడు. అంతే కాదు. హిందీ, స్పానిష్, ఇటాలి యన్ భాషలు కూడా మంచినీళ్ళ ప్రాయంగా మాట్లాడగలడు.

ఇంగ్లాండులోని ఓల్డ్ బరీలో ఉంటూన్న అర్పణ్, “భాషలు నేర్చుకోవడం పాఠశాల విద్యలో అంతర్భాగం. ఫ్రెంచ్, స్పానిష్, జర్మన్ భాషలను స్కూల్లోనే నేర్చుకు న్నాను. కష్టమైన భాషలను సిడి-రోమ్స్ ద్వారా స్కూలు కంప్యూటర్ లలో నేర్చుకున్నాను,” అన్నాడు. థాయ్, పోలిష్, చైనీస్ మాండరిన్ నేర్చుకున్న అతడు ఇప్పుడు కష్టమైన ఉగాండా లుగాండన్ భాషను నేర్చుకుంటున్నాడు. “స్వాహిలీని నేర్చు కోవడమే నేను ఎదుర్కొన్న పెద్దసవాలు,” అని చెబుతూన్న అర్పణ్ సెకండరీ స్థాయికి వెళ్ళగానే మరిన్ని విదేశీ భాషలు నేర్చుకోవాలని ఆలోచిస్తున్నాడు.

FRENCH
ENGLISH
GERMAN
SPANISH
HINDI
ITALIAN

జనవరి 2008

80

చందమామ