“అన్నన్నా, ఎంత మాట! ఆ కేశవుడు సామాన్యుడుకున్నావా? వాడు రాజయోగాన్ని భుజాన వేసుకుని పుట్టాడు. వాడి మూపు మీదపడగ విప్పిన పాము ఆకారం గల మచ్చ చూస్తే, నువ్విలా మాట్టాడు. దాన్నిస్వయంగా ఆ కాలభైరవుడే అచ్చుగుద్దాడు, తెలిసిందా?” అంటూ బ్రహ్మదండి మాంత్రికుడు చెంపలు వేసుకున్నాడు.

“వాడు బ్రహ్మపురానికి రాజైన నాడు గాని, నువ్వు చెప్పేది నేను నమ్మను. ఏదెలా అయితే నాకేం? నాకు చేసిన వాగ్దానం మాట మర వకు,” అన్నాడు స్థూలకాయుడు.

బ్రహ్మదండీ, స్థూలకాయుడూ మాట్టాడు కోవటాన్నేగాక, అంతకు ముందు జరిగిన సంఘటనలన్నీ కూడా బిడాలి, శ్వానకర్ణి నియమించిన వేగుల వాళ్ళు, కొండ రాళ్ళ చాటు నుంచి గమనించారు. వాళ్ళు కేశవుడూ, అతడి అనుచరులూ పులుగురాయుడికి పట్టు బడటం దగ్గిర నుంచి సర్వం తమ నాయకులకు తెలియపరుస్తూనే వున్నారు.

కేశవుడూ వాళ్ళు గుహలో ప్రవేశించిన తరవాత నిప్పులు కక్కే సింహం పారిపోవ టాన్ని గురించి విన్న బిడాలీ, శ్వానకర్ణీ ఇక తమకు వచ్చిన ప్రమాదం ఏమీ లేదని నిశ్చ యించుకుని, గుహలో ప్రవేశించి, కోయగో మాంగ్ వదిలిపోయిన రాతి గదను చూశారు. ఆ తరూతవాళ్ళు కాలి గుర్తులను అనుసరిస్తూ నడిచి, సౌరంగం పైన వున్న కంత నుంచి బయట జరుగుతున్నదంతా గమనించారు.

“ఇంత మంది దుర్మార్గుల్ని వాళ్ళ స్వస్థ లంలో ఎదిరించి గెలవటం కష్టం. పైగా, ఈ

లోపల వాళ్ళు కేశవుణ్ణీ, అతడి స్నేహితులనూ చంప వచ్చు,” అన్నాడు బిడాలి.

శ్వానకర్ణి తన మూలపురుషుడి రాతి గదను కళ్ళకద్దుకుని, “ఇక, నా ముఠాకు అపజయ భయం లేదు. మన మిత్రులైన ఆ ముగ్గుర్నీ రక్షించే భారం నాది. తరవాత, వాళ్ళ సాయం కూడా తీసుకుని, మొత్తం ఈ రెక్కల పక్షి గాళ్ళను దుంపనాశం చేస్తాను,” అన్నాడు.

“వాళ్ళను రక్షించే భారం నా మీద కూడా కొంత వున్నది. రెక్కల మనుషుల దేవతకు బలికానున్న నా ముఠావాళ్ళను ఆ ముగ్గురూ రక్షించారు. ఇంతకూ నీ ఆలోచన ఏమిటి?” అని అడిగాడు బిడాలి.

బిడాలి అలా ప్రశ్నించగానే శ్వానకర్ణి తల పంకిస్తూ కాసేపు వూరుకుని, తరవాత అంత దూరంలో వున్న తన ముఠా వాళ్ళలో ఇద్దర్ని దగ్గిరకు పిలిచి, “మీరు చీకటి పడుతూనే,