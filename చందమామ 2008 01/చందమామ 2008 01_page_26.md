మండపంలోకి వెళ్ళాడు. మారువేషంలో నగర సంచారం చేస్తూన్న ఆ దేశాన్నేలే రాజు కూడా వాన కారణంగా అదే మండపంలోకి చేరాడు. మారువేషంలో ఉన్న రాజు దొంగను, “నువ్వె వరు బాబూ?” అని అడిగాడు. “నేనెవరన్నది నువ్వు అడుగుతున్నావు. మరి, నువ్వెవరోనేను తెలుసుకోవచ్చా?” అని ఎదురు ప్రశ్న వేశాడు దొంగ.

నగర పరిస్థితులను రహస్యంగా తెలుసు కోవడానికి రాజు మారువేషంలో వచ్చాడు. కాబట్టితన గురించి నిజం చెప్పేస్థితిలో ఆయన లేడు. అందువల్ల, “నాది ఈ ఊరు కాదు. జీవనోపాధి వెతుక్కుంటూ నగరానికి వెళుతు న్నాను,” అని అబద్ధం చెప్పాడు.

అబద్ధాలు చెప్పలేని రక్షకుడు, “నేనొక దొంగను. నా పేరు రక్షకుడు. వానకు తల దాచుకోవడానికి నీలాగే ఈ మంటపం లోకి వచ్చాను,” అన్నాడు.

ఆ మాట వినగానే రాజుకు తను అబద్ధం చెప్పవలసి వచ్చింది కదా అన్న బాధ కలిగింది. రక్షకుడు పేరు మోసిన దొంగ అయినప్పటికీ సత్యమే మాట్లాడగల అతడి ఉన్నత గుణాన్ని లోపల మెచ్చుకున్నాడు. దొంగ కేదైనా సాయం చేయాలనుకున్నాడు.

“నువ్వు దొంగవైనప్పటికీ సత్య సంధుడివి. నీకోసాయం చేస్తాను. నిధి ఉండే చోటు నీకు చెబుతాను. నువ్వు అక్కడికి వెళితే నీకు విలువైన వస్తువులు దొరుకు తాయి. నీకు దొరికే వాటిలో సగం నాకు ఇవ్వాలి,” అంటూ రాజు దొంగతో ఒక

ఒప్పందానికి వచ్చాడు. ఆ తరవాత నిధి ఉండే చోటును వివరించాడు. కాపలా కట్టుదిట్టంగా ఉంటుందనీ, కాపలా భటులు కడు సమర్థలనీ హెచ్చరించాడు. “ఆ విచారం నీకు వద్దు. ఈ రక్షకుడు వాటన్నిటినీ చూసుకోగలడు. నువ్వు ఇక్కడే ఉండు. నీ వాటాపుచ్చుకుందువు గాని,” అంటూ దొంగ అక్కడి నుంచి వేగంగా వెళ్ళిపోయాడు. రాజు అక్కడే కాచుకుని కూర్చున్నాడు.

దృశ్యం - 4

సూర్యోదయం కాబోతోంది. వెలుతురును చూడడానికి రాజుకు భయంగా ఉంది. మారు వేషంలో వున్న రాజు తెల్లవారే సరికి రాజభవనం చేరుకోవాలి. దొంగ ఎప్పుడు వస్తాడా అని ఆత్రుతగా ఎదురు చూస్తూండగా రక్షకుడు వచ్చాడు. కాపలా భటులతో పోరాడ్డం వల్ల