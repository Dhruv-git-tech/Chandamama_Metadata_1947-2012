శివనాథుణ్ణిపట్టితెప్పించి, న్యాయస్థానంలో నిలబెట్టి, “నువ్వు పాలవ్యాపారంలో దారుణ మైన కల్తీ చేస్తున్నట్టు రుజువయింది. దీనికి నీసంజాయిషీఏమిటి?” అని రాజు అడిగాడు.

“నేను చేసిన కల్తీ ఏమిటో సెలవియ్యండి,” అన్నాడు శివనాథుడు. “నువ్వు పాలలో నీళ్ళు కలిపావు,” అన్నాడు రాజు.

“నేను పాలలో నీళ్ళు కలపలేదు, నీళ్ళలోనే పాలుకలిపాను. కావలిస్తే తెప్పించి చూడండి. నేను అమ్మే నీళ్ళలో పాల కన్న నీళ్ళే ఎక్కువ!” అన్నాడు శివనాథుడు.

న్యాయస్థానంలో అందరూ గొల్లుమన్నారు.

“అది మరింత అక్రమం!” అన్నాడు రాజు కోపంగా.

“నేను నీళ్ళవ్యాపారినే గాని, పాలవ్యాపారిని కాను. మా ఊరిప్రజల ప్రధాన అవసరం నీరు. దానికోసం ఎంతో డబ్బుఖర్చు పెడుతు న్నారు,” అన్నాడు శివనాథుడు.

అతను ఇలా అనగానే ఆ వూరి గ్రామపెద్ద రాజుతో, “ఆ మాట నిజమే, మహారాజా! శివ నాథుడు సామాన్యుడు కాడు. కాలయముడి బారి నుంచి మమ్మల్ని కాపాడిన మహానుభా

వుడు! అటువంటి వాడు కల్తీ వ్యాపారానికి దిగుతాడంటే నమ్మశక్యం కాదు. మా ఊరి నీటి ఎద్దడి గురించి మీకు తెలిసి రాగలం దులకు ఇలాచేశాడని తోస్తుంది,” అన్నాడు.

ఈ మాట విని రాజు మండుడి, “అయితే, ఇంత కాలమూ మీరు ఏం చేస్తున్నారు? నాకు విజ్ఞప్తి ఎందుకు చేసుకోలేదు?” అని అడిగాడు.

“చాలా విజ్ఞాపనలు చేసుకున్నాం. మహారాజా, కాని మీ అధికారులకు ప్రజల నేరాలను విచారించటంలో ఉన్న ఆసక్తి, ప్రజల విన్నపాలను పరిశీలించుటంలో లేదు,” అన్నాడు గ్రామాధికారి.

రాజు శివనాథుణ్ణి వెంటనే విడుదల చేసి, అతనికి అభినందనలూ, బహుమతులూ ఇచ్చాడు. తరవాత నది నుంచి, శివనాథుడు ఉండే ఊరి మీదుగా ఒక కాలువ తవ్వించాడు. శివనాథుడి దయవల్లనే తమకు ఆ కాలువ వచ్చిందని ఊరి వాళ్ళంతా అనుకు న్నారు. శివనాథుడు కీర్తి ప్రతిష్ఠలతో బాటు కోట్లకొద్దీ ధనం ఆర్జించి, పెళ్ళిచేసుకుని, వక్ర మార్గాలు వదిలిపెట్టి, సుఖంగా జీవించాడు.