రాకాసిలోయ

29

[కేశవుడూ అతడి అనుచరులను పట్టుకునేందుకు, బ్రహ్మదండి మాంత్రికుడు స్థూలకాయుడి సాయంతో చేసిన తంత్రం పారింది. బ్రహ్మదండీ, పులుగురాయుడూ తమ అనుచరులతో, కేశవుణ్ణి అతడి స్నేహితులిద్దర్నీ హఠాత్తుగా చుట్టు ముట్టారు. బ్రహ్మదండి కేశవుణ్ణి ప్రాణాలతో పట్టుకుని, తతిమ్మా ఇద్దర్నీ నిలువునా నరికి వేయమని గట్టిగా కేకపెట్టాడు.

- తరవాత]

బ్రహ్మదండి మాంత్రికుడి కేక వింటూనే కేశవుడు, ఆ ధ్వని వచ్చిన మైపుకు తల తిప్పాడు. తనకు అడ్డంగా వున్న రెక్కల మనుషులను పక్కకు తొలగతోస్తూ, మాంత్రికుడు ముందుకు వచ్చాడు. అతడికి ఇరువైపులా జిత, శక్తి వర్మలు కత్తులు దూసి నిలబడి వున్నారు. బ్రహ్మదండిని చూస్తూనే కేశవుడు కళ్ళెర్రచేసి ముందుకు ఉరకబోయాడు. అంతలో నలుగురైదుగురు రెక్కలమనుషులు అతడి మీద పడి ఆయుధాలన్నీ లాగి వేశారు. ఆ

తరవాత జయమల్లూ, కోయగోమాంగ్ కూడా నిరాయుధులుగా చేయబడ్డారు.

నిస్సహాయంగా నిలబడి వున్న ఆ ముగ్గురి కేసీ చూసి, జిత, శక్తివర్మలు వికటంగా ఒక పెద్దనవ్వు నవ్వి, కత్తులు పైకెత్తుతూ, “ఆహా, కత్తుల్ని ఇంతకు ముందే బాగా సానపట్టి వుంచటం మంచిదయింది. ఒక్క వేటుతో రెండు తుండేలు చేయగలం!” అంటూ ముందుకు రాబోయారు. కాని, అంతలో స్థూలకాయుడు తన కొరడాను పైకెత్తి పెద్దగా

'చందమామ'