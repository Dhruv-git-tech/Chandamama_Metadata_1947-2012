ఆత్మ గిలగిల కొట్టుకుంటున్నది. నిన్ను కోటీశ్వరుణ్ణి చేయటమేగాక, లోకానికే అధి పతిని చేద్దామనుకున్నాను. ఇది, నా కోర్కె మాత్రమే కాదు; ఆ ఉపాసకుల ఊడల మరి కాలభైరవుడి అజ్ఞ! ఆ శత్రుల పాలిటి బ్రహ్మాజెముడే నిన్ను తిరిగి నా పరం చేశాడు. మన ఇద్దరం ఏకమవటం అంటే అగ్నికి వాయువు తోడైనట్టే. ఆ తరవాత మనదెబ్బకు తిరుగు వుండదు. ఏమంటావ్?” అని ప్రశ్నించాడు.

బ్రహ్మదండి మాటలు వింటూంటే కేశవు డికి ఒళ్ళు మండిపోయింది. “బ్రహ్మదండీ, నీ కల్లబొల్లి మాటలు నేను నమ్ముతానను కోకు. నీవేపాటి మంత్రశక్తి గలవాడవో నాకు తెలుసు!” అన్నాడు ఉద్రేకంగా.

బ్రహ్మదండి, ‘కేశవా, ఈ ఒక్కసారికీ నీ ఈసడింపు మాటలను సహించాను. మరోసారి నా మంత్రశక్తిని కించపరుస్తూ మాట్టాడావో, నిన్ను నిలువునా బూడిద చేసి, దాన్ని శరీరానికి రాసుకుని ఆ కనబడే మొసళ్ళ మడుగులో స్నానం చేసి, నా కాలభైరవుడి దగ్గిరకు వెళ్ళి పోతాను. ఈ జయమల్లు శుంతకు ఒక్క చారల గాడిద వేషం వేసే మంత్రం తప్ప మరేం తెలుసు?” అంటూ జయమల్లు కేసి తిరిగి, “ఈ ద్రోహినీ, ఆ కోయవెధవనూ ఈటెలతో శరీరాలు తూట్లు తూట్లుగా పొడిచి, గద్దలకు ఆహారంగా వెయ్యండి,” అన్నాడు.

బ్రహ్మదండి మాంత్రికుడు మాట ముగించే లోపలే జిత, శక్తివర్మలు కత్తులెత్తి జయ మల్లునూ, కోయగోమాంగ్నూ పాడవ బోయేం తలో, పులుగురాయుడు తన ఈటెతో వాళ్ళ కత్తులను కింద పడేలా కొట్టి, “ఆగండి, ఆగండి! ‘గద్దలకు ఆహారం’ అన్న మాట వింటూనే నాకో ఆలోచన వచ్చింది. వీళ్ళిద్దరి రూపురేఖలూ చూస్తూంటే వీళ్ళు గద్ద జాతి మానవుల్లా కనిపిస్తున్నారు. మా గరుడజాతి వాళ్ళకు, గద్దజాతి వాళ్ళు సర్వ కాలాల్లో సేవకావృత్తి చేసి బతకాలని శాస్త్రం వున్నట్టు విన్నాను. కనక, వీళ్ళిద్దరూ నా సేవకులు,” అంటూ తన అనుచరులకేసి తిరిగి, “ఒరేయ్, వీళ్ళను నా గృహానికి తీసుకు వెళ్ళండి. నా ఉడుపులూ అవీ చెదలు పట్టకుండా దులిపి ఎండవేసే పని నేర్పండి. వాళ్ళు పారిపోయారో, మీ ప్రాణాలు తీస్తాను,” అన్నాడు.

పులుగురాయుడి అనుచరులు జయ మల్లునూ, కోయగోమాంగ్నూ భుజాలు పట్టుకుని ఈడ్చుకు పోబోయేంతలో, బ్రహ్మ దండి వాళ్ళకు అడ్డుపడి, పులుగురాయు