మంత్రి వజ్రాలు భద్రపరచిన పెట్టెను తెరిచి
చూశాడు. దొంగ ఒక వజ్రాన్నయినా వదిలి
పెట్టాడుకదా అని సంతోషించిన మంత్రి, దాన్ని
తీసి భద్రంగా దుస్తుల్లో భద్రపరుచుకున్నాడు.

దృశ్యం - 7

“అవును ప్రభూ! మీరు కన్న కల నిజమ
యింది! విలువైన వజ్రాలు దొంగిలించబడ్డాయి.
కాపలాకాస్తున్న సైనికులు కూడా చంపబడ్డారు,”
అన్నాడు సభకు తిరిగివచ్చిన మంత్రి.

దొంగలను ఎలాగైనా బంధించి సభకు
తీసుకురమ్మని భటులకు ఆజ్ఞను కూడా జారీ
చేశాడు.

మంత్రి మాటలు విన్న రాజు సింహాసనం
నుంచి లేచి నిలబడి, “సభాసదులారా! ఆ
వజ్రాలను దొంగిలించిన వారిలో నేను ఒకణ్ణి.
కొల్లగొట్టబడిన దానిలో నా వాటా ఇది,” అంటూ
తన వద్ద ఉన్న వజ్రాన్ని తీసి సభ ముందు
ఉంచాడు.

ఆ తరవాత రాజు, “రెండవ వజ్రాన్ని దొంగి
లించిన వాడు పేరుమోసిన గజదొంగ రక్షకుడు.
మూడవ వజ్రాన్ని దొంగిలించిన వాడు అందరి
లోకీ పెద్ద దొంగ. వాణ్ణే మనం పట్టుకోవాలి,”
అని చెప్పగానే మంత్రి అవమానంతో తలదించు
కున్నాడు...

ఇక్కడితో కథ ఆగిపోయింది...

“గౌరవనీయమైన దొంగ కథ ఆ తరవాత
ఏమయింది? మూడో వజ్రం ఏమయింది?”
అంటూ పిల్లలు బామ్మను ప్రశ్నలతో ముంచెత్తారు.

“అది చాలా చాలా పెద్ద కథరా... ఆ తర
వాతచాలా రోజులకు ఆ గౌరవనీయమైన దొంగ
తపస్విగా మారి వాల్మీకి మహర్షియై రామా
యణం రచించాడు,” అంటూ బామ్మ ఆ
పెద్ద కథను ఒక్క వాక్యంలో పూర్తి చేసేసింది.

తక్కిన కథను ఏ తాతయ్యనుంచో, బామ్మ
నుంచో మీరు వినవచ్చు.