ప్రతి భారతీయుడూ దీని
నొక సవాలుగా స్వీకరించాలి.
యావత్ ప్రపంచం ప్రశంసించే
విధంగా పాటు పడాలి. నిజంగానే
అద్భుతమైన భారత దేశాన్ని
రూపొందించుకోవాలి.

-దేవయాని దీక్షిత్ (15)
మాంట్ కార్మెల్ గర్ల్స్
హయ్యర్ సెకండరీ స్కూల్,
నాగ్షుర్

ఉద్వేగభరిత అనుభవం

జమ్మూలోని పర్వతాలయం వైష్ణవీదేవి ఆలయానికి వెళ్ళిరావడం నాకు ఒక అపూర్వమైన ఉద్వేగభరిత అనుభవాన్ని కలిగించింది. మా తల్లిదండ్రులతో కలిసి ఢిల్లీ వరకు విమానంలో వెళ్ళి, అక్కడి నుంచి రోడ్డు మార్గం గుండా కొండ పాదతలంలోని కాట్రాకు చేరుకున్నాం. ఉదయం చలిచలిగా ఉంది. కాట్రా నుంచి పందొమ్మిది కి.మీ. దూరం కొండ మార్గం గుండా వెళ్ళాలి. కాలిబాటలాంటి మార్గమే ఉంది. నడవాలి లేదా గుర్రం మీద వెళ్ళాలి. కొంత దూరం వెళ్ళాక, ఆపైన నడిచి వెళ్ళలేమని చెప్పారు. అందువల్ల మిగిలిన దూరం పయనించ డానికి గుర్రాలను అద్దెకు మాట్లాడుకున్నాం. గుర్రాల యజమాని మమ్మల్ని గుడికి ఏడు కి.మీ. దూరంలో దిగబెట్టాడు.

అక్కడి నుంచి నిటారు కొండదారి. అక్కడక్కడ మెట్లు కనిపించాయి. ఎలాగో కష్టపడి ఎక్కి సాయంకాలం నాలుగింటికి ఆలయాన్ని సమీపించాం. కొండ ఎక్కడం ఉదయం ఎనిమిదింటికి ప్రారంభించాం. దేవీదర్శనానికి ముందు స్నానఘట్టానికి వెళ్ళాం. కొండపై నుంచి నీళ్ళు కిందికి దూకుతున్నాయి. ఉదయం నుంచి నడిచిన నడకకన్నా ఆ చల్లటి నీళ్ళల్లో స్నానం చేయడం మరింత భయంకరంగా తోచింది. ఒంటి మీద నీళ్ళు వేగంగా పడడం మరీ భయంకరమైన అనుభవం. స్నానం ముగించి వెళ్ళి వరుసలో నిలబడేసరికి సాయంకాలం ఐదు గంటలయింది. మాకు ముందు పెద్ద వరుస. ఒక వైపు భక్తులరద్దీ; మరోవైపు చలిగాలులు. అందువల్ల దేవీదర్శనానికి ఆరు గంటలు పట్టింది. ఆలయం లోకి ప్రవేశించాక దర్శనం త్వరగా పూర్తయింది.