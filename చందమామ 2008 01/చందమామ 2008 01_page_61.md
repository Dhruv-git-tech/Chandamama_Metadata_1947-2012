బుద్ధభగవానుడు జేతవనంలో ఉంటున్నాడు.
మీరు అక్కడికి వెళ్ళి, ఆయనకు మీ కలల
వైనం చెప్పి, వాటి ఫలితం ఏమిటో అడగండి.
ఆయన చెయ్యమంటే యజ్ఞాలు అలాగే
చేద్దురుగాని!” అన్నది.

దీనికి బింబిసార మహారాజు అంగీకరించాడు. ఆయన స్వయంగా జేతవనానికి వెళ్ళి బుద్ధభగవానుణ్ణితమ ఇంట భిక్షకు ఆహ్వానించాడు. బుద్దుడు భిక్షకోసం రాజసౌధానికి వచ్చాడు. అప్పుడు మహారాజు బుద్ధభగవాను డితో, “స్వామీ, తమకు తెలియని రహస్యాలుండవు. నాకు కొన్ని పీడకలలు వచ్చాయి. వాటివల్ల కలిగే దుష్పలితాలేవో తమరు తెలియజేయాలని నా ప్రార్థన!” అన్నాడు.

“ఆ కలలు ఏమిటో చెబితే ఫలితాలు చెప్పగలను,” అన్నాడు బుద్దుడు, రాజు అమాయకత్వానికి నవ్వుతూ.

‘మొట్టమొదటగానేను కలలో నాలుగు ఆబోతులను చూశాను. అవి భీకరంగా రంకెలు వేస్తూ రాజసౌధం ఆవరణలోకి వచ్చాయి. అవి పోట్లాడుకుంటే చూసి ఆనందించుదామని జనం గుంపులు గుంపులుగా వచ్చారు. కాని ఆ ఆబోతులు పోట్లాడుకోక, వేటి దారిన అవి వెళ్ళిపోయాయి. దీని అర్థ మేమిటి?” అని మహారాజు అడిగాడు.

“రాజా, ఈ కల నీకుగాని, నీ తరానికిగాని సంబంధించినది కాదు. ముందు యుగాలలో రాజులు పాపకర్ములైపోతారు. అప్పుడు మేఘాలు వచ్చి కూడా వర్షించకుండానే వెళ్ళిపోతాయి. వాటి మీద ఎంతో ఆశ పెట్టుకున్న ప్రజలు నిరాశ చెందుతారు,” అన్నాడు బుద్దుడు.

“తరవాత ఇంకొక వింత చూశాను. భూమిలో పుట్టిన మొక్కలు ఎంతో ఎత్తు ఎదగకుండానే పూలు పూచి, కాయలు కాయటం చూశాను. దీని ర్యస్యమేమిటి?” అని మహారాజు అడిగాడు.

“నే నింతకు మునుపు చెప్పిన పాపిష్ఠి కాలంలో స్త్రీలకు బాల్యవివాహాలు జరుగుతాయి. వారు పెరిగి పెద్దవారు కాకపూర్వమే బిడ్డల తల్లులవుతారు! అంతకంటె ఇంకేమీ లేదు!” అన్నాడు బుద్దుడు.

“ఆవులు దూడలవద్ద పాలు తాగేట్టు మరొక కల వచ్చింది,” అన్నాడు రాజు.

“ముసలివాళ్ళు తమ తిండికోసం చిన్న వాళ్ళపై అధారపడే దుర్దినాలు రాబోతాయని దాని అర్థం,” అన్నాడు బుద్దుడు.