తోటను పెంచుదాం
స్వయంసమృద్ది సాధిద్దాం!

మంజులాసిద్ధి అందమైన చీర కట్టుకుని, తల
నిండా మల్లెలు, చామంతులు, గులాబీలు
లాంటి రంగురంగుల పువ్వులను పెట్టుకుని
రంగోలీ పోటీకి బయలుదేరింది.

తమ పెరటితోట నుంచి కూతురు కోసుకుని
వచ్చిన పువ్వుల బుట్టలను దగ్గరికి లాక్కుని
పువ్వుల రంగోలీని అలంకరించడానికి ప్రారం
భించింది. వాళ్ళ గ్రామంలో మొట్టమొదటి
సారిగా జరుగుతూన్న రంగోలీ పోటీ అది.
కర్నాటక రాష్ట్రం పడమటి కనుమల మధ్య
వున్ననాగిన్ కొప్ప గ్రామంలో ఆరోజు
విలక్షణమైన విత్తనాల పండుగ

జరుపుకుంటున్నారు. ఆ పండుగలో చివరి
అంశం రంగోలీ పోటీ. అంటే స్త్రీల మధ్య జరిగే
పూలముగ్గులపోటీ అన్న మాట.

మంజులకు పువ్వులంటే మహా ఇష్టం.
ఇన్నాళ్ళు ఎంతో శ్రద్ధగా పెంచిన పెరటి పూల
తోటలోని పువ్వులు ఈరోజు ఇలా ఉపయోగ
పడుతున్నాయన్న మాట. ఆమె దీక్షగా ముగ్గును
రంగురంగుల పువ్వులతో అలంకరిస్తూంటే,
ఆమె మనసులో బకుల్ పట్ల కృతజ్ఞతాభావం
పెల్లుబకసాగింది. పట్నం నుంచి వచ్చిన బకుల్
అనే ఆ యువతే పల్లెపడతుల హృదయాలలో
ఆసక్తి అనే విత్తనాలను వెదజల్లింది. ఎప్పుడూ
చిరునవ్వుతో కనిపించే బకుల్ ఆధ్వర్యంలోనే
ఇప్పుడీ విత్తనాల పండుగ కూడా జరుగుతు
న్నది. ఇవన్నీ ఎలా జరిగాయన్నది మంజుల
మనసులో కదలాడసాగింది...

అదొక మధ్యాహ్న సమయం. నాగిన్ కొప్ప
లోని స్త్రీలు, పొద్దుననగా పొలాలకు వెళ్ళి
మండుటెండలో వరికోత కోసి, అప్పుడే