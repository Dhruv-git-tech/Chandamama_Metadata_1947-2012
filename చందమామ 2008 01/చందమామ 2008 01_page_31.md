ఈడువాడే అయిన ఆమె సొంత బిడ్డ కూడా ఉన్నాడు.

అర్ధరాత్రి సమయంలో హడావుడిగా వచ్చిన ఒక సేవకుడు ఆమె చెవిలో ఏదో చెప్పాడు. ఆ మాట వినగానే ఆమె ముఖం వెలవెలపోయింది. వెంటనే ఆమె చేతిలోని తన బిడ్డను ఉయ్యాలలో పడుకోబెట్టింది. ఉయ్యాలలోని రాకుమా రుడి ఆభరణాలను, దుస్తులను తీసి తన బిడ్డకు తొడిగింది. రాజభవనంలోని వంటవాణ్ణి పిలిచి పళ్ళబుట్టను తెమ్మని చెప్పి, రాకుమా రుణ్ణి అందులో సుతారంగా పడుకోబెట్టి, బుట్టను ఆకులతో క్పొంది. బిడ్డను రహస్యంగా కోటనుంచి తీసుకువెళ్ళమని వంటవాణ్ణివేడుకు న్నది.

కొంతసేపటికి పెద్ద పెద్ద అంగలు వేసు కుంటూ రాజప్రతినిధి బన్బీర్అక్కడికి వచ్చాడు. క్రూరమైన చూపులతో కత్తి దూసి పసికందు గుండెల్లో గుచ్చి చంపి, వచ్చిన వేగంతో తిరిగి వెళ్ళిపోయాడు. యువరాజు మరణించాడని రాజకుటుంబీకులు భోరునవిలపిస్తూండగా,

పన్నాదాయ్, కళ్ళెదుట చంపబడ్డ పుత్రోకాన్ని దిగమింగుకుని రాజభవనం నుంచి వేగంగా వెలుపలికి నడిచింది.

ఆమె నదీ తీరానికి చేరేసరికి అక్కడ విశ్వాస పాత్రుడైన వంటవాడు బుట్టతో సిద్ధంగా ఉన్నాడు. అదృష్టవశాత్తు బిడ్డ మేలుకోలేదు. వాళ్ళు వేగంగా డోలాకు వెళ్ళి యువరాజుకు ఆశ్రయం వేడుకున్నారు. యువరాజు పట్ల సానుభూతి ఉన్నప్పటికీ దుర్మార్గుడైన బన్బీర్కు భయపడి ఆశ్రయం ఇవ్వలేనని తన నిస్సహాయతను తెలియజేశాడు అక్కడి పాలకుడు.

పన్నా రైతుమహిళ వేషంతో బిడ్డనెత్తుకుని, వంటవాణ్ణి వెంటబెట్టుకుని డోంగర్పూర్కు బయలుదేరింది. ఆశానిరాశల మధ్య కొట్టు మిట్టాడుతూ కొండమీది భవనం చేరిన ఆమెకు ఆశాభంగమే ఎదురయింది. పరమకిరాతకుడైన బన్బీర్ ఆగ్రహానికి గురికాలేనని సామంత రాజు రావల్అయిస్కుర్న నిర్దాక్షిణ్యంగా ఆమెను పంపేశాడు.

మేవార్ రేపటి రాజును ఎలాగైనా సురక్షిత మైనచోటికి చేర్చాలన్నపట్టుదలతో నిద్రాహారాలు, శ్రమ, అలసట లెక్కచేయకుండా పన్నా కొండలూ కోనలూ దాటుకుంటూ ఆరావళీ పర్వతశ్రేణుల లోని కొముల్మేర్ కేసి నడవసాగింది. హఠాత్తుగా వంటవాడు తీవ్రమైన జ్వరానికి లోనయ్యాడు. దయాహృదయులైన భిల్లులనే స్థానిక గిరి జనులు అతడికి తాము సాయపడగలమని చెప్పి, పన్నాకు దారిచూపి సాగనంపారు.

తెలతెలవారుతూండగా చిన్న కొండమీది కొముల్మేర్ రాజభవనం బాదల్మహల్ కని పించగానే పన్నాకు కొత్త ఆశలు చిగురించాయి.

జనవరి 2008

చందమామ