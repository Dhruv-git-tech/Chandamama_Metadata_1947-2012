అదృష్టవంతుడు

ఒక ఊళ్ళో శివనాథుడనే యువకుడు ఉండే వాడు. వాడు చాలా అల్లరివాడు. అందుచేత వాడంటే ఊళ్ళో ఎవరికీ పడేదికాదు. వాడికి చదువు అంటలేదు.

ఒకసారి ఒక గొప్ప జ్యోతిష్కుడు వచ్చి, ఊరి మధ్యనగల మర్రిచెట్టు కింద మకాం పెట్టాడు. తన భవిష్యత్తు ఎలా ఉండేదీ తెలుసుకుందామని శివనాథుడు కూడా వచ్చి, జ్యోతిష్కుడికి తన చెయ్యి చూపించాడు.

జ్యోతిష్కుడు శివనాథుడి చెయ్యి చూసి తటాలున వదిలేసి, “నా జీవితంలో ఇంత అదృష్టవంతుడి చెయ్యి చూడలేదు. త్వరలోనే నువ్వు మట్టిపట్టుకుంటే బంగారమవుతుంది. చాలా గొప్పవాడివవుతావు,” అన్నాడు.

ఈ మాటలు శివనాథుడే నమ్మలేక పోయాడు. ఊళ్ళో వాళ్ళు నవ్వేశారు. అది చూసి జ్యోతిష్కుడు, “శాస్త్రం అబద్ధం

చెప్పదు. అదృష్టం తన్నుకువస్తే, చేసిన నేరమే వరం కావచ్చు,” అన్నాడు.

ఊళ్ళో వాళ్ళు తనను పరిహాసం చేసినం దుకు శివనాథుడు ఎలాగైనా గొప్పవాడు కావటానికి తీర్మానించుకున్నాడు. కాని గొప్ప వాడు అయ్యే మార్గం వాడికి తెలీదు.

“ముందు కాస్త డబ్బు సంపాదిస్తే, గొప్ప తనం నిన్ను వెతుక్కుంటూ వస్తుంది,” అని ఎరిగినవాడు ఒకడు అన్నాడు. కాని డబ్బు సంపాదించే మార్గం కూడా శివనాథుడికి తెలీదు. వాడికి పనిపాటలు రావు, చదువు లేదు.

ఉన్న ఊళ్ళో తనపై ఎవరికీ సదభిప్రాయం లేదు గనక, ముందు ఊరు విడిచి పెట్టటం వాడికి అవసరం అనిపించింది. వాడు ఊరు దాటి, అడవిలో ప్రవేశించి చాలా దూరం నడిచాడు. ఒక చోట ఒక చెట్టు కింద ఒక మనిషి పడుకుని నిద్రపోతూ వాడికి కనిపిం

25-ఏళ్ళనాటి చందమామ కథ