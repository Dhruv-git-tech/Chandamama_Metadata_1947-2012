పక్షి రెక్కలు తగిలించుకుని, రెక్కల మను షుల్లా నటిస్తూ, పులుగురాయుడు నివసించే ప్రాంతాలకు వెళ్ళి, కేశవుడూ వాళ్ళ స్థితి ఎలా వున్నదో తెలుసుకు రావాలి,” అని ఆజ్ఞాపించాడు.

“ఎత్తుగడ బాగానే వుంది. నీ ముఠా వాణ్ణుకణ్ణీ, నా ముఠావాణ్ణుకణ్ణీ పంపుదాం. అది న్యాయంగా వుంటుంది,” అన్నాడు బిడాలి. ఇందుకు శ్వానకర్ణి అంగీకరించాడు.

తరవాత కొంతసేపటికి సూర్యాస్తమానమై క్రమంగా చీకటి పడింది. శ్వానకర్ణి బిడాలి ముఠాల అడవిమనుషులిద్దరూ సౌరంగా న్నుంచి బయిటికి పాకిపోయి, అక్కడపడివున్న పక్షిరెక్కల్లో తమకు కావలసినవి ఏరుకుని, చేతులకు తగిలించుకుని పులుగురాయుడు నివసించే ప్రాంతాలకు వెళ్ళారు.

దారిలో ఆ ఇద్దర్శీ ఎవరూ అనుమానించి అటకాయించ లేదు. వాళ్ళు ఒక్కొక్క గుడా రాన్నే దాటిపోతూ, చివరకు బ్రహ్మదండీ, స్థూలకాయుడూ వున్న గుడారం ముందు నుంచి వెళ్ళేటప్పుడు, కాగడాల వెలుగులో వాళ్ళిద్దర్శీ గుర్తించి, ఆ పక్కనే కేశవుడూ

అతడి అనుచరులుండవచ్చని ఊహించారు. తరవాత నాలుగడుగులు ముందుకు వెళ్ళే సరికి వాళ్ళు ఊహించినది నిజమని తేలి పోయింది. ఒక గుడారం ముందు జిత, శక్తి వర్మలు కత్తులు పట్టుకుని కాపలా కాస్తు న్నారు. లోపల కేశవుడూ, జయమల్లూ, కోయ గోమాంగ్ చాపల మీద కూచుని మాట్టాడు కుంటున్నారు.

అడవిమనుషులిద్దరూ జంటగా జిత, శక్తివర్మలను సమీపించి, “దారి తొలగండి! లోపల వున్న ఆ ముగ్గురు దుర్మార్గుల్నీ తన వద్దకు తీసుకు రమ్మని పులుగుదొర ఆజ్ఞ అయింది,” అన్నారు.

జిత, శక్తివర్మలు దారి ఇచ్చారు. కాని, అంతలో జితవర్మ కేదో అనుమానం తగిలి, “వీళ్ళు రెక్కల మనుషుల జాతి వాళ్ళలా లేరు, అడవి మనుషుల ముఖలక్షణాలు కనబడుతున్నవి,” అన్నాడు.

“అవునవును, నాకూ అదే అనుమానం కలిగింది, సుమా!” అంటూ శక్తివర్మ కత్తి దూసి, “ఏయ్, మీదెరు? ఆగండి!” అంటూ ముందుకు వెళ్ళాడు. -(ఇంకావుంది)