నీకు సమ్మతమైతే నిన్ను నా సలహాదారుగా నియమించుకుంటాను," అంటూ తన మెడలోని మణిహారాన్ని తీసి అతనికి బహూ కరించాడు.

బేతాళుడు ఈ కథ చెప్పి, "రాజా, నమ్మ లేని నిజాలు చెప్పి రుజువులు చూపిస్తే, విలువైన కానుకలతో సత్కరిస్తానని ప్రకటించిన రాజు - అద్భుతమైన చీకటిరాయినీ, దివ్య పుష్పాన్నీ, స్మృతినాణాన్నీ తెచ్చిన రైతునూ, వ్యాపారినీ, పండితుణ్ణీ వదిలి; మామూలు వాస్తవాన్ని తన దృష్టికి తీసుకు వచ్చిన శివదత్తుణ్ణి గొప్పగా ప్రశంసించడంలో గల ఆంతర్యం ఏమిటి? అతడు చెప్పిన వాస్తవాలలో నమ్మలేనివంటూ ఏమున్నది? ఈ సందేహాలకు సమాధానం తెలిసి కూడా చెప్పకపోయావో నీతల పగిలిపోతుంది," అన్నాడు.

దానికి విక్రమార్కుడు, “ఆ ముగ్గురు చూపినవి నిజంగా అద్భుతమైన వస్తువులే. అయితే, శివదత్తుడు చెప్పిన వాస్తవమే గొప్ప నమ్మలేని నిజం. ఎందుకంటే రాజు నమ్మక

స్థులని నమ్మిన మంత్రులు దానికి విరుద్ధంగా స్వార్థంతో ప్రవర్తించడంతో, అంతా సవ్యంగా సాగిపోతున్నదని నమ్మిన రాజుకు ఏ ఒక్కటీ సక్రమంగా లేకపోవడం-దిగ్గ్భాంతి కలిగించిన నమ్మలేని నిజం! నమ్మకూడని వారిని నమ్మడం అనేక అనర్థాలకు దారితీస్తుంది. పాలకులు అలా నమ్మితే ప్రజాక్షేమానికే భంగం వాటిల్లుతుంది. నమ్మలేని నిజాల పేరిట వాస్తవ పరిస్థితులను రాజుకు విశదపరచిన శివదత్తుడు నిజాయితీపరుడు, ధైర్యశాలి, అన్నిటికీ మించి ప్రజాక్షేమం పట్ల శ్రద్ధకులవాడు. అందుకే రాజ్యంలో జరుగుతూన్న అన్యాయాలను తెలివిగా తెలియజేసి రాజుకు కనువిప్పు కలిగించాడు. ఈ కారణాలవల్లే రాజు యశోధర వర్మ అతన్ని మణిహారంతో సత్కరించడమే గాక, తన సలహాదారుగా నియమించుకోవాలని నిర్ణయించాడు," అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు. - (కల్పితం)

[ఆధారం : ఎన్. శివనాగేశ్వరరావు రచన]