రాజు అస్సాసాహ్ ఆమెను కరుణతో ఆదరించాడు. చిత్తోర్కు పట్టిన దుర్గతిని వివరించిన పన్నా, “ఈచిన్నారి యువరాజును సురక్షితమైన తమ రక్షణలో ఉంచితే తప్ప నాకు మనశ్శాంతి ఉండదు,” అన్నది సజల నయనాలతో. అస్సాసాహ్ ఏమిచెప్పడానికీ తోచక ఆలోచనలో పడ్డాడు. అప్పుడు ఆయన తల్లి, “దీనికెందుకు ఇంత ఆలోచన? ఈబిడ్డ రాణాసంగ్రామ సింగ్ కుమారుడు. నీకు రాజు. రాజుపట్ల విశ్వాసం ఉన్నవాడికి భయం అన్నది ఉండకూడదు. నీ ఎదుట నిలబడ్డపన్నా ఒకసాధారణమైన దాది. ఆమె చేసిన నిరుపమాన త్యాగం; కనబరచిన అసమాన ధైర్యం; పడ్డ కష్టాలు చూశాక కూడా నీలో ఎందుకీ సందిగ్భత?” అన్నది రాజుతో.

అప్పుడాయనబిడ్డను తనచేతుల్లోకితీసుకుని, “ఈ చిన్నారి యువరాజు సంరక్షణా బాధ్యత నాది. నువ్వు నిశ్చింతగా వెళ్ళిరా,” అని పన్నాకు మాట ఇచ్చాడు.

పన్నా ఆ మాటలకు పరమానందం చెంది, బిడ్డను తీసుకుని మరొక్కసారి ఆప్యాయంగా హృదయానికి హత్తుకుని రాజుచేతికిచ్చింది. బిడ్డను ఆప్యాయంగా రెండుమూడుసార్లు చేత్తో నిమిరింది. కన్నీటితో రాజుకు కృతజ్ఞతా పూర్వకంగా చేతులెత్తి నమస్కరించి, రాణిగారి కిచ్చిన మాటను నిలుపుకున్నామన్న తృప్తితో భవనం నుంచి వెలుపలికి నడిచింది.

ఏడేళ్ళు గడిచిపోయాయి. తన ఈడువాడే అయిన అస్సాసాహ్ కుమారుడితో కలిసి ఉదయ్ సింగ్ పెరగసాగాడు. ఒకనాడు రాజభవనానికి అతిథిగా వచ్చిన అస్సాసాహ్ మిత్రుడైన ఒక

రాజపుత్ర ప్రముఖుడు ఉదయ్ సింగ్ ను చూసి ఆశ్చర్యపడి, “ఎవరీ రాజకుమారుడు?” అని అడిగాడు. అస్సాసాహ్ కి అసలు సంగతి చెప్పక తప్పలేదు. రాజపుత్ర ప్రముఖుడు ఉదయ్ సింగ్ కు నమస్కరించాడు. అచిర కాలంలోనే ఆ సంగతి అందరికీ తెలిసిపోయింది. మేవార్ ప్రముఖులు, చుట్టుపక్కల నాయకులు న్యాయ బద్ధమైన యువరాజుకు తమ మద్దతును తెలియజేశారు.

పరమ దుష్టుడూ, దురహంకారీ అయిన బన్బీర్ పట్ల ప్రజలలో తీవ్రమైన వ్యతిరేకత బయలుదేరింది. పసి యువరాజు నాయ కత్వంలో పెద్దసైన్యం చిత్తోర్ కోటను ముట్టడించింది. బన్బీర్ సైన్యాన్ని ఎదుర్కోలేక ఓటమి భయంతో పారిపోయాడు. ప్రజల ఆనందోత్సాహాల మధ్య రాణా ఉదయ్ సింగ్ 1597లో మేవార్ సింహాసనాన్ని అధిరోహించాడు.