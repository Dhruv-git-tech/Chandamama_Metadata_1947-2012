నేను నా దేశాన్ని ప్రేమిస్తున్నాను

అక్టోబర్ 2007 సంచికలో ప్రకటించిన పోటీకి అధిక సంఖ్యలో ఎంట్రీలు వచ్చాయి. కాని, పోటీలో పాల్గొన్న పలువురు 'నా దేశాన్ని ప్రేమిస్తున్నాను,' అన్న పోటీ ఇతివృత్తానికి సంబంధించిన ఎంట్రీలను పంపలేకపోయారు. అరవైయ్యేళ్ళ సంతంత్ర భారతదేశానికి సంబంధించిన ఎంట్రీలు మరీ తక్కువ సంఖ్యలోనే వచ్చాయి. మామూలు కథలు, కవితలు, వ్యాసాలు ఎక్కవగా వచ్చాయి. వాటి నుంచి ఎంపిక చేసిన కొన్ని రచ్ఛలను, వర్ణచిత్రాలను ఈ సంచికలో ప్రచురిస్తున్నాం. విజేతలకు అభినందులు. కథలలో ఉత్తమమైన వాటిని మేసువి ప్రత్యేకసంచికలో ప్రచురించాలని నిర్ణయించాం. దీనికి సంబంధించిన ప్రకటన త్వరలో వెలువడగలదు.

-సం.

నా కలలు పూచే నేల...

“ఇది నా మాతృదేశం. నా ప్రియమైన భారతదేశం! నా దేశాన్ని నేను నిరంతరం ప్రేమిస్తున్నాను!”

ఉదయభానుడు భారత దేశాన్ని బంగారు కిరణాలతో అలంకరిస్తాడు. అస్తమిస్తూన్న సూర్యుడు ఇంతటి సుందర భూమిని వదిలి వెళ్ళ వలసి ఉన్నదే అన్న విచారంతో కనుమరు గవుతాడు.

ఇది అహంభావం కాదు. మహోన్నత భారతదేశం ఈనాడు స్వతంత్రదేశంగా సాటి ప్రపంచ దేశాలలో సమున్నత స్థానాన్ని వహిస్తున్నది. దేశానికి సహజ కిరీటంలా ఉత్తరాగ్రంలో హిమాలయ పర్వతం. మూడు వైపులా ఉత్తుంగ తరంగాల మహాసాగరాలు. గతకాలపు గాయాలను కడుగుతున్నట్టు అసంఖ్యాకమైన నదీ నదాలు. శాంతి సహనాలకు నిలయం మనసువిశాల భారతదేశం!

భారదేశ గతకాల వైభవానికి మౌనసాక్ష్యంగా కాలం. ప్రతి విదేశీయుడికీ మనదేశం జ్ఞాన భాండాగారంగా ఉండేది. దురదృష్టవశాత్తు ఆంగ్లేయుల పాలనకు లోనయ్యాం. వారి చేతిలో కీలుబొమ్మలైపోయాం. గత వైభవాన్ని కోల్పోయాం.

అయినా ఇది ఎంతో కాలం కొనసాగలేదు. త్యాగధనుల పోరాటం కారణంగా బ్రిటిష్ పంజరం నుంచి భారతదేశమనే పక్షి బయట పడింది.

స్వేచ్ఛాకాశంలో రెక్కలు విప్పి విహరించడం ప్రారంభించి అరవై యేళ్ళయింది. స్వతంత్ర భారత దేశంలో అవకాశాలకు కొదువలేదు. కష్టపడి పనిచేసి, బలహీనతలను అధిగమించి ముందుకు సాగవలసిన అవసరం ఎంతైనా ఉంది.