చెట్టుకొమ్మ మీది చిలుకాగోరింకలు రాజ
కుమారుల చర్యలను ఎంతో ఆసక్తిగా గమనించ
సాగాయి. “పాపం పసిపిల్లలు. ఏమీ తినలేదు.
ఆకలితో ఉన్నట్టున్నారు,” అన్నది చిలుక.

“మనం వెళ్ళి వెతికినా ఈ అపరాత్రి వేళ
వాళ్ళకు ఎలాంటి ఆహారం తీసుకురాగలం?
నేనొకటి చెప్పనా?” అని బదులు పలికింది
గోరింక.

“నీ మనుషులో ఏమున్నదో చెప్పుమరి. కేవలం
సానుభూతి చూపడం వల్ల ప్రయోజనం ఉండదు
కదా!” అన్నది చిలుక.

“ఆ పిల్లల ఆకలి తీర్చాలంటే నాకు ఒకటే
మార్గం కనిపిస్తున్నది. మండుతున్న చలిమంట
ల్లోకి మనం దూకేద్దాం. మనల్ని కాల్చుకుని తిని
వాళ్ళు ఆకలి తీర్చుకుంటారు. ఏమంటావు?”
అన్నది గోరింక.

“బావుంది. ఇతరుల ఆకలి తీర్చడానికి
మించిన ఉపకారం ఏముంటుంది? పైగా
వాళ్ళు మనఅతిథుల్లాంటివారు. మరో విషయం.
నా మాంసం తిన్నవాడు భవిష్యత్తులో రాజూ,
నీ మాంసం తిన్నవాడు మంత్రీ కాగలడు,”
అన్నది చిలుక.

భవిష్యత్తును చూడగల శక్తి వున్న ఆ పక్షులు
కూడబలుక్కుని, మొదట చిలుక, దాన్ని అనుస
రించి గోరింక చలిమంటల్లోకి దూకేశాయి.

ఆ సమయంలో జిత్తు నిదురపోతున్నాడు.
మేలుకుని వున్న వీర్‌పక్షులు చేసిన పనిని చూసి
ఆశ్చర్యపోయి అన్నను తట్టి లేపి, “అన్నయ్యా,
మనం ఆకలితో బాధపడనవసరం లేదు. రెండు
పక్షులు మంటల్లోకి దూకేశాయి. వాటిని కాల్చి
తిందాం,” అన్నాడు.

“అలాగే తమ్ముడూ. నువ్వు పెద్దదాన్ని తిను.
నేను చిన్నదాన్ని తింటాను,” అన్నాడు జిత్తు.

“నువ్వు పెద్దవాడివి గనక, పెద్దదాన్నీ, నేను
చిన్నవాణ్ణి గనక, చిన్నపక్షినీ తిందాం,” అన్నాడు
వీర్.

ఆ సూచనకు జిత్తు అంగీకరించడంతో,
అదే విధంగా వాళ్ళు పక్షులను కాల్చుకు తిని
ఆకలి తీర్చుకుని పడుకుని హాయిగా నిద్ర
పోయారు.

తెల్లవారాక కూడా చాలా సేపటివరకు తండ్రి
రాకపోయేసరికి, ఏం చేద్దామా అని ఆలోచిస్తూ
కూర్చున్నారు.

హాతాత్తుగా ఒక అందమైన జింక అటుకేసి
పరిగెత్తడం చూసిన జిత్తు, “తమ్ముడూ రా.
ఆ జింకను పట్టుకుందాం,” అంటూ జింకవెంట
పరిగెత్తాడు. అలా చాలా దూరం పరిగెత్తాక,

జనువరి 2008