## నూతన శకారంభం!

పస్నెండు భాషలలో అరవైయేళ్ళకుపైగా ఒక పత్రిక వెలువడడం అన్నది అసాధారణమైన విషయం అని మన పాఠకులు తరచూ ఉత్తరాల ద్వారా అభినందనలు తెలియజేస్తూ ఉన్నారు. ఈ విలక్షణమైన విజయానికి మూడు తరాల పాఠకుల తరగని ప్రేమాభిమానాలే కారణం అన్నది చందమామ దృఢ అభిప్రాయం.

వైజ్ఞానిక ప్రపంచంలో సాంకేతికరంగం సాధిస్తూన్న ప్రగతి దృష్ట్యా, మరో అడుగు ముందుకు వేసి-డిజిటల్ రంగప్రవేశం చేసి ప్రపంచ వ్యాప్తంగా ఉన్న లక్షలాది పాఠకులకు విజ్ఞానాత్మకమైన వినోదాన్ని 'యాక్టివిటీ ఓరియంటెడ్ వెబ్‌సైట్' ద్వారా సమకూర్చనున్నామని లోగడే తెలియజేశాం.

గత అరవైయేళ్ళ కథలు, చిత్రాలు కావాలని పలువురు పాఠకులు ఉత్సాహం కనబరుస్తు న్నారు. అలాంటి అభిమానుల కోరికను 'చందమామ. కామ్' ద్వారా నెరవేర్చగలమని మాట ఇచ్చాం.

చందమామకే ప్రత్యేకమైన కనులవిందు చేసే వర్ణచిత్రాలతో కమ్మని కథలను పుస్తకాలుగానే చదవాలని ఆసక్తికనబరుస్తూన్న అసంఖ్యాకపాఠకుల కోసం పాతసంచికల నుంచి సేకరించిన ఉత్తమ కథాసంకలనాలు తీసుకురాగలమని కూడా ప్రకటించాం.

ఇలా చేసిన వాగ్దానాలన్నీ పవిత్రమైనవి; వాటిని ఒక్కొక్కటిగా నెరవేర్చ వలసిన గురుతర బాధ్యత మాకు ఉన్నది. అవన్నీ కూడా కార్యరూపం దాల్చే సమయం ఆసన్నమవుతున్నది. అందువల్ల 2008వ సం. చందమా కు నూతన శకానికి నాంది పలుకుతుందనడంలో సందేహం లేదు.

అభిమాన పాఠకులకూ, శ్రేయోభిలాపులకూ అందరికీ నూతన సంవత్సర శుభాకాంక్షలు తెలియజేస్తున్నాం.

సంపాదకుడు : విశ్వం