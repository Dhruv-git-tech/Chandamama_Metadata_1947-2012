అతనికి రాజుగారి బహుమతి కూడా అందింది.
ఇప్పుడు శివనాథుడి దగ్గిర మూలధనం చాలా
ఉన్నది. కాని గోప్పవాడు కావటానికి అది
చాలదు. ఇంకా ధనం సంపాదించటానికి
అతను వ్యాపారం చేయదలచుకుని, కొన్ని
గేదెలను కొని పాలవ్యాపారం ప్రారంభించాడు.
అధిక లాభాల కోసం అతను పాలలో నీళ్ళు
కలిపి అమ్మసాగాడు.

అయితే ఈ వ్యాపారానికి ఒక చిన్న అంత
రాయం వచ్చింది. అదేమంటే, శివనాథుడు
ఉండే ఊరికి నీటి సౌకర్యం లేదు. గ్రామస్థు
లకు దూరాన ఉండే ఏరే ఆధారం. చాలా
మంది ఏటికి వెళ్ళి నీరు తెచ్చుకుంటారు.
తెచ్చుకోలేని వాళ్ళు హెచ్చుకూలీ ఇచ్చి నీరు
తెప్పించుకుంటారు. శివనాథుడి పాలవ్యాపారం
పెరిగిన కొద్దీ నీరు హెచ్చుగా కావలసి వచ్చింది.
హెచ్చుకూలీ ఇచ్చి నీరు కొని పాలలో కలిపితే
లాభం తరిగిపోతుంది.

అందుచేత శివనాథుడు తన దొడ్లోనే ఒక
బావి తవ్వించాలనుకున్నాడు. ఈ పని రహ
స్యంగా జరగాలి గనక, అతను పారుగూరి
నుంచి కూలీలను ఝ్పించి, బావి తవ్వించాడు.
అతని అదృష్టం ఇందులో కూడా బయట
పడింది. ఆ ఊరిలో ఎవరు బావి తవ్వించినా
ఎన్నడూ నీరు పడలేదు, కాని శివనాథుడికి
పది అడుగుల లోతునే తియ్యని నీరు
పడింది. బావి తవ్వకం పూర్తికాగానే అతను
కూలీలను రహస్యంగా పంపేశాడు.

అయినా, శివనాథుడు అమ్మే పాలను
గురించి గ్రామస్థులకు అనుమానం కలి

గింది. అది బర్రెల తీరు అని అతను అంటే
వాళ్ళు నిజమే కాబోలుననుకున్నారు. కాని
అతని పాలు ఏమాత్రమూ బాగుండటం
లేదు. శివనాథుడి పోటీకి తట్టుకోలేక, లోగడ
ఆ గ్రామంలో పాలవ్యాపారం చేసినవారంతా
ఊరు విడిచి వెళ్ళిపోయారు. అందుచేత
ఇప్పుడు ఊరి వాళ్ళకు శివనాథుడు తప్ప
మరోగతిలేదు.

ఈ పరిస్థితిలో, ఊళ్ళో ఉండే రాముడు
అనే ఒక యువకుడు రాజుగారి దగ్గిరికి వెళ్ళి,
శివనాథుడి మీదఫిర్యాదు చేస్తూ, శివనాథుడు
చాలా పలుకుబడి గలవాడనీ, దర్యాప్తు
వీలయినంత రహస్యంగా జరపమనీ వేడుకు
న్నాడు. రాజుగారి గూఢచారి ఒకడు శివనా
ధుడి మోసం కనిపెట్టాడు.