కాపాడాలి” అని అర్థించాడు. అవధాని ఆ వ్యక్తికి ధైర్యం చెప్పి, మొలనుండి ఏవో గుళికల పాట్లాలు తీసి మూడు పూటలూ తినిపించ మన్నాడు.

తర్వాత మరో యువకుడు ముందుకు వచ్చి “అనాథనైన నన్ను చేరదీసి ఓ ఇంటి వాడిని చేశారు. మీమేలు మర్చిపోలేను” అంటూ పట్టువస్తాలు సమర్పించి అవధా నికి పాదాభివందనం చేసి కృతజ్ఞతలు తెలుపు కున్నాడు.

ఆ తర్వాత పక్కనే ఉన్న ఓ అవ్వ రెండు చేతుల్లో ఉన్న పురిటి పసికందుని చూపించి “అయ్యా, ఈ పసికందుకు జన్మనిచ్చి నా కూతురు కన్ను మూసి రెండు దినాలైంది. పాలచుక్కకు కరువై ఈ పసిప్రాణం తల్లడిల్లి పోతోంది. మీరే కాపాడాలి.” అని దీనంగా వేడుకున్నది.

అవధాని ఆమెతో, “దిగులు పడుద్దు. నా ఇంట పాడి ఆవు ఉన్నది. పాల చుక్కకు కొరత ఉండదు. ఈ పసికందుతో బాటు నువ్వు కూడా నా ఇంటికి వచ్చి కాలం చెందినంత వరకు రోజులు వెళ్లబుచ్చవచ్చు” అన్నాడు.

వాళ్లు వెళ్లిపోయాక దయ్యం అవధానిని సమీపించింది. “మహాత్మా! అనేక బాధలు అనుభవిస్తూ కూడా అనుక్షణం పరోపకారం చేసే నీలాంటి వ్యక్తి ఉత్తముడు. నీ సేవ చేసుకుంటే నా ఈ పాపపు జన్మ ధన్యమవు తుంది. ఏ పూర్వ జన్మ ఫలితంగానోనేను ఈ జన్మలో నరకం అనుభవిస్తున్నాను. వచ్చే జన్మలోసైనా కనీసం మీవలె మానవజన్మ ఎత్తి ఆపదల్లో, కష్టాల్లో ఉన్నవారికి పరోపకారం చేసేలా ఆశీర్వదించండి స్వామీ!” అని వేడుకుంది.

దయ్యం కోరిక విన్న అవధాని ఆశ్చర్య పోయి ఒక్క క్షణం ఆలోచించి “పరులకు సహాయం చేయాలంటే, మరో జన్మకు వాయిదా వేసుకోవలసిన పని లేదు. ఇప్పుడే నువ్వు నీ క్రూరస్వభావాన్ని మానుకుని కష్టంలో ఉన్న వారికి నీవు చేయగలిగిన సహాయం చేయి చాలు. అదే పునర్జన్మతో సమానం” అని తన దారిన పోయాడు.

ఆ తరవాత, చుట్టుపక్కల గ్రామాలవారికి జువ్విచెట్టు మీద దయ్యం కనిపించకుండా పోయింది.