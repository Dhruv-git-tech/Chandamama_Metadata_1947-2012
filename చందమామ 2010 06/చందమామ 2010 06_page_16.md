మాధవితో ఎప్పటిలాగే మామూలు గానే ప్రవర్తించ సాగింది.

త్వరలోనే మాధవి గర్భవతి అయి, ఒక అందమైన ఆడపిల్లను కన్నది. ఇరుగూ పొరుగూ, ఇంటిల్లిపాదీ అందరూ సంతోషించారు. తన స్నేహితురాలి బిడ్డమెడలో మాలతి ఒక అందమైన బంగారుగొలుసును బహూ కరించింది. అది చూసి మాధవితోబాటుగా అందరూ ఆనందించారు.

ఆ పిల్లకు మాళవిక అని పేరు పెట్టుకు న్నారు. పదేళ్ళు గడిచాయి. మాలతి ఇచ్చిన హారం మహిమ ఏమిటోగాని మాళవికమెడలో నుంచి దాన్ని ఎవరూ తీయడానికి సాహసించ లేదు. చక్కటి రూపంతోనూ, తెలివితేటల తోనూ మాళవిక పెద్దదయింది.

ఆ గొలుసుకు కొక్కెం వంటిదేదీ లేదు. దాన్ని మెడలో వేసుకోవటానికైనా, తీసెయ్య టానికైనా తలపైనుంచే వీలవుతుంది. పసి పిల్లగా ఉన్నప్పుడు అలా చెయ్యడం సాధ్యమ యేది కాని మాళవిక పెద్దదయాక ఆ హారం ఆమె తల పరిమాణంతో పోలిస్తే చిన్నదిగా ఉండడంతో దాన్ని తీసి పక్కనపెట్టే ఆలోచన మానుకోవలసివచ్చింది.

ఈ కారణంగా అహోరాజ్రాలు ఆ హారం ఆమె మెడలోనే మెరుస్తూ ఉండేది. ఒకరోజు మాలతి అకస్మాత్తుగా మాధవితో “నేను మాళ వికకిచ్చిన హారాన్ని తిరిగి తీసేసుకుంటాను” అన్నది.

ఈసారి ఆశ్చర్యపోవడం మాధవి వంతు అయింది. మాళవిక పెద్దదైపోవడంతో, చిన్న దిగా ఉన్న ఆ హారాన్ని ఉన్నపళంగా ఆమె

మెడనుంచి తొలగించడం సాధ్యం కాదని తేలింది.

ఎట్టి పరిస్థితుల్లోనూ గొలుసును కత్తిరించరాదనీ, యథాతథంగా తనకు తిరిగి ఇవ్వాలనీ మాలతి స్పష్టం చేసింది. మొదట్లో నిర్ఘాంతపోయినప్పటికీ, ఒకప్పుడు తాను మాలతి మామిడిమొక్కను నాశనం చేయించినందుకు ఇది ప్రతీకారమని మాధవికి అర్థమయింది.

“తెంపకుండా హారాన్ని విడిపించాలంటే మాళవిక గొంతును కొయ్యడంతప్ప మరొక మార్గం లేదు. నీ గొలుసుకోసం నా కూతురిని బలిపెట్టమనడం భావ్యమేనా?” అని ఆమె మాలతిని వేడుకుంది. ఆమె ఎంతగా కళ్ళు నీళ్ళు పెట్టుకుని పదేపదే ప్రాధేయపడిన ప్పటికీ మాలతి మట్టుకు ససేమిరా అన్నది.

ఈ సంగతి బైటకు పొక్కడంతో నలుగురూ ఆశ్చర్యపోయారు. లోగడ మాధవి ప్రవర్తనను నిరసించినవారు ఆమెకు తగిన శాస్త్రే జరిగింది.