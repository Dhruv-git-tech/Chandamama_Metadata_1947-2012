ఇతరులు సణిగారు. “ఇదెంత భయంకరమైన స్థలమో?” అని వారిలో ఒకామె అడిగింది. ఆమె తల గుహ గోడను అనుకుని ఉంది. ఎవరూ ఆమెకు జవాబివ్వలేదు. వారిలో ప్రతిఒక్కరూ ప్రయాణభారంతో నలిగిపోయారు. నిమ్మీ హర్షాలు మినహాయిస్తే మిగిలిన వారందరూ అనువైన స్థలం ఎంచుకుని నిద్రపోవడానికి ఉపక్రమించారు.

శంతను ఈలోగా తాతయ్య దగ్గిరకు వెళ్లి అతడి పక్కన కూర్చున్నాడు. నేనూ వారితో చేరిపోయాను. వాళ్లిద్దరూ ఒకరికొకరు ఎలా పరిచయమయ్యారో తెలుసుకోవాలని నాకూ కుతూహలంగానే ఉంది. అయితే ఈవిషయం నేరుగా వారితో ప్రస్తావించాలని నేను అనుకో లేదు. ఈ సందర్భంగా అలా చేయడం సర యినదని నాకనిపించలేదు.

“అయితే, నీవు భూమిని ఇంకా కాపాడ లేదన్నమాట?” అడిగాడు శంతను సన్నగా నవ్వుతూ.

“బావుంది. నీవు ప్రస్తుతం ఇక్కడే ఉన్నావు కాబట్టి భూమిని కాపాడే ప్రయత్నాలే వీ చేయ నక్కరలేదు మరి.” అన్నాడు తాతయ్య మంద్ర స్వరంతో.

“డాక్టర్ పురంజన్ గారూ, మీరు ఇంతటి మంచివారెలా అయ్యారు? ఈ ప్రపంచంలో ఏ శక్తి కూడా శాస్త్రీయ పురోగతి మార్గంలో అడ్డుగా నిలబడలేదని మేమంతా విశ్వసించడా నికి ముమ్మాటికీ మీరే కారణం.” అన్నాడు శంతను.

“కళ్లనిండా చీము ఉండే కుందేలుపిల్ల మనకు శాస్త్రీయ కృషే అవుతుందా?”

“ఆ... ఏమిటది?”

“స్పైక్ మిల్లిగాన్ అని ఓకవి రాశాడులే ఈ విషయం.” నవ్వాడు తాతయ్య.

“మీరు మరీ మెతకగా అయ్యారు. కాదా? ముసలితనం మిమ్మల్ని కవిత్వం వైపుకు మళ్లించింది కదూ? చంద్రుడిగురించి రూప కాలు మీరు పాడలేదా?” అడిగాడు శంతను.

నాకు ముళ్లపై కూర్చున్నట్లుంది. మర్యాద ఎరుగని ఈ మనిషి ఎవరు? అతడు తాత య్యను రెచ్చగొట్టడానికి ఎందుకు ప్రయత్ని స్తున్నాడు?

“పాడడానికి ప్రయత్నించానే,” అన్నాడు తాతయ్య. “అయితే నా శ్రుతి నాకే నచ్చలేదు” అంటూ ముగించాడు.

“మీరు ఇక్కడ ఎందుకున్నారో తెలుసు.” అన్నాడు శంతను ఉన్నట్లుండి. అతడి ముఖం