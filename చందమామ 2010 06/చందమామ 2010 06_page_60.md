అతడు తలుపు తెరవటం, మూయటం
ఎవరికంటాబడలేదు.

శిఖిముఖీ, విక్రమకేసరీ చప్పున లేచి
ద్వారం దగ్గిరకు పోయి తలుపు తెరిచి బయ
టకి చూశారు. బయట అంతా కన్ను పొడు
చుకు చూసినా కనిపించని చీకటి. వికృతా
కారుడు కనిపించలేదు.

ఇంటిచుట్టూ ఉన్న కంచెదారి దగ్గిర
ఇద్దరు ముగ్గురు శబరులు నిలబడి ఇంటికి
కాపలా కాస్తున్నారు. శిఖిముఖి వాళ్లను
సమీపించి, “పిశాచంలా – అంతపొడవున్న
నల్లదుస్తులవాడు ఎటుపోయాడు?” అని
ప్రశ్నించాడు.

“నల్లదుస్తులవాడా? అలాంటివాడెవడూ ఇటు రాలేదే?” అంటూ కావలివాళ్లు ఆశ్చర్య పోయారు. అంతలో ఎర్రగండు పెద్దగా మొరుగుతూ కొలను కేసి పరిగెత్తసాగింది.

విక్రమకేసరీ, శిఖిముఖీ దాన్ని వెంబడిం
చారు. వాళ్లిద్దరూ కొలను ప్రాంతం చేరేసరికి,
కొలనులో దభీమంటూ ఏదో బరువైన వస్తువు
పడిన శబ్దం వినబడింది.

కొలను చుట్టూ ఒత్తుగా పెరిగి ఉన్న చెట్ల
చాటున నీడల్లా మానవాకారాలు కదలటం
కనబడింది. విక్రమకేసరి చిన్న గొంతుతో,
“శిఖిముఖీ! అరణ్యంలో నన్ను దొంగచా
టుగా ముట్టడించిన దుర్మార్గులకు, ఆ వికృ
తాకారుడు నాయకుడని తెలుస్తూనే ఉన్నది.
వాణ్ణిగాని లేక వాడి అనుచరుల్లో ఒక్కగా
నొక్కణ్ణయినా గాని మనం పట్టుకోగలిగితే,
వికృతాకారుడి ఎత్తుగడలేమిటో మనం
తెలుసుకోవచ్చు,” అన్నాడు.

“బావుంది. ఆలా అయితే ఇద్దరం ఒకే
దిక్కుకేసి వెళ్లటం కన్న చెరొకవైపుగా పోవడం
మంచిది. వాళ్లు సాహసికులు, ఈటె ఉపయో
గించడానికి వెనుదీయకు. గాయపడినవాడు
దొరికినా మన ప్రయత్నం ఫలిస్తుంది.”
అంటూ శిఖిముఖి కొలనుకు ఎడమవైపు
ఉన్న చెట్లకేసి దౌడు తీశాడు. విక్రమకేసరి
కుడివైపుకు పరిగెత్తాడు.

గుబురుచెట్ల వెనకనుంచి శిఖిముఖికి
దొంగల మాటలూ, వాళ్లు నడుస్తున్నప్పుడు
కాలికింద పడిన ఎండుటాకులు చేసే కరకర
ధ్వనీ వినబడింది.

ఎర్రగండు చాలా దూరం నుంచి మొరు
గుతున్నది. అది అందరికన్న ముందుపో
తున్న దొంగనెవడినో వెంబడిస్తున్నట్లుంది.
కుక్కను పిలిస్తే తనకెంతో సహాయంగా
ఉంటుంది. కాని, దొంగలకు తను వాళ్లను
వెంబడిస్తున్నట్లు తెలిసిపోతుంది.