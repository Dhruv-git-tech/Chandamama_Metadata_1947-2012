రాజోద్యోగం

కనకగుప్తుడు మహేంద్రపురి రాజకోశాగారా నికి అధిపతి. కోశాగారం నిండి జమాఖర్చుల వివరాల నమోదుకు సంబంధించిన పని వత్తిడి అధికం కావడంతో, అతడు మరో ఇద్దరిని సహాయకులుగా నియమించేందుకు అనుమతి కోరాడు.

మంత్రి సరేనని, వాళ్లకు నెలకు పన్నెండు వరహాల జీతం ఇచ్చి కొలువులోకి చేర్చుకో మని చెప్పాడు. కాని, కనకగుప్తుడు ముగ్గురికి ఉద్యోగాలిచ్చాడు.

ఈ సంగతి విన్న మంత్రికి చాలా కోపం వచ్చింది. ఆయన కనకగుప్తుడిని, ఈ విషయమై ఏమీ ప్రశ్నంచకుండా, నేరుగా రాజు రమాకాంతుడి దగ్గిరకు పోయి, “ప్రభూ, మన కోశాగారాధిపతి కనకగుప్తుడు తనకు పని వత్తిడిగా వున్నదనీ, మరిద్దర్ని సహాయ కులుగా నియమించుకుంటాననీ చెప్పి, నా అనుమతి కోరాడు. కాని, ఇప్పుడు నా

సలహాను అతిక్రమించి ముగ్గురికి ఉద్యోగాలిచ్చాడు,” అని ఆరోపించాడు.

“ఇది ఉత్తర్వులను ఉల్లంఘించడమే అవుతుంది. పైగా ఇది సరైన పద్ధతి కాదు.” అన్నాడు రాజు కోపంగా. తర్వాత ఆయన కోశాధికారిని పిలిపించి సంజాయిషీ అడిగాడు.

“ప్రభూ, మంత్రిగారు మొదట్లో ఇద్దర్ని మాత్రమే ఉద్యోగంలోకి తీసుకుని, వారికి నెలకు తలొకపన్నెండు వరహాల జీతం ఇవ్వ మని చెప్పింది వాస్తవం. అయితే, నేను జీతం ఎనిమిది వరహాలు చేసి ముగ్గురికి ఉద్యోగం ఇచ్చాను,” అన్నాడు కోశాధికారి కనకగుప్తుడు.

రాజు అతడి కేసి కోపంగా చూస్తూ, “నువ్వు అలా ఎందుకు చేశావో తెలుసు కునేందుకే నిన్నిక్కడికి పిలిపించాను,” అన్నాడు.