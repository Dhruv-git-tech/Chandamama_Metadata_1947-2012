రాజు సరిగా పాలిస్తే ఇలాంటి అకాల మరణాలుండవనీ, ఇన్నాళ్లకు ఇక్కా్యకుల పరిపాలనలో రాముడి హయాంలో దేశం దిక్కుమాలి నదయిందనీ అన్నాడు.

రాముడీ సంగతి తెలుసుకుని చాలా చింతించి, తన మంత్రులనూ, వసిష్టుడు మొదలైన బ్రాహ్మణులనూ పిలిపించి, వారితో బ్రాహ్మణ బాలుడి అకాల మరణం గురించి చెప్పాడు. ఒక శూద్రుడు తపస్సు చేస్తున్నాడనీ, అది యుగ ధర్మానికి విరుద్ధమనీ, అందుకే ఈ బాలుడు చనిపోయాడనీ నారదుడు రాముడితో అన్నాడు.

రాముడు లక్ష్మణుడితో, “నీవు వెళ్లి ఆ బ్రాహ్మణుడిని ఓదార్చి, ఆ బాలుడి కళేబరాన్ని తైలభాండంలో భద్రంగా ఉంచు.” అన్నాడు. తరవాత అతను ఆయుధాలు తీసుకుని పుష్పకం ఎక్కి, పడమరా, ఉత్తరమూ గాలించి, చివరకు దక్షిణ దిక్కున ఒక సరస్సులో తల కిందుగా తపస్సు చేస్తున్న మనిషి నొకడిని చూశాడు.

అతను విమానం దిగి ఆయ్యక్తిని సమీపించి, “నేను రాముడిని, దశరథ మహారాజు కొడుకును, తెలుసు కోవాలన్న కుతూహలం కొద్దీ అడుగుతున్నాను. నీవే జాతి వాడివి? ఏం కోరి ఈ కరోర తపస్సు చేస్తున్నావు?” అని అడిగాడు. తలకిందులుగా ఉండే ఆ తాపసి, “రాజా, నేను శూద్రుడిని, నా పేరు శంబూ కుడు. బొందితోస్వర్గానికి పోగోరి నేనీ తపస్సు చేస్తున్నాను,” అన్నాడు. అతనింకా మాట్లాడు తూండగానే రాముడు తన కత్తిదూసి శంబూ కుడి తల నరికేశాడు.

వెంటనే దేవతలు రాముడి పైన పుష్పవర్షం కురిపించి, దుందుభులు మోగించి, “రామా, ఈ శూద్రుడు స్వర్గానికి రాకుండా చేశావు. మాకంతే చాలు. ఏం వరం కోరుతావో కోరు,” అన్నాడు. “అకాలమరణం పాలయిన ఆ బ్రాహ్మణ బాలుడిని బతికించండి,” అన్నాడు రాముడు. “శంబూకుడి తల తెగిన క్షణంలోనే ఆ బాలుడు బతికాడు,” అంటూ దేవతలు వెళ్లిపోయారు.

రాముడక్కడినుంచి, ఆ సమీపంలోనే ఉన్న అగస్త్యాశ్రమానికి వెళ్లి ఆ ముని ఇచ్చిన అతిథి సత్కారాలు స్వీకరించాడు.

అగస్త్యుడు రాముడి కొక ఆభరణాన్ని బహుకరించాడు. రాముడు దాన్ని స్వీకరించి, “స్వామీ ఇది దివ్యాభరణంలాగున్నది. ఇది తమకు ఎవరిచ్చారు?” అని అడిగాడు. ఆ ప్రశ్నకు సమాధానంగా అగస్త్యుడు శ్వేతుడి కథ చెప్పాడు.