సిరిచక్రపురంలో అవధాని అనే వ్యక్తినివసించే
వాడు. ఆ ఊళ్లో రోగాల బారిన పడిన వారికి
వైద్యం చేస్తూ ప్రాణాలు కాపాడుతుండేవాడు.
వ్యాధులను ఖచ్చితంగా అంచనా వేసి స్వల్ప
కాలంలోనే నయం చేస్తుండటంతో చుట్టు
పక్కల జనం తన హస్తవాసిపై నమ్మకం ఉంచే
వారు.

మరోవైపు తాను ఆర్థిక ఇబ్బందుల పాల
వుతున్నప్పటికీ, ఆకలిగొన్న వారికి కడుపు
నిండా భోజనం పెట్టించేవాడు. దీంతో, ఊళ్లో
అందరూ అవధానిని అభిమానించేవారు.

ఓపర్యాయం పొరుగు ఊరిలో ఉంటున్న
ఆప్తమిత్రుడి తల్లి కన్ను మూసిన సంగతి
తెలిసిపలుకరించడానికి బయలుదేరి పెళ్లాడు.
పరామర్శల తర్వాత మిత్రుడు అవధానితో
ముచ్చటిస్తూ, తమ ఊరు జమీందారు
రత్నాకరుడు చాలాకాలంగా అనారోగ్యంతో
మంచం పట్టాడని, వైద్యులు ప్రయత్నించి

కూడా నయం కాక దేవుడి మీద భారం వేశా
రని చెప్పాడు. అవధాని విని, “జమీందారుని
ఒక సారి చూడనివ్వు” అన్నాడు. ఇద్దరూ
బయలుదేరి జమీందారు భవంతికి చేరు
కున్నారు.

అవధాని వివరాలు అడిగి తెలుసుకుని
“నా ప్రయత్నం నేను చేస్తాను. ఇది భయపడ
వలసిన రోగం కాదు” అన్నాడు. రోజులు
లెక్కపెడుతున్న జమీందారుకు అవధాని
మాటలతో వెయ్యి ఏనుగుల బలం వచ్చిన
ట్లయి చేతులు జోడించాడు.

జమీందారు రోగ నివారణకు కావలసిన
వనమూలికల కోసం అవధాని సమీపంలోనే
ఉన్న పొదల వద్దకెళ్లి, కావలసిన ఆకులు,
బెరడులు సంపాదించి, స్నేహితుని ఇల్లు
చేరాడు. పసరులు, ఆకులు నూరిన చూర్ణం
తీసుకుని జమీందారు వద్దకు వెళ్లి చికిత్స
ప్రారంభించాడు.

ఆరుపల్లి గోవిందరాజులు