శోష కూడా రాసాగింది. వాడికి దేవుడిపైన కోపం వచ్చింది.

“ఓరి భగవంతుడా, ఎక్కడ చచ్చావురా? పుట్టించిన వాడు పెట్టించడా అంటారే, పుట్టించిన వాడివి పెట్టించవేంరా, నీ అమ్మ కడుపు కాలా!” అంటూ వాడు నోటికి వచ్చినట్లు తిట్టసాగాడు.

సరిగ్గా ఆ సమయంలోనే రాజు ఉదయ సేనుడు గుర్రం మీద రాజవీధి వెంటవెళుతూ బిచ్చగాడి మాటలు ఆలకించి, గుర్రాన్ని ఆపి, దిగి నేరుగా వాడి వద్దకు పోయి, “ఎవర్నిరా అలా తిట్టిపోస్తున్నావు?” అని అడిగాడు

“ఇంకెవర్ని? పాపాల భైరవుడు ఆ భగవంతుణ్ణే!” అని అన్నాడు బిచ్చగాడు.

“కోరిన కోరికలు నెరవేర్చే భగవంతుణ్ణి పూజించాలి గాని ఎవరైనా ఇలా ఇష్టం వచ్చినట్లుగా తిడతారా?” అన్నాడు రాజు.

“ఇంకేం చెయ్యాలి? పాద్దున లేచిన ప్పటినుంచీ కూడు దొరక లేదు. ఎంతసేపు ముష్టెత్తినా చిన్న కాసైనా దొరక్కపోయె!” అన్నాడు బిచ్చగాడు కోపంగా.

“ఒరే,” ఒక పని చెయ్యి.. నీకు డబ్బు నేనిస్తాను. నేనీ దేశానికి రాజును. బదులుగా నీ చెయ్యి ఒకటి నాకు ఇచ్చెయ్యి. వెయ్యి రూపాయలిస్తాను. లేదా కాలోకటి ఇయ్యి. నేను రెండు వేలిస్తాను. ఇంకా నీ కళ్లిచ్చా వంటేఏకంగా అర్ధరాజ్యం ఇస్తాను.” అన్నాడు రాజు.

“మంచి బేరమే! నీ డబ్బు నా కొద్దు. ఈ మారుబేరం వద్దనేవద్దు నేనేమీ ఇవ్వనుగాక ఇవ్వను,” అన్నాడు. బిచ్చగాడు.

“అంటే, నువ్వు చాలా భాగ్యవంతుడవన్న మాట! నీకు వెయ్యివరహాల కంటే విలువైన చెయ్యి, రెండువేల కన్న విలువైన కాలూ, అర్ధరాజ్యం కన్న ఎక్కువైన కళ్ళూ ఉన్నాయన్నమాట! అవి ఇచ్చినందుకు దేవుణ్ణి పూజించక తిడతావేమిరా, పశువా? పో, దేవుడిచ్చిన విలువైన కాళ్లూ, చేతులూ ఉపయోగించి పొట్టపోసుకో, బిచ్చమెత్తకు!” అని వాణ్ణి మందలించి రాజు వెళ్లి పోయాడు.

అది మొదలు వాడు వీధుల వెంట బిచ్చ మెత్తడం మాని శరీర శ్రమ చేసి బతకడం నేర్చుకున్నాడు.