## బోనులో పక్షి

బౌ- డ్రిల్ సూత్రాన్ని ఈనాటికీ వడ్డంగులు ఉపయోగిస్తున్నారు. 'దృష్టి నిరంతరాయత' అనే ఈ భావనను ప్రదర్శించడానికి అతి సరళంగా ఉండే ఈ జానపద బొమ్మను మనం ఉపయోగించవచ్చు.

### కావలసినవి:

* ఉపయోగించిన స్కెచ్-పెన్ కేస్

* 40 సెం.మీ. పొడవైన కొబ్బరి ఈనె

* 40 సెం.మీ. పొడవైన లావుదారం

* పాత రీఫిల్

* కార్డ్ షీట్ ముక్క

### ఎలా చేయాలి?

* వాడి వదిలేసిన స్కెచ్ పెన్ నుండి ఇంకు లేని 6 సెంటీమీటర్ల పొడవైన సిలిండర్ రూపంలోని గొట్టాన్ని కత్తిరించండి. స్కెచ్-పెన్ కేస్ కు ఒక చివరలో పెద్ద సూదితో రంధ్రం చేయండి. ఈ రంధ్రంలో దారం దూర్చండి. దారం రెండు కొసలను బలమైన కొబ్బరి ఈనెకు చుట్టి విల్లులాగా వంచి కట్టండి.

* పాత బాల్ పెన్ రీఫిల్ తీసుకుని దానిని స్కెచ్-పెన్ ఒక కొసలో దూర్చి దారాన్ని తొలగించండి.

* రీఫిల్ ను 180 డిగ్రీల కోణంలో తిప్పుతూ దానిని దారం కొసలు రీఫిల్ చుట్టూ చేరేలా రీల్ లోపల చొప్పించండి.

* మూడు సెంటీమీటర్ల పొడవున్న కార్డ్ షీట్ లో చెరొకవైపున పక్షిని, బోనును రూపొందించి దాన్ని రీఫిల్ పై భాగంలో బంకతో అంటించండి.

### కాన్సెప్ట్:

మనం వస్తువులను కళ్లతో చూస్తాం. అయితే వస్తువును దాని స్థానంలోంచి తొలగించిన తరవాత కూడా క్షణకాలంపాటు దాన్ని మనం చూడగలం. దీనినే దృష్టినిరంతరాయత అని పిలుస్తున్నారు. కార్డూన్ సినిమాలను తీయడం వెనుక ఉన్న ప్రాధమిక సూత్రం ఇదే. ఒక సెకనుకాలంలో మీ కంటి రెటీనాలో 20 చిత్రాలు ప్రతిఫలిస్తాయి.

రచన: అరవింద గుప్తా (పూణెలోని ఇంటర్ - యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రాఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)