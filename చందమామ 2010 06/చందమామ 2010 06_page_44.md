అవధాని వైద్యం జమీందారుకు బాగా ఉపశమనం కలిగించింది. వారం దినాల్లో సంపూర్ణ ఆరోగ్యవంతుడై మంచానికి దూర మయ్యాడు. తన ఆరోగ్యాన్ని కాపాడిన అవ ధానికి జమీందారు కృతజ్ఞతలు తెలుపడమే గాక, ఊరికి సమీపంలో ఉన్నరెండు ఎకరాల భూమిని అవధాని పేర రాయించాడు.

అవధాని ఇల్లు చేరి భార్యకు విషయం చెప్పాడు. ఆమె విని ఉప్పాంగిపోయి, “ఆ భూమిలో కూరగాయలు, పూలచెట్లు వేస్తే లాభకరంగా ఉంటుంది” అన్నది. భార్య సలహా సబబుగా తోచడంతో అవధాని మర్నాడే భూమిని సాగు చేయడానికి బయలు దేరాడు.

పాలానికి చేరిన అవధానికి అక్కడ గుబు రుగా ఉన్న జువ్విచెట్టు కనబడింది. ఆ చెట్టు మీద ఒకదెయ్యం నివాసం ఉంటుంది. దానికి చాలా కాలంనుండి నరమాంసం తినాలని కోరికగా ఉండేది. అటువైపుగా జనసంచారం లేకపోవడం వల్ల దాని కోరిక కోరికగానే మిగిలి పోయింది. అవధానిని చూసిన దయ్యం ఒక్క సారిగా ఉలిక్కిపడి ఆహా ఏమి నాభాగ్యం అనుకుని లొట్టలేసుకుంటూ “ఆగు” అని బిగ్గరగా అరిచింది. అవధాని ఒక్కసారిగా భయకంపితుడై ఆ వెంటనే ధైర్యం తెచ్చుకుని తలెత్తి నిదానించాడు. జడలు విరబూసు కున్న దయ్యం భయంకరంగా కనిపించింది.

“ఏయ్.. ఈ దినంతో నీకు భూమ్మీద నూకలు చెల్లిపోయాయి!” అంది.

“ఏం ఫర్వాలేదు!” అని నిర్లిప్తంగానే జవాబిచ్చాడు.

“నిన్ను చంపి భక్తిస్తాను రోయ్!” మళ్లీ అన్నది.

అవధాని “మట్టిలో బూడిద కావలసిన ఈ శరీరం మూడునాళ్ల ముచ్చట కోసమే గదా! అటువంటప్పుడు నా శరీరం నీ ఆకలిని తీరు స్తుందంటే నువ్వు నిర్భయంగా చంపి భక్తిం చవచ్చును!” అన్నాడు.

దయ్యం ఒక్కసారిగా ఖంగుతిన్నది. దాని జీవితకాలంలో తనను చూస్తే ఆమడ దూరం పారిపోయిన వారినే అది చూసింది తప్ప ఇలాంటి వైరాగ్యం ప్రదర్శించిన వారిని ఎన్నడూ చూడలేదు. అదే సమయంలో మనుష్యులెవరో రావడం కంటపడి నిదానించి పరిశీలించింది.

దగ్గరికి చేరిన ఒక వ్యక్తి అవధానిని చూసి నమస్కరించి “అయ్యా, నా ఏకైక ముద్దుల కుమార్తె మూడు దినాలనుండి తీవ్రమైన జ్వరంతో మూసిన కన్ను తెరవడం లేదు! మీరే