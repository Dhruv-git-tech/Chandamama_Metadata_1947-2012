కుండా చెట్టు ఎక్కి వచ్చి, కాకి పిల్లలను మింగేస్తూ ఉండటం చేత ఒక్క పిల్ల అయినా బతికి బట్టకట్టటం జరగలేదు.

చిట్టచివరకు ఆడకాకి “ప్రాణనాథా, దుష్టసర్పం మన పిల్లలందరినీ పాట్టబెట్టుకున్నది. మనకు పుట్టబోయే పిల్లల గతి కూడా ఇంతే అవుతుంది.

అందుచేత మనం ఇంకెక్కడికైనా పోయి, దూరాన మరొకచెట్టుమీద నివాసం ఏర్పాటు చేసుకుందాం. కన్న పిల్లల మీది ప్రేమా, వారు మరణిస్తే కలిగే శోకమూ, ఇంతా అంతా కాదు. అందుచేత మనం వేరొక చోటికి పోదాం, అన్నది.”

దానికి మగకాకి, “ప్రియా, మనం ఎంతో కాలంగా ఈ చెట్టును ఆశ్రయించి ఉన్నాం. అందుచేత నాకు దీన్ని వదిలి పెట్టడం ఇష్టం లేదు. పిడికెడు గడ్డీ, పుడిసెడు నీరూ మాత్రమే కోరే లేడి ఎక్కడైనా బతకగలదు; కాని అది ఎన్ని అపాయాలకైనా ఓర్చితన జన్మస్థానమైన అరణ్యంలోనే ఉంటుంది. లేడి కూడా చెయ్యని పని, తెలివితేటలు గల కాకులం చెయ్యటమా? ఏదో ఒక ఉపాయం చేత నేనీ

పాపిష్టి పామును చంపేస్తాను,” అన్నది.

“అది విషసర్పం. దాన్ని ఎలా చంపు తావు?” అని ఆడకాకి అడిగింది.

“నేను స్వయంగా ఆ పని చెయ్యలేక పోతే నేం? ధర్మశాస్త్రమూ, రాజనీతీ తెలిసిన ఉద్ధండ పండితులైన మిత్రులున్నారు. నేను వారితో సంప్రదించి, వారి సలహా పొంది శ్రీఘ్రమే ఈ పామును చంపేస్తాను,” అన్నది మగ కాకి.

అది రోషంతో ఎగిరిపోయి మరొకచెట్టును చేరి, అక్కడ నివసించే తన ఆప్రమిత్రుడైన నక్కను పిలిచి, తనకు వచ్చిన క్షుటం చెప్పుకుని, “మిత్రమా, మా పిల్లలనన్నిటినీ పాట్టన పెట్టుకున్న దుర్మార్గపు పామును చంపటానికి మంచి ఉపాయం ఉంటే చెప్పు.” అన్నది.

దానికి నక్క, “నేనొక చక్కని ఉపాయం ఆలోచించాను. ఇక నీ కష్టాలు గట్టిక్కు తాయి. చెడ్డపనులు చేసేవారు నది ఒడ్డున ఉన్న చెట్టులాగా తమకు తామే నాశనమైపోతారు. వెనకటికి కొంగ చేపలన్నిటినీ తిని కూడా తృప్తి తీరక చివరకు ఎండ్రకాయ చేత చావ లేదా?” అన్నది.

“ఏమిటా కథ?” అని మగకాకి అడిగింది.