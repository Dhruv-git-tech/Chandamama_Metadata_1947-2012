రావలసిందిగా ఆజ్ఞాపించాడు. ప్రతి వారూ తమ మొక్కను నీటితో తడిపి, కుండీమెరిసేలా బాగా రుద్దారు.

ప్రజలు తమ కుండీలను మోసుకుంటూ పురవీధుల్లో నడిచి పోతూ ఉండటం జున్ తన ఇంటి కిటికీలోంచి చూశాడు. జున్ కిటికీవద్ద నిలబడి ఉండటం అతడి అమ్మ కంటబడింది. “జున్, నీ కుండీని తీసుకుని రాజు వద్దకు ఎందుకు వెళ్ళడం లేదు?” అని అడిగింది తల్లి ఆశ్చర్యంతో.

“అమ్మా, నన్ను చూస్తే నీకు కూడా ఎగతా లిగా ఉందా. ఖాళీ కుండీతో అక్కడికి ఎలా వెళ్లగలను?” ప్రశ్నించాడు జున్.

“జున్, నీకు సాధ్య మయినంత మేరకు ప్రయత్నించావు. విత్తనం మొలకెత్తడానికి కావలసినవన్నీ చేశావు. రాజుకు నీ కష్టం గురించి చెప్పు. పద నేనూ వస్తాను,” అని చెప్పింది అమ్మ.

అలా తల్లీ కొడుకులు ఖాళీ కుండీతో రాజు వద్దకు వెళ్లారు. రాజు ప్రతి ఒక్క కుండ వద్దకు వెళ్లి మొక్కలను చూస్తుండగా జున్ చివరలో ఒక మూల నక్కి నిలబడ్డాడు. ఉన్నట్లుండి రాజు, ఖాళీకుండీ పట్టుకుని గజగజ వణుకుతూ నిలబడ్డ జున్ కేసి చూశాడు.

“అబ్బాయీ, ఇలా రా” ఆజ్ఞాపించాడు రాజు. జున్ భీతిల్లిపోయాడు కాని, తల్లి అతడిని ముందుకు నెట్టింది. “మహారాజా, నా శక్తిమేరకు కష్టపడ్డాను... కానీ విత్తనం

లోంచి మ్యులక రాలేదు. కారణం నాకు తెలియదు.” అన్నాడు జున్ నత్తి పలుకుతూ.

చక్రవర్తి చేతులు పైకెత్తి ప్రతి ఒక్కరినీ నిశ్శబ్దంగా ఉండమని సంజ్ఞ చేశాడు. తరవాత జనాన్ని ఉద్దేశించి ప్రసంగించాడు. “మీకు కనికట్టు విద్య తెలుసేమో అని ఆశ్చర్యంగా ఉంది. నేను మీకిచ్చిన గింజలు ఎలా మొల కెత్తగలిగాయో నాకు అర్థం కావడం లేదు.” అని చెప్పాడు. “మీకు ఇవ్వడానికి ముందు అన్ని గింజలనూ ఉడకబెట్టించాను.” అని ముగించాడు.

ప్రజల ముఖాలు ఎర్రగా కందిపోయాయి. అవమానంతో వారు తల దించుకున్నారు.

“మంత్రగాళ్లు నా రాజ్యాన్ని పాలించబో వడం నాకు సమ్మతం కాదు. దానికంటే నిజాయితీ పరుడైన మనిషిని నేను విశ్వసిస్తాను.” అని ప్రకటించిన రాజు మీసం మెలివేస్తూ జున్ కేసి చూసి మందహాసం చేశాడు. జున్ తన తల్లి చేతులు గట్టిగా పట్టుకున్నాడు. వారు ఆనందం పట్టలేక ఒకరినొకరు హత్తుకున్నారు.

- రమా రమేష్