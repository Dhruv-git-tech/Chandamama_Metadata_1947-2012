భారత దర్శిని

భక్తి బ్యాంకు

వారణాసిలో ఒక బ్యాంకు నగదుకు బదులుగా భక్తిని స్వీకరిస్తున్న విషయం మీరు ఎప్పుడ యినా విన్నారా? ఓం నమశ్శివాయ అనే పేరుగల ఈ బ్యాంకును 2002లో స్థాపించారు. సంవత్సరానికి ఒక రోజు మహాశివరాత్రి నాడు మాత్రమే ఈ బ్యాంకు తెరుచుకుంటుంది. ఓం నమశ్శివాయ అని రాసి ఉన్న రాతప్రతులను స్వీకరిస్తుంది.

భారతీయులు, ప్రవాసభారతీయుల నుంచి ఈ బ్యాంకు ఇంతవరకు చేతితో రాసిన 54 కోట్ల ఓం నమశ్శివాయ మంత్రాల డిపాజిట్లను స్వీకరిచింది. అలా మంత్రాల డిపాజిట్ ద్వారా తమకు శివకృప లభిస్తుందని భక్తుల నమ్మిక. ఎంత ఎక్కువగా డిపాజిట్ చేస్తే అంతఎక్కువ కృప అన్నమాట.

కడుపునొప్పికి వంకాయ వైద్యం

మీరు దీన్ని నమ్మగలరా? మీరు చాలాకాలంగా కడుపు నొప్పితో బాధపడుతున్నట్లయితే త్రిచూర్‌కు 25 కి.మీ దూరంలో ఇరింజలక్కుడ ప్రాంతంలోని భరత దేవాలయాన్ని సందర్శించండి. ఇది రాముడి సోదరుడైన భరతుడి కోసం నిర్మించిన ఏకైక ఆలయం. సంగమేశ్వర అని పిలిచే ఇక్కడి దేవుడికి వంకాయలు సమర్పించడం ద్వారా కడుపు నొప్పిని తగ్గించుకోగలరని భక్తుల విశ్వాసం.

ఈ నమ్మకం పెనుక ఓ కథ ఉంది. పూర్వం ఈ ఆలయ భక్తుడు ఒకరికి తీవ్రమైన కడుపు నొప్పి వచ్చిందట. దేవుడు అతడికి కలలో కనిపించి తనకు 101 వంకాయలు నైవేద్యంగా పెట్టమని చెప్పాడట. అలా చేసిన భక్తుడికి చిత్రంగా నొప్పి తగ్గిపోయిందట. అప్పటినుంచి ప్రజలు తన కడుపు నొప్పిని పోగొట్టుకోవడానికి దేవుడికి వంకాయల నైవేద్యం పెడుతున్నారు.

VE