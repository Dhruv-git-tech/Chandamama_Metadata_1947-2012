ఆరావళి పర్వత ప్రాంతంలో, కృష్ణచంద్రుడనే పండితుడు గురుకులం ఒకటి నడుపుతూ ఉండేవాడు. ఆయన చక్కని బోధకుడుగా దేశవ్యాప్తంగా పేరు గాంచాడు. పైగా చాలా ఉదార హృదయుడు. ఆయన దగ్గిర శిష్య రికం చెయ్యడానికి, ఇరుగు పొరుగు దేశాల నుంచి కూడా ఎంతో మంది విద్యార్థులు గురుకులానికి వస్తూండేవారు.

ఒకనాటి సాయంకాలం గురుకులంలోని చెట్లవద్ద, ఏదో కలకలం వినిపించి, కృష్ణ చంద్రుడు అటువెళ్లి చూశాడు. అక్కడ ఒక విద్యార్థిని, మరొక నలుగురు విద్యార్థులు దండిస్తున్నారు. వాళ్లను సంగతేమిటని అడి గాడు కృష్ణచంద్రుడు.

అప్పుడొక విద్యార్థి ముందుకు వచ్చి, “మేము దాచుకుంటున్న మామిడి పళ్లను ఇతడు రోజూ దొంగతనంగా తింటున్నాడు. స్వామీ! అడిగి తీసుకోమని చెప్పాము. అయినా వినలేదు. ఇంకా చిన్నచిన్న దొంగ

తనాలు కూడా చేస్తూంటాడు,” అన్నాడు. కృష్ణచంద్రుడు దోషి అయిన విద్యార్థి కేసి చూశాడు. వాడు తల వంచుకుని నేల చూపులు చూస్తున్నాడు. ఆయన అక్కడి నుంచి వెనుదిరుగుతూ, శిష్యులందర్నీ తన వెంట రమ్మన్నాడు. అందరూ వచ్చి పాఠ శాలలో కూర్చున్న తరవాత, కృష్ణచంద్రుడు ఇలా చెప్పసాగాడు:

“ప్రకృతిలో అతి చంచలమైనది నీరు. ఏమాత్రం సందు దొరికినా, అథోముఖంగా పయనించడానికే ప్రయత్నిస్తుంది. సరిగ్గా పతనం కూడా నీటిలాంటిదే. మనిషి మనసు ఏమాత్రం బలహీనమైనా, అది తప్పకుండా పతనం వైపుకే మొగ్గుతుంది.

ఒకసారి అలా ప్రారంభమైనపతనం, సర్వ నాశనానికి దారితీయడానికి ఎంతో సమయం పట్టదు. ఇందుకు చక్కటి ఉదాహరణగా, మీకు శ్యామలుడనే కుర్రవాడి వృత్తాంతం చెబుతాను వినండి.

25 ఏళ్ళవాటి చందమామ కథ