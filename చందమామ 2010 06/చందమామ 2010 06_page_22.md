రామాయణం

మర్నాడు తెల్లవారుతూనే లవణుడు ఆహారం సంపాదించడానికై మధుపురం దాటి బయటికి వెళ్లాడు. ఆ సమయంలో శత్రుఘ్నుడు యమునా నదిని దాటి మధుపుర ద్వారం వద్ద నిలబడ్డాడు. మధ్యాన్నం రెండు జాములయే సరికి లవణుడు తాను చంపిన జంతువుల న్నిటినీ మోస్తూ తన నగరానికి తిరిగి వచ్చి, ద్వారం వద్ద ఉన్న శత్రుఘ్నుడిని చూసి, విర గబడి నవ్వుతూ, “ఒరే మనిషీ, నాకు ఆహారం కావడానికా వచ్చావు? ఇవాళ నాకు మంచి విందే!” అన్నాడు.

రోషంతో శత్రుఘ్నుడి కళ్లు ఎర్రబడ్డాయి. “నీతో యుద్ధం చేసి, నిన్ను చంపడానికి వచ్చానురా, లవణుడా! నేను దశరథ మహా

రాజు కొడుకును, రాముడి తమ్ముడిని, నా పేరు శత్రుఘ్నుడు. ఇవాళనా చేతనీకు చావు తప్పదు,” అన్నాడతను.

లవణుడు వెటకారంగా నవ్వి, “నాకు మామ వరుస అయిన రావణుణ్ణి మీ అన్న చంపినానేను లక్ష్యపెట్టలేదు. నేను మహామహా వాళ్లనే చంపాను. నాకు మీవంటివాళ్లు గడ్డితో సమానం. నన్నెవరూ జయించలేరు. నాతో యుద్ధం చెయ్యవచ్చావుగా? ఉండు, నీ తీట తీరుస్తాను. నన్ను వెళ్లి ఆయుధం పట్టుకు రానీ,” అన్నాడు.

“నా కంటబడిననిన్ను ప్రాణాలతో పోనిస్తా ననుకున్నావా? నిన్ను ఈ క్షణంలోనే చంపే స్తాను,” అన్నాడు శత్రుఘ్నుడు.