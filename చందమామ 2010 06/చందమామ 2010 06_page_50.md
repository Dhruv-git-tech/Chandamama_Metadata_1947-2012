కృష్ణచంద్రుడు నవ్వి, “పూజారి దుర దృష్టవంతుడే కాని, శ్యామలుడు మాత్రం కాదు,” అన్నాడు

“అదేమిటి?” అన్నది భార్య ఆశ్చర్య పోతూ.

“శ్యామలుడు వెంటనే చనిపోలేదు. వార్ధక్యంలో విషప్రయోగం వల్ల ముందుగా పూజారి చనిపోయాడు. ఆ తర్వాత శ్యామలుడు చావు బతుకుల మధ్య అక్కడే పడి కొట్టుకుంటుండగా, ఆయుర్వేదంలో నిధి, మహామంత్రవేత్తఅయిన ఒక ధర్మాత్ముడు అత డిని రక్తించాడు. అతడి కథ అంతా వినికూడా అతడిని అసహ్యించుకోకుండా ఆదరించి జ్ఞానభిక్ష పెట్టాడు,” అన్నాడు కృష్ణచంద్రుడు.

“ఒక రోజు తేడాలో శ్యామలుడు రెండు చావులకు కారకుడయ్యాడు. ఆ పాపాలకు ఏదో కొంత ప్రాయశ్చిత్తం జరిగి ఉంటే ధర్మం అనిపించుకునేది కాబోలు.” అన్నది కృష్ణచంద్రుడి భార్య.

అందుకు కృష్ణచంద్రుడు, “అలాంటి ప్రాయశ్చిత్తం జరగకపోలేదు. ఆయన శ్యామలుడి శిష్యుడిగా స్వీకరించినా, ఒక సంవత్సరం పాటు అతడికి గురుకులంలో నివాసార్థత కలిగించలేదు.

హత్యాయత్నానికి ఒడిగట్టిన శ్యామలుడు గురుకులానికి దాపుల ఉన్న ఒక చీకటి కొండ గుహలో సంవత్సరం కాలం గడపవలసి వచ్చింది. ఏమైతేనేం, స్వతహాగా తెలివిమంతుడైన అతడు, ఆ మహాత్ముడి వద్ద జ్ఞానార్జన చేసి, కృష్ణచంద్రుడయ్యాడు,” అన్నాడు.

“అంటే శ్యామలుడు, మీరా?” అంటూ నివ్వెరపోయిన కృష్ణచంద్రుడి భార్య, “మరి ఆ నవరత్న హారం ఏమయింది?” అని అడిగింది.

“అది వెంటనే రాజుగారికి చేర్చబడింది. మా గురువు అనుగ్రహం కారణంగా నేను ఎలాంటి శిక్షకు గురి కాలేదు. నీటివలె అథో ముఖంగా పయనించే నన్ను, ఊర్ధ్వాభి ముఖంగా కీర్తిశిఖరాన్ని అందుకునేలా చేసి, ఆ మహాత్ముడు నాకు పునర్జన్మ ప్రసాదించాడు. తీవ్రమైన విపత్కర పరిస్థితులలో ఆయన శిష్యరికం లభించడం, నా భాగ్యం!” అన్నాడు కృష్ణచంద్రుడు.

- శివ