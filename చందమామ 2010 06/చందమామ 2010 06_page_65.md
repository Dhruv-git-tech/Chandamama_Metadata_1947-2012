నేను అంతకు మించిన వివరాలను తననుంచి
అడిగి తెలుసుకోలేదు. అతడు అన్యాపదేశంగా
ఆమాట అన్నాడు. అది నాకు తెలుసు. మేము
అక్కడే కూర్చుని జరిగిన పరిణామాలను
కలబోసుకుంటూ ఉన్నాము. ఉన్నట్లుండి
దూరంనుంచి శబ్దం వినిపించింది. లడ్డూ
ఉన్నట్లుండి పిచ్చిగా మొరగసాగింది. ఇతర
మానవుల వాసనను అది పసిగట్టింది. వారు

గుహల్లోకి నడుస్తున్న శబ్దం విన్నాను. మయూరి
కూడా వారితో ఉందా? నా కనుబొమలనుంచి
చెమట చుక్క కారటం గమనించాను. ఏదో
ఒకటి జరిగేంతవరకు నేను ఆగలేకపోయాను.

మొట్టమొదటగా నడుస్తున్నవాడు శంతను.
అతడు నన్ను చూసి చెప్పాడు. “ఓ.. నువ్వు
ఇక్కడున్నావన్న మాట...” తాతయ్యను
చూడగానే అతడి స్వరం మారిపోయింది.

“డాక్టర్ పురంజన్”! మిమ్మల్ని ఇక్కడ చూడటం ఆశ్చర్యంగా ఉంది.” అంటూ నవ్వాడతడు. తాతయ్య తాను కూర్చున్న చోటి నుంచి లేచాడు. అతడు పట్టీపట్టనట్లుగా తన చేయి చాచి చెప్పాడు, “శాస్త్రజ్ఞుడి పాత్రను పోషించడానికి నీవు సరిపోతావు శంతనూ. బాలీవుడ్‌లో నీవు ప్రయత్నించలేదా?”

“హహ్హూ,” శంతను పొడిగా నవ్వాడు.
నిమ్మీ, హర్షాలతో కలిసి లడ్డూ ఆడుకుం
టోంది. ఇతర మానవులు కూడా మెల్లగా
లోపలికి అడుగుపెట్టారు. శంతనుకి మయూరి
తగిన సూచనలు ఇచ్చి ఉంటుందని, మాన
వులను అతడే ఇక్కడికి తీసుకువచ్చి ఉంటా
డని నేను ఊహించాను.

“నేను బాగా అలసిపోయాను!” ఒకతను
విసుగు చెందుతూ పెద్దగా అరిచాడు.