దని భావించారు. ఇతరులు మాత్రం మాలతి
తన హారం కోసం ఒక నిండు ప్రాణాన్ని, అందు
లోనూ ఒక చిన్నపిల్లను బలి కోరడం ఘోరమని
అభిప్రాయపడ్డారు. మొత్తంమీద ప్రజలం
దరూ మళ్ళీ రెండు వర్గాలుగా చీలిపోయి
వితర్కించుకోసాగారు.

సవతుల పోరు కారణంగా రాజ్యం సంక్షోభంలో పడింది. ఆఖరికి దీన్ని గురించిన నిర్ణయం పాలకులిద్దరిలోనూ పెద్దవాడైన జయుడికే వదిలిపెట్టాలని అందరూ నిర్ణయించారు.

బేతాళుడు ఇంతవరకు కథచెప్పి, “రాజా, జయుడు ఈ సంక్షిణుసమస్యకు సంబంధించి ఏ రకమైన తీర్పు చెప్పి ఉంటాడు? తన భార్య మాలతికి జరిగిన అన్యాయానికి ప్రతీకారం తీర్చుకోవటానికే నిశ్చయించు కున్నాడా? లేక తమ్ముడి కూతురి గురించి దయాగుణం ప్రదర్శించాడా? ఈ ప్రశ్నకు సమాధానం తెలిసి కూడా చెప్పకపోయావో, నీ తల వెయ్యి చెక్కలవుతుంది” అన్నాడు.

దానికి విక్రమార్కుడు “నీవు చెప్పినవాటిలో ఏ ఒకటీ కాదు. జయుడు వ్యక్తిగత, భావా

వేశాలకన్నా తమ సంస్థానం సంక్షేమాన్నే దృష్టిలో పెట్టుకుని వ్యవహరించి ఉంటాడు. వ్యక్తులుగా మాలతికీ, మాధవికీ మధ్యరేగిన చిచ్చు అప్పటికే ప్రజలమధ్య అభిప్రాయ భేదాలకు కారణమయింది. దానికి త్వరలోనే స్వస్తి చెప్పకపోయినట్టయితే రాజ కుటుంబాల మధ్యపాడుమాపిన ఈ ప్రతీకారవాంఛకు అంతు ఉండదు. ఒకదానిపెంట ఒకటిగా ఎడతెగకకొనసాగే ఇలాంటిస్పర్థల మూలంగా తమ తండ్రి తమకు అప్పగించిన పాలనాధికారం తొందరలోనే నిష్ప్పలమవుతుందని జయుడు గ్రహించి ఉంటాడు. అందుచేత అతను తన కుటుంబంలోనే మార్పు వచ్చేలా మాలతికి నచ్చజెప్పి, మాళవిక మెడలోని హారానికి బదులుగా అటువంటిదే మరొకటిచేయించి, ఆమెకు ఇప్పించి ఉంటాడు. ఆ విధంగా మాలతి, మాధవిల మధ్య ఈ ప్రతీకారవాంఛ శాశ్వతంగా సమసిపోయి ఉంటుంది” అన్నాడు.

రాజుకు ఈ విధంగా మౌనభంగం కలగ
గానే బేతాళుడు శవంతో సహా మాయమై మళ్ళీ
చెట్టెక్కాడు. - కొడవటిగంటి రోహిణీ ప్రసాద్