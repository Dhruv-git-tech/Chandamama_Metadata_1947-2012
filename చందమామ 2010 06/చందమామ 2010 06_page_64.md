ఊగేందుకు శరీరాన్ని అటూ ఇటూ బలంగా విదిలించాడు.

అతడి ప్రయత్నం ఏమిటో గ్రహించిన ఇద్దరు ముగ్గురు దొంగలు, తమ నాయ కుడిని ప్రమాదం నుంచి కాపాడేందుకు శిఖిముఖి పక్కకు వచ్చి నిలబడ్డారు.

“ఓహో, ఈ ఆటవికుడు తన చేతిలోని పూచిక పుల్లతో నన్ను పొడవాలని చూస్తున్నట్లున్నదే! అంటూ ఒక్క క్షణం ఆగి, అంత లోనే పెద్దగా చప్పట్లు చరుస్తూ, తల తిప్ప గలిగితే చూడరా, పక్షీ! నీ శబర పల్లెను నా మూడో నేత్రానికి ఆహుతి చేస్తున్నాను,” అన్నాడు.

శిఖిముఖి బలవంతంగా తల పక్కకు తిప్పి పల్లెకేసి చూశాడు. పల్లెలో పెద్ద మంటలు లేస్తున్నవి. పల్లె తగలబడిపోతున్నట్లు తెలియగానే అతడు ఎక్కడ లేని ఉద్రేకంతో, కాలిని బిగించి పట్టి ఉన్న తాడును తెంచుకునేందుకు పెనుగులాడుతూ, “దుర్మార్గుడా, నీ సేవకుల్ని పంపి, పల్లెకు నిప్పు పెట్టించావా? నీకు చావు తప్పదు. కొద్దిసేపట్లోనే మా వాళ్లంతా ఇక్కడికి వచ్చి నిన్ను చిత్రవథ చేస్తారు.” అన్నాడు.

పూజారి పకపక నవ్వి, “మీ వాళ్లంతా తెగబడి ఇక్కడికి రాకుండా ఉండేందుకే మీ పల్లెకు అగ్గి పెట్టాను.

అక్కడ అందరూ ఎవరి కొంపలు వాళ్లు చల్లార్చుకునే ప్రయత్నంలో ఉంటారు. అది సరే కాని, నిన్ను ప్రాణాలతో వదుల్తాను. ఆ తాళపత్ర గ్రంధాలున్న సంచీ నాకు తెచ్చి స్తావా?” అన్నాడు.

“తాళపత్రాలు కాదు, నీ తల నరికి విక్రమకేసరికి ఇవ్వబోతున్నాను,” అంటూ శిఖిముఖి బాగా చేయి చాచి ఈటెను పూజారి కేసి విసిరాడు.

కాని, అదే సమయంలో ఒక దొంగ అడ్డు రావడంతో ఈటె వాడి భుజంలో గుచ్చుకున్నది. వాడు ఒక చావుకేక పెట్టి విరుచుకు పడ్డాడు.

“వీడునేననుకున్నదానికన్నామూఢుడు, సాహసి. కాలికట్టువిప్పి, మెడకు తగిలించి లాక్కురండి. నేను మహావృక్షాల మీదుగా నడిచి అడ్డదారి వెంట అరణ్యం చేరతాను,” అంటూ పూజారి పెద్ద పెద్ద అంగలు వేస్తూ మాను చాటుకు వెళ్లిపోయాడు.

(ఇంకా ఉంది)