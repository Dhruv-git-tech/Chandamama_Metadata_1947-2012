గొంతులు కలిపి అందరూ ఒక్కసారిగా అన్నారు.

అప్పుడు నారదుడు ముందుకు వచ్చి, “విజ్ఞానేశ్వరా! వాచాలతలో నన్ను మించావు కాని, పెళ్ళి తప్పించుకోవడం ఎవరితరం! నేను సంసార సాగరం ఈదడం చాతగాకనే కదా మునినైతిరుగుతున్నాను. జ్ఞానేశ్వరా! కళ్యాణం, ఉద్యోగం పురుషలక్షణం అని పురుషోత్తములూ, ఆదిదేవుళ్ళూ అనిపించు కున్న ప్రముఖులంతా పెళ్ళిళ్ళు చేసుకొని సృష్టి, స్థితి, లయాది ఉద్యోగాలు హాయిగా చేస్తున్నారు. నీవూ, నేనూ అనగా ఎంత!” అన్నాడు.

విఘ్నేశ్వరుడు నవ్వి, “ఓహో! నీకూ పెళ్ళి పిచ్చి తగిలేలాగుందే! స్వయంవరానికి కూడా వెళ్ళేవులాగుంది!” అన్నాడు.

నారదుడు, “త్రికాలవేదిని నేనేననుకుంటే అనంతకాలవేదివి నీవు. నీతో వాదించటం నా తరమా? మాటకారితునులో నీతర్వాతేసేను. అందరి జాతకాలూ నీ చేతుల్లోనే ఉన్నాయి. నిన్ను విస్మరించిన ఎలాంటి ఉద్దండ జ్యోతిష పాండిత్యమూ ఫలించదు. మనం ఇద్దరం మేలురకం వాగుడుకాయలం! మాటలకు దిగితే అనంతకాలం చాలదుగాని, నీవు పూర్ణ జ్ఞానివి. మాలాంటి అర్ధజ్ఞానులు ఎలాంటి పిచ్చిలోపడ్డా నీలాంటివాళ్ళు తామరాకు మీద నీటిబొట్టులాగ దేనికీ లోంగిపోరు. నీవు మాయకు అతీతుడివి. కాబట్టిసిద్ధిబుద్ధులూ, అష్టసిద్ధులూ నిన్ను వరించుతాయని, నన్ను కూడా శ్రీరస్తు, శుభమస్తు, శీఘ్రకళ్యాణ సిద్ధి య్యు! అని పలికించనియ్యి,” అని అంటూ మహతి వీణపై కళ్యాణిరాగం మొదలుపెట్టి

సామరాగం అందుకొని సౌరాష్ట్రరాగంతో మంగళ గీతాన్ని పలికించాడు.

దేతులంతా ఎమరి తావులకువారు వెళ్ళారు. విఘ్నేశ్వరుణ్ణీ, పార్వతినీ, వెంట బెట్టుకుని శివుడు తన నివాసమైన కైలాసానికి వెళ్ళాడు. నారదుడు తిన్నగా వజ్రదంతుడి దగ్గరికి బయలుదేరాడు.

ఆనాడు పుత్రగణపతి తోకపట్టి గిరగిరా తిప్పి విసిరితే పడ్డ పాటుకు వజ్రదంతుడి ఒళ్ళునొప్పులింకా తీరనేలేదు. ధవళ, భర్తకు పరిచర్యలు చేస్తున్నది. వచ్చిన నారదుణ్ణి చూసి, మళ్ళీ ఏం గొడవ తెచ్చిపెడతాడో అని అనుకుంటూనే లోనికి వెళ్ళింది.

నారదుడు మూషికాసురుడితో, “నిన్ను ఘోరంగా పరాభవించిన గణపతి విఘ్నేశ్వరుడిగా వర్ధిల్లుతున్నాడు, మరి...” అంటూ ఆగాడు.