వంతులు కూడా, తాము భక్తిశ్రద్ధలతో ఆరాధించేవారి కారణంగా అనవసరమైన శ్రమలకు గురికావడం జరుగుతుంటుంది. ఇందుకు ఉదాహరణగా, వార్థక్యం వల్ల వివేకాన్నీ, తార్కికదృష్టినీ కోల్పోయిన అంగ దుడనే ముని కథా, అతణ్ణి నమ్మిన విశ్వే శ్వరుడనే వాడి కథా చెబుతాను, శ్రమతెలి యకుండా, విను,” అంటూ ఇలా చెప్పి సాగాడు:

రత్నగిరి నగరంలో, రత్నగుప్తుడనే భాగ్య వంతుడుండేవాడు. ఆయనభార్య రత్నావతి. ఇద్దరూ ధర్మగుణానికీ, దైవభక్తికీ పేరు పొందారు. అయినా కొన్నేళ్ళవరకు వారికి సంతానం కలగలేదు. ఎన్నో నోములు నోచగా వారికి కొన్ని సంవత్సరాల తరవాత పుట్టిన పాపకు అన్నపూర్ణ అని పేరుపెట్టి అల్లారుముద్దుగా పెంచసాగారు. అప్పటి

నుంచీ అన్నపూర్ణే లోకంగా జీవిస్తున్న ఆ దంపతులకు అమిత దుఃఖాన్ని కలిగిస్తూ- ఆమెకు ఐదేళ్ళ వయసులో అంతుపట్టని వ్యాధి సోకింది.

అన్నపూర్ణకు ఏం తిన్నాసహించదు. తిన్నది జీర్ణకాదు. ప్రతిరోజు ఉదయం, సాయంత్రం భరించరాని తలనొప్పి వచ్చి బాధతో మెలికలు తిరిగిపోయేది. అప్పుడప్పుడూ కడుపు నొప్పి అని ఏడ్చేది. ఎంతుంది మైద్యులకు చూపించినా ఫలితం కనిపించకపోగా, రత్నగుప్తుడు సమీపారణ్యంలో వుంటున్న అంగదుడనే మునికి తన గోడు చెప్పుకున్నాడు.

అంగదుడు కొద్దిసేపు ధ్యానంలో వుండి కళ్ళు తెరిచి, “కూతురు పుట్టాక ఆమెపట్ల అనురాగం కారణంగా నీలో దైవచింతన క్రమంగా తగ్గింది. నీ కూతురు వ్యాధి భగ వంతుడి నుంచి నీకొకహెచ్చరిక. ఇకమీదట నైనా ఆమెలో దైవచింతన కలిగించు. తల్లి దండ్రుల కంటే కూడా దేవుడే గొప్పవాడని ఆమె అనుకునేలా చేయి. పరిస్థితి చక్కబడు తుంది,” అని చెప్పాడు.

రత్నగుప్తుడు, అంగదుడు చెప్పింది పాటించాడు. ఆనాటినుంచీ అన్నపూర్ణ భక్తి శ్రద్ధలతో దైవపూజ చేసేది. ఆ ఏకాగ్రతలో ఆమెకు తలనొప్పి తెలిసేదికాదు. ఆహారంగా ఏమిచ్చినాదేవుడి ప్రసాదంగా భావించి తినేది. నెల రోజుల్లోనే ఆమె జబ్బు క్రమంగా తగ్గి పోయింది. కానీ బాలధ్రువుడిలా, భక్తప్రహ్ల దుడిలా అహర్నిశలూ దైవధ్యానంలో ఉండ సాగింది.

అన్నపూర్ణకు దైవభక్తికూడా జబ్బులా పట్టుకునేసరికి రత్నగుప్తుడికి ఎంతో బాధ