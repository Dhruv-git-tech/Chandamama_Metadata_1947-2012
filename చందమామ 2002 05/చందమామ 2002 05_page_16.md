దాని తల కిందిభాగం మీద బలంగా కొట్టాడు.
ఆ దెబ్బకు సగం తల తెగిన పాము గిలగిల్లాడుతూ, చరకాచారిని చుట్టబెట్టిన శరీర భాగమంతా వూడిపోగా, జారి దభీమంటూ నేల మీద పడింది.

కొండచిలువతో పాటు కిందపడబోయిన చరకాచారిని, జయశీలుడు పట్టుకుని, “సాధకా! త్వరగా పోయి, నీళ్ళు తీసుకురా. మనిషి దిమ్మెరపోయాడు తప్ప బతికే వున్నాడు,” అన్నాడు.

సిద్ధసాధకుడు పరుగు పరుగున పోయి, దాపులనున్న కొలనులోంచి కమండలంతో నీళ్ళు తీసుకుని తిరిగివచ్చాడు. జయశీలుడు ముఖంమీద నీళ్ళు చల్లగానే చరకా చారి కళ్ళు తెరిచి, “నేనెక్కడున్నాను. బతికే వున్నానా లేకొండచిలువ పాట్టలో వున్నానా?” అన్నాడు పెద్దగా ఆయాసపడుతూ.

“నువ్వు బతికే ఉన్నావు. భయపడకు. ముందు ఈ మంత్ర జలం తాగు. నిన్నుపట్టిన నిస్తాణా, ప్రాణభయం పోతుంది,” అంటూ సిద్ధసాధకుడు, చరకాచారి చేత నీళ్ళు తాగించాడు.

అంతవరకూ సగం మైకంలో వణికిపోతున్న చరకాచారి అప్పుడు కళ్ళు సాంతం తెరిచి, చుట్టూ కలయచూస్తూ, “మీరెవరు? ఆ మొసలి ప్రభువెక్కడ? వీరనారాయుడేమ య్యాడు?” అని అడిగాడు.

ఆ ప్రశ్నతో జయశీలుడికి, చరకాచారి ఎవర్ని గురించి మాట్లాడుతున్నాడో అర్థమైపోయింది. అతడు సిద్ధసాధకుడితో, “సాధకా, ఇతడిమాటలు విన్నావా? ఆ వింత ఏనుగుపై నున్న మొసలి ఆకారంవాడితో, ఇతడికేదో నేస్తం వున్నది,” అని చరకాచారితో, “నీపేరే మిటి? ఆ మొసలి ఆకారంవాడికి నువ్వు బంటువా, స్నేహితుడివా?” అని అడిగాడు.

చరకాచారి జవాబు చెప్పేలోపల మొసలి ఆకారంవాడు చెట్లచాటునుంచి ముందుకు వచ్చి, “చరకాచార్యులు నా సాంతవైద్యుడు. మీరెవరు? నిజం చెప్పకపోయారో, నా జల గ్రహంతో మివ్మల్ని నుజ్జునుజ్జయ్యేలా తొక్కిస్తాను,” అన్నాడు. జయశీలుడు చప్పున కత్తి పిడి మీద చేయివేశాడు. సిద్ధసాధకుడు కళ్ళెర్రచేసి దండం ఎత్తి పట్టు కున్నాడు. – (ఇంకావుంది)