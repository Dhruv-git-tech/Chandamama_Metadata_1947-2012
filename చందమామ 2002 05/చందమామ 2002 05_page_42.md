తరవాత భోజనం చేసి బల్వాన్ నిద్రకు ఉపక్రమించాడు. దయ్యం వెంటనే నిద్రపోయింది. బల్వాన్ కీడు శంకించి, లేచి తను పడుకున్న మంచం మీద పెద్ద దిండును ఉంచి, దుప్పటితో కప్పాడు. ఆ తరవాత అతడు మంచం కింద చాటుగా పడుకున్నాడు.

మూడో జామున దయ్యం నిద్రలేచి, తిన్నగా మంచం దగ్గరికి వెళ్ళి పక్కనున్న ఆయుధంతో బలంగా దిండు మీద ఒక దెబ్బ కొట్టింది. మూలుగు కూడా వినిపించలేదు. మల్లుణ్ణి నిద్రలేవకుండా చంపాలన్న ఉద్దేశంతో మరొక ఆరుసార్లు బలంగా కొట్టింది. ఆ తరవాత తృప్తిగా తలాడించి వచ్చి తన పడక మీద పడుకున్నది.

మంచం కింద వున్న బల్వాన్, వెంటనే లేచి మంచం మీద పడుకుని, “మిత్రమా! నీ ఇంట్లో నల్లులు విపరీతంగా ఉన్నట్టున్నాయి. ఒక్క నిమి షంలో నన్ను ఏడుసార్లు కుట్టాయి!” అన్నాడు.

దయ్యం అదిరిపడింది. చచ్చాడని తాను అనుకున్న ఆ పల్లెటూరివాడు ప్రాణాలతో లేచి మాట్లాడుతున్నాడు. పైగా, తన బలమైన దెబ్బ

లను నల్లి కుట్టినట్టు చెబుతున్నాడు. మాన వులు ఇలా తయారైతే, ఇక దయ్యాల గతి ఏమవుతుంది?” అని భయంతో కేకలు పెడుతూ గుహనుంచి బయటపడి తిరిగి చూడకుండా ఎటో పారిపోయింది.

తెల్లవారాక బల్వాన్ తన గ్రామానికి తిరిగి వచ్చి కొన్ని బాడుగ బళ్ళను తీసుకుపోయి, గుహలోని నగలనూ, ధనాన్నీ ఇంటికి తరలిం చాడు. అందులో కొంత, తను ప్రయాణం కావడానికి ముందు తన ఇంట ఉన్న కోడిగుడ్డూ, ఉప్పు ఇచ్చి ఆశిర్వదించిన అవ్వకు ఇచ్చాడు.

బల్వాన్ ధైర్యంతో, తెలివితేటలతో గొప్ప ధనికుడయ్యాడు. తాను చూసిన దయ్యం గురించి మిత్రులకు చెప్పేవాడేగాని, లేనిపోని గొప్పలు మాత్రం చెప్పుకునేవాడు కాదు. మందమతి అయిన దయ్యాన్ని తనకు తారసపడేలా చేసిన దేవుణ్ణి కృతజ్ఞతతో తలుచుకునేవాడు.