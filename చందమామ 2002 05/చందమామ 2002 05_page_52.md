ధరించి వున్నాడు.

జమీందారును చూడగానే వీరప్పకు కాస్త బెరుకు కలిగింది. ఆయన రమ్మని ఆదేశించకుండా, తనకు తానుగా ఆయనముందుకు వెళ్ళడం ఆయనకు కోపకారణం అవుతుందేమో అనుకున్నాడు.

ఐతే, జమీందారు వీరప్ప పరిస్థితి గ్రహించినవాడిలా చిన్నగా నవ్వి, రమ్మన్నట్టు చేయి ఊపాడు. దానితో ధైర్యం కూడగట్టు కున్న వీర్పు, కుర్చీతో ఆయన దగ్గరకు వెళ్ళి, దానిని పక్కన బెట్టి, చేతులెత్తి నమస్కారం చేశాడు. తను తయారుచేసిన ఊగే పడక కుర్చీ గురించి చెప్పాడు.

అంతా శ్రద్ధగా విన్న జమీందారు, “నా జమీ గ్రామంలో నీ అంతటి గొప్ప వడ్డంగి వున్నాడని తెలియడం చాలా ఆనందం కలిగిస్తున్నది. నువ్వు ఈ ఊగే పడక కుర్చీని తయారు చేసేందుకు ఎంతో శ్రమపడి వుంటావు. సరే, దాన్ని ఎంతకమ్మదలిచావు?” అని ప్రశ్నించాడు చిన్నగా నవ్వుతూ.

“ఐదు వేలు,” అన్నాడు వీరప్ప చేతులు జోడిస్తూ.

ఆ తర్వాత సంభాషణ అంతా దారిలోని మర్రిచెట్టు కింద ఆ మధ్యాప్నం జరిగినట్టే జరిగింది.

చివరకు వీరప్ప, ఈ జమీందారు పరమ పిసినారి అనుకుంటూ, “అయ్యా, కనీసం రెండు వేలన్నా తమరు దయచేయించకపోతే, కుర్చీ తీసుకుని వచ్చినదారినే పోతాను,” అన్నాడు వినయంగా.

ఆ మాటలకు జమీందారు నవ్వాడు. ఆ నవ్వు అచ్చు తను మర్రిచెట్టుకింద విన్నదే అని గుర్తించిన వీర్పు వణికిపోతూ, “అయ్యా, తమరు జమీందారని తెలియక, ఆ మర్రిచెట్టు కింద తమకు దణ్ణం కూడా పెట్టలేదు. క్షమించండి. ఈ ఊగే కుర్చీ తమకు బహుమానంగా ఇచ్చు కుంటున్నాను,” అన్నాడు వంగి దణ్ణం పెడుతూ.

ఈసారి జమీందారుతోపాటు, ఆయన పక్కనవున్నవాళ్ళు కూడా నవ్వారు. జమీందారు, దివానుకు చెప్పి, వీరప్పకు పది వేలు ఇప్పించాడు.

వీరప్ప మహా ఆనందంగా తన గ్రామానికి తిరుగుప్రయాణమయ్యాడు.