శ్వరుడి ఇరుపక్కలా అత్తాకోడళ్ళ పారపా చ్చాలు మాని ఇలాగే సఖ్యంగా ఉంటాము!” అని పార్వతిని చూసి, “ముగ్గురమూ ఒకే ముగ్గురమ్ముల మూలపుటమ్మనుంచి వచ్చిన సంగతి పుత్రగణపతి చెప్పనే చెప్పాడు. తర్వాత మళ్ళా విడివిడిగా క్షీరసాగరం నుంచి లక్ష్మి, బ్రహ్మ నాలుక నుంచి సరస్వతిగా వాణి, మొదట దక్షుని కుమార్తె సతీదేవిగాను, ఇప్పుడు హిమవంతుని పుత్రి పార్వతిగా ఉమ అవతరించాము. జయలక్ష్మి అనే సిద్ధి, విద్యా వతి అనే బుద్ధి వినాయకుడికి తగిన వధువులు. ఇహ విఘ్నేశ్వరుని పెళ్ళి ముచ్చటే చూడాలి!” అని అన్నారు.

లక్ష్మి, “లక్ష్మీకరుడైన విఘ్నేశ్వరుణ్ణినమ్మిన వారిని స్థిరంగా అంటిపెట్టుకొని ఉంటాను! సిద్ధిస్వరూపిణి జయలక్ష్మి నా అంశ. వినా యకుడికి కానున్న భార్య!” అని చెప్పింది.

సరస్వతి, “విఘ్నేశ్వరుడు జ్ఞానప్రదాత, విజ్ఞానుంచయకుడు. అక్షరాభ్యాసానికి ముందు పిల్లలచేత పసుపు ముద్ద విఘ్నేశుడి పూజ జరిపించి, విఘ్నేశ్వర పరిపూర్ణ స్వరూపంగా గుండ్రంగా చుట్టించి మరీ ఓనమాలు దిద్దించాలి; నా అంశగల విద్యావతి బుద్ధి రూపిణి, వినాయకుడి నాయకి!” అని చెప్పింది.

అప్పుడు విఘ్నేశ్వరుడు బేలముఖం పెట్టి, అందరినీ కలయజూచి, “చూశారా! పెద్దల తీరు ఎలా ఉందో! పెళ్ళిచేసుకొని, వారు పడ్డ అష్టలేపిల్లలు కూడా పడాలని పెళ్ళి తొందు పెడతారేగాని, కొంతసేపు హాయిగా ఉండ నివ్వరు. అందునా అమ్మలకు మరీ ఆరాటం!” అన్నాడు.

అప్పుడు విష్ణుమూర్తి, “లేదురా బాబూ! అణిమాది సిద్ధులకు, అష్టెశ్వర్యాలకు మూల మైనసిద్ధులు ఎనుమండుగురు, చక్కనిచుక్కలై నిన్నుపూర్ణచంద్రుణ్ణి కొలిచినట్లు సేవిస్తూంటే చూడాలని తొందరగానే ఉంది, సుమీ!” అన్నాడు.

విఘ్నేశ్వరుడు, “ఓహా! అలాగా, నువ్వు కృష్ణావతారంలో అష్టమహిషులతో వేగుతూ ఆనందిద్దువుగానిలే!” అన్నాడు.

విష్ణువు మందహాసం చేసి, “నీమాటకు తిరుగులేదు గాని, నీకుమాత్రం పదిమంది వధువుల పెళ్ళి తప్పదు!” అన్నాడు.

“అలాగైతే విఘ్నేశ్వరుడి పెళ్ళికి వెయ్యి విఘ్నాలు అన్న సామెతగా, నేనే విఘ్నాలు కల్పించుకోకప్పుదు!” అన్నాడు విఘ్నేశ్వరుడు చిరుకోపంతో.

“వెయ్యికాదు, కోటి విఘ్నాలు వచ్చినా విఘ్నేశ్వరుడి పెళ్ళి ఆగదు!” అని బ్రహ్మతో