చరకాచారి ఏనుగునుసమీపించి, “మొసలి ప్రభూ! తమను పట్టి పీడిస్తున్నరోగం.. క్షమిం చాలి, వ్యాధి ఏమిటి? సెలవిప్పండి!” అన్నాడు.

“నీకు దృష్టిమాంద్యం లేదుగదా!” అంటూ కోపంగా తన డొక్కలో దిగివున్న కత్తి భాగాన్ని చూపించాడు మొసలి ఆకారంవాడు.

చరకాచారి వినయంగా, “ప్రభూ, వీరూరా యుడు శస్త్రవైద్యంలో సాటిలేనివాడు. కత్తిని అతడు బయటికి లాగగానే, నేను రక్తస్రావం ఆగేందుకూ, గాయం మానేందుకూ అమరు అయిన మూలికలూ అవీ పోగుచేసుకు వస్తాను,” అంటూ గబగబా పక్కనపున్న గుబు రుచెట్లకేసి పరిగెత్తాడు.

తర్వాత, వీరనారాయుడు ఏనుగుమీదికి పోయి, వికృతాకారుడి డొక్కలో దిగివున్న కత్తిని పరీక్షగా చూసి, “దొరా, కత్తి తళతళ మెరుస్తున్నది. ఇదేదో రాచకత్తిలా వున్నది,” అన్నాడు.

మొసలి ఆకారంవాడు పెద్దగా మూలిగి, “ఇది రాచకత్తిలా వుండడంకాదు, రాచకత్తే! ఒకానొక పాగరుబోతు రాజకుమారుడు, నామీద తిరగబడి కత్తితో బలంగా డొక్కలో పాడిచాడు. వాణ్ణి ప్రాణాలతో పట్టుకోవాలని ప్రయత్నంచేసి, నేనొక్కణ్ణే ఈ ఆపద కొని తెచ్చుకున్నాను. చచ్చువెద్ధవలు, నా తోటి వాళ్ళు ఆనందంగా తిరిగిపోయారు. నేనీ ప్రాంతాల సగం మతిచెడి తిరుగుతున్నాను,” అన్నాడు.

ఈ జవాబుతో వీరనారాయుడికి, తమ రాజుగారి కుమారుడూ, కుమార్తే అపహరించ బడిన సంగతి గుర్తుకొచ్చింది. వాళ్ళను అప హరించిన ముఠాలోనివాడన్నమాట వీడు!

ఇప్పుడు తను, వీణ్ణి డొక్కలో నుంచి కత్తిలాగే ప్రయత్నంలో, కత్తిని అటూ ఇటూ బాగా కుదిలించి ప్రాణాలు తీయవచ్చు. కాని, అందువల్ల రాజుగారి పిల్లలు ఎక్కడ నిర్బంధంలో వున్నారో తెలిపేవాడు లేకుండాపోతాడు. కనక, ఈ దుర్మార్గణ్ణి చావకుండా కాపాడి, రాజుగారికి ఒప్పచెప్పటం మేలనుకున్నాడు వీరనారాయుడు.

ఇలా ఆలోచించి అతడు, దూరంగా నిల బడివున్న గ్రామపెద్దతో, “ఇక్కడ దొరకు శస్త్రచికిత్స పూర్తయింతర్వాత, వారిని మన గ్రామం తీసుకుపోవాలి. ముందుగా మనిషిని పంపి, అక్కడ వారి విడిదికి తగిన ఏర్పాట్లు చేయండి,” అన్నాడు.

వీరనారాయుడు ఇలా అనగానే, మొసలి ఆకారంవాడు అతడికే కనుబొమలు ముడిచి గుచ్చిగుచ్చి చూస్తూ, “ఒరే, నీపేరేమన్నావు,