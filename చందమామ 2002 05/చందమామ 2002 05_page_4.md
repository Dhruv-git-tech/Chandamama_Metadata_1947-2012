వ్యవస్థాపకులు
చి.నాగిరెడ్డి - చక్రపాణి

శాంతి వర్ధిల్లాలి!

ప్రపంచంలోని నాలుగు ప్రధానమైన మతాలకు జన్మస్థానం భారతదేశం. హిందూ, బౌద్ధ, జైన, శిక్షు మతాలు ఇక్కడే ఆవిర్భవించాయి. ఒకటవ శతాబ్దంలో మనదేశంలో అడుగుపెట్టిన క్రైస్తవ మతం క్రమంగా వేళ్ళూనింది. ఆ తరవాత ఐదు శతాబ్దాలకు ఇస్లాం మతం వచ్చింది. ముస్లిం మతానుయాయులు మొదట మనదేశానికి వర్తకు లుగా, యాత్రికులుగా వచ్చారు. ఆ తరవాత దండెత్తి వచ్చి, దేశాన్ని ఆక్రమించి దాదాపు ఐదు శతాబ్దాలపాటు పాలించారు. వారిలో సుప్రసిద్ధుడైన అక్బర్ చక్రవర్తి సర్వమత సామరస్యం ఆశించి, ‘‘దిన్- ఇల్-లాహి’’ అనే మతాన్ని ప్రచారం చేశాడు. ఆయన కాలంలోనే శిక్షుమతం పుట్టింది.

స్వాతంత్ర్యోద్యమంలో మతభేదాలు లేకుండా ప్రజలందరూ పాల్గొన్నారు. కానీ దుర దృష్ట్వవశాత్తు, స్వాతంత్ర్య సిద్ధికి పూర్వమే, మత ప్రాతిపదిక మీద మనదేశం రెండుగా విభజించబడింది. ఇండియా-పాకిస్తాన్‌ల మధ్య యుద్ధాలు జరిగినా, అవి సరిహద్దు ప్రాంతాల హక్కులకు సంబంధించినవే అని మరిచిపోకూడదు. మత సౌభ్రాతృత్వం లక్ష్యంగా మననాయకులు లౌకికరాజ్యాంగాన్ని రూపొందించారు. అయినా, స్వాతంత్ర్యం లభించి యాబై అయిదేళ్ళు కావచ్చినా మతఘర్షణల కారుచిచ్చు ఇంకా ఆరిపోలేదు. తప్పు ఎవరిదైనాసరే, ఇటీవల పలువురు అమాయక ప్రజల ప్రాణాలను బలిగొన్న సంఘటనలు భారతజాతినే — సిగ్గుతో తలవంచుకునేలా చేశాయి.

అహింసామూర్తి మహాత్మాగాంధీ పుట్టినదేశం మనది అనీ; మనం నడుస్తున్నది ఆయన చూపిన అహింసామార్గంలోననీ మనం మరిచిపోయాం!

మతసామరస్యాన్నీ, శాంతియుత సహజీవనాన్నీ కాంక్షిస్తూ, చందమామ వాటి కోసం కృషిచేస్తున్నది. మత వైషమ్యాలను రెచ్చగొట్టేవారి మనసులలోనూ మంచి మార్పు రావాలనీ; వివేకం వికసించి శాంతి వర్ధిల్లాలనీ కోరుకుందాం!

సంపాదకుడు : విశ్వం

Visit us at : http://www.chandamama.org