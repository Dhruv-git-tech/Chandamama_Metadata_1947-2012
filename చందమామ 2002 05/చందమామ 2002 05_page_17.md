శేఖరం బహుమతి!

నాగేంద్రయ్య, శేఖరం ఇరుగుపారుగు గ్రామాలవాళ్ళు. ఇద్దరూ మంచి స్నేహితులు, వ్యవసాయంలో దిట్టలు.
వాళ్ళు రెండువారాలకొకసారి పాలంలో వచ్చే ఫలసాయాన్ని దాపులనున్న పట్టణంలో జరిగే సంతకు బండమిద
వేసుకుపోయి అమ్ముకొస్తూండేవాళ్ళు.

ఒకసారి ఇద్దరూ పనులు ముగించుకుని తమ గ్రామాలకు తిరుగుప్రయాణమయ్యారు. ఆసమయంలో
శేఖరానికి, ఒక బట్టల దుకాణం నుంచి పెద్ద బుట్టా, సంచీలతో బయటికి వస్తున్న నాగేంద్రయ్య కనిపించాడు.
శేఖరం అతణ్ణి సమీపించి, “ఏమిటీ సరంజామా అంతా! ఏం కొన్నావేమీటి?” అని అడిగాడు.

నాగేంద్రయ్య, భార్యకోసం రెండు చీరెలూ, ఇన్నిమల్లెలూ, గులాబీలతోపాటు; వేలికి ఒక బంగారు ఉంగరం
కూడా కొన్నాడు.

“ఇవన్నీ మనం కొని ఇంటికి తీసుకుపోవాలా? కాస్త తీరిక చిక్కినప్పుడు మన ఆడవాళ్ళే కొనుక్కు
పోగలరు కదా? ఇదంతా బరువు చేటు,” అన్నాడు శేఖరం.

ఆ మాటలకు నాగేంద్రయ్య నవ్వి, “బరువుచేటిలా అవుతుంది, శేఖరం? భర్తకోసం, కన్నబిడ్డల కోసం
ఇళ్ళల్లో వాళ్ళెంత శ్రమపడుతూంటారు! ఇలాంటి చిన్నచిన్న బహుమతులు, అడక్కుండానే మనకై మనం
ఇవ్వడమంటి, వాళ్ళనెంతో మెచ్చుకున్నట్టవుతుంది. ఎంతో సంతోషిస్తారు,” అన్నాడు.

శేఖరం ఒక్క క్షణం “ఔరా!” అన్నట్టు నాగేంద్రయ్యకేసి చూసి, “ఏనాడూ నాకింత మంచి ఆలోచన
రాలేదు!” అంటూ దుకాణంలోకి పోయి, నాగేంద్రయ్య కొన్న వస్తువుల్లాంటివే కొని, ఇల్లు చేరి ఉత్సాహంగా
తలుపు తట్టాడు.

శేఖరం భార్య తలుపు తెరుస్తూనే, భర్తకొని తెచ్చిన వస్తువులకేసి చూసి, కళ్ళనీళ్ళు పెట్టుకుని, “తెల్లవారి
లేస్తూ ఎవరి ముఖం చూశానో అన్నీ బాధలే. శ్యామును వీధిలో పిల్లలు కొట్టి చొక్కా చింపేశారు, పసిది
పక్కింటివాళ్ళ పిల్లిని పట్టుకోపోతే, అది గోళ్ళతో దాని చేతుల్ని చీరింది. చేద తెగి కడవ బావిలో పడి
పోయింది—ఇప్పుడు మీరు, పాలం పంట అమ్మగా వచ్చిన డబ్బంతా ఖర్చుచేసి, ఏనాడూ లేనిది- ఏవేవో
వస్తువులు కొనితెచ్చారు! మనం చాలా డబ్బు అవసరంలో వున్నామని తెలియదా?” అంటూ, కళ్ళనీళ్ళు
తుడుచుకున్నది.