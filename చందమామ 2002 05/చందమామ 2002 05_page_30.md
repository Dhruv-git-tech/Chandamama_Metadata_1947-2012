అప్పటికీ సీతారామయ్యకు పరిస్థితి అర్థమైంది. ఊరికి ఉపకారిగా పేరుబడ్డ ఊదలయ్య, అందరికీ తక్కెడ ఇచ్చినా, తనకు మాత్రం ఇచ్చే ఉద్దేశ్యంలో లేడంటే, తనపట్లకుళ్ళుబుద్ధి వున్నదన్నమాట! అతడి బుద్ధి ఎలాంటిదో బయటపెట్టాలని, ఆయనఅప్పటి క్షుపుడు ఊదలయ్య ఇంటికి వెళ్ళాడు. ఆ సమయంలో ఊదలయ్య తక్కెడతో ఏదో తూస్తూ, “రండి సీతారామయ్యగారూ! ఊరగాయల పని ఉన్నప్పుడు తక్కెడను మరే తూకానికీ వాడం. అందుకే మీ అమ్మాయొస్తే లేదని చెప్పాను. ఏమీ అనుకోవద్దు,” అన్నాడు చిన్నగా నవ్వుతూ.

“ఇందులో అనుకోవడానికే ముందికానీ, నువ్వు ఉపకారబుద్ధికి పేరుపడ్డవాడివికదా! నా ఇంటికి నిత్యం రోగులొస్తారని తెలిసిన వాడివి. ఇంకొక తక్కెడ కొనివుంచాల్సింది. అప్పుడు నీ ఊరగాయలపనీ ఆగదు; నాకూ సౌకర్యంగా వుంటుంది,” అన్నాడు సీతారా మయ్య వెటకారంగా.

ఇందుకు ఊదలయ్య ఒక క్షణం ఆశ్చర్యపోయి, “అయ్యో! మీరు చెప్పక మునుపే ఆ పని చేశాను. మీరు మా ఇంటి ఎదుట

దిగినప్పటినుంచీ, మా ఇంట్లో తక్కెడకు గిరాకీ పెరిగింది. మాకు తక్కెడ నిత్యావసరం. అలాగని మీకు కాదనలేను. అందుకని మరొక తక్కెడ కొని ఇంట్లో వుంచాను. ఆ తక్కెడనే, ఈ రోజు వాళ్ళింట్లో ఏదో పచారీ సరుకులు తూచా లని భీమయ్య తీసుకువెళ్ళాడు,” అన్నాడు.

ఇది విని సీతారామయ్యకు తల తిరిగింది. వైద్యం చేసేది తను. వద్దన్నా అందుకుగాను తనకు ప్రతిఫలం ముడుతున్నది. అయితే, తనవైద్యానికి ఒక తక్కెడకూడా అవసరమనీ, అది తనే కొనాలనీ తనకు తోచలేదు. తన వైద్యంకోసం ఊదలయ్య తక్కెడకొన్నాడు! ఆ తక్కెడ ఇచ్చినందుకు, అతడికి ప్రతిఫలమే ముంది? అందుకే ఊరివాళ్ళ పాగడ్డు అతడికి దక్కాయి. ఊదలయ్య, తన కూతురుతో తక్కెడ లేదన్నాడంటే, అది నిజమేమరి! ఆ తక్కెడ ఇప్పుడు భీమయ్య ఇంట్లో వుంది.

సీతారామయ్య ఇలా ఆలోచించి ఊదలయ్యతో, “ఊదలయ్యా! ఉపకారబుద్ధి సహజంగా వుండాలి. కానీ కావాలని తెచ్చు కుంటే వచ్చేదికాదు. నువ్వు నిజంగా చాలా గొప్ప ఉపకారివి!” అని మనస్ఫూర్తిగా ఆయన్ని పొగిడి తిరిగి ఇంటికి వెళ్ళాడు.