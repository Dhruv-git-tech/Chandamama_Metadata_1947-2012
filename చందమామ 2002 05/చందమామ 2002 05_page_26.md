మంచి విందుభోజనం ఏర్పాటు చేస్తాను,”
అన్నాడు ఇల్వలుడు, పెరట్లో మేక్షిపిల్లగా
మారి అరుస్తూన్న వాతాపికేసి చూస్తూ.

“ ఆ మూగజీవి మరణానికి, నేను కారణం కావాలా? శాకాహారం ఏదీ లేదా?” అన్నాడు అగస్త్యుడు.

“మహాత్మా తమరు భుజించినా ఆమేక నాకు ఉన్నట్టే లెక్క. అతిథులకు అనందం కలిగించే భాగ్యం అందరికీ లభించదుకదా!” అన్నాడు ఇల్వలుడు.

కొంతసేపటికంతా ఇల్వలుడు మేకను చంపి, వండి మునికి వడ్డించాడు. అగస్త్యుడు కూర్చుని భోజనం ముగించి, ‘జీర్ణం, వాతాపి జీర్ణం,’ అని మనసులో అనుకుంటూ పాట్టను చేత్తో తడివాడు. ఆ తరవాత, “చాలా సంతోషం నాయనా! రుచిగా ఉంది,” అన్నాడు ఇల్వ లుడితో.

“నిజమే మునీంద్రా! ఒక్కసారి మా ఇంట ఈ భోజనం చేస్తే, మళ్ళీ జీవితంలో ఆ భోజనం అవసరమే ఉండదు,” అంటూ ఇల్వలుడు గట్టిగా నవ్వాడు. ఆ తరవాత ఆశతో తమ్ముణ్ణి కేకవేసి పిలిచాడు.

“వాతాపీ! బయటకు వచ్చే సమయం ఆసన్నమయింది. ఆలస్యం ఎందుకు? రా, సోదరా, రా!” అంటూ తమ్ముణ్ణి మళ్ళీ మళ్ళీ పిలవసాగాడు.

అయినా, అతిథి పాట్ట పగిలే సూచనలు కనిపించలేదు. ఆశ్చర్యమూ, భయమూ నిండిన మనసుతో, మునిని మరింత సమీపించి, ఆయన పాట్టను మరింత పరిశీలనగా చూశాడు.

“మిత్రమా! నీ సోదరుడు ఇక తిరిగి రాడు. వాణ్ణి నిశ్శేషంగా జీర్ణం చేసేశాను,” అన్నాడు ముని ప్రశాంతంగా.

ఇల్వలుడు భయకంపితుడైపోయి, క్షమించమని ముని పాదాలపైబడ్డాడు. ఆయనకు కావలసినంత ధనం ఇచ్చి, ఇక మీదట వంచనాపూరితమైన ఎలాంటి దుర్మా ర్గానికీ పాల్పడనని ప్రమాణం చేశాడు.

అగస్త్యముని కారణంగా రాక్షస సోదరుల దారుణ మోసకృత్యాలు అంతమయ్యాయి. రాక్షసుల కుతంత్రాలు, మాయామంత్ర జాలాలకన్నా మునుల తపోబలం గొప్పదని రుజువయింది!