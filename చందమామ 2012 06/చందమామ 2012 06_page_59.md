కాంతిలో శిఖిముఖి వాడి ముఖం పరీక్షించి
చూశాడు. వాడు మరెవరో కాదు. తిమ్మ
గూడెం ప్రాంతాల గల అడవుల్లో దొంగల్లా
బతికే ముఠాలోని వాడు. ఆ ముఠావాళ్లు
ఇద్దరు ముగ్గురు శిథిలాలయ పూజారి
బంట్లుగా గోల్భరా వచ్చారన్నమాట.

నాంగ్‌సోమ్, శిఖిముఖికి జరిగిందంతా
ఒకటి రెండు మాటల్లో టూకీగా చెప్పే
శాడు. శిఖిముఖి దొంగతో, 'నువ్వు చేసిన
దురంతాలకు తగిన చావే నీకెదురైంది. నీ
వెన్నులో దిగబడి ఉన్న ఈటెను లాగే
యించుతాను. కాని వెంటనే చస్తావు.
చచ్చేముందు ఒక్కమాట చెప్పు. మాపడ
వలకు అడుగునచిల్లులు పొడిచి ముంచా
లనే గదా నువ్వొచ్చింది? పూజారి ఏ
లంకలో దిగాడు?' అని ప్రశ్నించాడు.

దొంగ ఓసారి మూలిగి మొదటి ప్రశ్నకు
అవునన్నట్టు తల ఊపి, అక్కడికి దాపులనే
ఉన్న మరొక లంకేసి బాధగా చేయి ఎత్తి
చూపాడు.

ఆ వెంటనే శిఖిముఖి, నాంగ్‌సోమ్‌ను
ఈటె లాగివేయమన్నాడు. నాంగ్‌సోమ్
ఈటెను వెన్నులో నుంచి బయటకు గుంజ
గానే, దొంగ గిలగిలా ఓ క్షణకాలం పాటు
తన్నుకుని కొయ్యదుంగలా నిగడదన్ను
కుపోయాడు.

‘శిఖీ! ఆ పూజారి వెధవ లోగడ మనను అరణ్యంలోన వెన్నంటి గోల్భరా వచ్చినట్లే, ఇప్పుడు వృశ్చికలంకక్కూడా మన వెనకనే వస్తున్నాడు!’ అన్నాడు విక్రమకేసరి.

‘వాడు వూరికే రావటం లేదు. దారిలోనే
మనను నాశనం చేయాలని చూస్తున్నాడు.
మన పడవల్ని నీటముంచితే, మనం ఈ
దిక్కుమాలిన లంక మీద ఆకలికి అలమ
టించి చస్తామని వాడి ఆశ. ఏమైనా, ఇక
ముందు మనం పడవల విషయంలో
మరింత గట్టికాపలా ఏర్పాటు చేసుకోవడం
క్షేమం,’ అన్నాడు శిఖిముఖి.

నాంగ్‌సోమ్ ఆ చీకట్లోనే శిథిలాలయ
పూజారి దిగిన లంకకు పోయి, వాడిని
హతమార్చడం బావుంటుందని సలహా
ఇచ్చాడు. కాని, అది కేవలం దుస్సాహసం
అవుతుందనీ, ఏ చెట్టుచాటునో ఉండి,
వాడూ, వాడి అనుచరులూ తమ మీద
దొంగదెబ్బ తీయగలరని, శిఖిముఖి చెప్పి,
ఆ ఆలోచనను వ్యతిరేకించాడు.