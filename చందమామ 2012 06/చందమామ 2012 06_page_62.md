ఒక ఏడాది పోయాక ఓరోజు గిరిధరు డింట్లో వారందరికీ దురదలు పట్టుకు న్నాయి. కారణం తెలీక తంటాలు పడు తూంటే కొబ్బరి చెట్టుపైకి ప్రాకిన దూల గొండి తీగనూగుపడటం వల్ల దురదలు వచ్చినట్లుగా పనివాడు చెప్పాడు.

వెంటనే గిరిధరుడు ఆగ్రహంతో, 'నీ ఇంట్లో పుట్టిన దూలగొండిని వెంటనే పెకి లించి పారెయ్యి. అది నా ఇంటి మీదికి ఎగబ్రాకింది. దీనివల్ల నానా నరకంగా ఉంది' అన్నాడు.

దాన్ని పెరికి పారెయ్యాల్సిన అవసరం తనకు లేదని, పక్కింట్లోకి పాకితే తనేం చేయగలనని మొండిగా చెప్పేశాడు నీర వుడు. గిరిధరుడు ఆవేశంలో దురదగొండి తీగను పీకబోయేసరికి ఆ కాయలన్నీ పేలి పోయి, ఇల్లంతా జల్లుకుపోయి మరింతగా దురదలు తగులుకున్నాయి.

తనకు జరిగిన మోసాన్ని గ్రామపెద్దకు చెప్పుకుందామని వెళ్లాడు గిరిధరుడు.

'నీ ఇంట్లోకి వాలినవాటిని అనుభవించే హక్కుందని నీవే అన్నావుగా! నీ ఇంట్లోకి వచ్చిన కొబ్బరి కాయలు నీ సొత్తయిన ప్పుడు దానిమీదకు ఎగబ్రాకిన దురద గొండి మాత్రం నీదెందుక్కాకూడదో చెప్పు? మంచి చెడు రెండూ సమానంగా అనుభవించాల్సిందే కదా!' అన్నాడు పెంచలయ్య.

అంతే, గిరిధరుడి నోటమాట రాలేదు. చివరికి చేసేది లేక దారికి వస్తూ కొబ్బరి కాయల విలువను నీరవుడికి తిరిగిస్తానని, దురదగొండిని సమూలంగా పెకిలించమని చెప్పి వేడుకున్నాడు.

అయితే గిరిధరుడికి బుద్ధి చెప్పడానికి, పెంచలయ్యే నీరవుడికి ఈరకంగా సలహా ఇచ్చి గిరిధరుడిని దారికి తెచ్చిన సంగతి మాత్రం ఎవరికీ తెలీదు.