దొంగల నాయకుడు అతన్ని కనిక రించి, ముందుగా అతని పొట్టనే చీల్చాడు. కాని ఎంత వెతికినా అందులో మణి లేదు.

ఇది చూసి దొంగల నాయకుడు పశ్చా త్తాపంతో కుమిలిపోతూ, 'అయ్యో, పక్షిని నమ్మి, ధనాశతో ఎంత పాపిష్టి పనిచేశాను. మిగిలిన వాళ్ల పొట్టలలో కూడా రత్నాలు ఉండవు. వారిని హింసించటం వృధా!' అనుకుని వారిని విడిచిపుచ్చాడు.

ఆ ముగ్గురూ క్షేమంగా అరణ్యం దాటి రత్నపురం చేరి, ఒక సత్రంలో బసచేసి, ఆముదం తాగి తమ మణులను తిరిగి పొందారు. కోశాధికారి కొడుకు వాటిని ఆ నగరంలోని వర్తకులకు అంతులేని ధనానికి అమ్మి, ఆ ధనమంతా రాజు కొడుక్కు ఇచ్చాడు.

ఆ సమయంలో రత్నపురాన్ని ఏలుతు న్నవాడు ఒక రాజగ్రోహి. వాడు రాజ వంశాన్ని నిర్మూలించి, రాజ్యం కాజేసి

ప్రజా కంటకుడుగా పాలిస్తున్నాడు. అందుచేత రత్నపుర రాజ్యాన్ని జయించాలని రాజు కొడుకుకు ఆలోచన కలిగింది. అతను మంత్రి కుమారుడిని తన మంత్రి గానూ, కోశాధికారి కొడుకును తన కోశాధి కారిగానూ నియమించాడు.

వారు ముగ్గురూ పొరుగు రాజ్యానికి వెళ్ళి, డబ్బు మంచినీరు లాగా ఖర్చుచేసి, చతురంగ బలాలను సమకూర్చుకున్నారు. ఈ సైన్యంతో వారు రత్నపురం మీదికి దండెత్తి వచ్చారు.

రత్నపుర రాజ్యం వారి వశమయింది. తరవాత రాజకుమారుడికి వైభవంగా రాజ్యాభిషేకం జరిగింది. అతను పొరుగు రాజుకూతురిని పెళ్లిచేసుకున్నాడు కూడా. అటుపిమ్మట అతను రాజకార్యాలను తన మిత్రులిద్దరి మీదా వదిలి, తన కొత్తభార్యతో గడుపుతూ సుఖసౌఖ్యాలలో తేలిపోసా గాడు.

(ఇంకా వుంది)