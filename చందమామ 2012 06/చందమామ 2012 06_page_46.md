న్నాయి. జాబితాను బట్టి వాటిని సరిచూ డడం చాలా సులువుగా జరిగిపోయింది.

రాజుగారు వెళ్లిపోవడానికి ముందుగా సాంబుడిని ప్రశంసించబోతుండగా అయనవెంట ఉన్న అధికారులలో ఒకడు ఖజానా గోడలోని చిన్న ఇనుప తలుపు చూసి, ‘గోడలో ఏదో సారుగు ఉన్నట్లు న్నది. అందులో ఏమున్నదో?’ అన్నాడు.

రాజుగారు సాంబుడికేసి తిరిగి, ‘ఆ సారుగులో ఏమి వస్తువులు ఉన్నాయి? వాటిని ఈ జాబితాలో ఎందుకు చేర్చ లేదు?’ అని అడిగాడు.

‘మహారాజా, మన్నించండి! ఆ సారు గులో ఉన్నది నా సాంత ఆస్తి! అది నాకు అమూల్యమైనది! అందుచేత దానిని మీ జాబితాలో చేర్చలేదు!’ అన్నాడు సాంబుడు.

ఈ మాటలు వినగానే, కుట్రదారులు సాంబుడిని గురించి చెప్పిన చాడీలన్నీ రుజువయినట్లే రాజుగారికి అనిపించింది.

ఆయన కోపంతో, ‘ముందు ఆ సారుగు తలుపు తెరు!’ అన్నాడు.

సాంబుడు ఇనుప తలుపు తెరిచాడు. దాని వెనకగోడలో ఉన్న సారుగులో ఒక గొర్రెల కాపరి కంబళీ, పాతచెప్పలూ, ఒక వేణువు మాత్రమే కనిపించాయి.

రాజుగారు నిర్ఘాంతపోయి, ‘ఇదేనానీ అమూల్యమైన ఆస్తి?’ అని అడిగాడు.

‘అవును మహారాజా! నేను మీ తండ్రి గారి కొలువులో చేరకమునుపు నాకున్న ఆస్తి అదే. కొలువులో చేరాక నా మనసు సుఖమన్నది ఎరగదు. నేను సుఖపడింది, ఆ ఆస్తి ఉన్నంతవరకే!’ అన్నాడు సాంబుడు.

రాజుగారు సాంబుడి మాటలతో మంచి గుణపాఠం నేర్చుకున్నాడు. తరవాత అయన సాంబుడిని తన తండ్రికన్న కూడా ఎక్కువగా అదరించి, వాడిమీద చాడీలు చెప్పినవారినందరినీ కొలువులో నుంచి తొలగింపచేశాడు.