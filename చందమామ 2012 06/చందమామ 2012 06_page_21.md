రోజూ చీకటితోనే లేచి ఆశ్రమం శుభ్రం చేయటం, వాగు నుంచి నీరు తెచ్చి ఆశ్రమంలో ఉన్న పాత్రలన్నీ నింపటం, అడవి నుంచి తేనె, పళ్లూ, దుంపలూ సేకరించటం, సాధువుకు కావాల్సిన ఇతర ఏర్పాట్లన్నీ చూడటం, ఈ పనులతో సోముడికి క్షణం కూడా తీరిక దొరికేది కాదు.

సాధువు కూడా అతడి పరిచర్యల వలన సంతోషించినట్లే కనిపించాడు. ఒక రోజు రాత్రి తన కాళ్లు పడుతూ నిద్రకు జోగుతున్న సోముడి తలమీద చేయివేసి, ‘ఏదో ఆలయానికి దారి అడిగినట్లుగా ఉన్నావు. ఇప్పట్లో అక్కడికి వెళ్లే ఉద్దేశం లేదా ఏం?’ అన్నాడు సాధువు.

‘మీరు ఆ మాట ఎప్పుడంటారా అని ఎదురు చూస్తున్నాను స్వామీ,’ అన్నాడు సోముడు వినయంగా.

‘ఇంతకూ అక్కడికి వెళ్లి ఏం చేయాల నుకుంటున్నావో చెప్పనే లేదు నువ్వు,’ అన్నాడు సాధువు.

సోముడు గతుక్కుమని, ‘అది పరమ రహస్యం స్వామీ!’ అన్నాడు.

‘నువ్వక్కడికి వెళ్లాలనుకుంటున్నది నిధి గురించి కాదు కదా?’ అన్నాడు సాధువు కళ్లు తెరిచి.

సోముడు రెండు చేతులూ పైకెత్తి, ‘విషయాన్ని మీ వద్ద దాచి పెట్టినందుకు నన్ను మన్నించండి స్వామీ. నేను అక్కడికి వెళ్లాల నుకుంటున్నది నిధికోసమే,’ అన్నాడు.

‘గతంలో నీలానే చాలామంది అక్కడికి వెళ్లి ఉత్తచేతులతో తీరిగి వచ్చారు నాయనా!