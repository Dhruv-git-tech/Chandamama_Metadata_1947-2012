# చందమామతో నా జ్ఞాపకాలు - కన్నడ

'చందమామతో నా జ్ఞాపకాలు' కథనాలను చదివినప్పుడు నిజంగానేను యాబై ఏళ్లవెనక్కు వెళ్లి చూసుకున్నాను. నిజం చెప్పాలంటే నాలో పుస్తకాలు చదివే అలవాటు పెరగడానికి చందమామే కారణం. మా పెద్దన్న క్రమం తప్పకుండా చందమామను ఇంటికి తీసుకుని వచ్చేవాడు. చందమామను ముందుగా ఎవరు చదవాలి అనే విషయంపై నాకూ, మా పెద్ద అక్కగార్లకు మధ్య పెద్ద యుద్ధమే జరిగేది. కథలన్నీ చదివితే గాని నేను చందమామను కింద పెట్టేవాణ్ణి కాదు. చందమామ కథలు ఎంతో ఆసక్తిగాను, ఆశ్చ ర్యభరితంగాను ఉండేవి. ఒక నెల పత్రికను చదివిన తర్వాత మేం మరుసటి నెల సంచిక కోసం ఎదురు చూసేవాళ్లం.

ప్రారంభంలో 'బాలనాగమ్మ', 'గుణసుందరి' ధారావాహి కలు చాలా ఆసక్తికరంగా ఉండేవి. తర్వాత విచిత్ర కవలలు, ధూమకేతు, మకర దేవత. ముగ్గురు మాంత్రికులు వంటి సీరియల్స్ పాఠకులను మునివేళ్లపై నిలిపి చదివించేవి. ఈ విధంగా నేను చందమామతోటే పెరుగుతూ వచ్చాను. ఒక్క నెల కూడా చందమామను చదవకుండా పోయింది లేదు. ఏ కారణంవల్లనైనా ఒక నెల చందమామ అందకపోతే చాలా బాధ కలిగేది. రాబోయే తరాల కోసమని నేను చాలా సీరియల్స్ ను బౌండ్ చేసి భద్రపర్చాను. దురదృష్టవశాత్తూ వాటిని ఇతరులకు ఇచ్చాను. తర్వాత అవి తిరిగి రాలేదు.

Name: Jeddu Sadashiva
Bhatt, Bangalore.

# చందమామతో నా జ్ఞాపకాలు - ఒడియా

జాహ్నమాము(చందమామ)తో నా సంబంధం తల్లిపిల్లల సంబంధంలాంటిది. నా చిన్నప్పుడు అంటే అయిదేళ్ల వయసులో నేను మా పిన్ని వాళ్ల ఇంట్లో ఉండేదాన్ని. అమ్మకు దూరంగా ఉండటం అనే బాధను, చింతను అధిగమించడంలో జాహ్నమాము నాకు ఎంతగానో సహాయ పడింది. చందమామను అందిన ప్రతిసారీ చదవడం పూర్తికాకూడదని అనుకుంటాను. కాని అది సాధ్యమయ్యేది కాదు. పత్రిక చదివిన వెంటనే వచ్చే నెల చందమామ కోసం ఎదురుచూసేదాన్ని చిన్నప్పటినుంచి ఈ రోజువరకు చందమామను చదువుతూనే ఉన్నాను. నాకిప్పుడు 37 సంవత్సరాలు. ఉపాధ్యాయురాలిని. జాహ్నమామును ప్రతి నెలా చదవండని మా అబ్బాయికి, విద్యార్థులకు కూడా చెబుతుంటాను. రేపటి తరాల పిల్లలు కూడా జాహ్నమాము కోసం ఇలాగే ఎదురుచూ స్తుంటారని, చూడాలని కోరుకుంటున్నాను.

Name: Laxmipriya Das
Sudarshan nagar,
Puri, Odisha.