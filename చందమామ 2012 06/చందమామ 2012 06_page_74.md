జగదేకసుందరి క్లియోపాత్ర అద్వితీయ సౌందర్యానికి ఊరగాయలే కారణమని పరిశోధకులు చెబుతున్నారు. ప్రత్యేకించి పుచ్చకాయలతో చేసిన ఊరగాయ అంటే ఆమె ఎంతో మక్కువ చూపేదట. అలాగే దోసకాయ ఊరగాయ కూడా ఆమె ప్రాధాన్యతలలో ఒకటిగా ఉండేదట.

కూల్-ఎయిడ్ పికిల్స్ గురించి విన్నారా? ఇది పాత పద్ధతి నుంచి మెరు గులు దిద్దిన ఊరగాయ. ఉప్పునీటిలో కూరగాయలు లేదా పండ్లను ఊర బెట్టడానికి బదులుగా కూల్-ఎయిడ్ మిక్స్‌లో వాటిని నిల్వ ఉంచేవారు. ఈ కొత్తపద్ధతిలో చేసిన ఊరగాయలను ప్రజలు లొట్టలేసుకుని ఆరగించే వారట.

నెపోలియన్ ఊరగాయలను తన సైన్యాల ఆరోగ్యాన్ని సంరక్షించేవిగా లెక్కించే వాడట. ఊరగాయలను భద్రంగా నిల్వఉంచి, ఊరబెట్టే పద్ధతితో తన వద్దకు వచ్చేవారికి అధికమొత్తంలో డబ్బులను బహుమతిగా ప్రకటించడానికి కూడా అతడు సిద్ధపడ్డాడట. సైనిక కార్యక్రమాల సందర్భంగా తమ సైన్యాలకు నెపోలి యన్, జూలియస్ సీజర్ ఇరువురూ దోసకాయ ఊరగాయలను తప్పనిసరిగా అందించేవారని తెలుస్తోంది.

## మరికొందరు అభిమానులు!

* పదమూడవ శతాబ్దంలో, కింగ్ జాన్ ఇచ్చే ప్రముఖ విందులో ఊరగా యలు ప్రధాన వంటకంగా వడ్డించేవారట.

* రోమన్ చక్రవర్తి టిబెరియస్ ప్రతిరోజూ ఊరగాయలను ఆరగించే వాడని ప్రతీతి.

* ఊరగాయలలో ఉండే నొప్పి తగ్గించే గుణాన్ని అరిస్టాటిల్ ప్రశంసించాడు కూడా.

* ఒకటవ ఎలిజబెత్ రాణి కూడా ఊరగాయలంటే పడి చచ్చేదని తెలుస్తోంది.

పసిఫిక్ దీవుల్లో స్థానికులు పండ్లు, కూరగాయలను ఉపయోగించి చేసే ఊరగాయలను అరటి ఆకులతో కప్పిన గుంటలలో ఉంచేవారు. ఫిజీ దీవులలో, అమ్మాయి తల్లిదండ్రులకు తన వద్ద ఉన్న ఊరగాయల గుంట లను చూపించిన తర్వాతే ఆ అమ్మాయిని పెళ్లాడేవాడు!