ఒకసారి హరిశర్మకు జబ్బు చేసింది.
ఎన్ని వైద్యాలు చేసినా అది తిరుగుముఖం
కాలేదు. తన వ్యాధి నిమ్మళించదని హరి
శర్మనిరాశపడ్డాడు కూడా.

తన మిత్రుడైన హరిశర్మకు జబ్బుగా
ఉందని దేవశర్మకు తెలియవచ్చింది.

అతణ్ణి చూసి పరామర్శించి వద్దామని
బయలు దేరాడు.

తనకు మరి చెవుడు గద. చాలా సేపు
మాట్లాడుతూ కూచుని ప్రయోజనం లేదు.
అవతలి వాళ్లు చెప్పేవి తనకు ఎలాగు
వినపడవు. తనకు చెవుడని అందరికీ
తెలిసిపోతుంది. అందుకని ముచ్చటగా
మూడే ప్రశ్నలు వేసి, స్నేహితుణ్ణి పరామ
ర్శించి వచ్చేద్దామనుకున్నాడు.

తనను చూడటానికి దేవశర్మవచ్చాడన
గానే హరిశర్మ సంతోషించి కూచోమని
చెయ్యి ఊపాడు.

‘జబ్బు ఎలా ఉంది?’ అని అడిగాడు
దేవశర్మ.

‘ఇది నయమయ్యేట్టు లేదు,’ అన్నాడు
హరిశర్మ.

ఆ మాట దేవశర్మకు వినపడదుగా!
‘భగవంతుడి దయవల్ల అలాగే జరగాలి..
ఔషధం ఏమిటి?’ అని మళ్లీ అడిగాడు
దేవశర్మ.

‘మృత్యువే ఇకనాకు ఔషధం,’ అన్నాడు
హరిశర్మ.

‘అదే మంచి మందు.. ఇంతకూ వైద్యు
డెవడు?’ అని దేవశర్మమళ్ళీ ప్రశ్నించాడు.

‘ఎవడా? యమధర్మరాజు!’ అన్నాడు
హరిశర్మవళ్లు మండి.

‘అతణ్ణే నమ్ముకో! చాలా గట్టివాడు!’
అన్నాడు దేవశర్మ.

ఇదంతా వింటున్న హరిశర్మ బంధు
వులు దేవశర్మధోరణికి మండిపడి, అతడిని
పట్టుకు చావగొట్టి, వీధిలోకి గెంటారు.

‘చూశారా, అవతలివాడి మాటలు విన
కుండానే జవాబివ్వడం అనేది ఎంత అన
ర్థాన్ని కలిగిస్తుందో!’ అన్నాడు తాతయ్య.