తాంతం రుణపడి ఉంటాను,’ అని వల వలా ఏడ్చేశాడు.

రామయ్య కొద్దిసేపు ఆలోచించి ‘కుదువ పెట్టడానికి ఏదన్నా వస్తువుందా?’ అని అడిగాడు.

కళ్లు తుడుచుకున్న శివయ్య ‘నా పెళ్లికి అత్త తరపు వారు పెట్టిన ఉంగరం ఉంది. తీసుకుని సాయం చేయండి,’ అని వేలి కున్న ఉంగరాన్ని తీసి రామయ్య చేతిలో పెట్టాడు.

రామయ్య దానిని ఎగాదిగా చూసి, ‘ఇది అసలుదో నకిలీదో తెలియడం లేదు. నకిలీని అసలుగా చూపించి ఏమార్చడం ఈ రోజుల్లో పరిపాటయిపోయింది’ అని జేబులో నుండి రెండు వందలు తీసి శివయ్య చేతిలో పెట్టాడు.

శివయ్య గుడ్ల నీరు కుక్కుకుని, ‘అయ్యా, తమరు సందేహించనవసరం లేదు. అది నిఖార్సయిన బంగారమే. మీ మిత్రుడి సలహా కూడా తీసుకుని మరో ఐదారు వందలన్నా ఇప్పించండి. చావు బతుకుల్లో ఉన్న మా అమ్మను బతికించుకుంటాను,’ అని దీనంగా వేడుకు న్నాడు.

రామయ్య కన్నెర్రజేసి ‘ఇష్టవైతే తీసుకో, లేకుంటే ఆ రెండొందలు కూడా ఇచ్చేసి నీ వస్తువుతో వెనుదిరుగు,’ అని మండిపడ్డాడు. శివయ్య మారుమాట్లాడ కుండా కళ్లు తుడుచుకుని చకచకా అడు గులేస్తూ వెళ్లిపోయాడు.

శివయ్య అటువెళ్లగానే చంద్రయ్యతో రామయ్య ‘నాతో రావిపల్లి వరకు రాగ లవా?’ అని అడిగాడు. ధర్మాత్ముడని అందరితో పాగడ్డలందుకునే రామయ్య ప్రవర్తనలో మరో కోణాన్ని చూసి లోపల బాధపడుతున్న చంద్రయ్య అయిష్టంగానే ఒప్పుకుని మిత్రుడితో బయలుదేరాడు.

ఇరువురూ రావిపల్లి చేరీచేరగానే సరా సరి ఆచారిగారి ఇంటిని సమీపించారు. కిటికీలో నుండి లోపలికి తొంగి చూసిన రామయ్యకు ఆచారిగారిని ఏడుస్తూ ప్రాధేయపడుతున్న శివయ్య కనిపించాడు.

‘ఆచారిగారూ, సమయానికి మీరడి గిన మొత్తం సమకూరలేదు. ఈ రెండొందలు తీసుకుని వైద్యం ప్రారంభించండి. మిగతా మొత్తం సాయంత్రానికల్లా ఎలా గోలా సర్దుబాటు చేస్తాను,’ అని ఆచారి