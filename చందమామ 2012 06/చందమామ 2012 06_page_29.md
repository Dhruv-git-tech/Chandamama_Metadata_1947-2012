చిత్రకారుల యుక్తి

పూర్వం జయవిజయులని ఇద్దరు చిత్ర కారులుండేవారు. వారు ప్రతిభావంతులు. వారు ఏ కొత్త మనిషినైనా సరే కొద్దిసేపు చూసి ఆ మనిషి రూపం చిత్రించగలిగే వారు. తాము చూడని మనిషిని సైతం వర్ణించగా విని, ఎరిగినవాళ్లు పోల్చుకునేలాగ చిత్రించగలిగేవారు.

వారు తమ అపూర్వ శక్తులను అనేక రాజాస్థానాలలో ప్రదర్శించి ఎన్నో బిరు దులూ బహుమానాలూ పొందుతూ దేశాటన చేశారు.

ఒకనాడు వారు మాధవవర్మ అనే రాజు యొక్క ఆస్థానానికి వచ్చి అక్కడకూడా తన ప్రజ్ఞను ప్రదర్శించారు.

మాధవవర్మవారితో, 'మీరు ప్రతిభావం తులని నేను నమ్ముతున్నాను. అయితే మీకొక చిన్నపరీక్షపెడతాను. అన్ని రకాల

జ్ఞానం కంటే కూడా ఆత్మజ్ఞానం గొప్పదని పెద్దలు చెబుతారు. ఇది కళలలో కూడా నిజమేనని నా ఉద్దేశం. మీరు నిజంగా ప్రతిభావంతులే అయితే మీరు మీ చిత్త రువులనే వేసి నాకు చూపించండి. అవి వాస్తవాన్ని పోలి ఉన్నట్లయితే నేను మీకు నిజంగా మంచి బహుమానం ఇచ్చి సత్కరి స్తాను,' అన్నాడు.

ఈ మాటలకు జయ విజయులు తెల్ల బోయినట్లు కనబడ్డారు.

‘మీరు తరచు మీ ముఖాలను అద్దాలలో చూసుకుంటూనే ఉంటారు కదా! ఆ ముఖాలను చిత్రించడం మీకేమంత కష్టం? అలా కనిపించి వెళ్లిపోయిన దాసీ దాని చిత్తరువు అచ్చు గుద్దినట్లు వేశారే. అంత కన్న ఇది కష్టమైన పని కాదు,’ అన్నాడు మాధవవర్మ.