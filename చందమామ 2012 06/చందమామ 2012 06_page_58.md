బిగించి, నేలమీద వంగి నడుస్తూ పడవల దగ్గిరకు వెళ్లాడు. అతడింతకు ముందు చూసినట్లు ఒక పడవ రెండవదానికి భిన్నంగా నీటి మీద ఉండి ఉండి చప్పున ఒక పక్కకు ఒరిగి, మళ్లీ యథాప్రకారం నిలబడుతున్నది.

పడవ కింద ఏవో మొసళ్లు చేరి పోట్లాడుకుంటున్నవేమో అన్న అనుమానం నాంగ్‌సోమ్‌కు కలిగింది. కాని, పరీక్షగా చూడగా అక్కడ నీటిలో పెద్దకదలిక ఏమీ అతడికి కనిపించలేదు.

దానితో అతడికి శత్రువెవరో పడవ కింద దాగి ఉండి పడవకు చిల్లి పొడవడమో, లేక దొంగిలించుకుపోవాలనే ప్రయత్నమో చేస్తున్నాడన్న అనుమానం గట్టిగా కలిగింది.

నాంగ్‌సోమ్ ఎర్రగండును నీటి ఒడ్డునే ఉంచి, నిశ్శబ్దంగా నీటిలో దిగి పడవను చేరి, దానిమీద ఎక్కి నిలబడ్డాడు. ఆ సమయంలో పడవ కొంచెంగా అటూ ఇటూ ఒరిగింది. వెంటనే దాని అడుగు నుంచి ఒక నల్లని ఆకారం చప్పున నీటిమీ దికి తేలింది. గుడ్డివెన్నెల్లో ఒకరినొకరు గుర్తించారు.

కన్ను మూసి తెరిచేంతలో నాంగ్‌సోమ్ చేతిలోని ఈటెను బలంగా ఆ నల్లని ఆకారం కేసి విసిరాడు. అదే సమయంలో నీటిలో ఉన్నవాడు చప్పున ఈటెను నాంగ్ సోమ్ మీదికి ప్రయోగించాడు. ఆ ఈటె పడవ అంచును తాకటం, నాంగ్‌సోమ్

ఈటె దూసుకొచ్చి వాడి వెన్నులో దిగబడటం ఒకేసారి జరిగిపోయింది.

నీటిలో ఉన్నవాడు ఒక్కచావు కేక పెట్టాడు. వెంటనే నాంగ్‌సోమ్ నీటిలోకి దూకి వాణ్ణిచేతులతో బలంగా పట్టుకుని ఒడ్డుకేసి ఈడ్చుతూ, పెద్దగొంతుతో, 'శత్రువులు! శత్రువులు!' అని కేకలు పెట్టసాగాడు.

ఆ కేకలు వింటూనే శిఖిముఖీ వాళ్లు అదురుకుంటూ నిద్రలు లేచి నాంగ్‌సోమ్ ఉన్న చోటుకు పరిగెత్తుకొచ్చారు. ఆ సరికి నాంగ్‌సోమ్ గాయపడినవాడిని బాగా ఒడ్డు మీదికి ఈడ్చుకు వచ్చాడు. వాడి వెన్నులో దిగిన ఈటె అలాగే దిగబడి ఉన్నది. వాడు బాధతో ఆయాస పడుతున్నాడు. అజితుడి చేతిలో ఉన్న కాగడా తీసుకుని, దాని