అమూల్యమైన ఆస్తి

పూర్వం విక్రమసేనుడనే రాజు అమరావతి
నగరానికి రాజుగా ఉండేవాడు. ఆయనకు
తన చుట్టూ ఉండే అధికారులపైన కొంచెం
కూడా ఆదరం ఉండేది కాదు. ఎందుకంటే
వారు ఎంతసేపూ, ‘తమరు ఇంద్రులు,
చంద్రులు! తమ పరిపాలనలో ప్రజలు
స్వర్గసుఖాలు అనుభవిస్తున్నారు!’ అని
ఇచ్చకాలు పలుకుతూ ఉండేవారు. ఈ
ధోరణి ఆయనకు నచ్చేది కాదు.

అందుచేత విక్రమసేనుడు అప్పుడ
ప్పుడూ మారువేషం ధరించి మామూలు
మనిషిలాగా పల్లెట్టూళ్లవెంట తిరుగుతూ,
సామాన్య ప్రజలు ఎలా జీవిస్తున్నారో, వారి
కష్టసుఖాలేమిటో స్వయంగా తెలుసు
కుంటూ ఉండేవాడు. ఆయనకు తాను
తినే రాజభోజనం కంటే గుడిసెలలో వాళ్లు

తినే సామాన్యపు భోజనమే రుచికరంగా
ఉన్నట్లు కూడా తోచేది.

ఒకనాడు విక్రమసేనుడు మారువే
షంలో ఒక అడవి మధ్యగా వెళుతుండగా
ఎవరో వేణువు ఊదటం వినిపించింది.
రాజు ఆ పాట వినవచ్చిన దిక్కుగా వెళ్లి ఒక
గొర్రెల కాపరిని చూశాడు.

వాడికి పదహారేళ్లు ఉంటాయి. చింకి
బట్టలు ధరించినా మనిషి అందంగా
ఉన్నాడు. వాడి అందచందాలు చూసి
రాజు ఆశ్చర్యపడి, తనలాగే వాడు కూడా
మారువేషంలో ఉన్న ఏ రాజకుమారుడో
అనుకున్నాడు.

కాని ఆయన ఆ కుర్రవాడితో సంభా
షించి వాడి తల్లితండ్రులు చాలా పేదవారని
తెలుసుకున్నాడు.