అట్టమీది బొమ్మ

జూన్ నెల చందమామలో మహారాక్షసుడు కుంభకర్ణుడి
చిత్రాన్ని అట్టమీది బొమ్మగా ప్రచురించాము. కుంభకర్ణుడు
రావణాసురుడి సోదరుడు. ఇతడు మహావీరుడని మనకు
తెలుసు. యుద్ధరంగంలో అడుగుపెట్టి రావణుడి విజయం
కోసం కడదాకా ప్రయత్నించిన వీరుడితడు. రాముడితో జరిగే
యుద్ధంలో తను ఓటమిని ఎదుర్కొనబోతున్నట్లు ఇతడికి
తెలుసు. యుద్ధంలో వరుసా పరాజయాల తర్వాత రావణుడు తన సోదరుడైన కుంభ
కర్ణుడిసహాయం తీసుకోవాలని నిర్ణయించాడు. ఆసమయంలో కుంభకర్ణుడు ఆరు
నెలల దీర్ఘ నిద్రలో ఉంటాడు. కుంభకర్ణుడి నివాస గృహం ఒక పెద్ద గుహ. అతడిని
లేపడానికి ధైర్యం చేసి వచ్చిన రాక్షస బలగం అతడి ముక్కుల్లోంచి వచ్చే గాలికే బయ
టకి కొట్టుకొచ్చారట. అతడిని లేపడానికి వాయించిన నగారాల మోత అతను పెట్టే
గురకమోతలో వినిపించలేదట! నిద్రిస్తున్న కుంభకర్ణుడి భారీకాయాన్ని చూసి రాక్ష
సులు వణికిపోయారు. అతడి దేహం మీదికి ఎక్కి ఈటెలతో పాడిస్తే అతనికి నల్లి
కుట్టినట్లు కూడా ఉండేది కాదు. ఏనుగులతో తొక్కించారు. అన్నీ నిప్పయోజనమే
అయినాయి. చివరకు అతడు లేచాడు. తీవ్రమైన ఆకలి. ఆకలి తీర్చాక అతడు,
నన్నెందుకు ఇప్పుడు లేపారు, సోదరుడు రావణుడు కుశలమేనా అని అడిగాడు.
రామాయణం మొత్తంలో కుంభకర్ణుడు విశ్వాసానికి మారుపేరుగా నిలుస్తాడు. తాను
అధర్మపక్షంలో ఉన్నట్లు అతడికి తెలుసు కాని యుద్ధం చేయడం తప్పని, రావణుడు
చేస్తున్నది తప్పని అతడు తన సోదరుడికి సూచించాడు. రావణుడు అతడిని అవ
మానించి అతడి శౌర్యంపై సందేహం వ్యక్తపరిచిన తర్వాతే కుంభకర్ణుడు యుద్ధంలో
పాల్గొని తన విధి నిర్వర్తించాలని నిశ్చయించుకున్నాడు. విభీషణుడిలా ఇతడు రావ
ణుడితో తన బంధాన్ని తెంచుకోలేదు. తప్పైనా, ఒప్పైనా హితులకోసం చివరికంటా
ప్రయత్నించే తీరుకు కుంభర్ణుడు పెద్ద ఉదాహరణగా నిలుస్తాడు. అతడి నిర్ణయం
తప్పు కావచ్చు లేదా ఒప్పు కావచ్చు కాని సోదరుడి పట్ల అతడు చూపించిన అభి
మానం, విధి నిర్వహణలో స్వచ్ఛత వల్లే అతడికి మోక్షప్రాప్తి కలిగింది. చందమామ
మేటి చిత్రకారులు శ్రీ ఎంటివి అచార్య చిత్రించిన ఈ చిత్రం 1948 మే చంద
మామలో ప్రచురించబడింది. జూలైలో మా వార్షిక ముఖచిత్రంతో మళ్లీ కలుసు
కుందాము.
- సామ్య భరద్వాజ్