చూస్తూండగానే శిథిలాలయ పూజారి ఉన్నపడవలు లంక మలుపు తిరిగి, కన బడకుండా పోయినై.

జలజంతువు తృప్తిగా ఒళ్ళు విరుచు కుంటున్నట్లు నీటిలో అటూ ఇటూ కాసేపు పార్లి లేచి, తల మాత్రం నీటి బయటకు పెట్టి, దూరంగా ఉన్నమరో చిన్న లంకకేసి బయలు దేరింది. అది కనబడకుండా పోయేవరకూ ఆగి, శిఖిముఖీ వాళ్లు దాగిన చోటునుంచి బయటకు వచ్చి, తిరిగి తమ పడవల మీదికి వెళ్లారు.

తమ ప్రయాణం జంతువు వెళ్లిన దిక్కు కాకపోవడం వాళ్లకు కొంత ధైర్యాన్నిచ్చింది. కాని, ఈ జలమయప్రదేశంలో అటువంటి భయంకర ప్రాణులు మరికొన్ని ఉండవ చ్చన్న అనుమానం వాళ్లను బాధించసా

గింది. వీటన్నిటికీ తోడు శిథిలాలయ పూజారి తమ ప్రయాణాన్ని ముందుగానే పసిగట్టడం అన్నిటినీ మించిన సంకటాన్ని తెచ్చిపెట్టవచ్చు.

పడవలు రెండూ కదలబోయే సమయంలో, శిఖిముఖి అందరికీ వినబడేంత పెద్దగొంతుతో, ‘వృశ్చికలంకకు వెళ్లాలనే ప్రయత్నంలో ఉన్న సాధకబాధకాలు, ఈసరికి అందరికి తెలిసి వచ్చినై అనుకుంటాను. నేనూ, కేసరీ ఏ పరిస్థితుల్లోనూ అక్కడికి వెళ్లక తప్పదు. కాని, మిగతా వాళ్లెవరైనా ఇక్కడ దిగబడిపోదలిస్తే నా కభ్యంతరం లేదు. తిరుగు ప్రయాణంలో అలాంటివాళ్లను తీసుకుపోతాం. ఈలోపల వాళ్ళకు అవసరం అయిన ఆహార పదా ర్థాలు ఈ లంకలో వదులుతాం', అన్నాడు.

ఈ మాటలకు ఒక్క క్షణం అందరూ ఆశ్చర్యపోయారు. నాంగ్‌సోమ్, అజిత వీరభద్రులతోపాటు, కుంటి జాంగ్‌లా కూడా ఎన్నికష్టాలు ఎదుర్కోవలసి వచ్చినా, వృశ్చిక లంకకు వెళ్ళి తీరవలసిందే అన్నాడు. ‘శిథిలాలయ పూజారి అంతం చూడవలసి ఉన్నదనీ, కనక తాను ఒంటరిగానైనా సరే, వృశ్చిక లంకకు వెళ్లక తప్పద’నీ అన్నాడు, జాంగ్‌లా.

తమ అనుచరుల ధైర్యాన్నీ, పట్టుదలనూ, విశ్వాసాన్నీ శిఖిముఖీ, విక్రమకేసరులు మెచ్చుకున్నారు.

పడవలు కదిలినై. గాలి అనుకూలంగా ఉండటంతో తెరచాపలు ఎత్తారు. తమకన్న