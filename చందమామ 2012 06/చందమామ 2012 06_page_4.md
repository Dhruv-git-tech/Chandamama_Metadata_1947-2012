## ద్రవ్యోల్బణం, వర్షాలూ....

ప్రపంచం తీవ్రమైన మాంద్యం గుండా వెళుతోంది. నేతలు తీవ్రంగా ప్రయత్నిస్తున్నప్పటికీ అంధకారంలో కాసింతవెలుగు చూడటానికి మనకు కాస్తసమయం పట్టవచ్చు. భారతదేశం కూడా ఇప్పటికే మాంద్య ప్రభావానికి గురైంది. ఇది ప్రపంచ ఆర్థిక వ్యవస్థ యొక్క అతి పెద్ద ప్రతికూలాంశాలలో ఒకటి. పైగా మనం తీవ్రమైన ద్రవ్యోల్బణాన్ని కూడా చవిచూస్తు న్నాము. అన్ని రకాల ముడిసరుకుల ధరలు పెరుగుతూనే ఉన్నాయి. చందమామకు సంబంధించి మేము కూడా ఈ సమస్యను ఎదుర్కొంటున్నాము. గత రెండు సంవత్సరాలుగా ముడిసరకుల ధరలలో పెరుగుదలను మేమే భరిస్తూ వస్తూ, దీన్నుంచి బయట పడటానికి మావంతు ప్రయత్నాలు చేస్తూ వచ్చాము. కాని మా అవకాశాలు రానురాను కుదించుకుపోయాయి. భారమైన హృదయం తోటే జూలై నెలనుంచి మా అన్ని ప్రచు రణల ధరలను పెంచబోతున్నామని ప్రకటించక తప్పడం లేదు. చందమామ ఉనికిలో ఉండాలంటే ఇది మాకు తప్పనిసరిగా మారింది. అయితే జూలై నెలలో మేము అందు కున్న చందమామ చందాలు పాత ధరలతోనే కొనసాగుతాయి. చందమామ పాఠకులు అర్థం చేసుకుని సహకరించగలరని ఆశిస్తున్నాము.

ఈసారీ దేశంలో సాధారణ వర్షపాతమే ఉంటుందని వాతావరణ శాఖ అంచనా. మనకీది కాస్తఊరటనిస్తుంది. మన ఆర్థిక వ్యవస్థ పూర్తిగా రుతువులమీదే ఆధారపడుతోంది. రుతు వులతో పని లేకుండా ప్రతిఏటా మనం నీరూ ఆహారం పొందగలిగేలా మన విధాన నిర్ణేతలు పథకాలు చేయడానికి ఇదే మంచి తరుణం.

విద్యా సంవత్సరం కూడా ప్రారంభమవుతుంది కాబట్టి రోజులో చదువు, ఆట, టీవీ చూడటం మధ్యసమతూకం ఉండేలా చూసుకోవాలి. దీంతో బడిలో మంచి ఫలితాలను సాధించడంతో పాటు పూర్తిస్థాయిలో ఆటలను ఆస్వాదించడానికి, వ్యక్తిగా బాగా ఎదగడానికి కూడా ఏలుంటుంది.

జూన్ 1న అంతర్జాతీయ పిల్లల దినం. ఈ సందర్భంగా జీవితంలో అవకాశాలు, భాగ్యం లేని వారికి సహాయపడటానికి మనం ప్రయత్నించాలి. స్నేహితులకు మనం ఎలా సహకరించగలమో సలహాలు రాసి పంపవలసిందిగా మా పాఠకులను కోరుతున్నాము.