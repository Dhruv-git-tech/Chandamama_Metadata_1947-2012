ఆ రాత్రి మరే అవాంతరం లేకుండా తెల్లవారిపోయింది.

శిఖిముఖీ అతడి అనుచరులూ పడవ లను సిద్ధం చేసి, ముందుగా దొంగచెప్పిన లంకను సమీపించి, జాగ్రత్తగా దానిమీద దిగారు.

వాళ్లు ఎంతో వెతకగా వెతకగా ఒకచోట రాత్రి పూజారి ముఠా వాళ్లు వేసుకున్న నెగటి గుర్తులు మాత్రం కనిపించినై. వాళ్లు ఏ తెల్లవారు జామునో లంక వదిలిపో యారు.

తరవాత నాలుగు రోజులపాటు వాళ్లు చిన్నా పెద్దలంకల పక్కగా ప్రయాణం చేసి అయిదవనాటి సంధ్యాసమయానికి ఎత్త యిన కొండలతో, మహావృక్షాలతో ఉన్న ఒక పెద్దలంకను చూశారు. ఈ మధ్య కాలంలో వాళ్లకు శిథిలాలయ పూజారి ఉన్న పడ వలు ఎక్కడా కనబడలేదు.

తాను తన జాతి ఇభ్యుపెద్దల ద్వారా విన్న వృశ్చికలంక ఇదేనని నాంగ్‌సోమ్

గుర్తించాడు. అతడు ఇదే వృశ్చికలంక అని శిఖిముఖీ, విక్రమకేసరులతో చెప్పగానే వాళ్లు ఎక్కడలేని సంతోషంతో పడవలను తీరానికి నడపమన్నారు.

కొద్దిసేపటి తరవాత పడవలు రెండూ తీరాన్ని చేరినై. అందరూ పడవల్లోంచి ఒడ్డుకు దిగారు. ఇంకా వెలుతురు ఉండ గానే, దాపుల ఉన్న కొండ ఎక్కి లంక ఎలా ఉన్నదీ చూసేందుకు విక్రమకేసరీ, శిఖి ముఖీ బయలుదేరారు. మిగతావాళ్లు పడవల దగ్గిరే ఉండిపోయారు.

వాళ్లిద్దరూ కొండ పైభాగం చేరి దూరంగా లంకలో అంతకన్న చాలా ఎత్తుగా ఉన్న మరికొన్ని కొండల కేసి కొంచెం సేపు చూసి, వెనుదిరగబోయేంతలో వాళ్ల దృష్టిదిగువ నున్నచిన్న గుట్టమీదపడింది. ఆ వెంటనే వాళ్లక్కలిగిన ఆశ్చర్యం అంతా ఇంతా కాదు. ఆ గుట్టమీద పాడుబడి కూలిపోవటానికి సిద్ధంగా ఉన్న ఒక దేవాలయం ఉన్నది.

(ఇంకా ఉంది)