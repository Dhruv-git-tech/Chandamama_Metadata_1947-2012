గత 55 సంవత్సరాలుగా చందమామ పాఠకురాలిని. చందమామను చూస్తే ఎన్నో జ్ఞాప కాలు. జైలు సూపర్నెంటుగా పనిచేసిన మా వారు ఆఫీసు నుంచి వచ్చాక ఏమాత్రం తీరిక దొరికినా చందమామే చదివేవారు. మా ఏడుగురు పిల్లలకు రామాయణ, భారతాలు పరిచయం చేసిన పుణ్యం చందమామదే. ఇప్పుడు చందమామ తిరిగి పూర్వవైభవం సంపాదించింది. చాలా కథలు వేస్తున్నారు. మళ్లీ మా ఇంట్లోకి వెన్నెల వెలుగులు వస్తున్నాయి. నాకిప్పుడు 81 సంవత్సరాలు. నూరేళ్ళ వరకు చందమామ చదువుతుండాలని నా ఆశ. చందమామ ఇంటిల్లి పాదిని ఇలాగే అలరించాలని ఆశీర్వదిస్తున్నాను. - మాచిరాజు రత్నకుమార్తి, హైదరాబాద్ ఏప్రిల్ సంచికలో నా తొలి కథ 'అనువుగానిచోట' చూడగానే ఎంత సంతోషమేసిందో మాటల్లో చెప్పలేను. నర్సింగ్ హోమ్ నుంచి ఇంటికొచ్చి రాత్రి ఏక బిగిన చదివేశాను. నడి రాత్రిలోనూ చందమామను మునివేళ్లతో పట్టుకుని నిమురుతుంటే మా చెల్లెలు చూసి 'ఇకచాల్లేపడుకో' అంటూ మందలించింది. దీనికి కారణం ఉంది. ఇతర పిల్లల పత్రికలకు కథలు పంపే నా స్నేహితురాళ్లు 'చందమామలో నా కథ పడుతోంద'ని చెబితే అదీ చూద్దాం అంటూ గత కొంతకాలంగా గేలి చేస్తూ వచ్చారు. అందుకే చందమామలో నా తొలి కథను ఆనందంతో కాదు కొసిగా చదివాను. 12 భాషల్లో చందమామను తెప్పించుకుని వాళ్లందరికీ నా కథను 12 భాషల సంచికలలో చూపించి నవ్వాలని ఉంది. చందమామలో నా తొలి కథ ప్రచురించినం దుకు హృదయపూర్వక కృతజ్ఞతలు.

- డ్యాక్టర్ సిరి, మిర్యాలగూడ, నల్గొండ ఊహ తెలిసినప్పటి నుంచి చందమామ తెలుసు. ఇప్పటికీ చందమామ చేతికొచ్చిందంటే చాలు పుస్తకం మొత్తం చదవందే వదలను. అయితేనేను చదివే విధానం గమ్మత్తుగా ఉంటుంది. వెనకపేజీ నుంచి మొదలు పెట్టి ముఖచిత్రంతో ముగిస్తాను. నాకు పది సంవత్సరాల వయసు మనవడున్నాడు. కథ చెబితే గాని నిద్రపోడు. రోజుకో కొత్త కథ చెప్పాలి. అలాంటప్పుడు అనిపిస్తుంటుంది. 'చందమామ నెలకొక్కటేనా' అని. -వై. సువ్వర్ణకళ, ఉప్పల్, హైదరాబాద్ ఏప్రిల్ చందమామ చక్కటి కథలతో పున్నమి చంద్రుడిలా నిండుగా ఉంది. అయితే 'తరం-అంతరం' కథ జాబిలిలోని మచ్చలా అనిపించింది. గ్యాస్ స్టవ్ లు, మిక్సీలు, పిజ్జాలు, బర్గర్లు, కంప్యూటర్, ఆఫీసు లాంటి పదాలు చందమామకు వద్దు. ఇలాంటి సబ్జెక్టులతో వెయ్యి కథలు రాయొచ్చు. అయితే అవి చందమామకు అందాన్నివ్వవు. అలాంటి కథలకు చాలా పత్రికలు ఉన్నాయి. ఎన్నో గొప్ప పత్రికలు సైతం కాలగర్భంలో కలిసి పోయినా, చందమామ ఇప్పటిదాకా గర్వంగా తలెత్తుకుని నిలబడిందంటే ఆ గొప్పతనం దాని మూలాల్లోనే ఉంది. దయచేసి వాటిని అలాగే కాపాడండి. చందమామకి ఆధునికత వద్దు.. వద్దు.. వద్దు...

- పి. వెంకటేశ్వరరావు, తూర్పుగోదావరి, ఎపి గత కొద్ది నెలలుగా చందమామలో వస్తున్న కథల సంఖ్య చూసి చాలా ఆనందం కలిగింది. ఎక్కువ మంది రచయితలకు అవకాశం కల్పించడం ముదావహం. చందమామకు పూర్వ