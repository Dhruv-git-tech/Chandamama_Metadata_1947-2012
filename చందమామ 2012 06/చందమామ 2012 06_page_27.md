కంసాలి. కట్టెలు కొట్టేవాడు తనకు కొత్త గొడ్డలి వస్తుందని విని సంతోషించాడు.

అప్పుడు కంసాలి అడిగాడు. ‘నీ గొడ్డలిని తాకిన వస్తువేదో కాస్త చూపగలవా?’ దానికి కట్టెలు కొట్టేవాడు ఆశ్చర్యపడి, ‘ఎందుకు చూపనూ, నాతో రా అన్నా’ అని కంసాలిని పిలుచుకుపోయాడు.

కంసాలితో పాటు అడవిలోకి వచ్చిన కట్టెలు కొట్టేవాడు అక్కడ ఒక చెట్టు కింది చిన్న చిన్న ముక్కను చూపి, ‘ఇదే అన్నా నా గొడ్డలిని తాకింది’ అన్నాడు.

‘ఆ ముక్కను తీసి నాకివ్వు, అదేమిటో చూస్తాను!’ అన్నాడు కంసాలి. కట్టెలు కొట్టే వాడు అలాగే తీసి ఇచ్చాడు. దాన్ని చూడ గానే కంసాలి తన ముఖకవళికలను దాచి పెట్టుకుని చెప్పాడు. ‘దీన్ని మాఇంటికి

తీసుకెళతాను. ఇనుమును నునుపు చేయ డానికి, శుభ్రపర్చడానికి ఇది ఉపయోగ పడుతుందేమో చూస్తాను.’

కంసాలి చాలా తెలివైన వాడు. గొడ్డలిని చూడగానే అది బంగారుగా మారినట్లు అతడు గుర్తించాడు. తర్వాత ఆముక్కని తీసుకుని ఇంటికి వెళ్లగానే దాన్ని ఇనుప వస్తువులకు తాకించాడు. తప్పకుండా అది పరుసవేది అని ధృవపర్చుకున్నాడు.

కంసాలికి సుడి తిరిగినట్లయింది. బంగారును అమ్మగా వచ్చిన డబ్బుతో మండూ ప్రాంతంలో భూమి కొనుగోలు చేసి పెద్ద భవంతిని కట్టుకున్నాడు. దాంట్లో చాలామంది పనివాళ్లను, సేవకులను నియమించాడు. రోజురోజుకూ తన సంపద, పలుకుబడి పెరుగుతూ వచ్చింది. త్వర లోనే అతడు మండూ రాజు అయ్యాడు.

మండూ పారుగున బొర్టన్‌పూర్ అనే రాజ్యం ఉండేది. ఈ రెండు రాజ్యాలకు మధ్యనర్మదా నది ఉండేది. మండూ రాజు కుమార్తెను తన కుమారుడికి ఇచ్చి పెళ్లి చేయవలసిందిగా కోరుతూ బొర్టన్‌పూర్ రాజు ప్రతిపాదన పంపాడు. కంసాలి రాజ వెంటనే ఈ ప్రతిపాదనను అంగీకరించాడు. ఒక శుభముహూర్తాన బొర్హాన్‌పూర్ యువ రాజు మండూ రాజకుమార్తెను పెళ్లాడాడు.

కుమార్తెను అత్తవారింటికి పంపేట ప్పుడు కంసాలి రాజు తన వద్ద ఉన్నపరుస వేదిని చెక్కపెట్టెలో ఉంచి కూతురు చేతిలో పెట్టాడు. ‘అమ్మా! దీనిని మీ మామగారికి ఇవ్వు. ఇది నా బహుమతిగా ఆయనతో