పొయారు. అప్పుడు దేవతల గురువైన బృహ స్పతి మృతసంజీవనివిద్యతోనూ, మూలికలతోనూ వారికి చికిత్స చేశాడు. సంజీవకరణీ, విశల్యకరణీ అనే ఓషధులు పాలసముద్రం వద్ద కొండలలో ఉంటాయి. పూర్వం కీరసాగరమథనం జరిగిన చోట చంద్రపర్వతమూ, ద్రోణ పర్వతమూ ఉన్నాయి. వాటి మీదనే ఈ ఓషధులు ఉంటాయి. అక్కడికి హనుమంతుణ్ణి పంపించు," అన్నాడు.

ఇంతలో ప్రళయంగా గాలి వీచింది. వానరులకు గరుత్మంతుడు వస్తూ కనిపించాడు. గరుత్మంతుడు రావటం చూసి, రామ'ల క్షీణుల ను బాణాల రూపంలో

బంధించి ఉండిన సర్పాలు భయపడి పారిపోయాయి.

గరుత్మంతుడు రామలక్ష్మణుల వద్దదిగి, వారి ముఖాలూ, శరీరాలూ నిమి రాడు. వెంటనే వాళ్ళ గాయాలు నయమయ్యాయి.

రాముడు అతనితో, "మీ దయవల్ల మేము తిరిగి ఎప్పటి లాగా బలవంతుల మయ్యాం. మిమ్మల్ని చూస్తుంటే మాతండ్రి దశరథమహారాజునూ, మా తాత అజమహారాజునూ చూసినంత ఆనందం కలుగుతున్నది. మీ దివ్యవస్తాలూ, ఆభరణాలూ చూడగా ఆశ్చర్యం కలుగుతున్నది. మీ రెవ్వరు?" అన్నాడు.

గరుత్మంతుడు ఆనంద బాష్పాలు రాల్చుతూ, "రామా, నేను నీకు స్నేహితుణ్ణి; ఇష్టుణ్ణి; నీ ప్రాణం లాటి వాణ్ణి; నా పేరు గరుత్మంతుడు. మీ ఇద్దరికీ సహాయం చెయ్యటానికే వచ్చాను. ఈ బాణపాశాలు నిజానికి సర్పాలు. వీటిని వదిలించటం అందరికీ సాధ్యం కాదు. అందుకే మీ స్థితి గురించి వినగానే పరిగెత్తుకుంటూ వచ్చాను! మిమ్మల్ని విడిపించాను. ఈ యుద్ధంలో మీరు ఏ మాత్రమూ ఏమరుపాటుగా ఉండ రాదు. రాకుసులను నమ్మరాదని ఇప్పుడు మీకే తెలిసివచ్చింది గదా!" అన్నాడు.