సత్యము అని పించడమేగదా ? ఇంత ధర్మసూక్ష్మమైన సమస్య ఎదురైనప్పుడు మానవులేకాదు, ఒక్కొక్కసారి దేవత లంతటివారు కూడా పొరబడగలరనేందుకు నిదర్శనంగా, ఒక పండితుడు - పామరుడి కథ చెబుతాను, శ్రమ తెలియకుండా, విను," అంటూ ఇలా చెప్పసాగాడు:

పూర్వం సువర్ణదీపికానగరంలో, తార కేశ్వరుడనే గౌప్ప సంపన్నుడుండేవాడు. అయితే, అతని సంపద అతడికెన్నో ఇబ్బందులకు కారణమయింది. అతడు చేస్తున్న వర్తక వ్యాపారాలు దినదిన ప్రవర్ణమానమవుతూంటే, తోటి వ్యాపారస్థులు

అతణ్ణి చూసి అసూయపడేవారు. అతడి బంధువులు చీటిక మాటిక అతడి ఇంటిక వస్తూ, డబ్బుకోసం వేధించేవారు. అతడి భార్య ఎప్పుడూ నగలూ, అలంకారాలతో కాలం గడిపేదేగాని, భర్త గురించి పట్టించుకునేదికాదు. ఇక కొడుక్కు ఎప్పుడూ డబ్బు చేతిలో అడుతూండే సరిక, వాడి చుట్టూ దుష్ట స్పేహితులు చేరారు. వాణ్ణి ఎంత ప్రయత్నించి, తార కేశ్వరుడు మంచి మార్గానికి తీసుకురాలేక పోయాడు.

ఈ కారణాలన్నిటివల్లా తారకేశ్వరుడికి మనశ్శాంతి కరువైంది. ఇటువంటి పరిస్థితిలో, అతడికి శివాసందుడనే యోగితో పరిచయం కలిగింది.

తారకేశ్వరుడు, యోగిని తనకు మన శ్శాంతి కలిగే మార్గం చెప్పమని కోరాడు. అందుకు యోగి, "నాయనా! ఇక్కడికి నూరామడలదూరంలో వున్న వింధ్యపర్వత సమీపాన దేవనందన అనే సరస్సున్నది. దాని ఒడ్డున గల ఒక ఆలయంలో దేవనందిని అనే దేవతామూర్తి విగహం వున్నది. అ విగహాన్ని దర్శించగలిగితే, తప్పక నీకు మనశ్శాంతి లభిస్తుంది. అయితే, ఒక సంగతి; జ్ఞానవంతులకు మాత్రమే. అదేవీ విగహం కనిపిస్తుంది!" అని చెప్పాడు.