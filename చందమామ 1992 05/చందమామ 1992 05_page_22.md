రాణి విద్యావతి గాని రాలేదు. తాము
వస్తూన్న సంగతి వాళ్ళకు తెలియదు
కాబట్టి, రాలేదమకుంటూ రాజదంపతులు
మెల్లెక్కి భవనంలో అడుగు పెట్టారు.

అంతలో విచారవదనంతో కంగారు
పడుతూ, వారికి ఎదురువచ్చిన పరిచారిక
కమల, 'ఈసంగతి, అప్పుడే మీకు తెలిసి
పొయిందా, ప్రభూ!' అని అడిగింది.

“ఏసంగతి? ఏం జరిగింది? విద్యావతి ఎక్కడ?” అని అడిగారు రాణీ, రాజు ఒక్కసారిగా.

“యువరాణిగారు. యువరాణిగారు.... మహారాణీ, యువరాణిగారు కనిపించడం లేదు!” అన్నది పరిచారిక భయం భయంగా.

"కనిపించడం లేదా? విద్యావతి ఎక్కడికి వెళ్ళింది? భవనమంతా వెతికి చూశావా?" అని అడిగాడు రాజు.

మహారాణి నోట మాటరాలేదు.

"ప్రభూ, నా జీవితంలో ఇంత కు ముందెప్పుడూ ఇలా జరగలేదు. రాత్రంతా

స్పృహ కోల్పోయినట్టు నిద్రపోయా నేమో,
లేచేప్పుడు తల భారంగా, మత్తుగా తోచింది.
యువరాణిని నిద్రలేపడానికి ఆమె
శయనగృహంలోకి వెళ్ళాను. ఆమె
కనిపించలేదు. ముందుగానే లేచారేమో
అనుకుని మిగతా గదులలో చూశాను.
అక్కడా లేదు. ఉద్యానవనంలోనూ
వెతికాను, చుట్టుపక్కల తిరిగి వెతికాను,
కాని యువరాణిగారి జాడ తెలియడం
లేదు," అన్నది పరిచారిక, కన్నీళ్ళతో.

“ఆమె ఎక్కడికి వెళ్ళివుంటుంది?”
అంటూ రాణి విద్యావతి శయన గృహం
లోకి వెళ్ళి చూసి వచ్చింది.

రాజు మిగతా గదులన్నెటిని తిరిగి
చూశాడు. "విద్యావతి! విద్యావతి!" అని
పిలుస్తూ రాణి చుట్టుపక్కల కలయ తిరి
గింది. ముగ్గురూ పరిసరాలన్నీ వెదికారు.
కాని యువరాణి జాడ కనిపించలేదు!

సేనానాయకుణ్ణి పిలుచుకుని రమ్మని
రాజు, దూరంగా నిలబడిన పడవాణ్ణి,
ఆజ్ఞాపించాడు.
—(ఇంకావుంది)