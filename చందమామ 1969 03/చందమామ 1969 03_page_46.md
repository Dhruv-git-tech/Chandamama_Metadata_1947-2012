# ఆదర్శముఖుడు

పూర్వం ఆదర్శముఖు డనే దొడ్డ రాజుండే వాడు. న్యాయపరిపాలనకు ఆయనకు పెట్టినది పేరు.

ఆయన రాజ్యంలో దూరప్రాంతాన దండి అనే బ్రాహ్మాడు ఉండేవాడు. ఈ దండి ఒకనాడు తన పాలం దున్నుకునేటందు కని ఒక ఆసామీని అడిగి ఒక జత ఎడ్లు తీసుకుపోయి, తన పని పూర్తికాగానే వాటిని ఆసామీ వద్దకు తిరిగి తెచ్చాడు. ఆసామీ భోజనం చెయ్యటోతూ తన ఎడ్లను చూశాడు. ఆయనను బాధించటం దేనికని, దండి ఆ ఎడ్లను తానే పశువుల కొట్టంలోకి తోలి, ఇంటికి వెళ్ళిపోయాడు.

ఆసామీ భోజనం చేసి వచ్చి చూస్తే పశువుల కొట్టంలో ఎడ్లు లేవు. అవి ఎటో వెళ్ళిపోయాయి. ఆయన అందోళనగా దండిని కలుసుకుని “నా ఎడ్లు ఎక్కడ?” అని అడిగాడు.

“మీ కొట్టంలో లేవా? వాటిని అందులోకి తోలానే?” అన్నాడు దండి.

“ఏమో, నా కదంతా తెలియదు. నా ఎడ్లను నాకు తిరిగి ఇచ్చెయియ్య,” అన్నాడు ఆసామీ.

“నేను ఎడ్లను తీసుకురావటం నుపూ చూశావు. నేనేం దొంగతనం చేశానా? కావలిస్తే మా యింటికి వచ్చి చూసుకో,” అన్నాడు దండి.

“మీ ఇంటికి వచ్చి చూసే పని నాది కాదు. నా ఎడ్లను తీసుకుపోయావు. వాటిని తెచ్చి నాకు అప్పగించే పూచి నీదే. లేదంటావా, రాజుగారి వద్దనీ మీద ఫిర్యాదు తెస్తాను,” అన్నాడు ఆసామీ.

చేసేదిలేక దండి ఆ ఆసామీ వెంట రాజు గారి వద్దకు బయలుదేరాడు. దారిలో నది వచ్చింది. ఒక వడ్డంగి తన గౌడలిని నోట కరుచుకుని నది ఈదుతూ వస్తున్నాడు.