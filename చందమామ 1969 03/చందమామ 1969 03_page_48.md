“సరే నేను రాజుగారిని అడిగి తెలుసు కుంటాలే,” అన్నాడు దండి.

మరి కొంత దూరం వెళ్ళాక ఇంకో చోట ఒక పుట్ట వద్ద ఒక మనిషి కనపడ్డాడు.

“పుట్ట వంక అంత దీక్షగా చూస్తున్నా వేం?” అని ఆ మనిషిని అడిగాడు దండి.

“ఏమీలేదు. ఈ పుట్టలో నుంచి ఇంతకు మునుపు ఒక పాము సరసరా బయటికి వచ్చింది. కొంచెం సేపయాక అది మళ్ళీ పుట్టలో ప్రవేశించింది. కాని లోపలికి పోవటం దానికి చాలా బాధ అయినట్టు కనపడింది. అది ఒక్కొక్క అంగుళమే కదు లుతూ, ఆగుతూ లోపలికి పోయింది. ఎంత

ఆలోచించినా కారణం కనబడలేదు,” అన్నాడా మనిషి.

“ఇదేదో రాజుగారు చెప్పవలిసిందే,” అన్నాడు దండి.

తరవాత వాళ్ళు రాజుగారి వద్దకు వెళ్లారు.

ఆదర్శముఖి మహారాజు ఆసామీ తెచ్చిన ఫర్యాదు విని, “ఈ బ్రాహ్మడు ఎద్దులను తీసుకు రావటం నువు చూసి కూడా వాటిని భద్రంగా కట్టేసుకోలేదు. అందుచేత నీకళ్లు పాడిపిస్తాను. వాటిని కొట్టంలోకి తోలు తున్నట్టు నీకు చెప్పనందుకు ఈ బ్రాహ్మడి నాలుక కోయిస్తాను. సమ్మతమేనా?” అన్నాడు ఆసామీతో.