ఆ మర్మాటి నుంచే, అతడి అజ్ఞ ప్రకారం లంచగొండులుగా పేరు బడ్డ ఉన్నతాధికారులు బంధింప బడ్డారు. సత్యపాలుడి నాయకత్వంలో సైనికులు జట్లుజట్లుగా చీలి దేశంలోని అన్ని రకాల దొంగలనూ బంధించి కారాగారంలో వేశారు.

ఇలా రెండు మాసాలు గడిచాయి.

సత్యపాలుడు ముందు చెప్పినట్టే, భిల్లదేశపు పాలి మేరల్లో పురుష వేషంలో వున్న కీర్తిసేనను కలుసుకున్నాడు.

అతడు, ఆమెతో, ''కీర్తిసేనా! స్వయం శక్తి దేవత దయవల్ల నా చిక్కులన్నీ విడిపోయాయి. నాకు ఇంత మహోప

కారం చేసిన నీకు ఎంతయినా ఋణపడి వున్నాను. నాతోబాటు మా రాజ్యానికి వచ్చి, మహారాణి పదవిని ఆలంకరించి, నన్ను కాస్త అయినా ఋణవిముక్తుణ్ణి చెయ్యమని కోరుతున్నాను,'' అన్నాడు.

కీర్తిసేన బదులు చెప్పక తల వంచు కున్నది. ఆ తర్వాత కొద్ది రోజుల్లోనే, కీర్తిసేన అన్న పీరసేనుడు, అనేకమైన కానుకలతో సత్యపాలుణ్ణి కలుసుకుని, తన చెల్లెలిని వివాహమాడవలసిందిగా కోరాడు. సత్యపాలుడు ఆంగీకరించాడు.

మరి కొద్ది రోజుల్లోనే కీర్తిసేనా, సత్యపాలుర వివాహం జరిగిపోయింది.

వివాహ సంరంభం ముగిసే ముగియడం తోనే, మామగారి సైన్యాన్ని కూడా వెంట బెట్టుకుని, మిహరదేశం మీదికి దండెత్తాడు, సత్యపాలుడు.

యుద్దంలో ప్రచండవర్మ చిత్తుగా ఓడి పోయి, సత్యపాలుణ్ణి కలుసుకుని, ''నాయనా సత్యపాలా! పోయినే రాజ్యం మీద నాకు ఆశలేదు. కాని, నాకున్న ఒక్కగానొక్క కుమార్తె మధూలిక, నీ మీద అభిమానం పెంచుకున్నది. ఆమెను నీ రాణిగా స్వీకరించమని వేడు కుంటున్నాను,'' అంటూ దీనంగా కోరాడు.

ఇందుకు సత్యపాలుడు ఆంగీకరించి, మధూలికను వివాహం చేసుకున్నాడు.