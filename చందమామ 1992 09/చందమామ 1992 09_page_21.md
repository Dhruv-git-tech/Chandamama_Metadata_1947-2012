“నువ్వంటే నాకు చాలా ఇష్టం. నేను నా భవనానికి తిరిగి వెళ్ళేప్పుడు నాతో పాటు వస్త్రావ?” అని అడిగింది విద్యావతి.

“ఇది కూడా మీ భవనమే యువరాణీ! యజమాని కోరినంత కాలం మీరిక్కడే ఉంటారు. ఆ తరవాత ఆయన మిమ్మల్ని తీసుకు వెళ్ళవచ్చు. అయితే, అది ఎప్పుడు ఎక్కడికి అన్న పెషయాలు మాత్రం నాకు తెలియదు!” అన్నది సులేఖ.

“అలాగ!” అని అంతటితో ఊరు కున్నది విద్యావతి. ఆ తరవాత ఒకరితో ఒకరు ఏమీ మాట్లాడుకోలేదు.

మధ్యాన్నం భోజనం చేసి, విద్యావతి కునుకు తీయడానికి తల్పం మీదికి చేరి, దూరంలో నిలబడి వున్న పరిచారికను చూసి, “సులేఖా! ఇలా వచ్చి నాపక్కన కూర్చు. నిన్నొక విషయం ఆడగాలి!” అన్నది.

“యువరాణీ! నేను సురేఖను,” అంటూ దగ్గిరికి వచ్చిందా పరిచారిక.

“అలాగ! మీరిద్దరూ ఒకేలాగా వుండడం వల్ల. మీ పేర్లు తారుమా రవుతున్నాయి. ఇంతకూ, మీరిద్దరూ కవలలే కదా?” అని అడిగింది విద్యావతి.

“కాదు యువరాణీ! ఆసలు మేము తోబుట్టువులం కూడా కాదు,” అన్నది సురేఖ.

‘‘మీరెంత కాలంగా ఇక్కడ ఉంటున్నారు?’’ అని అడిగింది విద్యావతి.

“ఒకటి రెండు నెలలుగా!” అన్నది సురేఖ.

“ఇంత పెద్ద భవనంలో మీ రిద్దరే ఉంటున్నారా?” అని అడిగింది విద్యావతి ఆశ్చర్యంగా.

“నిన్న మీకు పరిచర్యలు చేయడానికి నీల, మాల వచ్చారు. ఈ రోజు మేము వచ్చాము. రేపు, ఎల్లుండి, ఆ తరవాత వేరెవరో వస్తారు. మాలాగే ఇక్కడ ఇంకా కొందరు పరిచారికలు ఉన్నారు గాని,