ఆజీజ్ తన గుర్రం మీద వచ్చేసరికి రాజకుమార్తె తోటలో చలువరాతి తిన్నె మీద ఒంటరిగా కూర్చుని ఉన్నది. ఆమెకు ఆజీజ్ చాలా అందంగా కనిపించాడు. ఆ గుర్రం మీద స్వారి చెయ్యటానికి తన ముసలితండ్రి కన్న ఆతనే యోగ్యుడని ఆమెకు అనిపించింది. అతడే తనకు తగిన భర్త అనికూడా ఆమె భావించింది.

ఆమె గుర్రాన్ని చూస్తున్న దానిలాగా అతన్ని సమీపించి, ' ' నువ్వు ఈ గుర్రాన్ని చౌకగా అమ్మక పోతే నీ ప్రాణాలకే ప్రమాదం ఉన్నది. అందుచేత తప్పించుకు పారిపోవటం తప్ప నీకు వేరే మార్గం లేదు. నాదగ్గిర ఒక అంగరఖావున్నది. దాని నిండా ఆనేకవేల దీనారాలు కుట్టి ఉన్నాయి.

మా నాస్న రాగానే దాహంగా ఉందని అడుగు. నేను వెళ్ళి అంగరఖా తొడుక్కుని మంచి నీరు తెస్తాను. ఆ తరవాత మన మిద్దరమూ గుర్రం మీద ఎక్కడికైనా పారిపోదాం, ' ' అన్నది.

ఇంతలో రాజు వచ్చాడు. ఆజీజ్ తనకు దాహం అవుతున్నదన్నాడు. రాజకుమార్తె లోపలికి వెళ్ళి, అంగరఖా ధరించి నీళ్ళతో తిరిగి వచ్చింది. ఆజీజ్ నీరు అందుకో బోతున్నట్టుగా చేతులుచాచి, ఆమెను పట్టుకుని గుర్రం మీద ఎక్కించి, తాను కూడా ఎక్కి, మెరుపులాగా మాయమయ్యాడు.

రాజు జరిగినది గ్రహించి అతని వెనకగా అశ్విక భట్టులను పంపాడు గాని వాళ్ళు ఆజీజ్ ను అందుకోలేక పోయారు.