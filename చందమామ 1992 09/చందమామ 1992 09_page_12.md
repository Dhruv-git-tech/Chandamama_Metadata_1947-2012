అతణ్ణి ఒప్పించండి," అని పెద్దరికంగా మాట్లాడాడు.

జయదేవుడి తల్లిదండ్రులు కొడుకుతో, "నాయనా! మేం ముసలివాళ్ళం. మా గురించి నీ భవిష్యత్తు పాడుచేసుకోకు. వీరి అమ్మాయిని పెళ్ళాడడం అన్ని విధాలా మంచిది," అన్నారు.

జయదేవుడు ఒప్పుకున్నాడు. పెళ్ళియ్యాక అల్లుడితోపాటు శివయ్య దంపతులు కూడా తన ఇంటికే వచ్చి వుండాలన్నాడు ధనరాజు. ఆయన మంచితనానికి శివయ్యా, భార్యా చెప్పలేనంతగా సంతోషించారు.

ఈ విధంగా దీపికతో జయదేవుడి పెళ్ళి జరిగిపోయింది. ఒక నెల గడిచాక ధన రాజు, జయదేవుడితో, "ఎంత బ్రతి మాలినా మీ అమ్మా. నాన్న ఇక్కడకు వచ్చి పుండేందుకు ఇష్టం కనబరచడం లేదు. వాళ్ళకే ఇబ్బందీ రాకుండా ప్రస్తుతానికి ఒక వెయ్యి వరహాలు పంపిస్తాను," అని దాపుల వున్న నౌకరును పిలిచి, "ఒరే, ఈ డబ్బు జాగ్రత్తగా తీసుకుపోయి, జయ పురంలోని మా వియ్యంకుడికి ఇచ్చిరా!" అని వాడికి డబ్బుమూట ఇచ్చాడు.

ఇది చూసిన జయదేవుడు, మామగారి మంచితనానికి మురిసిపోయి, దీపికతో సంతోషంగా రోజులు గడపసాగాడు.

కొద్ది నెలలు గడిచాక, ఒకనాడు ధన రాజు లేని సమయంలో జయదేవుడి బాల్యస్నేహితుడు సుధాముడు వచ్చాడు. అతడు జయదేవుడి తల్లిదండ్రుల కేమం గురించి చెప్పి, "ఏమైనా నువ్వు ఇల్లరికం వెళ్ళి. వాళ్ళ బాగోగులు చూడ్డం మరిచా వని, గ్రామంలో అందరూ చెప్పుకుంటున్నారు," అన్నాడు.

ఇది విని జయదేవుడు నొచ్చుకుని, "నేనౌకసారి మన గ్రామానికి వద్దామనుకుంటున్నాను. ఆ మధ్య మామగారు నౌకరుచేత నాన్నకు వెయ్యి వరహాలు పంపాడు. దీన్నిబట్టి మామగారి మంచితనం తెలిస్తున్నది గదా!" అన్నాడు.