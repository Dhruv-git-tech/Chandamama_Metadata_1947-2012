అతడికి కేణాల మీద నిర్దముంచుకు వచ్చింది. తిరిగి అతడికి మెలుకువ వచ్చే సరికి చీకటి పడుతున్నది. వాళ్ళు పంపుతా మన్న బాడుగ బండి జాడ ఎక్కడా లేదు. అతడు త్వరగా అడవి దాటి పోవాలని వేగంగా నడుస్తున్నంతలో, ఆకాశం నిండా మబ్బులు కమ్ముకుని పెద్ద పెట్టున వర్షం ఆరంభమైంది.

ఇంతలో దారి పక్కనుంచి, 'అయ్యగారూ, ఆగండి! ఇంత వర్షంలో తడుస్తూ, ఎంత దూరం వెళ్ళగలరు? ఇలా వచ్చికాసేవు ఆగండి.'' అంటూ ఎవరో గట్టిగా చప్పట్లు చరుస్తూ పిలవడం, వరదరాజులుకు వినిపించింది.

వరదరాజులు తలతిప్పు చూసి, దారికి పెడగా శిధిలావస్థలో వున్న ఒక గుడిని గమనించాడు. దాని ఆరుగుమీద నిలబడి వున్న ఒక నిలువెత్తు వ్యక్తి, 'అయ్యా, భయపడకండి! నేను రాకుసుణ్ణో, దయ్యాన్నో కాదు, మీలాంటి మనిషినే !' అంటూ గట్టిగా అరిచాడు.

సంశయిస్తూనే అటుకేసి నడిచాడు, వరదరాజులు. శిధిలమైన గుడి ఆరుగుమీద కొద్దిపాటి స్థలంలో మాత్రం వర్షం చినుకులు పడడంలేదు.

'రండి, బాబూ! నాపేరు గజపతి, ఉద్యోగం వేటలో వున్న నిరుద్యోగిని. గొప్పింటివారిలా వున్నారు. శుభ్రం చేసిన ఈ స్థలంలో కూర్చోండి,' అన్నాడా వ్యక్తి నవ్వుతూ.

'నా పేరు వరదరాజులు. వజ్రకరూరులో నన్నూ. నా వ్యాపారాస్నీ ఎరుగనివారుండరులే !' అన్నాడు వరదరాజులు దర్పంగా.

ఇద్దరూ చాలాసేపు మౌనంగా కూర్చున్నారు. ఎంతకూ వర్షం తగ్గే సూచనలు కనిపించడం లేదు.

'ఇలా మనం వర్షంలో చిక్కుబడడం తమాషాగా వుంది. మీ జీవితంలో ఇలాంటి అనుభవం ఏదైనా వుంటే చెప్పండి. కాకాశేపంగా వుంటుంది!' అన్నాడు గజపతి.