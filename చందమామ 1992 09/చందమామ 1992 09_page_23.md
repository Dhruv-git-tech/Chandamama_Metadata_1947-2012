దూరపు కొండలు!

లచ్చిశెట్టి పచారీకొట్టు పెట్టుకుని, వ్యాపారం చేసుకుంటున్న చిల్లర వర్తకుడు. అతడికి మోటు పల్లి రేవునుంచి తూర్పుదీవులకు వెళ్ళి వ్యాపారం చేస్తే, కోట్లకు పడగలే త్తవచ్చునని ఎవరో బాగా నూరిపోశారు. ఆయితే, తల్లిదండ్రులు, భార్యా దూరపుకొండలు ఎప్పుడూ నున్నగానే కనబడతాయనీ, వ్యాపారదక్షత వుండాలే కాని, ధనం నంపాదించడానికి అలా దేశాలుపట్టి పోనక్కరలేదని ఎంతగానో చెప్పి చూశారు. కాని లచ్చిశెట్టి మాత్రం వాళ్ళ మాటలు పట్టించుకోక, తూర్పు దీవులకు వెళ్ళడానికి నన్నాహాలు ప్రారంభించాడు.

ఇలా వుండగా, ధనం నంపాయించడానికి తూర్పు దీవులకు వెళ్ళి తిరిగి వచ్చిన, లచ్చిశెట్టి బంధువికాయన అతడి ఇంటికి వచ్చాడు.

లచ్చిశెట్టి ఆ దీవుల విశేషాలు బంధువును అడిగి తెలుసుకుంటూ, “అక్కడ రత్నాలు రాసులుపోసి వీధుల్లో అమ్ముతారట, నిజమేనా?” అని అడిగాడు.

శెట్టి బంధువు వినుక్కుంటూ, “అనలక్కడ రత్నాలే లేవు! గొప్పగా వుంటుందని పాల రాతితో చేసిన తూకంరాళ్ళు తీసుకుపోయాసు. వాళ్ళు నా డగ్గిర వున్న రకరకాల వస్తువుల మీద ఏమాత్రం ఆనక్తిచూపకపోగా, తూకంరాళ్ళు గోలుకొండ రత్నాలని భ్రమపడి ఎత్తుకుపోయారు. మనదేశానికి చెందినదయితే, అది ఎలాంటి రాయి ఆయినా తప్పక ఎదో వ్రజం కాకుండా వుండ బోదని, ఆ దీవులవాళ్ళు గట్టిగా నమ్ముతారని, నాకప్పుడే తెలిసింది,” అన్నాడు.

బంధువు అలా చెప్పగానే లచ్చిశెట్టికి కూడా దూరపుకొండలు నున్నగా వుంటాయని, ఎందుకంటారో తెలిసివచ్చింది.
—సాయిరాం ప్రసాద్