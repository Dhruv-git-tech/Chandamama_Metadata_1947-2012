మతి లేని సాక్ష్యం

ఒక వ్యాపారి వ్యాపారనిమిత్తం దూర దేశానికి పోతూ పొద్దుగూకే వేళకు ఒక గ్రామం చేరుకున్నాడు. ఆ రాత్రి ఆ గ్రామంలోనే గడుపుదామని నిశ్చయించిన వ్యాపారి తన గుర్రాన్ని గ్రామంకేసి నడిపిస్తూ ఉండగా దారిలో ఒక మనిషి ఎదురువచ్చి, ‘‘అయ్యా, నాలుగు అణా లిప్పించండి. నాకు కొన్నాళ్ళనుంచి నల్ల మందు అలవాటయింది. అది వేసుకోక పోతే విపరీతంగా కడుపునొప్పి వస్తుంది. రెండు రోజుల నుంచీ దగ్గిర కానీ కూడా లేక చాలా బాధపడుతున్నాను,’’ అన్నాడు.

వాడికినాలుగణాలిచ్చి పంపేసివ్యాపారి ఉళ్ళోకి వెళ్ళాడు. ఒక ఇంటిముందు గుర్రందిగి, ఇంటియజమానిని ఆ రాత్రికి అక్కడ పడుకోనివ్వమన్నాడు. ఇంటి యజమాని ఒప్పుకున్నాడు.

వ్యాపారి తన గుర్రాన్ని ఇంటి బయట వున్న కట్టుకొయ్యకు కట్టేసి ఆ రాత్రి ఆ యింటనే పడుకున్నాడు.

వ్యాపారితెల్లవారి లేచి తిరిగిప్రయాణం సాగింతామని బయటికి వచ్చేసరికి, అతని గుర్రాన్ని ఇంటి యజమాని ఎక్కడికో తోలుకు పోబోతున్నాడు.

‘‘అయ్యా, నేను వెళ్ళిపోబోతున్నాను. దయచేసి నా గుర్రాన్ని ఎటూ తీసుకు పోకండి,’’ అని వ్యాపారి గొంతెత్తి హెచ్చరించాడు.

ఇంటి యజమాని అమిత ఆశ్చర్యంతో, ‘‘ఇది నా గుర్రం. నా ఇంటిముందున్న కట్టుకొయ్య రోజుకొక గుర్రాన్ని పెడుతుంది,’’ అన్నాడు.

‘‘అయ్యా, నా గుర్రాన్ని హరించబానికి యత్నిస్తున్నారు. ఇది న్యాయం కాదు,’’ అన్నాడు వ్యాపారి.