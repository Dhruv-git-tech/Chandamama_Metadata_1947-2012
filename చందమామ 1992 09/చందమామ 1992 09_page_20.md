ఆక్కడి తెరలు వేరొక రంగులో వుండడం
విద్యావతి గమనించింది. భోజనం
ముగించి, ఆమె ఆక్కడే పడుకుని ఆ
రాత్రి హాయిగా నిద్రపోయింది.

మర్చాడు తెల్లవారగానే లేచి, ఆమె
కిటికి గుండా వెలుపలికి చూసింది.
ఆమెకు ఉద్యానవనంలో వేరొక భాగం
కనిపించింది. ఉద్యానవనంలోని
మొక్కలూ, పువ్వులూ, నిన్నటివిలాగు
లేవు. విద్యావతి లేచి స్నానానికి వెళ్ళింది.
మొదటిరోజు లాగానే, ఆమెకు కావలసిన
దుస్తులు ఆక్కడ మడతబెట్టి ఉన్నాయి.
స్నానం ముగించుకుని వెలుపలికి రాగానే,
ఆక్కడ వృద్ధస్త్రి మరి ఇద్దరు పరిచారికలు
కనిపించారు. ఆ ఇద్దరు పరిచారికలు
కూడా, యువరాణి ధరించిన దుస్తులనే
ధరించి వున్నారు. వాళ్ళు కవలలుగా
కనిపించడమే కాదు, వాళ్ళలో తన
పోలికలు కూడా కొంత ఉండడం
విద్యావతి పసిగట్టింది.

‘‘వీరి పేర్లు సురేఖ, సులేఖ. ఈరోజు
వీళ్ళే నీకు కావలసిన అవసరాలు సమ
కూర్చగలరు!’’ అని చెప్పి వృద్ధస్త్రి ఆక్కడి
నుంచి వెళ్ళిపొయింది.

తన దగ్గిరికి వచ్చిన ఒక పరిచారికతో
విద్యావతి, ‘‘సురేఖా! నిన్నొక విషయం
అడగనా?’’ అన్నది.

‘‘నేను సులేఖను, యువరాణీ! ఏదైనా
పానీయం తీసుకు రమ్మం టా రా?’’
అన్నదా పరిచారిక.

‘‘ఏదీ వద్దు. నువ్వు ఇక్కడ చాలా
కాలంగా వుంటున్నావా?’’ అని అడిగింది
విద్యావతి సూటిగా.

‘‘లేదు, యువరాణీ! ఇక్కడకు వచ్చే
రెండు నెలలు కూడా కాలేదు!’’ అన్నది
సులేఖ.

‘‘ఆలాగా, మరి అంత కు పూర్వం
ఎక్కడ వుండేదానివి?’’ అని అడిగింది
విద్యావతి.

‘‘ఇంటి దగ్గరే, యువరాణీ!’’ అన్నది
సులేఖ.