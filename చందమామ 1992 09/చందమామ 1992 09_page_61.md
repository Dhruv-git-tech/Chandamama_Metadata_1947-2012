అజీజ్ రాజకుమార్తెతో కలిసి అనేక దేశాలు తిరిగాడు. వారికి రోజులుహాయిగా గడిచిపోయాయి.

సంవత్సరం గడువు పూర్తికావచ్చింది. రానున్నదాన్ని తలుచుకుని అజీజ్ కుంగి పోసాగాడు. అతని విచారం గమనించి రాజకుమార్తె కారణం అడిగింది.

అజీజ్ ఆబ్దుల్ హమీద్‌తో తాను చేసు కున్న ఒప్పందం గురించి ఆమెకు చెప్పి, 'ఈ గుర్రం ద్వారా నేను సంపాదించు కున్నదంతో హమీద్‌కు ఇచ్చేస్తానని ప్రమాణం చేశాను. ఆయన కివ్వవలసిన దానిలో నీ అంగరఖా, నువ్వూ కూడా ఉన్నారు. కాని నిన్ను విడిచి నేను బతక లేను,'' అని గోలపెట్టాడు.

రాజకుమారి ఆశ్చర్యంతో, 'ఇదేమిటి! నువ్వూ నన్ను గెలుచుకున్నావు. నీ మీది ప్రేమచేత నేను నా వాళ్ళందరినీ విడిచి పెట్టినీ వెంట వచ్చాను. హమీద్‌కు మన విషయం ఏమీ తెలియదు. కావలిస్తే గుర్రం మూల్యం కింద హమీద్‌కు వెయ్యి దీనా

రాలు ఇచ్చెయ్యి. సంతోషిస్తాడు,'' అని సలహా ఇచ్చింది.

కాని అందుకు అజీజ్ ఒప్పుకోలేదు. తమకు ఎంత కష్టమైనాసరే, ఆడినమాట తప్పనని అతను పట్టుబట్టాడు. గడువు లోపలవాళ్ళు హమీద్ ఉన్నచోటికి చేరారు.

అజీజ్ హమీద్‌కు సలాం చేసి, 'నేను చాలా దూర దేశాలు తిరిగి వచ్చాను. మీరిచ్చిన గుర్రం వల్ల ఈ రాజకుమార్తినీ, బంగారు కాసులు కుట్టిన ఈ అంగరఖా సంపాదించాను. గుర్రం మూల్యం కింద వీటిని స్వీకరించండి,'' అన్నాడు.

ఉదారబుద్ది గల హమీద్‌కు అజీజ్‌ను చూసి అనందం కలిగింది; జాలి కూడా వేసింది. ఆయన చిరునవువ్వు నవ్వి, 'నీ నిజాయితీ మెచ్చడగినది. ఈ అంగరఖా నాకు ఉపయోగపడుతుంది. ఇందులో ఉన్న బంగారం చెరిసగం తీసుకుందాం. గుర్రాన్నీ, రాజకుమార్తెనూ నువ్వే ఉంచుకో,'' అంటూ అజీజ్‌నూ, రాజకుమార్తెనూ మనసార దీవించాడు.