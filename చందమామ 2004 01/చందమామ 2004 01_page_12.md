భల్లూక మాంత్రికుడు

3

[అరణ్యగ్రామాల్లోని ప్రజలకు బందిపోట్ల బాధ లేకుండా చేసిన కాళీవర్మను, పారుగు రాజుకు భయపడి, జితకేతరాజు మరణశిక్ష విధించాడు. దిరిసెన తోపులో శిరశ్చేద సమయంలో, ఎనుబోతుపై వచ్చిన తలారి నుంచి గండ్రగొడ్డలిని లాక్కుని కాళీవర్మ ఆశ్వికనాయకుడి తల నరికాడు. అ మరుక్షణం జై, ఆదిభల్లూకా! అన్న పెద్ద కేక వినిపించింది. తరవాత-1]

ఆదిభల్లూకా, అన్న కేక వింటూనే ఆశ్వికులందరూ ఆ ధ్వని వచ్చినమైనుకు చూశారు. కాళీవర్మగుర్రం మీది నుంచి కిందికి దూకి, తాను లోగడ ఆశ్వికుల నాయకుడికి ఇచ్చిన కత్తిని తీసుకుని, ఒరలో పెట్టుకున్నాడు. అంతలో కొండచుయయపైనుంచి దుముకుతున్న జలపాతం దగ్గిర, ఒక ఆజానుబాహుడైన వ్యక్తి కనిపించాడు.

“ఇతడెవరో మాంత్రికుడై వుండాలి!” అనుకుంటూ కాళీవర్మ, తానక్కడి నుంచి పారిపోయేందుకు ప్రయత్నిస్తే, ఆశ్వికులు

దారినడ్డగించగలరేమో అని, వాళ్ళ ముఖాల కేసిపరీక్షగా చూశాడు. ఆశ్వికుల్లో ఎవరిదృష్టీ అతడిమీద లేదు. అందరూ జలపాతం వెన కనుంచి, హఠాత్తుగా బయటికి వచ్చిన వ్యక్తి కేసిభయాశ్చర్యాలతో చూస్తున్నారు.

ఇప్పుడు జలపాతం దాపులనుంచి కేక పెట్టినువాడు, దాని ముందున్న నీటిపాయను దాటి, ఒడ్డుమీదికి వచ్చాడు. మనిషి మంచి బలశాలిలా ఉన్నాడు; చేతిలో దృఢమైన దండం వున్నది; దాని పిడిమీద ఒకే వజ్రంలో మలిచిన ఎలుగుబంటి తలమెరుస్తున్నది.