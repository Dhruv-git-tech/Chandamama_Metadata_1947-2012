గ్రామం వదిలి వెళ్ళినవారి సంగతి ఎలావున్నా, గ్రామంలో మాత్రం ఇంకెవరూ గ్రామాధికారి వద్ద తుంటరిఫిర్యాదులు చేయలేదు. అందుకు శ్రీనాధుడు చాలా సంతోషించి, ధీనాథుణ్ణి ఎంతగానో మెచ్చు కున్నాడు.

కొద్ది వారాల తర్వాత శ్రీనాధుడికి ఒక విశేషం తెలిసింది. త్రికాముడు, భీముడు, రంగడు, వెంకడు కాస్తదూరంలోవున్న సత్యపురం చేరుకుని, అక్కడ కాయకష్టం చేసుకుని బ్రతుకుతున్నారట! అయితే, వాళ్ళకింకా బుద్ధివచ్చినట్టు లేదు. తమ కష్టాలన్నిటికీ గ్రామాధికారి శ్రీనాధుడు కారణమంటూ రోజూతిట్టుకుంటున్నారట.

“వాళ్ళు తప్పుచేశారు, నేను శిక్షించాను. తప్పుతమదని గుర్తించకుండావాళ్ళు నన్ను తిట్టుకుంటున్నారంటే, ఈ జన్మకు బాగు పడరు!” అన్నాడు శ్రీనాధుడు కోపంగా ధీనాథుడితో.

ఇది జరిగి వారం గడిచాక శ్రీనాధుడికి, సత్యపురం వెళ్ళి, ఆ దుష్టులు పడుతున్న కష్టాలను కళ్ళారా చూసి వినోదించాలన్న కోరిక కలిగింది. అందుకు బండి ఏర్పాటు చేయించాడు. అది అన్ని హంగులూవున్న ఒంటెద్దు బండి. బలమైన పోట్లగిత్తలాగే అబండిని, మంచి చాకచక్యమున్నచింతయ్య అనేవాడుతోలేవాడు. ఆ బండిలో ఆయన ఒక్కడూ బయల్దేరాడు.

శ్రీపురం నుంచి సత్యపురం వెళ్ళాలంటే మధ్యలో వీరపురం, ధృవపురం, గృహపురం వస్తాయి. శ్రీనాధుడి బండి వీరపురం దాటాక ధృవపురం పొలిమేరల్లో - బండి చక్రం ఒకటి అనుకోకుండా బాటలో పడివున్న బండరాయి మీదికెక్కింది. బండి ఒక్కసారిగా కుదుపుకు లోనవడంతో, శ్రీనాధుడు ఎగిరి బండిలోంచి కిందపడ్డాడు. ఆపడడంలో ఆయన తలకు దెబ్బ తగిలి స్ప్రృహ తప్పాడు. బండి తోలుతున్న చింతయ్య కూడా పక్కకు పడ్డాడు. బండి చక్రంవాడి చేతుల మీదుగా పోయింది. వాడు లేవలేక మూలుగుతూ అలాగేవుండిపోయాడు. గిత్తబండిని కొంత దూరం ముందుకులాగి ఆగిపోయింది.

ఆసమయంలో భీముడు ఏదోపనిమీద సత్యపురంనుంచి ధృవపురం వెళుతున్నాడు. జరిగిన ప్రమాదం వాడి కంటబడింది. వెంటనే వాడు గిత్తను అదుపుచేసి, బండిని వెనక్కుతిప్పాడు. శ్రీనాథుణ్ణీ, చింతయ్యనూ బండిలోకిచేరవేసి, ధృవపురం లోని ప్రముఖ వైద్యుడింటికి తీసుకుపోయాడు.

వైద్యుడు పరీక్షలు చేసి, చింతయ్యకు తగిలినదెబ్బలు త్వరలోనే మానిపోతాయనీ,