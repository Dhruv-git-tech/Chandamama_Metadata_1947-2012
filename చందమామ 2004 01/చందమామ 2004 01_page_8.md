గ్రామమంతా చెప్పుకుంటారు. సూర్యం మంచివాడు, తెలివైన వాడిలా కనిపిస్తాడు. ఐతే, ఇంటి వ్యవహారాలేవీ సూర్యం మాట మీద జరగవు. మొత్తం పెత్తుముంతా పద్మనా భానిదే. ఆయనే, పాలాల్లో ఎక్కడ, ఎప్పుడు ఏ పంట వెయ్యాలి, ఏ ధరకు ఎవరికి అమ్మాలి అన్న విషయాలన్నీ నిర్ణయిస్తాడు. రైతులు, వ్యాపారులు అందరూ ఆయన తోనే మాట్లాడుతారు.

ఇక ఇంటి అలంకరణ దగ్గర్నించి, పండగలకు పబ్బాలకు చేసే పిండివంటల వరకూ పెత్తనమంతా మాలతిది.

“మీ మామయ్య పోయినప్పటినుంచీ, మా అన్నయ్యే మాకు అన్నీ చూసి పెడుతు న్నాడు. ఇక మాలతి లేకపోతే మాకు ఒక్కపూట కూడా గడువదు,” అంటూ అరుణ దగ్గర సగర్వంగా మాట్లాడేది సీతమ్మ.

ఒకరోజు సూర్యం, పద్మనాభంతో, “ఈసారి వరి ఎక్కువగా వెయ్యవద్దు, మామయ్యా! మొన్నటి పంటలో వరి దిగుబడే ఎక్కువగా ఉండి, పప్పుధాన్యాలకు కొరతగా ఉందని పట్టం నుంచి వచ్చిన, నా మిత్రుడొకడు చెప్పాడు. అందు చేత పప్పుధాన్యాలు ఎక్కువగా పండిస్తే, మనకు మంచి లాభాలు వస్తాయి!” అని అనడం, ఆ పక్క వరండాలో కూర్చుని కుందులు విసురుతున్న అరుణ చెవినపడింది.

ఆ మరుక్షణం, పద్మనాభం కసురుతు న్నట్లుగా, “అదే బుర్రలేని తనం! అందరూ నీలాగే ఆలోచించి పప్పుధాన్యాలే వేస్తే, మనకొచ్చే లాభం సున్నా! అంచేత వరే వేద్దాం,” అన్నాడు.

“కానీ, ఈ చుట్టుపక్కల చాలా పాలాలు మికిమాత్రమే అనుకూలమైనవి, మామయ్యా! మనలా వరి, పప్పుధాన్యాలు రెండూ చక్కగా పండే శ్రేష్ఠమైన భూములు వున్నవాళ్ళు చాలా తక్కువ. అందువల్ల, చాలా మంది వరే వేస్తారు,” అన్నాడు సూర్యం.

“అదిగో, మళ్ళీ తెలివి తక్కువగా మాట్లాడుతున్నావు. పట్టం నుంచి ఎరు వులు కొనుక్కొచ్చి, రాతి నేలలో కూడా బంగారం పండించేస్తున్నారు, మన గ్రామం వాళ్ళు. అంచేత మనం కొరివితో తల గోక్కోకుండా వరే వేద్దాం, సరా!” అన్నాడు పద్మనాభం.

“అదేం లేదు, మామయ్యా!” అంటూ సూర్యం ఏదో చెప్పబోయేంతలో, అక్కడే వున్న సీతమ్మ కల్పించుకుని, “ఒరే! మామయ్య పెద్దవాడు. అనుభవంతో చెబు