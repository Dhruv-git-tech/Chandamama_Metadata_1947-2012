జీవగుప్తుడు, భల్లూకమాంత్రికుడి మంత్ర దండపు ఎలుగు తలాటం కేసి పరీక్షగా చూసి, హేళనగా నవ్వి, “ఏమోయ్, బైరాగీ! నీ మాట తీరూ, చేష్టలూ చూస్తూంటే, పెద్ద పాగరు బోతులావున్నావు. ఏమైనా టక్కుట మార్ర విద్యలూ, ఇంద్రజాలం నేర్చినూడివా?” అని అడిగాడు.

మంత్రి ఇలా అనగానే భల్లూకమాంత్రి కుడు గుడ్లురుముతూ అతడి ముఖం కేసి తీక్షణంగా చూసి, “సన్యాసి ముదిరతే, బైరాగి అవుతాడని సామెత; తొండముదిరి ఊసరవెల్లి అయినట్టు! నేను సన్యాసినీ కాను, బైరాగినీ కాను -- భల్లూకమాంత్రి కుణ్ణి! జై, ఆది భల్లూకా!” అంటూ ఒక కేకపెట్టి, మంత్రదండంతో పక్కనవున్న ఒక ఎండిన చెట్టుబోదెను గట్టిగాకొట్టాడు.

మంత్రదండం దెబ్బకు చెట్టుబోదె నుంచి ఛరీమంటూ నిప్పు రవ్వలు లేచి, మరుక్షణం చెట్టు భగభగమనే మంటలతో నిలువునా కాలిపోసాగింది. మంత్రి జీవగుప్తు డెక్కివున్న గుర్రం వెనక కాళ్ళమీద లేచి, పెద్దగా నకిలిస్తూ దూరంగా పరిగెత్తింది.

ఒకటి రెండు క్షణాలపాటు అక్కడవున్న ఎవరి నోటా మాట పెగలలేదు. దూరం నుంచి ఇదంతా గమనిస్తున్న కాళీవర్మ, గుర్రాన్ని అదిలించి భల్లూకమాంత్రికుడి దగ్గిరకు వచ్చి, గుర్రందిగి, “ఆహా, నువ్వు మామూలు మాయలమారి ఐంద్రజాలికుడివి కాదు; మహామంత్రవేత్తవు! కపటీ, దుష్టుడూ అయిన ఈ జితకేతరాజు మంత్రిని హడ లెత్తించినట్టే, ఇతడి ప్రభువునూ, నీ మంత్ర శక్తితో భయకంపితుణ్ణి చేసి, కాస్త బుద్ధిగా

రాజ్యపాలన చేసేట్టు ఎందుకు చేయ కూడదు?” అన్నాడు.

“భళీ, నువ్వు ధైర్యశాలివే కాదు; బుద్ధిశాలివి కూడారా, యువకా! నా మనుషులో వున్నదానిని, ఇట్టే పసికట్టేశావు!” అని భల్లూకమాంత్రికుడు, కాళీవర్మను మెచ్చు కుని, మంత్రి జీవగుప్తుడితో, “మంత్రీ, నాశక్తి ఎలాంటిదో చూశావుగదా! ఇక ఇప్పుడికక్కడ ఆజ్ఞలివ్వ వలసినది నువ్వా? నేనా?” అని అడిగాడు.

మంత్రి జీవగుప్తుడు నిలువునా కాలి పోతున్న చెట్టుకేసే చూస్తున్నాడు. అతడికి తానేదో ప్రాణాపదలో చిక్కుకున్నట్టు భయంపట్టుకున్నది. భల్లూకమాంత్రికుడు మరోసారి గద్దించుతూ అదే ప్రశ్న అడిగేసరికి, అతడు వణుకుతున్న గొంతుతో, “అయ్యా, భల్లూకమాంత్రికా! మీ అమోఘమైనశక్తుల్ని కళ్ళారా చూశాను. ఇక్కడే కాదు, తమకు