మొదట ఇంటిపని పూర్తి చేయండి. పార్వతమ్మ మా చెల్లెమ్మ కదా! చేబదులుగా ఇస్తున్నాను,” అన్నాడు దశరథరామయ్య.

“మీ మేలు ఎన్నటికీ మరచిపోము. వెళ్ళివస్తాము,” అని చెప్పి తిరుగు ప్రయాణ మయ్యారు భార్యాభర్తలు.

వాళ్ళటు వెళ్ళగానే దశరథరామయ్య భార్య, “ఎంత బంధువులైతే మాత్రం, అంత మొత్తం వడ్డీ లేకుండా చేబదులుగా ఎవరైనా ఇస్తారా? మనకూ పిల్లలున్నారు. వారి మంచి చెడ్డలు చూడవలసిన బాధ్యత మనకుంది. మరచిపోకండి,” అని ఎత్తి పొడిచింది.

దశరథరామయ్య, భార్యకు ఎలాంటి సమాధానమూ చెప్పక మౌనంగా ఊరు కున్నాడు.

రెండు నెలలలో శరభయ్య ఇల్లు పూర్తయింది. గృహప్రవేశానికి దశరథ

రామయ్య దంపతులూ, కొడుకూ, పిల్లలూ వచ్చారు. శరభయ్య దంపతులు వారికి ఆప్యాయంగా స్వాగతం పలికారు. ఇతర బంధువులతో కలిసి రెండు రోజులు హాయిగా గడిచిపోయాయి.

మూడవ రోజు సాయంకాలం దశరథ రామయ్య ఆరుబయట మంచంమీద కూర్చుని పక్కనే నిలబడ్డ భార్యతో, “ఇల్లు వదలి వచ్చి మూడురోజులయింది. రేపు బయలుదేరుదాం,” అన్నాడు.

“మరో వారం రోజుల్లో ఇక్కడ శివరాత్రి ఉత్సవాలు మహావైభవంగా జరుగుతా యట. అందరం ఉండి చూసి వెళదాం,” అన్నది భార్య.

“అంటే, ఇంకా పది రోజులు ఇక్కడ తిప్ప వేయడమా? మనవల్ల వాళ్ళకు ఇబ్బందిగా ఉండదూ?” అన్నాడు దశరథరామయ్య అయిష్టంగా.

“ఎందుకు ఇబ్బంది? పది వేల రూపాయలు ఇచ్చారుగా చేబదులుగా. దానికి వడ్డీ వేసుకుంటే ఎంతవుతుందో లెక్కగట్టి చూడండి. మనకయ్యే ఖర్చు అందులో ఏ మాత్రం?” అన్నది భార్య వెటకారంగా.

“గట్టిగా మాట్లాడకు. ఎవరైనా రాగ లరు. శరభయ్య కష్టజీవి, నమ్మకస్థుడు. మన డబ్బు ఎక్కడికీ పోదు,” అన్నాడు దశరథరామయ్య.

“అయినా, ఈ కాలంలో వడ్డీ లేకుండా ఎవరైనా అప్పిస్తారా? మీరేమో దమ్మిడీ వడ్డీ లేకుండా పదివేలు ఇచ్చారు. అది ఎప్పుడు తిరిగి వస్తుందా అని నేను దిగులు పడి చస్తూంటే మీకు చీమ కుట్టినట్టయినా