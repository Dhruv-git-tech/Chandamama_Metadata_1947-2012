భారత దర్శిని

సముద్ర పూజ

భారతదేశంలోని మత్స్యకారులు, ముఖ్యంగా పశ్చిమ సముద్ర తీరంలోని పల్లెకారులు, మకర సంక్రాంతి రోజున కడలి తల్లిని పూజిస్తారు. తమకు జీవనోపాధిని కల్పించే సముద్రాన్ని కన్న తల్లిలా భావించి, అన్నపూర్ణేశ్వరిగా ఆరాధిస్తారు. ఈ సందర్భంగా జరిగే పూజలు జాతి జనులందరినీ ఒక చోట చేర్చడంతో పాటు, వారికి పర్యావరణపట్ల స్పృహ, అవగాహన పెరిగేలా చేస్తాయి. సాగర జలాలకు దివ్యత్వం ఆపాదించడం కారణంగా వారిలో మరింత భక్తిశ్రద్ధలు పెంపొందుతాయి.

గుజరాత్‌లో సంక్రాంతిని ఉత్తరాయన పుణ్యకాల ప్రారంభంగా భావించి సూర్యుణ్ణి ఆరాధిస్తారు. ఆ తరువతపిల్లలూ, పెద్దలూ అందరూ కలిసి ఆనందోత్సాహాలతో గాలిపటాలను ఎగుర వేస్తారు. వేనవేల రంగు రంగుల గాలిపటాలతో ఆకాశం నిండిపోతుంది. ఎవరిగాలిపటం మరీ ఎత్తుకు వెళుతుందా అన్న ఆనందంనిండిన పోటీలు ఉద్యేగభరితంగా సాగుతాయి!

ప్రపంచ వారసత్వ జాబితాల్ కొండగుహలు!

మధ్యప్రదేశ్‌లోని సుప్రసిద్ధమైన భీమ్‌బెట్కా కొండగుహలు, యునెస్కో ప్రపంచవారసత్వ జాబితాలోకి చేరాయి. క్రీ.పూ. 3500-2000 కాలానికి చెందిన చిత్రాలు ఈ గుహల్లో ఉన్నాయి. భోపాల్, విక్రమ్ విశ్వవిద్యాలయానికి చెందిన ప్రాఫెసర్ డబ్లుయ్. వకాంకర్ యాభై సంవత్సరాల క్రితమే ఈ గుహలను కనుగొన్నాడు. ఇక్కడ దాదాపు 500 రాతి గుహలు ఉన్నాయి. ఇక్కడి చిత్రాలు చాలా వరకు మహాభారతంలోని దృశ్యాలను వివరించే విగా ఉన్నాయి. ఈ గుహలపేరు పాండవులలో ఒకడైన భీముడి పేరుమీదుగా ఉండడం చెప్పుకోతగ్గ విశేషం!