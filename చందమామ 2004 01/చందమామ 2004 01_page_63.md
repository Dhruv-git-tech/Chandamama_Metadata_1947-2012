# విజ్ఞానం ... వినోదం ... వికాసం ...

## విజ్ఞాన వీచికలు

### ఇండియం

వెండిలా మెరిసే సాగేగుణంగల మెత్తటి లోహ మూలకం ఇండియం. దీని సంక్షిప్తనామం In. మూలక సంఖ్య 49. అణుభారం 118.82. 1863లో ఎఫ్.రీక్, హెచ్. రిక్టర్ దీనిని జింక్ అంటే తుత్తునాగ మిశ్రమ ముడిపదార్థంలో కనుగొన్నారు. ఇది వెండిలా చాలా అరుదైనది. తుత్తునాగం, ఇనుము, సీసం ముడిపదార్థాలలో కలిసి ఉంటుంది. దీని వర్ణమాలలోని ప్రకాశ వంతమైన నీలం రంగు రేఖను బట్టిఈ మూల కానికి 'ఇండిగో' అని పేరుపెట్టారు. వివిధ ఉష్ణోగ్రతలలో ఇది ద్రవ స్థితిలో ఉంటుంది.

ఇది వెండికన్నా ఎక్కువగా అరుగుదలను నిరోధిస్తుంది. అద్దాల మీద వీటిని పూయడానికి ఉపయోగిస్తారు. వెండిలా ప్రతి బింబిస్తుంది. గది ఉష్ణోగ్రతలో ఇండియం ఆక్సిడైజ్ కాదు. అయితే ద్రవీభవన స్థానానికి పైగా వేడిచేసినట్టయితే వైలట్ రంగుతో మండుతుంది. దీని భస్మాన్ని అద్దాల తయారీలో ఉపయోగిస్తారు. పసుపురంగు రావడం కోసం దీనిని ఉపయోగిస్తారు.

బేరింగుల పైపూతకు కూడా ఇండియంను ఉపయోగిస్తారు. ఆమ్లాలను, రావిడులను ఇండియం నిరోధిస్తుంది. ఇండియం మిశ్రమధాతువులను ట్రాన్సిస్టర్ లలోనూ, సోలార్ సెల్స్ లోనూ ఉపయోగిస్తారు.

## మన పరిసరాలు

## రైలు
### ప్రయాణాలు
... కొన్ని
అలవాట్లు

మీ ఇల్లు రైల్వేలైను పక్కన ఉందనుకుందాం. వచ్చే పోయే రైళ్ళ ధ్వనులు; ప్రయాణీకులు వేసే చెత్తాచెదారం మీకు చీదర కలిగించడంతో పాటు కోపం తెప్పిస్తుంది కదూ?

నిజమే. మీరేకాదు. అనుదినం లక్షలాది మంది అనుభవిస్తూన్న బాధలే ఇవి. పరిసరాల అపరిశుభ్రత, వాతావరణ కాలుష్యం ఇవాళ జటిల సమస్యగా ఉంటోంది.

రైలు మార్గం పక్కన ఉన్న ఇళ్ళవారిని పట్టిం చుకోకుండా రైలు ప్రయాణీకులు - ప్లాస్టిక్ కప్పులు, ప్లాస్టిక్ ప్లేట్లు, వాటర్ బాటిల్స్ అంటూ రకరకాల వస్తువులను వెలుపలికి విసురుతూ ఉంటారు.

తోటి ప్రయాణీకులకూ, రైలుమార్గం పక్కన ఉన్నవారికీ ఇబ్బంది కలగకుండా ఉండాలంటే మనం కొన్ని జాగ్రత్తలు తీసుకోవచ్చు.

* కాఫీ, టీలకు రైలులో ఇచ్చే ప్లాస్టిక్ కప్పులు ఉపయోగించకుండా ఉండాలంటే మనం బయలు దేరేప్పుడే మనవెంట ఒక లోటా తీసుకువెళ్ళడం అవసరం.

* మనం ఇంటి నుంచే వాటర్ బాటిల్ తీసుకు వెళ్ళాలి. దారిలో తాగునీళ్ళు కొనుక్కునే అలవాటు చేసుకోకూడదు.