మహా గట్టివాడివయ్యా! ఇంత కాలంగా నువ్వు మేనమామ చాటు బిడ్డవను కుంటున్నాం. కానీ, నువ్వు మంచి వ్యవహారకర్తవు!” అంటూ ప్రశంసించారు.

ఆ మర్నాడు అరుణ, సూర్యాన్ని ఒంటరిగా కలుసుకుని, “ఈ జరిగినదానికి నువ్వు చాలా ఆశ్చర్యపడి ఉంటావు బావా, అవునా? నేను తెర వెనక ఉండి, ఈ కథంతా నడిపినందుకు ఏమీ అనుకోకు. మా గ్రామాధికారి, మాకు చాలా దగ్గరి చుట్టం. మా అమ్మపోతూ, నాకోసం ఒక చిన్న మొత్తం ఆయన దగ్గర ఉంచింది. మన పాలికాపు నారాయణకు సంగతి సందర్భాలన్నీ చెప్పి, ఆయనకు కబురు పంపాను. ఆయన, ఈ పనికి నేనే నా డబ్బు ఖర్చు పెట్టగలను. అరుణ నాకు పరాయిదేం కాదు! అని, నారాయణకు చెప్పి, ఈ ఏర్పాటంతా చేశాడు. సూర్యం పేరుతో నాటకాలవాళ్ళ వద్దకు వెళ్లినవాడు, ఆయన కడగొట్టు కొడుకు! నీ అంతట నువ్వుగా, నీ మేనమామ పద్మనాభానికి ఎదురు తిరిగే పరిస్థితి లేదనిపించి, నేను స్వతంత్రించాను. ఇప్పటికై కాస్తచురుకుద

నంతో నువ్వు స్వయం నిర్ణయాలు తీసుకుంటూ, ఆ స్వార్థపరుడి పెత్తనం నుంచి బయట పడటం గురించి ఆలోచించు,” అని చెప్పింది.

అరుణ మాటలకు సూర్యం నవ్వుతూ, “అరుణా! ఈ దేవీ నవరాత్రుల్లో చేసింది, మరొక తరహా మహిషాసుర మర్దనం. నువ్వు నన్ను విముక్తుణ్ణి చేశావు. ఈ క్షణం నుంచీ ఇల్లూ, పాలాల విషయంలో ప్రతి నిర్ణయం నాదే! దానితో పాటు ఘరొక ముఖ్య నిర్ణయం కూడా తీసుకున్నాను,” అన్నాడు.

“ఏమిటా ముఖ్య నిర్ణయం, బావా!” అంటూ అరుణ ఆశ్చర్యపోతూ ప్రశ్నించింది.

“మరేం లేదు, నిన్ను జీవితాంతం, నా మంత్రిగా నియమించుకుని, నీ సలహా సంప్రదింపులతో జీవించాలన్నది!” అన్నాడు సూర్యం.

మంచి భార్య, భర్తకు సలహాలివ్వ డంలో మంత్రిలా నడుచుకుంటుందన్న పెద్దల మాటలు తెలిసిన అరుణ, అతడి మాటల్లోని అంతరార్థం గ్రహించి, చిరు నవ్వుతో తల వంచుకున్నది.