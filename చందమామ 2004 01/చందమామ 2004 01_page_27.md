సరిగొ ఆ సమయానికి వాళ్ళ పాత మిత్రుడొకడు హడావుడిగా వచ్చి, “మన గురువు వనాచార్యులు నదికి ఆవలి తీరంలో ఉన్నారు. ఆయన అక్కడ కొద్దిసేపే ఉంటారు. ఆయన మీ ఇద్దరినీ చూడాలనుకుంటున్నారు. బహుశా మిమ్మల్ని ఆయన హిమాలయాలకు వెంట బెట్టుకుని వెళతారనుకుంటాను,” అన్నాడు.

“నేను ఈ సమయంలో ఇక్కడ ఉండడం ఎంతటి అదృష్టం!” అంటూ పరమానందం చెందిన విమలబాబా, మరుక్షణమే, “మరి గురువు వెంట వెళ్ళాలంటే, నేను ఆ సంగతి నా శిష్యులకు చెప్పాలికదా?” అన్నాడు.

“ఆ సంగతి మన గురువుగారే నిర్ణయిస్తారు!” అన్నాడు రమణబాబా. అయితే, ఆయన తను బయలుదేరుతూన్న సంగతి మాట మాత్రంగా నైనా ఎవరికీ చెప్పలేదు.

శిష్యులిద్దరూ సరయునదీ తీరానికి చేరారు. పడవలో ఆ సరికే ప్రయాణీకులు కిటకిటలాడు తున్నారు. పడవలో ఇక ఇద్దరు ముగ్గురికే చోటువుంది.

విమలబాబాకు ఉన్నట్టుండి ఆయన దండం జ్ఞాపకం వచ్చింది. అది నునుపుదేలి, అందమైన పాన్నుతో మిలమిలలాడుతూంటుంది.

“రమణా, నువ్వు వెళ్ళు. నీ గదిలో మరిచి పోయిన నా దండాన్ని తీసుకుని నేను మరో పడవలో నీ మెనో వస్తాను,” అన్నాడు విమలబాబా.

ఆసరికే రమణబాబా, వచ్చిన మిత్రుడూ, పడవలోకి చేరారు. పడవ ఆవలి తీరానికి కదిలింది.

విమలబాబా ఆశ్రమానికి వెళ్ళి దండంతో మరొక అరగంటలో నదీ తీరానికి తిరిగి వచ్చాడు. అయితే, హఠాత్తుగా వచ్చినవరద కారణంగా నదిలో ప్రవాహం ఎక్కువ కావడం వల్ల ఆవలిగట్టును చేరిన పడవ తిరిగి రాలేదు. ప్రవాహవేగం తగ్గేంత వరకు విమలబాబా ఆవలి గట్టు చేరే అవకాశం లేకపోయింది. ప్రవాహం తగ్గడానికి కొన్నిరోజులు పట్టవచ్చు.

విమలబాబా ఒక బండపై కూర్చుని మౌనంగా కన్నీళ్ళు కార్చాడు. సుఖవంతమైన జీవితం అనర్థ దాయకమని తన మిత్రుడికి తాను హితబోధ చేయడం ఎంతటి మూర్ఖత్వమో ఆయనకు అప్పుడు అర్థమయింది. విలాసాల మధ్య జీవి స్తున్నప్పటికీ తన మిత్రుడికి వేటిపట్లా బంధాలు లేవు. ఆఖరికి తను వెళుతూన్న విషయం తన శిష్యులకు తెలియజేయాలన్న ఆలోచన కూడా ఆయనకు రాలేదు. సర్వాన్నీ భగవంతుడే చూసుకుంటాడన్న జ్ఞానం ఆయనకు ఉన్నది. అయితే, తను బాహ్యంగా కరోర జీవితం సాగిస్తు న్నప్పటికీ మానసికంగా కేవలం దండం మీది మమకారాన్ని కూడా వదులుకోలేకపోయాడు. ఆ దండం మీద వీడని మమకారంతో గొప్ప గురువు సాహచర్యమనే సువర్ణ అవకాశాన్ని జారవిరుచు కున్నాడు!

- బిందుసార్