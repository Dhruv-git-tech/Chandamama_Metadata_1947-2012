వన బైరవుడి సాక్షిగా చెబుతున్నాను. నా అహం కూడా దిగిపోయింది,” అన్నాడు.

“అహంతోపాటు తాగిన మైకం కూడా దిగిపోయి వుండాలి, ఇక దారి తొలుగు!” అని, కాళీవర్మ, దూరంగా వున్న ఆశ్వికులతో, “మీ మాటేమిటి? మీ నాయకుడికి పట్టిన దుర్గతి జూశారు గదా?” అన్నాడు.

“శిరశ్చేద శిక్ష అమలు చేయవలసిన వాళ్ళలో ఒకరు చావగా, రెండవవాడు లొంగిపోయాడు. ఈ సంగతేదో రాజుగారికి చెబుతాం. దార్లు అడ్డగించి కుత్తుకలు నరికించుకునేంత అమాయకులం కాదు, మేము!” అన్నారు ఆశ్వికులు.

“బుద్ధిగల మాట చెప్పారు!” అని కాళీవర్మ గురాన్ని అదిలించి, అక్కడి నుంచి బయలుదేరబోయేంతలో, భల్లూక మాంత్రికుడు, “భల్లూకపాదగురో! ఎట్ట కేలకు మనకు కావలసిన జాతకుడు దొరి కాడు,” అంటూ ఒక్క కేకపెట్టి, కాళీవర్మ గుర్రపు కళ్ళెపు తాళ్లు పట్టుకుని, “కాళీ వర్మా! ఇక్కడ మహామంత్రవేత్త అయిన భల్లూకమాంత్రికుడు వున్న సంగతే నువ్వు మరిచినట్టున్నదే!” అన్నాడు.

కాళీవర్మకు చిన్నప్పటినుంచీ మాంత్రి కులన్నా, భూతవైద్యులన్నా, గణాచార్లన్నా ఏమాత్రం గౌరవభావం లేదు. అలాటి వారిని ఎంతమందినో లోగడ అతడు తను పుట్టి పెరిగిన గ్రామంలో, చుట్టుపక్కల వున్న గ్రామాల్లో చూసివున్నాడు.

భల్లూకమాంత్రికుడి మాటలు వింటూనే కాళీవర్మ, అతడేదో తనను చులకన చేసి మాట్లాడుతున్నాడని కోపం తెచ్చుకుని,

“అయ్యా, తమ పేరు భల్లూకమాంత్రికుడా? వింటేనే భీతికొల్పేట్టుగా వుంది. మీరు ఇంతకు ముందే మరొక భల్లూకుడి పేరు కూడా పలికారు; ఆయనెవరు?” అన్నాడు.

కాళీవర్మతన పేరును ఇంత అపహాస్యం చేసి మాట్టాడినా భల్లూకమాంత్రికుడు కోపం తెచ్చుకోకపోగా, చిరునవ్వు నవ్వుతూ, “నాగురువుగారి పేరు భల్లూకపాదుడు, నా పేరు భల్లూకమాంత్రికుడు. ముందు ముందు జరుగనున్న మహాద్భుతాలు చూసి, మహదానంద పడబోయే నువ్వు, పేర్లలో వున్న ఈ చిన్న పోలికను చూసి గజిబిజి పడిపోకు,” అన్నాడు.

“ఇల్లాదిలి బయలుదేరిన తరవాత, ఇప్పటివరకూ ఎదురైన గజిబిజిల్సోనే మొహం మొత్తింది. ఇక త్వరగా మా గ్రామంచేరి, పాలం సేద్యంచేసుకుంటూ, ఉన్న దానితో తృప్తిపడతాను,” అంటూ