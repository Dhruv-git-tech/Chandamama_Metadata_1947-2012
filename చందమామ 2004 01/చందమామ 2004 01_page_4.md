వ్యవస్థాపకులు
చి. నాగిరెడ్డి - చక్రపాణి

సంరక్షించుకుందాం!

ప్రాణం చాలా విలువైనది. ప్రాణం అంటే మనిషి ప్రాణమే కాదు. జంతుజాలానికీ, పక్షులకూ, చెట్టుచేమలకూ ప్రాణం ఉంది కదా. అవన్నీ బతకడానికే పుట్టాయి. అయితే, మనిషి తన ఆనందం కోసమో, అవసరం కొద్దో వాటి అంతం చూస్తున్నాడు. అందుకే జంతువులను అనవసరంగా చంపకూడదనీ, ప్రకృతి సంపదలను నాశపరచకూడదనీ తగిన జాగ్రత్తలు తీసుకుంటున్నాం.

చెట్టుచేమలు, జంతువులు, పక్షులు ప్రకృతి ప్రసాదించిన సంపదలు. వీటితో పాటు మనిషి సృష్టించిన మరికొన్ని సంపదలు కూడా ఉన్నాయి. వాటిని కూడా సంరక్షించు కోవలసిన అవసరం మనకెంతయినా ఉంది. అవే స్మారక భవనాలూ, పురాతన కట్టడాలూ. అవి మన సంస్కృతికి ప్రతిబింబాలు. మానవుడి అద్భుతమైన ఊహాశక్తికీ, భావనాపటి మకూ, జీవితం పట్ల ఆసక్తికీ, పట్టుదలకూ, కృషికీ ప్రత్యక్ష నిదర్శనాలు!

మనదేశాన్ని ఒకప్పుడు పరాయి దేశస్థులు పరిపాలించారు. అయినా, వారు మన సాంస్కృతిక వారసత్వాన్ని ఎంతగానో గౌరవించారు. అన్ని స్మారక భవనాలనూ, ప్రాచీన కట్టడాలనూ సంరక్షించాలని వంద సంవత్సరాల క్రితం, అంటే - 1904లో ఒక చట్టం చేశారు. స్వాతంత్ర్యానంతరం ప్రభుత్వమూ, కొన్ని సంస్థలూ తీసుకున్న చర్యలూ, చేసిన కృషీ ఫలితంగా ఈ భవనాలు చాలావరకు ముందు తరాల వారికోసం సహ్రమంగా సంరక్షించ బడుతున్నాయి. మన జాతి వారసత్వానికి సంకేతాలుగా, సాక్ష్యాలుగా ఉంటూన్న వీటిని సంరక్షించుకుందాం. ఈ లీప్ సంవత్సరంలో లభిస్తూన్న అదనపురోజును ఈ సందేశాన్ని పదిమందికీ తెలియజేయడానికి ఉపయోగించుకుందాం!

పాఠకులందరికీ నూతన సంవత్సర శుభాకాంక్షలు తెలియజేస్తున్నాం.

సంపాదకుడు : విశ్వం

Visit us at : http://www.chandamama.org