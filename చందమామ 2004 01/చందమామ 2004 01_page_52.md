హడలు పుట్టిస్తుంది. కాబట్టి ఆ దుష్టమృగాన్ని ఎలా ఎదుర్కోవాలో మీరే నిర్ణయించుకోండి,” అన్నాడు వృద్ధుడైన ఒక పండితుడు.

పట్టణ ప్రజలు ఎదురుచూసిన మరుసటి శీతాకాలం రానేచ్చింది. నియేన్ను ఎదుర్కోవడానికి పట్టణంలోని ప్రజలందరూ ఆయత్త మయ్యారు. దానిని ఎలాగైనా మట్టుపెట్టాలన్న పట్టుదల వారిలో కలిగింది.

గత రెండేళ్ళు నియేన్ వచ్చిన రోజును గుర్తు పెట్టుకున్నారు. ఈయేడు ఆ రోజున పిల్లలూ, స్త్రీలూ, వృద్ధులూ ఇళ్ళలోపల ఉండి పోయారు. యువకులు సత్రం వద్ద చేరారు. వారిలో కొందరు కత్తులు, కొందరు బాణాలూ, మరి కొందరు దివిటీలు పట్టుకున్నారు. ఇంకా కొంతమంది పెద్దపెద్ద తప్పెటలనూ, డప్పులనూ, ఢంకాలనూ, కర్రలనూ పట్టుకున్నారు. మరి కొందరు ఎర్ర జెండాలను, ఎర్ర బట్టలను పట్టుకుని నిలబడ్డారు.

హఠాత్తుగా ఆకాశంలో మెరుపు మెరిసినట్టు కాంతి కనిపించింది. ఆ తరవాత గుండెల విసేలా వింతగొంతుతో భయంకరంగా అరుస్తూ నియేన్ వచ్చింది. నిప్పుకణికల్లాంటి కనుగుడ్లు తిప్పుతున్నది. నోరు తెరిస్తే నిప్పటించులా సెగలు వెలువడుతున్నవి. వంకర్లు తిరిగిన గోళ్ళతో వికారమైన వేళ్ళు. పెద్ద పెద్ద రెక్కలల్లారుస్తూ అది జనం మీదికి వాలింది. అయితే, సిద్ధంగా వున్న యువకులు ఒక్కసారిగా, దానిని చుట్టు ముట్టి డప్పులూ, ఢంకాలూ, తప్పెటలూ వాయించారు. ఎర్ర జెండాలను అదే పనిగా ఊపారు. బాణాసంచాను పేల్చి దానిమీదికి విసిరారు. నియేన్ హడలిపోయింది. భీతి గొలిపే ఎర్రటి కాంతులు, మిరమిట్లు దానికి

కళ్ళు కనబడకుండా చేశాయి. కాస్సేపు అటుఇటూ తిరిగి దిక్కుతోచక అరుస్తూ తోకముడిచి ఎటో పారిపోయింది!

యువకులు ఆనందోత్సాహాలతో గెంతులు వేశారు. “నియేన్ పారిపోయింది. ఇక అది మన దరిదాపులకు వచ్చే సాహసం చేయదు. నూతన శకానికి ఇది ఆరంభం. పండుగ చేసుకుందాం!” అని ప్రకటించాడు పట్టణ అధికారి.

ఇవే చైనావాళ్ళు జరుపుకున్న మొట్ట మొదటి నూతన సంవత్సర వేడుకలు. భయాందోళనల నుంచి విముక్తి పొందిన ప్రజలు ఆనందోత్సాహాలతో పండుగ జరుపు. కున్నారు. బంధు మిత్రులను కలుసు కోవడం, పరస్పరం కానుకలు ఇచ్చిపుచ్చు కోవడం, ఆటలు పాటలు, విందులు వినో దాలతో ఆ రోజంతా హాయిగా గడిపారు.