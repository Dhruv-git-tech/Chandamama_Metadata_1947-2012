## మూడు వరాలు

కథ: కందూరి వంశీకృష్ణ - తిరుపతి
చిత్రాలు: వెంకటేష్

రామాపురంలో రామయ్య అనే పేద రైతు ఉండేవాడు. ఎంత కష్టపడ్డా పిల్లలకు తిండికూడా పెట్టలేని తన దీనస్థితికి అతడు తరచూ విచారపడేవాడు. పట్టం వెళ్ళి ఏదైనా పనిచేస్తే డబ్బు సంపాయించవచ్చని కనకయ్య భార్య సీతమ్మ, భర్తకు సలహా ఇచ్చింది. కనకయ్య సరే అన్నాడు.

మరునాడు తెల్లవారుజామున భర్త బయలుదేరుతున్నప్పుడు, దారిలో తినదానికి రొట్టెలు మూటకట్టి ఇచ్చింది సీతమ్మ, రామయ్య పట్టంకేసి చాలా దూరం నడిచి, మధ్యాప్పానికి అడవి ప్రాంతంలోని ఒక చెట్టునీడన కూర్చున్నాడు. భార్య కట్టి ఇచ్చిన రొట్టెల మూటను విప్పాడు. అందులో ఒక పెద్ద రొట్టె, చిన్న రొట్టె ఉన్నాయి.

ఆ రెండింటిలో దేనిని తినడమా అని ఆలోచిస్తూ, కాస్త చిగ్గరగా, ''చిన్న దాన్ని తినాలా? పెద్దదాన్ని తినాలా?'' అన్నాడు పైకి చూస్తూ. ఆ మాటలను ఆ చెట్టుపై ఉన్న పెద్దదయ్యం, చిన్నదయ్యం విని అదిరిపడ్డాయి. కంద ఉన్నవాడు ఏ మాంత్రికుడో అయివుంటాడనీ, వాడు తమ ఇద్దరిలో ఎవరిని ముందు తిందామా అని ఆలోచిస్తున్నట్టా భావించి హడలి పోయాయి. వెంటనే రెండు దయ్యాలూ, రామయ్య ముందుకు దూకి, చేతులు జోడించి, ''అయ్యా, మమ్మల్ని తినకండి!'' అని వేడుకున్నాయి గడగడ వణుకుతూ.