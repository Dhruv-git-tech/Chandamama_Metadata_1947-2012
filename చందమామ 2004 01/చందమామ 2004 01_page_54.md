శరభయ్య. అయితే, భార్య, “రేపు పిల్లలు కలిగితే, ఈ ఇల్లు చాలుతుందా?” అని చెప్పడంతో, అదీ నిజమేనని, మరి రెండు గదులూ వేయించాడు.

ఇల్లు పూర్తి కావడానికి ఇంకా పది వేలు కావలసి వచ్చింది. ఏం చెయ్యాలో తోచక సతమతమవుతున్న శరభయ్యతో పార్వతి, “హరికృష్ణాపురంలో దశరథరామయ్య అని మా బంధువు ఒకాయన ఉన్నాడు. వరసకు నాకు అన్న అవుతాడు. జమీందారు దివా ణంలో మంచి ఉద్యోగం చేసి బాగా సంపాదించాడు. నేను వెళ్ళి అడిగితే పది వేలు అప్పుగా ఇవ్వకపోడు. వాయిదాల పద్ధతి మీద నిదానంగా తీర్చెయ్యవచ్చు. రేపే మనం ఆ ఊరు బయలుదేరుదాం,” అని ధైర్యం చెప్పింది.

పాద్దున్నే బయలుదేరి భార్యాభర్తలు మధ్యాహ్నానికల్లా దశరథరామయ్య ఇంటికి చేరుకున్నారు. దశరథరామయ్య దంపతులు ఆప్యాయంగా పలకరించారు. క్షేమ సమాచారాలన్నీ అయ్యాక, దశరథరామయ్య, “ఏం పార్వతమ్మా, ఇల్లు కడుతున్నారని విన్నానే. ఎందాకా వచ్చింది? నాకూ చెబితే సంతోషించేవాణ్ణి కదా!” అన్నాడు చిన్నగా నవ్వుతూ.

“తప్పుగా భావించకండి అన్నయ్య. మీకు చెప్పుకుండానా? గృహప్రవేశానికి అంద రినీ ఆహ్వానించాలనుకున్నాం. కాని ఆ భాగ్యం ఉన్నట్టు లేదు,” అన్నది పార్వతి చాలా దిగులుగా.

“ఏమయిందమ్మా?” అని అడిగాడు దశరథరామయ్య ఆదుర్దాగా.

“కనీసం మరో పది వేలు లేనిదే ఇల్లు పూర్తయ్యేట్టు లేదన్నయ్యా. ఆ విషయం గానే నీ దగ్గరికి వచ్చాము. పది వేలు అప్పుగా ఇచ్చావంటే, వాయిదాల పద్ధతిలో తీర్చేస్తాము, మా ఇల్లు నిలబెట్టిన వాడి వవుతావు,” అన్నది పార్వతి.

“అన్ననయి ఉండి ఆమాత్రం సహాయం చెయ్యకపోతానా? అవన్నీ తరవాత చూద్దాం. ముందు భోజనాలకు లేవండి,” అన్నాడు దశరథరామయ్య.

భోజనాలయ్యాక, దశరథరామయ్య లోపలికివెళ్ళి, పది వేలు తెచ్చి శరభయ్య చేతిలో పెట్టి, “మీకు వీలైనప్పుడే ఇవ్వండి. తొందరేం లేదు,” అన్నాడు.

శరభయ్య సంతోషంగా డబ్బును సంచీలో పెట్టుకుంటూ, “వడ్డీ సంగతి కూడా సెల విస్తే...” అని మాట పూర్తిచేసేలోపల, “భలే వారే. మీ దగ్గర వడ్డీ పుచ్చుకుంటానా?