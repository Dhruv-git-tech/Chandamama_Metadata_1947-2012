రామయ్య దానిని ఇంటికి తీసుకువెళ్ళి మూడుసార్లు తాకి ధనం అడిగితే రాలేదు. మోసం ఎక్కడ జరిగిందో తెలుసుకోవాలని, రామయ్య మళ్ళీ దయ్యాల దగ్గరికి వెళ్ళి రెండవవరం అడిగాడు. దయ్యాలు ఒక పాత్రను తెచ్చిఇచ్చి, “దీనిని ఎండలో పెట్టి ఏ వంటలు కావాలంటే ఆ వంటలు వస్తాయి,” అన్నాయి.

రామయ్య పాత్రను తీసుకుని తిన్నగా పూటకూళ్లవ్వ ఇంటికి వెళ్ళాడు. పాత్రను అవ్వచేతికిచ్చి, “దీనిని దాము, రేపు వచ్చి తీసుకుంటాను. అయితే, దీనిని ఎండలో వుంచి ఏ వంటా అడక్కు,” అని చెప్పి, వెనక్కు వచ్చి, కొంతసేపయ్యాక తిరిగి వెళ్ళి పూట కూళ్ళవ్వ ఇంటి వెనక దాక్కున్నాడు.

అవ్వ పాత్రను ఎండలో పెట్టి, “పిండి వంటలు కావాలి,” అని అడగడంతో అవి రావడం, రామయ్య చూశాడు. రామయ్య మళ్ళీ దయ్యాల దగ్గరికి వెళ్ళి మూడవ వరం అడిగాడు. దయ్యాలు ఒక పాడవాటి కర్రను ఇచ్చి, “దీనిని మూడుసార్లు నేలకు తాటించి, ‘వెంట బడు’ అంటేచాలు. తేచి కొట్టడం ప్రారంభిస్తుంది,” అని చెప్పాయి.