కాశీవర్మ గండ్రగొడ్డలిని, తలారి కేసి విసిరి వేసి, గుర్రాన్ని గట్టిగా అదిలించాడు.

గుర్రం కదిలి, పదీ పన్నెండడుగులు నడిచి, ఇక దౌడు తీయబోయేంతలో వెనక నుంచి భల్లూకమాంత్రికుడు పెద్ద గొంతుతో, “కాళీవర్మా, ఆగు! నీకెదురుగా వస్తున్న వాళ్లెవరో చూశావా?” అన్నాడు.

ఆ హెచ్చరిక వింటూనే కాళీవర్మకొంచెం తల ఎత్తి ముందుకు చూశాడు. ఒక పెద్ద దిరిసెన చెట్టు వెనకనుంచి, ముగ్గురు ఆశ్వికులు వేగంగా వస్తున్నారు. వారిలో మధ్య వున్నవాడు పట్టుదుస్తులూ, పెద్ద తలపాగా ధరించి వున్నాడు. పక్కలనున్న వాళ్ళు కమచధారులు; వాళ్ళ చేతుల్లో కత్తులూ, భుజాల మీద తళతళ మెరుస్తున్న డాళ్ళూ వున్నవి.

వాళ్ళను చూస్తూనే కాళీవర్మ, గుర్రం కళ్ళాన్ని గట్టిగా వెనక్కు గుంజి ఆపాడు.

కవచధారులైన ఆశ్వికుల మధ్య పట్టు దుస్తుల్లో వున్నవాడు, చేయెత్తి కాళీవర్మను చూపుతూ తలారితో, “ఒరే, నగర ప్రధాన తలారీ! ఈ నిందితుడికి శిరశ్చేద శిక్ష విధిం చారు రాజుగారు. ఇంకా శిక్ష అమలుచేయ లేదేం?” అన్నాడు కోపంగా.

తలారి గడగడ వణికిపోతూ, ఎనుబోతు మీదినుంచి దిగి, ఏం జవాబివ్వాలా అని ఆలోచిస్తున్నంతలో భల్లూకమాంత్రికుడు, తలారిని ప్రశ్నించిన అతడిని సమీపించి, “నువ్వేగదా, జితకేతురాజుకు ప్రధానా మాత్యుడైన జీవగుప్తుడు?” అని ప్రశ్నించాడు.

రాజు పట్లగాని, తన పట్లగాని ఒక్క గౌరవాచకం కూడా లేకుండా, అలా ప్రశ్నిం చిన వీడెవడో కపటబైరాగి అయి వుంటాడ నుకుని మంత్రి జీవగుప్తుడు కళ్ళెరచేసి, “ఎవడీ బైరాగి? ముందితణ్ణి ఇక్కడి నుంచి తన్ని తగలెయ్యండి,” అన్నాడు.

ఆ ఆజ్జె వింటూనే మంత్రి పక్కన వున్న ఆశ్వికులు కత్తులు దూయబోయినవాళ్ళల్లా, భల్లూకమాంత్రికుడి మంత్ర దండం కేసి చూసి, నివ్వెరపోయారు. గుర్రాలు పెద్దగా సకిలిస్తూ, వెనక్కు నాలుగడుగలు వేసినై.

ఏం జరిగిందో అర్థంకాని మంత్రి జీవ గుప్తుడు, ఆశ్చర్యంగా తన అంగరక్షకులిద్ద రికేసీ చూసి, “ఏం జరిగింది? అలా వణికి పోతున్నారేం?” అని అడిగాడు.

“అయ్యా, పులికాదు, ఆ బైరాగి చేతిలోని మంత్రదండం పిడికి బిగించి వున్న ఎలుగు బంటి తల కేసి చూడండి! అది ఇంతకు ముందు నోరు తెరిచి, కోరలు చాచి, కళ్ళల్లో నిప్పర్వలు యేంది,” అన్నారు ఆశ్వికులు.