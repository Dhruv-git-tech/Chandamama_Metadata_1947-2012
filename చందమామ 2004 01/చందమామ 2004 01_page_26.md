కొన్ని రోజులు గడిచాయి. రమణుడు ఆశ్రమం లోనే ఉండిపోయాడు. విమలుడు తన స్వస్థలా నికి చేరుకుని పవిత్ర జీవితం గడపడానికి నిర్ణయించాడు. క్రమ క్రమంగా ఆయన చుట్టూ శిష్యులు చేరడంతో విమలబాబాగా ప్రసిద్ధుడయ్యాడు. అయితే అతడు ఎంతో నిరాడంబరంగా, నియమనిష్ఠలతో ఉండేవాడు. చిన్న పూరిపాకలో నివాసం. కట్టుకోవడానికి జత బట్టలూ, దండ కమండలాలూ తప్ప ఆయనవద్ద మరేదీ లేదు. తనను వెతుక్కుంటూ వచ్చేవారికి వేదాంతార్థాలను వివరిస్తూ, ఆధ్యాత్మిక సాధన కొనసాగించాడు.

కొన్నేళ్ళు గడిచాక ఆయనకు తన సహాధ్యాయి రమణుడి గురించి తెలియవచ్చింది. ఇప్పుడు ఆయన్ను రమణబాబా అంటున్నారు. ఆయన విలాసవంతమైన జీవితం గడుపుతున్నాడని తెలిసి విమలబాబా తెగ బాధ పడిపోయాడు. జమీందారు శిష్యుడొకడు ఆయనకు మంచి భవనం నిర్మించి ఇచ్చి, అవసరమైన పనులు చేయడానికి సేవకులను ఏర్పాటు చేశాడట.

జమీందారు ఇంటి నుంచి రమణబాబాకు ప్రత్యేకంగా రుచికరమైన వంటలు చేసి పంపుతున్నారట!

ఈ సంగతులు వినగానే, “ఏమిటీ పతనం?” అని విలవిలలాడి పోయాడు విమలబాబా. ప్రాపంచిక సుఖాలపట్ల ఆకర్షితుడై ఆ వలలో చిక్కుకుంటే వాటిల్లే ముప్పును గురించి తన మిత్రుణ్ణి హెచ్చరించాలనుకున్నాడు. ఒక రోజు బయలుదేరి రమణబాబా ఆశ్రమానికి వెళ్ళాడు. అక్కడి పరిస్థితులను చూసి తను విన్నది అబద్ధం కాదని గ్రొంచాడు. చుట్టూ ఎవరూ తేనె సమయం చూసి, రమణబాబాతో, “మిత్రమా! సాధువులైన మనం ఇలాంటి సుఖభోగాలకు లోను కావచ్చా? ఇవి నీ లక్ష్యసాధనకు అవరోధాలన్న సంగతి మరిచిపోయావా? వీటిన్నటినీ వదిలి నాతో వచ్చెయ్యియ్య. నా ఆశ్రమంలో నియమనిష్ఠలతో నిరాడంబర జీవితం గడుపుతూ, ఆధ్యాత్మిక జీవితాన్ని పునః ప్రారంభించు. అదే నీకు శ్రేయో దాయకం!” అన్నాడు.

“భగవత్సరం అదే అయినప్పుడు, ఆలాగే జరుగుతుంది!” అన్నాడు రమణబాబా.