తీరుబాటుంటే, రాజప్రాసాదానికి వచ్చి,
అక్కడా జితకేతు రాజుగారికి ఆజ్ఞలూ,
సలహాలు ఇవ్వవచ్చు!” అన్నాడు.

“ఎంతటి మహామంత్రికి, ఎలాంటి
దుర్గతి పట్టింది!” అంటూ కాళీవర్మచుట్టూ
వున్న ఆశ్వికుల కేసీ, ఎనుబోతు దగ్గిర
దిగాలుపడి వున్న తలారికేసీ చూశాడు.

భల్లూకమాంత్రికుడు, తన మంత్ర
దండాన్ని పైకెత్తి పట్టుకుని, “నా ఆజ్ఞ
లేమిటో అందరూ జాగ్రత్తగా వినండి!”
అని తలారితో, “ఓరీ, తలలు నరకటం
చేతనైన నీకు, తెగిన తలలు తిరిగి శరీరానికి
అంటీమిచి కుట్టటం కూడా చేతనైవుండాలి,
అవునా? వెంటనే ఆశ్వికనాయకుడి తలను
మొండానికి కుట్టి, గుర్రం మీద కూర్చోబెట్టి,
పడకుండా తాళ్ళతో బిగించు,” అన్నాడు.

తలారి క్షణాల మీద ఆ పని ముగించి,
ఆశ్వికనాయకుణ్ణి ఒక గుర్రం మీద పెట్టి,
తాళ్ళతో బిగించాడు. కాని, హడావిడిలో
వాడు ముఖాన్ని వీపు వైపుకు పెట్టి
కుట్టటంతో, గుర్రం మీద పెడతల కళేబరం
స్వారీ చేస్తున్నట్టయింది. జరిగిన పారబాటు
చూసి భల్లూకమాంత్రికుడితోబాటు, ఒక్క

మంత్రి జీవగుప్తుడు తప్ప; అందరూ బిగ్గరగా
నవ్వారు. మాంత్రికుడు, జీవగుప్తుడి కేసి
కళ్లెర్రచేసి, “ఓయి, మంత్రీ నువ్విప్పుడు
తలారి వాహనమైన ఎనుబోతునూ, నీ
వాహనాన్ని తలారీ అధిరోహించబోతు
న్నారు,” అన్నాడు.

జీవగుప్తుడు మారు మాట్టాడకుండా
వడవడ వణుకుతూ వచ్చి, ఎనుబోతు
మీద ఎక్కి కూర్చున్నాడు. అలాగే తలారి
పోయి మంత్రి గుర్రం ఎక్కి, కళ్ళెపుతాళ్ళు
పట్టుకున్నాడు. అందర్నీ నగరం కేసీ బయలు
దేరమన్నాడు, భల్లూకమాంత్రికుడు.

జితకేతరాజు మంత్రికి జరిగిన అవ
మానం చూసి, ఆనందపడుతూ కాళీవర్మ
“ఈ ఊరేగింపు చూసి నగరప్రజలు తప్పక
వినోదిస్తారు! ఇక నా దారిన నేను పోయి,
మా గ్రామం చేరతాను,” అంటూ గుర్రాన్ని
అదిలించేంతలో భల్లూకమాంత్రికుడు మంత్ర
దండం పైకెత్తి, “కాళీవర్మా నా ఆజ్ఞ
వినలేదా?” అన్నాడు.

“ఆజ్ఞా! ఎవడు నన్నిక్కడ ఆజ్ఞాపించ
గలవాడు?” అంటూ కాళీవర్మ ఒర నుంచి
కత్తి దూశాడు.
- (ఇంకావుంది)