అతనితో కొంచెం హెచ్చు చనువుగా ఉండటమూ గమనించి ఆదంతా లాంఛన మను కున్నాను. కాని వీడు అనే మాటలన్ను బట్టి ఆందులో విశేషార్థం కనిపిస్తున్నది. తాగు బోతుల నోటా, నిద్రపోయే వారి నోటా రహస్యాలు బయట పడతాయి. అనేక మంది భార్యలు ఉండటం చేత నేను పెద్ద రాణి పట్ల నిర్లక్ష్యంగా ఉంటున్న మాట నిజమే. ఆందుచేత ఆమె దంతిలుడి ప్రేమ కోసం ఆశపడి ఉండవచ్చు. నాకు ఎంత కష్టం వచ్చింది!” అనుకుని, దంతిలుణ్ణి రాజభవనంలో అడుగుపెట్ట నివ్వ వద్దని ద్వారపాలకులకు ఉత్తరువిచ్చాడు.

ఆ ఉదయం దరితిలుడు ఎప్పటిలాగే రాజభవనానికి వచ్చి, ద్వారపాలకులు తనను లోనికి పొనివ్వక పొవటం చూసి ఆశ్చర్యపడి, “నన్ను లోపలికి పొవద్దన టానికి మీకెన్ని గుండెలు!” అన్నాడు.

“అయ్యా, మా పైన కోప్పడకండి. ఇది రాజుగారి ఉత్తరువు,” అన్నారు వాళ్ళు.

“రాజుగారి ఉత్తరువా? అయన అలాటి ఉత్తరువు ఒక్కనాటికి ఇయ్యదు,” అన్నాడు దంతిలుడు.

“సరేలెండి. రాజుగారికి మీమీద ఎందుకో చాలా కోపం పచ్చి ఉండాలి. అయన ఉత్తరువు ఇచ్చారు. దాన్ని పాలించటం మా విధాయకం,” అన్నారు ద్వారపాలకులు.

రాజుగారికి తనపై గలిగిన అకారణ క్రోధానికి దంతిలుడు నిర్ఘాంతపోయి తనలో ఇలా అనుకున్నాడు: “డబ్బు రావటంతో గర్వించనివాడూ, భోగలాలసత పల్ల ఏదో ఒక చిక్కు రానివాడూ, రాజుగారి ప్రేమకు నిజంగా పాత్రుడైనవాడూ, చావును తప్పించు కున్నవాడూ, గౌరవం పొందిన యాచకుడూ ఉండడని పెద్దలు చెబుతారు. కాకిలో శౌచమూ, జూదరిలో నిజమూ, తాగు బోతులో వేదాంతమూ ఎవరు చూశారు? నేను రాజుకు గాని, రాజ బంధువులకు గాని కలలో కూడా ఎలాంటి అన్యాయమూ చేసి ఎరగనే, రాజుకు నా పై అగ్రహం ఏల కలిగింది?”