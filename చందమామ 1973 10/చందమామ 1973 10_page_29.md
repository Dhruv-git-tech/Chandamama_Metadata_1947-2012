గురువు చెప్పిన మొదటి నియమాన్ని పూర్తిగా ఉల్లంఘించాడు. ఆనందుడు మాత్రం బంగారు గలుసును కుర్రవాడికి తిరిగి ఇచ్చి, థికాటసకు వెళ్ళిపోయాడు.

బైరవుడు రోజుకన్న ముందుగా కుటీరానికి వచ్చి, సన్యాసి తిరిగిరాగానే జరిగిన దంతా ఆయనకు చెప్పేశాడు.

సన్యాసి నవ్వి, “ఆనందుణ్ణి రానీ, విచారిద్దాం,” అన్నాడు.

ఆనందుడు రాగానే, “ఆనందూ, నేను చెప్పిన నియమాలను గుర్తుంచుకునే థికాటన చేశావా?” అని అడిగాడు సన్యాసి.

అవునన్నాడు ఆనందుడు.

“విశేషాలేమైనా ఉన్నాయా?” అని సన్యాసి మళ్ళీ అడిగాడు.

“ఇద్దరు వ్యక్తులను అవసరంలో ఆదుకోగలిగాను,” అన్నాడు ఆనందుడు.

“ఎవరు వాళ్ళు?” అని సన్యాసి ఇంకోసారి అడిగాడు.

“ఎపరైనదీ నేను సరిగా గమనించలేదు. ఒకరిది ఆపద, మరొకరిది అవ

సరం. వాళ్ళకు నా చేతనైన సహాయం చేశాను. ఎపరితోనూ బంధాలు ఉంచుకో రాదని సెలవిచ్చారు గదా? వాళ్ళ ను గురించి అప్పుడే మరిచిపోయాను,” అన్నాడు ఆనందుడు.

“సరే, వెళ్ళి కాళ్ళు కడుక్కురా. భోజనం చేతాం,” అని సన్యాసి ఆనందుణ్ణి అవతరికి పంపి, బైరవుడితో, “చూశావా? ఆనందుడు నిజమైన సన్యాసి. నేను చెప్పిన నియమాలను అతను బాగా ఆర్థం చేసు కున్నాడు. స్త్రీనీ, ధనాన్నీ తాక వద్దంటే నా ఉద్దేశం వాటిని కోరవద్దని. అతను కోరిక లేకుండానే బంగారాన్ని. స్త్రీనీ కూడా తాకాడు. నువు వాటిని తాకకపోయినా బంగారం బంగారమన్నమాటా, స్త్రీ స్త్రీ అన్నమాటా మరిచిపోలేకుండా వున్నావు! అతను చేతితో తాకి మరచిపోయిన వాటిని నువు ఇంకా నీ మనస్సుతో తాకుతూనే ఉన్నావు,” అన్నాడు.

బైరవుడు తన తప్ప తెలుసుకుని, సిగ్గుతో తలవంచుకున్నాడు.