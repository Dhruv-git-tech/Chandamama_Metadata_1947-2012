పదిహేను వేల వరహాలకు మించి ఉండదు.
అందుకే మారు మాట్లాడకుండా వచ్చేశాడు.
అయితే ఆ క్షణం నుంచి అతనికి నిద్ర కరు
వయింది.

శివయ్య భార్య కమలమ్మ భర్త బాధను కనిపెట్టి, “అవసరమైతే నా బంగారం అమ్మండి. కాలం కలిసివస్తే తరవాత కొనుక్కో వచ్చు,” అని భర్తకు సలహా ఇచ్చింది.

శివయ్య సంతోషంగా ఆమె నగలను తీసుకు వెళ్ళి స్వర్ణకారుడికి చూపించాడు. అతడు వాటికి ఐదువేల వరహాలు వస్తాయని చెప్పాడు.

మరో ఐదువేల వరహాలు సర్దడానికి శివయ్య చాలా అగచాట్లు పడ్డాడు. కొంత స్నేహితుల వద్ద, మరికొంత బంధువుల వద్ద అప్పుచేశాడు. మొత్తానికి హరినారాయణ

ఇల్లు కొనేశాడు. ఇంటికి సున్నాలు, రంగులు వేయించి మంచి ముహూర్తాన గృహప్రవేశం చేసి, తండ్రి చెప్పిన మాట నెరవేర్చామని సంబరపడిపోయాడు.

పక్షం రోజుల తరవాత కోదండపాణి అనే స్నేహితుడు శివయ్యను చూడవచ్చి, “ఇల్లు ఎంతకు కొన్నావు?” అని అడిగాడు.

“పాతికవేలు,” అన్నాడు శివయ్య.

“చాలా ఎక్కువ పెట్టావు. ఆ మొత్తానికి పట్టణంలోనేఇంతకు మించిన ఇల్లు వచ్చేది,” అన్నాడు.

శివయ్యకు మనసులో దిగులుగా అని పించింది. మరో వారం తరవాత వచ్చిన మామ గారు, “ఏంచూసి పాతికవేలు పోసి ఈ ఇల్లు కొన్నావు? నేను పెట్టిన నా కూతురి బంగారం అమ్మి మరీ కొన్నావంటే అదేదో పెద్దమేడ అనుకున్నాను. ఈ డాబా ఇంటికి నువ్వు పెట్టింది చాలా ఎక్కువ. తీర్థయాత్రకు వెళ్ళి గృహప్రవేశానికి రాలేకపోయానుగాని, వచ్చి ఉంటే అప్పుడే చెప్పేవాణ్ణి,” అని అన్నాడు.

మరి కొందరు పరిచితులు కూడా, “తొంద రపడి ఎక్కువ మొత్తం పెట్టావు. మాతో మాట వరసకు ఒకమాట చెప్పివున్నా హరినారా యణతో మాట్లాడి ధరతగించి ఉండేవాళ్ళం. అది హరినారాయణ అదృష్టం,” అంటూ వ్యాఖ్యానించసాగారు.

ఇవన్నీ వింటూంటే బంగారం అమ్మి, అప్పులు చేసి ఇల్లుకొని తప్పుచేశానేమో అని శివయ్య మథనపడసాగాడు. దాంతో అతనికి ఇల్లుకొన్న ఆనందం అడుగంటిపోయింది.