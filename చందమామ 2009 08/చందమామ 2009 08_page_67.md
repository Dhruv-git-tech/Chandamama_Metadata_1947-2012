కొద్దిగా నీళ్ళు కలుపు చాలు,” అని సలహా ఇచ్చింది.

ఆహా! నా స్నేహితులు కూడా ఈ విషయంలో నాలాగే చాలా తెలివైన వాళ్ళన్నమాట! నేనెంతో మురిసిపోయాను.

పాలు పోసి, అందులో కొద్దిగా నీళ్ళు కూడా కలిపాం. ఇప్పుడే మిశ్రమం సరైన పాకంలో పడుతున్నది. రాజీ అన్నట్టు అది మాకందరికీ సరిపోతుంది.

“ఇదేమి హల్వా?” అని అడిగింది రాజీ మళ్ళీ.

నాకు ఏం చెప్పాలో తెలియలేదు.

“శుభాకు కొత్త రకం వంటలంటే మహా సరదా. దీన్ని బహుశా ఏ నెట్ నుంచో సేకరించి ఉంటుంది.”

“ఆమెను పిలువు. ఇలా వదిలి వెళ్ళిందేమిటి?” అన్నది రాజీ.

“అవును, శుభా..” అని పిలుస్తూ వంట గది నుంచి బయటకు రాబోయాను.

సునీల్ నన్నుపట్టివెనక్కు లాగి, “ఎందుకా తొందరపాటు? మనమందరం కలిసే దీన్నింత గొప్పగా చేశాం. అవునా?” అన్నాడు.

“అవును, దానికేం?”

“దాన్ని ప్రత్యేకంగా తయారు చేద్దాం. ఆంటీ వచ్చేలోపల..” అంటూ సునీల్ కనుబొమలు పైకెత్తాడు.

అవును, అమ్మకు మేము హల్వా తయారు చేశామని చెప్పి ఆమె నుంచి మెప్ప పొందాలి. మేము ఆడే కొత్త కొత్త సృజనాత్మక్యైన ఆటలను ఆమె ఎప్పుడూ మెచ్చుకున్నది లేదు. ఇవాళ పొద్దున కూడా నేను రాజీ వెనక దాక్కుని, ఉన్నట్టుండి వింతగా అరిచాను. దాన్ని చూడగానే, “పాద్దస్తమానం ఆటలు తుప్పు మరే ఆలోచనలూ లేవా? మీలో పెల్లుబికే శక్తిని ఇంట్లో వారికి సాయపడడానికి మళ్ళీంచుచెచ్చు కదా?” అన్నది. మా అమ్మ యోగా తరగతులకు వెళుతుంది. శక్తిని మనకు ఇష్టమైన వాటి మీదికి నేర్పుగా మళ్ళీంచడం ఆమె అభిమాన విషయం!

నేనూ, నా స్నేహితులూ ఎలాంటి మంచి పనులు చేయగలమో నిరూపించడానికి ఇదొక అద్భుత అవకాశం! దీనిని జారవిడుచుకో కూడదు.

నేను గబగబా మెట్లెక్కి పైన ఉన్నమా అక్కయ్య గదిలోకి వెళ్ళాను. ఆమె స్నేహితు రాలికి కొత్తగా కొన్నతన బట్టలను చూపడంలో తలమునకలుగా ఉంది. అందువల్ల వంట గదిలో మరుగుతున్న హల్వా గురించి సాంతం మరిచిపోయిందన్నమాట! నేను మళ్ళీ కిందికి పరిగెత్తుకు వచ్చేశాను.