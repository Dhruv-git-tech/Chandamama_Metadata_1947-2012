## యుద్ధ కాండ-8

కుంభకర్ణుణ్ణి గురించి విభీషణుడు రాము డితో ఇంకా ఈ విధంగా చెప్పాడు:

కుంభకర్ణుడు పుడుతూనే ఆకలివేసి మను షులను వేల సంఖ్యలో తినసాగాడు. ప్రజలు బెదిరిపోయి ఇంద్రుణ్ణి శరణు జొచ్చారు.

ఇంద్రుడు ప్రజలను వెంటబెట్టుకుని బ్రహ్మాదగ్గిరికి వెళ్ళి, కుంభకర్ణుడు ప్రజలను తింటున్నాడనీ, దేవతలను అవమానిస్తున్నాడనీ, ఆశ్రమాలను ధ్వంసం చేస్తున్నాడనీ, పర స్త్రీలను హరిస్తున్నాడనీ బ్రహ్మతో చెప్పాడు.

బ్రహ్మ రాక్షసులనందరినీ పిలిపించి, వారిలో కుంభకర్ణుణ్ణి చూశాడు. ఆయన కుంభకర్ణుడితో, “విశ్రవసుడు నిన్ను కన్నది ప్రజాక్షయం చెయ్యటానికిలాగా ఉందేమిరా! ఇది మొదలు నువ్వు ఒళ్ళు తెలియకుండా

పడి నిద్రపోతూ ఉండు,” అన్నాడు. కుంభ కర్ణుడు బ్రహ్మ ఎదటనే నిద్రముంచుకొచ్చి పడిపోయాడు.

అది చూసి రావణుడు, “తాతా, నీ ముని మనమణ్ణి ఇలా శపించటం అన్యాయం. వీడి నిద్రకూ, మెలకువకూ నిర్దిష్టకాలనియమం తగిన ఏర్పాటు చెయ్యి,” అన్నాడు.

“వీడు ఆరు మాసాల పాటు నిద్రపోయి ఒకరోజు మేలుకుని ఉంటాడు,” అన్నాడు బ్రహ్మ.

విభీషణుడు రాముడికి ఈ విషయాలు చెప్పి, “రామా, నీ దెబ్బకు రావణుడు బెదిరి పోయి నిద్రపోతున్న కుంభకర్ణుణ్ణి లేపాడు. అతణ్ణి చూసే బెదిరి పారిపోయే వానరులు అతనికి యుద్ధంలో ఎదురునిల్చి ఏం పోరాడు