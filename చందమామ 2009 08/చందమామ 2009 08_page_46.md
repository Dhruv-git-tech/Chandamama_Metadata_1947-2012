## భారత దర్శిని

### నిప్పులపై నడక

ఇసుకపై, నీళ్ళల్లో పాదరక్షలు లేకుండా నడవగలంగానీ, నిప్పులపై నడవగలమా? నడవగలం!

దక్షిణ భారతదేశం, దక్షిణాఫ్రికా, శ్రీలంక, మలేషియా, సింగపూర్ హిందువులు కొందరు కణకణలాడే నిప్పుల గుండంలో నడవడం భక్తి ప్రపత్తులతో నిర్వర్తిస్తారు. మొక్కు బడి చెల్లించడంలో ఇదొక విధానం!

మహాభారత యుద్ధంలో కౌరవులు నిర్మూలించబడిన తరవాత, తన ధర్మనిరతిని నిరూపించడానికి ద్రౌపది అగ్ని ప్రవేశం చేసిందట. దానికి గుర్తుగానే భక్తులు తమ మొక్కు బళ్ళను ఇలా నెరవేరుస్తారు. ఈ సంప్రదాయం ప్రమాదభరి తమైనదన్న విమర్శలు ఉన్నప్పటికీ మారుమూల గ్రామాల నుంచి, పట్టణాలు, నగరాల వరకు ఇది ఇంకా కొనసాగుతూనే ఉన్నది.

### అస్సాం గిరిజన సంప్రదాయాలు

అస్సాంలోని ప్రతి గిరిజన తెగకూ కొన్ని నిర్దిష్ట సంస్కృతీ సంప్రదాయాలు ఉన్నాయి. వాటిలో విచిత్రమైన నమ్మకాలుగల దీయో సంప్రదాయం ఒకటి. తమ పూర్వులు హిమగిరి నుంచి వచ్చి ఉత్తర అస్సాంలో స్థిరపడ్డారని దీయోరీలు విశ్వసి స్తారు. దియో ఉధా అనే క్షుద్రశక్తి స్త్రీనిగానీ, పురుషుణ్ణి గానీ ఆవహిస్తుందనీ, ఆ సమయంలో గ్రామం గురించీ, మనుషుల గురించీ వాళ్ళు చెప్పే మాటలు తప్పకుండా ఫలిస్తాయనీ ఈ గిరిజనులు దృఢంగా విశ్వసిస్తారు. ఈ దియో మామూలు ఆహారం తీసుకోదు. గుడులలో బలు లిచ్చే జంతువుల నెత్తురు మాత్రమే తాగుతుందట! ఈ క్షుద్రశక్తి స్త్రీలను మాత్రమే ఆవహిస్తుందన్నది వీళ్ళ దృఢమైన విశ్వాసం. వైజ్ఞానిక, సాంకేతిక రంగాలలో ఎంతో పురోగ మించినప్పటికీ ప్రపంచ వ్యాప్తంగా అక్కడక్కడ కొన్ని జాతుల ప్రజలు ఇంకా ఇలాంటి వింత సంప్రదాయాలను, విశ్వాసాలను అనుసరిస్తూనే ఉన్నారు.

వ్రాసి

భారత్‌లో మొదటి డీలక్స్‌రైలు దక్కన్ క్వీన్. telugu.chandamama.com భారత దర్శిని చూడండి