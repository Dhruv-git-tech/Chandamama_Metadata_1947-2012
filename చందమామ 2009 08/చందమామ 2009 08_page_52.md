జీవకుడు చిన్నగా నవ్వి, “మనం చేరవలసిన చోటికి వచ్చి చేరాం మహారాజా! అదిగో తమరు సందర్శించులసిన మహానుభావుడు!” అన్నాడు చేయి చూపుతూ.

మరుక్షణమే ఏదో మాయాజాలంలా కాషా యాంబరాలు కనుమరుగయ్యాయి. సన్యాసులు వెనక్కు తగ్గారు. దూరంలో ఒక చెట్టు కింద ప్రసన్నవదనంతో... “గౌతమ బుద్ధుడు!”

అజాతశత్రు గుండెవేగంగా కొట్టుకోసాగింది. మరుక్షణం ఏదీ తెలియని శూన్యం. అతనికి తెలి యకుండానే వెళ్ళి ఆయన పాదాల వద్ద మోకరి ల్లాడు. చేతులు జోడించాడు. ఆ దివ్యస్వరూపాన్ని ఒక్కసారి సందర్శిస్తే చాలు. ఎలాంటి స్త్రీ పురు షులైనా కరుణార్ద్ర చిత్తంతో కరిగి పోవలసిందే!

బుద్ధుణ్ణి కూడా హతమార్చాలని ప్రయత్నించానని దేవదత్తుడు అన్న మాటలు మనసులో ములుకుల్లా మెదిలాయి.

“నేను దేవదత్తుడి మాటలు విని ఉండకూ డదు. ఆలకించాను, ఏళ్ళ తరబడి పేరుకుపోయిన ఆశానిరాశు, ఆగ్రహోశు, నిస్ప్రహలు, పశ్చాత్తాపాలు కన్నీళ్ళలా పెల్లుబికి-మెరిసే జ్ఞాన నేత్రాలతో ప్రసన్న వదనంతో చెట్టు కింద ఆసీ నుడైన మహానుభావుడి పాదాలను కడిగాయి.

“ప్రభువులు నా అతిక్రమణను క్షమించి, మునుముందు ఎలాంటి ఘోర అపరాధం వాటిల్లకుండా నన్ను నేను నియంత్రించుకోవ

డానికి కరుణ చూపాలి.”

మరి కొన్ని గంటలలో నగరానికి తిరుగుముఖం పట్టిన రాజు పరిపూర్ణ తృప్తితో ప్రశాంతంగా ఉండడం జీవకుడు గమనించాడు. ఆయన కళ్ళల్లో కాంతి. ఓ విధమైన ఉత్సాహం.

జీవకుడు చిన్నగా నవ్వుకున్నాడు. అజాత శత్రు బుద్ధుణ్ణి దర్శించినప్పుడు తను సన్యాసుల మధ్యనే ఉండిపోయాడు. వాళ్ళిద్దరు ఏం మాట్లాడుకున్నారో తెలుసుకోవాలన్న కుతూహలం కలిగింది.

“మన ఈ ప్రయాణం వృథా కాలేదన్నది నాకెంతో ఆనందం కలిగిస్తున్నది. ప్రభువులకు మేలు కలిగింది కదా?” అని అడిగాడు జీవకుడు.

“నేను పరిశుద్ధుణ్ణయ్యాను, జీవకా?” అంటూ అజాతశత్రు, జీవకుడి చేతులు పట్టుకుని, “నీకు కృతజ్ఞత ఎలా చెప్పాలో తెలియడం లేదు. హృదయపూర్వక కృతజ్ఞతలు స్వీకరించు మిత్రమా,” అన్నాడు.

“తమకు సాయమందించడం నాకు పరమా నందం కలిగిస్తున్నది. అయినా, తమకు ఇబ్బంది లేదనుకుంటే తమతో బుద్ధుడేమన్నాడో తెలుసుకోవాలని ఉన్నది,” అన్నాడు జీవకుడు.

అజాతశత్రు అంద్మైనమందుసం చిందిస్తూ, “ఏమీ లేదు,” అన్నప్పుడు ఆయన ముఖం ఆనందంతో వెల్లివిరిసింది. జీవకుడు అర్థం చేసు కున్నాడు.

-పవిత్రా శ్రీనివాసన్