క్రూరమృగాలను ఎదిరించి జయించటం
సాధ్యమయ్యే పనికాదు...

ధూమకుడిలా ఆలోచిస్తూ, పక్కకు తిరిగి
సోమకుడితో ఏదో చెప్పబోయేంతలో, వెనక్కు
అడుగులేస్తున్న సోమకుడు కాలు జారి
ముందుకు తూలాడు. అది చూస్తూనే నర
వానరం అతడికేసి దూకబోయింది. కాని,
ఇంతలో విరూపుడు పెద్దగా, “అహ్మా, శాంభవీ!”
అంటూ, “కాలగుడా, నీ కాలిబలం, ముక్కు
వాడీ చూపించు! అందుకు ఇదే మంచి
తరుణం,” అంటూ భుజం మీద ఉన్న నల్ల
గరుడపక్షిని నరవానరంకేసి విసిరాడు.

గరుడపక్షి రెక్కలు చాచి లేస్తూనే మెరు
పులా పోయి నరవానరం తలమీద బలంగా
ఒక్క తన్ను తన్నింది. వానరం ఆ తన్నుకు

వెల్లికిలాపడి ‘అరుస్తూ లేచి, గరుడపక్షికేసి
చేతులు చాచబోయేంతలో, పక్షి అంత ఎత్తు
నుంచి రెక్కలు టపటపలాడిస్తూ వచ్చి, వానరు
మెడమీద గట్టిగా ఒక దెబ్బ కొట్టింది.

ఆ దెబ్బకు నరవానరం ఎగిరి అల్లంత
దూరాన ఉన్న రాళ్ళమీద పడి, పల్లానికి దొర్లు
కుపోయింది.

తమ నాయకుడు మట్టికరవటం చూస్తూనే,
తతిమ్మా మృగాలు ఎక్కడివక్కడ నిలిచిపో
యాయి. అదే అదనుగా ధూమకుడూ అతడి
అనుచరులూ పరిగెత్తుకుంటూ పోయి తెప్ప
లను చేరారు. అందరికన్న వెనకగా తెప్ప
ఎక్కినవాడు విరూపుడు. అతడు ఈలలు
కొడుతూ, చిటికేలు వేస్తూ, నల్లగరుడపక్షిని
తిరిగి పట్టుకునేందుకు ప్రయత్నిస్తున్నాడు.

దీర్ఘల కథలు మీకు నచ్చాయా? మీ అధిప్రాయం telugu.chandamama.com కు పంపండి