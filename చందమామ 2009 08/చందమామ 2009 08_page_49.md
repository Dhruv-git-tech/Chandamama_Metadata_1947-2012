## ఆశాజ్యోతి

క్రీ.పూ. 489, మగధరాజ్య రాజధానీ నగరం రాజగృహ.

సాయంసంధ్యాసమయం. ఒకరు కాస్తపాట్టిగా లావుగా, మరొకరు పొడవుగా చలాకీగా ఉన్న ఇద్దరు మనుషులు నగరం శివారు ప్రాంతంలో దుమ్మురేగుతూన్న బాట గుండా నడుస్తున్నారు. బాటకు మరోవైపున తట్టలతో, బుట్టలతో కొందు స్త్రీపురుషులు తమ పనులు ముగించుకుని ఇళ్ళకు తిరిగి వెళుతున్నారు. మరికొందరు కాప రులు మేతకు తోలుకు వెళ్ళిన పశువులను, మేక లను ఇంటికి తోలుకు వెళుతున్నారు. పొడవుగా ఉన్న వ్యక్తి వారి వేషభాషలను, వారి వస్తువులను పరిశీలనగా చూడసాగాడు. ఇద్దరు మాట్లాడుకుంటూన్న సంభాషణ ఆయన చెవిన పడింది:

“అక్కడి పరిస్థితులు నానాటికి తీసికట్టుగా ఉన్నాయనీ, దారుణమైన మలుపు తిరిగాయనీ

విన్నాను,” అన్నాడు ఒక మేకలకాపరి రాజ కుటుంబం గురించి ప్రస్తావిస్తూ.

“ఆ యువరాజు ప్రవర్తన సరిగా లేదట! అవునా?”

“తండ్రి చేసిన పాపాలు కొడుకును వదిలి పెట్టవు కదా?”

“అలాంటి వారిచేత పాలించబడడానికి, మనమేం పాపం చేసుకున్నామో ఏమో?”

“గట్టిగా అనకు. గాలికి చెవులుంటాయి. నీ మాటలు రాజద్రోహనేరం కిందికి వస్తాయి,” అని హెచ్చరించాడు కూరగాయల వ్యాపారి.

లావుపాటి వ్యక్తి పొడవుగా ఉన్న తన సహ చరుడికేసి చూసి, ఆయన మోములో అలము కున్న విచార ఛాయలను గుమనించాడు. “అలాం టివారి ఉబుసుపోక మాటలను పట్టించుకోకండి ప్రభూ,” అని సలహా ఇచ్చాడు మెల్లగా.

“ఎలా పట్టించుకోకుండా ఉండ గలను జీవకా? వీళ్ళు నా ప్రజలు. నా కుమారుణ్ణి గురించీ, నాపరిపాలన గురించీ మాట్లాడుతున్నారు. అవి నిజం కావా?”

“యువరాజు ఉదయనుడి గురించి నేనేమీ చెప్పడం లేదు. ప్రభూ! అయితే, ఒకటి మాత్రం రూఢిగా చెప్పగలను. మిమ్మల్ని గురించి చెడుగా మాట్లాడే నాలుక కుళ్ళిపోతుంది,” అన్నాడు జీవకుడు ఆవేశంతో.