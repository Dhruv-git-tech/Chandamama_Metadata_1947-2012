అలా ఖాళీగా ఉంచడం చాలా అవమానంగా భావించాడు. వెంటనే కుంచె, సిరా వెలుపలికి తీసి చకచకా పిల్లుల బొమ్మలు గీయడంలో నిమగ్నుడయ్యాడు. ఆఖరికి ఒక్క అట్టమాత్రమే మిగిలి ఉంది. దానిమీద ఒక బ్రహ్మాండమైన పిల్లి బొమ్మ గీశాడు. అతడు ఇన్నాళ్ళు గీసిన అన్నిటికన్నా అది చాలా పెద్దది; అమిత అగ్ర హంతో కనిపిస్తోంది. దాన్ని చూడగానే జోజీ మనుషులో ఒక విధమైన తృప్తితో కూడిన ఆనందం పెల్లుబకసాగింది. తను గీసిన పిల్లి బొమ్మకేసి ఒకసారి గర్వంగా చూసుకున్నాడు. బాగా అలిసి పోవడంతో కనురెప్పలు భారంగా వాలిపోతు న్నాయి. అంత విశాలమైన గది వద్దని అతడు పక్కనున్న గదిలో ఒక బెంచీమీద పడుకుని ఆదమరచి నిద్రపోయాడు.

అర్ధరాత్రి సమయంలో జోజీ ఉలిక్కిపడి లేచాడు. భయంకరమైన శబ్దం. పక్కనున్న పెద్ద గదిలో పెద్ద మృగమేదో పోరాడుతున్నది. దరిదాపుల్లో మనుషులెవరూ లేరు. తను కూడా లేకుండా ఉంటే ఎంత బావుణ్ణు అనిపించింది ఒక్క క్షణం. ఆ తరవాత మళ్ళీ భయంకర శబ్దాలు “యో... వ్... ఎస్సిస్సీ...” భీకర పోరాటం. ఆ తరవాత కొంత సేపటికి దభీమన్న శబ్దం. కాళ్ళు గింజుకుంటున్న ధ్వని.. ఆ తరవాత ఏమాత్రం ఆలికిడి లేని నిశ్శబ్దం. జోజీ లేచి అటుకేసి వెళ్ళడానికి సాహసించలేకపోయాడు.

తెల్లవారింది. సూర్యకిరణాలను చూడగానే జోజీలో ధైర్యం పుంజుకున్నది. విశాలమైన గదిలోకి తొంగి చూశాడు. అతి పెద్ద రాకాసి ఎలుక, దాదాపు ఆవు పరిమాణంలోనేలమీద చచ్చిపడి ఉన్నది. గదిలో పిల్లులచిత్రాలు గల

తెరలు తప్ప మరేదీ కనిపించలేదు. బ్రహ్మాండ మైన పిల్లి బొమ్మకేసి చూసి, “పిల్లి కుడివైపు చూస్తున్నట్టూ, తోక ఎడమవైపుకు ఉన్నట్టే కదా తను గీసింది? ఇప్పుడు మారిపోయిందేమిటి? పిల్లి నోట్లో ఎర్రటి మరక లేమిటి?” అని విస్తు పోయాడు. ఆ తరవాత అసలు సంగతి తెలియ రావడంతో అతడి కళ్ళు సంతోషంతో విప్పారాయి. నమస్కరిస్తున్నట్టు కిందికి వంగి, “ఓ పిల్లీ, ఆ రాకాసి ఎలుక నుంచి నువ్వు నన్ను కాపాడావు. నేను బతికున్నంత కాలం పిల్లుల బొమ్మలు తుప్ప వేరే చిత్రాలు గీయను,” అన్నాడు.

ఈ సంగతి గ్రామస్థులకు తెలియగానే జోజీ పెద్ద వీరుడైపోయాడు. ఆలయ పూజారి అతణ్ణి తన సహాయకుడిగా తీసుకోవాలనుకున్నాడు. అయితే, జోజీ పూజారి కాలేదు. గొప్ప చిత్రకారు డిగా పేరు తెచ్చుకున్నాడు.