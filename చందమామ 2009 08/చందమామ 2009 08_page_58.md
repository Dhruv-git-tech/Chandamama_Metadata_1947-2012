శారదాపురంలోని శివయ్యకు సొంత ఇల్లు సంపాదించుకోవాలన్న కోరిక బలంగా ఉండేది. శివయ్య తండ్రి రాఘవయ్య సొంత ఇల్లు సంపాదించుకోవాలన్న ఆశనెరవేరకుండానే కన్నుమూశాడు. ఆయన బతికుండగా అప్పుడప్పుడు కొడుకుతో, “నాయనా, పక్షులకు కూడా గూడు ఉంటుంది. మనిషికి సొంత ఇల్లు చాలా అమరం. నేను ఎంత శ్రమపడినా ఆ ఆశనెరేయేర్చుకోలేకపోయాను. నువ్వయినా నా ఆశనెరవేర్చావంటే చూసి సంతోషిస్తాను,” అనేవాడు.

శివయ్య తండ్రి ఉన్నప్పుడే ఇంటికోసం పొదుపు చేయడం ప్రారంభించాడు. క్రమేణా పొదుపు మొత్తం పెరిగింది. అలాగే ఇంటి ధరలు కూడా పెరగడం శివయ్యను ఆందోళనకు గురిచేసేది. ఇంటి ధరలకు, పొదుపు మొత్తానికి మధ్య ఉన్న అంతరం చూసి భయపడేవాడు. అయినా, తండ్రి మరణించి సంవత్సరం గడిచేసరికి ఇల్లు కొనితీరాలన్న

పట్టుదలతో ఏదైనా ఇల్లు అమ్మకానికి ఉందని తెలిస్తే చాలు వెళ్ళి వాకబు చేసివచ్చేవాడు.

అటువంటి పరిస్థితుల్లో శివయ్యకు హరి నారాయణ అనే వ్యక్తి ఇల్లు అమ్ముతున్నట్టు తెలిసింది. పట్టణానికి వెళ్ళి స్థిరపడాలన్న ఉద్దేశంతో ఊళ్ళోని ఇల్లు అమ్మకానికి పెట్టి నట్టు తెలిసింది. శివయ్యకు హరినారాయణ ఇల్లు తెలుసు. అందమైన డాబా ఇల్లు అది. చుట్టూ ప్రహరీగోడ, పెరట్లో కూరగాయల పాదులు, పచ్చటి చెట్లు, పూలమొక్కలు కూడా ఉంటాయి. ఆ ఇల్లు కొనగలిగితే అదృష్టమేనని భావించిన శివయ్య వెళ్ళి హరినారాయణను కలిసి ధర విషయం అడిగాడు.

హరినారాయణ శివయ్యతో, “ఇల్లు అమ్ముతున్న మాట వాస్తవం. అయితే పాతిక వేల వరహాలకు ఒక్క వరహా తగ్గినా అమ్మేది లేదు,” అని నిర్మోహమాటంగా చెప్పేశాడు.

శివయ్యకు పాతికవేలు పెద్దమొత్తమే. అతడు అన్నాళ్ళు కష్టపడి పొదుపుచేసింది