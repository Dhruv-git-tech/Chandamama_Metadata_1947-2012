## ఈ నెల సమస్య:

రాము పళ్ళతోటలో 68 మామిడి చెట్లు ఉన్నాయి. 6 చెట్లలోని పళ్ళన్నింటినీ ఉడతలు తినేశాయి. 13 చెట్లలో ఒక కాయ కూడా కాయలేదు. మిగిలిన చెట్లలో ఒక్కొక్క చెట్టుకు 49 పళ్ళున్నాయి. రాము 10 పళ్ళు కోసుకుంటే తోటకు కాపలా కాసి సాయపడిన మిత్రుడు శ్యామ్‌కు 1 పండు ఇవ్వవలసి ఉంటుంది. మొత్తం మీద రామూకు ఎన్ని పళ్ళు వస్తాయి? ఈ లెక్కను అత్యంత వేగంగా లెక్కగట్ట డానికి ఉపయోగపడే వేగసూత్రం ఏమిటి?

మీ వేగసూత్రాన్ని ఆగస్ట్ 31వ తేదీ లోగా మాకు పంపండి. అత్యంత వేగవంతమైన సూత్రానికి బహుమతి రూ.500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ.100/- ఇవ్వబడుతుంది.

మీ ఎంట్రీలను పంపవలసిన చిరునామా:

ఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్-600041.

లేదా contests@chandamama.com కు ఈ మెయిల్ చేయండి.

**గమనిక:** ఈ సమస్యకు వేగవంతమైన వేదగణిత సూత్రం అక్టోబర్ సంచికలో ప్రచురించబడుతుంది.

జూన్ నెల సమస్యకు సరైన సమాధానాలు రానందు వలన బహుమతి ఇవ్వలేకపోతున్నాము.

ఇదీ సరైన సమాధానం:

**స్టైప్ 1:** భవనంలో మనుషులున్న ఫ్లాట్స్=9, పిల్లల సంఖ్య=11(7 ఫ్లాట్లలో ఒక్కొక్క పాపాయి; స్నేహ, యేష్ ఫ్లాట్లలో ఇద్దరిద్దరు పిల్లలు ఉన్నారు. కాబట్టి 7+2+2=11)

**స్టైప్ 2:** ఒక పాపాయికి అయ్యే మొత్తం ఖర్చు = 70+25+3=98

**స్టైప్ 3:** ఆటకు అయ్యే మొత్తం ఖర్చు=11X98. రెండంకెల సంఖ్యను 11తో గుణించవలసి వచ్చిన ప్పుడల్లా, ఈ వేదగణిత సూత్రాన్ని వాడవచ్చు:

1. ఒకటవ స్థానంలో ఉన్న దానిని కుడివైపునా, పదవ స్థానంలో ఉన్నదానిని ఎడమవైపునా రాసు కోవాలి. రెండు అంకెలకూ మధ్య లెక్కవేయడానికి కొంతఖాళీ ఉంచాలి.11X98ని9 8 అని రాసుకోవాలి.

2. ఇప్పుడు రెండు డిజిట్లనూ కూడిక చేసుకోవాలి. కలిపి వచ్చే మొత్తం ఒకే అంకెలో ఉన్నట్టయితే రెండు అంకెల మధ్యలో వేసుకోవాలి. అదే మీ ఆఖరి సమాధానం. ఉదాహరణకు, 34ను 11తో గుణించాలనుకుంటే 3+4=7, 7 ఒకే స్థానం సంఖ్య అలాంటప్పుడు మీ సమాధానం 374 అవుతుందన్నమాట. అయితే ఇక్కడ రెండు డిజిట్ల సంఖ్య వస్తోంది, అంటే 9+8=17. కాబట్టి ఫలితాన్ని ఇలా రాసుకోవాలి 9178.

3. ఒకటిని ఎడమవైపు ఉన్న అంకెతో కూడుకోవాలి, అంటే 1+9=10. (ఇప్పుడు మన సమాధానం 1078 అన్నమాట.)

ప్రయత్నించి చూడండి ఇది రెండు స్థానాలు గల సంఖ్యలన్నింటికీ వర్తిస్తుంది!