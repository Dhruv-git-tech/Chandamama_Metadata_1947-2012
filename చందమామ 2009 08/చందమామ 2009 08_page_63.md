## ఉదయ తారలు

### జ్యోతి సురేఖ

కీర్తికిరీటంలో:

* 4 ఏళ్ళు 11 నెలల ప్రాయంలో కృష్ణానదిని (5కి.మీ.) ఈది దాటినందుకు లిమ్మా బుక్ ఆఫ్ రికార్డ్స్ లో స్థానం సంపాదించింది.

* 2001లో ప్రతిభా పురస్కార్. 2004లో ఎక్సెషనల్ అచీవ్ మెంట్ అవార్డ్.

* ఇంటర్నేషనల్ యు-13 ఆర్చెర్ ఛాంపియన్షిప్ (మెక్సికన్ గ్రాండ్ ప్రి 2009)

* ఒలింపిక్ రౌండ్ లో ఒక బంగారు పతకం.

* 50మీ., 30మీ. రౌండ్లలో 2 వెండి పతకాలు.

* ఓవరాల్ ఎఫ్ఐటీఏలో ఒక వెండి పతకం.

* 20మీ. రౌండ్ లో ఒక కాంస్య పతకం.

* 2008లో నేషనల్ యు-13 ఆర్చెర్ ఛాంపియన్షిప్ (6 బంగారు పతకాలు)

విజయవాడకు చెందినపదమూడేళ్ళ సురేఖ విలువిద్యలోనూ, ఈతలోనూ ప్రత్యేక ప్రతిభను కనబరుస్తోంది.

జ్యోతి మొదట ఈతపట్ల ఆసక్తి కనబరిచేది. మెల్లమెల్లగా ఆమె దృష్టి విల్లంబుల మీదికి కూడా వెళ్ళింది. తనకు సరిగా ఈతనేర్పించే కోచ్ లు లేనందువల్ల ఆర్చెరీకి అంటే విలువిద్య కేసి దృష్టి సారిస్తున్నట్టు ఆమె చెబుతోంది. “చదువులకూ, క్రీడలకూ మధ్య బ్యాలెన్స్ చెయ్యాలి గనక, ఒకే క్రీడ మీద అదీ ఆర్చెరీమీదే నా దృష్టిని కేంద్రీకరించాలనుకుంటున్నాను,” అంటుందామె. ఆ యువ క్రీడాకారిణి చదువుకుంటూన్న నలందా విద్యానికేతన్ ఆమె వివిధ పోటీలలో పాల్గొనడానికి ప్రోత్సహిస్తోంది.

చెరుకూరి వోల్గా ఆర్చెరీ అకాడెమీలో ఆమె కాంపౌండ్బో గురిచూసి కొట్టడం అభ్యాసం చేస్తోంది. సిహెచ్ లెనిన్, జె.రామారావు ఆమెకు కోచింగ్ ఇస్తున్నారు. 2009 మార్చ్ లో మెక్సికోలో జరిగిన వరల్డ్ ఛాంపియన్షిప్ పోటీలలో పాల్గొన డానికి జ్యోతి ఎంపికయింది. “నేనొక ప్రాఫెషనల్ ఆర్చెర్ కావాలన్నదే నా కోరిక,” అంటోంది జ్యోతి ఎంతో ఆత్మవిశ్వాసంతో.

“కేవలం స్వప్రయోజనాల కోసం కాకుండా మన దేశానికి పేరుప్రఖ్యాతులు తీసుకురావడానికి జాతీయ స్థాయిలోనే కాక అంతర్జాతీయ పోటీలలో మన ప్రతిభను కనబరచాలి,” అని చెబుతున్నప్పుడు ఆమె కళ్ళల్లో కాంతి మాటల్లో దేశభక్తి తొణికిసలాడాయి.

మీరు రాసిన జోక్స్, కథలు వంటివాటిని పంచుకోండి sms UPOST <మీ సమాధానం> to 54646