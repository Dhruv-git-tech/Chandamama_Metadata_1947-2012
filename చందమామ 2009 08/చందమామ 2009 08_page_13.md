బాణుడు మిత్రుడి కోరికను సంతోషంగా మన్నించాడు.

బేతాళుడు ఈ కథ చెప్పి, “మత్స్యయం త్రాన్ని ఛేదించలేకపోయిన బాణుణ్ణి శూర సేనుడు పనిగట్టుకుని రాజధానికి ఆహ్వా నించి బిరుదంతో ఎందుకు సత్కరించాడు? తొలి నుంచీ బాణుడిపట్ల అసూయతో దహిం చుకుపోతూ, పదిమందిలో అతణ్ణి హీనంగా ఈసడించిన శివసేనుడు హఠాత్తుగా రత్నగిరి రాజ్యానికి తన ప్రతినిధిగా ఎందుకు నియ మించాడు? తండ్రీకొడుకుల ఈ అనాలోచిత తొందరపాటు చర్యలకు అసలు కారణం ఏమిటి? ఈ సందేహాలకు సమాధానం తెలిసి కూడా చెప్పకపోయావో నీ తలపగిలిపోతుంది,” అన్నాడు.

దానికి విక్రమార్కుడు, “విలువిద్యలో ఎప్పుడూ శివసేనుడికంటే ముందుండే బాణుడు మత్స్యయంత్రాన్ని ఛేదించలేకపోయినందుకు కారణం అతడు ఉద్దేశపూర్వ కంగా గురి తప్పించడమే. బాల్యమిత్రుణ్ణి గెలిపించడానికే అతడు ఓడిపోయాడు.

మిత్రుడి కోసం, అద్భుత సౌందర్య రాశి అయిన రాకుమార్తెనూ, రాజ్యాన్నీ వద్దను కోవడం అతడిలోని త్యాగబుద్దికీ, స్నేహ పాత్రతకూ నిదర్శనం. ఆ సంగతి అర్థం చేసుకున్నాడు గనకే శూరసేనుడు అతణ్ణి ఆహ్వానించి సన్మా నించాడు. తండ్రిమందలింపుతో, న్యాయమైన ఉదాత్త చర్యతో శివసేనుణ్ణి అన్నాళ్ళు పట్టి పీడించిన అసూయాగ్రస్తు ఆలోచనలు సమసి పోయాయి. బాల్యస్నేహితుడి మంచి మన సును ఆలస్యంగానైనా అర్థం చేసుకోగలి గాడు. రాజోచిత విద్యలు అభ్యసించి అన్ని విధాలా అర్హతను సాధించిన అతణ్ణి, తనకు అదనంగా కల్పిసివచ్చిన రాజ్యానికి తన ప్రతి నిధిగా నియమించాడు. తండ్రీకొడుకుల చర్యలలో విజ్ఞత, వితరణ తప్ప ఎలాంటి అసంబద్ధతా, తొందరపాటూ కనిపించదు,” అన్నాడు.

రాజుకు ఈవిధంగా మౌనభుంగు కలగగానే, బేతాళుడు శవంతో సహా మాయమై, తిరిగి చెట్టెక్కాడు.
-(కల్పితం)

[ఆధారం : ఎన్. శివనాగేశ్వర రావు రచన]

తెనారి రామరీంగది కథలు నచ్చాయి? sms COMIC చూసారావు to 54648