కాని, గరుడపక్షి ఎగురుతూపోయి, శిథిల దేవాలయం మీద కొద్దిసేపు కూర్చుని, కీ అని అరుస్తూ లేచి, గాయపడిన నరవానరం చుట్టూ చేరిన మృగాల తలల మీదుగా రివ్వు రివ్వుమని ఎగరసాగింది.

“విరూపా! ఆ పక్షి ఇక నీదికాదు, దాని సంగతి మరిచిపో. దాని కోసం ఎదురుచూ స్తూంటే కాలయాపన తప్పదు. అది మనకు చేయగల సహాయం ఏదో చేసింది. మనం తీరం వెంటపోయి, ఆ పాట్టి రాక్షసుణ్ణి చేజిక్కించుకోవాలి,” అన్నాడు ధూమకుడు.

విరూపుడు ఇంకా ఆశగా గరుడపక్షి కేసే చూస్తున్నాడు. దాని కాలి నుంచి అతడు కట్టిన తాడు కిందికి జీరాడుతూనే ఉన్నది.

“అది, నా పెంపుడు పక్షి. నన్ను వదిలిపోదు,

చూస్తూండండి... నా చిన్న బాబువు కదూ, కాలగరుడా, ఇటురా!” అంటూ విరూపుడు చప్పట్లు చరిచి కేకలు వేయసాగాడు.

తెప్పలు రెండూ ముందుకు కదిలాయి. పులిందుడు తన అనుచరులను తెడ్లు వేయ మని తొందరపెడుతున్నాడు. తాము సమీ పించే లోపలే పాట్టిరాక్షసుడు, తన పడుచు పెళ్ళాన్ని ఎత్తుకుని అరణ్యంలోకి పారిపోతా డని పులిందుడికి చెడ్డ భయంగా ఉన్నది.

కాని, ఆ పాట్టి రాక్షసుడు పారిపోయే ప్రయత్నం ఏమీ చేయకపోగా, తన వెంట ఉన్న స్త్రీ భుజాల మీద చేయివేసి చిరునవ్వు నవ్వుతున్నాడు. అంతేకాక తానున్న ప్రదేశాన్ని సమీపిస్తున్న తెప్పలను ఆవిడకు చూపిస్తూ, వేలితో పులిందుణ్ణి ప్రత్యేకంగా గుచ్చెత్తి చూపి ఏదో అడిగాడు. స్త్రీ ఏమో చెప్పి నవ్వింది. పాట్టి రాక్షసుడు పాట్టచెక్కలయ్యేలా నవ్వుతూ తీరం వెంట కొంత దూరం ముందుకు పరిగె తుకుంటూ వచ్చి, “మీరు వస్తున్నది నన్ను పట్టుకోవటానికా, నా పెళ్ళాన్ని పట్టుకోవటా నికా?” అని కేకవేసి అడిగాడు.

తెప్పల్లో ఉన్న అందరి దృష్టి, పులిందుడి కేసి మళ్ళీంది. పులిందుడు రాక్షసుడి మీద కలియబడేందుకు నీళ్ళల్లో దూకి ఒడ్డుకు ఈదుకుపోతాడని వాళ్ళు భావించారు. కానీ, పులిందుడిలో ఎలాంటి చలనమూ లేదు. అతడు గుడ్లప్పగించి నది ఒడ్డునున్న స్త్రీకేసి అమితాశ్చర్యంతో చూస్తున్నాడు.

“అది నా పడుచు పదోపెళ్ళాం కాదు. నా పెళ్ళాం పడవ మునిగినప్పుడు నదిలో పడి