వెళ్ళాలని నిర్ణయించి సంతోషంగా తిరుగు
ప్రయాణమయ్యాడు.

ఒకనాటి సాయంకాలం సారంగపాణి బస
చేసిన సత్రానికే, వల్లభరాయుడు వచ్చాడు.
చాలా కాలం తరవాత దూరప్రాంతంలో అను
కోకుండా కలవడంతో ఇరువురి ఆనందానికీ
హద్దులు లేకుండా పోయాయి. కుశల ప్రశ్నల
తరవాత లక్ష వరహాలు సంపాదించినందుకు
సారంగపాణిని వల్లభరాయుడు అభినందిం
చాడు. తెల్లవారగానే ఇద్దరూ కలిసే స్వస్థలా
నికి వెళ్ళాలనుకున్నారు.

అయితే, ఆ రాత్రి ఊహించని ప్రమాదం
ముంచుకువచ్చింది. అర్ధరాత్రి సమయంలో
బందిపోటు దొంగల ముఠా సత్రంపై దాడి
చేసింది. అడ్డు పడిన వాళ్ళందరినీ దుడ్డు

కర్రలతో చావగొడుతూ దొరికింది దోచుకో
సాగారు. ఆ గందరగోళంలో సారంగపాణి తల
పగిలింది. కొస ప్రాణాలతో ఉన్న అతడు,
“వల్లభా, త్వరగా ఇక్కడి నుంచి పారిపో! ఈ
డబ్బును నా భార్యా బిడ్డులకు ఇవ్వు,” అంటూ
డబ్బు సంచీని అతడికిచ్చి తల వాల్చేశాడు.

వల్లభరాయుడు తెలివిగా దొంగల బారి
నుంచి తప్పించుకున్నాడు. సారంగపాణి
దుస్థితికి విచారిస్తూ, మూడు రోజుల తరవాత
ఇల్లు చేరుకున్నాడు. డబ్బు సంచీ ఇవ్వడానికి
సారంగపాణి ఇంటికి వెళ్ళబోతూంటే అతడి
భార్య శేషమ్మ అడ్డుపడి, “దొంగలు పడ్డ
సమయంలో అతడు మీ చేతికివ్వకపోతే ఈ
డబ్బు ఏమైఉండేది?” అని అడిగింది. “దొంగ
లపాలయ్యేది,” అన్నాడు వల్లభరాయుడు.

“అంటే, సారంగపాణి తన డబ్బు పోగొట్టు
కున్నట్టే లెక్క. ఆ సమయానికి మీరక్కడ
ఉండడం మీ అదృష్టం. దొంగల బారి నుంచి
తప్పించుకోవడానికి కారణం మీ తెలివి
తేటలు. అందుమల్ల, మీ అదృష్టంతోనూ, తెలివి
తేటలతోనూ కష్టపడి సంపాదించుకున్న డబ్బు
అది. చచ్చిన సారంగపాణి డబ్బడగడానికి లేచి
రాడు. సాక్ష్యమూ లేదు,” అన్నది శేషమ్మ.

“కానీ, కుసుమవతి కష్టాల్లో ఉంది. పారు
గువారికి ఇంత ద్రోహం చెయ్యడం మహా
పాపం,” అన్నాడు వల్లభరాయుడు.

“ప్రపంచంలో ఇంత కన్నా కష్టపడేాళ్ళు
లేరా ఏం? భగవంతుడు బాగుపడుమని అవ
కాశం ఇచ్చాడు. తలుపుతట్టిన అదృష్టాన్ని
తరిమికొట్టకండి,” అన్నది శేషమ్మ.