కింగ్ ఖానా

తండూరీ సుద్దీర్ఘ పయనం!

తండూర్ అనే మట్టి ఆవం(పాయ్య)మీద ప్రత్యేక రీతిలో తండూరీ వంటకం చేస్తారు. ఆ పాయ్యని మట్టిలో పూడ్చిపెట్టి దాని నుంచి వెలువడే బొగ్గుల నిప్పులమీద లేదా మంట మీద ఈ వంటను వండుతారు.

దాదాపు రెండువేల సంవత్సరాలకు పూర్వం, ఈజిప్టులో పిరమిడ్లను నిర్మించినప్పుడు, కార్మికులకు రొట్టెలు తయారు చేయడానికి తండూర్ లాంటి ఆవంలను ఉపయోగించారు.

సింధులోయలో వెలసిన హరప్పా, మొహంజదారో ఆవాసాల లోనూ పక్క తలుపుతో తండూర్ లాంటి చిన్న మట్టిపూసిన ఆవంలు కనుగొనబడ్డాయి.

ఆఫ్ఘనిస్థాన్ లో సాంతంగా ఆవంలు ఏర్పరుచుకునే స్తోమత అందరికీ ఉండేది కాదు. అందువల్ల పిండిని కలిపి ముద్దగా తయారు చేసి, తండూర్ బ్యాకరీకి తీసుకుపోయి అక్కడ కాల్చుకునేవారు.

తండూర్ వంటకం పర్షియా నుంచి మెల్ల మెల్లగా ఆఫ్ఘనిస్థాన్ చేరి ప్రాచుర్యం సంతరించుకున్నది. అక్కడి నుంచి అరబ్బులు దాన్ని ఉత్తర భారతదేశానికి తీసుకువచ్చారు.