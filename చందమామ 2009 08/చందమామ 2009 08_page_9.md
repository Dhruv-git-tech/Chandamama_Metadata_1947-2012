విద్యలో వాడిది అందెవేసిన చెయ్యి. వేటకు వెళ్ళి బాణం గురిపెట్టి వదిలాడంటే ఎంతటి క్రూరమ్మగమైనా నేలకూలవలసిందే.

శిఖిముఖికి పెళ్ళయి ఒకకొడుకు పుట్టాడు. వాడికి బాణుడు అని పేరుపెట్టి ఐదేళ్ళ వయసు నుంచే విలువిద్య నేర్పసాగాడు. కొడుకును తనను మించిన వీరుడిగా తయారు చేయాలన్నది వాడి కోరిక.

బాణుడికి కూడా విలువిద్య పట్ల మంచి ఆసక్తి ఉండేది. ఎప్పుడు చూసినా విల్లంబులతోనే గడిపేవాడు. పదేళ్ళ వయసుకే తండ్రి నుంచి విలువిద్యలోని మెళకువలన్నీ నేర్చుకున్నాడు. శిఖిముఖి కొడుకును తనతో పాటు జంతువులను వేటాడడానికి అడవికి తీసుకు వెళ్ళాలని అనుకుంటూండగా బాణుడు, “నాన్నా, నాకు వేటమీదకంటే ఇతర క్షాత్ర

విద్యలు నేర్చుకోవాలని ఆశగా ఉన్నది,” అన్నాడు.

శిఖిముఖి కొడుకు మాటలు విని పరమానందం చెందాడు. మంచి రోజు చూసి వాణ్ణితీసుకువెళ్ళి ధర్మనిరతుడు అనే గురువు దగ్గర శిష్యరికానికి అప్పగించాడు. ఆయన దండ కారణ్యం సమీపాన గురుకులం నడుపుతున్నాడు.

ఆసమయంలో శిమపురిరాజు శూరసేనుడి కుమారుడు శివసేనుడు కూడా ధర్మనిరతుడి గురుకులంలో విద్యాభ్యాసం చేస్తున్నాడు. సమవయస్కులైన శివసేనుడికీ, బాణుడికీ స్నేహం కుదిరింది. చదువు సంధ్యలతో పాటు ఖడ్గచాలనం, గదాయుద్ధం, అశ్వారోహణం వంటివిద్యలలో శివసేనుడు బాణుడికి మించిన ప్రతిభకనబరచేవాడు. విలువిద్యలో మాత్రం బాణుడు శివసేనుడికన్నా ఎక్కువ ప్రతిభప్రదర్శించేవాడు. అది చూసి శివసేనుడు అసూయతో కుతకుతలాడి పోయేవాడు. క్రమంగా అసూయ కనిపించని పగగా మారసాగింది.

గురువు ధర్మనిరతుడు సైతం శివసేనుడు భవిష్యత్తులో కాబోయే రాజు కాబట్టి అతణ్ణి విలువిద్యలో కూడా బాణుణ్ణి మించిన ప్రతిభాశాలిని చేయాలని ఎంతో ప్రయత్నించాడు. కాని, వీలు కాలేదు.

బాణుడు తాను ఏనాడూ శివసేనుణ్ణి మించిన ప్రతిభాశాలినన్న గర్వం చూపలేదు. స్నేహభావాన్ని వీడలేదు. “మిత్రమా! ఖడ్గచాలనం, గదాయుద్ధం, అశ్వారోహణం మొద