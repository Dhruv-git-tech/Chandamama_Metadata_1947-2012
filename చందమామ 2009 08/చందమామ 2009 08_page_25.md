సిరాపుల్ల అంటూ రాత పరికరాలను సమకూ ర్చుకున్నాడు. సిరా తయారు చేయాలనుకు న్నాడు. రాతి రంధ్రంలో నీళ్ళుపోసి సిరాపుల్లతో వేగంగా రుద్దసాగాడు. కొంత సేపటికి సిరా సిద్ధమయింది. కుంచెను సిరాలో ముంచి గడ్డి కాగితం మీద రాయడం అద్భుతమనిపించింది. రాయడం కన్నా, కాగితాల మీద పిల్లి బొమ్మలు గీయడం అతనికి అమితానందం కలిగించింది!

పూజారికి అది సుతరామూ నచ్చలేదు. “జోజీ, పిల్లుల బొమ్మలు గీస్తూ సమయం వృథా చేస్తూంటే ఆలయం పనులు నేర్చుకుని పూజా రివి ఎప్పుడవుతావు?” అనేవాడు తరచు. అయినా జోజీ ఆలయంలోని తెరుమీద, అద్దాల మీద, తిరిగిన ప్రతి చోటా రకరకాల పిల్లుల బొమ్మలు గీయడం మొదలుపెట్టాడు.

ఒకనాడు పూజారి జోజీని దగ్గరికి పిలిచి, “జోజీ, పిల్లులను గురించి తప్ప నువ్వు మరేదీ

ఆలోచించలేకుండా ఉన్నావు. పూజారివి కావడానికి అది నీకు ఎన్నటికీ ఉపయోగపడదు. పెద్ద అవరోధం కూడానూ. నువ్వు ఇంటికి తిరిగి వెళ్ళిపోవడం మంచిదనుకుంటాను,” అన్నాడు.

జోజీ విచారంగా తల పంకించి, తన సంచులను సిద్ధం చేసుకున్నాడు. పూజారి దగ్గర సెలవు తీసుకుని అక్కడి నుంచి బయలుదేరాడు.

పూజారి తనను పంపేశాడని తెలిస్తే తల్లిదండ్రులు ఆశాభంగానికిలోనై బాధపడగలరని జోజీకి తెలుసు. అక్కడికి కొంత దూరంలో మరో గుడి ఉంది గనక, అక్కడి పూజారికి సహాయకుడిగా చేరవచ్చన్న ఆశతో అటుకేసి నడవ సాగాడు......

ఆ గుడిలోపల ఒక పెద్ద రాకాసి ఎలుక చేరి సృష్టిస్తూన్న నానా బీభత్సానికి భయపడి జనం ఎప్పుడో గుడిని వదిలిపెట్టేశారన్న విషయం జోజీకి తెలియదు.

జోజీ గుడిని సమీపించేసరికి బాగా పాద్దు పోయిరాత్రయింది. అతడు ద్వారం తెరుచుకుని గుడి మెట్ల వరకు వెళ్ళి తలుపు తట్టాడు. అయితే ఒక్కరూ తలుపు తెరవలేదు. “వింతగా ఉందే! ఒక్కరూ లేరేమిటి?” అని ఆశ్చర్యపోయాడు జోజీ. కొంతసేపు ఆలోచించి తలుపును బలంగా ముందుకు తోశాడు. కిర్రుమనే శబ్దంతో అది తెరుచుకున్నది. లోపల చిమ్మబీకటిగా ఉంది.

జోజీకి చిన్న దీపం కనిపించడంతో వెలిగించాడు. గుడినిశ్శబ్దంగానూ, ఖాళీగానూ ఉన్నది. విశాలమైన గది చుట్టూ కాగితాల అట్టలు వేలాడుతూండడం చూసి జోజీ అమితానందంతో చేతులు చరుస్తూ ఎగిరి గంతేశాడు. వాటిని