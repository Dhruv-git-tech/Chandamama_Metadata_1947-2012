చెట్టు పైనుంచి కిందికి వచ్చిన శివసేనుడు, సింహం బారినుంచి తనను కాపాడిన బాణుడికి కృతజ్ఞతలు చెప్పకపోగా, అతడు ప్రాణాపదలో ఉన్న తనను కాపాడడం చిన్నతనంగా భావించాడు.

అయితే, బాణుడు తాను రాజకుమారుణ్ణి కాపాడిన సంగతి ఎవరికీ చెప్పలేదు. దాని గురించి అక్కడే మరిచిపోయాడు. చివరికి గురువుతో కూడా ప్రస్తావించలేదు. అయితే శివసేనుడు మాత్రం ఏదో చెప్పుకోలేని అవమాను జరిగిపోయినట్టు మథనపడసాగాడు.

మరికొన్నాళ్ళకు ఇద్దరూ యౌవనవంతులై విద్యాభ్యాసం పూర్తి చేసుకుని స్వస్థలాలు చేరుకున్నారు.

ఒక శుభముహార్తాన శూరసేనుడు తన కుమారుడైన శివసేనుడికి యౌవరాజ్యాభిషేకం

జరిపించాడు. శివసేనుడు తన పట్టాభిషేక మహాత్సవం గురించి సహాధ్యాయి అయిన బాణుడికి మాటమాత్రంగానైనా కబురు పంపలేదు. బాణుడు దాన్ని పెద్దగా పట్టించు కోలేదు.

ఆ తరవాత కొన్ని రోజులకే రత్నగిరి రాజు ధీరదత్తుడు తన కుమార్తె దీప్తిచందనకు స్వయంవరం ప్రకటించాడు. స్వయంవరానికి రాజకుమారులే కాకుండా విలువిద్యలో నేర్పరులైన వీరకుమారులు ఎవరైనా రావచ్చునని చాటింపు వేయించాడు.

దీప్తిచందన అద్భుత సౌందర్యరాశి అని తెలిసిన రాజకుమారులు ఎందరో స్వయం వరానికి విచ్చేశారు. తమ అదృష్టాన్ని పరీక్షించుకోవడానికి విలువిద్యలో ఆరితేరిన ఉత్సాహ వంతులైన సామాన్య యువకులు కూడా కొందరు వచ్చారు. అలా వచ్చిన వారిలో బాణుడు కూడా ఉన్నాడు.

స్వయంవరానికి వచ్చిన శివసేనుణ్ణి చూడ గానే బాణుడు, “మిత్రమా, కుశలమా?” అని ఆప్యాయంగా పలకరించాడు. అయితే, శివసేనుడు ముక్తసరిగా బదులుపలికి ముభా వంగా ఉండిపోయాడు.

రాజు ధీరదత్తుడు, “సభలో అమర్చిన మత్స్య యంత్రాన్ని ఛేదించిన వీరుడికి నా కుమార్తెనిచ్చి వివాహం చేస్తాను,” అని ప్రకటించాడు.

ఆ ప్రకటన విన్న శివసేనుడు తనకంటే ముందు వరుసలో ఉన్న బాణుణ్ణి చూసి, వాడి విలువిద్యాకౌశలం ఎరిగినవాడు గనక,