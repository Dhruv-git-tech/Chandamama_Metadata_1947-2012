“తమకు సరియైన సలహాలిచ్చి, తమ బాధ లను పోగొట్టి విముక్తిని కలిగించే మహానుభా వుడి వద్దకు.”

“జీవకా, నా పాప ప్రక్షాళన కోసం నేను ఆరు గురు గురువులను సందర్శించాను. మాఖ్ఖలి గోసాల, నిగ్గాంతనటపుట్టలను కలుసుకున్నాను. వాళ్ళు నాకు పాప వియోచనం కలిగించి శాంతిని ప్రసాదించలేకపోయారు. ఇది కూడా అలాంటి నిష్ఫల పయనం కాదు కదా?”

జీవకుడు మాట్లాడలేదు.

“మనం ఆయన్ను ఏకాంతంలో కలుసుకుంటామా?”

“లేదు ప్రభూ! ఆయనకు చాలా మంది అనుయాయులున్నారు. ఇక్కడేపన్నెండువందలా యాభై మంది ఉన్నారు!”

“ఇంకా ఎంత దూరం వెళ్ళాలి.”

“దాదాపు గమ్యం చేరుకున్నాం.”

అడవంతా తెల్లటి ముత్యాల్లాంటి వెన్నెలలు వెదజల్లుతూ కొంతసేపటికి చంద్రోదయమ యింది. మను అలౌకిక సౌంద్ర్యాన్ని సంతరించు

కున్నది. చెట్ల నీడల్లో ఏదో అపాయం పొంచి ఉన్నదేమోనన్న ఒక వింత భ్రాంతి మరోవైపు. నిశ్శబ్దం భారంగా అడవంతా వ్యాపించసాగింది.

హఠాత్తుగా అజాతశత్రు హృదయంలో ఏదో భయం పడగ విప్పింది. ఇదంతా ఎవరైనా పన్నిన పన్నాగం కాదుకదా? అంగరక్షకులు లేకుండా మారు వేషాల్లో పయనించాలని జీవకుడే సలహా ఇచ్చాడు. అతడు తనను ఎక్కడికి తీసుకువెళ్లు తున్నాడు? “జీవకా, నువ్వేమీ మోసం చేయలేదు కదా? నన్ను శత్రువులకు అప్పగించడం లేదు కదా? అక్కడ అంత మంది జనం ఉన్నప్పుడు ఏమాత్రం అలికిడి కాకుండా ఇంత నిశ్శబ్దంగా ఉన్నదేమిటి?”

“ఇందులో ఎలాంటి నమ్మకద్రోహమూ లేదు ప్రభూ!”

తనను అనుమానించినందుకు జీవకుడు నొచ్చుకున్నాడేమో అని రాజు అనుకున్నాడు గాని అతని కంఠస్వరం ఎప్పటిలాగే మామూ లుగా ప్రశాంతంగా వినిపించింది.

మరికొంత దూరం నడిచేసరికి విశాలమైన ప్రదేశం కనిపించింది. అక్కడక్కడ చిన్నచిన్న దీపాలు మిణుకుమిణుకుమంటున్నాయి. కాషా యాంబరాలు ధరించిన సన్యాసులు పలువురు చుట్టుముట్టారు. వారిలో ఒక సన్యాసి ముంద డుగు వేసి, “అజాతశత్రు మహారాజు గారికి స్వాగతం. తమ ఆగమనం తమకు శాంతినీ, జ్ఞానాన్నీ ప్రసాదించుగాక!” అన్నాడు మృదు వైన కంఠస్వరంతో.

రాజులో ఒక విధమైన ఉద్వేగభరిత ఆనం దాశ్చర్యాలు. “ఇక్కడివారికి ఉన్న ప్రశాంత హృదయం నా కుమారుడికి ఎందుకు లేదు?” అంటూ వాపోసాగాడు.