# వదలని ఆశలు

అవంతి నగరంలో అచ్యుతానందుడనే బీద బ్రాహ్మణ యువకు దుండేవాడు. అతను సకల విద్యలనూ చిన్నతనంలోనే సంపాదించి, గొప్ప మేధావి అనే పేరు తెచ్చుకున్నాడు. నగరంలో గల అనేక బ్రాహ్మణ కుటుంబాలవాళ్ళు అతనికి తమ పిల్లనిచ్చి, అతన్ని తమ ఇంట ఉంచుకుంటామని కూడా అన్నారు.

అయితే అచ్యుతానందుడికి పెళ్ళాడి, సంసారలంపటంలో ఇరుక్కోవటం ఎంత మాత్రమూ ఇష్టంలేదు. అతను నగరం వెలపల అరణ్యప్రాంతంలో ఒక కుటీరంకట్టి నగరంలో థికాటన చేసి తెచ్చినది వండుకు తింటూ, కాలం వెళ్ళ బుచ్చసాగాడు.

అతనికి జీవితం చాలావరకు సుఖంగానే జరుగుతున్నది గాని ఎలుకల బాధ హెచ్చుగా ఉంటూ వచ్చింది. అతను తినగా మిగిలిన ఆహారాన్ని అవి కలుషితం చేస్తూ ఉండేవి.

ఒక రోజు అతను థికాటనకు గాను నగరంలోకి వెళ్ళినప్పుడు పేరిశాస్త్రి అనే ఆయన ఇంటి ముందు నిలబడ్డాడు. అదే సమయంలో పేరిశాస్త్రి కూతురు కనకవల్లి బిందెతో నీరు తెస్తూ, “ఏమిటి ఇలా వచ్చారు?” అని అడిగింది.

“ఎలుకల బాధ జాస్తిగా ఉన్నది. మీ యింట్లో ఉండే పిల్లని ఇస్తే కొన్నాళ్ళు ఉంచుకుని తిరిగి ఇచ్చేస్తాను,” అన్నాడు అచ్యుతానందుడు.

“దానికేం భాగ్యం? తీసుకువెళ్ళండి,” అని కనకవల్లి అతనికి తమ పెంపుడు పిల్లని తెచ్చి ఇచ్చింది.

అయితే అతను అనుకున్నట్టుగా జరగ లేదు. ఎలుకల బాధ తగ్గకపోగా, కనకవల్లి ఇచ్చిన పిల్ల ఈని, కూనలను పెట్టింది. పిల్లనీ, కూనలనూ పాలు పోసి పోషించటం మరింత పెద్ద సమస్యగా పరిణమించింది.