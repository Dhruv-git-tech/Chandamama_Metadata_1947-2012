ఇది నా సరుకు కాదు. అమ్మిపెట్టమని ఎవరో ఇచ్చారు. దీని నాణ్యానికి నేను పూచిదారును కాను,” అన్నాడు.

వింధ్యరాయబారి దాని కేసి పరీక్షగా చూసి, “ఇలాటిదే నాకు కావలసినది. పెద్దదిగా ఉన్నది. మంచి ధగధగ కూడా ఉన్నది. దీన్ని ఎంతకైతే అమ్ముతారు?” అని అడిగాడు.

సదాశిపుడు ఎనిమిదివందల రూకలు అడిగాడు. కాని, అది నిజంగా రత్నమే ననుకుంటున్న ఈ వింధ్యరాయబారి, దాని విలువ ఎనిమిదివందల రూకలే నంటే మరీ తక్కువ అనుకోవచ్చు. అందుచేత

రత్నవర్తకుడు దాని విలువ రెట్టింపు చేసి, పదహారువందల వెండిరూకలని రాయబారితో చెప్పాడు.

ఆ ధరకు వింధ్యరాయబారి వెంటనే ఒప్పుకుని, “ఈ రత్నాన్ని నేను పదహారు వందల రూకలకు కొంటాను. ఇప్పుడు నాలుగువందలు బయానా కింద ఇస్తాను. మా ప్రభువువారి అనుమతి పొంది, వారం లోపుగా తిరిగి వచ్చి, మిగతా సొమ్మిచ్చి దీన్ని నేను తీసుకుపోతాను. ఈ లోపుగా దీన్ని మరొకరికి విక్రయించకుండా నా కొక్కప్రతం రాసి యిప్పించండి,” అన్నాడు.

“మీ యిష్టం,” అని రత్నవర్తకుడు వింధ్యరాయబారి కోరిన విధంగా విక్రయ ప్రతం రాసి ఇచ్చాడు. అందులోని నిబం ధన లేమంటే, వింధ్యరాయబారి వారం లోపుగా వచ్చి, మిగతా పన్నెండువందల రూకలూ ఇచ్చి రత్నాన్ని తీసుకుపోకపోతే అత నిచ్చిన బయానాపైకం వదులుకుంటాడు; వారం లోపుగా రత్నవర్తకుడు ఆ రత్నాన్ని మరెవరికైనా విక్రయించినట్టయితే, ఆయన పుచ్చుకున్న బయానాకు రెట్టింపు ఇచ్చుకోవాలి.

ఈ షరతులు రత్నవర్తకుడికి హాస్యాస్పదంగా కనిపించాయి. కాని ఇది జరిగిన