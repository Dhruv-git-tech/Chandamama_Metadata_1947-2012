“ప్రాణభయం కొద్దీ ముందు దూకినది దుప్పి. అది దూకినాకగాని ఈగలకు చైతన్యం కలగ లేదు. ఆ తరవాత దూకిన కుక్కల పని ఖాళీ అయిపోయింది,” అన్నాడు కావా.

“దుప్పి చావనే లేదా?” అన్నాడు మౌగ్గి ఆలోచిస్తూ.

“ఈగల మూలంగా చావ లేదు. కాని అది ప్రవాహంలో పడిపోతుంటే బలంగా పట్టుకునేటందుకెవరూ లేరు—ఏ మౌగ్గి గాని అలా దూకితే కావా అనే స్థూలకాయు దుండేటట్టుగా!” అన్నాడు కావా.

“మృత్యువుతో చెలఁగాటమే! కాని— కావా, అరణ్యాంలో నీ అంత జ్ఞాని మరొకడు లేదు,” అన్నాడు మౌగ్గి.

“కుక్కల మంద నిన్ను తరిమిందే అనుకో. పైన ఉండగానే చావని కుక్కలు ఇక్కడో, ఇంకా దిగువనే నీటిలో పడతారు. వాయిన్‌గంగ ప్రవాహం మహా దారుణ మైసది. పాపం, వాళ్ళను పట్టుకునేందుకు కావా ఉండడు. వాళ్ళు సీయోనీ గుహల దగ్గిర తేలుతారు. ఆక్కడ వాళ్ళ పీకలు కొరకటానికి మంద సిద్ధంగా ఉంటుంది,” అన్నాడు కావా.

“అద్భుతం, అద్భుతం! రాత్రి సూర్యుడు పొడిచినా ఇంతకన్న మంచి

ఏర్పాటుండబోదు. పోతే, పరిగెత్తటమూ, దూకటమూ మాట చూడాలి. నన్ను కుక్కలు చూసి, వెంటపడేటట్టుచెయ్యాలి,” అన్నాడు మౌగ్గి.

“ఎగువన ఉన్న రాళ్ళగుట్టలను అవతలి పక్కనుంచి చూశావా?” అన్నాడు కావా.

“లేదు, లేదు. ఆ మాట మరిచాను,” అన్నాడు మౌగ్గి.

“వెళ్ళి చూడు. చాలా ఘోరమైన ప్రదేశం. అంతటా నెర్రెలూ, గుంటలూనూ. పొరపాటున కాలు పడరానిచోట పడిందో, వేట అక్కడే ముగుస్తుంది. నిన్నిక్కడే పదిలేసి, కుక్కలతండా కోసం ఎక్కడ