# అరణ్యపురాణం

## 28

కౌవా శరీరం మళ్ళీ లావెక్కటమూ, అతను చైతన్యంతో బుస కొట్టటమూ మౌగ్గీకి తెలియ వచ్చింది.

“గడిచిన రతువులన్నీ తిరిగి చూశాను. హిస! నది కేసి పొదాం పద. కుక్కల తండా గురించి ఏం చెయ్యాలో నేను నీకు చూపుతాను,” అన్నాడు కావా.

అతను బాణంలాగా సూటిగా వాయిన్ గంగ పెద్ద పాయకేసి బయలుదేరాడు. మౌగ్గీ అతని వెంబడే బయలుదేరాడు. అడుగున “శాంతిశిల్ల” గల మడుగులోకి అతను ప్రవేశించినప్పుడు మౌగ్గీ తాను కూడా ఈదసాగాడు.

“ఈదకు, తమ్ముడూ. నేను చాలా వేగంగా పోతాను. నా వీపు పట్టుకో,” అన్నాడు కావా. మౌగ్గీ తన ఎడమ చేతిని కావా మెడ చూట్టూ వేసి, కుడి చేతిని తన

శరీరానికి అంటి ఉంచి, కాళ్ళు సూటిగా పెట్టుకున్నాడు. అప్పుడు కావా ప్రవాహానికి ఎదురీదుతూ వెళ్ళాడు.

శాంతిశిలకు ఒకటి, రెండు మైళ్ళు ఎగువన వాయిన్ గంగ చలవరాతి గుట్టల మధ్యగల సన్నని కనుమకుండా, ఆతి వేగంగా ప్రవహిస్తుంది. తాము కనుమ కుండా పోయేటప్పుడు మౌగ్గీ ఈ పక్కా, ఆ పక్కా చూశాడు. గాలిలో అతనికి తియ్య తియ్యని, పుల్ల పుల్లని వాసన వచ్చింది. అతను చప్పున తన తలను నీటి అడుగుకు ముంచి గాలికోసం మాత్రమే అప్పుడప్పుడూ పై కెత్తుతూ వచ్చాడు.

నీటి అడుగున ఉన్న ఒక రాతికి తోక మెలిక వేసి కావా ఆగాడు.

“ఇది మృత్యు గహ్వరం! ఇక్కడి తెందు కొచ్చాం?” అన్నాడు మౌగ్గీ.