రాజుగారి చాటింపు వింటూనే పెద్దవాడు తల్లితో, “అమ్మా, నేను తూర్పు ఖండానికి పోయి, ఆ నారింజ పళ్ళేవో తెచ్చి, రాజు కూతుర్ని పెళ్ళాడేస్తాను. ఆ తరవాత మన మంతా సుఖంగా ఉండవచ్చు,” అన్నాడు.

తల్లి అందుకు ఒప్పుకుని వాడి ప్రయాణానికి భోజనం మూట గట్టి ఆచ్చింది. పెద్దవాడు ఏడువారాలు ప్రయాణం చేసి తూర్పు ఖండంలోని నారింజ తోటలు చేరుకుని, పచ్చగా పండిన మూడు నారింజపళ్ళు కోను కుని బుట్టలో పెట్టుకుని, మరి ఏడువారాలు ప్రయాణం చేసి తన ఊరికి చేరుకున్నాడు. రాజభవనానికి ఒక అరకోను దూరంలో

ఉన్న రాజోద్యానంలో ఒక చోట వాడు విశ్రాంతి తీసుకోవటానికి కూర్చున్నాడు.

ఆ సమయంలో ఒక ముసలిది అటుగా వచ్చి, పెద్దవాడి దగ్గిర ఆగి, “ఆ బుట్టలో ఏమిటి, నాయనా?” అని అడిగింది.

“ఏమిటా? కప్పలు!” అన్నాడు పెద్దవాడు అహంకారంగా.

“తథాస్తు!” అంటూ ముసలిది ముందుకు సాగిపోయింది.

ప్రయాణం బడలిక తీరాక పెద్దవాడు బుట్ట తీసుకుని బయలుదేరి రాజభవనానికి వెళ్ళి, బుట్ట రాజుగారి ముందుంచి, “నారింజ పళ్ళు తెచ్చాను. రాజకు మార్తె నిచ్చి వేగిరం పెళ్ళి చెయ్యండి,” అన్నాడు.

రాజు బుట్ట విప్పేసరికి మూడు కప్పలు బయటికి దూకాయి. బుట్టలో నారింజ పళ్ళులేవు.

“ఈ దుర్మార్గుణ్ణి కొరడాతో కొట్టి, చీకటి కొట్టులో తోయించండి,” అని రాజు భటులకు ఉత్తరు విచ్చాడు.

పధ్నాలుగు వారాలుగడిచినా పెద్దవాడు తిరిగి రాకపోయే సరికి, పేదరాలి రెండో కొడుకు నారింజపళ్ళు తేవటానికి బయలు దేరాడు. వాడు కూడా తూర్పుఖండానికి పోయి, మూడు నారింజపళ్ళు సంపాదించు