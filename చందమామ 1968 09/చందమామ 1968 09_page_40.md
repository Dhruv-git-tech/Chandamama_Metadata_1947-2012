## నారింజరళ్లు

అనేకవేల సంవత్సరాల క్రితం పశ్చిమ ఖండంలో ఒక చిన్న రాజుండేవాడు. ఆ రాజుకు ఒకతే కూతురు. ఆమె చాలా మంచిదీ, చక్కనిదినూ. ఆమె యుక్త పయస్కురాలైన సమయంలో ఆమెకు ఒక చిచిత్తమైన వ్యాధి కలిగి, మంచం పట్టి, వాడిపోవ నారంథించింది. వైద్యుడినని చెప్పుకుంటూ తిరిగే ప్రతివాడికి రాజు తన కుమార్తెను చూపించి, చికిత్స చెయ్య మన్నాడు. కాని ఒక్కరికీ మొదలు వ్యాధి ఏమిటో అంతు బట్టలేదు. ఆమెకు ఆరోగ్యం కలిగించిన వారికి వారి ఎత్తు బంగారం ఇస్తా నని కూడా రాజు ప్రకటించాడు.

ఒకరిద్దరు ఘనవైద్యులు మట్టుకు రాజ కుమార్తెను పరీక్షించి, “ఇది ప్రమాదమైన వ్యాధి కాదు. రాజకుమార్తె మూడు నారింజ పళ్ళు తిన్నట్టయితే వెంటనే కోలుకుంటుంది,” అన్నారు.

“నారింజ పళ్ళనేవి ఏమిటి? అవి ఎక్కడ ఉంటాయి?” అని రాజు వైద్యుల నడిగాడు. ఎందుకంటే ఆ ప్రాంతంలో నారింజచెట్లు పెరగవు. వాటిని గురించి ఆక్కడి వారికి తెలియదు.

“అవి తూర్పు ఖండంలో విరివిగా దొరుకుతాయి. ఎవరైనా వెళ్ళేవారుంటే రానూ, పోసూ పధ్మాలు గు వారాల ప్రయాణం,” అని వైద్యులు చెప్పారు.

ఈ మాట తెలుసుకుంటూనే రాజు, “తూర్పు ఖండానికి వెళ్ళి మూడు నారింజ పళ్ళు తెచ్చినవారికి నా కుమార్తె నిచ్చి పెళ్లి చేస్తాను,” అని చాటింపు వేశాడు.

ఆ చిన్న రాజ్యంలోనే ఒక పేద కాపు స్త్రీ ఉండేది. ఆమెకు ముగ్గురు కొడు కులు. పెద్ద వాళ్ళిద్దరూ సోమరిపోతులు. మూడోవాడు తల్లితోబాటు శ్రమపడి కుటుంబాన్ని పోషిస్తూ ఉండేవాడు.