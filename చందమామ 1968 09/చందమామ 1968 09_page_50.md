మూడోరోజు కల్లా సదాశివుడు వచ్చి, “నా రత్నాన్ని అమ్మారా?” అని రత్నవర్తకుణ్ణి అడిగాడు.

ఇందులో ఏదో మోసం ఉందని, రత్న వర్తకుడు పసికట్టి, ఏం చెప్పాలా అన్న ఆలోచనలో పడ్డాడు.

“ప్రస్తుతం ఈ నగరంలో వింధ్యరాజు దూత ఒకడు రత్నాలు కొంటున్నాడని తెలి సింది. మీరు నా రత్నాన్ని అమ్మిఉండక పొతే ఇచ్చెయ్యండి. నేను దాన్ని అతనికి చూపిస్తాను,” అన్నాడు సదాశివుడు.

రత్నవర్తకుడు ఇరుకున పడ్డాడు. గాజు ముక్కను సదాశివుడికి తిరిగి ఇచ్చేస్తే, వారం లోపుగా ఆ వింధ్యరాయబారి వచ్చి ఎనిమిది వందల రూకలు పరిహారం కింద పుచ్చు కుంటాడు. ఆ గాజు ముక్కకు పదహారు వందల రూకల బేరం తగిలిందంటే అంత మొత్తమూ తన కివ్వమంటాడు సదాశివుడు. అందుచేత రత్నవర్తకుడికి ఏమనిపించించి దంటే, ఆ గాజుముక్కను సదాశివు డడిగిన ధరకు తానే కొని, రెట్టింపు ధరకు వింధ్య రాయబారికి అమ్మటం బాగుంటుందనిపించింది.



“మీరు దానికి అడిగిన ఎనిమిదివందల రూకలూ నేను ఇస్తాను, పుచ్చుకోండి,” అన్నాడాయన.

సదాశివుడు రత్నవర్తకు డిచ్చిన ఎనిమిది వందల రూకలూ ఎంచుకుంటూ, “అది రత్నమే కాదు, గాజుముక్క అని మీరు అన్నారు కాదూ?” అని యద్దేవా చేసి వెళ్ళిపోయాడు.

తరవాత వారం గడిచింది. నెల కూడా గడిచింది. వింధ్యరాయబారి రానేలేదు. గాజు ముక్క రత్నవర్తకుడి దగ్గిరే ఉండి పోయింది. ఇంత పేరుపడ్డ రత్నవర్తకుడై ఉండి కూడా ఒక గాజుముక్క కోసం తాను నాలుగువందల రూకలు నష్టపోయి సందుకు చాలా బాధపడ్డాడు రత్నవర్తకుడు.