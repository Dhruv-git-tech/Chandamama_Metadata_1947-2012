“సరిగా చూడు. అంతా నిద్రపోతున్నారు.
నేను నీ చెయ్యంత వాడినప్పుడు కూడా ఈ
ప్రదేశం ఇలాగే ఉండేది. ఏమి మార్పు
లేదు,” ఆన్నాడు కావా.

అరణ్యం పుట్టిన నాటినుంచి ఈ కనుమ
లోని రాళ్ళ గుట్టలలో కొండ తేనెటిగల
నివాసాలు ఏర్పాటై ఉన్నాయి. అందుచేత
ఈ ప్రాంతానికి అరమైలు దూరంలోకి ఏ
ప్రాణీ రాదు. ఆ సంగతి మౌగ్గీ ఎరుగును.
కనుమలోని ప్రతి గహ్వరంలోనూ తేనె
పట్లున్నాయి. కనుమ పొడుగునా రెండు
పక్కలా సల్లటి మఖ్మల్ పరదాలు వేళ్ళాడ
గట్టినట్టుగా కనబడుతుంది. కొన్ని కోట్ల తేనె

టిగలు నిద్రపోతున్నాయి. వాటిని చూసే
మౌగ్గీ తన తలను నీటిలో ముంచాడు.

కావా మళ్ళీ కదిలి, ప్రవాహానికి ఎదురు
ఈదుతూ కనుమ అవతలి చివరికు
చేరుకుని, “ఇదే ఈ రుతువులో వేట భూమి,
చూడు!” అన్నాడు.

నది ఒడ్డున మూడు అస్తిపంజరాలు కని
పించాయి. రెండు జింక విల్లలవి, ఒకటి
అడవి దున్నదీనూ. ఆ మూడు జంతువులూ
దారి తప్పి వచ్చి, తేనెటిగల బారి పడ్డాయి.

“వాళ్ళు నిద్ర లేచేలోగా మనం వెళ్ళి
పోదాం,” అన్నాడు మౌగ్గీ.

“వాళ్ళు తెల్లవారితేగాని లేవరు. నేను
చెప్పేది విను. చాలా చాలా ఏళ్ళ క్రితం
ఒక దుప్పి, కుక్కలు తరుముతూంటే,
దక్షిణం నుంచి ఇటుకేసి పచ్చింది. దానికి
అరణ్యం తెలీదు. అది భయంతో గుడ్డిదై
పోయి ఈ కనుమలోకి దూకింది. కుక్కలూ
దూకారు. మిట్ట మధ్యాన్నంవేళ ఈగలు
మంచి రోషంమీద ఉన్నారు. దూకిన
కుక్కలు నీటిని చేరే లోపలే చచ్చారు.
దూకని కుక్కలూ చచ్చారు. కాని దుప్పి
బతికింది!” అన్నాడు కావా.

“దుప్పి ఎలా బతికింది?” అని మౌగ్గీ
ఆశ్చర్యంగా అడిగాడు.