స్త్రీ నింద

వూర్వం ఒక రాజ్యానికి ఒక యువకుడైన రాజుండేవాడు. అతనికి స్త్రీ జాతి అంటే చాలా గౌరవం. ఆందుచేత అతను తన సభలో ఎవరైనా ఏ స్త్రీని గురించి గాని అమ ర్యాదగా మాట్లాడితే సహించేవాడు కాదు.

ఒకనాడు రాజు సపరివారంగా అరణ్య ప్రాంతంలో పర్యటిస్తూ ఉండగా అతనికి ఒక యువకుడు కట్టెలు కొడుతూ కనిపించాడు. అతని భార్య తన భర్త కొట్టిన కట్టెలను పేర్చుతూ సహాయం చేస్తున్నది. ఆ యువక దంపతులను చూస్తే రాజుకు ముచ్చట వేసింది. అతను కొంతదూరంలో ఒక చెట్టు నీడన గుర్రం దిగి కూర్చుని, ఆ కట్టెలుకొట్టేవాణ్ణీ, వాడి భార్య నూ పిలుచుకురమ్మని తన సేవకుణ్ణి పంపాడు.

కట్టెలుకొట్టేవాడు భార్యతో సహా వచ్చి, రాజుకు నమస్కారం చేసి, చేతులు కట్టుకు నిలబడ్డాడు.

“ ఏమోయ్, నుపు ఎలా జీవనం చేస్తు న్నావు? ” అని రాజు అడిగాడు.

“ చూస్తున్నారు గదా, మహారాజా? నేనూ, నా భార్యా వంట చెరుకు అమ్మి, ఆ వచ్చిన డబ్బుతో జీవిస్తున్నాం,” అన్నాడు కట్టెలుకొట్టేవాడు.

“ ఆ డబ్బుతో మీకు జరుగుబాటు అవుతుందా? ” అని రాజు అడిగాడు.

“ కాకేం, మహారాజా? మా కున్న ఖిర్చు లేమిటి? సంపాదనలో కొంత మిగులు తుంది కూడానూ,” అన్నాడు కట్టెలు కొట్టేవాడు.

“ మిగిలేది ఏం చేస్తాపు? ” అని రాజు అడిగాడు.

“ మిగిలిన దానిలో కొంత పెట్టుబడి చేస్తాను. కొంత రుణదాతల కిస్తాను. కొంత పారేస్తాను. ఒక వంతు నా శత్రువు కిస్తాను,” అన్నాడు కట్టెలుకొట్టేవాడు.