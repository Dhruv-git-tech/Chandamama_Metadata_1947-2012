కట్టెలుకొట్టేవాడు అందుకు సమ్మ తించాడు.

తరవాత రాజు తన సగరానికి వెళ్లిపోయి, కట్టెలుకొట్టేవాడు తనతో అన్న మాటలను చాటింపు వేయించి, వాటికి అర్థం చెప్పగల మనిషికి పుచ్చకాయంత బంగారం ఇస్తానని ప్రకటించాడు.

ఆ మాటలకు అర్థం చెప్పి, బహుమానం పుచ్చకుందామని చాలామంది ప్రయత్నించారు, కాని ఒక్కరూ సరిఅయిన అర్థం చెప్పలేకపోయారు.

చాటింపు మాత్రం అన్ని మూలలా రోజు జరుగుతూనే ఉన్నది.

ఒకనాడు కట్టెలుకొట్టేవాడి భార్య ఆ చాటింపు విని, ఆ మాటలు తన భర్త రాజుతో అన్నవేనని గుర్తించింది. వాటికి అర్ధమేమిటో తన మొగుణ్ణే అడిగి కను క్కుని వెళ్లి, రాజుతో చెబితే పుచ్చకాయంత బంగారం దొరుకుతుంది. ఆటువంటి అవ కాశం మళ్లీ వెయ్యి జన్మలెత్తినా రాదు.

అందుకని ఆ సాయంకాలం తన భర్త ఇంటికి రాగానే ఆమె, “ఆ రోజు నువు రాజుగారితో అన్నావే ఆ మాటలకు అర్థ మేమిటి?” అని అడిగింది.

“వాటి అర్థంతో నీకేంపని?” అని కట్టెలుకొట్టేవాడు భార్యను అడిగాడు.