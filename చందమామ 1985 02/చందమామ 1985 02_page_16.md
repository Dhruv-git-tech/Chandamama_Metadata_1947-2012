గగ్గోలు బయలుదేరింది. మరుక్కణమే
రాజమార్గం ప్రక్కల అటూ యిటూ వున్న
సందు గొందుల నుంచి, “సూర్యవర్మ
సైనికులా? ఎక్కడ? ఎక్కడ?” అన్న
పెద్ద పెద్ద కేళలతో పాటు పరిగెత్తి
వస్తూన్న గురాల గిట్టల చప్పుడు కూడా
స్పష్టంగా వినబడింది.

శత్రుసైనికులను హతమార్చేందుకు చంద్రవర్మకు అది మంచి అదనుగా కనబడింది. అతడు తన భటులలో సగం మందిని, శత్రుసైనికులు వస్తున్న గొందికి అటువైపుగా నిలబెట్టి. తక్కిన సగం మందితో రెండవ వైపున నిలబడ్డాడు. రాజమార్గం చేరేందుకు ముందు వెనుకలు చూడకుండా వస్తున్న శత్రుఆశ్యేకులను, వచ్చినవారిని వచ్చినట్టు యిరువైపుల నుంచి ఎదుర్కొని తెగటార్పాలని చంద్ర వర్మ వ్యూహం.

అతడి వ్యూహం పారింది. మితిమీరిన
విజయోత్సాహంలో సర్పకేతుడి సైనికులు
రాజమార్గం మీద ఏమున్నదో చూసుకో
కుండా, గొందిలో నుంచి వేగంగా
రాజమార్గం చేరేందుకు ప్రయత్నించారు.
ఇరు వైపులా సర్వసన్నద్ధంగా వున్న
చంద్రవర్మ భటులు వచ్చిన వారిని
వచ్చినట్టు తమ ఈటెలతో పాడవసాగారు.
అక్షడ జరుగుతున్న దీభత్సాన్ని గుర్తించి,

వెనుదిరిగి పారిపోయే లోపలే, శత్రువుల్లో
ఎక్కువ భాగం చంద్రవర్మ భటులచేత
నిర్దయగా హతమార్చబడ్డారు.

ఈ విజయంతో చంద్రవర్మ భటులలో
ఎక్కడ లేని అత్మవిశ్వాసం కలిగింది.
వాళ్ళు ఒక్కుమ్మడిగా, ' సూర్యవర్మ
మహారాజుకూ, జై' అంటూ రాజమార్గం
మీద కనబడిన ప్రతి శత్రుసైనికుణ్ణీ,
బందిపొటునూ వెంటాడి తమ ఈటెలతో,
కత్తులతో పాడవసాగారు. పట్టణ ప్రజలు
కూడా, తమ యువ రాజు భటులతో
రావటం గుర్తించి, దొరికిన ఆయుధమల్లా
చేబూని, శత్రువుల మీద విరుచుకు
బడ్డారు.