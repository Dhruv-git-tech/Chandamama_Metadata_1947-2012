"అమ్మా!" అని మూలిగి, పక్కకు ఒత్తి గిలి తిరిగి మైకంలో పడిపోయాడు.

"చూశావు గదా? విషం పూర్తిగా లాగి వెయ్యటం నాకు సాధ్యం కాలేదు. నీవు కూడా సత్యప్రమాణం చేసి చూడు, ఫలితం ఉండవచ్చు," అని కృష్ణ దైవాయనుడు మాండవ్యుడితో అన్నాడు.

మాండవ్యు డిందుకు ఒప్పుకుని ఈ విధంగా సత్యప్రమాణం చేశాడు:

"యస్మా దానం న అధినందిం కదాచి దిరవానాహం అతిథిం వా సకాలే న చాపి మే అప్పియం అలేదుం బహుస్సుతా సమణా బ్రాహ్మణాచ అకామకో వా హి అహం దదామి.

ఏతేన సచ్చేన సువత్తి హోతు, హతం విసం, జీవతు యంజ్ఞదత్తి."

[నేను అతి థులను సత్కరించాను గాని, అది ఇష్టంతో కాదు. జ్ఞానులైన శ్రమణులూ, బ్రాహ్మణులూ నా అతిథ్యం ఇష్టం లేకుండా చేసినదేనని తెలుసుకోలేక పొయారు. నేను దానాలు కూడా ఇష్టం లేకుండానే చేశాను. నేను చేసే ఈ సత్య ప్రమాణం ఫలితంగా మేలు కలిగి, విషం విరిగి, యజ్ఞదత్తుడు పూర్ణజీవుడా గాక!]

మాండవ్యుడు ఈ విధంగా సత్య ప్రమాణం చెయ్యగానే యజ్ఞదత్తుడి వీపు నుంచి మరికొంత విషం బయటికి వచ్చి నేలలో ఇంకిపొయింది. కుర్రవాడు లేచి కూ చోగలిగాడు గాని, నిలబడలేక పొయాడు. అప్పుడు మాండవ్యుడు తన భార్యకేసి తిరిగి ఇలా అన్నాడు.

"నీవు కూడా సత్యప్రమాణం చెయ్య రాదా? కుర్రవాడు లేచి ఎప్పటిలాగా తిరగ గలుగుతాడు."

"నేను ప్రకటించవలిసిన సత్యం కూడా ఉన్నది గాని, దాన్ని మీ ముందు ప్రకటించటానికి వీలులేదు," అన్నది మాండవ్యుడి భార్య విచారంగా.

"పిచ్చిదానా, ఎందుకు సందేహిస్తావు? మన కుర్రవాడికన్న ఎక్కువేమిటున్నది? సత్యప్రమాణం చెయ్యి." అని మాండ