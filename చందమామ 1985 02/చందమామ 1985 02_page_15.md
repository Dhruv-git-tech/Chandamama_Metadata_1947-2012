సైన్యాన్ని చేదించకుంటూ, అర్ధచంద్రా కారంగా తిరిగి, ఉత్తర ద్వారాన్ని చేరు కుందాం. ఒకవేళ...దైవనిర్ణయం మరో విధంగా వుంటే, అప్పటి పరిస్థితులకు ఆనుగుణంగా వుండే నిర్ణయాలు ఎవరికి వారంగా చేసుకోవటం తప్ప మరో మార్గం లేదు," అన్నాడు.

"చిత్రం, యువరాజా! మీరు మాత్రం అనవసర ప్రమాదాలకు లోనుకాకండి. ఈ చికటి మాటున శత్రువుల బలం ఎంతటిదో తెలియటంలేదు," అన్నాడు ధీరమల్లుడు.

అ వెంటనే రెండు సైన్య విభాగాలూ. 'సూర్యవర్మ మహారాజుకూ, జై!' అంటూ

ప్రాపాద ప్రాంగణం దాటి పట్టణంలోకి ప్రవేశించినై. అప్పటిక తూర్పుదిక్కు తెలతెలవారుతున్నది. సాయుధుడై గురం మీద వున్న సుబాహుడు, చంద్రవర్మకు ఆ దాపులనే తగలబడుతున్న గృహాలను చూపిస్తూ, "యువరాజా! సర్పకేతుడు తన కుటిల యత్నంలో కొంతవరకు విజయం సాధించాడు. అతడి పక్షాన పట్టణంలో ప్రవేశించిన వారిలో నుష్కితు లైన సైనికులు బహు కొద్దిమంది, ఎక్కువ భాగం దోపిడికోసం వచ్చిన పల్లెవాసులు. మనం నిర్దయగా వాళ్ళలో కొందరినైనా హతమార్చు గలిగితే, తతిమ్మావాళ్ళు ప్రాణాలు అరచేత బట్టుకుని నగరం వదిలిపారిపోతారు. అలాచేద్దామంటారా?" అన్నాడు.

చంద్రవర్మకు యీ ఆలోచన బాగానే వున్నట్టు తోచింది. అతడు తన వెంట వున్న ఆశ్వికులను హెచ్చరించి, పెద్దగా జైజై నినాదాలు చేస్తూ, కాగడాలు పట్టుకుని యిటూ అటూ పరిగెత్తుతున్న దోపిడిదారుల మీదికి వురికాడు. మరు క్షణంలో ఆశ్వికుల చేత గల ఈటెలు దోపిడిదార్ల వెన్నుల్లోనూ, గుండెల్లోనూ బలంగా గుచ్చుకునై. ఆ వెంటనే, "సూర్యవర్మ సైనికులు, సూర్యవర్మ సైనికులు!" అంటూ ఆ ప్రాంతమంతా