కొద్దిసేపట్లో చంద్రవర్మ, ఎదురుపడిన శత్రువులనెల్లా హతమారుస్తూ అమిత వేగంతో ఉత్తర ద్వారం సమీపించాడు. పడమటివైపుగా శత్రుసంహారానికి బయలు దేరిన సేనాని ధీరమల్లుడు కూడా అతనికి అల్లంత దూరంలో కనిపించాడు. కానీ, అతని వెనుక భాగాన పెద్ద ఆశ్వికదళం ఒకటి కదులుతూండటం చంద్రవర్మ కంటబడింది.

చూస్తూండగానే ధీరమల్లుడు తన ఆశ్వికులతో చంద్రవర్మను సమీపించి, "యువరాజా!" మనం వెంటనే రాజ ప్రాసాద దుర్గం చేరటం మంచిది. సర్ప కేతుడు స్వయంగా మరికొంత సైన్యంతో పట్టణం ప్రవేశించాడు. అసంఖ్యాకులైన ఆ శత్రుసైనికులతో స్వల్ప సంఖ్యలోవున్న మనం ముఖాముఖిని తలపడటం అత్మ హత్యతో సమాన మవుతుంది! దుర్గరక్షణల అసరాతో పొరాడదాం. ఈ లోపల సరి హద్దులలో వున్న మన సైన్యం సహాయం రావచ్చు," అన్నాడు.

సర్పకేతుడు మరికొంత సైన్యంతో పట్టణం ప్రవేశించాడనే వార్త చంద్ర వర్మకు పిడుగుపాటులా తోచింది. దీని అర్థం, అతడు మాయోపాయాన్ని పరిత్య జించి, ప్రత్యక్షంగా దండోపాయానికి పూనుకున్నాడన్న మాట!

చంద్రవర్మ తన ఆశ్వాన్ని గిరుక్కున వెనక్కు తిప్పాడు. సుబాహుడూ, ధీరమల్లుడూ, తమ తమ గురాలను అతడికి యిరువైపులా నడిపారు. భటులు వెంట రాగా అందరూ అతి వేగంగా ప్రాసాదం కేసి బయలుదేరారు. దారిలో ఎక్కడా వారిని శత్రువులు ఎదుర్కోలేదు. కానీ, వారందరూ ప్రాసాద ప్రాంతాన్ని సమీపించే సరికి, దాని ముఖద్వారం ముందు శత్రు పదాతి సైనికులూ, ఆశ్వికులూ కని పించారు. వాళ్ళంద రూ ద్వారాలను బద్దలుకొట్టేందుకు ప్రయత్నిస్తున్నారు. అది చూసి చంద్రవర్మ భీకరంగా గర్జిస్తూ తన భటులతో ఒక్కుమ్మడిగా వాళ్ళమీద విరుచుకు పడ్డాడు. —(ఇంకావుంది)