పుట్టేలాగు వరం పొందండి.'' అని దేవతలు హిమవంతుణ్ణి హెచ్చరించారు.

తరవాత బ్రహ్మ విష్ణు మహేంద్రాదులు వింధ్యపర్వతానికి వెళ్ళి, అక్కడ తపస్సు చేస్తున్న మహాదేవిని భక్తితో స్రోత్రం చేశారు.

కాంతులు అన్ని దిశలా విరజిమ్మే కిరీటం ధరించి, వెయ్యి చేతులతో త్రిశూలం మొదలైన అయుధాలు ధరించి పరదేవత వారి ముందు ప్రత్యక్షమయింది. అప్పుడు బ్రహ్మాదులు ఆమెతో, ''తల్లీ, నువు దక్కుడి కుమార్తెగా జన్మించి, సతీ అనే పేరుతో శివుణ్ణి వివాహమాడి, దక్కుడి మీది కోపంతో సతీ దేహాన్ని విడిచేశావు. సతీ వియోగంతో విరక్తుడై శివుడు తపస్సులో ముణిగిపొయాడు. అందుచేత తారకాసురుడు మొదలైన వాళ్ళు యధే చ్ఛగా లోకాలను పీడిస్తున్నారు. కనుక, ఇప్పుడు నువు మేనకా హిమవంతుల కడుపున పార్వతిగా పుట్టి, శివుణ్ణి పెళ్లాడి, లోకాలను కాపాడాలి,'' అన్నారు.

మహాదేవి బ్రహ్మ విష్ణు మహేంద్రుల కోరిక తీర్పుతానని మాట ఇచ్చి అంతర్ధితు రాలయింది.

ఈ లోపల మేనకా హిమవంతులు బ్రహ్మ మొదలైన వారి హితాన్ని అనుసరించి, వారు సూచించిన విధంగా తపానియమం దాల్చి, చైత్రశుద్ద పాడ్యమినాడు ప్రతం ప్రారంభించి ఇరవైవిడు వారాల పాటు అమిత భక్తితో పరదేవత ను పూజించారు. పరదేవత సంతోషించి, వారి ఎదట ప్రత్యక్షమై ఏం వరం కావాలో కోరమన్నది.

అప్పుడు మేనకా హిమవంతులు, ''తల్లీ, నీ మూలంగా మేము తరించాం. మాకు బల శౌర్యగుణాథ్యలైన నూరుమంది కొడుకులను ప్రసాదించి, మా గర్భవాసాన కుమార్తెగా పుట్టి, లోకరక్షణార్థం శివుణ్ణి పెళ్ళాడి, మాకు శాశ్వతమైన కీర్తిని కలిగించు !'' అని కోరారు.

పరదేవత వారి కోరికలు తీరుస్తానని వరమిచ్చి అంతర్థాన మయింది.