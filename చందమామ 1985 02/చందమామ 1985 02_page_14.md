తప్పకుని భవన ప్రాంగణంలో ప్రవేశించారు. కాని, ఆ వెంటనే మన భటులు వాళ్ళను ఎదురుక్కని హతమార్చటం జరిగింది. ఆ వచ్చినవాళ్ళు సర్పకేతుడి సైనికులని మనవాళ్ళకు ముందుగానే సుబాహుడు హెచ్చరిక యివ్వటం చాలా లాభించింది," అన్నాడు ధీరమల్లుడు.

"అయితే, మన భటుల నందరినీ అయిత్తపరుచు. కొద్దిమంది భటులను యిక్కడ కాపలా వుంచితే సరిపొతుంది. తక్కినవారితో పట్టణం ప్రవేశించి, ఆ సర్పకేతుడి సైనికులను వేటాడదాం," అన్నాడు చంద్రవర్మ.

"భటులందరూ అయిత్తపరచబడ్డారు, యువరాజా! యశోవర్ధన మహారాజు పేర కొట్టే జేజేలు నన్ను కలపరపరిచినై. అందుకే మీదగిరకు వచ్చాను," అన్నాడు ధీరమల్లుడు.

ఆ సరికి పట్టణంలో అనేకచోట్ల పెద్ద పెద్ద మంటలు లేచినై. ఒక్క రాజమార్గం వైపునుంచే కాక, అన్ని వైపులనుంచి కేకలూ, అర్తనాదాలు వినబడుతున్నవి. చంద్రవర్మ మిద్దెపైనుంచి కాలిపొతున్న పట్టణంకేసి ఓసారి సాలోచనగా చూసి పేద్దగా నిట్టూరుస్తూ, మెట్లు దిగి భవనం ముందుకు వచ్చేశాడు. అక్కడ ఆయుధ ధారులైన భటులు—నాలుగైదు వందల మంది సోలుపులుగా నిలబడి వున్నారు.

వారి పక్కనే అశ్వారూఢులైన కొందరు రౌతులు పెద్ద పెద్ద యీటెలు చేబూని సర్వసన్నద్దంగా వున్నారు.

చంద్రవర్మ ఓ యాభైమంది భటులనూ, పదిమంది అశ్వీకులనూ రాజపాసాద రక్షణకు నియోగించి, మిగతావారిని రెండు సమ భాగాలుగా విభజించి, ఒక భాగాన్ని సేనాని ధీరమల్లుడికి ఒప్పుచెపుతూ, "సేనానీ, నేను కోటధ్వారాలు దాటి రాజమార్గం మీదికి వెళ్ళగానే తూర్పుదిక్కుకు తిరుగుతాను. నువ్వు నీ భటులతో వడమటి దిక్కుకు వెళ్ళటం మంచిది. ఇద్దరం ఆ విధంగా శత్రు