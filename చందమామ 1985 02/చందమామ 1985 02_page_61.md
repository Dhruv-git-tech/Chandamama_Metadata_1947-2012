ముసలివాణ్ణి దోచాను. డబ్బు తీసుకున్న తరవాత, వాడు ప్రాణాలతో వదులుతా ననుకున్నాడు. కాని, నేను కత్తి పైకెత్తి చంపబోయేసరికి, వాడికి భయంతోపాటు ఆశ్చర్యం కూడా కలిగింది. కనుచూపు మేరలో ఎక్కడా మనిషన్నవాడు లేడు. ముసలివాడు ఆకాశంలో ఎగురుతున్న ఒక కముజుపిట్టను చూసి, యీ జరగనున్న హత్యకు నువ్వు సాక్ష్యం అంటూ అరిచాడు. ఏ మనిషయినా పక్కిని సాక్ష్యం కోరడం వినివున్నామా ?'' అని నవ్వసాగాడు.

సుల్తాను అంతా విని తల పూపి, అలోచిస్తూ పూరుకున్నాడు. దొంగ కముజు పిట్టను వేలితోతాకి, ''అహాఁ, పిట్టా! నువ్వా ముసలివాడు సాక్ష్యం అడిగిన కముజుపిట్టవు కాదుగదా ? అలా కాక పొతే, దాని దూరపు చుట్టానివయినా అయి వుంటావు !'' అంటూ పొట్టచెక్కల యేలా నవ్వసాగాడు.

సుల్తాను హాతత్తుగా కళ్ళెర్రచేసి, ''ఆ నవ్వాపు !'' అన్నాడు భికరస్వరంతో.

దొంగ చప్పన నవ్వడం మాని, సుల్తాను ముఖం కేసి బెదురుతూ చూశాడు.

''ముందు ఆ తినడం కానియ్య. నువ్వు దారుణంగా చంపిన ముసలివాడి పక్కిన కముజుపిట్ట సాక్ష్యం యిచ్చింది ! చని పోయే ముందు అతడు కముజు సాక్ష్యం పట్ల వుంచిన నమ్మకాన్ని, నేను మెచ్చు కుంటున్నాను,'' అన్నాడు సుల్తాను.

దొంగ నిలువెల్లా పణికిపొతూ ఒక రొట్టెముక్క నోట్లోపెట్టుకున్నాడు. ఆపైన ప్రాణభయం కొద్దీ వాడు తింది తినలేక పోయాడు.

సుల్తాను తన భటులను పిలిచి, దొంగను చూపుతూ, ''మనిషి రూపంలో వున్న. యీ ఘాతుకమృగాన్ని యిక్కడ నుంచి తీసుకుపొయి తకణం శిరశ్చేదం చెయ్యండి!'' అని ఆజ్ఞాపించాడు.

దొంగకు శిరశ్చేదం జరిగింది. ఈ విధంగా మరణసమయంలో ముసలివాడు కముజుపిట్ట నుంచి కోరిన సాక్ష్యం లభించింది.