పరిస్థితుల్లో సూర్యవర్మ దుర్మరణం సంగతి చెప్పటం ఏమి మంచిది కాదని ఆతడికి మెరుపులా తోచింది. ముందు, ద్రోహబుద్దితో పట్టణం ప్రవేశించిన సర్ప కేతుడి అనుచరులను సర్వనాశనం చేయాలి. ఆ తరవాత అవకాశం కలగ గానే అన్ని విషయాలు సాకల్యంగా మాట్లాడుకోవచ్చును.

“యువరాజా! తమ తండ్రిగారు వీర పురమార్గంలో వున్నారు. ప్రస్తుతకర్తవ్యం గురించి ఆలోచించండి. ఇప్పటికే సర్ప కేతుడి సైనికులు పట్టణానికి నిప్పంటించుతున్నారు. ఏనిమిషంలో అయినా, వాళ్ళు రాజప్రాసాదం ప్రవేశించవచ్చు.” అన్నాడు నుభాహుడు, వచ్చే దుఃఖాన్ని అపుకుంటూ.

ఆంతలో మిద్దెపైకి వచ్చే మెట్లమీద కలకలం బయలుదేరింది. వాళ్ళు శత్రు సైనికులు కావచ్చన్ను అనుమానం కలిగింది సుభాహుడికి. అతడు ఒకగంతులో, చంద్రవర్మ పడకగదిలో జారబడి, అక్షర గోడకు వేలాడుతున్న కత్తులు రెండు తీసుకుని, బయటికి వచ్చి వాటిల్లో ఒక దానిని చంద్రవర్మకు యిచ్చారు.

మెట్లమీదినుంచి, “యువరాజా, యువరాజా!” అన్ను కేకలు వినివించినై. ఆ కంఠస్వరం గుర్తించిన చంద్రవర్మ,

“ఎవరు ? సేనానీ!” అంటూ బడులు కేకవేశాడు.

ఏరపుర సేనాని ధీరమల్లాడు ఆ కేక వింటూనే సూటిగా చంద్రవర్మ వున్ను చోటుకు పరిగెత్తుకు వచ్చాడు.

“యువరాజా! ప్రమాదం ముంచుకు వస్తున్నది. యశోవర్ధన మహారాజు మన మీద ఎందుకు కత్తికట్టారో, నాకు తెలియటం లేదు. ఆయన పంపగా వచ్చిన సైనికులు పట్టణంమీద పడి, కనబడిన గృహానికల్లా నిప్పుపెడుతూ, దోచుకుంటున్నారు. కొందరు పట్టణ ప్రజలు కూడా, ఆ సైనికులతో కలిశారు.” అన్నాడు ధీరమల్లాడు.