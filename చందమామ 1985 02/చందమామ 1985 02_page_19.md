సొగంధదేశపు యువరాజు పేరు రూప సేనుడు. అతడు గురువుల నుంచి రాజో చితమైన అన్ని విద్యలూ నేర్పుకున్నాడు. ముఖ్యంగా లాభితకళలంటే అతడి కెంతో ప్రీతి. పొతే, అతడిలో ఒకే ఒక లోపం వున్నది; అది వల్లమాలిన కోపిష్ఠితనం. కోపం వచ్చినప్పుడు అతడు ఏవో దుందుడుకు పనులు చేస్తుండే వాడు. కొడుకు ప్రవర్తన చూసి వృద్ధరాజు గుణసేనుడు, అతడి భవిష్యత్తు గురించి విచారిస్తూండేవాడు.

ఒకనాడు రూపసేనుడు ఉద్యానంలో విహరిస్తూండగా, కొంచెం దూరం నుంచి మధురగీతం ఒకటి వినవచ్చింది. అతడు

ఎంతో ఆసక్తితో ఆ పాట విని, అది పూర్తి కాగానే, పాదిన వ్యక్తిని తన దగ్గిరకు తీసుకుర మ్మని భటులను పంపాడు. అ వ్యక్తి మహరాణి యిష్టసఖి చంద్రావతి.

రూపసేనుడు, ఆమెను, ''చంద్రావతి, నువ్వింత బాగా పాడగలవని, యీనాటి వరకూ నాకు తెలియదు! ఇంతకూ పాట నువు స్వయంగా రాసినదా?'' అని ప్రశ్నించాడు.

చంద్రావతి వినయంగా, ''నేను ఒక సంగీత విద్యాంసుడు పాడుతూండగా విని నేర్పుకున్నాను,'' అన్నది.

''అలాగా! ఇంత మధురంగా స్వర బద్ధం చేసిన, ఆ విద్యాంసుణ్ణి చూసి తీరవలసిందే,'' అని రూప సేనుడు, చంద్రావతి ద్వారా, మర్మాడు ఆ విద్యాంసుణ్ణి రప్పించాడు.

రూపసేనుడు విద్యాంసుడికి సత్కారాలు చేసి, తరవాత ఆయనను, ''అర్యా, మీరింత మధురంగా సంగీతంసమకూర్చిన పాట, సాహిత్యం కూడా అసమానంగా వున్నది. అది తమరు రాసినదేనా?'' అని అదిగాడు.

దానికి విద్యాంసుడు, ''కాదు, ప్రభూ! నా మిత్రుడొకడు కవి. అతడు రాసిన గీతానికి నేను సంగీతం సమకూర్చాను.'' అన్నాడు.