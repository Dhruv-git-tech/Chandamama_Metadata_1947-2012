కర్మ ముగి సింది. గంగన్న అన్ని రోజులు సోమనాథుణ్ణి శ్రద్ధగా గమనించాడు. కుర్రవాడు చిన్నప్పుడు ఆల్లరి చిల్లరగా తిరిగాడేమోగాని, ఇప్పుడు చాలా పెద్దమనిషి అయాడు. రంగనాథుడిలో ఉన్న మంచి లక్షణాలన్నీ ఈ కుర్రవాడిలో ఉన్నాయి. వాడు రెండు రోజులు తిండికి మాడి, రేగుపళ్ళు తింటుంటే తనకు కోపం వచ్చినందుకు గంగన్నకు వాడి మీద జాలీ, తన ప్రవర్తన గురించి పశ్చాత్తాపమూ కలిగాయి.

కర్మకాండ ముగియగానే సోమనాథుడు వెళ్ళిపోతానన్నాడు. కాని, అప్పటికే తన భార్యతో సంప్రతించి ఉన్న గంగన్న, ''ఎక్కడికి పోతావు. బాబు ? నీకు ఆస్తి పాస్తులు లేవు గదా! ఇక మనుషులంటావా ? నా కన్న మీ నాన్నకు ఆప్తుడు లేడు. అందుచేత ఈ ప్రపంచంలో అందరికన్న మా కుటుంబమే నీకు సన్ని హితమైనది. మా పిల్లనిచ్చి పెళ్లి చేస్తాను. మా ఇంటనే ఉండిపో. నిన్ను చూస్తే నీ తండ్రిని చూసినట్టే ఉన్నది మాకు !'' అన్నాడు.

సోమనాథుడు అందుకు ఒప్పుకుని, గంగన్న ఇంటి ఆల్లుడై, తరవాత గంగన్న కున్న కొద్దిపాటి ఆస్తికి వార సుడై, సుఖంగా జీవించాడు.

బేతాళుడు ఈ కథ చెప్పి, ''రాజా, సోమనాథుడు తన అసలు తండ్రికి కొడు కుగా బొత్తిగా పనికిరాకుండా పోయి, ఆర ఘడియ కాలంలో రంగనాథుడికి నచ్చిన కొడుకై, కొడుకు చెయ్యవలసిన విధులన్నీ రంగనాథుడికి చెయ్యటమేగాక, గంగన్నకూ, ఆ రంగనాథుడికీ ఉండిన మైత్రిని ఎలా సఫలం చెయ్యగలిగాడు ? సోమ నాథుడిలో మార్పు కలిగితే అది నిజమైన మార్పేనా ? తాను రంగనాథుడి కొడుకును కానని గంగన్నతో చెప్పక పోవటం దుర్పుద్దికాదా ? ఈ సందేహాలకు సమా ధానాలు తెలిసి కూడా చెప్పక పోయావో, నీ తల పగిలిపోతుంది," అన్నాడు.