దానికి విక్రమా రుక్కడు, “ తండ్రి, కొడుకుల సంబంధాలు ఏళ్ళ మీదట చెడి పోతే అందుకు కారణాలు గుట్టలుగా పేరి ఉంటాయి. చాలా కాలంగా విరిగి ఉన్న లోపపుతలుపులను ఏ టంకమూ పూర్తిగా అతికంచలేదు. సోమనాథుడికీ, తండ్రికీ పడకపోతే తప్పంతా సోమనాథుడిదే ఆనుకోనవసరంలేదు. తండ్రి తన పట్ల అక్రమ వైఖరి అవలంబిస్తున్నాడన్న విశ్వాసంతో వాడు ఇల్లు వదిలి పెట్టాడంటే, వాడు తనలో తప్పు ఉన్నదనుకోలేదన్నది స్పష్టం. వాడితో పోల్చితే, రంగనాథుడి కొడుకు కూడా ఇంటి నుంచి పారిపోయినప్పటికీ, తాను నేరస్థుడినని తెలిసి, తండ్రి మీద అగ్రహంతోగాక, రక్షకభటుల భయంతో పారిపోయాడు. ముక్కూ, మొహమూ ఎరగని రంగనాథుడితో సోమనాథుడు మంచి సంబంధం పెట్టుకోగలిగాడంటే, వాడిలో స్వ్యతహాగా చెడ్డ లక్షణాలేఏ లేవ న్నది స్పష్టం. అంతే కాదు, ఒక వంక తిండికి మాడుతూ కూడా వాడు చచ్చి

పోయిన వాడికి ఇచ్చిన మాట నిలబెట్టాడు. వాడిలో స్వ్యతహాగా దుర్మార్గం ఉంటే గంగన్న తప్పక కనిపెట్టి ఉండేవాడే; గుడ్డిగా వాడికి తన కూతుర్ని ఇచ్చి చేసి ఉండడు. ఇక, సోమనాథుడు తాను రంగనాథుడి కొడుకును కానని గంగన్నతో చెప్పకపోవటంలో దురుద్దేశం ఏమీ లేదు. కర్మకాండ పూర్తి అయేదా కా, సోమనాథుడు చచ్చిపోయిన వాడి కొడుకేనని గంగన్న నమ్మితే ఆనవసర ప్రశ్నలు తల ఎత్తకుండా ఉంటాయి. ఆ తరవాత తన దారిన తాను పోదామనే సోమనాథుడి ఉద్దేశం. కాని గంగన్నకు వాడిలో చచ్చి పోయిన తన మిత్రుడు కనిపించాడు. ఆయన పొరపాటును సరిదిద్ది, ఆనందాన్ని ధ్వంసం చెయ్యటం అమానుషం! అందు చేత సోమనాథుడు నిజం చెప్పలేదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై తిరిగి చెట్టెకాడు. —(కల్పితం)