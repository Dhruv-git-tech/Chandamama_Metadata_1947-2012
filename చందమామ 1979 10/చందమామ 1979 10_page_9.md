శతబుద్ధి ఈ మాటలకు హర్షిస్తూ,
"సహస్రబుద్ధి చక్కగా చెప్పింది. బుద్ధి
శాలులకు ప్రపంచంలో అసాధ్యమంటూ
ఏదీలేదు. అస్త్రధారులైన నందులను
చాణుక్యుడు తన బుద్ధికు శలతతో నిర్మూ
లించాడు కాడా? గాలి, సూర్యుడూ చొర
లేని చోటికి కూడా బుద్ధి చొచ్చుకు
పోతుంది. అందుచేత, మనం ఈ పల్లె
కార్ల మాటలు విని, మన జన్మస్థలమూ,
మన తాత ముత్తాతల స్థాపరమూ అయిన
ఈ కొలనును విడిచిపెట్టి పోరాదు. జన్మ
స్థలంలో ఉంటే సౌఖ్యం కొద్దిపాటిదే
అయినా, స్వర్గసౌఖ్యాలు దానికి సరిరావని
పెద్దలు చెప్పరా? మనం ఈ కొలనును
విడిచిపోనవసరం లేదు. నేను నా తెలి
వితో నిన్ను కాపాడతాను," అన్నది.

దానికి కప్ప, 'మిత్రులారా, నేను కేవలమూ ఏకబుద్ధిని. నా బుద్ధి నన్ను ఇక్కడి నుంచి వెంటనే పారిపామ్మంటు న్నది. నేను నా భార్యతో సహా ఇవాళే ఇంకో కొలనుకు పోతాను," అన్నది.

మర్నాడు ఉడయం పల్లెకార్లు వచ్చి,
వలలు పన్ని, మడుగులోని చేపల నన్ని
టినీ పట్టారు. చేపలతోబాటు తాబేళ్ళూ,
కప్పలూ, ఎండ్రలూ, ఇతర జలచరాలూ
వాళ్ళకి దొరికాయి. సహస్రబుద్ధి, శత
బుద్ధి తమ భార్యలతో సహా తప్పించుకోవ
టానికి తమ నేర్పునంతా ఉపయోగించి,
ఎన్నిరకాల కదలినా లాభంలేకపోయింది.

పల్లెకార్లు తమకు దొరికిన వాటితో
తృప్తిపడి మధ్యాన్నం దాటి ఇళ్ళకు
బయలుదేరారు. బరువుగా ఉన్న కారణం
చేత శతబుద్ధిని ఒక పల్లెకారి తన భుజాని
కెత్తుకున్నాడు. సహస్రబుద్ధిని ఒక
తాడుకు వేళ్ళాడగట్టి, ఇద్దరు పల్లెకార్లు
మోసుకుంటూ వెళ్లారు.

ఏకబుద్ధి తన కొత్త స్థాపరం వద్దనుంచి
ఆ పల్లెకార్లు పోతూండటం చూసి, తన
భార్యతో, 'చూశావా, ప్రియా. సహస్ర
బుద్ధినీ, శతబుద్ధినీ మనుషులు మోసుకు
పోతూంటే, ఏకబుద్ధినైన నేను నిశ్చింతగా
జలక్రీడలాడుతున్నాను!' అన్నది.