ఎదురు దెబ్బ

రంగాపురం జమీందారు తనకు పేరు ప్రతిష్ఠలు వచ్చేటట్టుంటేనేగాని గ్రామానికి మేలు చేసే
వాడు కాడు. తాను గ్రామాధికారి అయి ఉండి కూడా ప్రజల కష్టాలను ఏ మాత్రమూ పట్టించు
కునేవాడు కాడు.

ఎంతో కాలంగా రంగాపురానికి మంచినీటి బావిలేదు. గ్రామస్థులు మంచినీటికోసం చాలా దూరం వెళ్ళవలసివచ్చేది. ఒక ఏడు నీటి కరువు వచ్చి, సమస్య తీవ్రమయింది. అయినా జమీందారు బావి తవ్వించమంటే వినిపించుకోలేదు.

జమీందారు కొడుకు చందాలు వేయించి గ్రామస్థుల చేతనే పెద్ద బావి తవ్వించసాగాడు.
ఎంత తవ్వినా నీరు పడకపోగా రాయి అడ్డు తగిలింది. దాన్ని పగలగొట్టి లోతు చేసే శక్తి
గ్రామస్థులకు లేదు.

జమీందారు కొడుకు ఒక రాత్రి బావిలో కొంత మట్టినూనె పోయించాడు. తన గ్రామంలో
మట్టినూనె పడబోతున్నదనుకుని, జమీందారు కీర్తికోసం ఎంత డబ్బయినా ఖర్చుపెట్టి, రాయి
పగలగొట్టించి, బావి లోతు చేయించాడు. మంచినీరు పడింది. ఆ విధంగా రంగాపురానికి
జమీందారే అనుకోకుండా మంచినీటి బావి ఏర్పాటు చేసినవాడైనాడు. — కె. బి. దత్తాతేయశర్మ