“మహాప్రభూ! నా విచారంతో మీకు ఎంతో కాలంగా బాధ కలిగించాను, దానికి పరిహారంగా మీకీ దేవతావస్త్రం నేసి ఇస్తున్నాను. ఆగ్రహించరు కద?’ అన్నదామె.

“ఆగ్రహమా? ఇంత అపూర్వమైన వస్త్రం బహుమతి పొందుతూ ఆగ్రహించగలనా?’’ అన్నాడు చక్రవర్తి.

సీలింగ్‌షీ తన భర్తతో జరిగినదంతా చెప్పింది.

“తమ భార్యగా వుండి నేను పని చెయ్యటం భావ్యం కాదు, అందుచేత ఈ సంగతి రహస్యంగా ఉంచాను,” అన్నది మహారాణి.

“దానికి నా కేమీ. విచారం లేదు. నీ మనసుకు తృప్తి కలిగించినవారికి అర్ధరాజ్యం ఇవ్వటానికి కూడా సిద్ధపడ్డాను. నీ విచారం తొలగిందే నాకు పదివేలు,” అన్నాడు చక్రవర్తి.

“అయితే, మహాప్రభూ! నా కోరిక ఒకటి నెరవేర్చండి,” అన్నది మహారాణి.

“నీ యిష్టం వచ్చింది కోరుకో!” అన్నాడు చక్రవర్తి.

“వెయ్యి కంబళీవృక్షాలతో నా కొకతోట వేయించి పెట్టండి!” అన్నది మహారాణి. చక్రవర్తి ఆమె కోరిక నెరవేర్చాడు.

సీలింగ్‌షీ ప్రపంచంలో మొట్టమొదటి పట్టువస్తాలు నేసింది. ఇప్పటిక చీనా భాషలో ‘సీ’ అంటే పట్టు. ఆమె అనంతరం చీనాదేశపు మహారాణులు ఆమె ఏ ర్పాటు చేసిన సంప్రదాయాన్న ను సరించి, ఏటా ఒక రోజు పట్టుపురుగులకు తమ చేతిమీదుగా ఆహారం వేస్తూవచ్చారు.

కాలక్రమాన పట్టువస్తాల రహస్యం చీనా నుంచి ఇతర దేశాలకు పాకింది. అందుకనే మన పూర్వీకులు పట్టువస్తాలను చీనాంబరాలనేవారు. మిగతా దేశాలలో పట్టువస్తాలు తయారయినా కూడా చీనాదేశపు పట్టువస్తాలకు గణ్యత ఉన్నది. వీటిని మనవారు చీని చీనాం బరాలనేవారు.