గుర్తుంచుకో. కొద్దిపాటి క్షుద్రమంత్రశక్తులు గల ఆ మాయామర్కటుడి మాటలు మాత్రం నమ్మకు,'' అన్నాడు.

ఉగ్రదండుడు ఒకసారి శరీరం విదిలించి లేచి నిలబడుతూ, ''నా అన్న బతికే వుంటాడని నా నమ్మకం. ఇప్పటిక కొన్నేళ్ళ క్రితం బ్రహ్మాపుత్రానదీ లోయ ప్రాంతాలకు వచ్చిన తాంత్రిక శక్తులు గల వాళ్ళకు భయపడి నేనీ అరణ్యాలకు పారిపోయి వచ్చాను. వాళ్ళ మంత్రతంత్రాల ముందు నా రాతి గద నిరుపయోగం. మంత్రశక్తుల్లో నీ గురువు వాళ్లను మించిన వాడంటున్నావు గనక, నేను నీ వెంట ఆ ప్రాంతాలకు వచ్చి.

ఆ దుష్టుల్ని సర్వనాశనం చేసేందుకు సాయపడతాను,'' అన్నాడు.

ఆ మాటలకు మాంత్రికుడితో పాటు కాళీవర్మ కూడా ఎంతగానో సంతోషించి, ఉగ్రదండుడితో, ''ఉగ్రదండా! మనంత్వరలోనే యిక్కడి నుంచి బయలుదేరి, ఆ భల్లూక పాదపర్వత ప్రాంతాలకు పోగలం. కాని, ముందు మాయామర్కటుడి నుంచి మంత్రదండం తిరిగి సంపాయించాలి. దుష్టుడైన జితకేతరాజును తగిన విధంగా శిక్షించాలి,'' అన్నాడు.

ఆ వెంటనే తలొరి భల్లూకుడు ఏనుగుమీది నుంచి, ''దిరిసెనపన భైరవా!'' అంటూ ఒక కేకపెట్టి, ముందుండి నగరం కేసి దారి తీశాడు.

ఈ లోపల గుర్రం మీద అతి వేగంగా చంద్రశిలానగరం కేసి పొయిన మాయా మర్కటుడు నగర ద్వారాన్ని చేరాడు. అక్కడి కాపలా భటులు యిద్దరూ మర్కటుణ్ణి చూసి ఆశ్చర్యపోతూ, ''కొండ ముచ్చులు గుర్రపు స్వారీ చేయటమా ? ఏమి వింత!'' అంటూ కత్తులను గురానికి: అడ్డుగా పెట్టి, ''ఓయ్చా, ఆట కోతి, నీకేమైనా మాటలు వచ్చా?'' అంటూ మర్కటుడి తోక పట్టుకోబోయారు.

మాయామర్కటుడు చెవులు దిబ్బెళ్లు పడేలా కీచుమంటూ పెద్దగా అరిచి,