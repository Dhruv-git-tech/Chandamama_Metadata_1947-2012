గలిగాడు? ఇందులో వింత ఏమిలేదు. దేవి మాయను మనుషులే కాదు, దేవ తలూ, దానవులూ కూడా అధిగమించ లేరు. అరణ్యంలో తనకు బంగారు లేడి దాపరిస్తుందనీ, తన భార్యను ఎత్తుకు పోతారనీ తెలుసుకోగలిగాడా రాముడు? అతనికి తన తండ్రి చావు గురించి ఎవరో చెప్పినదాకా తెలియదే! ఆఖరుకు సీత ఫలానా చోట ఉన్నదని కూడా రాముడు తెలుసుకోలేకపోయాడే! తన కొడుకులైన కుశలవులను వాల్మీకి పరిచయం చేసిన దాకా తెలుసుకోగలిగాడా?

మానవ శరీరం ధరించినాక మానవ ధర్మాలు ఎవరికీ తప్పవు. అందుకే కృష్ణుడు పుట్టుతూనే కంసుడి భయంతో గోకులంలో దాకున్నాడు, పెద్ద అయి జరాసంధుడి భయంతో, బంధువులతో కలిసి ద్వారకలో తల దాచుకున్నాడు. శిశుపాలుడికి భార్య కాపలసిన రుక్మిణిని ఎత్తుకు రావటం కృష్ణుడు చేసిన అన్యాయమే కదా!

మానవ సహజమైన పనులు కృష్ణుడు ఎన్నయినా చేశాడు. భార్యావిధేయుడై సత్యభామ ఆడిగిందని, కృష్ణుడు స్వర్గం నుంచి పారిజాత వృక్షాన్ని ఎత్తుకు రావ టానికి ఇంద్రుడితో యుద్ధం చేశాడు. జాంబవతి కొడుకులు కావాలని కోరితే, అతను పుత్రుల కోసం ఉపమన్యుడి ఆశ్రమంలో తపన్సు చేశాడు. దాని కోసం పాశుపత దీక్ష పూని, శివుణ్ణి గురించి కృష్ణుడు తపన్సు చేస్తే. శివుడు పార్వతి సమేతుడై ప్రత్యక్షమై, కృష్ణుడి కోరిక తెలుసుకుని, “నీకు పదహారు వేల యాభైమంది భార్యలుంటారు. ఒక్కొక్క రికీ పదేసి మంది పిల్లలు పుట్టుతారు. నువు సూరేళ్ళు బతుకుతావు,” అని ఆశీర్వడంచాడు.

తరవాత కృష్ణుడు ఉపమన్యుడికి మొక్కి, సెలవు తీసుకుని, ద్వారకకు తిరిగివచ్చి సుఖంగా ఉన్నాడు.

అందుచేత ఒక్క మహాదేవి తప్ప, మాయాకు లోబడని వారు ఎవరూ లేరు.