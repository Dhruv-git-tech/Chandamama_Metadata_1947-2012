సంపదనూ, ఇంటినీ పదిలిపెట్టటం తప్పుకాదు. ఏ స్థలంలో సుఖంగా ఉండగలిగితే ఆదే పిత్రార్జితం అనుకోవాలి. స్వస్థలం శాశ్వతంగా ప్రమాదకరం అయినప్పుడు కొండలూ, అడవులూ పట్టిపోయి, సుఖపడటం మేలని పెద్దలు చెబుతారు. భయంచేతనేకదా విష్ణువు సముద్రమధ్యంలో పాము మీద పడుకుంటాడు! శివుడు వెండికొండ గుహలో నివసిస్తాడు! వాళ్ళ గతే ఇలా ఉంటే, మిగిలిన వారి సంగతి చెప్పేదేమిటి? మనం వెంటనే మధురానగరాన్ని విడిచిపెట్టి వెళ్లిపోయి, ద్వారకాపురం రైవతకాద్రి సమీపంలో సముద్రతీరాన ఉన్నదనీ, చాలా అందమైనదనీ గరుత్మంతుడు చెప్పాడు.'' అన్నాడు.

ఇందుకు యాదవులందరూ ఒప్పుకుని, తమ తమ కుటుంబాలతో బలరామ కృష్ణుల వెంట బయలుదేరి, కొంతకాలా నికి ద్వారక చేరి, అక్కడ శిథిలమైపోయిన ఇళ్ళను బాగుచేసి, అక్కడ నివసించసాగారు. మధుర నిర్జనమయింది. అయితే బలరామ కృష్ణులు ఆ నిర్జనమైన మధురకు తిరిగిపచ్చి, అక్కడ ఉంటూండగా కాలయవనుడు తిరిగి మధురను ముట్టడించాడు.

ఆప్పుడు కృష్ణుడు నగరం వదిలిపెట్టి, కాలి సత్తువకొద్దీ పారిపోసాగాడు. అది చూసి యవనుడు కృష్ణుడి వెంట పడ్డాడు. ఇద్దరూ ముచికుందు డనే ముని ఆశ్రమం చేరారు. కృష్ణుడు ఆశ్రమంలో దాక్కున్నాడు. నిద్రపోతున్న ముచికుందుణ్ణి కాలయవనుడు కాలితో తన్నాడు. వెంటనే ముని లేచి, తన చూపుతో కాలయవనుణ్ణి భస్మం చేశాడు.

తరవాత కృష్ణ, బలరాములు ద్వారకకు తిరిగి వెళ్ళి, ఉగ్రసేనుడి పరిపాలనలో సుఖంగా ఉంటూ వచ్చారు.

తరవాత కృష్ణుడు శిశుపాలుణ్ణి ఇష్టం లేకుండా పెళ్ళాడవలసిన స్థితిలో రుక్కి