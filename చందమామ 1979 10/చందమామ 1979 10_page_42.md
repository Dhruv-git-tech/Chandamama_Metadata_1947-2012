కురుపి

ఒక వ్యాపారికి ఒక కురుపి అయిన కూతురు ఉండేది. పెళ్ళిడు వచ్చాక, వ్యాపారి ఆ అమ్మాయికి ఎన్నో సంబంధాలు చూశాడు, కాని ఆమెను పెండ్లాడుతామని ఎవరూ ముందుకు రాలేదు. అల్లుడికి వ్యాపారి డబ్బూ, ఇల్లూ ఏర్పాటు చేస్తానన్నా పని జరగలేదు.

చివరకు వ్యాపారి తన కుమార్తెను తమ బంధువర్గంలో ఒక గుర్తివాడికి ఇచ్చి పెళ్ళిచేశాడు.

కొంతకాలం గడిచింది. ఆ ఊరికీ ఒక గొప్ప నేత్ర వైద్యుడు వచ్చాడు. అతను శస్త్రచికిత్స చేసి, అనేకమంది గుర్తివాళ్ళకు దృష్టి తెప్పిస్తున్నాడు.

బంధువులు వ్యాపారితో, “మంచి అవకాశం! నీ అల్లుడికి కళ్ళు తెప్పించు,” అన్నారు.

వ్యాపారి తల ఆడ్డంగా తిప్ప, “సుఖంగా సాగిపోతున్న కాపరాన్ని చేజేతులా కూలదోయి లేను. కళ్ళు వస్తే నా అల్లుడు నా కూతురి ముఖం చూస్తాడా? కురుపి భార్యకు గుర్తి భర్తే జత!” అన్నాడు.
—భానుమతి