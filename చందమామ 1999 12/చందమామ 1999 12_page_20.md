తండ్రి ఏదో ఆవేదనలో వున్నాడని గ్రహించాడు, విజయదత్తుడు.

ఆ తర్వాత అతడు భోజనాలయ్యాక విశ్రాంతిగా తండ్రి దగ్గర కూర్చుంటూ, “నాన్నా, ఇంత అత్యవసరంగా నన్ను పిలిపించిన కారణం ఏమిటి?” అని అడిగాడు. శ్రీదత్తుడు కొద్దినేపు మౌనంగా వుండిపోయి, తర్వాత చెప్పటం ప్రారంభించాడు.

“విజయా! మన పూర్వీకుడైన పౌరస్వత మహారాజు మొత్తం దక్షిణాపథాన్నంతటినీ జయించి, చిన్నా, పెద్దా రాజ్యాలన్నింటినీ తనకు సామంత రాజ్యాలుగా చేస్తుకున్నాడన్న విషయం నీకు తెలిసిందే గదా! ఆ మహారాజు పాలనలో సామంత రాజులందరూ కప్పం కిందా, కానుకల రూపేణా అనేకమైన నిధి నిక్షేపాలనూ, ఎన్నో అపూర్వమైన వస్తువులనూ ఇచ్చారు. వాటిలో వెండి బంగారాలే కాక, జాతిరత్నాలు కూడా ఎన్నో వున్నవి. వాటి

వివరాలన్నీ మన వంశంలోని రాజులకు పరంపరగా తెలుస్తానే వున్నాయి. పౌరస్వతుడి తర్వాత సామంతరాజ్యాలన్నీ వేటికవి స్వతంత్రించినా, ఏ ఒక్క రాజ్యమూ మన రాజ్యంపై దండెత్తి, మనల్ని కొల్లగొట్టుకు పోవాలన్న ఆలోచన చెయ్యకపోవడం చేత, ఇప్పటి వరకూ ఆ నిధి నిక్షేపాలన్నీ భద్రంగా వున్నాయి. ఈనాటికి వాటి మీద వేలొకరి కన్ను పడటం జరిగింది!” అని అగాడు.

“ఎవరా వ్యక్తి?” అని విజయదత్తుడు ప్రశ్నించాడు.

శ్రీదత్తుడు ఆ ప్రశ్నకు నిట్టూర్చి, “కుట్రదారులు ఒకరు కాదు, నాయనా ముగ్గురు! దక్షిణాపథంలో మన రాజ్యం మీద, మిగిలిన పెద్ద దేశాలన్నీ ఏకమై కుట్ర సాగిస్తున్నాయి,” అన్నాడు.

ఆ జవాబుకు విజయదత్తుడు ఉలిక్కిపడుతూ, “ఏమిటీ! కాళింది ప్రభువు కూడా కుట్రలో భాగస్థుడా?”