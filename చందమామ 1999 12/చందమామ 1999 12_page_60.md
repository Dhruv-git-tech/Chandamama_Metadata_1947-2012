గొప్పలు!

సత్రంలో తమకు అవసరమైనవి కొనుగోలు చేసేందుకు వెళ్ళుతూ, చీకటిపడడంతో దారిలోని ఒక సత్రంలో, ఒక అవుల కాపరీ, తోటమాలీ, పహరావాడూ, ఆ రాత్రికి బస చేశారు. ముగ్గురూ మాటల సందర్భంలో తమ వృత్తులేవో తెలుసుకున్నారు. తర్వాత ఎవరి గొప్పగురించి వాళ్ళు డప్పు కొట్టుకోసాగారు.

“నేను అంబోతులా రంకెవేశానంటే, చుట్టుపక్కల కోసుదూరంలో గడ్డిమేస్తున్న పశువులు ఎక్కడివక్కడే చెల్లాచెదురుగా పారిపోవలసిందే!” అన్నాడు మొదటివాడు.

“అది సరే! నేను వేటకుక్కలా భౌమని అరిచానంటే, తోటలో జారబడ్డదాంగ భయంతో చెట్టెక్కవలసిందే. ఒకవేళ ఏ పులో దారి తప్పి అటువస్తే, తోకముడిచి నాలుక్కాళ్ళ సవారీ మీద అడవికేవేసి పరుగులెత్తవలసిందే!” అన్నాడు రెండోవాడు.

“ఓన్, అంతేనా నేను కోడిలా అర్థరాత్రివేళ కొక్కరోకో అని కూశానంటే, తూర్పున సూర్యుడు అప్పటికప్పుడు ఉదయించాల్సిందే!” అన్నాడు మూడోవాడు.

సత్రం అరుగుమీద ఒకమూలగా పడుకునివున్న వేటగాడొకడు, వాళ్ళ గొప్పలు విని, ఒక ఆటపట్టిద్దామని, పులిలా పెద్దగా గాండ్రించాడు.

అంతే! నిజంగా పులి సత్రంలో చేరిందేవొనని ముగ్గురూ, వెంటతెచ్చుకున్న వస్తువులు అక్కడే వదిలి తలా ఒక దిక్కుకు పరిగెత్తారు.

—రామవరపు గణేశ్వరరావు