గడుపుదామని, అక్కడికి వచ్చింది.

ఆమె ఎంతసేపు తలుపు కొట్టినా తలుపు తెరిచేందుకు నరహరి రాలేదు. లలిత తలుపు పక్కనే వున్న కిటికీ లోంచి లోపలికి చూసింది. అక్కడ నరహరి లేదు. మంచం మీద ఒక పెద్ద గద్ద కనిపించింది. ఏమిటీ వింత, అనుకుంటూ, ఆమె తలుపు వక్కగా వడుకుని కళ్ళు మూసుకున్నది.

తెల్లవారి నరహరి తలుపు తీసుకుని బయటికి వస్తూనే, లలితను చూసి అశ్చర్యపోతూ, ఏదో ప్రశ్నించబోయేంతలో ఆమె జరిగింది చెప్పి, “రాత్రి లోపల నువ్వు లేవు, గద్ద వుంది. ఇప్పుడు గద్దలేదు నువ్వున్నావు. ఏమిటిదంతా బావా?” అని అడిగింది.

నరహరి పెద్దగా నిట్టూర్చి, “ఈ రహస్యం ఎవరికి తెలియకూడదను కున్నానో, వాళ్ళకే తెలిసిపోయింది. సరే, అంతా వివరంగా చెబుతాను, విను,” అంటూ ఇలా చెప్పాడు:

దాదాపు రెండు మాసాల క్రితం, లలితను చూడాలనివించి వట్నం బయలుదేరాడు, నరహరి. త్వరగా పట్నం చేరాలన్న అతృత కొద్దీ, అడవిలోని అడ్డదారి పట్టాడు. అడవిలో ఒక చింతల తోవు చేరుకునేనరికి సాయంత్రం కావస్తున్నది. ఆ తోపులో వున్న ఒక గుడిసె ముందు నులక మంచం మీద రాగి రంగు జుట్టు దువ్వుకుంటూ, ఒక వికార స్త్రీకూర్చుని వున్నది. కారు నలుపు శరీరం, గద్దముక్కు. గొంగళీ లాంటి ఎర్రంచు నల్ల

అంగరఖా కట్టుకుని వున్నదామె.

ఆమె, నరహరిని చూస్తూనే, “చాలా కాలానికి అందగాడొకడు, ఈ దారి గుండా వస్తున్నాడు! ఎక్కడికిరా ప్రయాణం?” అని అడిగింది.

ఆ వికారిని చూసి నరహరి చీదరపడుతూ, “నా గురించి నీకెందుకు? నాకాబోయే భార్యను చూడబోతున్నాను. నీకేమైనా అభ్యంతరమా?” అన్నాడు కోపంగా.

“ఆ, అభ్యంతరమే!” అంటూ ఆ వికారి గద్దముక్కును ముందుకు చాచి, రాగి రంగు జుట్టు ముడి వేస్తూ, “నేనింకా పెళ్ళికావలసినదాన్నే. ఇద్దరం ఈ చింత చెట్ల సాక్షిగా పెళ్ళాడేదాం,” అన్నది నరహరిని సమీపిస్తూ.