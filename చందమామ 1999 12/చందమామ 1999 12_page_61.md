వార్తలు
విశేషాలు

ముందుకు సాగుతూన్న అతిపెద్ద ప్రజాస్వామ్యం!

ఎన్నికల కోలాహలం నుంచి ఇప్పుడే మనదేశం బయటపడింది. స్వతంత్ర భారత చరిత్రలో పదమూడవ సారి జరిగిన ఎన్నికలు ఇవి. నూతన ప్రధాన మంత్రికీ, మంత్రి మండలికీ, పార్లవెంటు సభ్యులకూ, ఎన్నికలు జయప్రదంగా జరగడానికి సహకరించిన దేశప్రజలకూ అభినందనలు తెలియజేస్తున్నాం!

ఎన్నికలతో కొత్త లోక్సభ ఏర్పాటవు తుంది. మన పార్లమెంటులోని ఉభయ సభలలో మొదటిది లోక్సభ; రెండవది రాజ్యసభ. ఒక్కసారి కొత్త లోక్సభ ఏర్పాటయితే సాధారణంగా అది ఐదేళ్ళ పాటు కొనసాగాలి. ఆ లెక్క ప్రకారం చూస్తే ఇంతవరకు మనకు పదిసార్లే ఎన్నికలు జరిగి ఉండాలి. అయితే ఇప్పటి వరకు పదమూడు సార్లు ఎన్నికలు జరిగాయి. కారణం కొన్ని లోక్ సభలు పూర్తికాలం కొనసాగలేక పోయాయి. ఇటీవలి కాలంలో లాగా, పాలక పక్షాలకు చాలినంత మెజారిటీ రాకపోవడం; అవి మిగిలిన పార్టీలపై అధారపడడం; ఆ పార్టీలు మద్దతు ఉపసంహరించు కోవడంతో

ప్రభుత్వాలు పడిపోవడం, లోక్సభలు రద్దుకావడం మళ్ళీ ఎన్నికలు జరగడం అనివార్యమై పోయాయి!

1947వ సంవత్సరంలో బ్రిటిష్ పాలన నుంచి మనదేశం స్వతంత్రం పొందింది. అందుకు మనం అతిపెద్ద మూల్యమే చెల్లించవలసి వచ్చింది. మత కలహాలలో వేలాదిమంది ప్రాణాలు కోల్పోయారు. భారత ఉపఖండంలోని కొంతభాగం పాకిస్తాన్‌గా విడిపోయింది. భారత్-పాకిస్తాన్

నోబెల్ బహుమతి పొందిన జర్మన్
రచయిత

1999వ సంవత్సరం నోబెల్ సాహిత్య బహుమతి సుప్రసిద్ధ జర్మన్ రచయిత గుంటర్ గ్రాస్‌కు లభించింది. 1927 వ సంవత్సరంలో డాన్జిగ్‌లో జన్మించిన గుంటర్ గ్రాస్ దాదాపు ముప్పై నంవత్సరాలుగా జర్మనీలో పలుకుబడిగల నవలా రచయితగా పేరు గాంచారు.

ఆయన నవలలలో సుప్రసిద్ధమైనది 'ది టిన్ డ్రమ్'. రచయిత స్వస్థలమైన డాన్జిగ్‌కు చెందిన ఆస్కర్ అనే ఒక మరుగుజ్జు దృక్కోణం నుంచి రచయిత సమాజాన్ని నిశితంగా వరిశీలిస్తారు. ఆస్కర్ తెలివితేటలు, భావోదేకాలు, అవగాహనాశక్తి అందరికిలాగే సహజంగా పెరుగుతాయి. అయితే శారీరకంగా మాత్రం పెరుగుదల లేకుండా పసివాడిలాగే మరుగుజ్జుగా ఉండిపోతాడు.

పసివాడిలావాడు తగరం డబ్బాను వాయిస్తూ ఉంటాడు. హిట్లర్ నాయకత్వంలో