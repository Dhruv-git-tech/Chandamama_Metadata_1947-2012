కృష్ణుడి సంగతి పూర్తిగా తెలిసినవాడు.
ఇతను చెప్పినట్టు చేస్తే నీకు లాభం
కలుగుతుంది,” అని చెప్పాడు.

ఈ లోపుగా ఉపస్థావ్యంలో, సంజ
యుడు తన రాయబారం ముగించి,
హస్తినాపురానికి తిరిగి వెళ్ళిపోగానే,
ధర్మరాజు కృష్ణుడితో, “కృష్ణా, ఇదే మాకు
మిత్రులు సహాయపడదగిన సమయం.
ఈ ఆపత్సమయంలో మమ్మల్ని ఆదుకోగల
వాడివి నువ్వు ఒక్కడివే. నిన్ను నమ్ముకునే
మేము కౌరవులను నాశనం చేయ సంక
ల్పించాం. మమ్మల్ని కాపాడే భారం నీదే!”
అన్నాడు.

“నువ్వు ఏమి చెప్పదలచావో అది
నిశ్శంకగా చెప్పు,” అన్నాడు కృష్ణుడు.
ధర్మరాజు ఇలా అన్నాడు:

“సంజయుడు చెప్పినదంతా విన్నావు
గదా. ధృతరాష్ట్రుడు చెప్పమన్న మాటలే
అతను చెప్పాడు. ఆ ముసలి లోభి
మాకు రాజ్యం ఇవ్వకుండానే మా నుంచి
శాంతి కోరుతున్నాడు. ధృతరాష్ట్రుడి
నిజాయితీని నమ్మి మేము ఘోరమైన
అరణ్యవాసం అనుభవించాం. కాని
అయన దుర్యోధనుడి ఇష్టానుసారమే
పోతాడు. నేను నా తల్లికి గాని, హితులకు
గాని కొంచెం కూడా సుఖం కలిగించలేక
పోయాను. కనీసం మా అయిదుగురికీ
అయిదు ఊళ్ళు ఇస్తే యుద్ధం మానేస్తా
నన్నాను. ధృతరాష్ట్రుడు అందుకు కూడా
సిద్ధంగా లేడు. దారిద్ర్యం కన్నా చావు
మేలు. క్షత్రియధర్మం చాలా పాపిష్ఠిది.
కాని క్షత్రియులమైన మేము ఆ ధర్మాన్ని
విడిచి, ఇతర వృత్తులను అనుసరించలేం.
అందుచేత మేము శాంతి మార్గాన్నే
కోరుతున్నాం. అది పనికి రానప్పుడు
యుద్ధం ఉండనే ఉన్నది. అందుచేత
ఇప్పుడు మాకు ఏది కర్తవ్యమో చెప్పు.”

దానికి కృష్ణుడు, “రాజా, నాకు మీరూ
వారూ ఒకటే. మీ ఉభయపక్షాల శ్రేయస్సు
కోరి నేను కౌరవుల వద్దకు పోతాను. మీ
ఆశయాలకు భంగం కలగకుండా కౌర
వులకు శాంతి కలిగేట్టు చేశానంటే నాకు
ఎంతో పుణ్యం వస్తుంది. ఎంతోమందికి
చావు రాకుండా చేసినవాణ్ణి అవుతాను,”
అన్నాడు.

ధర్మరాజు ఇందుకు సమ్మతించక,
“దుర్మార్గుడైన దుర్యోధనుడు నీ మాట
వినడు. అతని వద్ద చేరిన రాజులందరూ