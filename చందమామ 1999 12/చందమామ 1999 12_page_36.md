సగం దీవెన-సగం శాపం

విదేహదేశంలోని కోదండపురం అనే గ్రామంలో కోదండసెట్టి అనే వర్తకుడుండేవాడు. ఆయన న్యాయపద్ధతిలో వ్యాపారం చేస్తూ, అందరిచేతా గౌరవింపబడుతూ లోటు లేకుండా జీవిస్తున్నాడు. అయనకు అరుణ అనే చక్కని చుక్కలాంటి కూతురున్నది. కోదండసెట్టికి మగసంతానం లేకపోవడం చేత, అరుణను తన చెల్లెలి కొడుకైన వినయశీలికిచ్చి పెళ్ళి చేసి, ఇల్లరికం ఉంచుకోవాలని నిర్ణయించుకున్నాడు. తన మనసులోని ఆలోచనను బయటపెడుతూ, రాజధానిలో వర్తకం చేసుకుంటున్న బావమరిదికి, ఆంతరంగికుల ద్వారా వర్తమానం పంపాడు.

ఇది చూసి కోదండసెటి చెల్లెలు పరమానందపడింది. ఆ సమయానికి వాళ్ళ వ్యాపార పరిస్థితి సరిగాలేనందున, కొడుకు

వినయశీలిని కుంతల ద్వీపానికి పంపాలన్న ప్రయత్నంలో వున్నారు. అందువల్ల, ఆమె భర్తతో, “వ్యాపారంలో నష్టం వచ్చి పీకల దాకా అప్పుల ఊబిలో కూరుకుపోయిన మన సంగతి, అన్నకు తెలియదు. ఇక్కడ పోటీకి తట్టుకోలేక, అబ్బాయిని కుంతల ద్వీపానికి వ్యాపారం కోసం పంపేందుకు రాజానుమతి కూడా పొందావయి. అబ్బాయిని అక్కడికి పంపి, అనుక్షణం బెంగపడేకన్న, అన్నగారింటికి ఇల్లరికం పంపడమే మంచిదిగా నాకు తోస్తున్నది. అన్న ఇచ్చే కట్నంతో మన అప్పులు తీర్చుకుని హాయిగా వుండవచ్చు. దైవం అనుకూలించి వేలు చేస్తే, మళ్ళీ వ్యాపారంలో మనకు మంచి రోజులు రాకపోవు!” అన్నది.

అక్కడే వున్న వినయశీలి, తల్లితో “అమ్మా, నీ పుట్టింటి అభిమానం నిన్నిలా మాట్లాడించింది. మామయ్య కూతుర్చి