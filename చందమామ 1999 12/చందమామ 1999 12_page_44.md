అతని ధోరణి గల వాళ్ళే. అలాటి వాళ్ళ మధ్యకు నువ్వు వెళ్ళటం నాకెంత మాత్రమూ ఇష్టం లేదు. నీకు లేశ్చమాత్రం బాధ కలిగినా నేను సహించలేను,” అన్నాడు.

దానికి కృష్ణుడు, “ధర్మరాజా, దుర్యోధనుడి సంగతి నేనెరుగుదును. అక్కడి వాళ్ళకు నా సంగతీ తెలుసు. వాళ్ళు నాజోలికి రావటానికి సాహసించరు. ఒక వేళ వస్తే అందరినీ భస్మీపటలం చేస్తాను. మనం శాంతి కోసం ప్రయత్నించకపోతే లోకాపవాదానికి గురి అవుతాం. అందుచేత నేను అక్కడికి వెళ్ళటం అవసరమే,” అన్నాడు.

“నీకు ఎదురు చెప్పటానికి నేనెంత వాణ్ణి? నువ్వు క్షేమంగా వెళ్ళి, మా కార్యం చక్కబెట్టి, శాంతి సాధించి, తిరిగి రా. అవసరాన్ని బట్టి మంచిగానూ, కరకు గానూ మాట్లాడు,” అన్నాడు ధర్మరాజు.

దానికి కృష్ణుడు, “ధర్మరాజా, నువ్వు ధర్మాన్ని అశ్రయించావు. కౌరవులు వైరాన్ని అశ్రయించారు. క్షత్రియుడు జయించినా, మరణించినా యుద్ధం చెయ్యటమే అతని ధర్మంగాని బిచ్చమెత్తుకోవడం కాదు. వాళ్ళు చాలామంది స్నేహితులను చాలా కాలంగా సమకూర్చుకుని బలవంతులై ఉన్నారు. వారు శాంతికి ఒప్పుకుంటా రనుకోకు. నవ్వు మెత్తగా కనబడినంత కాలమూ వాళ్ళు నీ రాజ్యం అనుభవిస్తూనే ఉంటారు. నీకు చేసిన ద్రోహాలకు వాళ్ళు కొంచెమైనా పశ్చాత్తాప పడటం లేదు. వాళ్ళను దయతలచకు. నువ్వు

ధృతరాష్ట్రుణ్ణీ, భీష్ముణ్ణీ తలుచుకుని భక్తిభావం చూపటం నాకు కొంచెం కూడా నచ్చలేదు. నేను వెళ్ళి, కౌరవ సభలో అందరి అపోహలూ తొలగించి, నీ ధర్మబుద్ధి అందరికీ అర్థమయ్యేటట్టు చేస్తాను. నేను నీకు నష్టం కలగకుండా శాంతి కోసమే ప్రయత్నిస్తానుగాని, పరిస్థితి చూస్తే యుద్ధం తప్పదనే నాకు అనిపిస్తు న్నది. దుర్యోధనుడు బతికి ఉండగా, నీ రాజ్యం నీకు దక్కదు. అందుచేత తగు ప్రయత్నంలో ఉండు,” అన్నాడు.

అప్పుడు భీముడు కృష్ణుడితో, “కృష్ణా, నువ్వు కౌరవ సభకు వెళ్ళటం చాలా ఉచితంగా ఉన్నది. అందరూ వింటూం డగా నువ్వు దుర్యోధనుడితో మంచి మాటలు చెప్పి, శాంతి సాధించు. వాడిది

చంద్రమామ