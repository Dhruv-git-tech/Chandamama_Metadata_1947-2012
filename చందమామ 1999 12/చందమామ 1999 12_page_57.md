“నన్ను అందగాడన్నావు, సరే నీ అందం మాటేమిటి? ఆ దిక్కుమాలిన ముఖాన్ని అద్దంలో ఎమ్మెడైనా చూనుకున్నావా? గద్దముక్కు కారునలుపూ నువ్వూ, అన్నాడు” వెటకారంగా నరహరి.

వెంటనే వికారి గుడ్లురుముతూ, నరహరికేసి చూసి, “గద్దముక్కంటూ నన్నవమానిస్తావా? నేను కారునలుపా? సరే, ఆ కారునలుపు చీకట్లో గద్దగా, పగలు మనిషిగా చిత్రవధ అనుభవించు!” అంటూ ఏదో మంత్రం జపించింది.

అప్పుడు ఆ వికారి మంత్రగత్తె అని గ్రహించాడు, నరహరి, అయితే అంతగా మంత్రతంత్రాలంటే నమ్మకంలేని అతడు తన ప్రయాణం సాగించాడు. అడవి దాటుతుంగా చీకట్లు ముసురుకున్నాయి.

వెంటనే నరహరి శరీరంలోంచి భరించ లేనంత వేడిసెగలు పుట్టుకువచ్చి, అతడు గద్దగా మారిపోయాడు. ఆ రాత్రికి ఒక చెట్టుమీద తలదాచుకుని, తెల్లవారి మనిషి రూపం రాగానే, మంత్రగత్తెను కలుసుకుని, తనకు పట్టిన దురవస్థ నుంచి విముక్తి కలిగించమని, కాళ్ళా వేళ్ళా పడ్డాడు. మంత్రగత్తె మనసు కరగలేదు.

ఇదంతా చెప్పి నరహరి “ఈ సంగతి మా ఇంట్లో వాళ్ళకు, ముఖ్యంగా నీకు తెలిస్తే తీరని దుఃఖానికి గురవుతారని, ఇలా అందరికీ దూరంగా ఒంటరితనం అనుభవిస్తున్నాను,” అన్నాడు బాధగా.

అంతా విన్న లలిత, నరహరితో ఒక్క వూట కూడా అనకుండా తిరుగు ప్రయాణవైంది. మంత్రగత్తెను కలుసుకుని తన బావకు పట్టిన దురవస్థ తొలగించాలని, ఆమె ఆలోచన.

లలిత చింతల తోపు చేరుకునేసరికి మధ్యాహ్నం అయింది. మంత్రగత్తె, చింత చెట్టునీడలోకి నులక మంచం ఈడ్చుకుని, దాని మీద కూర్చుని ఏదో తింటున్నది.

లలిత చొరవగా పోయి, మంత్రగత్తె పక్కన మంచం మీద కూర్చుంటూ, “అక్కయ్యా! భోజనం వేళ, ఏదో ఫలహారంతో సరిపెట్టుకున్నావేమిటి? అందుకే ఇలా చిక్కి శల్యం అయిపోతున్నావు” అన్నది.

“నువ్వేవత్తివే? దారిపోయేదానివి వరస కలుపుతూ మంచం మీద కూర్చున్నావు?”