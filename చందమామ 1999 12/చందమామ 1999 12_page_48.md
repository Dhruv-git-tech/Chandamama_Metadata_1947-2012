ఇంకా బతికే ఉన్నాడు. నువ్వు సంధి
మాటలు మాట్లాడేటప్పుడు నా జుట్టును
మరిచిపోకు. ఇది పట్టుకునే నన్ను నిండు
సభలోకి ఈడ్చుకు వచ్చారు. దుశ్శాసనుడి
చెయ్యి తెగిపడటం చూస్తేగాని నాకు శాంతి
కలగదు,” అంటూ శరీరం అదిరేటట్టుగా
ఏడ్చింది. కృష్ణుడు ఆమెను ఓదార్చాడు.

కృష్ణుడు పాండవులరాయబారిగా బయలు
దేరుతూ, సాత్యకితో, “సాత్యకీ, నా రథంలో
శంఖమూ, చక్రమూ, గదా, ఇతర ఆయు
ధాలూ పెట్టు. దుర్యోధనుడు దుర్మార్గుడు.
అతనికన్న దుర్మార్గులు కర్ణ శకునులు.
ఎంతటి బలవంతుడైనా శత్రువు బలహీను
డని నిర్లక్ష్యం చెయ్యరాదు,” అన్నాడు.

అంతా సిద్ధమయ్యాక కృష్ణుడు తన
రథంలో సాత్యకిని కూడా ఎక్కించుకుని
హస్తినాపురానికి బయలుదేరాడు. పాండ
వులూ, చేకితానుడూ, ధృష్టకేతుడూ,
ద్రుపదుడూ, కాశీరాజూ, ధృష్టద్యుమ్ముడూ,
విరాటుడూ మొదలైన రాజులు కృష్ణుణ్ణి
కొంతదూరం సాగనంపారు.

వాళ్ళు తిరిగి వెళ్ళేటప్పుడు ధర్మరాజు
కృష్ణుణ్ణి కౌగలించుకుని, “కృష్ణా, మా

అమ్మను, కుంతిని కుశలం అడుగు. ఆమె
మమ్మల్ని ఎంతో గారాబంగా పెంచింది;
మాకు ఏ ఆపదా రాకుండా వెయ్యి
కళ్ళతో కాపాడింది; మా మూలాన పడరాని
పాట్లు పడ్డది. మా అందరి పక్షానా నువ్వు
ఆమెను కౌగలించుకో. ఆమెను ఓదార్చు.
ధృతరాష్ట్రుడూ, భీష్మ ద్రోణకృపులూ,
బాహ్లిక సోమదత్తులూ, అశ్వతామా
మొదలైన పెద్దలందరికీ నా నమస్కారాలు
చెప్పి, కుశలం అడుగు. విదురుణ్ణి
నాకు బదులు కౌగలించుకో,” అన్నాడు.

తరవాత అందరూ కృష్ణుడి వద్ద
సెలవు పుచ్చుకుని వెనక్కు మరలి వెళ్ళారు.

దారుకుడు తోలుతున్న కృష్ణుడి రథం
అమిత వేగంగా ప్రయాణం సాగించింది.
కృష్ణుడు కౌరవుల రాజ్యం ప్రవేశించి,
వృకస్థలంలో ఆ రాత్రి మజిలీ చేయ
నిశ్చయించాడు. అక్కడ అతను విడిదిలో
దిగగానే ఆ గ్రామంలోని పెద్దలందరూ
అతన్ని చూడవచ్చి, అతన్ని తమ ఇళ్ళకు
తీసుకుపోయి, సత్కరించారు. కృష్ణుడు
వారికి తన విడిదిలో అతిథ్యం ఇచ్చి,
సత్కరించాడు.