కూడా వారిని కాస్త ఇబ్బంది పెట్టింది. ఈ స్థితిలో, మరాళ భూపతికి మరొక చిక్కు కూడా ఎదురైంది. అది, తన కొడుకు కాళింది రాకుమారి సౌందర్యం గురించి విని, అవైను వివాహమాడాలని అభిలషించడం!” మహారాజు శ్రీదత్తుడు తదేక దృష్టితో చెప్పుకుపోతున్న వాడల్లా మరొక్కసారి అగాడు.

తండ్రి చెబుతున్న రాజకీయ పరిణామాలను శ్రద్ధగా వింటున్న విజయదత్తుడు తండ్రి చెప్పడం ఆపగానే మరొకసారి ఉలిక్కిపడ్డాడు.

అది గమనించిన మహారాజు, వేదాంతిలా ఒక్క చిరునవ్వు నవ్వి, “భూమినేలే రాజు జీవితం, ముళ్ళ మధ్య గులాబీలాంటిదని పెద్దలు అందుకే అన్నారు నాయనా!” అన్నాడు.

తండ్రి అదర వాక్యాల్ని వింటూ మౌనంగా కూర్చున్న విజయదత్తుడి మనసులో రకరకాల ఆలోచనలూ, అనుమానాలూ చెలరేగినై. శ్రీలేఖకూ

తనకూ వివాహం జరిపించాలన్న పెద్దల అభిమతానికి అనుగుణంగానే, తామిద్దరూ కూడా బాల్యం నుంచి, ఒకరి పట్ల ఒకరు గాథానురక్తి పెంపాందించుకున్నారు. ఈనాటి ఈ రాజకీయ చదరంగంలో, తమ పరస్పరాభిమానం కూడా ఒక పావుగా మారి, ఓటమి చవిచూడబోతున్నది! తను ఎంత దిట్ట అయినప్పటికీ, ఆ పావును బ్రతికించలేని నిస్సహాయ స్థితిలో వున్నాడు. తాము శత్రువులతో ముఖాముఖీ తలపడి, గెలిచేదాకా శ్రీలేఖను వారు కన్యగా వుంచుతారన్న నమ్మకం లేదు! రహస్యంగా ఈపాటికే చంపక రాకుమారుడితో వివాహం జరిపించేసినా ఆశ్చర్యం లేదు!

శ్రీదత్త, విజయదత్తులిద్దరి మధ్య కొద్దినేపు నిశ్శబ్దం తాండవించింది.

చివరకు తన ఆలోచనలనుంచి తేరుకున్న విజయదత్తుడు గంభీరంగా “చెప్పండి నాన్నగారూ!” అన్నాడు.

-(ఇంకావుంది)