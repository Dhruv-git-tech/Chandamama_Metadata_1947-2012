ధనానికి ధనసహాయం

ఒకానొక కాలంలో ఒక రాజు ఇంటి ముందుకు ఒక బైరాగి వచ్చి, “నాకు తెలివి అయితే ఉన్నది గాని దాన్ని ఉపయోగించుకునే వాళ్ళు ఎక్కడా కని పించటం లేదు. దాన్ని నేనూ ఉపయోగించుకోలేను, ఏం చేస్తాం?” అని గట్టిగా అని వెళ్ళిపోతూ ఉండేవాడు.

రాజు ఒకనాడు బైరాగిని పిలిచి, “నువ్వు రోజూ అనే ఈ మాటలకు అర్థమేమిటి?” అని అడిగాడు.

“రాజా, ఓపిక వహించి, నన్ను నమ్మి, నాకు కావలసినంత డబ్బు ఇస్తే, నీ ఖజానా నింపుతాను. నేను పుచ్చుకున్న ధనానికి పదింతలు లాభం వస్తుంది,” అన్నాడు బైరాగి.

బైరాగి కోరినంత ధనం ఇయ్యటానికి రాజు ఒప్పుకున్నాడు. కాని మంత్రి రాజుతో రహస్యంగా, “ఇందులో ఏదైనా మోసం

ఉండవచ్చు. బైరాగులను నమ్మరాదు,” అన్నాడు. అయినా రాజు ఆ బైరాగికి అడిగినంత ధనం ఇచ్చి పంపేశాడు.

ఒక సంవత్సరం తరవాత ఆ బైరాగి తిరిగివచ్చి, “జ్ఞాపకం ఉన్నానా, మహారాజా? నా ఆలోచన అమలు చేస్తున్నాను, మరి కొంత ధనం కావాలి,” అన్నాడు.

మంత్రి అడ్డు చెప్పినప్పటికీ, రాజు బైరాగికి రెండోసారి ధనం ఇచ్చి పంపేశాడు.

మరొక సంవత్సరం గడిచింది. ఆ బైరాగి మళ్ళీ వచ్చి, “నేను చేస్తున్న పని చివరి ఘట్టంలో ఉన్నది. ధనం తక్కువ యింది. అందుకే వచ్చాను మహారాజా!” అన్నాడు రాజుతో.

వద్దన్న మంత్రిని రాజు శాంతపరచి, బైరాగి కోరిన ధనం ఇచ్చి పంపేశాడు.

మరొక సంవత్సరం గడిచింది. బైరాగి మళ్ళీ వచ్చాడు.