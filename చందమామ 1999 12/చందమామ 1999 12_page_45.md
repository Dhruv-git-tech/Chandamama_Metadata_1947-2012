రాక్షస స్వభావం. వాడికి మంచిగా చెప్పటం చాలా కష్టమే. అందుచేత వాడితో స్నేహంగా మాట్లాడాలి. మా వంశానికి ఘోర ప్రమాదం రాకుండా చూడు. నాకుగాని, ధర్మరాజుకుగాని, అర్జునుడికి గాని యుద్ధకాంక్ష లేదు. మేము శాంతిని కోరుతున్నాం,” అన్నాడు.

భీముడు ఇంత సాధువుగా ఎన్నడూ మాట్లాడి ఉండలేదు. భీముడు అలా మాట్లాడటం చూస్తే నిప్పు చల్లగా ఉన్నట్టు తోచింది కృష్ణుగికి. అతను భీముణ్ణి రెచ్చగొట్టే ఉద్దేశంతో ఇలా అన్నాడు:

“భీమా, యుద్ధమంటే ఉత్సాహం గల వాడివి ఇలా నీరుగారి పోయి మాట్లాడు తున్నావేమిటి? ధృతరాష్ట్రుడి కొడుకులను చంపే ఉద్దేశం వదులుకున్నావా?

దుర్యోధనుణ్ణి ఎప్పుడు చంపుతానా అని అహోరాగ్రతులు అలమటించినవాడివి. నిన్ను చూస్తే పిచ్చి ఎత్తుతుందే మోనని పించింది. అలాటి వాడివి శాంతి కోసం దేవులాడటం ఎంత అశ్చర్యం! నిజం ఏమిటంటే, నువ్వు బెదిరిపోయావు. అందుకే శాంతి కోరుతున్నావు. నీ పరాక్రమాన్నే నువ్వు మరిచావు. నువ్వు మాట్లాడుతుంటే ఇంకె వరో మాట్లాడుతున్నట్టున్నది. ఈ అధైర్యం నీకు నప్పటం లేదు. క్షత్రియుడివి, గొప్ప కార్యాలు సాధించినవాడివి. నీ వంటి వాడు తన ప్రయోజకత్వంతో సంపాదించి నది తప్ప అనుభవించ గోరడు.”

ఈ మాటలు విని భీముడికి చాలా రోషం వచ్చింది. అతను ఇలా అన్నాడు: “కృష్ణా, నేను ఒకటి చెబితే, నువ్వు మరొకటి అనుకున్నావు. నాకు యుద్ధ మంటే ఇష్టం లేదని ఎలా అనుకున్నావు? ఇంత కాలం నన్ను ఎరిగి ఇదేనా నువ్వు గ్రహించినది? నన్ను తెలిసినవాళ్ళెవరూ నీలాగా మాట్లాడరు. చెబుతున్నాను విను. నేనే చెప్పుకోవటం తప్పుగాని, నా బలమూ, పారుషమూ సాటిలేనివి. నా చేతికి చికికిన వాడు ప్రాణాలతో బయటపడలేడు. యుద్ధం జరిగినప్పుడు నా పరాక్రమం నువ్వే చూస్తావు. నేను భయపడలేదు. మా భరతవంశం నాశనం కావటం ఇష్టం లేకనే నేను నీతో శాంతవచనాలు చెప్పాను.”

ఈ మాటలకు కృష్ణుడు నవ్వి, “భీమా, నిన్ను నిందించటానికి నేను అలా అన లేదు. నీ శక్తులు నీ కన్న కూడా నాకు బాగా తెలుసు. నేను కౌరవ సభలో మీ