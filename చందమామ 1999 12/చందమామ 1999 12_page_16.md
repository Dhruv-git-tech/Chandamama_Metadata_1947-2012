ఒకానొకప్పుడు, దక్షిణ భారతదేశంలో,
కౌండిన్య, కాళింది, చంపక, కుంద అనే
నాలుగు బలమైన పెద్దరాజ్యాలూ, ఆరు
చిన్నరాజ్యాలూ వుండేవి. అయితే,
హైహయ వంశానికి చెందిన
పౌరస్వతుడనే ఒక మహావీరుడైన రాజు,
వెమదట్లో ఒక్క కౌండిన్య దేశానికి
మాత్రమే ప్రభువైనప్పటికీ, రకరకాల
కారణాల వల్ల మిగిలిన దక్షిణ
భారతదేశమంతటా యుద్ధాలూ,
దౌత్యనీతులూ సాగించి మొత్తం దక్షిణ
భారతదేశాన్నంతటినీ, తన అదుపులోకి
తెచ్చుకుని, సువిశాల దక్షిణాపథ
సార్వభౌముడుగా విశేషకీర్తి నార్జించాడు.

అంత పెద్ద దేశాన్ని ఎంతో
సమర్థవంతంగా చాలాకాలం
పాటు పాలించిన పౌరస్వతుడికి,
దురదృష్టవశాత్తూ సంతానం లేదు.

సంతానహీనుడుగా పౌరస్వతుడు
మరణించిన తర్వాత, అతడి తమ్ముడి
కుమారుడైన హయగ్రీవుడు రాజయ్యాడు.

హయగ్రీవుడు స్వభావ సిద్ధంగా
మంచివాడేగాని, సహస్రాక్షుడిలా
పాలించిన పెద తండ్రి పాలనా
సామర్థ్యంలో వెయ్యో వంతు కూడా
అతడికి లేకపోయింది. హయగ్రీవుడి
మంచితనాన్ని, ఆ మంచి తనాన్ని
కించపరుస్తున్న అతడి అసమర్థతనూ
బాగా అర్థం చేసుకున్న వ్యక్తి, పుళింద
భట్టారకుడు.

పుళిందుడు గొప్ప పాండిత్య ప్రకర్ష
గల వ్యక్తి. రాజనీతిశాస్త్రమూ, మంత్ర
శాస్త్రమూ అతడి అభిమాన విషయాలు.
కాశీలో చాలాకాలం విద్యాభ్యాసం
సాగించిన పుళిందుడు, పౌరస్వతుడి
చివరి రోజుల్లో అతడిని ఆశ్రయించాడు.

లక్ష్మీ గాయత్రి