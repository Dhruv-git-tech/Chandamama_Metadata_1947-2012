వంశస్థుల్లో పదవరాజు, పౌరస్వతుడి తర్వాత ఐదవతరం వాడు. శ్రీదత్తుడు మంచివాడూ, సమర్థుడే కాని, అతి సున్నిత మనస్కుడు. అతడి పట్టపు రాణి, ఒక మగబిడ్డను కని కన్ను మూసింది. ఆమె పట్ల అమిత ప్రేమ గల శ్రీదత్తుడు, మరొక వివాహం చేసుకోవలసిందని ఎంతమంది చెప్పినా పెడచెవిన పెట్టి, కొడుకును అతి గారాబంగా పెంచి, విద్యాభ్యాసం కోసం, దక్షిణా పథమంతటా ఖ్యాతిగాంచిన వేటి గురువు కృష్ణచంద్రుడి దగ్గరకు పంపాడు.

ఆ బిడ్డ, కొండిన్య యువరాజు విజయదత్తుడు, నేడు పరిపూర్ణ యువకుడు. శస్త్రశాస్త్రాల్లో అద్వితీయుడైన మేధావి. ధీశాలిగా నలుగురి మెప్పూ పొందినవాడు. కృష్ణచంద్రుడంతటి

గురువుకు ప్రియశిష్యుడై, అతడి చేత శభాష్ అనిపించుకున్న రాజనీతిజ్ఞుడు.

కృష్ణచంద్రుడి వద్ద విజయదత్తుడి విద్యాభ్యాసం పూర్తయింది. కాబోయే రాజులకు కృష్ణచంద్రుడు ఇచ్చే ప్రత్యేక శిక్షణలో వున్నాడతడు. మరొక రెండు నెలల్లో, ఆ శిక్షణ కూడా పూర్తి చేసి, అతడు స్వస్థానానికి తిరిగి వెళ్ళడానికి అనుమతిస్తాడు, కృష్ణచంద్రుడు.

అటువంటి పరిస్థితిలో, ఒకనాటి ఉదయం రాజు శ్రీదత్తుడు పంపగా వచ్చిన భటుడు, మహారాజు, యువరాజును వెంటనే పంపించవలసిందిగా కోరుతున్నారని చెప్పి మహారాజు స్వహస్తాలతో కృష్ణచంద్రుడికి రాసిన లేఖను అందించాడు. ఆ లేఖలో కూడా విజయదత్తుణ్ణి వెంటనే పంపవలసిందిగా అభ్యర్థన వున్నది తప్ప, అందుకు కారణం ఏమిటో లేదు.

కృష్ణచంద్రుడు వెంటనే విజయదత్తుణ్ణి పిలిపించి, విషయం చెప్పి, ప్రయాణానికి సిద్ధం కమ్మని ఆదేశించాడు. కారణం తెలియని ఈ హాతాత్రయాణానికి కలత పడుతూనే, గురువుకు నమస్కరించి, ఆశీస్సులు పొంది, తన ఉత్తమాశ్వాన్ని అధిరోహించి, విజయదత్తుడు బైలుదేరారు.

కొడుకు ఆగమనవార్త విని భవన ప్రవేశ ద్వారం దగ్గరే ఎదురు చూస్తున్న మహారాజు, గుర్రం దిగి తనకు నమస్కరించబోతున్న అతణ్ణి గాథాలింగనం చేసుకున్నాడు. తండ్రి కళ్ళు రెండూ చమర్చి వుండటం గమనించి,