చేసుకోనని నేనడం లేదు. వ్యాపారంలో లాభనష్టాలు సహజం. కుంతల దీవిలో సంపన్నులెక్కువ. మన సరకులకక్కడ రెట్టింపు ధర పలుకుతుంది. అంతేకాదు, అక్కడ బంగారం చాలా చవక. వ్యాపారంలో డబ్బు కూడబెట్టి, రెండు సంవత్సరాలలో తిరిగి వస్తాను. నిన్ననే కుంతల దీవి మహారాజు వద్ద నుంచి కూడా, వాళ్ళ దేశంలో నేను నివాసం వుండడానికి అధికార పత్రం వచ్చింది. మన వ్యాపారం నష్టంలో వున్న సంగతి, అయినవాళ్ళకు తెలియనీయడం నాకిష్టం లేదు. నామీద నమ్మకం ఉంచి రెండు సంవత్సరాలు ఓపిక పట్టు,” అన్నాడు.

వినయశీలి మాటలకు, తండ్రి సంతోషించి, “వ్యాపారగుణం మన వంశంలో పుట్టుకతోనే వస్తుంది. నష్టం వచ్చినందుకు కుంగిపోయే మనస్తత్వం నాకు లేదు. నువ్వాకసారి కోదండపురం

వెళ్ళి రావడం వ్యాపారిగా నాకు, మేనమామను కలుసుకుని మాట్లాడడం మీ అమ్మకు సంతోషం కలిగిస్తుంది.” అన్నాడు.

తండ్రి మాట కాదనలేక, వినయశీలి కోదండపురం వెళ్ళాడు. మేనల్లుణ్ణి చూసి చాలా సంతోషించిన కోదండనెట్టి, అతడి కుంతలదీవి ప్రయాణం విని, “అంతా నీ ఇష్టం. అయనా, సముద్ర ప్రయాణం చేసి, ఆ దీవిలో నువ్వు వ్యాపారం ప్రారంభించడం, నాకు కొంత ఆందోళన కలిగిస్తున్నది. కానీ నీలోని పట్టుదల చూశాక, ఒక వ్యాపారిగా నిన్ను ఆపడం న్యాయం కాదనిపిస్తున్నది. నీ వ్యాపార దక్షత పదిమందికీ తెలియడం అవసరం. నువ్వక్కడ సంపాదించినా, సంపాదించక పోయినా రెండు సంవత్సరాలలో తిరిగి వస్తే, నా కూతుర్నిచ్చి పెళ్ళి చేస్తాను, అంగీకరించు. నీ కోసం ఎదురు