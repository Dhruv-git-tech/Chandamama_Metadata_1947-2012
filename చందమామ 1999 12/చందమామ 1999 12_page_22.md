చెప్పాలి. ఆ విషయాలు వింటే, సర్వం నీకు అర్థమవుతుంది!

దక్షిణాపథంలోని పెద్ద రాజ్యాలు నాలుగింటిలో ఒకటైన చంపక దేశాన్ని ప్రస్తుతం, మరాళభూపతి పాలిస్తున్నాడు ఇతడి తండ్రి చక్రభూపతి, రాజైన తన అన్నను విషప్రయోగం చేసి చంపి, సింహాసనాన్ని స్వాధీనం చేసుకున్నాడు. ఆ చక్రభూపతి వారసుడైన ప్రస్తుత చంపక ప్రభువు మరాళభూపతి, దౌష్టంలోనూ, కుటిల తంత్రంలోనూ కూడా తండ్రికి వారసుడే! ఇతడికి ఇద్దరు కొడుకులు. రాజ్యానికి వారసుడైన తన పెద్ద కొడుక్కు, చక్రభూపతి అని తన తండ్రి పేరే పెట్టుకున్నాడు, మరాళుడు. ఈ చక్రభూపతి ముమ్మూర్తులా రూపం లోనూ, గుణంలోనూ కూడా, తన తాతనే పొలినవాడు. ఆ తండ్రీ కొడుకులూ దుర్మార్గంలోనే గాక, యుద్ధవిద్యల్లో కూడా ఎన్నదగినవారే! తమ శక్తియుక్తులకు తామే గర్వించే వీరి దృష్టి, తరాల కింద మనకు లభ్యమైన ఐశ్వర్యం పైనా, దక్షిణాపథ సార్వభౌమత్వం పైనా కేంద్రీకరించబడింది.

చంపక దేశానికి కుడివైపున, తూర్పు దిశగా కుంద దేశమూ, ఎడమవైపున, పశ్చిమదిశగా కాళింది దేశమూ వున్నాయన్న సంగతి, నీకు తెలిసిందే! కుంద దేశాన్ని ప్రస్తుతం పాలిస్తున్న వృషభద్వజుడు వృద్ధుడూ, అసమర్థుడే గాక, నిస్సంతు! దురదృష్టవశాత్తూ, సింహాసనానికి వారసులన దగ్గ దాయాదులు కూడా ఎవరూ లేరు. ఆ

కారణంగా అతడు, చక్ర, మరాళ భూపతుల భల్లూక శక్తియుక్తులకు తేలిగ్గానే వశమై, తాను మాత్రం ఎక్కడికీ కదలలేననీ, కావలసినంత సైన్యాన్ని, ఆహార పద్ధార్థాలనూ పంపిస్తాననీ మాట యిచ్చాడు. నిజానికి ఈ తండ్రీ కొడుకులిద్దరూ కలిసి, కొద్దిపాటి సైన్యాన్ని తీసుకువెళ్ళినా, ఆ దేశాన్ని అవలీలగా జయించి వుండేవారే! కాని, ముందుగా మన సింహాసనాన్నికైవసం చేసుకునేదాక, అనవసర యుద్ధాల ద్వారా, మన దృష్టి వారి మీదికి మళ్ళించుకోవటం ఇష్టం లేక, వాళ్ళిద్దరూ కుంద ప్రభువుతో తాత్కాలికమైన సంధి కుదుర్చుకున్నారు.

తర్వాత వారి దృష్టి కాళింది మీదికి మళ్ళింది. మన దేశానికీ, వారి దేశానికీ మధ్యన వున్నది కాళింది. పైగా, మనకూ, కాళింది ప్రభువుకు వున్న బాంధవ్యం