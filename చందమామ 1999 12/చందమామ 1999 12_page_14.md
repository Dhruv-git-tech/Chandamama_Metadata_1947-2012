మంత్రి ధీరవర్మ నవ్వి, “ప్రభూ, సీకెలు శాస్త్రాలూ చదివారు. ఎప్పుడైనా వారసత్వపు రాజరికం మూఢాచారమని తమకు తోచిందా?” అన్నాడు.

ఆ జవాబు వింటూనే జయచంద్రుడు నివ్వెరపోయి, మౌనంగా ఆసనం మీది నుంచి లేచి అక్కడినుంచి వెళ్ళిపోయాడు.

బేతాళుడు ఈ కథ చెప్పి, “రాజా, వినాయకుడు ప్రజలెన్నుకున్న ప్రతినిధి. వాడు చదువుకున్నాక రాజు కావాలని ప్రయత్నించి చివరకు, నెలకు వెయ్యి వరహాల జీతం మీద రాజాస్థానంలో ఉద్యోగం చెయ్యడానికి ఎందుకు నిర్ణయించుకున్నాడు? ఇక, రాజు జయచంద్రుడు — మంత్రి ధీరవర్మ, ఆయనను ఎప్పుడైనా రాజరికం మూఢాచారమని తమకు తోచిందా? అని ప్రశ్నించగానే, ఆసనం మీది నుంచి మౌనంగా ఎందుకు లేచిపోయాడు? ఈ సందేహాలకు సమాధానం తెలిసి కూడా చెప్పక పోయావో, నీతల పగిలిపోతుంది,” అన్నాడు.

దానికి విక్రమార్కుడు, “ఎంత చదివినా మనిషి స్వార్థాన్ని విడిచి పెట్టలేడు. స్వార్థాన్ని విడిచి పెట్టేలా చేయించేదే అసలైన చదువు.

అది అందరికీ లభ్యం కాదు. చదువుకోగానే రాజు కావాలని వినాయకుడు ఆశపడ్డాడు. ప్రస్తుతం అలాంటి చదువే ఆ దేశంలో వున్నది. ఆ చదువును అందరికీ అందు బాటులో వుండేలా చేస్తే, ఎవరికి వారే రాజు కావాలనుకుంటారు. ఇప్పుడొక్కడే వినాయకుడు, అప్పుడు దేశమంతా వినాయకు లతో నిండిపోతుంది. ఎంత చదువుకున్నా తొలగిపోని మూర్ఖత్వం, ఈ వారసత్వపు రాజరికమే! ఇది అర్థం చేసుకున్న వినాయ కుడు, సాటి ప్రజలతో పోటీ పడడానికి బదులు, రాజు వద్ద ఉద్యోగిగా వుండడమే మేలని గ్రహించాడు. ఇక, రాజు జయ చంద్రుడు హాతాత్తుగా తన ఆసనం మీది నుంచి లేచిపోవడానికి కారణం — ఆయన, మంత్రి మాటల ద్వారా, తన వారసత్వపు సింహాసనం కూడా, ఒకానొక మూఢాచారపు వలయంలో పరిభ్రమిస్తున్నదని గ్రహించడం!” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)

[ఆధారం: “వసుంధర” రచన]