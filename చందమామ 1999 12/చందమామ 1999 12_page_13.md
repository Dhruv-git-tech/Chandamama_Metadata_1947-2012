చింది. అయన తీవ్రస్వరంతో, “తరతరాలుగా మా పూర్వీకులీ దేశాన్నేలారు. నేనీ దేశానికి రాజును నీకూ నాకూ పోలికేమిటి?” అన్నాడు.

వినాయకుడు చిన్నగా నవ్వి, “పుట్టుక వల్ల రాజయ్యారు తమరు. ప్రజలెన్నుకున్న ప్రతినిధిని నేను. ఒకానొక మూఢాచారం తమను రాజును చేసింది. మూఢాచారాలను తొలగిస్తూ తమరు శాసనాలు చేశారు. అంటే — మన దేశంలో రాజరికం పోవాలనే కదా!” అన్నాడు.

జయచంద్రుడు తెల్లబోయాడు. అతడి కేం జవాబివ్వాలో తెలియక, మంత్రికి కబురంపాడు.

ధీరవర్మ వచ్చి వివరాలు తెలుసుకుని, వినాయకుడితో, “నీ ఆలోచన సబబుగా వుంది. ఈ విషయంలో ప్రజాభిప్రాయం

నేకరించు. అది నీకు అనుకూలంగా వుంటే, మహారాజు వానప్రస్థాశ్రమం స్వీకరించి, నీకు సింహాసనం అప్పగిస్తారు. అయితే, అంతకు ముందుగా ఒక షరతు. మన దేశంలోని ప్రజలందరికీ, నీకులాగే చదువు రావాలి,” అన్నాడు.

వినాయకుడు వెంటనే, “ప్రజలందరికీ చదువంటే మాటలు కాదు. అది ఇప్పట్లో జరిగే పని కాదు. నేను నెలకు వెయ్యి వరహాల జీతం మీద, రాజోద్యోగం స్వీకరించ డానికి నిర్ణయించుకున్నాను,” అని వెళ్ళి పోయాడు.

ఇది చూసి జయచంద్రుడు ఆశ్చర్యపడి, మంత్రితో, “సువ్వు ఎలాంటి మంత్రం వేశావో తెలియడంలేదు. కానీ నేను రాజ సింహాసనాన్ని విడిచిపెడతానని, వినాయకు డికి ఎలా మాటిస్తున్నావా అని, ఆశ్చర్యం మాత్రం నాక్కలిగింది,” అన్నాడు.

దీనికి మంత్రి, “ప్రభూ! ప్రజల్లో చదువు లేనంత కాలం, వాళ్ళు మూర్ఛులుగా వుండి పోతారు. మూర్ఛులు మూఢాచారాలనే నమ్ము తారు. రాజవంశీకులే రాజ్యాన్నేలాలను కోవడం కూడా వాటిలో ఒకటి! వినాయకు డెన్నిచెప్పినా ప్రజలతణ్ణి రాజును చెయ్యరు. ఇది తెలిసే నేనతడికలా మాటిచ్చాను,” అన్నాడు.

రాజు కొంచెంసేపాలోచించి, “మన దేశం లోని ప్రజలందరికీ చదువొస్తే, అప్పుడు వారిలో అజ్ఞానాంధకారం తొలగి పోయి మూఢాచారాలు విడిచిపెడతారు. అప్పుడు వినాయకుడు రాజు కావచ్చు గదా! అతడు దానికెందుకు సిద్ధపడలేదు?” అని అడిగాడు.