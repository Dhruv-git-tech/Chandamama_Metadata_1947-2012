కలిగిస్తున్నది. మీరు వెంటనే శాసనాలను రద్దు చెయ్యకపోతే తిరుగుబాటు వస్తుంది,” అంటూ హెచ్చరించి వెళ్ళాడు.

జయచంద్రుడికి కోపం వచ్చింది. ఆయన వినాయకుణ్ణి ఖైదు చేయాలను కున్నాడు. అప్పుడు ధీరవర్మ, ఆయనను వారించి, “ప్రభూ! ఎండమావిలో నీరు తాగగలం కానీ, మూర్ఖుణ్ణి ఎదిరించలేం. వినాయకుణ్ణి ఖైదు చేస్తే, అతడు ప్రతినిధిగా వున్న ప్రజలందర్నీరెచ్చగొట్టినట్టవుతుంది. తిరుగుబాటు నిజంగానే వస్తుంది,” అన్నాడు.

“అయితే, ప్రజల మూర్ఖత్వాన్ని భరించి ఊరుకోవడమేనా? అమాయకులు ప్రాణా పాయానికి గురవుతుంటే కళ్ళప్పగించి చూడడమేనా? ఈ దేశానికి ఏలికనయుండీ, నేనేమీ చేయలేనా?” అన్నాడు జయచంద్రుడు.

ధీరవర్మ ఏమి జవాబు చెప్పక పోయేసరికి రాజు, వినాయకుణ్ణి పిలిపించి, “నా శాసనాల అమలును వాయిదా వేస్తున్నాను. నువ్వు శ్రద్ధగా చదువుకో. చదువు పూర్తయ్యాక కూడా నీకు శాసనాలు తప్పని తోస్తే, వాటిని తాలగిస్తాను, సరేనా?” అన్నాడు.

వినాయకుడు దీనికి అంగీకరించాడు. ఐదు సంవత్సరాలపాటు వాడు ఎంతో శ్రద్ధగా చదువుకుని, ఎన్నో విశేషాలు తెలుసుకుని రాజును చూడవచ్చాడు.

“ఇప్పుడు నువ్వేమంటావు?” అని ప్రశ్నించాడు జయచంద్రుడు.

“సంప్రదాయం పేరిట దేశమంతటా ఎన్నో మూఢాచారాలు ఏర్పడ్డాయి. వాటిని తాలగిస్తే తప్ప, దేశం అభివృద్ధి మార్గంలో

నడవదు,” అన్నాడు వినాయకుడు.

“ఆహాఁ, తెలుసుకోవలసిన విషయమే తెలుసుకున్నావు! ఇక శాసనాలు అమలు జరిపే బాధ్యత నీదే!” అన్నాడు జయచంద్రుడు సంతోషంగా.

“వాటిని అమలు జరపడం వల్ల, నాకేం లాభం?” అన్నాడు వినాయకుడు.

“నీకు రాజోద్యోగం ఇస్తాను. నెలకు వెయ్యి వరహాల జీతం ఏర్పాటు చేస్తాను,” అన్నాడు జయచంద్రుడు.

“ప్రభూ! నేను ప్రజాప్రతినిధిని. నాకువెయ్యి వరహాల నెల జీతం. తమరు రాజు — అంటే తమరూ ప్రజాప్రతినిధే కదా! మరి తమరి నెలజీతమెంత?” అని అడిగాడు వినాయకుడు.

అ ప్రశ్న జయచంద్రుడికి కోపం తెప్పిం

చంద్రమామ