మూడవసారి ప్రధానమంత్రి

శ్రీ అటల్ బిహారీ వాజ్ పేయి అక్టోబర్ 13వ తేదీ మూడవసారిగా భారత ప్రధానమంత్రి పదవీ ప్రమాణ స్వీకారం చేశారు. 1996 మే నెలలో ఆయన మొట్టమొదటిసారిగా 13 రోజులపాటు ప్రధానమంత్రిగా మైనారిటీ ప్రభుత్వానికి నాయకత్వం వహించారు. 1998 మార్చినెలలో ఆయన 18 పార్టీల సంకీర్ణ ప్రభుత్వానికి నాయకత్వం చేపట్టారు. దురదృష్టవశాత్తు ఆ ప్రభుత్వం 13 నెలలకే పడిపోవడంతో దేశం 13వ సారి లోకసభ ఎన్నికలు ఎదుర్కోవలసి వచ్చింది. వీటన్నిదినీ గమనించిన ఒక మాటకారి - 'వాజ్ పేయి తిరిగి అధికారంలోకి వస్తే 13 సంవత్సరాలు పరిపాలించగలరు' అని చమత్కరించారు.

ఈసారి ఆయనకు చెందిన భారతీయ జనతాపార్టీ మరో 23 పార్టీలతో పాత్తు పెట్టుకుంది. ఆ పార్టీలన్నీ కూడా భారతీయ జనతాపార్టీతో పాత్తు కుదుర్చుకుంటేనే ఎన్నికలలో విజయం, సుస్థిర ప్రభుత్వం సాధ్యం అని భావించాయి. బి.జె.పి. నాయకత్వంలో (నేషనల్ డెమొక్రటిక్ అలయెన్స్) జాతీయ ప్రజాస్వామ్య కూటమి ఏర్పడింది. అక్టోబరు 10వ తేదీ ఏర్పాటయిన 13వ లోకసభలో మొత్తం 540 స్థానాల్లో దాదాపు 300 స్థానాలు గెలుపాందిన ఎన్.డి.ఎ. ప్రభుత్వం ఏర్పాటుకు కావలసిన మెజారిటీ సాధించింది. ఎన్.డి.ఎ. ప్రధాన ప్రత్యర్థి అయిన భారత జాతీయ కాంగ్రెస్ తనతో పాత్తు కుదుర్చుకున్న మరి అరు పార్టీలతో కలసి 135 స్థానాలను మాత్రమే గెలుచుకోగలిగింది.

దాదాపు 18 పార్టీలు కలిసి అధికారం చేపట్టడం అన్నది 1998 వ సం॥లోనే మొట్ట మొదటి సారిగా జరిగింది. ఆ నూతన ప్రయోగం చక్కగానే ప్రారంభమయింది. దేశ ప్రజలు సుస్థిర ప్రభుత్వం కోసం ఎదురు చూశారు. ఒక సంవత్సరం పాటు శ్రీ వాజ్ పేయి అన్ని పార్టీలనూ తన నాయకత్వంలో సామర్థ్యంతో నడిపారు. ఎదురయ్యే క్లిష్ట పరిస్థితులను అధిగమించగలరనే అందరూ భావించారు. ప్రతి రంగంలోనూ అభివృద్ధి కనిపించసాగింది. ప్రతిభావంతుడైన విద్యావంతుడుగా ఆయన మన దేశం నుంచీ, విదేశాల నుంచీ మన్ననలు పొందారు. ప్రతి సమస్యనూ నిదానంగా దృథ చిత్తంతో పరిశీలించి దేశ క్షేమానికి భంగకరం కాకుండా జాగ్రత్త పడేవారు. అయినప్పటికీ భాగస్వామ్య పార్టీలు ఏవేవో కారణాలు చూపి సంకీర్ణం నుంచి వైదొలగడంతో దేశం మరొకసారి ఎన్నికలను ఎదుర్కోవలసి వచ్చింది.

వాజ్ పేయి ఆ మధ్యకాలంలో జరిపిన సమర్థ పాలన పట్ల ఏర్పడిన మంచి పేరు కారణంగా మనదేశంలో అధిక సంఖ్యకులు ఆయన్ను మళ్ళీ ప్రధానిని చేయాలనుకున్నారు. ఆయన మూడవ సారి ప్రధాని అయ్యారు.

సమర్థ వంతమైన ఆయన నాయకత్వంలో భారతదేశం మరింత శక్తివంతంగా, చైతన్యదీపితో ముందుకు సాగగలదని ఆశిద్దాం!