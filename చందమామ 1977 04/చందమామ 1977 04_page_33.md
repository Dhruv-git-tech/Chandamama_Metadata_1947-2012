పూర్వం రామపురంలో రామశర్మ అనేదిక్కులేనివాడు ఒకడు ఉండేవాడు. వాడు ఊళ్ళోవాళ్ళు చెప్పిన పని చేస్తూ, పెట్టినది తింటూ, రాత్రిపూట భజనమండపంలో పడుకునేవాడు. ఆ మండపంలో హరికథా కాలకేపాలు జరిగేవి. ఆ హరికథలు వింటూంటే వాడికి స్వర్గలోకమూ, ఇంద్రుడి వైభోగమూ, ఆప్సరసల నాట్యాలూ, స్వర్గసుఖాలూ బాగా తలకెక్కయి.

ఒకనాడు హరిదాసు తీరికగా ఉన్నసమయంలో వాడు ఆయనను.'' స్వామీ, స్వర్గసౌఖాలు ఆనుభవించటానికి సులభమైన మార్గం ఏమిటి?'' ఆని అడిగాడు.

''నాయనా, స్వర్గసౌఖాలు ఎంతో పుణ్యాత్ములకు గాని లభించవు. నువు ఈ లోకపు సౌఖాలు ఆనుభవించి తృప్తిపడు,'' అన్నాడు హరిదాసు.

ఆ మాటతో తృప్తిపడక, రామశర్మ, ''నాకు ఇహసుఖాల మీద కోరిక లేదు. వీలయినంత త్వరగా స్వర్గాన్ని చేరుకోవాలని నా ఆశ,'' అన్నాడు.

హరిదాసు విసిగిపోయి, ''వైకుంఠ ఏకాదశినాడు ఏ గంగలోనైనా దూకు, స్వర్గం చేరుకుంటావు,'' అన్నాడు.

రామశర్మ ఆ రాత్రికి రాత్రే ఊరు విడిచి, కాలినడకన కొండలూ, కోసలూ, నదులూ, అరణ్యాలూ దాటి, వైకుంఠ ఏకాదశి నాటికి గంగాతీరం చేరి, గంగకు నమస్కరించి, అందులోకి దూకాడు.

వాడికి తీరిగి స్పృహ వచ్చేసరికి నరక లోకంలో ఉన్నాడు. ఎదురుగా యమధర్మరాజూ, చిత్రగుప్తుడూ కనిపించారు. అదిచూసి వాడు హతాళుడై, ''నేను ఇక్కడికి ఎలా వచ్చాను? మహాపర్వదినం నాడు ఆత్మత్యాగం చేసినవాడు నరకానికి