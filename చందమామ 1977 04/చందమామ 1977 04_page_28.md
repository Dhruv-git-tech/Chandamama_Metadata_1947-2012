రానేపచ్చాడు. అయితే వాడు కానుక తీసుకురాకపోగా, ''మీ అత్తా, మామా తీర్థయాత్రలకు పోతారుట. నిన్ను ఒక వంద సర్దమన్నారు,'' అని చెప్పాడు.

''నా దగ్గిర ఏముంది బూడిద!'' అని రాజయ్య అమిత కోపగించుకుని ఆ మనిషిని పంపేశాడు.

చికటిపడిపోయింది. రాజయ్యకు మంచి ఏమీ జరగనేలేదు. ఆశలన్నీ నిరాశలయాయి. రాజయ్య ఉసూరు మంటూ ఇంటి దారి పట్టాడు.

బజారులో ఒక ముసలిది రాజయ్యకు ఎదురుపడి, ''ఎవరూ? రాజయ్య కాదూ?'' అన్నది. వాఠ్ఠి వీధి దీపం వెలుగులో పరికించి చూసి.

ఆ ముసలిదాన్ని చూడగానే రాజయ్య పైప్రాణాలు పైనేపోయాయి. ఆ ముసలిది రాజయ్యకు ఒకప్పుడు సన్నిహితురాలు. రాజయ్యతల్లి, తండ్రీ వాడిచిన్నతనంలోనే పోగా, వాడు ఊళ్లుపట్టి తిరుగుతున్నప్పుడు, ఒక ఊళ్ళో ఈ ముసలిది వాడికి అశ్రయం ఇచ్చింది. అంతకుమునుపే దాని కొడుకు పోయాడట. వాడు అచ్చు రాజయ్యలాగే ఉండేవాడట.

''నిన్ను చూస్తుంటే నా కొడుకును చూస్తున్నట్టే ఉన్నది. నాయనా. నా తోనే ఉండు.'' అన్నది ముసలిది రాజయ్యతో.

చంద్రమామ

ముసలిది పాలూ, పిడకలూ ఆమ్మి. ఆ డబ్బుతో ఇంత ఉడకేసి, ప్రేమగా రాజయ్యకు పెట్టుతూండేది. వాడు ముసలి దాని దగ్గిర రెండేళ్లు నిశ్చింతగా ఉన్నాడు. అయితే రానురాను ముసలిదానికి శక్తి ఉడిగిపోయింది. పాటు పితకటమూ, పిడకలు చెయ్యటమూ కూడా దాని శక్తికి మించిన పనులయిపోయాయి.

''నా ఆఖరిదశలో దేవుడే నిన్ను నా దగ్గిరికి పంపించాడు. నేను మంచాన పడితే నుచే నాకు దిక్కు.'' అన్నది ముసలిది రాజయ్యతో.

ఆ మాటలు వినగానే రాజయ్యకు ముచ్చెమటలు పోశాయి. ఆ ముసలిది