గ్లాను నిండా మట్టికి బదులు ధాన్యం ఉన్నది!

“మహాలక్ష్మి మాతకూ జై!” అని రైతులు అరిచారు.

రఘురాం ముఖంలో ఆశ్చర్యమూ, భయమూ కనిపించాయి. అతను చలించే కంఠంతో, “మిత్రులారా. ఆ దిక్కుమాలిన బీడును మీ కచ్చేస్తాను. కాగితం తీసుకు రండి, సంతకం పెట్టేస్తాను,” అన్నాడు.

సెంటు పాలం లేని రైతులకు భూవసతి ఏర్పడింది. రతన్ చందాలు పోగుచేసి, సహకార బుణాలు పుట్టించి, సమిష్టి వ్యవసాయానికి కావలసిన హంగులన్నీ అమర్చాడు. ఆ బీడులో రైతులందరూ కలిసి శ్రమపడి బంగారం పండించారు. ఫలసాయం అందరికీ సమంగా ముట్టింది. గ్రామంలో అదిచూసి సంతోషించారు. ఒక్క రఘురాం మాత్రమే ముఖం మాడినట్టు కనిపించాడు.

ఇంతకూ, మట్టిని ధాన్యంగా మార్చడానికి రతన్ చేసిన ఇంద్రజాలం ఏమిటి?

అతను ఉపయోగించిన పలకలగ్లాసు మామూలు గ్లాను కాదు. దాని మధ్య భాగంలో అద్దపు పలకలు అమర్చి ఉన్నాయి. వాటితో గ్లాను రెండు భాగాలుగా విభజించబడి ఉంటుంది. అద్దం పలక లలో ప్రతిబింబించేవైపు బయటికీ, ఎర్రటి మందు గల పక్కలు చేర్చీ ఉంటాయి. ఈ అద్దంపలకలమూలంగా ఖాళీగ్లాసులోని రెండు ఆర్ధభాగాలూ పూర్తిగ్లాసులాగా కనబడతాయి. రతన్ ఆ గ్లాను ఒక సగంలో ముందుగా ధాన్యం పోసి ఉంచి, అది గోడ కేసి పెట్టి, అందరికీ కనిపించే సగంలో మట్టి పోశాడు. తరవాత చేతి రుమాలు తీసేటప్పుడు మట్టి ఉన్నభాగాన్ని వెనకుక్క తిప్పేసి, చూసేవారికి ధాన్యం ఉండే భాగమే కనపడేలాగ చేశాడు. అద్దాల మూలంగా మట్టి, ధాన్యమూ కూడా గ్లాను నిండా ఉన్నట్టు చూసేవారికి భ్రమకలిగింది. రతన్ ఉపయోగించినది పలకలున్న గ్లాసు కావటం భ్రమను మరింతచేసింది.