చంద్రసేనను అనుసరించి వస్తున్న కంటకి, యిదిచూసి ఎక్కడలేని కోపంతో కొరడా తీసుకుని, మూర్ఛలోవున్న చంద్ర సేనను ఎడాపెడా కొట్టటం ప్రారంభించింది. కాని ఎంతకూ చంద్రసేనలో చలనం కనబడకపోయేసరికి విసిగి, ఆమెను ఎత్తుకుపోయి భవనంలోని ఒక గదిలో బంధించింది.

కంటకి, కాళికాదేవి పాదతీర్థ ప్రధాన అర్చకురాలు. ఆ పని చూసేందు కామె అలయంలోకి పరిగెత్తింది. మైరావణుడు గాని, అహిరావణుడు గాని దేవీపాదతీర్థ మని పిలవబడే మద్యాన్ని. కంటకి చేతి మీదుగా తాగవలసిందే.

రాకసులు, కాళిని మద్యంతో అభిషేకించటం మొదలు పెట్టారు. గుండ్రని రంధ్రంలో నుంచి ధారగా పడుతున్న మద్యాన్ని చూసి హనుమంతుడు అసహ్యంచుకుని, గర్భాలయం ఎత్తున దేహాన్ని పెంచి, 'అక మద్యాన్ని ఆవి, పాలతో అభిషేకించండి!' అని, కాళి మాట్లాడుతున్నట్టుగా అరిచాడు.

హనుమంతుడు యిలా అనగానే దేవాలయం వెలుపల కోలాహలం ఒక్కసారిగా అగిపోయింది. కాళి మద్యం వద్దనటం రాకసులందరికీ ఆశ్చర్యం కలిగించింది. సోమసూత్రంగుండా, తీర్థకుండంలో పడే

మద్యాన్ని తాగేందుకు సాన్యసాత్రలతో రాకసులు సిద్ధంగా వున్నారు.

బండి మీద తాళ్ళతో కట్టబడివున్న రాముడు, లక్ష్మణుడి కేసి చూసి చిరునవ్వు నవ్వాడు. కంటకి, మైరావణుడి కేసి దిగాలుపడుతూ చూసింది. మైరావణుడు ఎక్కడలేని ఆశ్చర్యంతో కళ్ళింతచేసి, పక్షనేవున్న అహిరావణుడి కేసి చూశాడు. అహిరావణుడు తలపంకించి, 'తమ్ముడా మైరావణా! ఇందులో ఆశ్చర్యపడవలసిం దేమిలేదు. రామలక్ష్మణులు సాత్విక మూర్తులు గదా! మద్యానికి యీ సాత్వి కాహారం కొరగానిదవుతుంది. ఆందుకే దేవి పాలు కావాలంటున్నది,' అన్నాడు.

చంద్రమామ