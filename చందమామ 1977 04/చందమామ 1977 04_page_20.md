కొంత సేపటికి మాంత్రికుడు వచ్చి, దేవివిగ్రహం ముందు కూర్చుని, మంతో చ్చాటన ప్రారంభించాడు. రాజశేఖరుడు తన కత్తి దూసి, స్త్రంభం చాటు నుంచి వచ్చి, మాంత్రికుడి తల నరికేశాడు. తరవాత అతను మణిమాల కట్లు విప్పి, ఆమెను తన గుర్రం మీదనే ఎక్కించుకుని మాళవదేశానికి వెళ్ళాడు.

మాళవరాజు రాజశేఖరుడికి తన కృతజ్ఞత తెలుపుకుని, మణిమాలను అతనికి ఇచ్చి, వైభవంగా పెళ్ళి చేశాడు. తరవాత రాజశేఖరుడు భార్యా సమేతంగా తన దేశానికి తిరిగివచ్చి, తండ్రికి జరిగిన దంతా చెప్పాడు. గుణశేఖరుడు సంతోషించాడు.

కొద్ది కాలం గడిచింది. గుణశేఖరుడు రాజశేఖరుణ్ణి పిలిచి, 'నీ దేశాటనతో నేను అంతగా తృప్తిపడలేదు. మరొకసారి నువు దేశాటన చేసిరా,' అన్నాడు.

ఈసారి రాజశేఖరుడు పడమరగా బయలుదేరాడు. ఈసారి కూడా అతనికి తెలియకుండా అతని వెనకగా రాజు పంపిన చారులున్నారు.

ఈ ప్రయాణంలో రాజశేఖరుడికి ఎండిపోయి. బీటలుపడిన పాలాలూ, ఎముకలగూళ్ళులా గున్న మనుషులూ కనబడటం జరిగింది. అతను చాలా బాధ పడ్డాడు.

గుంపులు, గుంపులుగా వలస పోతూ జనం అతనికి ఎదురై. తమ దేశంలో కామంతాండవిస్తున్నదని, దానికి తోడు కర్కోటకుడైన రాజు తమను పన్నులతో పీడిస్తున్నాడని చెప్పారు. రాజశేఖరుడు మరి కొంత దూరం వెళ్ళి. ఒక గ్రామం చేరి. అక్కడి రైతులను రాజసైనికులు. గ్రామ మధ్యంలో మందవేసి, పన్నులు కట్టలేదని హింసించటం కళ్లారా చూశాడు.

రాజశేఖరుడికి పట్టరాని కోపం వచ్చింది. అతను ఆ దేశపు రాజును కలుసుకుని, అతని పరిస్థితిల ను తీవ్రంగా ఖండించాడు.

చంద్రమామ