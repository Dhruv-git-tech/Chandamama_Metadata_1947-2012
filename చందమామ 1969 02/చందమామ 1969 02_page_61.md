అంటూ పెద్దవాడు పోయి ఒక చెట్టు నీడన కూర్చున్నాడు.

చిన్నవాడు మట్టుకు సాయంకాలందాకా చేదతో నీళ్ళుతోడి గంపలో పోస్తూనే వచ్చాడు. సాయంకాలానికి బావిలో నీరు అడుగంటి, చేదలోకి నీళ్లతోబాటు మట్టి కూడా రాసాగింది.

సూర్యాస్తమానమయింది. చిన్నవాడు చేద కింద పెట్టి తట్ట పైకెత్తాడు. అందులో ఏదో తళతళా మెరిసింది. తీసి చూస్తే బంగారు ఉంగరం. చిన్నవాడు ఉత్సాహంతో ఆ ఉంగరాన్ని తీసుకుని యజమాని దగ్గిరికి బయలుదేరాడు. పెద్దవాడు కూడా వాడి వెంట వెళ్ళాడు.

యజమాని చిన్నవాడిచ్చిన ఉంగరం అందుకుని, “ఇది దొరుకుతుందనే మీచేత బావిలో నీళ్ళన్నీ తోడించాను. ఇదుగో నీ కూలి,” అంటూ చిన్నవాడికి రూపాయి ఇచ్చి, పెద్దవాడితో, “నువు కూడా పని

చెయ్యటానికే వచ్చావనుకున్నానే? రెండు బొక్కెనలు తోడి ఆపేశావేం? నీకు జీతం డబ్బుల మీద ఆశలేదా?” అన్నాడు.

“గంపలో నీళ్ళు పాయ్యమన్నారు. ఎన్ని చేదలు పోసినా గంప నిండదుగదా అని మానేశాను,” అన్నాడు పెద్దవాడు పిచ్చి మొహం వేసి.

“నేను గంప నిండటానికి నీళ్ళు పాయ్య మన్నానని ఎందుకనుకున్నావు? చెప్పిన పని చేసి కూలి పుచ్చుకోవటమే నీ వంతు గాని, ఆ పని ఫలితం నాదిగద! దాన్ని గురించి ఆలోచించవలిసినవాణ్ణి నేనై ఉండగా నీకు బెంగ దేనికి? నీలో సేవా ధర్మం లేదు. నువు పనికి పనికిరావు,” అని యజమాని వాడికి కాసిని డబ్బులిచ్చి పంపేసి, చిన్నవాణ్ణి పనిలో పెట్టుకున్నాడు. వాడు యజమాని మెప్పు సంపాదించే టట్టు చాలాకాలం పనిచేసి, బాగుపడి, పైకి వచ్చాడు.