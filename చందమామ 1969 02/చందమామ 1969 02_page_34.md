యుద్ధంలో ఓడించిన రాజశేఖరుడు అంత టితో తృప్తిపడి ఆమెను పెళ్ళాడక, మిగిలిన వాళ్ళను కత్తియుద్ధానికి ఎందుకు ఆహ్వా నించాడు? అతన్ని ఓడించిన తేజవర్మ అయినా రాజకుమార్తెను పెళ్ళాడక, పేచి పెట్టి రాజకుమార్తెతో మళ్ళీ ఎందుకు కత్తి యుద్ధం చేశాడు? చేసిన వాడు ఎలా ఓడాడు? రాజశేఖరుడూ, తేజవర్మా, రాజకుమార్తె కూడా కత్తి యుద్ధంలో ఒకరిని ఒకరు ఓడించారు గదా, వీరిలో నిజంగా ఎవరు గొప్ప అయినదీ ఎలా తెలుసుకోవటం? ఈ అనుమానాలకు సమాధానాలు తెలిసి కూడా చెప్పక పోయావో నీ తల పగిలి పోతుంది,” అన్నాడు.

దానికి విక్రమార్కుడు, “ఈ కత్తి యుద్ధాలన్నీ బూటకంగానే కనబడు తున్నాయి. రాజశేఖరుడు అందగాడు. రాజకుమార్తె కావాలనే అతని చేతిలో ఓడి పోయింది. అతనికి రాజకుమార్తెను పెళ్ళాడా

లని లేదు. అందుచేత అతను మరెవరిచేత నైనా ఓడిపోదామని అతరులను ఆహ్వా నించాడు. ఒకరిద్దరు వచ్చారుగాని, వారు అతనికి ఓడే అవకాశం ఇవ్వక తామే ఓడారు. తేజవర్మ ఏమరుపాటున ఉండి రాజశేఖరుణ్ణి ఓడిపోనిచ్చాడు. తీరా గెలిచాక అతనికి రాజకుమార్తెను పెళ్ళాడ వలిసి వస్తుందని భయం పట్టుకున్నది. అందుచేత రాజకుమార్తెతో కత్తియుద్ధం చేస్తానన్నాడు. ఆమె అదివరకే రాజశేఖరుణ్ణి వరించి ఉన్నట్టు స్పష్టమయింది గనక, ఆమె తన చేతిలో ఓడదని అతనికి తెలుసును. అందుచేత అతను ఆమె చేతిలో సులువుగా ఓడాడు. ఈ గందరగోళానికంతకూ మూల కారణం రాజకుమార్తె అనాకారి తనమే అని తోస్తుంది,” అన్నాడు.

రాజకు ఈ విధంగా మౌనభంగం కలిగ గానే బేతాళుడు శవంతో సహా మాయమై, తిరిగి చెట్టెక్కాడు. ( కల్పితం )