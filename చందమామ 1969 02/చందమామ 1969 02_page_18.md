బయటికి పంపేశాడు. ఈసారి గుణవతి కూడా భర్తను తప్పుపట్టలేకపోయింది.

ఇల్లు విడిచి వచ్చిన దయాకరుడికి స్నేహితులు సహాయపడి, ఆతనికి కొంత పెట్టుబడి ఇచ్చి, ఉండటానికొక చిన్న ఇల్లు కూడా ఏర్పాటు చేశారు. తన వెంట ఉన్న ఇద్దరు స్త్రీలతో తాను ఆ ఇంట ఉంటూ, దయాకరుడు స్నేహితుల సహాయంతో చిన్న వ్యాపారాలు సాగించాడు. ఈ వ్యాపారాలలో ఆతనికి బాగా కలిసి వచ్చింది. ఏడాది తిరగకముందే అతను తన స్నేహితులకు వారి డబ్బు తిరిగి ఇచ్చేశాడు. వ్యాపారంలో తనకు మిగిలే లాభంలో కొంత దానథర్మాలకు కేటాయించి, మిగిలిన దానితో పొదుపుగా బతుకుతూ వచ్చాడు.

దయాకరుడి వెంట ఉన్న ఇద్దరు స్త్రీలలోనూ చిన్నది విజయపుర రాజకుమార్తె. ఆమె వెంట ఉన్న ముసలిది ఆమె దాది. వారిద్దరినీ దొంగలు ఎత్తుకుపోయి బానిస వర్తకులకు అమ్మారు. తాను ఫలానా దేశపు రాజకుమార్తెనని చెప్పుకోవటానికి ఆమె సిగ్గు పడింది. తాను బానిసగా అమ్ముడు కావటం తన తండ్రికి అవమానమనీ, ఆయన పంశానికి తీరని కళంకమనీ ఆమె అనుకున్నది. దయాకరుడు తనను మిగిలిన

బానిసలతోబాటు బానిసగా కొన్నాడనే ఆమె మొదట అనుకున్నది. కాని రాను రాను అతనం టే ఆమెకు చాలా గౌరవం ఏర్పడింది. ఆ కారణంచేత, బతికి ఉన్నంత కాలమూ అతని అండనే ఉండి, అబ్బాత వాసం చేద్దామని ఆమె నిశ్చయించింది.

అయితే ఈలోపల విజయపురి రాజు చేతులు కట్టుకు కూర్చోలేదు. తన కుమార్తె కనిపించకుండా పోయిన నాటినుంచి అయన తన చారులను దేశదేశాలకూ పంపి, ఆమె కోసం వెతికిస్తున్నాడు. ఆలా వెతుకుతున్న వారిలో కొందరు రాజశేఖరపురం చేరారు. ఆ ఊళ్ళో ఉండే రత్నాకరు డనే కోటీశ్వరుడి