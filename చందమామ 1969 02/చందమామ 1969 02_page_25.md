వెలుగు లేదు. దాని ముందు కాపలా
వాడెవడూ అతని కంటబడలేదు. చెంచు
దయ్యాలపోతు అన్నమాట ప్రకారం ఇందు
లోనే, నాగుమల్లిని వుంచివుంటాడని
శిఖిముఖి జాగ్రత్తగా గుడిశె దగ్గిరకు పోయి
ద్వారానికి ఆడ్డంగా వున్న వెదురుతడికను
తోసి, ఓ క్షణకాలం లోపల ఏమయినా
అలికిడి అవుతుందేమో అని విని, అలాంటి
దేమీ లేకపోవటంతో లోపల ప్రవేశించాడు.

గుడిశెలో ఎవరూ వున్నట్టు లేదు. అంతా
చికటిమయంగా వున్నది. శిఖిముఖి తన
దగ్గిరున్న చెకుముఠిరాయి కొట్టి దూది
ఆంటించి, ఆ వెలుగులో గుడిశె అంతా

పరీక్షించి చూశాడు. గుడిశెలో ఒక మూల
అతడికి రెండు మూడడుగుల పొడవున్న
తాళ్ళు కనిపించినై. వాటిని పరీక్షించి
చూసిన మీదట, అవి నాగుమల్లిని బంధిం
చేందుకు చెంచువాళ్ళుపయోగించిన వని
అతడికి అర్ధమైపోయింది. అంటే—నాగు
మల్లిని కొంత కాలం వాళ్ళు యీ గుడిశె
లోనే వుంచారన్నమాట. అయితే ఇప్పు
డామెను ఎక్కడికి తీసుకుపోయివుంటారు ?
తనకు వాగ్దాసం చేసిన విధంగా మల్లిని
కంచెద్వారం దగ్గిర గుడిశెలో దాచిన
దయ్యాలపోతు, ఏ కారణం వల్ల ఆమెను
మరో చోటుకు మార్చాడు ?

శిఖిముఖి యిలా ఆలోచిస్తూ కాలం వృధా
చెయ్యటం ప్రమాదకారణం అవుతుందను
కుంటూ, తెరిగి విక్రమకేసరి వున్న చోటుకు
వచ్చి, తాను చూసినది అతడికి చెప్పి,
“మనల్ని చెంచుదయ్యాలపోతు మోసం
చేయటమో లేక అతణ్ణి మరొకడు మోసం
చేయటమో జరిగింది,” అన్నాడు.

“అలా అయితే మనం ఆందరం ఒక్క
సారిగా కంచె దూకి పోయి చెంచుల్ని హత
మార్చి, నాగుమల్లిని వాళ్ళే గుడిశెలో
దాచారో వెతికి పట్టుకుందాం,” అన్నాడు
విక్రమకేసరి.