రాజశేఖరపురంలో రత్నాకరుడనే పర్తకుడు ఉండేవాడు. ఆయన దేశాంతరాలలో ఒడ వర్తకం చేసి కోట్ల కొద్దీ ఆర్టించాడు. ఎంత డబ్బున్నా ఆయనకు దాన ధర్మాలు చేసే అలవాటు లేదు.

రత్నాకరుడి భార్య గుణవతిది మట్టుకు జాలిగుండె. కొద్ది డబ్బు కూడా లేని కారణంచేత దారుణంగా బాధపడే వాళ్ళను చూస్తే ఆమె హృదయం ద్రవించి పోయేది. కాని భర్త ఒప్పుకోడని, ఎవరికీ ఎలాటి సహాయమూ చేయలేక, వారి బాధలు చూసి తానే బాధ పడేది.

వారిద్దరి సంతానం దయాకరుడు. అతను తల్లిలాగే దయాగుణం కలవాడు, తండ్రిలాగు తెలివితేటలు గలవాడు. అతనికి యుక్త వయసు రాగానే తగిన కన్యను చూసి పెళ్ళి చేద్దామని తల్లి ఆలోచించింది. కాని రత్నా కరుడు అందుకు ఒప్పుకోలేదు.

“వాడికి ధనం సంపాదించే శక్తి ఉన్నట్టు రుజువైనదాకా పెళ్ళి వీలులేదు. ఇప్పుడే పెళ్ళి చేస్తే విలాసాలు మరుగుతాడు. ఆ తరవాత వాడికి వర్తకంలో బుద్ధి ప్రవేశిస్తుందా?” అన్నాడు రత్నాకరుడు.

ఆయన దయాకరుడికి ఒక ఓడ ఇచ్చి, దాన్నిండా సరుకులు నింపి, వర్తకం చేసుకు రమ్మని అంటి నుంచి పంపాడు. దయా కరుడు తన సిబ్బందితో సహా సముద్రం దాటి, ఒక రేవు చేరి, అక్కడ గుడారం వేసి కూర్చున్నాడు. అక్కడి వర్తకులు అతనితో వ్యాపారం గురించి మాట్లాడటానికి వచ్చారు. అదే సమయంలో రక్తకథటులు అనేకమంది ఖైదీలను అటుగా తీసుకు పోతూండటం దయాకరుడు చూశాడు. ఖైదీల చేతులకు బేడీలూ, గౌలుసులూ ఉన్నాయి. ఖైదీలు నడి ఎండలో చెమటలు దిగగారుతూ, నడుస్తున్నారు.