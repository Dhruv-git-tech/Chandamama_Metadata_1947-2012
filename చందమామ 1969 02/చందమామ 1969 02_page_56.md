దురాశ

అరేబియా దేశంలోని ఒక చిన్న గ్రామంలో
గుల్‌బీబీ ఆనే పేదరాలుండేది. ఆమె భర్త
ఒంటెల పోషణ చూసేవాడు. గుల్‌బీబీ ఒక
ధనికవ్యాపారి ఇంట చాకిరిచేసేది. ఆ భార్యా
భర్తలు మట్టిగోడలుగల ఒక పూరికొంపలో
నివసించేవాళ్ళు.

గుల్ పనిచేసే ఇంటి యజమాని అయిన
వ్యాపారి పరమలోభి. అతని భార్యకూడా
ఆలాటిదే. ఆమె తన భర్తకు తెలియకుండా
ఇంటి వస్తువులు ఇరుగు పారుగువాళ్ళకు
అమ్మి, ఆ డబ్బు దాచుకునేది. గుల్‌బీబీకి
నెలాఖరుస జీతం ఇవ్వవచ్చేసరికి, అవీ ఇవీ
పోయాయనీ, వాటిని గుల్‌బీబీయే కాజేసిం
దనీ చెప్పి, జీతం సగం విరగకోసేది.
చేసేదిలేక గుల్‌బీబీ ఆమె ఇచ్చినంతే
పుచ్చుకునేది.

ఒకనాటి రాత్రి కుంభవర్ణం కురిసింది.
పేద భార్యా భర్తలు తెల్లవార్లు చలికి

ముడుచుకుని తమ గుడిసెలో ఒక మూల
కూర్చున్నారు. వర్షానికి గుడిసె గోడలో
కొంత భాగం కూలిపోయింది. తెల్లవారగానే
వాళ్ళు కూలిపోయిన మట్టి మెత్తి, మళ్ళీ
గోడ నిర్మించటానికి పూనుకున్నారు. అప్పుడా
మట్టిలో వారికి సీలు చేసిన వెండి చెంబు
ఒకటి దొరికింది. మూత పగల గొట్టి చూస్తే
చెంబు నిండా బంగారు కాసులున్నాయి.
వాటితో తమ దరిద్రం తీరిపోయిందని వాళ్ళు
సంతోషించారు.

గుల్‌బీబీ భర్త రెండు, మూడు బంగారు
కాసులు తీసుకుని అవసరంగా కావలిసిన
సరుకులు కొనుక్కు రావటానికి దుకాణానికి
వెళ్ళాడు. అంత కటిక పేదవాడి దగ్గిర
బంగారు కాసు లుండటం చూసి దుకాణ
దారు అనుమాన పడి, అది దొంగసామ్ము
కావచ్చుననుకుని, గ్రామాధికారిని పిలి
పించాడు.