రాజు అ జవాబుకు తృప్తిపడక, రహిస్యంగా దండకుణ్ణి గురించి వివరాలు తెలుసుకుని, శమంతకుడికి కబురు పెట్టి, “నువ్వు, దండకుడి ప్రవర్తనలో మార్పు తీసుకురాలేదు. నీ అధికార బలంతో, అమాయకుడైన కింది అధికారిని బెదిరించి, అతణ్ణి శ్రమ పెడుతున్నావు.” అన్నాడు కోపంగా.

“అతడు అమాయకుడు కాదు, మహారాజా! అధికారి దండకుడి చేత పని చేయించలేకపోతే, అది అతడి అసమర్థత అవుతుంది. అతడు తన అసమర్థతకు శిక్ష అనుభవిస్తున్నాడు,” అన్నాడు శమంతకుడు.

“ఆ అధికారికి చేతకాని పక్షంలో, దండకుణ్ణి మరొక సమర్థుడైన అధికారి దగ్గిరకు మార్చలేకపోయావా ?” అన్నాడు రాజు.

“దండకుడి సంగతి, వాళ్ళందరికి తెలిసిపోయింది. వాడిని, వాళ్ళు పనిలోకి తీసుకోరు,” అన్నాడు శమంతకుడు.

“అయితే, నువ్వు, నా పరీక్షలో ఓడిపోయావు !” అన్నాడు రాజు.

“లేదు, మహారాజా! తమరు, నాకు అదనంగా ఒక మనిషిని యిచ్చారు. అప్పటి నుంచి అదనంగా ఒక మనిషి చేయగల పని కొలువులో జరిగిపొతున్నది,” అన్నాడు శమంతకుడు.

“అలా కాదు. నువ్వు, దండకుడి నుంచి పని రాబట్టుకున్నప్పుడై, సమర్థుడైన అధికారి పనిపించుకుంటావు,” అన్నాడు రాజు.

“నాకు మరికొంత గడువివ్వండి. నాసమర్థతను ఋజువుచేస్తాను,” అన్నాడు శమంతకుడు.

రాజు పద్మసందుడు యిందుకు అంగీ కరించాడు.

శమంతకుడు, మర్నాడే దండకుణ్ణి పిలిపించి, “నీకు కొలువులో ఉద్యోగం చెయ్యాలని వుస్మదా. లేదా ?” అని అడిగాడు.