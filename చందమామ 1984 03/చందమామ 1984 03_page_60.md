“అయ్యా. ఆ దండకుడు పని చెయ్యదు; కొలువులో పని సాగనివ్వదు. వాడితో నేను వేగలేను,” అని చెప్పాడు.

శమంతకుడు కోపంగా, “నీ కంది వాళ్ళచేత పనులు చేయంచలేకపొతే, అది నీ అసమర్థత అవుతుంది. వాడిచేత నువ్వు పని చేయంచినాసరే—లేదా వాడి పని నువ్వు చేసినాసరే!” అన్నాడు.

అ రోజు నుంచి చిన్న అధికారి, దండకుడి పని కూడా తానే చేస్తుండేవాడు. ఈ కారణం వల్ల అతడికి దండకుడంటే చాలా కోపంగా వుండేది. రోజూ వాణ్ణి బెదిరిస్తూండేవాడు.

“నీ సంగతి” రాజుకు తెలిస్తే, ఏదో రోజున అయన నిన్ను కఠినంగా శిక్షిస్తాడు.

ఇక్కడి శిక్షలు భరించలేనివిగా వుంటాయి, జాగ్రత్త!” అనేవాడు చిన్న అధికారి.

దండకుడు ఈ మాటలు లెక్కచేసి వాడు కాదు. కాని, రాజు విధించే శిక్షలు ఎలా వుంటాయో మాత్రం వాకబు చేసి తెలుసుకున్నాడు. అవి నిజంగానే చిన్న అధికారి చెప్పినట్టు చాలా కఠినంగా వున్నాయని వాడికి అనిపించింది.

కొన్నాళ్ళ తర్వాత రాజు పద్మనందుడు, శమంతకుణ్ణి పరిపించి, “దండకుడెలా పని చేస్తున్నాడు? దారికి వచ్చినట్టేనా?” అని అడిగాడు.

“రాక ఎక్కడికిపోగలడు, మహారాజా!” అన్నాడు శమంతకుడు వినయంగా.