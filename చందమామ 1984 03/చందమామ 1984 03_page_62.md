దండకుడికి ఉద్యోగం నచ్చింది. రాజ ధానిలో ఇంటి అద్దెతో సహా వాడికి పాతిక వరహాలు కూడా ఖర్చు కావడం లేదు. గ్రామం కన్న పట్టణ జీవితం బాగున్నది. ఈ సంగతే వాడు, శమంతకుడికి చెప్పాడు.

శమంతకుడు కొంచెం సేపు అలోచించి, “నువ్వు తలబిరుసు మనిషివనీ, పని చేయవనీ, నీ అధికారి చెబుతున్నాడు. కాని, నేనా మాటలు నమ్మడం లేదు. నీలో నాకు వినయగుణం కనబడుతున్నది. కొంత కాలంపాటు నేనే, నీ సమర్థతను పరీక్షిస్తాను. అ అధికారి మాటల్లో నిజం కనబడితే, నీ ఉద్యోగం తీసేస్తాను. నువ్వు సమర్థుడివని బుజువైతే— అ అధికారి ఉద్యోగం తీసేస్తాను. అంతే కాకుండా, నీ జీతం పెంచుతాను,” అన్నాడు.

ఆ రోజు నుంచి దండకుడిలో ఊహించని మార్పు వచ్చింది. కొద్ది రోజుల్లోనే వాడు పనిలో మంచి సమర్థుడని పేరు తెచ్చుకున్నాడు.

ఈ సంగతి విన్న రాజు ఆశ్చర్యపడి, శమంతకుణ్ణి పిలిపించి, “దండకుడిలో లుంత మార్పు ఎలా తేగలిగావు?” అని అడిగాడు.

“వాడికి ముందు యిక్కడి కొలువులో వున్న సౌఖ్యం తెలియజేశాను, మహారాజా! తరవాత వాడి మీద చిన్న అధికారి ఫిర్యాదులు చేస్తున్నాడనీ, కాని వాటిని నేను నమ్మడం లేదనీ చెప్పాను. వాడు నిజంగా సమర్థుడైతే, చిన్న అధికారిని పనిలోంచి తొలిగిస్తానని కూడా చెప్పాను. అ అధికారి మీది వైరం కొద్దీ వాడు ఎంతో శ్రద్ధగా పని చెయ్యడం మొదలుపెట్టాడు. ఒకసారి పని చెయ్యడం అలవాటుపడిం తరవాత, వాడు మామూలుగా అందరు ఉద్యోగుల్లాగే తయారయ్యాడు,” అన్నాడు శమంతకుడు వినయంగా.

దండకుడి తండ్రికి తానిచ్చిన మాటను పూర్తిగా నిలబెట్టడంలో సహాయం చేసిన శమంతకుణ్ణి, రాజు పద్మనందుడు ఘనంగా సన్మానించాడు.