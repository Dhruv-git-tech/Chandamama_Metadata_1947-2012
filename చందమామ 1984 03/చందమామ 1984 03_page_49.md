తాను 'పడ్డ బాధ తలుచుకునేసరికి ఒళ్ళు మండింది. వెంటనే సిద్దయ్యను పిలిచి గట్టిగా చీవాట్లుపెట్టి, "ఒరే, నీ మూలంగా రాత్రంతా నేను విపరీతమైన బాధకు గురయ్యాను. నీలాంటి మతిమరుపు వెధవను పనిలో పెట్టుకోవడం, నాదే పారబాటు. నీ మతిమరుపువల్ల ముందు, ముందు ప్రాణాలే పోవచ్చు. నిన్ను పనిలోంచి తీసేశాను," అని, వాడికి రావలసిన జీతం డబ్బులు యిచ్చి పంపేశాడు.

అయితే, ఆ మర్మాడు సిద్దయ్యమామూలు ప్రకారం దివాణానికి వచ్చి, జమీందారుకు కనిపించాడు.

జమీందారు వాడికేసి కోపంగా చూసి, "నిన్ను పనిలోంచి తీసేసినట్టు నిన్ననే చెప్పాగదా. మళ్ళీ ఎందుకొచ్చావు?" అని అడిగాడు.

"అవును, దొరా! ఆ మాటే మరిచాను. ఇక నుంచి పనికి రానులెండి," అంటూ సిద్దయ్య దుస్తుల్లోంచి కొంత డబ్బు తీసి, "నిన్న తమరెందుకో యీ పైకం, నా కచ్చారు. దాచమని చెప్పారేమో!" అని, నిన్న జమీందారు జీతం కింద యిచ్చిన డబ్బును అయన ముందు పెట్టి, అక్కణ్ణించి బయలుదేరాడు.

జమీందారుకు, సిద్దయ్య మతిమరుపు చూస్తూంటే, యీసారి కోపానికి బదులు, వాడిమీద చాలా జాలికలిగింది.

అయన వాణ్ణి వెనక్కుపిలిచి, "ఒరే, మతిమరుపు వెధవా! ఆ డబ్బు, నీదే. నిన్న నిన్ను పనిలోంచి తీసేస్తూ, నీకు రావలసిన జీతం కింద, ఆ మొత్తం యిచ్చాను, ఇదుగో, తీసుకో!" అన్నాడు.

"అవును, ఆ మాటే మరిచిపొయాను," అంటూ జమీందారు యిచ్చిన డబ్బు తీసుకుని, వెళ్ళిపొటోయాడు సిద్దయ్య.

జమీందారువాణ్ణి అగమని, "సిద్దయ్యా, నిన్ను మళ్ళీ పనిలో పెట్టుకుంటున్నాను. లోపలికి పో," అని చెప్పి, మరొక నౌకరు ద్వారా, మతిమరుపుకు మంచి మందున్న దేమో కనుక్కునేందుకు వైద్యుడు శేషా చారికి కబురుపెట్టాడు.