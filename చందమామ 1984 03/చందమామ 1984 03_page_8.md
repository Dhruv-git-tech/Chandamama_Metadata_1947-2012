అది మామిడి చెట్లు పూత వేసే కాలం కావడంతో, గోవిందుడు తడుముకోకుండా, “ఇప్పుడిప్పుడే పూత కొస్తున్నది, బాబు గారూ,” అనేశాడు.

గోవిందుడికి యిలా అబద్ధాలు చెప్పుకుంటూ పొవలసి రావడం సంకటంగానే వున్నది. ఇంతటితో యజమాని తనను వదలితే బావుండును అనుకున్నాడు. కాని జమీందారు అందుబాటులో వున్నకుర్చీలో కూర్చుంటూ, “వారి ఎల్లావుకు, ఆ మధ్య నలతగా వున్నదని విన్నాను. ఇప్పుడెలా వుందిరా?” అని అడిగాడు.

గోవిందుడికి వెంటనే ఏం జవాబివ్యాలో తోచింది కాదు. కాని, జమీందారంతటి వాడు అవుకు వైద్యం చేయించలేక పొతాడా, అది బతక్క పొతుందా అన్న ధైర్యంతో వాడు, “ఇప్పుడు రోగం కుదిరి బావున్నడయ్యా.” అని జవాబిచ్చాడు.

అ జవాబుతో జమీందారు చిన్నగా నవ్వి, “ఇంతకూ భోజనం చేశావట్రా, గోవిందూ?” అన్నాడు.

వాడికి అ సమయంలో బాగా అకలిగా వున్నది. తనిప్పుడు అ జమీందారుగారి ఇంట్లో భోజనం చెయ్యలేదంటే, అయన్ను కించపరిచినట్టవుతుంది.

ఇలా ఆలోచించి వాడు, “వియ్యాల వారు తృప్తిగా భోజనం పెట్టారండయ్యా.

జక యింటికి పొతాను సెలవిప్పిస్తే !” అన్నాడు.

గోవిందుడుకి యింకా అబద్ధాలాడ వలసివస్తుందేమో అని భయం పట్టుకున్నది.

జమీందారు, వాడి ముఖంకేసి సూటిగా చూస్తూ, “అబద్ధాలాడడం ఎప్పటి నుంచి నేర్చావురా, గోవిందా?” అని అడిగాడు.

ఈ ప్రశ్నతో వాడు, తాను అబద్ధాలాడు తున్నట్లు జమీందారుకు తెలిసిపోయిందని గ్రహించాడు. వాడికి భయంతో దడపుట్టు కొచ్చింది.

జమీందారు శాంతంగా నవ్వి, “ఒరే ఏదో కారణం వల్ల, నువ్వు ఆ ఊరు