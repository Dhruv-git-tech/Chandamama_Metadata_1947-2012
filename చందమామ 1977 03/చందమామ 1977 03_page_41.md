గడువు రేపనగా చిన్-ను తన భార్యను అడిగి చూశాడు. తన మొగుడు ఏమీ చేతగాని దద్దమ్మ అన్న ఆలుసు ఆమెకు అదివరకే ఏర్పడి ఉన్నది.

"వెధవసంచీ పోతేపోయింది! దాని కోసం ఎందుకు ఆరాటపడతావు? కాక పోయినా, దాన్ని నమ్ముకుని నన్ను ఏమని పెళ్ళాడావు?" అన్న దామె నిర్లక్ష్యంగా.

చిన్-ను మండిపడి తన భార్య చెంప పగలగొట్టాడు. ఆమె అరిగి పుట్టింటికి వెళ్ళిపోయింది.

పెళ్ళాం వెళ్ళిపోయినందుకుకన్న, సంచీ తనకు దక్షకుండా పోతున్నందుకు చిన్-ను చాలా బాధపడి, ఆ రాత్రి నిద్ర పోలేదు. అర్థరాత్రిదాటాక, వాడు తెగబడి షావుకారు ఇంట దొంగతనంగా ప్రవేశించి, తన సంచీని పట్టుకువచ్చాడు. అదృష్ట వశాస్త్ర వాణ్ణి ఎవరూ పట్టుకోలేదు.

సంచీ చేతిక వచ్చినాక చిన్-ను తన భార్య కోసం బెంగపడ్డాడు. వాడు ధనికుడి ఇంటికి వెళ్ళి, తన భార్యను రమ్మని పరిచాడు. ఆమె వాణ్ణి అవమానించి వెళ్ళగొట్టింది.

వాడి బుర్ర అవమానభారంతో పూర్తిగా చెడింది. వాడు మద్యశాలకు వెళ్ళి, తప్ప తాగాడు. చివరకు సంచీలో నుంచి పది డబ్బులు తీసి దుకాణదారు చేతిలో పెడితే, దుకాణంవాడు ఆ సంచీలో ఇంకా డబ్బు ఉన్నదనుకుని, తనకు రావలసిన దంతా రాబట్టుకునేటందు కోసం సంచీని లాక్కోబోయాడు.

చిన్-ను మండిపడి, పక్కనే ఉన్న దుడ్డుకర్రతో దుకాణంవాణ్ణి కొట్టాడు. నలుగురూ మూగారు: అదేసమయంలో షావుకారు భటులతో వచ్చి, చిన్-నును వాళ్ళకు పట్టిఇచ్చాడు.

చిన్-నుకు ఆ సంచీ మీద ఎక్కడలేని ఆసహ్యమూ పుట్టింది. తన కష్టాలన్నీటికీ అదే మూలమైనట్లు వాడికి తోచింది. వాడు దాన్ని అందరూ చూస్తూండగానే చలిమంటలోకి విసిరివేసి, భట్టుల వెంట వెళ్ళిపోయాడు.