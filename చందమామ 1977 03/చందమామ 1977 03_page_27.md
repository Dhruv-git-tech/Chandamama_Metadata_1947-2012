ఆ రాత్రే అతను తన వస్తువులన్నీ సర్దుకుని, తన భార్యతో సహా ఊరు వదిలి, ఇంకెక్కడైనా బతకవచ్చునని బయలు దేరాడు. కొంతదూరం వెళ్లగానే రాజన్నకు కొడుకు ఎదురయాడు. రాజన్న కొడుకును కొగలించుకుని, జరిగినదంతా చెప్పాడు.

భీమన్న చిరునవ్వు నవ్వి. '' బాధపడకు. ఊరి వాళ్ళు నిన్ను ప్రాణాలతో వదిలినందుకు సంతోషించు. నా యింటికి పద, హాయిగా బతుకుదాం,'' అన్నాడు.

''నేనంటే గజగజలాడే ధనవంతులు నన్ను కుక్క కన్న హీసంగా చూశా రెండుకో నాకు అర్థం కాపటంలేదు. నాలో ఏ బలహీనత కనబడింది వాళ్ళకు ?'' అని రాజన్న కొడుకును అడిగాడు.

'' నీకు నీ పృతిపట్ల గౌరవమూ, విశ్వాసమూ ఉన్నంత కాలమూ ధనికులు నిన్ను చూసి గజగజలాడారు. నువు దొంగతనాలు చెయ్యటం లేదని జనాన్ని నమ్మించటానికి నానా అగచాట్లూ పడి వారి దృష్టిలో లోకువ అయావు. నువు

ఇప్పుడు కోరలు పీకిన పామువు. ఎందు కంటే, నిన్ను మించిన దొంగ ఒకడు పుట్టుకొచ్చి, నిన్నే దోచు కున్నాడు. ధనికులు ముడుపులు చెల్లిస్తే వాడికి చెల్లిస్తారుగాని, నీలో ఏం చూసి నీకు చెల్లిస్తారు ? ఆసలు ఈ వృత్తి లక్షణమే ఇంత. ఎప్పుడో ఒకప్పుడు కథ అడ్డం తిరుగుతుంది. సంఘానికి బరువైన వాడు పతనంకాక తప్పదు,'' అన్నాడు భీమన్న.

'' మొదట నువు ఈ మాట చెప్పి నప్పుడు నా తల కెక్కలేదు. ఈ కొత్త దొంగ నా పొట్ట కొట్టటమేగాక, నా కళ్లు కూడా తెరిచాడు. ఇక నేను దొంగతనాలకు పోను, కష్టం చేసుకు బతుకుతాను,'' అన్నాడు రాజన్న.

'' వాడు నిజమైన దొంగ కాదు. నిన్ను మార్చటానికేవచ్చాడు, ''అన్నాడు భీమన్న.

'' అలాగా ? ఎవరు వాడు ?'' అని రాజన్న అడిగాడు.

'' నేనే !'' అన్నాడు భీమన్న పొట్ట చెక్కలయేలా నవ్వుతూ.