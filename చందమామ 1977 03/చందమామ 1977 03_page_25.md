" నువు దొంగవని తెలిసినవాళ్లు నన్ను ఎందుకు చేరనిస్తారు? నీ కొడుకునని చెప్పుకోవటానికి సిగ్గుగా ఉంది. నిన్నూ, నన్నూ ఎరగని చోటికి వెళ్ళాలనుకుంటు న్నాను," అన్నాడు భీమన్న.

"అలాగే వెళ్ళు! నాలుగురోజులు పస్తులుంటే సువే తిరిగి వస్తావు," అన్నాడు రాజన్న.

"తిరిగి వస్తాను—కాని పస్తులుండి కాదు. పుట్టిన ప్రతివాడూ దొంగతనాలూ, దోపిడీలూ చెయ్యనిదే బతకు లేదన్న నీ అభిప్రాయం మార్చుకున్న రోజున! తన పాటు కోసం ఎదటివాళ్ళ పాటు కొట్టటం మనిషి అయినవాడు చెయ్య

వలసిన పనికాదని నువు గ్రహించని రోజున తిరిగి వస్తాను," అని భీమన్న ఊరు వదిలి వెళ్ళిపోయాడు.

భీమన్న వెళ్ళిపోయాక రాజన్న కుంగి పోయాడు. అతనికి తిండి కూడా సయించ లేదు. అతను దొంగతనాలకు పోవటం కూడా మానుకున్నాడు. రాజన్నలో ఏదో మార్పు అందరికీ కనిపించింది. క్రమంగా ప్రజలలో దొంగలభయం తగ్గిపోసాగింది.

కాని అంతలో ఒక వర్తకుడి ఇంట లక్షలు విలువచేసే నగలు చోరీ అయాయి. ఆ సంగతి విని రాజన్న నిర్ఘాంతపోయాడు. అది అతను చేసిన దొంగతనం కాదు. కాని లోకం అతన్నే శంకిస్తుంది. రాజన్న వర్తకుడి ఇంటికి వెళ్ళి, ఆ దొంగతనం తాను చేసినది కాదని చెప్పుకున్నాడు.

అయితే రాజన్న మాటలు ఎవరూ నమ్మినట్టు కనబడలేదు. చాలా ఏళ్ళుగా ఆ ప్రాంతాల తనకు తెలియకుండా ఏ దొంగతనమూ జరగలేదు గనక, తాను నిర్దోషి అని ప్రజలు నమ్మాలంటే తాను ఈ కొత్త దొంగను పట్టుకోవటం తప్ప వేరే మార్గం లేదనుకున్నాడు రాజన్న.

దొంగతనాలు సాగుతూనే ఉన్నాయి. దొంగను పట్టటానికి రాజన్న రాత్రివేళల కారాడుతూనే ఉన్నాడు. కాని ఫలితం కనిపించలేదు. దొంగను పట్టుకుంటానని