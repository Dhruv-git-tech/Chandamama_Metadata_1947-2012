అవినీతి దెబ్బ

శిళ్ళంగరి అనే పట్టణంలో గోపాలయ్య అనే ఉద్యోగి ఉండేవాడు. అతను సంపాదించే జీతం అతనూ, అతని భార్య తాయారమ్మా హాయిగా జీవించడానికి సరిపోయేది.

అతని ఇరుగుపారుగు వారందరూ ధనికులు, పెద్దమేడలలో ఉండేవారు. వారి ఆడవారందరూ ఎప్పుడూ పట్టుచీరలే కట్టి, వజ్రాల అభరణాలు ధరించి దర్జాగా ఉండేవారు. వారిని చూసిన తాయారమ్మ వారిలాగే పెద్దమేడలో ఉండి, పట్టుచీరలు కట్టి, వజ్రాల అభరణాలు ధరించాలనుకోసాగింది. కాని గోపాలయ్య ఆదాయంతో ఆది సాధ్యంకాదు. అందుచేత, గొంతెమ్మ కోరికలు వద్దని గోపాలయ్య భార్యకు చెప్పాడు.

“రాజుగారి అస్థానంలో ఉండి ఎంత మంది రెండుచేతులా ఆర్టించటంలేదు.

అదిచేతగాని మిమ్మల్ని కట్టుకోవటం నా దురదృష్టం. జీవితాంతం అనుభవించాల్సిందే!” అని తాయారమ్మ రోజూ భర్తను పోరుపెట్టింది.

ఆమె పోరుపడలేక గోపాలయ్య అవినీతికి పాల్పడి, డబ్బు సంపాదించటం ప్రారంభించి, రెండేళ్ళలో ఒక లక్షరూపాయలు కూడబెట్టాడు. ఈ డబ్బుతో రెండు మేడలూ, మూడెకరాల మాగాణీ భూమీ, తాయారమ్మకు పట్టుచీరలూ, రవ్వలఅభరణాలూ కొందామనుకునేసరికి అతనికి ఒక పెద్ద సమస్య ఎదురయింది. తను గొప్ప సంపన్నుడయాడని తెలిసి, ఇంత డబ్బు ఎలా వచ్చిందని రాజు అడిగితే ఏం చెప్పాలి?

“మీ స్నేహితుడు గోవిందయ్యతెట్టి డగ్గిర అప్పు తీసుకున్నట్టు నాటకం ఆడితే సరిపోదూ?” అన్నది తాయారమ్మ.