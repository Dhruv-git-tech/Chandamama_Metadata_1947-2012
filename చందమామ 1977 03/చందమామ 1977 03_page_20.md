“ వీళ్ళకట్లు విప్పి, వీళ్ళను స్వేచ్ఛగా వదలండి. రేపు ఉదయం పోరాటం ఏర్పాటు చేస్తాను,” అన్నాడు ఆటవిక నాయకుడు.

ఆయన చంద్రహాసుణ్ణి, సుబుద్ధినీ విడిపించటమే గాక, ఆ రాత్రి వాళ్ళ భోజనానికీ, పడకకూ అవసరమైన ఏర్పాట్లన్నీ చేయించాడు.

అ రాత్రి సుబుద్ధి చంద్రహాసుడితో, “మనం పారిపోదాం. మనకు ఎవరూ గాపలాలేరు. రేపు నువు ఈ అడవి మనుషులతో పోరాడటం దేనికి? వీళ్ళు చాలా బలంగానూ, మొరటు గానూ ఉంటారు. నువ్వు గెలుస్తావని ఏమిటి?” అన్నాడు.

“ అలా పిరికిగా పారిపోయేకన్న వీరు దైన వాడిచేతిలో చావటం మేలుకాదా? మనని నమ్మిగదా వీళ్ళు మనని స్వేచ్ఛగా వదిలేశారు? వాళ్ళను మోసగించటం కన్న నీచం ఉంటుందా? మనకేమీ భయం లేదు,” అన్నాడు చంద్రహాసుడు.

మర్మాడు చంద్రహాసుడికీ ఒక ఆటవిక వీరుడికీ పోరాటం జరిగింది. అందులో చంద్రహాసుడు గెలిచాడు. ఆటవికుల నాయకుడు చంద్రహాసుడికీ, సుబుద్ధికి కానుకలిచ్చి సన్మానించి, పంపేశాడు.

తన ఆహ్వానం అరదుకుని స్వయం వరానికి వచ్చిన చంద్రహాసుడికి విడిదీ. ఇతర సదుపాయాలూ ఏర్పాటు చేయించాడు రవివర్మ.