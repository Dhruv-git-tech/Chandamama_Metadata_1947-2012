గోపాలయ్య గోవిందయ్యశెట్టి వద్దకు వెళ్ళి, విషయమంతా చెప్పి, "నీ కొక దొంగ అప్పుపత్రం రాసిస్తా. రాజుగారు విచారణ జరిపితే నాకు అప్పు ఇచ్చానని ఆయనగారితో చెప్పు. కొంతకాలం గడిచాక ఆ పత్రం చించి పారెయ్యొచ్చు." అన్నాడు.

గోవిందయ్యశెట్టి సరే నన్నాడు.

గోపాలయ్య తాను అక్రమంగా సంపాదించిన డబ్బుతో మేడలూ, పాలమూ, తన భార్యకు పట్టుచీరలూ, వజ్రాల నగలూ కొన్నాడు. ఒక మేడలో తాను కాపురం ఉంటూ, రెండో మేడను అద్దె కచ్చాడు.

"భూమి నుంచి ధాన్యం వస్తుంది. పైఖర్చుకు అద్దె డబ్బు వస్తుంది. మీరు రాజుగారి కొలువు మానెయ్యండి. రాజు గారి బెడద కూడా పోవచ్చు." అని తాయారమ్మ గోపాలయ్యకు సలహా ఇచ్చింది. గోపాలయ్య భార్య చెప్పినట్టే చేశాడు.

ఒకరోజు గోవిందయ్యశెట్టి అకస్మాత్తుగా చనిపోయాడు. అతడి అస్తికి వారసు లెవరూ లేనికారణంచేత, అది రాజుకే చెందుతుంది. రాజోద్యోగులు వచ్చి శెట్టి తాలూకు స్థిరచరాస్తులు స్వాధీనం చేసు కున్నారు. అందులో అనేక అప్పుపత్రాలతో బాటు గోపాలయ్య రాసియిచ్చిన పత్రం కూడా ఉన్నది.

గోపాలయ్య తన ఉత్తుత్త బాకీని రాజు గారికి తీర్చవలసివచ్చింది. అతని దగ్గిర వేరే డబ్బు లేకపొవటంచేత గోపాలయ్య స్థిరచరాస్తులన్నెటినీ జప్తు చేసి, వేలం వేశారు. అతని అక్రమ సంపాదన పోగా, తాయారమ్మ బుద్ధితక్కువ సలహా పల్ల ఉన్న ఉద్యోగం కూడా పోయింది. అతనికి బిచ్చమెత్తుకోవటం తప్ప వేరే మార్గం ఏదీ మిగలలేదు. ఆ పని చెయ్యటానికి గోపాలయ్య పుట్టిపెరిగిన పట్టణం పదిలి తన భార్యతో సహా మరొక దేశం వెళ్ళి. అక్కడ భికాటన చేస్తూ దుఃఖంతో జీవించసాగాడు.