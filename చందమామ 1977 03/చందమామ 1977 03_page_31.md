గూధార్ధాలున్నట్టున్నాయి. మళ్ళీ చెప్పు," అన్నాడు.

రక్తవర్ణుడు ఇలా చెప్పాడు:

“పాలలో నీరు కలిపి అమ్మితే నీళ్ళను పాలుగా మార్చినట్టేగదా ? దేశంలో వ్యాపారస్థులందరూ ఇదే విధంగా అన్ని వస్తువులనూ కల్తీ చేస్తున్నారు. ధనవంతులు లక్ష్మీదేవి అండతో సరస్వతీ ప్రసన్నులైన విద్యావంతుల చేత సేవలు చేయించుకుంటున్నారు. వాళ్ళు ఎంత ‘ప్రజాకంటకులైనా ప్రజలు తిరగబడడం’ లేదు. అంటే ఈ ధనికులు ప్రజాసము ద్రానికి ఆనకట్ట కట్టి, అందువల్ల ప్రతి ఫలం పొంది మరింత ధనవంతులవు తున్నారు.”

ఆన్నీ విని రాజు ఆశ్చర్యపడి, “దేశంలో ఇన్ని అన్యాయాలు జరుగుతూంటే, నేను నీకు అప్పగించిన బాధ్యత మరిచి పోయి, కులుకుతూ కూర్చున్నావ?” అని రక్తవర్ణుడి మీద మండి పడ్డాడు.

“నేనేం చేసేది, ప్రభూ? మీరు చేసిన శాసనాలు ఉల్లంఘించినవారికి పెద్ద పెద్ద శిక్షలున్నాయి. కాని నేను దోషలుగా కనుక్కున్న వారందరూ శాసనాలను ధిక్కరించినవాళ్ళే. అయినా వాళ్ళకు ఏశికా పడలేదు. అందుచేత, వాళ్ళు మీ కన్న బలవంతులై ఉండాలను కున్నాను. అందుకే వాళ్ళ నేరాన్ని మీకు సూటిగా చెప్పలేకపోయాను,” అన్నాడు రక్తవర్ణుడు.

“ఆవును, శాసనాన్ని ఉల్లంఘించి కూడా శిక్ష పొందని వాళ్ళు రాజు కన్న బలవంతులే ఆవుతారు. అలాటివాళ్ళు నా దేశంలో చాలామంది ఉన్న కార అంగా దేశం అధోగతిలో ఉన్నది. ఈ లోపాన్ని సవరించాలి,” అని ఉదార సేనుడు దేశంలోని అవినీతిపరులను ఖైదు చేయించి, తన శాసనాలన్నీ సక్రమంగా అమలు జరిగేలా స్వయంగా చూసుకుని, త్వరలో నే దేశంలోని పేదరికాన్ని తొలగించగలిగాడు.