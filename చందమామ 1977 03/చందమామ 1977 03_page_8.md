చెరువులోక వెళ్ళిపోతుంది. వేటగాడు దగ్గిరికి వస్తూండగానే నేను ఎగిరి చెట్టు మీదికి పోతాను. లేడి లేచి దౌడుతీసి పారిపోతుంది," అని కాకి అన్నది.

"అద్భుతం! ఈ ఎత్తుకు తిరుగులేదు. తాబేలును మనం కాపాడినట్టే అనుకోవచ్చు. అలాగే చేద్దాం," అన్నది లేడి ఉత్సాహంగా.

అది అడ్డదారిన చెరువుగట్టు చేరి, అక్కడ చచ్చినట్టు పడుకున్నది. కాకి ఎలుకను తన వీపుమీద మోసుకుపోయి, చెరువుగట్టున దించి, లేడి తల మీద వారి, దాన్ని పొడుచుకు తింటున్నట్టు నటించింది.

కొద్దిసేపటికల్లా వేటగాడు అటుగా వచ్చాడు. లేడిని చూసి వాడు, అది అలిసి చచ్చి పడిపోయిందనుకున్నాడు. భద్రంగా కట్టి ఉన్న తాబేలు తప్పించుకు పోలేదు గనక, వాడు దాన్ని కిందపెట్టి, లేడి వేపు వెళ్ళాడు. అప్పుడు ఎలుక గబగబా వచ్చి దర్శకట్టు కొరికి, తాబేలును విడిపించింది.

వెంటనే తాబేలు గట్టుమీది నుంచి చెరువులోక దూకింది.

వేటగాడు సమీపిస్తూండగా కాకి ఎగిరి పోయి పక్కనున్న చెట్టు మీద వారింది. లేడి చెంగున లేచి అతి వేగంగా అక్కడి నుంచి పారిపోయింది.

వేటగాడు హతాళుడై వెనక్కు వచ్చి, తాబేలు కూడా తప్పించుకు పోయినట్టు తెలుసుకున్నాడు.

"ఓ విధీ, ఈ పెద్ద లేడి నా ఉచ్చులో చికికితే దాన్ని తప్పించావు. తాబేలు నా చేతికి అందితే దాన్ని కూడా నువు తప్పించుకునేటట్టు చేశావు. పెళ్ళాం, పిల్లల్ని వదిలి అడవిలో తిరిగే నేను వట్టి చేతులతో వెళ్ళి వాళ్ళ ముఖం ఎలా చూడను?" అని విలపిస్తూ వేటగాడు ఇంటికి పోయాడు.

వాడు పోగానే మిత్రులు ఒకదాన్నోకటి అప్యాయంగా కౌగలించుకుని, వెంటనే బయలుదేరి తమ స్వస్థానానికి వెళ్లి, సుఖంగా జీవించాయి.