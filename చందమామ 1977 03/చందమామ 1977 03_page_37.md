ఒక ఊరి పారిమేరలో వాళ్ళ బండి ఆగిపోయింది. దారికి అడ్డంగా చాలా మంది నిలబడి తగాదా పడుతున్నారు. పక్కనున్న ఇంట పెళ్ళి జరుగుతున్నది. కట్నం దగ్గిర పేచీ రావటంతో, ఉభయ పకాలవారూ తీవ్రంగా ఘర్షణ పడుతున్నారు.

ఈ గొడవ యిప్పట్లో తేలేది కాదని, పెళ్ళికొడుకు బండి దిగి, అలా చుట్టూ కలయచూస్తూ ముందుకు కదిలాడు. వాడికి పెళ్ళి పందిట్లో బాజా భజంత్రీల మౌత వినిపించింది. అక్కడ పెళ్ళి తంతు చూద్దామనుకుని వాడు, పెళ్ళి పందిట్లోకి నడుచుకుంటూ వెళ్ళాడు.

ఎంతో సేపటినుంచి పెళ్లికొడుకు కోసం చూస్తున్న పురోహితుడు అతన్ని చూసి కొంచెం అనుమానంగా, "నువు ఎవరు, బాబూ?" అని అడిగాడు.

అతను తన పేరు అడుగుతున్నాడనుకుని పెళ్ళికొడుకు, "నేను పెళ్ళి కొడుకును," అన్నాడు.

పెళ్ళి పురోహితుడు తగాదా పరిష్కారమయిందనీ, పెళ్ళికొడుకును పంపారనీ అనుకుని, వాణ్ణి వెంటనే పెళ్లిపిట మీద కూర్చోమని ఆహ్వానించి, పెళ్ళితంతు ప్రారంభించాడు.

బయట తగాదా తెగనేలేదు. పెళ్ళికూతురు తండ్రి పెళ్ళి ఆపుదామని పందిట్లోకి వచ్చేసరికి, పెళ్లి కొంత అయే పోయింది. పెళ్ళికొడుకు నిక్షేపంగా ఉన్నాడు. వివరాలు తరవాత తెలుసుకో వచ్చునని పెళ్ళికూతురు తండ్రి చూస్తూ ఊరుకున్నాడు.

ఆ విధంగా పెళ్ళికొడుకు వివాహం జరిగిపోయింది. వాడి తల్లిదండ్రులు అప్రయత్నంగా జరిగిపోయిన, తమ కొడుకు వివాహానికి చాలా సంతోషించారు. సాధువు చెప్పినట్టే, పెళ్లికాగానే పెళ్లి కొడుక్కు తాను చదువుకున్న చదువంతా జ్ఞాపకం వచ్చింది. ఆ తరవాత వాడు నలుగురిచేతా మంచి తెలివిగలవాడని పించుకున్నాడు.