అవుతుంది. వాళ్ళను యిక్కడ గుట్ట మీద హడలకొట్టి పారిపోయేలా చేయటం వేరు; సూటిగాపోయి వాళ్ళ ఇళ్ళ మీద పడి చంపాలని ప్రయత్నించటం వేరు. పైగా మనకు యీ గడెకొండ అనుచరులైన మరుగుజ్జులను చంపపలసిన అవసరం కూడా లేదు. వాళ్ళకూ, మరుగుజ్జురాణికీ ఏదైనా రాజీ కుదిర్చే ప్రయత్నం చేద్దాం. అదే ఆలోచిస్తున్నాను. నువు తొందర పడకు," అన్నాడు.

"మరిమన శత్రువైన కృషణాజిత్తు మాటేమిటి? వాడు మచ్చికచేసిన నర వానరం సంగతేమిటి? దాని సాయంతో ఆ దుర్మార్గుడు, యీ చుట్టుపక్కల

వెయ్యి కోసుల ప్రాంతానికి చక్రవర్తి కాగలడే ! మనం యిదంతా చూస్తూ ఎలా వూరుకోవటం ?" అన్నాడు సిద్ధ సాధకుడు.

జయశీలుడు ఏదో జవాబివ్వబోయేం తలో మరుగుజ్జు సేనాని అతడి ముందుకు వచ్చి, "అయ్యా. మీ సెలవై, మీ సహాయం కూడా వుంటే—ఇప్పుడే గుట్ట దిగిపోయి, గడెకొండ గూడెం మీదపడి శత్రువుల్ని దుంపనాశనం చేస్తాం. ఏమిటి మీ ఆజ్ఞ?" అన్నాడు.

జయశీలుడు చుట్టూ ఓమారు కలయచూసి. "సేనాసీ, నీ ధైర్యసాహసాలు మెచ్చదగినవి. ఇక్కడ అందినంతమంది శత్రువులను చంపావు. మిగిలినవాళ్ళూ, నరవానరం వాళ్ళ గూడెం చేరుతున్నారు. ఇప్పుడు వాళ్లు తగుహెచ్చరికలో వుంటారు. మనం దాడిచేయటం అనవసర రక్తపాతానికి తప్ప, మన విజయానికి సహాయ పడకపోవచ్చు," అన్నాడు.

"అయితే యిప్పుడు మమ్మల్ని ఏం చేయమని తమ ఆజ్ఞ?" అని అడిగాడు మరుగుజ్జు సేనాని.

"అందరూ గుట్టదిగి మీ రాణీ దగ్గిరకు వెళ్ళండి. తరవాత మీ గూడేనికి తగిన రకణ ఏర్పాటుచేసుకోండి. మన ఆలోచన లాంటిదే శత్రువులకు కూడా కలిగివుండ