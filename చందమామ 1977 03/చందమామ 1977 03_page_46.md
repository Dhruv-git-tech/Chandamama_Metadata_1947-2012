హీరోదత్తుడి చెయ్యి చూపించి, అతని జీవితానికి ఇంక మంచి రోజులంటూ ఉండవని చెప్పించాడు.

ఈ సంగతి ఐంద్రజాలికుడు సోమ నాథుడికి తెలుసు. ఆయన ఆస్థాన జ్యోతిష్కుడూ, సిద్ధాంతీ అయిన వాణ్ణి హీరోదత్తుడి వద్దకు తీసుకువచ్చి, హీరోదత్తుడి చెయ్యి, జాతీకమూ చూపించాడు. సిద్ధాంతి రెండూ పరిశీలించి హీరోదత్తుడి భవిష్యత్తు దివ్యంగా ఉన్నదని చెప్పాడు.

అయినా హీరోదత్తుడు సముద్ర వర్తకం చెయ్యటానికి ఒప్పుకోక, సోమ నాథుడితో, “సముద్రం మీద నాకు అదృష్టం కలిసి రాదు. ఒకసారి కాదు, వరసగా రెండుసార్లు నా ఓడలు ముణిగి పోయాయి,” అన్నాడు.

“ఈ సారి నేను మీ వెంట వస్తాను. నాకు ఐంద్రజాలం తెలుసునని మీరెరుగుడురు గదా! అదీగాక రాజుగారు ఓడల మీద రక్షక భటులను పంపుతారు,” అన్నాడు సోమనాథుడు.

“ఓడలు ముణిగిపోవాలని రాసిపెట్టి ఉంటే ఇంద్రజాలం ఆపుతుందా?” అని హీరోదత్తుడు అడిగాడు.

“నా ఇంద్రజాలం విధిని కూడా జయిస్తుంది. ఇవాళ అపరాహ్నం మా యింటికి చంద్రమామ

వస్తే ఆ సంగతి కళ్ళారా చూపిస్తాను,” అన్నాడు సోమనాథుడు.

అ ప్రకారమే హీరోదత్తుడు సోమ నాథుడి ఇంటికి వెళ్ళాడు. సోమనాథుడు ఒక గ్లాసునిండా నీరు నింపి తెచ్చి, హీరోదత్తుడి. ముందు బల్లమీద పెట్టాడు. అతను హీరోదత్తుడికి ఒక సూది ఇచ్చి, దాన్ని నీటిలో వెయ్యమన్నాడు. సూది నీటిలో ముణిగి, గ్లాసు అడుగుకు దిగింది. సోమనాథుడు దాన్ని బయటికి తీసి, హీరోదత్తుడి కచ్చి, అది నీటి మీద తేలే లాగు చూడమన్నాడు. హీరోదత్తుడు ఎంత ప్రయత్నించినా సూది నీటిలో ముణిగింది గాని, తేలలేదు.