మాయబంగారం

ఒక గ్రామంలో సిద్ధయ్య అనే రైతు తనకు గల కొద్దిపాటి భూమిలో వ్యవసాయం చేసుకుంటూ కుటుంబం పోషించుకునే వాడు. ఒక ఏడు అమితమైన వర్షాల వల్ల పంట పాడై, అతను వీరాచారి వద్ద అప్పు చేశాడు. వీరాచారి చెయ్యితిరిగిన బంగారు పనివాడు.

కొంతకాలానికి సిద్ధయ్య బంధువురాలు ఒకామె చచ్చిపోతూ, తన బంగారంలో కొంత అతని పేర రాసి పోయింది. ఆ బంగారం చేతికిరాగానే సిద్ధయ్య వీరాచారి బాకీ తీర్చాడు. కొంత బంగారం పెట్టి సిద్ధయ్య భార్య వీరాచారి చేత నగ చేయించుకున్నది. వీరాచారి బంగారంలో సగానికి సగం రాగి కలిపి, నగ మాత్రం మహాకుదురుగా చేసి ఇచ్చాడు.

వీరాచారి కూతురు సంక్రాంతిపండగకు పుట్టింటికి వచ్చింది. సిద్ధయ్య కుటుంబ

పరిస్థితి మెరుగయిందని విని, ఆమె వాళ్ళను చూడటానికి వెళ్ళింది. సిద్ధయ్య భార్య ఆమెకు తన కొత్తనగ చూపించింది.

వీరాచారి కూతురు ఆ నగ పనితనానికి ముచ్చటపడింది. ఆమె తన తండ్రి వద్దకు వెళ్ళి. “నేను ఎంత మొత్తుకున్నా నాకు అంత అందంగానూ, నాజాకుగానూ నగ చెయ్యవు. కాని సిద్ధయ్య భార్యకు చేసి ఇచ్చావు! నా గౌలుసు చెడ్డగొట్టి అలాటి నగ చేసి ఇయ్యి. నేను వెళ్ళేలోగా చేసి ఇయ్యుకపోతే సిద్ధయ్మ భార్య నగే తీసుకు పోతాను. తరవాత ఆమెకు నువు చేసి ఇయ్యి,” అన్నది.

వీరాచారికక్కురుమనకుండా వెంటనే తన కూతురికి నగ చేసి ఇచ్చాడు. అతడు ఊరికి వెళ్ళవలసి ఉన్నది.

వీరాచారి కూతురు ఆ రాత్రి తన నగ తీసుకుని సిద్ధయ్య ఇంటికి వెళ్ళింది.