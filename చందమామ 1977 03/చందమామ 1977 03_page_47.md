సోమనాథుడు తన కొడుకుని పరిచి, హీరాదత్తుడికి ఫలహారం పెట్టించమని చెప్పి, కొడుకు వెంట అతన్ని భోజన శాలకు పంపాడు. హీరాదత్తుడు వెళ్లగానే సోమనాథుడు సూదిని తడి లేకుండా శుభ్రంగా తుడిచి, సన్నటి తీగె కొక్కెం మీద సూదిని ఉంచి, నింపాదిగా రెంటిని నీటిలోకి పదిలాడు. తీగ కొక్కెం నీటిలో ముఠిగింది గాని, సూది నీటిమీద తేలింది. అతను సూదిని నీటిపైనే ఉండనిచ్చి, గ్లాసులో మునిగిన తీగ కొక్కాన్ని ఉపాయంగా బయటికి తీసి, దాచాడు.

ఫలహారం పూర్తి చేసి తిరిగి వస్తూనే హీరాదత్తుడు, గ్లాసులో తేలుతున్న సూదిని చూసి నిర్ఘాంతపోయాడు.

“ఇది అద్భుతం!” అన్నాడతను.

“అవును. నేను ఓడలో ఉండగా అది ముణ గటానికి వీల్లేదు,” అన్నాడు సోమనాథుడు.

సోమనాథుడి ఇంద్రజాలంతో హీరాదత్తుడికి కొంత మనోబలం ఏర్పడింది.

అతను మరొక సముద్రయానానికి కావలసిన ప్రయత్నాలు చేశాడు. ఈ సారి ప్రయత్నంలో సోమనాథుడు ఉండ బోతాడనీ, అందులో రాజుగారి ప్రమేయం ఉన్నదనీ ఎవరికీ తెలియకుండా జాగ్రత్త పడ్డారు. నావికులను ఎన్నుకునేటప్పుడు సోమదత్తుడి మనుషులు మళ్ళీ జొర బడ్డారు. అయితే ఓడల మీద మారు వేషాలలో సోమనాథుడూ, రాజుగారి గూఢచారులూ ఉన్నారు. అర్థరాత్రి వేళ దుర్మార్గులు ఓడలకు చిల్లులు పెట్టయత్నించగానే రాజుగారి మనుషులు వారిని పట్టుకున్నారు.

దుర్మార్గుల విచారణ రాజసభలో జరిగింది. తమను నియోగించిన పర్తకుల పేర్లు వాళ్ళు చెప్పారు. సోమదత్తుడికి, అతని అనుచరులకూ శిక్షలు పడ్డాయి.

హీరాదత్తుడి సాహసం పూర్తిగా తిరిగి వచ్చింది. అతను ఎప్పటిలాగే తన సరుకులను ద్వీపాంతరాలకు ఎగుమతి చేసి, వర్తకం చేయసాగాడు.