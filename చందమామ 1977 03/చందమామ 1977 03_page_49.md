సిద్ధయ్య భార్య దాన్ని చూసి మెచ్చు కున్నది. అయితే వీరాచారి కూతురికి సిద్ధయ్య భార్య నగే తన నగ కన్న బాగున్నట్టు తోచింది.

వీరాచారి కూతురు సిద్ధయ్య భార్యతో, ' ' మనం నగలు మార్చుకుందాం. మీ నగ ఎక్కువ బరువుంటే ఆ వార బంగారం ఇచ్చుకుంటాను. ఒకవేళ నాదే ఎక్కువ బరువుంటే నాకు మీరేమీ ఇయ్యవద్దు, ' ' అన్నది.

సిద్ధయ్య భార్య కాదనలేకపోయింది. ఇద్దరూ వీరాచారి ఇంటికి వెళ్లారు. వీరాచారి ఊరికి వెళ్ళి ఉండటం చేత వీరాచారి భార్య రెండు నగలూ తూచింది. వీరాచారి కూతురి నగే ఒక్క పిసరు బరువు హెచ్చుగా ఉండటంచేత నగలు అప్పుడే మార్చుకున్నారు.

మర్మాడు వీరాచారి కూతురు అత్తవారింటికి వెళ్ళిపోయింది. అమె భర్త ఆ నగను గీటురాయికి పెట్టి చూస్తే రాగి నగ ఆని తేనిసోయింది. అతను వీరాచారి

వద్దకు వెళ్ళి, అతని మీద విరుచుకు పడ్డాడు.

తాను మేలిమిబంగారంతో తన కూతురి కోసం చేసిన నగ ఏమయిందో, సిద్ధయ్య భార్య కోసం చేసిన నగ తన కూతురి వద్దకు ఎలా వచ్చిందో వీరాచారికి అంతు బట్టలేదు. అతను తన భార్యను ఒకటికి రెండుసార్లు, ' ' మన అమ్మాయి నగతో సిద్ధయ్య ఇంటికిగాని వెళ్ళిందా? ' ' అని అడిగాడు.

రహస్యం బయటపడితే తనను భర్త చంపేస్తాడని, వీరాచారి భార్య లేదన్నది.

వీరాచారి తన అల్లుడికి కేమాపణ చెప్పుకుని, తాను కాజేసిన సిద్ధయ్య బంగారంతో నగ చేసి ఇస్తానన్నాడు.

‘‘ వద్దులే, మామయ్యా! మళ్ళీ కళ్లుర్తి పడతావు. వ్యాపార రహస్యం నాకు మాత్రం తెలీదా? నేనే చేయిస్తానులే మాయింట్లో !’’ అంటూ వీరాచారి అల్లుడు వీరాచారి వద్ద బంగారం తీసుకుని, తన ఇంటికి వెళ్ళిపోయాడు.