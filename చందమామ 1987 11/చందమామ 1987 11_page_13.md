రెండు రోజుల తర్వాత, వైద్యుడు ఉత్సాహంగా తిరిగి వచ్చి, ''బాబూ, అంతా మీరు చెప్పినట్టే జరిగింది. నా కోడు కిప్పుడు, నాతో కలిసి వుంటున్నాడు. కోడలు, నా మనమరాలిని, తన కోడలుగా చేసుకుంటానన్నది.'' అని చెప్పాడు.

దివాకరుడు నవ్వి పూరుకున్నాడు.

మరొకమాసం గడిచాక వైద్యుడు, దివాకరుణ్ణి డబ్బు గురించి అడిగాడు.

''మళ్లీ ఎలాంటి యిబ్బంది వచ్చింది?'' అని అడిగాడు దివాకరుడు.

''నా భార్య నగలు చేయించమంటున్నది. లక్షవరహాలు రానున్నవనితెలిసి, అందరూ విపరీతంగా కోరికలు చెబు

తున్నారు. అప్పులవాళ్ళు యింటి చుట్టూ తిరుగుతున్నారు. వాళ్ళ బాకీ అయిదు వేల వరహాలు,'' అన్నాడు వైద్యుడు.

''నేను మీకు లక్షవరహాలు యిస్తాను. అందులో కొంత పెద్దకొడు కు తీసు కుంటాడు. మీ భార్య నగలు చేయించు కుంటుంది. మీ యిల్లు కాస్త పెద్దది చేయిస్తారు. అప్పులన్నీ తిర్చేస్తారు. ఆ తర్వాత మరి కొంతకాలం జీవిస్తారుగదా? ఇప్పటి కే అప్పులున్నాయంటే—మీరు ఆదాయానికి మించి ఖర్చుపెడుతున్నారని, నా ఉద్దేశం,'' అన్నాడు దివాకరుడు.

దివాకరుడి మాట లకు, వైద్యుడు ముఖం చిన్నబుచ్చుకుని, ''ఆవును, బాబూ! నా చిన్న కొడుక్కు బొత్తిగా బాధ్యత తెలియదు. నా భార్య వాడికి పూర్తిమద్దతు యిస్తుంది. నా ఆదాయం, నా ఖర్చులకంటే తక్కువ,'' అన్నాడు.

''అలా అయితే, కేవలం వైద్యవృత్తి వల్ల, మీరు కుటుంబపోషణు చేయలేరు. నావంటి రోగి, మీకు ఆస్తమానూ దొరకడు: కాబట్టి మీరు, మీ చిన్నబ్బాయిని వ్యాపారంలో ప్రవేశపెట్టండి. ఒకసారి సంపాద నలోపడితే, వాడేదారికొస్తాడు,'' అన్నాడు దివాకరుడు.

''వాణ్ణి వ్యాపారంలో పెడితే, పెట్టుబడే తినేస్తాడని, నాభయం,'' అన్నాడు వైద్యుడు.