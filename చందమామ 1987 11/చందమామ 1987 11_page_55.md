రాజుగారి శరీరం తేలిక చెయ్యటం తమకు సాధ్యం కాదని వైద్యులు చేతులు కడిగేను కున్నారు.

ప్రయత్నాలు వ్యర్థమవుతున్నకొద్దీ రాజు గారికి చికాక్కలన్న ఆదుర్దాజాస్తి అయింది. తనని సన్నగా చువ్వలాగా చేసిన వాడికి అర్ధరాజ్యమైనా ఇచ్చేస్తానని ఆయన మంత్రులతో అన్నాడు. మంత్రులు అదే విధంగా చాటింపు వేశారు. అర్ధరాజ్యం కోసం ఆశపడి అడ్డమైన వాళ్ళు వచ్చి రాజుగారిని హైరానపెడతారేమోనని మంత్రు లేంచేశారంటే, రాజుగారి శరీరం తగ్గించిన వాళ్ళకి అర్ధరాజ్య మిస్తామనీ, చికిత్స ప్రారంభించి విఫలులైనవాళ్ళని

ఉరి తీస్తేస్తామనీ చాటింపు వేశారు. అంటే ఏమిటిన్నమాటా? వస్తే అర్ధరాజ్యం, పోతే ప్రాణం! అర్ధరాజ్యం రాకపోతే మానె, చావటానికి ఎవడు సిద్ధపడతాడూ? అంచేత దాటింపు విని ఎవడూ, '‘మేము రాజు గారికి చికిత్స చేస్తాం!' అని చెప్పి ముందుకు రానేలేదు,

ఈ చాటింపు కూడా పొరలేదని రాజు విచారిస్తూండగా యోగానందుడనే గోసాయి వచ్చి. ఆయన శరీరం తగ్గిస్తా నన్నాడు.

“అందుకుగాను ఏ ఔషధాలు ఉపయోగించేదీ మాకు చెప్పాలి. మా ఎదటే వాటిని తయారు చెయ్యాలి,” అన్నారు మంత్రులు గోసాయితో.

“మామూలు మందులన్నీ మీరు వాడే ఉంటారు. ఆయినా నేను రోగి యొక్కజాతకం చూడనిదే మందివ్వను. అందుకే నా వైద్యానికి తిరుగులేదు. రాజుగారి జాతకచక్రం ఇప్పించండి,” అన్నాడు గోసాయి.

మంత్రులు రాజుగారి జాతకం గోసాయి కిచ్చారు. గోసాయి దాన్ని చాలాసేపు పరిశీలించి, చప్పరించి, ‘‘రాజుగారికి మందులతో పని లేదు. ఇంకా ముప్పై రోజులకు ఆయన ఆయుర్దాయం ఎలానూ తీరిపోతున్నది,’’ అన్నాడు.