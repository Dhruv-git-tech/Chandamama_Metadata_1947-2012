మనోవ్యాధే మందు

అనగనగా ఒక రాజు. ఆ రాజు అష్ట యిశ్వర్యాలతో తులతూగుతూ, చీకూ చింతా లేకుండా చాలా కాలం జీవించాడు. రాజ్యానికి శచితుభయంలేదు. రాచకార్యాలు చూడటానికి సమర్థలైన మంత్రులున్నారు. ఇంక రాజుగారికి ఉన్న పనిల్లా ఏమిటంటే సుష్టుగా భోంచెయ్యటమూ, కడుపులో చల్ల కదలకుండా కూచుని రకరకాల వినోదాలు అనుభవించటమూసూ.

ఇలా ఏళ్ళతరబడి తిని కూచుంటే ఎవడికైనా ఒళ్ళు కొవ్వెక్కి పోతుంది. రాజుగారికీ అంతే అయింది. పొట్ట బాని లాగా పెరిగింది. ఒళ్ళు లావై బరువెక్కి పోయింది. కూర్చున్నవాడు లేవటం కూడా కష్టమయింది. నడవటానికి అసలే శక్తి లేదు.

తస స్థితి తలుచుకుంటే రాజుగారికే భయం పుట్టుకొచ్చింది. శరీరం ఐరావతం

లాగా పెరిగిపోయిందాయె, అడుగు తీసి అడుగు పెట్టలేడాయె! సన్నగా ఉన్న వాళ్ళనీ, గబగబా నడిచే వాళ్ళనీ, చుప్పుల్లాగా వంగి లేచే వాళ్ళనీ, నునా యాసంగా పరిగెత్తే వాళ్ళనీ చూసి ఆ రాజు, ''అయ్యో, నేనలా లేకపోతినే! ఈ ఒళ్ళు కరిగితే ఎంత బాగుణ్ణు!'' అనుకునేవాడు.

ఏళ్ళతరబడి పెంచిన ఒళ్ళు వద్దను కుంటే పోతుందా? దాని కేదో ఒకటి చెయ్యాలి గద! తన ఒళ్ళు తగ్గించే ఉపాయం చూడమని మంత్రులను ఆజ్ఞాపించాడు. మంత్రులు మాత్రం ఏం చెయ్యగలరూ? వైద్యులను పిలిపించి సలహా అడిగారు. వైద్యులేవో మందు లిచ్చారు. రాజుగారు మందైతే తింటాడు గాని, పథ్యాలు చెయ్యడు. పథ్యాలు సరిగా ఉండకపోతే మందులు పని చెయ్యవు.