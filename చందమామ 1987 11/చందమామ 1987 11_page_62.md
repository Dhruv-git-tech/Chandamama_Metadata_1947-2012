సగం ధర

కూనయ్యకు పదెకరాల పాలమూ, ఊళ్ళో చిన్న చిల్లరకొట్టా వున్నాయి. ఆయినా, అతడు పరమ పిసినారిగా పేరుపడ్డాడు. పంట నూర్పిళ్ళ సమయంలో ఒకనాడు కూనయ్య, భార్యను కొట్లో కూర్చోబెట్టి, తను కళ్ళానికి వెళ్ళాడు.

కళ్ళంలో ధాన్యం రాసిగా పోసివున్నది. నూర్పిళ్ళు పూర్తయ్యాక ఎంతో కొంత పేదలకు దానం చేయడం రైతులకు ఆలవాటు. కూనయ్య పిసినారిగుణం తెలిసినవాళ్ళు కావడంతో, ఒక్కరు కూడా అతని కళ్ళంకేసి రాలేదు. చుట్టుపక్కల కళ్ళాల్లో రైతులు, పేదలకు ధాన్యం ఇస్తూ కూనయ్యకేసి చూడసాగారు. కూనయ్యకు తల తీసేసినట్టయింది. తను కూడా ధాన్యం దానం చేసినట్టు ఆనిపించుకోవాలని, అతడు ఒకవంతు మంచి ధాన్యంతో మూడువంతులు తాలు ధాన్యం కలిపి, దూరంగావున్న కొందరు పిల్లలను దగ్గరికి పిలిచి, వాటిని వాళ్ళకు దానం చేశాడు!

పిసినారి దానగుణాన్ని, దూరంనుంచి చూసిన ఒక పెద్దమనిషి ఆశ్చర్యపడి, పిల్లలను దగ్గరికి రమ్మని, కూనయ్య దానం చేసినది తాలుధాన్యం ఆని గ్రహించి, ఏం చేయాలో వాళ్ళకు చెప్పి పంపాడు.

కూనయ్య ధాన్యం బస్తాలకెత్తించి, ఇల్లు చేరేనరికి, భార్య, కొట్లోవున్న ధాన్యం కుప్పను భర్తకు చూపుతూ, “ఎవరో ధర్మాత్ముడు ధాన్యం దానం చేశాడని చెప్పుతుంటూ కొందరు పిల్లలు వీధిలో వెళుతూవుంటే, పిలిచి, ఆ ధాన్యాన్ని నగం ధరకే కొనేశాను!” అన్నది సంతేషంగా.

ఆ ధాన్యాన్ని చూసేనరికి కూనయ్యకు గుండె అగినంత పనయింది. ఎందుకూ పనికిరాని తమ సొంత తాలు ధాన్యాన్ని, నగం ధరకు కొన్న భార్య తెలివితక్కువతనానికి, కూనయ్య ఎంతగానో బాధవడ్డాడు.

—దాసరి వెంకటరమణ