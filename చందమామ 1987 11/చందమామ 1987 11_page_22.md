“మేం మహాజ్ఞానులం మాత్రమే. మీరు మహా మహాజ్ఞానులు, మహారాజా!” అన్నాడు ప్రధానమంత్రి.

ఇప్పటి యువకుడైన వినోదుడి తాతగారు, ఆ కోట నిర్మాణానికి సాయపడిన శిల్పీ. ప్రధాన వాస్తుశాస్త్రజ్ఞుడూ కావడంతో, భటులుపోయి వినోదుడి తండ్రిని పట్టిబంధించి తీ నుకువచ్చి. మహారాజు ముందు నిలబెట్టారు.

“తల కొట్టెయ్యండి!” అని రాజు ఆజ్ఞాపించాడు.

అప్పుడు ఆస్థానోద్యోగి ఒకడు వినయంగా, “మహారాజా, విరిగి నేలకూలిన అంత పెద్ద కోటకొమ్ముకు, వీడి యింత చిన్న తల కొట్టించడం సరి అయిన శిక్షాదు,” అన్నాడు.

ఆ ఉద్యోగికి వినోదుడి తండ్రి మీద జాలికలిగింది.

“అయితే, ఏంచెయ్యమని, నీసలహా?” అని రాజు అడిగాడు.

“ఒక్క వెయ్యి సంవత్సరాల జైలు శిక్షా విధించండి,” అన్నాడు రాజోద్యోగి.

“ఆహాఁ, వెయ్యి సంవత్సరాల శిక్ష! అమోఘం!” అన్నాడు రాజు పెద్దగా చప్పట్లుచరుస్తూ.

ఆ విధంగా వినోదుడి తండ్రి జైలు పాలయ్యాడు. ఇది చూసి వినోదుడు

చాలా వ్యాకులపడ్డాడు. అతడికి, ఆ తండ్రి తప్ప నా అన్నవారింకెవరూలేరు. క్రూరమైన, యీ శిక్ష విధించిన మహారాజును, అంతమందిలోనూ బాగా దుర్భాషలాడాలనుకున్నాడు, వినోదుడు. కాని అతడి మంచికోరే వాళ్ళు, సర్ది చెప్పారు.

“వినోదా, నువ్వు కోపం కొద్దీ, మహారాజును ఏమైనా దూషించావో, నీకూ నీ తండ్రికి పట్టిన దురవస్థే పడుతుంది. తొందరపడకు, ఏదో విధంగా, నీ తండ్రి విడుదల య్యేలా చూస్తాం,” అన్నారు వాళ్ళు.

అయితే, వినోదుడి తండ్రి సంవత్సరం తిరకుండానే జైల్లో మరణించాడు.