"సామాన్య వైద్యులైన మీరు, పది నెలల్లో యా భై అయిదు వేల వరహాలు సంపాయించగలిగినప్పుడు, వ్యాపారస్థుడ నైన నేను, ఆరు నెలల్లో లక్షమవరహాలు సంపాదించలేనా?" అన్నాడు దివాకరుడు.

వైద్యుడు మారు మాట్లాడకుండా, ఆ రోజు నుంచే వైద్యం ప్రారంభించాడు. ఒక నెల రోజులు గడిచాక, అయన దివాకరుణ్ణి, "బాబూ, తమ సంపాదన ఎంతవరకు వచ్చిందో తెలియదు. ఇప్పుడు పది వేల వరహాలైనా యివ్వగలరా?" అని అడిగాడు.

"ఆరు నెలలు గడవనివ్వండి. మీకు పూర్తిగా లక్షమవరహాలు యిస్తాను," అన్నాడు దివాకరుడు.

"కాని, ఇంట్లో నాకెన్నో యిబ్బందులున్నవి. అంతవరకూ ఆగలేను," అన్నాడు వైద్యుడు.

"మీ యిబ్బందులేమిటో చెప్పండి. నేను పరిష్కారమార్గం చెప్పగలను," అన్నాడు దివాకరుడు.

"లోగడ నా పెద్దకూతురు పెళ్ళికి, పదివేలవరహాలు కట్నం బాకీ పడ్డాను. ఇప్పుడు దాని కూతురు పెళ్ళిదు కొచ్చింది. నేను, నా బాకీ తీర్చకపోతే, తన కూతురుకు పెళ్ళి చేయలేనని, అది ఏడుస్తున్నది," అని చెప్పాడు వైద్యుడు.

"దానిదేముంది? మీ పెద్దకొడుకు కోడుకు, ఆ పిల్లకీడైనవాడే గదా? మేనరికం చేసెయ్యండి—కట్నం తీసుకో కండి," అని సలహా యిచ్చాడు దివాకరుడు చిన్నగా నవ్వుతూ.

"నేనూ అలాగే అనుకున్నాను. కాని, నా కోడలు కట్నం కావాలంటున్నది. వాళ్లిప్పుడు నా నుంచి వేరుపడిపోయారు," అన్నాడు వైద్యుడు.

"అంతేగదా ! ఆరు నెలల్లో, మీకు, నేను లక్షమవరహాలు యివ్వబోతున్న విషయం, అందరికీ చెప్పుకోండి. కోడలూ, కొడుకూ వచ్చి, మీతో కలిసి వుంటారు," అన్నాడు దివాకరుడు.