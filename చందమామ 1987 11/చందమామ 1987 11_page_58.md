టర్కిచేశంలో కడుపేదవాడొకడు ఉండే వాడు. వాడు ఎంత కటిక దరిద్రుడంటే వాడికి జనం మొహం చూడటానికి కూడా ధైర్యం ఉండేది కాదు. కాని వాడి మన సులో మాత్రం ధనికుల కోరికలన్నీ ఉండేవి. వాటిని గురించి వాడు కలలు కనేవాడు.

ఒకనాడు వాడు ఒక కాఫీ దుకాణంలో ఒక మూల కూర్చుని ఉండగా, స్నాన శాలకు పోతే ఎంత సుఖంగా ఉంటుందనిపించింది.

వాడు తిన్నగా స్నానశాలకు వెళ్ళి, తన బట్టలు విప్పేశాడు. స్నానశాలలో తనతోబాటు మరొక వ్యక్తికూడా ఉన్నట్టు వాడికి తోచింది. స్నానశాల మనుషులు కోణకోణమూ ఆ మనిషికి షర్పతులూ, ఇతర పానీయాలూ తెచ్చి ఇస్తూ, సేవలు చేస్తున్నారు.

పేదవాడు లోపలికి తొంగిచూసి, ఆ మనిషి ముమ్మార్తులా తనలాగే ఉండటంగమనించాడు. ఆ మనిషి స్థానం తాను ఆక్రమించాలన్న ఆలోచన వచ్చి, నౌకర్లు ఎవరూలేని సమయంలో పేదవాడు లోపలికి వెళ్ళి. ఆ మనిషి కట్టుకున్న తువాలు లాగేసి, ఆ మనిషిని నీళ్ళతొట్టిలో పడేసి, ఆ తువాలు తాను చుట్టుకుని, ఆ మనిషి స్థానంలో కూర్చున్నాడు.

ఇంతలో తిరిగి వచ్చిన స్నానశాల మనుషులు పేదవాడికి సమస్త మర్యాదలతో స్నానం చేయించి, మేలు రకం ఆంగీ కప్పి, వెలుపలి గదికి తెచ్చారు. ఆక్రమ ధనికుడి మనుషులు రకరకాల దుస్తులతో సిద్ధంగా ఉన్నారు. వాళ్ళు చప్పున ముందుకు వచ్చి, పేదవాడికి బట్టలు తొడిగి, బరువైన దీనారాల సంచి చేతికి ఇచ్చారు.