దివాకరుడు నవ్వి. ''మీవాడు, మీరను కున్నంత జులాయికాదు. వాడికి రత్న సేనుడితో మంచి స్నేహం వున్నది. వాడంటే ఎంతో నమ్మకం వున్నది. రత్న సేనుడు పేదవాడే కాని కడుసమర్దుడు. తగిన యీడు పిల్ల వుంటే, తప్పకుండా నేను వాణ్ణి, నా ఇంటల్లుణ్ణి చేసుకునేవాణ్ణి. మీరు రత్న సేనుడికి, మీ చిన్న అమ్మాయి నిచ్చి పెళ్ళి చేయండి. రత్న సేనుడు ఇల్లరికం వుంటాడు. బావమరుదు లిద్దరూ కలిసి వ్యాపారం చేస్తారు; తప్పక రాణిస్తారు,'' అన్నాడు.

''మీరు చెప్పింది బాగానే వున్నది. కాని, వ్యాపారానికి పెట్టుబడి కావాలి గదా! ఆ డబ్బయినా, మీరివ్వండి,'' అని అడిగాడు వైద్యుడు.

అందుకు దివాకరుడు, ''మీ ఇంట్లో యాభైబస్తాల ధాన్యం వున్నది. రెండు వందల కొబ్బరికాయలున్నవి. ఖర్చయినా సందేహించక, వాటిని ఎడ్లబళ్ళ మీద వీరవరానికి తరలించేండి. అక్కడ వాటికి రెట్టింపు ధరవస్తుంది. లాభసాయిగా వుంటే, ఊల్లో యితరుల నుంచి కూడా ధాన్యం, కొబ్బరికాయలు కొని, వీరవరంలో అమ్ము తూండమనండి. ఆ మాత్రం అవకాశం వుంటే, మిగతాదంతా రత్న సేనుడే చూసు కుంటాడు,'' అన్నాడు.

పది రోజుల తర్వాత, వైద్యుడు సంతోషంగా దివాకరుడితో, ''మీరు చెప్పినట్టే జరిగింది. నా రెండో కొడుకు దారిలోకి వచ్చాడు.'' అన్నాడు.

అలా ఒకనెల గడిచాక, వైద్యుడు మళ్ళీ దివాకరుణ్ణి డబ్బడిగాడు.

దివాకరుడు నవ్వి. ''అన్న సమయానికి ముందుగా, నేనివ్వననితెలిసి డబ్బడుగుతా వెందుకు? మీకు డబ్బు కాపీనం బాగా ఎక్కువ. కాపీనం వున్నవాడికి తృప్తి వుండదు. తృప్తిలేనివాడికి సుఖం వుండదు. సుఖపడనివాడు డబ్బు సంపాయించలేడు. మనంఎంత సంపాయించినా, యితర్లకోసమే గదా!'' అన్నాడు.