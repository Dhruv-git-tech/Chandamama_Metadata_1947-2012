“సాయంకాలం బడికి పోనే లేదు. ఎక్కడికైనా ఆడుకోబోయినాడనుకున్నా,” అన్నది వంటలక్క.

“అదేమిటి? కోప్పడి బడికి పంపక పోయావా?” అన్నాడు సత్యం.

“ఇప్పుడు అబ్బాయిని కోప్పడేట్టుగా లేదు. వెనకటి అబ్బాయికాదు. మిమ్మల్ని కోప్పడమన్నా కోప్పడతానుగాని అబ్బాయి కేసి చూడటానికే భయంగా ఉంది,” అన్నది వంటలక్క.

సత్యం అనుకున్నంతా అవుతోంది. ఇక నిజం ఎంతోకాలం దాగదు!

“ఏమైనాడో?” అన్నాడు సత్యం. తన తండ్రి ఏదో ఉపాయం చేసి ప్రపంచానికి నిజం చెప్పేస్తాడని భయపడుతూ సత్యం ఈ మాట అన్నాడు.

“అబ్బాయికొచ్చిన భయమేమీ లేదు. మీరు వచ్చి భోంచెయ్యండి,” అన్నది వంటలక్క.

“నే నిప్పుడు రాను. ఇంకాస్త ఆగి తించా,” అన్నాడు సత్యం.

“ఇంకా నయం. అన్నం తిన్న తరవాత రెండు గంటలన్నా మేలుకుని ఉండాలని వైద్యుడు చెప్పలా? పెందలాడే రెండు మెతుకులు తినండి. అసలే జబ్బువొళ్ళు,” అని వంటలక్క వెళ్ళిపోయింది.

సత్యం మారుమాట లేకుండా వెళ్ళి భోంచేశాడు. భోజనంచేసి చెయ్యి కడు కుడ్రని లోపలికి వస్తుండగా, “ఏంరోయు, సూరయ్యా?” అంటూ ఒక పెద్దమనిషి వచ్చాడు. ఆయన్ని చూడగానే సత్యం పైప్రాణాలు పైనే పోయాయి. ఎందుచేత నంటే, ఈ వచ్చినాయన న్యాయవాది. తన తండ్రికి బాల్యస్పేహితుడు. తండ్రిన్యాయ స్థానం వ్యవహారాలన్నీ చూస్తూ ఉంటాడు. తరుచు రాడుగాని వచ్చినప్పుడల్లా ఎవరికి అర్థంగాని విషయాలు మాట్లాడి పోతూ ఉంటాడు. తన తండ్రి ఏపని ఉన్నా మానుకుని ఈయనతో మాట్లాడతాడు.

పరంధామయ్యగారు స్వతం త్రంగా సత్యం వెంట పైకి వచ్చాడు. కుర్చీలో