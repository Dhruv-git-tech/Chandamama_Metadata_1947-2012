తలగడ కిందినుంచి ఒక "చుట్ట" పైకి తీసి ఆమె చేతికిచ్చాడు.

“ఇది ఏమిటి?” అని అడిగింది మేయ్.

“ఇది నా చిత్తరువు. ఇందులో ఒక రహస్యమున్నది. ఎవరికీ చూపకుండా దీన్ని నీవద్ద దాచుకో. నీ కొడుకు పెరిగి పెద్దవాడయాక వాడికి షాన్-చీ సహాయం చెయ్యనిరాకరించినట్టయితే, ఈ ప్రాంతా లకు తెలివిగలవాడూ, న్యాయబుద్ధి గల వాడూ అయిన న్యాయాధికారి వచ్చినప్పుడు, ఆయన కీచిత్తరువు చూపి ఫిర్యాదుచెయ్యి. ఈ బొమ్మను శ్రద్ధగా చూసినాక ఆయన నీకూ, నీ కొడుకూడా సుఖంగా జరిగిపోయేలాగా తీర్పు చెబుతాడు," అన్నాడు "నీ"

తరవాత కొద్ది రోజులకు ఆయన పోయాడు.

తండ్రి చావగానే షాన్-చీ తాళపు చెవులన్నీ స్వాధీనం చేసుకున్నాడు; ముసలి వాడి అంత్యక్రియలు పూర్తి అయాక,

ఇల్లు మరమ్మత్తు చేసే మిషమీద తన సవతితల్లినీ, సవతితమ్ముణ్ణీ వాళ్ళ గదు లలోనుంచి కదిలించి, దొడ్లో ఉండే మూడు గదుల కుటీరంలో వారికి నివాసం ఏర్పాటు చేశాడు. వాళ్ళకు చాకిరిచెయ్యటానికి ఒక చిన్నపిల్లను మాత్రమే ఇచ్చాడు. రోజూ వారికి కావలిసిన బియ్యం మట్టుకు పంపేవాడు. కూర నారా పంపేవాడుకాడు. కూరలకూ, ఇతర ఇంటి ఖర్చులకూ అవసరమైన డబ్బు. మేయ్ కష్టపడి కుట్టుపని చేసి సంపాదించేది.

షాన్-చీ తన మనుషుల్లో ఒకరిని సవతితల్లి వద్దకు పంపి, ఆమె తిరిగి పెళ్ళాడితే బాగుంటుందని చెప్పించాడు. మనుషులు కుదిర్చేవాళ్లని కూడా ఆమె వద్దకు పంపించాడు. తాను చచ్చినా తిరిగి పెళ్ళాడనని మేయ్ అందరితోనూ చెప్పేసింది. ఆ తర వాత షాన్-చీ ఆమెను గురించి, ఆమె కొడుకును గురించి పట్టించుకోవటం మానే శాడు. —(ముగింపు వచ్చే సంచికలో)