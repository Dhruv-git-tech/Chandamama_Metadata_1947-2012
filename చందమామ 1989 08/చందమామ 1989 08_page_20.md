పంటలక్క వచ్చి తలుపు తీసింది. సూరయ్యను చూసి ఆ శ్చర్యపోతూ, 'మీరు బయిటి కెప్పడు వెళ్ళారు, బాబూ? గదిలో పడుకుంటిరే? తలు పెవరు వేశారు?' అని అడిగింది.

కాని సూరయ్యకు వంటలక్క ప్రశ్నలేవీ వినిపించటం లేదు. ఇంతకాలానికి గాను వంటలక్క తనని ఎప్పటిమాదిరిగా బాబూ అని పలకరించింది! మొహం తడువుకున్నాడు. మీసాలూ, కళ్ళజోడూ తగిలాయి! నెత్తి బట్టతల! సంతోషం పట్టలేక సూరయ్య కళ్ళవెంట కన్నీరు ప్రవాహంగా కారింది. ఏదో అనబోయాడు గాని మాట రాలేదు.

పంటలక్క గొంతువిని సత్యం మెట్లు దిగి వచ్చి, తన తండ్రిని చూసి నిర్ఘాంత పోయాడు. తనచేతులకేసిచూ సుకున్నాడు.

సత్యాన్ని చూడగానే సూరయ్యకు భగ్గుమని మండిపోయింది. ఈ వెధవేగదా తనకిన్ని కష్టాలు కలిగించాడు అనుకున్నాడు. తనను బడికి పంపించాడు,

పంతులుచేత కొట్టించాడు. గోడకుర్చీ వేయించాడు. తన శరీరం దొంగిలించాడు. తన పడకగది కాజేసి, తన తాళపు చెవులూ. డబ్బూ. అన్నీ లాకుక్కన్నాడు.

‘‘వెధవా! నీ ఆట ఇప్పటికి కట్టిందా?’’ అని సూరయ్య రంకె పెట్టాడు.

సత్యానికూడా తండ్రిని చూస్తే మండి పోయింది. తన తండ్రేతనకు ఆ ముసలి శరీరం అంటగట్టాడు. ఇంత తినటానికి లేదు. పరిగెత్తటానికిలేదు, చెల్లుక్కటానికి లేదు. ముసలితనంలో తన శరీరం లాకుక్కని కుర్రాడల్లే తిరిగాడు. ఇప్పుడు తన మీద కోప్పడుతున్నాడు.

‘‘నా ఆటేకాదు, నీ ఆటా కట్టింది,’’ అన్నాడు సత్యం పట్టలేని ఆగ్రహంతో.

‘‘చూశావా? వాళ్ళలోపాలను వాళ్ళు సవరించుకోవాలి. మనం ఏమీ చెయ్యలేం! మనం ఇచ్చిన రెండువరాలూ మరిచి వీళ్ళు మళ్ళీ ఎప్పటిలాగే ఉన్నారు!’’ అన్నారు స్వామివారు. —(ఆయిపోయింది)