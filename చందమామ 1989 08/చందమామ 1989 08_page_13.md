సుకుమారుడి వివరణ నచ్చినట్టు, రాజు ముఖంలో ఎంతో తృప్తి, ప్రసన్నతా కనిపించాయి.

తర్వాత గుణశీలుడు ఎంతో వినయంగా, 'ప్రభూ, సాటి అభ్యర్ధిని కించపరుస్తున్నా సని అనుకోకండి. సుకుమారుడు గొడ్డలి గురించి చెప్పినదంతా నిజమేగాని, అతడు ఒక్క విషయం మాత్రం మరిచిపోయాడు. గొడ్డలి ఎండుకట్టెనైనా, చందనవృషాన్నయినా, ఒకటిగా వున్నదాన్ని ముక్కలుగా చెయ్యడానికే ఉపయోగిస్తుంది. సూది మాత్రం ఆకారంలో ఎంత చిన్నదయినా చిరిగి రెండుగా చిలిపోయిన వస్త్రాన్ని కుట్టి, మళ్ళీ ఒకటిగా చేస్తుంది. గొడ్డలి వినాశనానికి చిహ్నం. సూది ఐకమత్యానికి ప్రతినిధి!' అని పూరుకున్నాడు.

గుణశీలుడి మాటలు వినగానే, రాజు శాంతివర్ధనుడు కొంచెం తికమకపడి, మంత్రికుమారభట్టుకేసి చూశాడు.

అప్పుడు కుమారభట్టు, ఆయనతో, 'ప్రభూ, గుణశీలుడి వర్ణన పూర్తిగా

సత్యం. సుకుమారుడు తెలివైనవాడేగాని, అతడిలో సహనమూ, ఐకమత్యతాభావమూ తక్కువ. మనం ప్రజాప్రతినిధిగా నియంత్రించి వలసిన గుణాలు, అవేనని భావించిన మాతంగగురువు, గుణశీలుణ్ణే ఎన్నిక చేశారు. ఆయన ఎన్నిక ఎంత సమంజ సమో, వీళ్ళిద్దరి వివరణలద్వారా, మీరు గ్రహించే వుంటారు. ఆకారంలో పెద్దది, పదునైనది అయిన వస్తువును తనకిచ్చే సరికి, పదవి తనదేనని సుకుమారుడు గర్వపడ్డాడు. సరిఅయిన అవగాహనతో పదవి తనదేనని విశ్వసించినా, వినయంగా వస్తువుతాలూకూ ఆంతర్యం మాత్రమే చెప్పి పూరుకున్నాడు, గుణశీలుడు. ప్రజా ప్రతినిధి పదవికి, అతడే అన్ని అర్హతలూ గల వ్యక్తి!' అన్నాడు.

మంత్రి చెప్పినదా నితో సంతృప్తి చెందిన శాంతివర్ధనుడు, గుణశీలుణ్ణి అప్పటికప్పుడే ప్రజాప్రతినిధిగా నియమించాడు.