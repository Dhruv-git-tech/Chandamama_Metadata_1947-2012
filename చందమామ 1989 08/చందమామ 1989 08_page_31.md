చేసు కో మని తనపై మరింత వత్తిడి తెస్తారని భయపడి, ధర్మనందనుడి వద్దకు వెళ్ళి, సత్యసేనుణ్ణి తనకు దత్తుయివ్వ మని కోరాడు.

ధర్మనందనుడు, తన మంత్రి విద్యా సాగరుడి సలహా అడిగాడు.

“మహారాజా, ఈ దత్తుకు మీరు వెంటనే అంగీకరించండి. ఇందు కొక మంచి కారణమే వున్నది,” అన్నాడు విద్యాసాగరుడు.

ధర్మనందనుడు తన అంగీకారం చెప్పగానే, అమరేంద్రుడు, సత్యసేనుణ్ణి శాస్త్రయుక్తంగా దత్తు చేసుకుని, తన దేశానికి అతణ్ణి యువరాజుగా పట్టాభిషేకం చేశాడు.

కొద్దిరోజుల తర్వాత ధర్మనందనుడూ, ఇద్దరు రాణులూ, అమరేంద్రుడూ ఆహ్వానం పంపి దేశికాచార్యులను పెరిపించారు. మంత్రి, ఆయనతో, “స్వామీ, శిళ్ళంగేరి దేశానికి యువరాజును నిర్ణయించవలసి వున్నది. ఈ క్లిష్టమైన

సమస్యను న్యాయ, ధర్మాలు ఆలోచించి తమరే పరిష్కరించాలి,” అన్నాడు.

ఇది విన్న దేశికాచార్యులు చిరునవ్వు నవ్వి, “మొదట్లో, ఈ సమస్య క్లిష్టంగా వున్నమాట నిజమే! కానీ సత్యసేనుణ్ణి, అమరేంద్రుడు దత్తత స్వీకరించిన తర్వాత, సమస్య సులభంగా పరిష్కారమై పోయింది. సత్యసే నుడు దత్తు వెళ్ళడంతో అతడు తన కన్నతండ్రి వార సత్యం, కుమారుడుగా అన్నిహక్కులూ పోగొట్టుకున్నాడు. కనుక ఇప్పుడు శిళ్ళంగేరి దేశానికి వారనుడు విజయ సేనుడే. ఇందులో ఎలాంటి సందేహాలకూ తావులేదు,” అన్నాడు.

దేశికాచార్యులు చెప్పినదానికి, అందరూ ఒప్పుకోకతప్పలేదు. అమరేంద్రుడికి తాను దురాశవల్ల చేసిన పొరబాటు ఇప్పుడర్థమైంది. విజయసేనుణ్ణి దత్తు చేసుకునివుంటే—చాలా పెద్దదైన శిళ్ళంగేరి రాజ్యానికి, తన మేనల్లుడైన సత్యసేనుడు రాజై వుండేవాడు!