# వారసుడు

శిళ్ళంగేరిదేశాన్ని పరిపాలిస్తున్న ధర్మ నందన మహారాజుకు, ఇద్దరు భార్యలు. పెద్ద భార్య పేరు సువర్ణాదేవి. చిన్న భార్య పేరు తేజోవతి. సువర్ణాదేవికి, విజయ సేను డనే కుమారుడూ, తేజోవతికి, సత్యసేను డనే కుమారుడూ వున్నారు.

రాజు ధర్మనందనుడికి వృద్ధాప్యదశ రావడంతో, రాజ్యపరిపాలనను, తన కుమారులలో ఒకరికి ఒప్పచెప్పాలను కున్నాడు. అయితే, ఇక్కడ ఆయనకొక సమస్య ఎదురైంది. పెద్దరాణి కొడుకు విజయ సేనుడికన్న, చిన్నరాణి కొడుకు సత్య సేనుడు వయసులో పెద్దవాడు. ఇద్దరికీ రాజ్యాన్నేలేందుకు సమానమైన శక్తిసామర్థ్యాలున్నవి.

పెద్దరాణి తన కుమారుడు వయసులో చిన్నవాడైనా, పెద్దరాణి కుమారుడు గనక, అతడికే పట్టం కట్టాలని పట్టుపట్టింది.

ఆలాగే చిన్నరాణి, వయసులో పెద్దవాడు గనక, రాజ్యం తన కుమారుడికి చెందాలని పంతం పట్టింది.

రాజుకు, ఏ రాణి మనస్సునూ నొప్పించడం యిష్టం లేదు. కాని, ఆయనకు పెద్దరాణి కుమారుడైన విజయ సేనుడంటే ప్రేమ ఎక్కువ. మంత్రి విద్యాసాగరుడికి ఆయన, యీ క్లిష్టసమస్యకు, అందరికీ అంగీకారమైన ఒక పరిష్కార మార్గం ఆలోచించమని చెప్పి. తనకు విజయ సేను డంటే ఎక్కువ మక్కువ అని తెలియ పరిచాడు.

శిళ్ళంగేరిదేశానికి పొరుగుదేశమైన గంగాపురాన్ని, అమరేంద్రుడనే రాజు పాలిస్తున్నాడు. ఈయన తేజోవతికి సోదరుడు. సంతానం లేదు. అందువల్ల, తేజోవతి కుమారుడైన సత్యసేనుణ్ణి దత్తత చేసుకుని, అతడికి రాజ్యం అప్పగించి,