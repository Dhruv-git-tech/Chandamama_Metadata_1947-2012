కూడా లేకపోయింది. అంతలో రివ్వ మంటూ బాణం ఒకటి వచ్చి, పులి గుండెల్లో గుచ్చుకున్నది. పులి వెల్లకిలా పడి తన్నుకోసాగింది.

అప్పుడు ఆజానుబాహుడొకడు కోర మీసాలను దువ్వుకుంటూ, శరణాగతుడి ముందుకు వచ్చి, ‘‘ఎవరు నువ్వు? వేటగాడివా? నీపేరేమిటి?’’ అని గద్దిస్తూ అడిగాడు.

‘‘నాపేరు నీలకంటుడు, వేటగాణ్ణి, నా ప్రాణం కాపాడిన, నివెవరివి?’’ అని ప్రశ్నించాడు శరణాగతుడు.

‘‘నా పేరు నాగభైరవుడు, రాజ్యంలోని ప్రజలకేకాదు, రాజుకూడా నేనంటే

ఎక్కడలేని భీతి!’’ అన్నాడు ఆజాను బాహుడు.

అంతలో, రాజును రహస్యంగా అనుసరించి వస్తున్న సైనికులు అక్కడికిచేరారు. శరణాగతుడు వాళ్ళకు, నాగభైరవుణ్ణి బంధించవలసిందిగా ఆజ్ఞయిచ్చాడు. సైనికులు మూకుమ్మడిగా, వాడిమీద పడి బంధించారు.

బందీ అయిన నాగభైరవుడు, పులివాత బడకుండా తను కాపాడిన వ్యక్తి మహా రాజని గ్రహించి, ‘‘మహారాజా, నేను నీ ప్రాణధాత నన్న సంగతి మరిచి, నన్ను బంధించావు. ఇలా పదిమంది ఒక్కుమ్మడిగా మీదపడి బంధించడంకాదు. నీలో ధైర్యసాహసాలుంటే, ఇప్పుడే నాతో కత్తి యుద్ధానికి రా!’’ అన్నాడు పళ్ళు కొరుకుతూ.

శరణాగతుడు, వాడి మాటలు విననట్లు పూరుకుని, సైనికులతో, ‘‘ఈ గజదొంగను భద్రంగా పట్టుకుతెచ్చి చెర సాలలో వేయండి,’’ అని, వాళ్ళ వెంటవున్న అశ్వాన్ని ఎక్కి నగరంకేసి బయలు దేరాడు.

ఇది జరిగిన నెలరోజులకు, శరణాగతుడు విశ్రాంతి మందిరంలో వుండగా, భట్టుడొకడు వచ్చి, ‘‘ప్రభూ, అత్యవసరం అయిన పనిమీద, మిమ్మల్పి దర్శించా