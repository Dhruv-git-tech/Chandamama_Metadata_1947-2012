ధనగుప్తడి కొడుకు తన తండ్రి వాజ్మూలం తీసుకుని న్యాయాధికారి వద్దకు వెళ్ళి, “ఈ వాజ్మూలం అడ్డం పెట్టుకుని మాదివాను మా తండ్రి ఆస్తి యావత్తూ కాజేస్తా నంటున్నాడు,” అన్నాడు.

న్యాయాధికారి వాజ్మూలాన్ని శ్రద్ధగా చదివి దివానును పిలిపించి, “ఏమయ్యా, ఈ కుర్రవాడు యుక్తవయస్కు డయాడు. తన తండ్రి ఆస్తి తన కిప్పించమంటున్నాడు. నాదాకా రాకుండా నువేఇచ్చెయ్య లేకపోయావా?” అని అడిగాడు.

“చిత్తం, నేను ఇవ్వననలేదండి. మా యజమానికి ఇంత ఐశ్వర్యమూ సంపాదించిపెట్టిన తాయెత్తు ఆతన్ని తీసుకోమన్నాసండి. మిగిలిస ఆస్తి అంతా నేనే ఉంచుకుంటున్నానండి. నా యిష్టం వచ్చినంత నేను ఉంచుకోవచ్చునని మా యజమాని వాజ్మూలంలో స్పష్టంగా ఉందండి,” అన్నాడు దివాను.

“అంటే, ఆ తాయెత్తు తప్ప మిగతా ఆస్తి అంతా నీ కిష్టమేనా?” అని న్యాయాధికారి అడిగాడు.

“చిత్తం! అదేగదండి నేను తమకు మనవి చేసుకుంటున్నది?” అన్నాడు దివాను ఉత్సాహంగా.

“ఆలా అయితే ఆ తాయతే నుపు తీసుకుని, మీ యజమాని ఆస్తి అంతా ఈ కుర్రవాడి పరం చెయ్యి. నీ కిష్టమైనది ఈ కుర్రవాడిపరం చెయ్యమనే ఈ వాజ్మూలంలో ఉన్నది; నీ కిష్టమైనది నువు ఉరిచేసుకోవాలని ఇందులో ఎక్కడా లేదు!” అన్నాడు న్యాయాధికారి.

దివాను తెల్లముఖంవేసి ధనగుప్తడి వాజ్మూలాన్ని మళ్ళీ చదివి, న్యాయాధికారి అన్నది నిజమేనసీ, తన ఆటకట్టిందనీ గ్రహించి, ధనగుప్తడి ఆస్తి అంతా ఆయన కొడుకు పరం చేసి, ముఖంచెల్లక మరో గ్రామానికి వెళ్ళిపోయాడు.