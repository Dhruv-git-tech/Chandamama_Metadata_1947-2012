ఒక యువతి కూర్చుని ఏడుస్తున్నది. ఒక యువకుడు ఆమెను సమాధాన పరచటానికి ఏమిటో చెబుతున్నాడు. కాంతివర్మ తమ సమీపంలో ఆగటం చూసి, ఆ యువకుడు, “అయ్యా, మీరయినా ఈమెకు కాస్త బుద్ది చెప్పండి! బావిలో పడతానంటున్నది,” అని వేడుకున్నాడు.

“అసలు విషయమేమిటి?” అని కాంతి వర్మ ఆ యువకుట్టి అడిగాడు. యువకుడు యిలా చెప్పాడు.

ఆ యువతికి చిన్న తనంలోనే బాలపక్ష వాతం వచ్చి ఎడమచెయ్యా, ఎడమకాలూ పడిపోయాయి. ఆమె నెవరూ పెళ్ళాడారు కారు.

ఈ యువకుడు ఆమెను చూసి జాలిపడి, ఆమెను పెళ్ళాడి తన యింటికి తెచ్చుకున్నాడు.

ఆ యువకుడైనా ధనికుడు కాడు. అతనికి రెక్కాడితే గాని డొక్కాడదు. అతను తన భార్యకు ఇంటి దగ్గిర అవసరమైన ఉపచారాలన్నీ చేసి, పని చేసుకునేటం దుకు బయటికి పోతూ ఉండేవాడు.

కొంతకాలం ఇలా జరిగాక తన భర్త తన కోసం పడుతున్న కష్టాన్ని ఆమె సహించలేక పోయింది. అన్ని పనులూ అతను చేసి పెడుతూంటే తాను కదలకుండా కూర్చుని చేయించుకోవటం ఆమెకు చాలా ఘోరంగా