దొంగతనం చేసిన వాడు పగలల్లా అడవిలో దాగి ఉండి, చీకటి పడగానే, తాను దొంగి లించిన వస్తువుల మూటను నెత్తిన పెట్టుకుని, అడవి దాటి మరోరాజ్యానికి పోవాలి బయలుదేరాడు.

నెత్తిన ఉన్న బరువు జాస్తిగా ఉండటం చేత వాడు శ్రమపడుతూ సడిచి వెళ్లు తూండగా ఒక చెట్టుకింద దయానిధి దూడ కనబడింది. దొంగవాడు వెంటనే తన మూటను దూడ వీపుకు కట్టి, దాని మెడ తాడు పట్టుకుని ఊడ్చుకు పోసాగాడు. అది ఆంభా అని అరవ నారంభించింది.

ఈ లోపల, దయానిధి చీకటి పడేవేళకు ఇంటకి వచ్చి, దూడ తెంచుకు పోయిందని తెలుసుకుని, ఇద్దరు ముగ్గురు గ్రామస్థులనూ, రెండు లాంతర్లనూ వెంట బెట్టుకుని దూడకోసం వెతుకుతూ అడవి కేసివచ్చాడు.

వాళ్ళు అడవిలోకి ప్రవేసించిన కొంచెం సేపటికి దూడ అరవటం వినిపించింది.

"దొరికావురా, బుజ్జీ! ఉండు, వస్తున్నా!" అని దయానిధి కేక పెట్టాడు.

దొంగవాడు ఆ కేక విన్నాడు. ముగ్గురు సలుగురు మనుషులు రావటం చూశాడు. వాడు దూడనూ, తన మూటనూ కూడా పదిలేసి, కాలి సత్తువ కొద్దీ పారిపోయాడు.

తన దూడ మీద కట్టి ఉన్న మూటను చూసి దయానిధి ఆశ్చర్య పోయాడు. దూడను ఇంటికి తోలుకు పోయి, మూట విప్పి చూస్తే అందులోని వస్తువులు రాజభవనాని వని అనుమానం వేసింది.

తెల్లవారగానే దయానిధి ఆ మూటను రాజభవనానికి చేర్చి, అది తనకు ఎట్లా దొరికినదీ రాజుగారికి చెప్పాడు.

రాజుగారు చాలా సంతోషించి, దయానిధి బీదవాడని తెలిసి అతనికీ, అతని వెంట వెళ్ళిన వారికీ మంచి బహుమానాలిచ్చాడు. ఆవుదూడ పోషణ కింద మంచి భూమి నాలుగెకరాలను దానం చేశాడు.