కావడం చేత ఇది మాకు చాలా బాధగా ఉన్నది. మీరు ఇలాటి నిషేధం పెట్టటానికి తగిన మూలకారణం ఏదో ఉండి ఉంటుంది. దాన్ని మీరు మాకు తెలిపినట్టయితే ఇప్పుడేర్పడిన పరిస్థితిని చక్కబరచగలమని మనవి చేసుకుంటున్నాం.”

రాజుగారు విదేశీయులను పిలిపించి, తాను మొదట విన్న భార్యా భర్తల సంభాషణ గురించి చెప్పాడు.

“ఆ భార్యాభర్తలు ఏ సందర్భంలో అలా మాట్లాడుకున్నారో ఆది తెలుసుకో వటం అవసరం,” అన్నారు విదేశీయులు.

రాజు మారువేషం వేసుకుని, కొత్త వాళ్ళను వెంట బెట్టుకుని, భార్యా భర్తలుండే ఇంటికి వెళ్ళి, ఇంటి మగవాడిని, “నుపు ఇటీవల నీ భార్యతో, నీకు అన్నీ తెలుసుననీ, రాజ్యం ఏలటం కూడా తెలుసుననీ అన్న సంగతి గుర్తున్నచా?” అని ప్రశ్నించాడు.

“నా ఇంటిని ఏలటమే నాకు చాత కాలేదు, రాజ్యం ఎక్కడ ఏలి ఏడుస్తాను? నా భార్య వంట పాడుచేస్తే మాట వరసగా అన్నాను. చాతావాతాగాని మనిషి అస్తమాసమూ 'నీకేమీ తెలీదు' అంటుంటే ఎలా ఉంటుంది?” అన్నాడు మగవాడు.

“చూశారా, మహాప్రభూ! సామాన్య ప్రజలు మాటవరసగా అనే ప్రతి మాటా పట్టించుకుంటే ఎంత ఇబ్బందో? మీ కీ పాటి చెప్పే మంత్రులైనా లేకపోయారా?” అని విదేశీయులు రాజుతో అన్నారు.

“పాత మంత్రి పోయాడు. కొత్త మంత్రి నింకా వేసుకోలేదు. మీ రిద్దరూ నాకు మంత్రులుగా ఉండి సహాయం చేస్తారా? మీరు చాలా తెలివి గల వాళ్ళుగా కసబడుతున్నారు,” అన్నాడు రాజు.

వాళ్ళు మంత్రులుగా పని చెయ్యటానికి ఒప్పుకున్నారు. తరవాత రాజ్యపాలన సప్యంగా సాగిపోయింది.