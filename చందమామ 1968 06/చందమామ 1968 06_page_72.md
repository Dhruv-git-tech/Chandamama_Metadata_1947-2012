మెలకువ వచ్చేసరికి చీకటి పడుతున్నది.
మర్కటులు చెట్లమీద పెద్దగా ఆరుస్తున్నారు.

"దాన్ని ఇంకోసారి చూసుకుందాం," అనుకుంటూ లతలుపట్టుకుని అతను కిందికి దిగి వచ్చాడు. అప్పటికే బాఘీర అక్కడ తారప్పాడుతూ, వసికట్టుతున్నాడు.

“ఆ ములికి గల షుస్తువేమయింది?” అన్నాడు మౌగ్గీ.

“ఎవరోమనిషి తీసుకున్నాడు. ఇవిగో వాడి అడుగుజాడలు,” అన్నాడు బాఘీర.

“బెరడుగాడు చెప్పినది నిజమైతే ఆ మనిషి చావాలి. జాడలవెంబడి పోదాం,” అన్నాడు మౌగ్గీ.

“జాడ లెక్కడికి పోవు. ముందు కడుపు నింపుకుందాం,” అన్నాడు బాఘీర.

వాళ్ళకు త్వరలోనే ఆహారం దొరికింది. ఇద్దరూ కడుపునిండా తిని, తాగి, అడుగు జాడల ననుసరించి బయలుదేరారు. ఆ కాలిగుర్తులు గలవాడు, కొంతదారం నడిచి తరవాత పరిగెత్తి, చివరకు ఒక పక్కకు తిరిగాడు. ఆప్రదేశంలోనే ఇంకోమనిషి కాలి గుర్తులు మొదటి గుర్తులను చేరవచ్చాయి. ఈ రెండోజత పాదాలు చిన్నవి. కాలి వేళ్ళు లోపలికి మణిగి ఉన్నాయి. అవి గోండు వేటగాడివని మౌగ్గీ గ్రహించాడు.

రెండు జతల జాడలుండటం చేత మౌగ్గీ చిన్న అడుగుల వెంటా, బాఘీర పెద్ద అడుగుల వెంటా చీలి నడుస్తూ, తాము గ్రహించిన విషయాలు ఒకరి కొకరు కేక పెట్టి చెప్పుకున్నారు.

చివరకు రెండు జాడలూ వీకమయాయి. ఆ దారిలోనే ఒక గ్రామస్థుడి శవం దారికి అడ్డంగా పడి ఉన్నది. వాడి గుండెలోటి వీపులో నుంచి గోండువాడి బాణం గుచ్చు కుని ఉన్నది. “ఒకచావు! ఆ వస్తువేది?” అన్నాడు మౌగ్గీ.

“గోండువాడు తీసుకుని ఉంటాడు,” అంటూ బాఘీర, చిన్న పాదాలజాడ వెంబడి