“మీరే తీసుకునేటట్టుంటే వెల ఎందుకు? ఒక వజ్రాన్ని కానుకగా పుచ్చు కోండి,” అన్నాడు సోమనాథుడు.

“చాలా సంతోషం. ఒకటి కానుకగా ఇచ్చి, మరొక్క వజ్రాన్ని వెలకు అమ్ము,” అన్నాడు రాజు.

“కొనాలని పట్టుబడితే మీకు ఇష్టమై సంత ఇవ్వండి,” అన్నాడు సోమనాథుడు.

“అసలు దాని ధర ఎంతో చెప్పు. ఆ తరవాత నా ఇష్టమైనంతే ఇస్తాను,” అన్నాడు రాజు.

“దాని అసలు వెల నూరు నాణాలు,” అన్నాడు సోమనాథుడు.

“అంత తక్కువా? నగల వ్యాపారం చేశానంటున్నావు, దీని వెల ఇంత తక్కువ చెప్పావేం?” అన్నాడు రాజు.

“మహారాజా, నా కళ్ళు ఎదటే నా భార్యా, బిడ్డలూ దుర్మరణం పాలయారు. నా మతి మతిలో లేదు. వజ్రానికి మీరు మీకు తోచిన వెల ఆ వ్వండి, తీసుకుంటాను,” అన్నాడు సోమనాథుడు.

“సరే, వీటికి రత్తవర్తకుల చేత వెల కట్టించి వారెంత ఇయ్యమం టే అంత ఇస్తాను. నా దగ్గిర రెండు వజ్రాలున్నాయి. వాటి కింకా డబ్బివ్వలేదు. వాటిని చూసి, ఎంత ఇవ్వవచ్చునే చెప్పు,” అని రాజు రెండు వజ్రాలు తెప్పించి సోమనాథుడికి చూపాడు.

సోమనాథుడు వాటిని చూసి, “ఒక్కొక్కటీ రెండేసివేలు చేస్తుంది,” అన్నాడు.

“ఇంతేనా? వీటిని నాకు అమ్ముతున్న వర్తకుడు, ఒక్కొక్కటీ పదేసివేలు చేస్తుందండున్నాడే!” అంటూ రాజు ఆ రెండు వజ్రాలను కూడా సోమనాథుడి దగ్గిరే ఉంచి తాను వెళ్ళిపోయాడు.

ఆ రాత్రి కూడా సోమనాథుడు దివాణం లోనే ఒక గదిలో పడుకున్నాడు. అతను ఆ రాత్రి మూడో ఝాములో లేచి, తన