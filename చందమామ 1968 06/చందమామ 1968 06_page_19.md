అది చూసి కోలాహల పండితుడి శిఘ్యడు భయంతో పణికిపోయాడు. బ్రాహ్మణుడి శిఘ్యడు వాడితో, “మీ గురువుకు చెప్పు, ఇలాటి వెర్రిమొర్రి వేషాలు వేస్తే ఆయన పరువు దక్కదు. ఆటువంటివాడికి తొత్తుగా పనిచేస్తున్న నీకు కూడా దేహ శుద్ధి చెయ్యవలిసిండే,” అని కొట్టటానికి మీదికి వచ్చాడు.

కోలాహలపండితుడి శిఘ్యడు పిక్కబలం చూపి, పరిగెత్తుకుపోయి, గురువుగారికి సాప్టాంగపడి, జరిగినదంతా చెప్పాడు.

అధికారమదం తల కెక్కిన కోలాహల పండితుడు ఉగ్రుదైపోయి, తన శిఘ్యడికి

అవమానం చేశాడని బ్రాహ్మణుడి మీద రాజుగారితో ఫిర్యాదు చేశాడు. ఆ బ్రాహ్మణుణ్ణి వెంటనే తీసుకురమ్మని రాజుగారు తన భటులను పంపాడు.

తన కోసం రాజుగారు భటులను పంపారని విని బ్రాహ్మణుడు ఆశ్చర్యపోయాడు. జరిగిన సంగతి ఆయన కు తెలియదు. ఆయనకు శిఘ్యడు జరిగిన దంతా చెప్పి, గురువుగారిని క్షమాపణ వేడుకుని, రాజు భటులతో, “మా గురువుగారికి ఈ వ్యవహారంతో ఏమీ సంబంధం లేదు. సంబంధం ఉన్నవాణ్ణి నేను. రాజుగారి దగ్గిరకు నన్ను తీసుకుపొండి,” అన్నాడు.

అతను రాజుగారి వద్దకు వెళ్ళి, జరిగిన దంతా చెప్పి, “మహారాజా, నేనీ కోలాహల పండితులవారిని బుద్దిపూర్వకంగా అవమానించానని ఒప్పుకుంటున్నాను. కావలిస్తే మాకు పరీక్ష పెట్టండి. నేను ఓడి పోయిన పక్షంలో నన్ను మీ యిష్టాను సారం శికించవచ్చు,” అన్నాడు.

రాజుగారి కది సబబుగానే తోచింది. కోలాహలపండితుడు కూడా ఆ కుర్రవాణ్ణి అవలీలగా ఓడించి, రాజుగారి చేత శికింప జేసి తన కసి తీర్చుకుందామని ఎంతో ఉబలాట పడ్డాడు.