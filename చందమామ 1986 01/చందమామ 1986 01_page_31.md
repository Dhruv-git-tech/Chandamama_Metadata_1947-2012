పరిష్కరిస్తున్నారు గదా? అందుకు వాళ్ళ నుంచి ఏదైనా ప్రతిఫలం కోరండి. అలా వాళ్ళచ్చే ప్రతిఫలంతో, మన సంపద క్రమంగా పెరుగుతుంది.'' అని సలహా యిచ్చింది.

పూర్ణచంద్రుడు అలాగే చేశాడు. అయితే, ఆ కీణం నుంచి అతడి ప్రార్థనలు ఫలించడం మానివేశాయి. క్రమంగా అతడి దగ్గిరకు వచ్చేవాళ్ళ సంఖ్య తగ్గి పొయింది.

బేతాళుడు ఈ కథ చెప్పి, ''రాజా, ఆలయంలో పూర్ణచంద్రుడివల్ల వచ్చిన మంచి ఫలితాలు, కాకతాళీయంగా జరిగిన వనే దాంట్లో సంశయానికి తావు లేదు గదా? అలా కానప్పుడు, అతడు దేశానికి రాజు కావాలని చేసిన ప్రార్థనా ఫలించి వుండాలి. కాని, అది ఫలించకపోగా, ఆ తర్వాత అతడి ప్రార్థనలేవీ సత్ఫలితాల నివ్వలేదు. భగవంతుడున్నాడనేందుకు నిదర్శనం చూపగలనంటూ, యోగి అతణ్ణి అపమార్గం పట్టించి మోసగించాడనే మాట

నిజమా, కాదా? ఇందుకు సమాధానం తెలిసి కూడా చెప్పకపొయావో, నీ తల పగిలిపొతుంది.'' అన్నాడు.

దానికి విక్రమార్కుడు, ''ప్రధమంలో పూర్ణచంద్రుడు అలయంలో ప్రార్థన ద్వారా సాధించిన ఫలితాలు, కాకతాళీ యంగా జరిగినవి కాదు. అయితే, అతడు స్వార్థబుద్దితో తను రాజు కావాలని కోరి నప్పటి నుంచి, అతడి ప్రార్థనలకు విలువ లేకుండా పొయింది. దేవుడి మహిమలు నిదర్శనానికే తప్ప, స్వప్రయోజనానికి పనికిరావు. స్వార్థబుద్దితో మసిలేవాడికి భగవంతుడు సాయపడడు. నిస్వార్థ బుద్దితో పూర్ణచంద్రుడు కోరిన కోరికలు ఫలించడమే, దేవుడున్నాడనేందుకు యోగి చూపిన నిదర్శనం. అందువల్ల, యోగి పూర్ణచంద్రుణ్ణి మోసగించాడనడం సరికాదు.'' అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)