సభలో వున్నవారందరూ చంద్ర కాంతుడు మంత్రిగా ఎన్నిక కాగలడని భావించారు. కాని, సుదర్శనుడు రాజుతో, సభికులతో, ''శ్రీపురానికి మంత్రి కాగల అర్హతవున్నవాడు శ్రీధరుడు,'' అన్నాడు.

ఈ మాటలు రాజు విద్యాధరుడితో పాటు, సభికులకు కూడా ఆశ్చర్యం కలిగించినై. అది గ్రహించిన సుదర్శనుడు, ''పిల్లులను పెంచిన తీరు యీ ముగ్గురూ చెప్పగా, మీరంతా విన్నారుగదా! వినయుడిలో ఇంగితజ్ఞానంపాలు తక్కువ. ఒక పిల్లిని పెలచేందుకు, మూడు నెలల కాలంలో ఐదువందల బంగారు కాసులు వ్యయం చేశాడు. ఎంత బలంగా, చురుగ్గా వున్నా—పిల్లి ఎలుకలను పట్టడానికి మించి చేయగల ఘనకార్యం ఏమీ వుండదు!

''ఇక చంద్రకాంతుడి సంగతి: ఇతడిలో వివేకాన్ని మించిన పిసినారి గుణం వున్నది. మచ్చుకైనా దయాగుణం, జీవ కారుణ్యలకీణాలు లేవు. ఇవి లేనివాడు

ఒక రాజ్యానికి మంత్రిగా రాణించలేడు. పిల్లి చికికిపోతున్నప్పుడయినా, దానికి సరైన ఆహారం దొరకడం లేదని గ్రహించి, తగిన అహారం పెట్టవలసింది!

''ఈ పరీక్షలో నూటికి నూరుపాళ్ళు నెగ్గినవాడు శ్రీధరుడు. అతడు పిల్లికి సహజాహరమైన ఎలుకలకోసం, దాన్ని తన మిత్రుడింట వదిలాడు. ఆ విధంగా దాని ఆకలిబాధ నివారణ అవడమేగాక. ఆ మిత్రుడికీ కొంత ఎలుకలబాధ తప్పి వుంటుంది. అంతేకాక, ఎందుకైనా మంచి దన్న ముందుచూపుతో, దానికి ఒక్క పూట స్వయంగా పాలు పోశాడు. మంత్రి అయినవాడిలో వుండవలసిన వివేకం, విచకీణాజ్ఞానం—అన్నీ శ్రీధరుడిలో సహజలకీణాలనడంలో సందేహం లేదు. అందుకే, అతణ్ణి మంత్రిపదవికి ఎన్నిక చేశాను,'' అన్నాడు.

ఈ వివరణ విన్న సభికులు తమ హర్షామోదాలు తెలుపుతూ పెద్దగా కరతాళ ధ్వనులు చేశారు.