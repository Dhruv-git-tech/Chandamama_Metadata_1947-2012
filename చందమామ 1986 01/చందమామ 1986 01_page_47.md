సగరుడు కాలక్రమాన చక్రవర్తి అయి,
జౌర్వుడి సహాయంతో అనేక అశ్వమేధాలు
చేశాడు. అతడికి సుమతి, కేశిని అని
ఇద్దరు భార్యలు. అయితే అతనికి సంతానం
లేకపొయింది. అందుచేత అయన అడవికి
వెళ్ళి, జౌర్వుణ్ణి కలుసుకున్నాడు.

సగరుడి భార్యలకు సంతానం కలుగు
తుందని, అతను తన భార్యలతో కైలా
సానికి వెళ్ళి తపస్సు చెయ్యాలని జౌర్వుడు
చెప్పాడు. సగరుడు అలాగే కైలాసానికి
వెళ్ళి, శివుణ్ణి గురించి తపస్సు చేశాడు.
శివుడు సగరుడికి సంతానం కలిగేటట్టు
వరమిచ్చాడు.

సగరుడు నగరానికి తిరిగి వచ్చినాక
అతని ఇద్దరు భార్యలూ గర్భవతులై
ఇద్దరు మగపిల్లలను కన్నారు. కేశినికి
అసమంజనుడు కలిగాడు. జౌర్వుడు
వచ్చి, సుమతికి పుట్టినవాడిలో అరవైవేల
మంది కుమారు లున్నట్టు చెప్పి. ఆ
బిడ్డను అరవైవేల ఖండాలు చేయించి,
కుండలలో పెట్టించాడు. ఆ కుండలలో

నుంచి అరవైవేలపంది కు మారు లు
పుట్టారు.

కేశిని కొడుక్కిన అసమంజనుడు మహా
భయంకరమైన పనులు చేసేవాడు. వాడు
చిన్నువాళ్ళనూ, పెద్దవాళ్ళనూ నదిలో
పారేసేవాడు. వాడి చర్యలు సహించలేక
ప్రజలు వెళ్ళి సగరుడితో చెప్పుకున్నారు.
సగరుడు అసమంజనుణ్ణి నగరం నుంచి
వెళ్ళగొట్టించాడు.

తరవాత సగరుడు మళ్ళీ అశ్వమేధ
యాగం చేయ నిశ్చయించి, యాగాశ్వాన్ని
వదిలి, దాని వెంట తన అరవైవేలమంది
కొడుకులనూ పంపాడు.

సగరుడు వదిలిన అశ్వం ఒక చోట
తిరుగుతూ ఆకస్మికంగా మాయమయింది.
సగరుడి కొడుకులు దానికోసం వెతికి,
వెతికి, లాభం లేక నగరానికి తిరిగి వెళ్లి,
గుర్రం మాయమయిందని తండ్రితో
చెప్పారు. సగరుడు వారిమీద మండిపడి,
గుర్రం లేకుండా నగరంలోకి అడుగు
పెట్టవద్దని కొడుకులను శాసించాడు.