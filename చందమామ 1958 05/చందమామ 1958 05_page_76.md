“ కనబడటంలేదూ? మోకు పేను తున్నాను,” అన్నాడు పాలేరు.

“దేనికి?” అన్నది పిశాచం.

“దేనికా? మీ పిశాచాలన్నెటినీ కట్టి పట్టుకుపోవడానికి!” అన్నాడు పాలేరు.

“మేమేం తప్పు చేశామనీ?” అన్నది పిశాచం భయంగా.

“తప్పుకాదూ? మీరు మా యజమానికి అదై సరిగా కట్టటంలేదుటగా?” అన్నాడు పాలేరు కోపంగా.

“కొంచెం ఉండు. మా దొరతో మాట్లాడి యిప్పుడే తిరిగి వస్తాను!” అని పిశాచం నీటిలో ముణిగింది.

పాలేరు తాను పేనుతున్న తాడు రెండు చివరలూ కలిపి పెనేసి గట్టున పెట్టాడు. తరవాత ఆ దాపులనే ఒక లోతైన గుంట తవ్వాడు. అది బయటికి కనబడకుండా పుండేందుకు, దాని పైభాగంమీద కొమ్మలు పరిచాడు. వాటిపైన తన తలగుడ్డ వెల్లికలా పెట్టి, దానికి ఒక కంత చేశాడు.

ఇదంతా అయేసరికి పిశాచం నీటిలో నుంచి తల బయటికి పెట్టి, “చూడన్నా, మేం అడుగు లేని ఆగాధంలో ఉంటున్నాం గదా, అలాంటప్పుడు మమ్మల్ని తాడుతో ఎట్లా అందుకుంటావని మా దొర అడుగు తున్నాడు!” అన్నది.