“ లేక ఇంత విషం తెచ్చి మన సారా యిలో కలిపేస్తాడో!” అన్నాడు మూడోవాడు.

“ వాళ్ల నాన్నలాగే సముద్రాలమీద అదే పోత పోతాడేమో, అదికూడా ఆలోచించండి. ఏడి ఆస్తి పంచుకోలేక మనం చావాలి!” అన్నాడు నాలుగోవాడు.

ధీరమతి వారి మాటలు పట్టించుకోక సామానుకొట్టువద్దకు వెళ్లి తనను పెంచిన దాసితో తన ప్రయాణానికి కావలిసిన సంబారాలన్నీ సిద్ధంచేసి ఉంచమన్నాడు.

“ నువు వెళ్లకు, నాయనా! నువుకూడా సముద్రాలమీద పోతే మీ అమ్మ వీంకాను! ఈ ఆలోచన నీకెందుకు కలిగింది, నా తండ్రి?” అని ముసలిది శోకాలుపెట్టింది.

“ పెద్దమ్మా, ఇది దైవనిర్ణయం. నువు అడ్డాలు చెప్పకు. ఈ రాత్రి మా అమ్మ నిద్రపోయాక బయలుదేరి పోతాను. ఆవిడ అడిగితే తప్ప నా ప్రయాణంగురించి చెప్ప నని ఒట్టువెయ్యి! ప్రయాణానికి కావలిసిన

తిండీ మొదలైనవన్నీ సిద్ధంగా ఉంచు!” అన్నాడు ధీరమతి.

ఈలోగా సహనుడు వీధులన్నీ తిరిగి ప్రయాణానికి అవసరమైన నావికులను ఏరి సముద్రతీరానికి పంపాడు. మంచి నౌక కూడా దొరికింది. ఇంతలో పొద్దూకిపోయింది. రూపధరుడి ఇంట అందరూ తిని తాగి నిద్రలకు పడ్డాడు. ఆ సమయాన సహనుడు వచ్చి ధీరమతితో, “నాయనా, ప్రయాణానికి సర్వమూ సిద్ధంగా ఉన్నది. నువు రావటమే ఆలస్యం!” అన్నాడు.

ఇద్దరూ కలిసి సముద్రతీరానికి వెళ్లారు. నావికులు ప్రయాణసంబారాలను రూప ధరుడి ఇంటినుంచి తెచ్చి నౌకలోకి ఎక్కించారు. ధీరమతి నౌకలో ఎక్కాడు. నావికులు తెరచాప ఎత్తి, లంగరు పైకి లాగారు. అనుకూలమైన గాలి కొడుతున్నది. నౌక పైలాస్‌కు బయలుదేరింది.

—[ఇంకా ఉంది]