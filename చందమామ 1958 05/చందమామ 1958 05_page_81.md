తున్నాయి. వాటికి దిష్టి, ఎండా తగల రాదు. అందుచేత పిడతలు కప్పి ఉంచాను. రేపు ఉదయం మాయింటికి దయ చెయ్యండి, చూద్దురుగాని!” అన్నాడు గోహా.

సంపన్నుడు వెలాతెలాబోతూ, “అలాగే వస్తాను!” అని తన దారిన వెళ్లాడు.

గోహా చేపల దుకాణానికి వెళ్లి ఒక పావు శేరు చిన్నచేపలు కొని ఇంటికి పట్టుకెళ్లాడు. ఆయన తన చిన్నకొడుకును పిలిచి, “ఒరే, ఈ చేపలను మూతులు పైకి కనపడేటట్టుగా మన పెరడులో ఒక బారున సగంసగానికి పాతిపెట్టి వాటిపైన పిడతలు మూసిపెట్టు,” అన్నాడు. గోహా కొడుకు అలాగే చేశాడు.

మర్నాడు ఉదయం సంపన్నుడు వచ్చాడు. గోహా ఆయనను వెంటపెట్టుకు పోయి పిడతలు చూపించి, “మొక్కలు వాటికింద ఉన్నాయి,” అంటూ ఒక పిడత ఎత్తి చూపాడు. నేలలోనుంచి మొలుచుకు వస్తున్నట్టుగా చేప ఒకటి కనపడింది.

గోహా పిడతలన్నీ ఎత్తిచూపినాక సంపన్నుడికి తల తిరిగినట్టయింది. “అశ్చర్యం! అద్భుతం! నిన్నకూడా నీ మాటలు నేను సమ్మలేదు. ఇప్పుడైనా నా కళ్లతో ప్రత్యక్షంగా చూశాను గనక నమ్ముతున్నానుగాని లేకపోతే సమ్మను!” అన్నాడు.

“ఈ విత్తనాలు మొలిపించటం ఏమికష్టంకాదు. నాకే పది ఎకరాలుంటే పంటపండించేద్దును!” అన్నాడు గోహా.

“అ పని నేనే చేస్తాను!” అంటూ సంపన్నుడు ఇంటికి వెళ్లి తన పాలాలు చేసే వారిని పిలిచి, “ఒరే, మీరు ఈ యేడు మన పాలాలలో ఎండిన చేపగుడ్లు చల్లండి!” అన్నాడు. వాళ్లు అలాగే చేశారు.

గోహా ఈ వార్తను నగరమంతటా చెప్పే శాడు. అందరూ సంపన్నుణ్ణి చూసి నవ్వసాగారు. గోహాను పరాభవం చెయ్యబోయి సందుకు తనకు ప్రాయశ్చిత్తం బాగా జరిగిందని సంపన్నుడు తెలుసుకున్నాడు.