ఇంత కోమలమైన కంతం ఎన్నడూ వినలేదు!” అన్నాడు.

“అయితే ఏలినవారికి కోపం పోయి నట్టేనా?” అని అడిగాడు బాఫర్. అవు నన్నాడు ఖలీఫా. ఇద్దరూ చెట్టు దిగి వచ్చారు. తరవాత ఖలీఫా, “నేనిప్పుడు లోపలికి వెళ్ళి, వారిద్దరూ ఎవరో తెలుసు కోవాలి,” అన్నాడు.

“ఉన్నపాళంగా తమరు లోపలికివెళితే వాళ్లు ముగ్గురూ కంగారుపడిపోతారు. వేషం మార్చాలి,” అన్నాడు బాఫర్.

ఆ సమయాస కొలను దగ్గిర ఏదో అలి కిడి అయింది. ఈ కొలనులోకి ట్రిగ్రెస్‌నది

నుంచి నీరు పస్తుంది. దానితోబాటు చేపలు కూడా వస్తాయి. వాటి కిక్కడ ఇబ్రాహిం రోజూ ఆహారం వేస్తాడు. వాటిని పట్టేవారుండరు. అందుచేత ఈ కొలనులో చేపలు కుప్పలు తెప్పలుగా ఉంటాయి. నదిలో చేపలు దొరకని బెస్తవాళ్లు తోటమాలి కన్ను గప్పి ఆప్పుడప్పుడూ ఈ తోటలో ప్రవేశించి, చేపలు పట్టటం జరుగుతూంటుంది.

ఈ రాత్రి కరీం అనే బెస్తవాడు, వాకిలి తెరిచిఉండటం చూసి కొలనులో చేపలు పట్టవచ్చి ఖలీఫాకు దొరికిపోయాడు. ఖలీఫా వాణ్ణి గుర్తించి, “దొంగముండాకొడకా, కరీం! నువు చేస్తున్న పనేమిటి!” అన్నాడు.

కరీం ఖలీఫాను గుర్తించి భయపడుతూ, “ఏలినవారు కమించాలి! పాట్ట జరగక గడ్డి కరిచాను! పేదవాణ్ణి!” అన్నాడు.

ఖలీఫా నవ్వి, “ఫరవాలేదులే. వల వెయ్యి, నీ అదృష్టం చూస్తాను,” అన్నాడు. కరీం వల వేసి చాలా చేపలు పైకి లాగాడు.

“నీ అదృష్టం బాగున్నదిరా! నీ బట్టలు విప్పి నాకిచ్చెయ్యి,” అన్నాడు ఖలీఫా.

కరీం మారు మాటాడకుండా వాటిని విప్పి ఖలీఫాకిచ్చాడు. ఖలీఫా ఆ బట్టలు తొడుక్కుని కొన్ని చేపలు బుట్టలో వేసుకుని మహలు తలుపు తట్టాడు.