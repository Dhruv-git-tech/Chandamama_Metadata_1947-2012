# నవ్వుల పువ్వులు

‘మేక పాలు నిన్ను పిల్లాడిగానే ఉంచుతాయిరా,’ గోపీ తల్లి అతడిచేత పాలు తాపించడానికి ప్రయత్నిస్తూ చెప్పింది.

‘అవునా, అదెలా సాధ్యం?’ ప్రశ్నించాడు గోపీ. ‘నాలుగేళ్ల మేకకే గడ్డం ఉండటం నేను చూశానే.’

సోము : ‘నాన్నా! నీకు మంచి వార్త తీసుకొచ్చాను.’ ‘ఏమిటది?’ అడిగారు నాన్న.

సోము : నేను పాసయితే నాకు సైకిల్ కొనిపెడతానని చెప్పావు కదా! ఆ ఖర్చు నీకు ఈ సంవత్సరం తగ్గించానులే.’

దంపతులిద్దరూ హోటల్ గదిలోకి అడుగుపెట్టారు. భార్య విద్యుద్దీపం వెలిగించి, గదిలో ఒక ఎలుక తారాడుతూండటం గమనించింది.

అమె భర్త హోటల్ రిసెప్షన్‌కు ఫోన్ చేసి ‘మా గదిలో ఎలుక ఉంది’ అని ఆరోపించాడు.

‘దాన్ని వెంటనే కిందికి పంపించండి,’ రిసెప్షనిస్ట్ చెప్పాడు. ‘దాని పేరు నమోదు చేయాలి మరి.’

‘నా కుమారుడు చాలా తెలివైనవాడు. అతడివన్నీ కొత్త ఆలోచనలే. మీకు కనిపించలేదా?’

‘అవును స్పెల్లింగులు చెప్పేటప్పుడు అవి బయటపడుతుంటాయి లెండి.’