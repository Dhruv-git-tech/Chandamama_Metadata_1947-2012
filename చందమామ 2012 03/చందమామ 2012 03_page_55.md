గాడు. విక్రమకేసరి ఏదో జవాబు చెప్పబో యేంతలో శిఖిముఖి అతడిని వారించి, ‘పూజారి చెప్పినట్టు నేనే ఈ అందరికీ నాయకుడిని. కాని అతడన్నట్లు నేను వీళ్లను ధనాశ చూపి ఇంత దూరం తీసుకు రాలేదు. మేము ఈ ప్రాంతాలకు వచ్చింది విక్రమకేసరి అనే మహారాజు కోసం. ఆయన ఈ ప్రాంతాల ఎక్కడో ఉన్నాడని సమాచారం అందింది,’ అన్నాడు.

విక్రమకేసరి అన్న మాట వింటూనే ఇభ్యు కులపెద్ద ఉలిక్కిపడ్డాడు. ఇది గమనించినపూజారి, ‘ఇభ్యునాయకా, మీ అనుమతితో మాట్లాడుతున్నాను. విక్రమ కేసరి మహారాజు రాకాపోకా ఆంతా ఏళ్లు వూళ్లు నాటి మాట గదా? వీళ్లు ఆయన

పేరు ఎక్కడో విని, ఆ పేరు చాటున కపట నాటకం ఆడుతున్నారు. వీళ్లు నిజంగా వచ్చింది, శిథిలాలయంలోని వెండి బంగా రాలు దోచుకు పోయేందుకు,’ అన్నాడు.

ఇభ్యు కులపెద్దతలాడించి ఒకటిరెండు క్షణాలు మౌనంగా ఊరుకుని, తరవాత శిఖిముఖిని, ‘మిమ్మల్ని గురించి నాకు సర్వం తెలుసు. అనవసర ప్రసంగం వద్దు. మీలో నాయకుడెవరు?’ అని అడిగాడు కఠినంగా.

‘చెప్పాను కదా, నేనే నాయకుణ్ణి! నా పేరు శిఖిముఖి!’ అంటూ శిఖిముఖి ఒక డుగు ముందుకు వేశాడు. విక్రమకేసరి అతడి భుజం పట్టుకుని లాగుతూ, ‘నేను రాజవంశం వాణ్ణి, క్షత్రియుణ్ణి! నాకు ఆటవికుడు నాయకుడెలా కాగలడు? వీళ్ల ముగ్గురికీ నాయకుణ్ణినేను. నా పేరు విక్రమకేసరి. ఆ కాళీమాతకు నన్నే బలిపెట్టండి. కాని, బలి అయిపోయే ముందు మీలో కొందరినైనా బలి పుచ్చుకు తీరతాను,’ అన్నాడు రౌద్రంగా.

శిథిలాలయ పూజారి పెద్దగా నవ్వుతూ, ‘ఎంతమోసం! తన పేరు విక్రమ కేసరి అని పచ్చి అబద్ధం ఆడేస్తున్నాడు. పైగా ఇభ్యు జాతి వాళ్లను బలి పుచ్చుకుంటాడట. అహ్వహ్వ!’ అన్నాడు.

విక్రమకేసరి మాటలు ఇభ్యు కుల పెద్దకు బాగా కోపం తెప్పించినై. అతడు తన అనుచరుల్ని హెచ్చరిస్తూ, ‘ఈ శిఖి