అమ్మా! నా మార్కుల కార్డును ఒకసారి చూస్తావా? వినీత్ పాఠశాల నుంచి ఇంటికి రాగానే అమ్మతో అన్నాడు. 'ఎందుకు చూడనూ? చూపించు!' ఆసక్తితో అడిగింది అమ్మ. వినీత్ అందివ్వగానే తల్లి అతడి మార్కులను పైకే చదివేసింది. 'అన్నింట్లోనూ 80 పైగా మార్కులు! చాలా సంతోషంరా!' అంటూ కుమారుడి తలను ప్రేమగా నిమిరింది. కాని అతడు సంతో షంగా లేడని, ఏదో అతడిని బాధిస్తోందని ఆమె గుర్తించింది.

‘వినీత్! ఏదైనా ఇబ్బందిగా ఉందా’ అని లాలనగా అడిగింది.

‘అమ్మా! ప్రసాద్‌కి 65 శాతం మార్కులు వచ్చాయి. ఆ మాత్రానికే వాడేదో సాధించేసిన ట్లుగా మా మిస్ పొగిడారు. అందరికంటే ఎక్కువ మార్కులు సంపాదించింది నేను. కాని ఆమె నా గురించి ఒక్క మాట చెప్పలేదు. ఎందుకీ పక్షపాతం ఆమెకు?’ వినీత్ నిట్టూర్చాడు.

‘అవునా! ప్రసాద్‌కు గతంలో ఎన్ని మార్కులు వచ్చాయి నాన్నా?’ ఆమ్మ అడిగింది. ‘కేవలం 40 శాతం మార్కులు మాత్రమే తెచ్చుకున్నాడు.’ చెప్పాడు వినీత్. తల్లి అందు కుంది. ‘ఇప్పుడు అతడు 65 శాతం మార్కులు తెచ్చుకున్నాడు. అట్టడుగు స్థానం నుంచి అతడు అన్ని మార్కులు సంపాదించాడు. మరిన్ని మార్కులు సాధించడానికి అతడికి ప్రోత్సాహం, ప్రేరణ అవసరం మరి. అందుకే మీ టీచరమ్మ అతడి స్టైర్యాన్ని, ఆత్మవిశ్వాసాన్ని పెంచాలని ప్రయత్నించారు. వినీత్, ఇతరులనుంచి నీవు ప్రశంస కోసం ఎదురు చూడవద్దు. నీమీద నీవే పోటీపడటానికి ప్రయత్నించు, ప్రతి పరీక్షలోనూ నీ సామర్థ్యాన్ని పెంచుకోవడానికి ప్రయత్నించు. దీనికి ప్రశంసలతో పనిలేదు. అర్థమైందా?

‘అర్థమయిందమ్మా!’ చెప్పాడు వినీత్. ‘నీకు నా కృతజ్ఞతలు!’

‘తెలివి తక్కువగా మాట్లాడకురా!’ అమ్మ వినీత్‌ని పొదువుకుంటూ చెప్పింది. ‘నిన్ను ప్రేమించే వ్యక్తులకు నీవెప్పడూ కృతజ్ఞత చెప్పవద్దు.’

- ఆర్. బృంద