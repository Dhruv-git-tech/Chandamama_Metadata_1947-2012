ఈ మాట విని ధర్మబుద్ధి, 'వృక్షదేవత సాక్ష్యం పలకటమేమిటీ? ఎక్కడా లేని సంగతే! పైగా ఆ పలికేది నిజంగా దేవత అయి ఉండదు. దేవతలు నిజం తప్ప పలకరు. ఇందులో ఏదో మోసం ఉన్నది. బుద్ధిమంతుడికి మోసం తెలిసి తీరు తుంది. చెట్టుతొర్రలో దుష్టబుద్ధి ఎవరినో దాచి ఉంటాడు. ఈ దొంగదేవతకు సరి అయిన విధంగా బుద్ధి చెబుతాను. నేను చాలా జాగ్రత్తగా మసలాలి. ఎందుకంటే న్యాయాధికారులు మూఢులు. నేను దోషి నని వారికి నమ్మకం కుదిరింది,' అనుకు న్నాడు.

అతను న్యాయాధికారులతో, 'అయ్య లారా! ఈ వృక్షదేవత నిజం తెలుసుకోవటమూ, దానిని చెప్పటమూ నిజంగా

అద్భుతమైన సంగతి. నా పేరు ధర్మబుద్ధే ననుకోండి. నాకు నిజంగా డబ్బు అవసరం లేకపోయినా, క్షణికమైన దౌర్భల్యం కారణంగా నేనిక్కడికి ఒంటరిగా మ్చ్చి, బంగారు తీసుకున్నాను. నేను డబ్బు తీసుకోబోతూ ఉండగా ఒక భయంకరమైన పాము ప్రత్యక్షమయింది. అప్పుడు నాకు ఏమనిపించిందంటే, శకునం బాగా లేదు: పోయిన డబ్బు తిరిగి రాదు గద! పాము వెళ్లిపోయాకమరో సారి వచ్చి డబ్బు తీసుకుపోదా మనుకున్నాను. అలా అనుకుని బంగా రాన్ని చెట్టు తొర్రలో దాచాను. దానికి రక్షగా పాము కూడా తొర్రలో జొరబడింది. నేను మీకు బంగారం అప్పగించుతాను. ఎలా నైనా ఆ పామును చంపి బంగారం పైకి తీస్తాను. కొంచెం పక్కకు తొలిగారంటే