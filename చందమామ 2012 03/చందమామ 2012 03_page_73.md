రాజ ఫలహారం
తినుబండారాలు.. మరిన్ని తినుబండారాలు

చరిత్రలో తొలి పీ ని ఈజిప్ట్ వాసులు కనిపెట్టారని భావించబడుతోంది. పీ అంటే మాంసం, పిండి మొదలగువాటిని లోపల ఉంచి లేదా పైన పిండి పూత పూసి కాల్చిన తినుబండారం. దీన్ని తీపి పెచ్చులు అని కూడా అంటారు. వారు బ్రెడ్‌లో గింజలు, తేనె, పండ్లు వంటి వాటిని కలిపి ఆవిరిపై ఉడికించేవారు! 14వ శతాబ్దంలో తయారు చేసిన తీపి పెచ్చుల్లో చక్కెర ఉండేది కాదని మీకు తెలుసా? వీటిని అప్పట్లో కాఫిన్‌లు అనేవారు అంటే వీటిని కంటైనర్లుగా మాత్రమే ఉపయోగించేవారు. ఆ కాలంలో చక్కెర లభ్యమవుతున్నప్పటికీ చాలా తక్కువ పరిమాణంలో దొరికేది, చాలా ఖర్చుతో కూడుకుని ఉండేది.

మధ్య యుగాల్లో, తీపి పెచ్చులు అత్యంత రుచికరంగా ఉండటమే కాకుండా వినోద సాధనంగా కూడా ఉండేవి. వీటిని ఎంత సాగసుగా తయారు చేసే వారంటే వాటిని కట్ చేసినప్పుడు, పక్షులు వాటిపై వాలేవి. ఇది అతిథులకు ఆహ్లాదం కలిగించేదట!

17వ శతాబ్దంలో, 1వ చార్లెస్ రాజు, హెన్రిట్టా రాణి గౌరవార్థం ఒక విందు ఏర్పర్చారు. దానికోసం భారీస్థాయిలో పిండి ముద్ద పొరతో పీని కప్పి ఉంచి తీసుకొచ్చారు. రాణి దాన్ని కట్ చేసేముందు సైనిక కవచం ధరించిన మరుగుజ్జు ఆ పిండి పొరలోంచి బయటకు వచ్చి వారికి అభివాదం చేశాడు.

మార్క్ ట్విన్ ఈ తీపి పెచ్చులంటే చెవికోసుకునేవాడు. అతడి స్నేహితురాలు, హౌస్ కీపర్ అయిన కేటీ లీరే అతడి కోసం పాట్టి బెర్రీ పండ్లతో పెచ్చులను తయారుచేసి పెట్టేది. దాంతో భోంచేయకుండానే బయటకు వెళ్లిపోయే అతడి అలవాటుకు భంగమయ్యేది.

పీ లంటే చెవికోసుకునే మరో గొప్ప అభిమాని జేమ్స్ బుచానన్ బ్రాడీ. ఇతడు చరిత్రలో పేరుమోసిన తిండిపోతు. బ్రాడీ భోజనాల బల్లకు ఆరు అంగుళాల దూరంలో కూర్చుని తీపి పెచ్చులను తినడం ప్రారంభించేవాడు. అతడి పాట్ట బాగా ఉబ్బిపోయి బల్లముందుకు సాగి ఇబ్బంది పెట్టినప్పుడు మాత్రమే అతడు తినటం ఆపి వెళ్లేవాడట!