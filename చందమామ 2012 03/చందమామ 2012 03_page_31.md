నాలుగో దొంగ

ఒక దేశంలో ముగ్గురు గజదొంగలుండే వారు. వారు రోజుకొక దొంగతనం చేసినా వారిని పట్టడం ఎవరికీ సాధ్యం కాలేదు. వాళ్ల పేరు చెబితే ధనికులకు సింహ స్వప్నంగా ఉండేది. వాళ్లను ఏవిధంగా నైనాపట్టాలనే ఉద్దేశంతో ఆదేశవు రాజు ప్రతి రాత్రీ తానుకూడా ఒక దొంగలాగా వేషం వేసుకుని తిరగసాగాడు.

ఈవిధంగా కొన్ని రాత్రులు తిరగగా తిరగగా ఒక చీకటి రాత్రి రాజుకు దొంగ లుండే స్థలం చిక్కింది. రాజు అక్కడికి చేరుకునేసరికి ఆ దొంగలు ఆ రాత్రి తాము చేయదలిచిన దొంగతనం గురించి ఆలోచిస్తున్నారు. కొత్త దొంగను చూడ గానే గజదొంగలకు, కొంత అనుమానం

కలిగి, 'ఎవరు నీవు? ఇక్కడికి ఏం పని మీద వచ్చావు?' అని అడిగారు.

'నేనూ దొంగనే. ఈ ప్రాంతాల్లో మీరు చాలా గొప్ప దొంగలని విని మీకు నా శక్తి చూపించవచ్చాను,' అన్నాడు రాజు.

దొంగలు నవ్వి, 'మాశక్తులను గురించి నీకేమైనా తెలుసా?' అని అడిగారు.

'తెలియదు. చెప్పండి, వింటాను!' అన్నాడు రాజు.

'నేను ఎంతటి లావు తాళాన్నయినా పూచికపుడకతో తీయగలను,' అన్నాడు మొదటి దొంగ.

'నేను భూమికి చెవిపెట్టి ఆలకించా నంటే డబ్బు ఎక్కడ ఉన్నదీ పసికట్ట గలను,' అన్నాడు రెండో దొంగ.