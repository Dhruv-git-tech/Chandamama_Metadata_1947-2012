ముఖీ, విక్రమకేసరులమని చెప్పుకునే వాళ్లిద్దరూ ప్రమాదకారుల్లా ఉన్నారు. తక్షణం ఇద్దర్నీ కాళీమాతకు బలియ్యండి. మిగతా ఇద్దరి సంగతీ తరవాత ఆలోచిదాం. నడవండి, కాళీమాత ఆలయా నికి, ' అంటూ ఆసనం మీదనుంచి లేచి బయలుదేరాడు.

శిఖిముఖీ, విక్రమకేసరీ ముఖాము ఖాలు చూసుకున్నారు. వాళ్లకు ఇక ఇభ్యుకుల పెద్దతో మాట్లాడి ప్రయోజనం లేదన్న భావం కలిగింది. తమకు మరణం ఎలాగు తప్పదు, కాని వెంట వచ్చిన అజిత వీరభ ద్రులు అనవసర కష్టాలపాటు అవుతారన్న భయం ఇద్దర్నీ బాధించసాగింది. ఇభ్యుకులపెద్దవెసకగా అందరూ చుట్టు గుడిసె

నుంచి బయటకు వచ్చి, పెద్ద వీధి వెంట కొంత దూరం నడిచి, గ్రామానికి అల్లంత దూరంలో ఒక ఎత్తయిన ప్రదేశంలో ఉన్న కాళికాలయాన్ని చేరారు.

ఇభ్యు మాంత్రికుడు చేత కత్తి పట్టుకుని భయంకర రూపంలో ఉన్న కాళికాదేవి విగ్రహం ముందుకు పోయి, పెద్ద స్వరంతో ఏవో మంత్రాలు చదివి, కట్లు విప్పి 'ఇక ఆ శిఖిముఖీ, విక్రమ కేసరి అనేవాళ్లను దేవి ముందుకు తీసుకురండి,' అన్నాడు.

మాంత్రికుడి ఆజ్ఞ శిథిలాలయ పూజా రికి చాలా సంతోషం కలిగించింది. అతడు ఇభ్యుకుల పెద్దపక్కన చేరి పనిలో పనిగా అజిత వీరభద్రుల్ని కూడా దేవికి బలి పెట్టడం బావుంటుందని సలహా ఇచ్చాడు. దానికి కులపెద్ద అవును కాదన్నట్లుగా తల ఊపసాగాడు. అతడి దృష్టి విక్రమకేసరి మీదే కేంద్రీకరించబడి ఉన్నది. విక్రమ కేసరి ముఖికవళికల్లో అతడికి తాను బాగా ఎరిగిన ఒక వ్యక్తి ముఖిలక్షణాలు ఛాయా మాత్రంగా కనిపించసాగినై.

శిఖిముఖీ వాళ్లను కొండచరియ దగ్గర పట్టుకున్న ఇభ్యు దళనాయకుడు, శిఖి ముఖిని, విక్రమకేసరిని సమీపించి వాళ్ల భుజాలు పట్టుకుని, కత్తి ఎత్తి సిద్ధంగా ఉన్న ఇభ్యు మాంత్రికుడి ముందుకు తోయబోయాడు. అదే అదనుగా విక్రమ కేసరి గుప్పెట బిగించి ఇభ్యు దళనాయ