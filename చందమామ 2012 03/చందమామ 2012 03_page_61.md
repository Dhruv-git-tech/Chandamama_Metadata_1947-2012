మృతదేహాన్ని తెప్పించి, మా పూర్వుల సమాధి పక్కనే సమాధి చేయించాను. ఈ రక్తరేకును ఆ మహానుభావుడికి కృతజ్ఞతా సూచకంగా లోగడ నేనూ, నా జాతి వాళ్లమూ ఇచ్చాము,’ అన్నాడు.

శిఖిముఖి ఆ మాటకు నవ్వి, ‘మీరు మేంచెప్పేది సాంతం వినకుండానే మమ్మల్ని కాళికాదేవికి బలి ఇవ్వజూపారు. మిమ్మల్ని అపమార్గం పట్టించిన వాడు, ఆ దుర్మార్గు డైన శిథిలాలయ పూజారి. ముందు వాణ్ణి పట్టి బంధించండి. వాడు మాకూ మీకూ చేసిన ద్రోహం చాలా ఉంది,’ అన్నాడు.

ఇభ్యుకులపెద్దపళ్లు కొరుకుతూ తన కులంవాళ్ల కేసి తిరిగి ‘ఆ నీచుడెక్కడ? లాక్కురండి! కాళీమాతకు బలి ఇవ్వండి!’ అంటూ అరిచాడు. మందిరంలో ఉన్నవాళ్లంతా చుట్టూ కలియచూశారు. అక్కడ పూజారి గాని అతడి అనుచరులు గాని లేరు. ఇభ్యుకులపెద్దతో పాటు అందరూ

‘ఆ నీచుడిని పట్టుకోండి!’ అంటూ మందిరం నుంచి బయటికి పరుగెత్తుకొచ్చారు.

కాళీదేవి మందిరం ఉన్న గుట్టకు పక్కనే ఉన్న ఒక పెద్ద కొండమీద శిథిలాలయ పూజారీ, అతడి బంట్లూ నిలబడి ఉన్నారు. ఇభ్యుకుల పెద్దను చూసి అతడు, ‘ఈ మహాశక్తిమంతుడు, మీకు పట్టుబడ తాడా? ఇన్నాళ్లకు నాకు శిథిలాలయం ఎక్కడున్నదో తెలిసిపోయింది. చేవ ఉంటే అక్కడికి రండి, మీరోనేనో తేల్చుకుందాం!’ అంటూ కేక పెట్టాడు.

ఇభ్యుకులపెద్దతన వాళ్లకేసి తిరిగి ‘ఆ సంకరజాతి వెధవను ప్రాణాలతో పట్టు కొచ్చిన వాడికి నా పదో భార్య చిన్నకూతు ర్నిచ్చి పెళ్లి చేస్తాను.’ అన్నాడు పెద్దగా.

ఇభ్యు యువకులూ, నడివయసు వాళ్లూ పులుల్లా రంకెలు వేస్తూ, పూజారి నిలబడి ఉన్న కొండమీదికి పేగంగా పరిగెత్తసాగారు.

(ఇంకా ఉంది)