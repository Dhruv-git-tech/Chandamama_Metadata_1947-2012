చెట్టునీడ

ఒక గ్రామంలో ఒక ఆసామీ ఇంటి
ముందు పెద్దచెట్టుండేది. వేసవి కాలంలో
దాని నీడలో చల్లగా ఉండేది. ఆసామీ
అక్కడికి వచ్చి కూచుంటూ ఉండేవాడు.

ఒకనాటి మధ్యాన్నం ఆయన భోజనం
చేసి చెట్టుకింద కూచోటానికి వచ్చేసరికి
అక్కడఒకఅలగావాడు కూచుని ఉన్నాడు.

‘ఇదేమిటి? నిన్నిక్కడ ఎవరు కూచోని చ్చారు? పద పద!’ అని ఆసామీ అలగా వాణ్ణి అదిలించాడు.

‘ఎందుకు బాబూ, అలా కోప్పడతారు?
ఎండజాస్తిగా ఉంది. నీడలో చల్లగా ఉందని
కూచున్నాను!’ అన్నాడు అలగావాడు
మర్యాదగా.

‘అదేమీ కుదరదు. ఈ చెట్టు నా చెట్టు.
నేను దీనికి ఎన్నో ఏళ్లుగా నీళ్లు పోసి పెంచి
ఇంత చెట్టు చేశాను. అందుచేత దీని నీడ

కూడా నాదే,’ అన్నాడు ఆసామి. ‘అలా
చెప్పరేం! అయితే ఒక పని చేయండి. ఈ
నీడనాకు అమ్మండి, డబ్బిస్తాను!’ అన్నాడు
అలగావాడు.

డబ్బు మాట వినేసరికి ఆసామీకి అశ
పుట్టుకొచ్చింది. ‘సరే అమ్ముతాను. ఏమి
స్తావు?’ అన్నాడాయన.

బేరం కుదిరింది. ఇద్దరు ముగ్గురు
దారే పోయేవాళ్ల సమక్షంలో అలగావాడు
ఆసామీకి డబ్బిచ్చి చెట్టునీడను తను
కొనేసుకున్నాడు.

అది మొదలు అలగావాడు రోజూ వచ్చి
చెట్టునీడను కూచుంటూండేవాడు: దారిన
ఎరిగున్న వాళ్లెవరన్నా పోతుంటే వాళ్లను
కూడా పిలిచి నీడలో కూచోబెట్టేవాడు.
అలా వచిన వాళ్లవెంట పశువులుంటే అవి
కూడా నీడలో చేరేవి.

కె. ఇందుమతి