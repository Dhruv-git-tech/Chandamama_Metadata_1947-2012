హానీ కలిగించకండి. ఇదేదో వింతగా ఉంది!’ అంటూ రక్షరేఖను అటూ ఇటూ తిప్పి పరీక్షించసాగాడు.

శిఖిముఖీ, విక్రమకేసరులు క్షణాల మీద కాళికాదేవికి బలైపోతారని ఎదురు చూస్తున్న శిథిలాలయ పూజారికి, ఇభ్యు కులపెద్ద మాటలు చాలా ఆశాభంగం కలిగించినై. అతడు జంకుతూ జంకుతూ అతణ్ణి సమీపించి భుజం మీదుగా వంగి రక్షరేకు కేసి చూసి పళ్లు కొరికాడు.

‘ఇభ్యునాయకా! ఇది పచ్చి మోసం! దైవద్రోహం! ఈ దేవాలయం లోని పవిత్ర మైన కాళీమాత రూపానికి, ఈ నాస్తికవెధ వలు నకళ్లు తయారు చేయించి, మెడల్లో వేళ్లాడకట్టుకు తిరుగుతున్నారు. ఎంత

అపచారం! ఎంత అపచారం!’ అంటూ శిఖిముఖీ కేసి దూకబోయాడు పూజారి.

ఇభ్యు కులపెద్ద అతడిని చేతితో వెనక్కు నెట్టి, ‘కొంచెంసేపు నీ వాగుడు కట్టిపెట్టు!’ అని గట్టిగా హెచ్చరించి, శిఖిముఖీని, ‘ఈ రక్షరేకు నీకెక్కడ దొరికింది?’ అని అడి గాడు. శిఖిముఖీ పళ్లు కొరుకుతూ, ఇభ్యు కుల పెద్దకేసి చూసి, ‘ఆ రక్షరేకు నాకెక్కడ దొరికిందో నీకు చెప్పవలసిన అవసరం ఏమిటి? ఆ రాగిముక్క గురించి నీవు తెలుసుకోవలసిందేమీ లేదు,’ అన్నాడు.

‘దైవదూషకా! అది రాగిముక్కా! జగజ్జనని కాళీమాతనా నువ్వవమానిస్తున్నది! చూస్తారేం, వాడి తల నరకండి!’ అంటూ శిథిలాలయ పూజారి అరిచాడు.

ఇభ్యుకులపెద్ద కళ్లెర్రచేసి, పూజారి కేసి తిరిగి, ‘నువ్వు కావటానికి ఇభ్యుడివైనా, ఏవో దుష్టశక్తులు సంపాయించేందుకు నీచోపాసన చేస్తూండటం తెలిసే నిన్ను కులంలో నుంచి బహిష్కరించాం. అటు వంటి బహిష్కృతుడివి నువ్వు ఇక్కడ పెద్దరికం చేయాలని చూశావో, ముందు నిన్ను బలిపెడతాను,’ అన్నాడు.

ఆ హెచ్చరికతో పూజారి అదురుకుని వెనక్కు తిరిగి తన అనుచరులకు సంజ్ఞ చేశాడు. దాంతో అందరూ అతడి చుట్టూ మూగారు. శిఖిముఖీకి, ఇభ్యు కులపెద్ద అన్నమాటలూ, అతడు రక్షరేకును పరీక్షి స్తున్న తీరూ చూసి చాలా ఆశ్చర్యం కలి