భారత దర్శిని

ఫలరాజు

మాంగో అనే పేరు మాంకాయ్ లేదా మాంగాయ్ అనే తమిళ
పదం నుంచి పుట్టింది. పోర్చుగీసులు తమిళ పేరును సరిగా
పలకలేక దాన్ని 'మాంగా' అని మార్చారు. తర్వాత బ్రిటిష్ వారు
దాన్ని 'మాంగో' అని పిలవసాగారు. వీరు దీనిపై పలు ప్రయో
గాలు చేసి సంకరజాతి మామిడి రకాలను తీసుకువచ్చారు.
మనం ఈరోజు ఎంతో ప్రీతిగా ఆరగిస్తున్న ఆల్ఫాన్స్ లేదా మల్గొబా

పండు వీరి కృషి ఫలితమే అని చెప్పాలి. భారతీయులు ఈ పండు గురించి 3000 సంవ
త్సరాలకు ముందు నుంచి వర్ణిస్తూ వస్తున్నప్పటికీ పాశ్చాత్య ప్రపంచం మాత్రం గత 300
ఏళ్లనుంచి మాత్రమే దాని రుచి చూస్తోంది. బృహదారణ్య పరిషత్ లో కూడా మామిడి పండు
గురించి వర్ణించారు. ప్రాచీన కాలంలో దీన్ని ఆమ్ర, చౌతా, రసాల, సహకార వంటి పలు పదా
లతో పిలిచేవారు. పండ్లజాతుల్లో రారాజైన మామిడి పండును పశ్చిమ, దక్షిణ భారతదేశంలోని
పలు ప్రాంతాల్లో అదృష్టానికి మారుపేరుగా గుర్తిస్తున్నారు. దుష్టశక్తులను పారదోలేందుకు
మామిడి ఆకులను ఇంటి ముందు వాకిలి వద్ద అలంకరిస్తారు. ప్రేమ దేవుడైన మన్మథుడితో
మామిడిచెట్టును పోల్చుతుంటారు కూడా.

పిల్లల స్వప్నం

కేరళలోని వేనాడ్ జిల్లాలో ఉన్న కనవు -స్వప్నం- అనే పేరు
గల పాఠశాల విద్య పట్ల సాంప్రదాయిక భావాన్ని తోసిపు
చ్చుతోంది. 1993లో 30 మంది పిల్లలతో మొదలైన ఈ
పాఠశాలలో ఇప్పుడు 800 మంది పిల్లలు ఉంటున్నారు.
వీరు గురుకులంలో నివసిస్తున్నారు. పిల్లలను వారి
వయసు, మానసిక సామర్థ్యతల బట్టి ఇక్కడ బృందా
లుగా వేరుపరుస్తుంటారు. ఇక్కడ పిల్లల్లో ప్రతి ఒక్కరూ
రోజులో కొద్ది గంటలపాటు పాలాల్లో, వంటగదిలో, కుట్టుపనిలో గడపాలి. వీరు కేరళలోని
ప్రాచీన యుద్ధవిద్య అయిన కలరిపయిట్టు కూడా నేర్చుకుంటారు. 10, 12 తరగతులకు
గాను ఓపెన్ స్కూల్ పరీక్షలకు కూడా పిల్లలు ఉత్సాహంగా పాల్గొంటుంటారు. దీనివల్ల
వీరు వివిధ రంగాల్లో ఉద్యోగాలు పొందడానికి సంసిద్ధులై ఉంటారు. కేరళనుంచి మరియు
దేశవ్యాప్తంగా కూడా వివిధ రంగాలనుంచి ప్రముఖకవులు, రచయితులు, విద్యావేత్తలు,
సంగీతకారులు మరియు నిపుణులు కనవు పాఠశాలను నిత్యం సందర్శిస్తూ పిల్లలకు
వివిధ నైపుణ్యాలను, కళా రూపాలను బోధిస్తుంటారు. సాంప్రదాయేతర స్వభావంతో కూడిన
ఈ విద్యాబోధనా పద్ధతి బాగా ప్రాచుర్యంలోకి వస్తోంది.