ముసలమ్మకంటనీరు పెట్టుకుంటూ.

మళ్లీ ఆకు చాపగానే మరో నాలుగు పెట్టింది. ‘ఇంత రుచికరంగా చేయడం ఎవరి దగ్గర నేర్చుకున్నావ్?’ అడిగాడు రాయలు గారెను నోట్లో పెట్టుకుంటూ.

‘మా అమ్మనేర్పిందయ్యా. మనిషన్నవా డికి ఏదో ఒక విద్య వచ్చి ఉండాలి. అదే కష్టకాలంలో ఆదుకుంటుందని చెప్పేది. మా వాడకట్టు ఆడవాళ్లంతా ఏ పండ గొచ్చినా, నన్ను పిల్చుకుపోయి, పిండి వంటలు చేయించుకుంటారండి. మిగతా రోజుల్లో ఇంట్లోనే చేసి, ఇట్లా వచ్చి, బజారులో అమ్ముకుంటానండి. మా సచ్చి నోడు అనేవాడండి. నీ చేతి వంట తినడానికి అదృష్టముండాలి ఆదీ, అని కొసరి కొసరి

వడ్డించమనేవాడు మీ మాదిరిగానే,’ అంది. బుట్టను ఖాళీ చేసిన రాజు వరహాలు ఇస్తూ, ‘నిజమే అవ్వా. నీ చేతి వంట తినాలంటే చాలా అదృష్టముండాలి. నాకింక రోజూ ఆ అదృష్టముంటుందను కుంటున్నా,’ అన్నాడు.

మరుసటి రోజు ఓ భటుడు వచ్చి, ‘నిన్ను రాజుగారు ఉన్నఫళంగా తీసుకు రమ్మంటున్నాడు. పద కచ్చేరికి,’ అన్నాడు.

భయపడి పోయింది ఆదెమ్మ. ‘ఎందు కయ్యా? ఎందుకు? నేనేం తప్పు చేశానని?’ అంది తత్తురపాటుగా.

‘ఏమో, నువ్వు రాజుగారికి గారెలు, బూరెలు ఇచ్చావట గదా నిన్న. అందుకే రమ్మంటున్నాడు.’

‘అయ్యా, నిన్న వచ్చి తిన్నవారు రాజు గారా? నేను గుర్తుపట్టలేదయ్యా. అయ్యా ఈ తప్పు మన్నించమని చెప్పు. గారెల్లో కాస్త ఉప్పు ఎక్కువైంది. బూరెల్లో తీపి తక్కు వైంది. రాజు గారు వచ్చి తింటారని నాకేం తెలుసు. ఏదో దారిన పోయేవాళ్లు కొను క్కుంటారని ఒకమాదిరిగా చేశాను. ఈ తప్పు కాయమని చెప్పయ్యా,’ అంది వణికిపోతూ.

‘కోపం మీదేం లేడులే. అయినా దిక్కు లేని ముసలమ్మవు. నిన్నేమీ అనడులే.’ అన్నాడు భటుడు వెంటబెట్టుకుని తీసుకు పోతూ. వెళ్లేసరికి రాజు సింహాసనం మీద ఉన్నాడు. ఆదెమ్మఒదిగి ఒదిగి నిలబడింది.