ఈ మాటలను కొందరు నమ్మిముక్కు మీద వేలు వేసుకుని, ‘ఎంత మోసం! ఎంత మోసం!’ అన్నారు. గురువు వద్ద తాయెత్తులూ, విభూతీ కొనుక్కున్న వాళ్లు మటుకు ఆయన కేసి తిరిగి, ‘ఎవడో దుర్మార్గుడు వచ్చి తమరిని ఇంతమాట అంటూంటే తమరు చూస్తూ ఊరుకుం టారేం? అనుమతి ఇవ్వండి, మెత్తగా తన్నేస్తాం!’ అన్నారు.

గురువు గడ్డం నిమురుకుంటూ, ‘అజ్ఞాని! వాడి పాపం వాడికే తగులు తుంది! వాడిమీద చెయ్యి చేసుకోకండి!’ అన్నాడు.

ఈ మాటతో శిష్యుడు మరింత రెచ్చి పోయి గురువుకేసి తిరిగి, ‘ఆ మాట అనక ఇంకేమంటావు? నీ బతుకంతా నాకు తెలు

సును! ఎవరన్నా నన్ను అంటుకున్నారో, నీ గుట్టంతా బయటపెట్టేస్తాను!’ అని మళ్లీ బిగ్గరగా అరిచాడు.

గురువు మోసగాడే అయి ఉంటాడన్న నమ్మకం అక్కడ చేరినవారికి కలగసాగింది. ఈలోగా గురువు లేచి నిలబడి, ‘ఓరీ! నీవు మితిమీరి పోతున్నావు! ఈ అమాయకులు నీ మాటలు నమ్ముతారని నీ ఉద్దేశం! కాని నిజం పలికే భగవంతుడున్నాడురా మూర్ఖా! నేను దొంగనే అయితే ఈ కప్పు విరిగి నామీద కూలుగాక. నీ మాటలు అబద్దమే అయితే ఇదుగో అనుభవించు!’ అంటూ తన కమండలంలోనుంచి ఇన్ని నీళ్లు తీసి శిష్యుని మీద చల్లాడు.

మరుక్షణం శిష్యుడు మొదలు నరికిన చెట్టులాగా కిందపడి, కొద్దిసేపు గిలగిలా