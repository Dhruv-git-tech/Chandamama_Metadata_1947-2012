జనవరి చందమామలో వచ్చిన 'మోక్షగామి' కథ అద్భుతంగా ఉంది. కనీసం 10 లేదా 15 ఆధ్యాత్మిక పుస్తకాలు అధ్యయనం చేస్తే తప్ప మోక్షం గురించి ఇంత చక్కటి భావనను వ్యక్తి కరించడం సాధ్యం కాదు. మోక్షం అంటే అన్ని వదులుకుని వెళ్లిపోవడం అనే అర్థం కాకుండా తిరిగి జీవించి సేవ చేయడం అంటూ కథను ముగించారు. నా 65 ఏళ్ల జీవితంలో ఇంత చక్కటి కథను చూడలేదు. రమణారావు గారికి అభినందనలు.

- ఎంపివి సత్యనారాయణ, విశాఖపట్నం పేరులోనే మాధుర్యం ఉన్న చందమామను అందరూ ఇష్టపడతారు. గత 63 ఏళ్లుగా చందమామ వైభవం కొనసాగుతోంది. అద్భుత వర్ణచిత్రాలతో మెరిసే చందమామ నిసర్గ సౌందర్యం నా హృదయంలో ఎప్పుడు విలీచే ఉంటుంది.

- రాజ శ్రీ మొరాజ్కర్, ముంబై సంచిక ముఖచిత్రం ఆకర్షణీయంగా ఉంది. గత 15 సంవత్సరాలుగా చందమామ చదువుతు న్నాను. ఈ మధ్య పాఠకుల జ్ఞాపకాలు, కూడా ప్రచురిస్తున్నారు. బేతాళ కథలు, బీర్బల్, తదితర కథలు చాలా బాగున్నాయి.

- పి. రాఘవేంద్ర, బెంగళూరు చందమామ నీతి కథలు ఆకట్టుకుంటున్నాయి. 'ఆస్తిపంపకం,' 'పంచతంత్రం,' 'అహంకారం,' 'నిజమైన సంపద,' 'శిధిలాలయం' వంటి కథలు చాలా బాగున్నాయి. కథలకు వేస్తున్న చిత్రాలు చాలా ఆకర్షణీయంగా ఉన్నాయి.

- పి. రాజలక్ష్మీ ఉమాశంకర్, బెంగళూరు బౌల్యం నుండి నా అభిమాన పత్రిక చందమామ. 1950, 60ల నాటి చందమామ సంచికలు నాకు పంపగలరా? నేను వాటికయ్యే ఖర్చులు భరిస్తాను. హిందీ చందమామలు ఉంటే మరీ మంచిది. పాత చందమామ కథలతో కలెక్టర్స్ ఎడిషన్ మీరు ప్రచురించి ఉంటే తెలుపండి.

- నారాయణ్ లాల్ లోహర్, ఉదయ్పూర్, రాజస్తాన్ ఆకాశంలో నిండు చంద్రుణ్ణి పౌర్ణమి నాడే చూస్తాము. కానీ సరస్వతీ ప్రసాదమైన చందమామను భూలోకంలో చెన్నపురి నుండి మాసం మాసం చూస్తున్నాము. ఈ మామకు క్షయము లేదు. ఇటువంటి చక్కటి కథలందిస్తున్న చందమామకు, పాఠకులకు కూడా నా ధన్యవాదములు.

- గంగరాజు మోహనరావు, తిరునింద్రవూరు, తమిళనాడు తొలినుంచి ఇప్పటివరకు వచ్చిన మరాటీ చందమామ అన్ని సంచికలూ కావాలి. ఎలా తీసుకో గలనో చెప్పండి. మరాటీ చందమామ చందా, చిరునామా వివరాలు మరాటీ భాషల్లోనే ప్రచురిస్తే