పంచతంత్ర కథలు

దుష్టబుద్ధికి అతని తండ్రి కొక్కిరాయి కథ
చెప్పి 'వివేకం గలవాడు ఏదన్నా పథకం
ఆలోచించిన ప్పుడు అందులో ఉండే
దోషాలు గ్రహింపు చేసుకోవాలి. నీ పథ
కంలో నాకు అనేక లోసుగులు కనిపిస్తు
న్నాయి,' అన్నాడు.

దానికి దుష్టబుద్ధి తన తండ్రితో, 'లేదు లేదు. ఇది మంచి పథకమే. ఏ పథకంలో నైనా ఏదో లోపం ఉండకపోదు. నువునేను చెప్పినట్లు చెయ్యకపోయావో వృక్షదేవత సాక్ష్యం పలకదు. అబద్దమాడానని న్యాయా ధిపతులు నా తల కాస్తాతీసేస్తారు. అందు చేత, నాన్నా, నువు నా ఆలోచనకు సమ్మతించాలి. దానితో మనిద్దరమూక్షేమంగా బయటపడి, హాయిగా జీవిస్తాం,' అన్నాడు. ఎలాగైతేనేం, దుష్టబుద్ధి తన తండ్రిని,

చెట్టుతొర్రలో ఎవరికీ కనబడటానికి వీలు
లేకుండా ఆయనను దాచాడు.

మర్నాడు ఉదయం దుష్టబుద్ధి స్నానం
చేసి అడవిలో చెట్టు దగ్గరకు వెళ్లాడు.
అక్కడికి న్యాయాధికారులూ, ధర్మబుద్ధి
చేరారు. అందరూ వింటూండగా దుష్ట
బుద్ధి గొంతెత్తి, 'మనుష్యులు చేసేదంతా
సూర్య చంద్రులకూ, నక్షత్రాలకూ, పంచ
భూతాలకూ, అంతరాత్మకూ, మృత్యు
వుకూ, రాత్రి పగళ్లకూ, ఉభయసంధ్య
లకూ, వృక్షదేవతలకూ తెలుసును. కనుక,
ఓ వృక్షదేవతా మా ఇద్దరిలో దొంగ ఎవరో
చెప్పు!' అన్నాడు.

అతని తండ్రి చెట్టు తొర్రలో నుంచి,
'బంగారం అపహరించిన వాడు ధర్మబుద్ధి,"
అని పలికాడు.