శ్రీ బి. నాగిరెడ్డి గారు 1975లో న్యూయార్క్ సందర్శించారు. న్యూయార్క్ తెలుగు లిటరరీ, కల్చరల్ అసోసియేషన్ ఆయనను సత్కరించింది. ఆ సందర్భంగా ఆయన ప్రసంగిస్తూ చందమామ వివరాలు తెలిపారు. మేము న్యూయార్క్ లో నివసిస్తున్నప్పుడు నా జీవన సహరి న్యూయార్క్ హిందూ దేవాలయంలో ఒక చిన్న తెలుగు గ్రంథాలయాన్ని ప్రారంభించింది. ఆదివారం తెలుగు పిల్లలకు మేము తరగతులు ప్రారంభించాము. సహజంగానే ప్రతిఒక్కరూ చందమామకోసం అడిగేవారు. దాంతో చందమామకు చందా కట్టాము. చాలీచాలని నిధులతో 1947లో పిల్లల పత్రికను ప్రారంభించాలను కోవడమే ఒక సాహసం. గ్రామీణ సంస్కృతి, వర్ణచిత్రాలను చక్కగా చూపించే సరదా కథలతో కూడిన విస్తృత సమాచారాన్ని చందమామ అందించేది. ఇప్పుడు కూడా చందమామపలు భారతీయ భాషలలో వస్తున్నప్పటికీ ఇంగ్లీష్ చందమామ అమెరికాలో ప్రజాదరణ పొందుతోంది. ఎందుకంటే అనేకమంది భారతీయులు అమెరికాలో శాశ్వత నివాసం ఏర్పర్చుకున్నారు.

## చందమామతో నా జ్ఞాపకాలు - మలయాళం

నేను ఏడవ తరగతిలో ఉన్నప్పుడు అంటే 1962లో అంబులి అమ్మావన్ (చందమామ) చదవడం మొదలెట్టాను. అనుకోకుండా మా బంధువుల ఇంట్లో దాన్ని చూసాను. కాని మా అమ్మా నాన్నలు దాన్ని కొనడానికి అప్పట్లో ఆసక్తి చూపేవారు కాదు. అప్పట్లో పత్రికలో ఫోటో వ్యాఖ్యల పోటీ అంటే నాకు చాలా ఇష్టంగా ఉండేది. పత్రికను మళ్ళీ 1970 డిసెంబర్‌లోనే చూశాను. ఆనాటి నుంచి అన్ని సంచికలను నేను భద్రపరుస్తున్నాను. నా పిల్లలు కూడా అంబులి అమ్మావన్ సంచికలను చదువుతూ సంతోషిస్తుంటారు. ఈ మధ్య నేను మా అల్మెరా తెరిచి చూసినప్పుడు చెదపురుగులు నేను దాచి ఉంచిన పాత చందమామలను అన్నింటినీ తినేసి ఉండడం చూసి చాలా బాధపడ్డాను. అంబులి అమ్మావన్ కథలు వైవిధ్యపూరితంగా ఉండి పాఠకులపై పన్నీటి జల్లు కురిపించేవి. ఈ కథలు పాఠకులలో దృఢనిశ్చయాన్ని, ఆశావాదాన్ని ప్రేరేపించేవి. లాభాలు పెద్దగా ఆశించకుండా పిల్లల పత్రికను ప్రారంభించడానికి శ్రీ నాగిరెడ్డి, శ్రీ చక్రపాణి చూపిన చిత్తశుద్ధి, అంకిత భావానికి కృతజ్ఞతలు తెలుపుతున్నాను.

గత ఆరున్నర దశాబ్దాలుగా అంబులి అమ్మావన్ తన పాఠకుల హృదయాల్లో విశిష్టస్థానం సంపాదించకుంది. ఇది ఓ కథల జలనిధి. భారతీయ సంస్కృతి సంప్రదాయాల గురించి జ్ఞానం సంపాదించడంలో నూతన తరాల పిల్లలకు అంబులి అమ్మావన్‌ను పోలిన పుస్తకాలు చాలా తక్కువగానే అందుబాటులో ఉన్నాయి. నా ప్రియమైన అంబులి అమ్మావన్‌కు సకల విధాలా శుభం చేకూరాలని కోరుకుంటున్నాను. నేటి ఐటి ప్రపంచం, ఎలెక్ట్రానిక్ మీడియాలు పెను సవాళ్లు విసురుతున్నప్పటికీ అంబులి అమ్మావన్ చిరకాలం వర్ధిల్లాలని ప్రార్థిస్తున్నాను.

O.G. Gopinathan Nair,  
Kakkanad, Kerala.

T మార్చి 2012

10

చందమామ