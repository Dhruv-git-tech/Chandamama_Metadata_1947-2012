భోజనాలయ్యాక ఇద్దరూ ఊరిదారి
పట్టారు. దారిలో గోవిందం, రామేశంతో
'నీవుకూడా నాతోబాటు కూర్చుని భోంచే
యాల్సింది,' అన్నాడు.

అందుకు రామేశం, 'అలా కూర్చున్నా
బాగుండేది! నేనా విషయం గమనించక
పోదును!' అన్నాడు రామేశం.

‘ఏ విషయం,’ అన్నాడు గోవిందం!
రామేశం కాస్త తటపటాయిస్తూ, ‘అక్కడ
వడ్డన చేసే కుర్రాడు ఒకటి రెండు సార్లు
మాంసాహారానికి ఉపయోగించిన గరిటేనే
మనకు శాఖాహారం వడ్డించడానికి ఉప
యోగించాడు మరి,’ అన్నాడు.

గోవిందం నరెళ్లబెట్టాడు. అప్పుడు
రామేశం, 'మనకిలా జరగవలసిందేలే!
మంచిరోజూ అదీ చూసుకోకుండా నిన్న
బయలుదేరి ఉంటే మన ఇద్దరి పనులూ
తెమిలి ఉండేవి. పైగా ఈ తిప్పలు ఉండేవి
కావు. పోనీ గుర్మాధం ఎదురుపడ్డాడని
వెనక్కు వెళ్లకుండా వచ్చి ఉండినా సరిపో

యేది. అప్పుడే దినపత్రిక చదివి వస్తున్న
అతడు దుకాణాల సమ్మెగురించి మనకు
తెలిపి ఉండేవాడు. మనం ప్రయాణం
మానుకుని ఉండేవాళ్లం!

మనం అనవసరంగా గుర్మాథాన్ని కించ
పరిచామేమో అనిపిస్తున్నది! అయినా ఈ
ఆచారాలూ, నమ్మకాలూ అనేవి ఇతరు
లను బాధపెట్టనంతవరకూ, అలాగే మన
శరీరానికి ఇబ్బంది కలిగించనంత వరకూ
మాత్రమే పాటించవచ్చని నాకనిపిస్తోంది,
అని సూటిగా అన్నాడు.

రామేశం ఈ మాటలు తనను ఉద్దేశించి
అంటున్నవని గోవిందానికి అర్థమయింది.

'ఇకనుండి నేను నా తరహా మార్చు
కోవడానికి ప్రయత్నిస్తాను,' అన్నాడు అతడు
మెల్లగా రామేశంతో.

వడ్డించే విషయంలో తను కల్పించి
అప్పటికప్పుడే చెప్పిన అబద్దం గోవిందం
మీద బాగా పనిచేసిందని రామేశం సంతో
షించాడు.