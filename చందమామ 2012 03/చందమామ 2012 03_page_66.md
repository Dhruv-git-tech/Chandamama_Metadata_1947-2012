అరో తరగతి చదివే కిరణ్ ఆ రోజు బడికి రాలేదు. ప్రతిరోజు నియమం తప్పక బడికి వచ్చే కిరణ్ ఆ రోజు ఎందుకు రాలేదో మాధవయ్యపంతులు గారికి అర్థం కాక, మిగతా పిల్లల్ని అరా తీశాడు. అందరూ తమకు తెలియదనే సమాధానం ఇచ్చారు.

ఆ మరునాడు కూడా కిరణ్ బడికి రాలేదు. కారణం ఏమ్మె ఉంటుందో కనుక్కుందా మని బడి వదలగానే మాధవయ్య కిరణ్ ఇంటికి దారితీశాడు.

కిరణ్ తండ్రి సూరయ్య ఆ గ్రామంలో పేరుకురైతే గానీ, ఉన్న ఒక ఎకరంలో వచ్చే ఫలసాయం అంతంత మాత్రమే. భార్యా భర్తలిద్దరూ మిగతారైతుల పాలాల్లో కూలీ లుగా పనిచేస్తారు. పోయిన సంవత్సరం వర్షాలు సరిగా కురవక కరువు పరిస్థితులు ఏర్పడినై. వాళ్ళ రెక్కల కష్టంతో అప్పు దీర్చడం మాట దేవుడెరుగు వడ్డీలు కట్టలేక

పూట గడవని కష్టమొచ్చిపడింది. కిరణ్ ని పశులు కాయడానికి పంపితే తిండి గింజలు కొలుస్తానని భుజంగం చెప్పడంతో గత్యం తరం లేక సూరయ్య కొడుకును ఆ పని లోకి పంపాడు.

ఆ విషయం మాధవయ్య చెవిన పడ గానే ఆయనకు కోపం వచ్చింది. ఎందు కంటే కిరణ్ చాలా తెలివైనవాడు. తరగతిలో ఎప్పుడూ అందరికంటే ముందుంటాడు. కష్టపడి చదువుకుంటే వాడు భవిష్యత్తులో గొప్పవాడవుతాడని మాధవయ్య నమ్మకం.

మాధవయ్య వెళ్లేసరికి సూరయ్య ఇంటి ముందు పెద్దగొడవగా ఉంది. సూరయ్యకు అప్పు ఇచ్చిన పెద్దమనిషి రెండు మూడు నెలలుగా వడ్డీ చెల్లించడం లేదేమిటని అతన్ని నిలదీస్తున్నాడు. రెండు మూడు రోజుల్లోగా సర్దుబాటు చేస్తానని సూరయ్య అతడిని బతిమాలుకుంటున్నాడు. మాధ