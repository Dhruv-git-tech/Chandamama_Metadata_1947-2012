గింది. ఆ వెంటనే అతడికి ఆ రక్షరేకు విక్రమకేసరి తాతగారివయిన తాళ్లపత్రాలు గల పెట్టెలో దొరికింది అన్న సంగతి జ్ఞాపకం వచ్చింది. అంతే కాక దాని సాయంతో తామందరం బయట పడవచ్చునేమో అన్న ఆశ కూడా కలిగింది.

శిఖిముఖి, విక్రమకేసరి కేసి చూసి అతడూ ఏదో దీర్ఘంగా ఆలోచిస్తున్నట్లు గమనించి, చప్పున ఇభ్యు కులపెద్ద కేసి తల తిప్పి, 'ఇభ్యునాయకా! నీలో ఏ మూలనో కొంచెం మానవత్వం ఉన్నదన్న సంగతి, ఇంతకుముందు నీవు అన్నమా టల వల్ల గ్రహించాను. ఆ పూజారి పరమ దుర్మార్గుడు. అది అలా ఉంచుదాం. ఈ రక్షరేకు మా మహారాజైన విక్రమకేసరికి ఎవరో బహుకరించారు. అది ఆయన వదిలిపోయిన తాళ్లపత్రాలు గల పెట్టెలో దొరకగా, దాన్ని ఆయన కుమారుడైన శూర సేనదేశపు రాజు జయపాలుడు నాకు స్వయంగా మెడలో కట్టాడు,' అన్నాడు.

ఆ మాటలు వింటూనే ఇభ్యుకుల పెద్ద అదిరిపడి, శిఖిముఖి కేసి, విక్రమకేసరికి ఓ మారు చూసి, ఒక్క అంగలో విక్రమకేసరిని సమీపించి, అతడిని గట్టిగా కావి లించుకుని, 'నువ్వు ఆ మహారాజు విక్రమకేసరి మనవడివా? మా జాతివాళ్లను మహమ్మారి రోగానికి బలికాకుండా కాపాడిన ఆ మహారాజు వంశాంకురానికి ఎంతద్రోహం చేశాను!' అంటూ కళ్లనీళ్లు పెట్టాడు. తమ

కులపెద్ద ఇలా అనగానే, అక్కడ చేరిన ఇభ్యులూ, ఇభ్యుమాంత్రికుడూ, ముందుకు వచ్చి వాళ్లిద్దరి ముందూ చేతులు కట్టుకుని నిలబడ్డారు.

ఇభ్యు కులపెద్ద, శిఖిముఖిని దగ్గిరకు పిలిచి, సాదరంగా అతడి భుజం మీద చేయివేసి, రక్షరేకును తిరిగి అతడిమెడలో వేలాడకడుతూ, 'ఇప్పుడు మీరేం చెప్పుకుండానే, నాకు మీరు వచ్చిన పని చాలా వరకు తెలిసిపోయింది. మీరు ఆ మహారాజు సజీవుడేమో అన్న అనుమానంతో వెతుకుతూ బయలుదేరి ఇక్కడకొచ్చారు. కాని, ఆయన ఎక్కడో కొండల్లో విషయ్వరంతో చాలా కాలం బాధపడి మరణించారు. ఆయన మీది భక్తికొద్దీ ఆయన