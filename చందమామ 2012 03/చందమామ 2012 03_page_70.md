## కెరీర్ అంటే?

చిత్రలేఖనంలో సహజమైన ప్రతిభ కలిగి ఉంటే వారు ఎంచు కోవలసిన ఉత్తమ కెరీర్ ప్రాఫెషనల్ కార్టూనిస్ట్ గా మారటమే. కార్టూనిస్ట్ గా స్థిరమైన కెరీర్ కోసం రచన, చిత్రలేఖనం, అక్షరాలు చెక్కడం, రంగులద్దడం వంటి వాటిలో నైపుణ్యం సాధించాలి. ఇందుకు వృత్తిపరమైన శిక్షణ పొందాలి. భావాలు, ఆలోచనలు, అనుభూతులను వ్యక్తపరచడానికి కార్టూన్ పాత్రలను ఉపయోగించేవాడే కార్టూనిస్టు. దాదాపు ప్రతి వార్తాపత్రిక, ప్రచురణ సంస్థ, వెబ్‌సైట్ లేదా పత్రిక వివిధ అంశాలపై సందేశాలను వ్యక్తపరచడానికి కార్టూన్‌లను ఉపయోగిస్తున్నాయి.

కార్టూనిస్టు అనేక నైపుణ్యాలను కలిగి ఉంటాడు. బొమ్మలు గీయడంలో అతడికి సహజసిద్ధ ప్రతిభ ఉంటుంది. అతడు మంచి పరిశీలనతో, తన చుట్టూ జరుగుతున్న ఘటనలకు సంబంధించిన సూక్ష్మ వివరాలను కూడా పసిగట్టగలిగిన తత్వాన్ని కలిగి ఉంటాడు. ఎలాంటి పదాలను ఉపయోగించకుండా బొమ్మ సాయంతో ఒక సీరియస్ అంశాన్ని మలచడం చిన్న విషయం కాదు. ఇది సవాలుతో కూడుకున్నదీ, ప్రశంసలకు నోచుకునే పని కూడా. కార్టూనిస్టులు చేతిద్వారా లేదా కంప్యూటర్ సాఫ్ట్‌వేర్ ద్వారా 2 డైమెన్షనల్, 3 డైమెన్షనల్ చిత్రాలను రూపొందించడంలో చక్కటి శిక్షణ పొంది ఉంటారు. పెన్, ఇంక్, పెన్సిల్, పేస్టల్, ఆక్రిలిక్స్, వాటర్ కలర్స్ వంటివి వీరు ఉపయోగించే పరికరాలు.

సంస్థ ద్వారా కోర్సును పూర్తి చేసిన కార్టూనిస్టులు (నేషనల్ అసోసియేషన్స్ ఆఫ్ స్కూల్స్ ఆఫ్ ఆర్ట్ అండ్ డిజైన్) ఉద్యోగాలు పొందడానికి చక్కటి అవకాశం కలిగి ఉంటారు. ఈ రంగంలో కంప్యూటర్లు, వాటికి సంబంధించిన గ్రాఫిక్ సాఫ్ట్‌వేర్ ఉపయోగించడం పెరుగుతున్న కారణంగా కార్టూనిస్టులు కూడా వివిధ కంప్యూటర్ టెక్నిక్‌లలో శిక్షణ పూర్తి చేయాలి. అవసరమైన ఆచరణాత్మక అనుభవాన్ని పొందడంలో ఇంటర్న్‌షిప్‌లు కీలక పాత్ర పోషిస్తాయి. భారతదేశంలో కార్టూనింగ్ కోర్సులను ప్రతిపాదిస్తున్న కొన్ని సంస్థలు:-

* Global School of Animation & Games, New Delhi

* National Institute of Design (NID, Ahmedabad)

* Arena Multimedia

* J.J School of Arts

* Indian Institute of Cartoonists

* Zee Institute of Creative Arts (ZICA)

* Industrial Design Center (IDC), IIT - Mumbai & Guwahati

* Academy of Animation and Gaming

- సాయి