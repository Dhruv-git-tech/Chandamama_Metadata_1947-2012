పాముకు ఊదరపెడతాను,’ అన్నాడు. న్యాయాధికారులు అందుకు సమ్మతించారు. ధర్మబుద్ధి చెట్టుతొర్రలో ఎండుపు ల్లలూ, ఎండు ఆకులూ కుక్కి, వాటికి నిప్పు పెట్టాడు.

దుష్టబుద్ధి పాలిపోయిన ముఖంతో తల వంచుకుని నిలబడి, చెట్టు తొర్రలో ఉన్న తన తండ్రికి ఏం మూడుతుందో, నిజం బయటపడితే తన గతి ఏమవుతుందో అని బెంగపడసాగాడు.

త్వరలోనే మంటలూ, పొగా తొర్రలోకి ఎక్కాయి. కొద్ది సేపటికల్లా దుష్టబుద్ధి తండ్రి, ఒళ్లు సగం కాలి, కళ్లు రెండూ పోయి అర్హనాదాలు చేస్తూ బయటికి దొర్లాడు.

న్యాయాధికారులు అయనను ‘ఏమి టిది?’ అని అడిగారు. ‘నా కొడుకు దుష్టబుద్ధి చేసిన దుస్తంత్రం,’ అంటూ అయన జరిగినదంతా చెప్పి ప్రాణాలు వదిలాడు.

న్యాయాధికారులు దుష్టబుద్ధిని ఆ చెట్టు కొమ్మకే ఉరితీసి, ధర్మబుద్ధిని ప్రశం సించారు.

కరటకం దమనకానికి దుష్టబుద్ధి కథ చెప్పి, ‘మూర్ఖుడా, అనాలోచనగా చేసిన ఈ పనివల్ల నీకు నువే హాని తెచ్చుకోవటమే కాక, నాతోసహా మన కుటుంబానికంతకూ ప్రమాదం తెచ్చావు. మూర్ఖుల లక్షణమే అది.

నదులు ఉప్పుసముద్రం పాలవుతాయి. పోట్లాడుకునే స్త్రీలు కుటుంబాన్ని చీల్చు తారు. అలాగే నీ స్వభావాన్ని బట్టి నువు పింగళకానికీ, సంజీవకానికీ మధ్య స్పర్ధ తెచ్చిపెట్టావు. నువు ఎంత మూర్ఖుడివంటే ఎలుకలు ఇనుముతిన్న కథను కూడా నమ్మవచ్చు,’ అన్నది.

‘ఏమిటా కథ!’ అని దమనకం అడిగింది. కరటకం ఇలా చెప్పింది:

(ఇంకా వుంది)