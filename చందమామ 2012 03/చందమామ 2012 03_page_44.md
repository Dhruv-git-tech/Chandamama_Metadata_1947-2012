సాధువు కళ్లు తెరిచి చుట్టూ చేరిన వాళ్ళను చూసి చిరునవ్వు నవ్వాడు.

‘స్వామీ. తమరెవరు? ఎక్కడినుండి వస్తున్నారు? తమవద్ద ఏమి మహిమ లున్నాయి?’ అని వాళ్లు అడిగారు.

‘మాచేత కానిదేమున్నది? విభూతి మంత్రించి ఇస్తేసమస్తవ్యాధులూ మాయ మవుతాయి. తాయెత్తు కడితే గ్రహమీడలు పోతాయి. అన్ని రకాల గాలిచేష్టలు. కుదుర్చుతాము,’ అన్నాడు సాధువు, గడ్డం నిమురుకుంటూ.

చుట్టూ చేరిన వారిలో కొంతమంది మంత్రించిన విభూతి తీసుకున్నారు. మరి కొద్దిమంది తాయెత్తులు పుచ్చుకున్నారు. హరిద్వారంలో మఠం కట్టించటానికని చెప్పి సాధువు వారివద్ద కొంత డబ్బు

వసూలు చేశాడు. డబ్బు ఇవ్వాలనేసరికి తాయెత్తులు అడుగుదామనుకున్నవారు కొందరు అడగటం మానేశారు.

సరిగా ఆ సమయంలో శిష్యుడు అక్కడికి వచ్చాడు. తన గురువును చూశాడు. వెంటనే వాడు మండిపడుతూ, ‘మళ్లీ ఇక్కడ దాపురించావా? దొంగ సన్యాసివాడా?’ అన్నాడు. తరవాత వాడు చుట్టూ చేరిన జనం కేసి తిరిగి, ‘అయ్యా, మీరెవరూ ఇతణ్ణి నమ్మకండి! వట్టి మోసగాడు! మొన్న మొన్నటిదాకానేను ఈ మనిషికి శిష్యుణ్ణిగా ఉండి, ఇతను చేసే పాపంలో పాలుపం చుకున్నాను!’ నాకు బుద్ధి వచ్చింది! ఈ మనిషి వల్ల మీరు మాత్రం మోసపోకండి! ఇతడి దగ్గిర ఎలాంటి మహిమలూ లేవు,’ అని కేకలు పెట్టాడు.