అతను ఉత్తరంగా బయలుదేరి వెళ్లి ముగ్గురు ముసలమ్మలుండే చోటికి చేరాడు. ఈ ముసలమ్మలుకూడా చాలా చెడ్డవాళ్లు; గుడ్డివాళ్లుకూడా, ఏరు ముగ్గురికీ కలిపి ఒకే కన్ను ఉండేది; దానిని ఎవరు పెట్టుకుంటే వారుమాత్రమే చూడగలిగేవారు. ఈ ముసలమ్మలు తమ కంటిని ఒకరి చేతినుంచి ఒకరు అందుకునే సమయంలో పెర్సియన్ కాజేశాడు. “మన కన్ను ఎవరో కాజేశారు! మనం ఇక చూడలేం!” అంటూ ముసలమ్మలు వాపొయారు.

“మీ కన్ను నాదగ్గిరే ఉంది. పశ్చిమ దేవతలుండే చోటికి దారి చెప్పారా దీనిని మీకిస్తాను. లేదా, మీ గతి ఇంతే-శాశ్వతంగా గుడ్డివాళ్లయిపొతారు!” అన్నాడు పెర్సియన్.

విధి లేక ముసలమ్మలు పెర్సియన్ కు పశ్చిమదేవతలుండే చోటికి దారి చెప్పారు. పెర్సియన్ వారి కన్ను వారికిచ్చి ఆ దారిన బయలుదేరి పశ్చిమదేవతలుండే చోటు చేరుకున్నాడు.

పశ్చిమదేవతలు అతన్ని ఆదరించి అతనికి భీకరమైన తల తెచ్చే ఉపాయం చెప్పి, అందుకు అవసరమైన సాధనాలు కూడా ఇచ్చారు. వీటిలో మంత్రపు చెప్పలూ, మంత్రపు కత్తి, మంత్రపు టోపీ, మంత్రపు సంచీ ఉన్నాయి.