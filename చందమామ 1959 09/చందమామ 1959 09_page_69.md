సేవకులు ధనంజరుడితో, "అయ్యా, వంటచెరుకు దొరకటం చాలా కష్టంగా ఉన్నది," అన్నారు.

"ఏనుగుల శాలలూ, గుర్రాలశాలలూ పడగొట్టి వాటి కలపను వంటచెరుకుగా వాడండి," అన్నాడు ధనంజరుడు.

నాలుగు మాసాలూ గడిచాయి. నగలు చేసేవారు పెళ్ళికూతురి నగలు తయారు చేసి పట్టుకువచ్చారు. పెళ్ళినాడు పెళ్ళి కూతురికి రత్నాలతొడుగు తెడిగారు. ఆమె ఒంటిన ఏడుకోట్ల విలువచేసే నగలున్నాయి. (అంత విలవైన నగలు ఆ కాలంలో మరి అద్దరు స్త్రీలుమాత్రమే ధరించినట్టు చెబుతారు: వారిలో ఒకతె సుజాత; సిద్ధార్థుడు బుద్దుడు కాబోయే ముందు ఆయనకు పాయసం తీసుకుపోయేటప్పు డామె వాటిని ధరించింది; రెండవ స్త్రీ బంధులుడనే కృతియుడి భార్య. ఈ బంధులుణ్ణి గురించి ముందు ముందు తెలుసుకుంటాం.)

పెళ్లి ముగిసింది. ధనంజరుడు తన కుమార్తెకు బళ్లతో బంగారమూ, వెండి గృహపరికరాలూ భరణం ఇచ్చాడు, ఆమెకు రకీకులుగా ఎనిమిదిమంది బుద్దిమంతుల నిచ్చాడు, అనేకవేలమంది దానదాసిల నిచ్చాడు, లక్షణ ఇరవైవేల గోవుల నిచ్చాడు. ఆయన రాజుగారినీ ఇతర పెళ్లివారినీ సగం దూరం సాగనంపి తిరిగి వెళ్లిపోయాడు.

మిగారుడికి ఐరాపతాన్ని తెచ్చుకున్నట్ట యింది. "కోడలితోబాటు ఈ పరివారమంతా కూడా ఏమిటి? చీరందరినీ నే నెలా భరించేది?" అనుకున్నాడాయన.

పెళ్లికూతురు గృహప్రవేశం చేసే సమయంలో రాజుగారూ ఇతర సామంతులూ విశాఖకు అమూల్యమైన కానుకలూ, కట్నాలూ చదివించారు. వాటన్నిటినీ ఏమి చెయ్యాలో తోచక విశాఖ, ఒకరు పంపిన వాటిని మరొకరికి బహుమానాలుగా పంచేసింది.

—(ఇంకావుంది)