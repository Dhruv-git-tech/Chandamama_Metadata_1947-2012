కాంట్ర లేనివాణ్ణి ఎక్కడైనా చూశారా ?'' అని అడిగాడు.

''చూడలేదు ! చూడలేదు !'' అన్నవి పిశాచాలు రెండూ ఏకకంఠంగా.

అ జవాబుకు అతడు సంతృప్తిపడి, తన చిన్ననాటి విషయాలు వాటికి చెప్పిసాగాడు. తనకున్న మంచి గుణాలనూ, వాటి సాయంతో జీవితాన్ని తానెలా తీర్చి దిద్దుకున్నదీ. అంచెలంచెలుగా వివరించడం మొదలు పెట్టాడు.

పిశాచాలు రెండూ, చాలా సేపు ఓపికగా విన్నాయి. కాని, ఆ మనిషి తనను గురించి గొప్పగా చెప్పుకోవడం ఆపలేదు. క్రమంగా పిశాచాలకు ఓపికపోయి, మెదడు స్తంభించి, కడుపులో తిప్పడం మొదలు పెట్టింది. మరి కాసేపటికి చెప్పులు గింగుర్లెత్తడం, కళ్ళవెంట నీళ్ళు కారడం మొదలైంది. అయినా ఆ మనిషి తనను గురించి చెప్పుకోవడం ఆపలేదు. ఇక భరూరచలేక, పిశాచాలు అదృశ్యమైపోయి, వాటి నివాసమైన మర్రిచెట్టును చేరాయి.

''అయ్యోబాబు, ఏం మనిషి ! తల వాచేలా చేశాడు,'' అన్నది కుర్రపిశాచి.

అందుకు వృద్ధపిశాచం నవ్వి, ''తల వాస్తే వాచిందిగానీ, మన సందేహం తీరి పొయింది,'' అన్నది.

కుర్రపిశాచం అర్థం కానట్టు చూసింది.

వృద్ధపిశాచం తాపిగా చెట్టు కొమ్మకు జారగిలపడి, ''చూశావా, ఆన్నిటికన్నా పెద్దబలహీనత, తనను తాను పొగుడు కోవడం. ఒక మనిషికి ఏదుర్గుణాలూ లేకపొవచ్చుగానీ, తనను తాను పొగుడు కోవడం, అనే బలహీనత వుంటే, యిక అతడి సుగుణాలకు విలువ వుండదు. ఒకడి సుగుణాలను యితరులు గ్రహించాలి తప్ప. తానే పొగుడుకోకూడదు, అనే ఆలోచన లేకపొవడంవల్ల, నలుగు రిలో చులకన అవుతూంటారు. ఇంతెందుకు—ఎప్పుడూ మనుషుల్ని ఏడిపించే మనల్నే. ఏడిపించాడిమనిషి !'' అన్నది.

వృద్ధపిశాచం చెప్పినదానికి, కుర్రపిశాచం అవునన్నట్టు తలాడించింది.