నక్కలను సమీపించి, 'ఎందుక లా విలపిస్తున్నారు ?' అని అడిగాడు.

'ఇక్కడికి కొంతదూరంలోని ఒక గుహలో భయంకరమైన ఖడ్గమృగం నివసిస్తున్నది. అది, మాకు పుట్టె పిల్లలను కాళ్ళతో తొక్కి చంపేస్తున్నది. ఆ కారణంగా మాకు సంతానం లేకుండా పోతున్నది. అదే మా విషాదానికి కారణం,' అన్నవి నక్క దంపతులు.

ధీరసింహుడు తక్షణమే బయలుదేరి, మగనక్క దారి చూపగా ఆ గుహ ముఖ ద్వారం చేరుకున్నాడు. ఖడ్గమృగం గాఢ నిద్రలో ఉన్నది. నిద్రిస్తూన్న ప్రాణిని చంపడం వీరుడికి తగదని భావించి, ధీరసింహుడు ద్వారం పక్కనే ఉన్నచెట్టెక్కి కూర్చున్నాడు. కొంతసేపటికి, ఖడ్గమృగం నిద్రలేచి బయటకు వచ్చింది. ధీరసింహుడు హతాత్తుగా దాని మీదికి దూకి, గొడ్డలితో దాని తలను బద్దలు చేశాడు. ఖడ్గమృగం గిలగిలా తన్నుకుచెచ్చింది.

ధీరసింహుడి సాహ సానికి పరమా నందం చెందిన నక్క దంపతులు, 'రాజకుమారా, నువు చేసిన ఉపకారం జీవితాంతం మరవరానిది. ఈ అరణ్య ప్రాంతానికి నువు ఎందుకు వచ్చావు ? చెప్పాపంటే చేతనైనసాయం చేయగలం,' అన్నవి ఎంతో కృతజ్ఞతతో.

ధీరసింహుడు తను వచ్చిన పని గురించి చెప్పాడు.

'ఆ మాటల గురించి మేము కూడా విన్నాము. కాని, అవి ఎక్కడ నుంచి వస్తాయో సరిగా తెలియదు. అయినా, నీవంటి వీరుడికి అసాధ్యమేదీ ఉండదు. ఈ అడవి దాటాక ఎడమవైపు తిరిగి వెళ్ళు; విజయం సాధించగలవు,' అని, అతణ్ణి సాగనంపాయి నక్కదంపతులు.

ధీరసింహుడు అడవిదాటి, కాలినడ కనే చెట్టుచేమలతో దట్టంగా ఉన్న సముతల ప్రదేశాన్ని చేరుకుని, సేదతిరడానికి ఒక చెట్టుకింద కూర్చున్నాడు. ఆక్కడ అతనికి రెండు పాములు కనిపించాయి.