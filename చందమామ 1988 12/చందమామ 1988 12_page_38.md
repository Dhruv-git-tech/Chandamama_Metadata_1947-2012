గొప్ప యాత్రికుడు

బయటపడి, అతడు అద్భుతమైన టార్ఫాన్ నగరం చేరుకున్నాడు. ఆనాడు ఆనగరం బౌద్ధమత సంస్కృత భాషా ప్రభావాల కారణంగా గొప్ప సంస్కృతికి కేంద్రమై ఉండేది (నగరం ఇప్పటికీ ఉన్నది గాని ఆనాటి చిహ్నాలేవీ కనిపించవు).

ఆయన భారతదేశం చేరుకుని ఆనందాశ్చర్యాలకు లోనయ్యాడు. బుద్దుడి జన్మభూమిలో అడు గు పెట్టినందుకు ఆనందమూ, దేశ సంస్కృతి వైభవాన్ని చూసి ఆశ్చర్యమూ చెందాడు. ఆనాడు హర్షవర్ధనుడు భారతదేశంలో సువిశాల సామ్రాజ్యాన్ని పరిస్థితించేవాడు.

ప్రపంచ చరిత్ర (గ్లింప్సన్ ఆఫ్ వరల్డ్ హిస్టరీ) అన్న గ్రంథంలో జవహర్లాల్ నెహ్రూ, ఆ మహాయాత్రికుణ్ణి గురించి ఇలా రాశాడు:

"అతడిక బౌద్ధ భక్తుడు. బౌద్ధమతం పుట్టిన భూమిని దర్శించి, ఆ మతానికి సంబంధించిన పవిత్ర గ్రంథాలను తీసుకు పొవడానికి అతడు వచ్చాడు. గోబీ ఎడారి దాటి, తాష్కండ్, సమర్కండ్, బాక్, ఖోటాన్, యార్కండ్ మొదలైన నగరాల గుండా ప్రయాణం చేసి మన దేశానికి వచ్చి, దేశమంతటా పర్యటించాడు. బహుశా సింహళాన్ని కూడా దర్శించా డేమో. యాత్రాసమయంలో చూసిన ప్రదేశాల గురించీ, కలుసుకున్న వ్యక్తుల గురించీ అతడు తన గ్రంథంలో ఆద్భుతంగా వర్ణించాడు. మనదేశం వివిధ ప్రాంతాలలో అతడు చూసిన మనుషులను గురించి చెప్పిన విషయాలు కొన్ని ఈనాటికీ నిజంగానే వుంటున్నవి. అతడు విన్న అద్భుతమైన కథలూ, బుద్దుడికీ, బోధి సత్తులకూ సంబంధించిన ఎన్నో అద్భుత గాథలూ ఆయన గ్రంథస్థం చేశాడు.

ఆయన భారతదేశంలో, ముఖ్యంగా పాటలీపుత్రానికి సమీపంలోని నలందా విశ్వవిద్యాలయంలో చాలా సంవత్సరాలు గడిపాడు. బౌద్ధారామమూ, విశ్వవిద్యాలయమూ అయిన నలందలో 10 000 మంది విద్యార్థులూ, బౌద్ధ సన్యాసులూ ఉండేవారని చెబుతారు. వైదిక విద్యకు కేంద్రంగా వెలసిన కాశికి పోటీగా, నాడు రూపొందించబడిన గొప్ప బౌద్ధ విద్యా కేంద్రమే నలందా విశ్వవిద్యాలయం."