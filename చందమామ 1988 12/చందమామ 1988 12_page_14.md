కరణం చప్పున చల్లబడిపోయి, ''అవేం మాటల్లా? ఉదయం నీవన్న మాటలకు నా కళ్ళు తెరుచుకున్నాయి. డబ్బుందన్న అహంకారంతో, నా బాధ్యతలు నేను మరిచిపోయాను. నా తండ్రిని నేను సేవించు కోవాలి గానీ, వేరే మనిషిని పెట్టడం ఎంత తప్పు!'' అన్నాడు.

రాముడు అదే విధంగా మునసబు, భూషయ్య, వీరన్న, పేరయ్య—అందరికీ కేమార్పణ చెప్పుకున్నాడు. వాళ్ళందరూ కూడా కోపాన్ని మరిచిపోవడమే గాక, తప్పు తమదే అని ఒప్పుకున్నారు.

ఒక వారం రోజులపాటు రాముడు ఊళ్ళో అందరితోనూ ఎంతో మంచిగా వున్నాడు. రాముడిలో మార్పు వచ్చినందుకు, అందరూ సంతోషించడమేగాక, యీ మంచి గుణంవల్ల బంగారానికి తావి అచ్చినట్లయిందని వాణ్ణి మెచ్చుకున్నారు.

తర్వాత రాముడు పారుగూరు వెళ్ళి, తిన్నగా వస్తాదు మల్లన్న ఇల్లు చేరుకుని, ''ఒరేయ్, మల్లన్నా! నా బండి నిద్దం చేయి. తీసుకు వెళ్ళడానికి వచ్చాను,'' అని పెద్ద కేకపెట్టాడు.

మల్లన్న లోపలి నుంచి వచ్చి, రాముణ్ణి చూసి గుర్తుపట్టి, ''ఎవరితో మాట్లాడు తున్నావో తెలుసా? నీ బండి నీది కావాలంటే, నాతో కుస్తీపట్టి ఓడించు,'' అన్నాడు వెటకారంగా.

''నిన్నోడించడానికి కుస్తీ కూడా పట్టాలా?'' అంటూ రాముడు గుప్పెళ్ళు