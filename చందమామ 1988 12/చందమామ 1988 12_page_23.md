పటాలూ ఐదుగురు కన్యలుగా మారి ధీర
సింహుడి చుట్టూ చేరి, పాడుతూ సృత్యం
చేయసాగారు. రాత్రంతా, వారి ఆట పాట
లతో గడిచింది. తెల్లవారేసరికి ఆ కన్య
లందరూ మళ్ళీ చిత్రపటాలుగా మారి
గోడలకు వేలాడసాగారు.

ధీరసింహుడు అమితాశ్చర్యంతో ఆ
మంటపాన్ని పరిశీలనగా చూడసాగాడు.
ఆప్పుడతనికి ఒక కన్నంలోనుంచి, చీమల
బారు పాకుతూ బయటకు రావడం
కనిపించింది. అతడు గోడను తడితే
బోలుగా ధ్వనించింది. వెంటనే అతడు
గోడను బద్దలుకొట్టాడు. అందులో ఒక
ఆరా, అరలో ఒక పాత తాళంచెవీ కనిపిం

చింది. ఆ తాళంచెవి సహాయంతో, అతడు
భవనంలో మూసి ఉన్న ఒక్కొక్క గదిని
తెరవబోయాడు. కాని ఒక్క గది
తాళం కూడా రాలేదు. ఆఖరికి అతడు
చివరనున్న ఒక గది తాళాన్ని తీయ
గలిగాడు. ఆ గదిలో చిన్న ఇనుపపెట్టె
కనిపించింది. కాని, అది తాళం వేయబడి
ఉన్నది. తాళంచెవికోసం గదంతా గాలిం
చాడు. కాని, ప్రయోజనం లేకపోయింది.
అతడు గదిలో అటూ ఇటూ తిరుగు
తూండగా, అతని కాలు ఒక మీట మీదపడి
ఇనుపపెట్టె గభీమని తెరుచుకున్నది. ఆ
పెట్టెలో ఒక రాగి రేకు కనిపించింది.

ధీరసింహుడు రాగిరేకును తీసి
చదివాడు: “ఇదంతా మాయ! ఈ తోట
మధ్యలో ఉన్న బంగారు వృకెన్ని
పెకలించిన ధీరుడు ఈ మాయను
తెలుసుకోగలడు,” అని అందులో రాసి
ఉన్నది.

ధీరసింహుడు ఉత్సాహంగా తోటలోకి
వెళ్ళాడు. రాగిరేకుమీద రాసి ఉన్న
విధంగానే ఉద్యానవనంమధ్యలో బంగారు
వృక్షం కనిపించింది. అయినా, అతడు
ఎంత ప్రయత్నించిన ప్పటికి దానిని
కదిలించలేకపోయాడు. కొంతసేపటికి
అతని దృష్టి, ఆ వృక్షం పక్కనే ఉన్న
మరొక బంగారు మొక్క మీద పడింది.