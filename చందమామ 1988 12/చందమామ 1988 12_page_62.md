“అంతాబాగానేవున్నది. మరి, ఆదిత్య దొంగ అని రుజువు చేయడం ఎలా ?” అని అడిగాడు కొమరయ్య.

జనార్దనం, అతడికి ఏం చేయాలో చెప్పి వెళ్ళిపోయాడు.

మర్నాడు కొమరయ్య, ఆదిత్యను కలుసుకుని, “చలపతి, తన ఇంట జరిగిన దొంగతనం గురించి, లోగడ కచేరీలో ఫిర్యాదు చేశాడు. రాత్రి గస్తి తిరుగుతున్న రకీకభటులకు, దొంగ ఒకడు దొరికాడు. కాని, వాడు విచ్చి వాడిలా ప్రవర్తిస్తున్నాడట. ఇది నటనేమో అని వాళ్ళ అనుమానం. నువ్వు కచేరికి వచ్చి, వాణ్ణి చూసి గుర్తుపట్టాలి,” అన్నాడు.

కొమరయ్యతో కచేరీకి వెళ్లిన ఆదిత్య, అక్కడ విచ్చి చూపులు చూస్తున్న మనిషిని చూస్తూనే, “వీడే, ఆ రాత్రి కత్తి చూపి సన్ను స్తంభానికి కట్టి, చలపతిగారిల్లు దోచుకున్న దొంగ. ఎలాగైతేనేం, దొంగ దొరికాడు!” అన్నాడు.

ఆ వెంటనే, విచ్చివాడిలా నటిస్తున్న జనార్దనం, ఒక్కదూకున వచ్చి, ఆదిత్య మెడ వడిసి పట్టుకుని, “దొంగ దొరికిన మాట నిజం. అయితే, ఆ దొంగవు నువ్వే! తేళ్ళు. జెర్రులూ పాకే చీకటి కొట్లో వేయమన్నావా? లేక నిజం ఒప్పుకుని దొంగిలించిన సామ్ము తెచ్చియిస్తావా?” అన్నాడు.

ఆదిత్య నిలువెల్లా వణికిపోతూ, నేరం ఒప్పుకున్నాడు. ఒక రకీకభటుడు వెంట రాగా, ఇంటికిపోయి దొంగిలించిన సామ్ముతో కచేరికి తిరిగి వచ్చాడు. అయితే, వెండివస్తువులన్నీ అలాగే వున్నవి కాని, ఐదువందల రూపాయిల నగదులో వంద రూపాయిలు ఖర్చయిపోయినై.

జనార్దనం అతణ్ణి కటకటాలకు వెనక వున్న గదిలో వుంచమని రకీకభటులకు చెప్పి, చలపతికి కబురు చేశాడు.

చలపతి పోయిన సామ్ము దొరికినందుకు చాలా సంతోషించి, “ఇదంతా, మా అమ్మాయి పుట్టిన వేళావి శేషం!” అన్నాడు.