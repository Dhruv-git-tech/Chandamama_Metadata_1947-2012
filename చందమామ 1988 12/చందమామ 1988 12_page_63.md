# మూడురాగిడబ్బులు

ఒక నగరంలో చాంగ్ అనే పాగాకు అమ్ముకునేవాడుండేవాడు. కావడిబద్దకు రెండు చివరలా వెదురు తట్టలు కట్టి, వాటిలో పాగాకు పెట్టుకుని, వీధులవెంట కేకలు పెడుతూ తిరిగి అమ్ముకునేవాడు. జనసమ్మర్థమైన వీధులకుండా తిరుగుతూ చాంగ్ చాలా శ్రమపడి తన వృత్తి సాగించుకోవలిసి వచ్చేది. అతను అమ్మే సరుకు సందులలోనూ, గొందులలోనూ అమ్ముడయేది కాదాయె.

ఒకనాటి ఉదయం చాంగ్ కావడి భుజాన వేసుకుని, జనాన్ని తోసుకుంటూ పోతూ ఉండగా, చింకి దుస్తులు ధరించి ఉన్న ఒక వృద్ధుడు అతన్ని భుజం తట్టి అపి, “బాబూ. నా చిలుము నిండా పాగాకు నించుతావా ?” అని అడిగాడు.

చాంగ్ అటూ ఇటూ చూశాడు. కావడి దించటానికి అవకాశం కనిపించలేదు.

ముసలివాడు మూడు రాగి డబ్బులు చూపాడు. నిజానికి చిలుము నిండే పాగాకుకు అది పెద్ద ధరే.

“ఈ రద్దీలో కావడి దించటం నావల్ల కాదు. నీ చిలుము నువే నింపుకో తాతా,” అన్నాడు చాంగ్.

ముసలివాడు తన బొటనవేలూ, చూపుడువేలూ ఉపయోగించిమూడుపట్లు తీసి చిలుములో జాగ్రత్తగా కూరాడు. ఆ కాస్తచిలుములో అంత పాగాకు పట్టి సందుకు చాంగ్ ఆశ్చర్యపోయాడు. అయితే, చిలుము ఇంకా నిండనే లేదు. వృద్ధుడు తట్టలో ఉన్న పాగాకంతా ఆ చిలుములోకి ఎలాగో పట్టించాడు.

చాంగ్ నోటమాట లేక, మోసం జరిగి సందుకు ఎంతగానో బాధపడుతూ, ఖాళీ అయిపోతున్న పాగాకు తట్టనూ, వృద్ధుణ్ణీ చూస్తూ రాయిలా ఉండిపోయాడు.