కృష్ణావతారం

ఒకనాటి రాత్రి కృష్ణుడు తన తండ్రి ఇంట ఉండి ఒక ఆలోచన చేశాడు. తన వారికి వైభవోపేతమైన ద్వారకానగరం ఏర్పడింది. కాని వారికి జీవనం సుఖ ప్రదంగా జరిగే ఒనరు ఏర్పడలేదు. అందుచేత అతను శంఖనిధిని తలుచు కున్నాడు. వెంటనే శంఖనిధి ప్రత్యక్షమై, చేతులు మోడ్చి నమస్కరించి, 'స్వామీ, ఎందుకు నన్ను స్మరించావు ? నీ అజ్ఞ ఏమిటో తెలిస్తే నిర్వర్తిస్తాను,' అన్నది.

'నిధిదేవతా, దరిద్రుడు చచ్చినవాడితో సమానం. నావారిలో దీనులూ, అనాధులూ, ఆర్తులూ ఉండగా చూసి సహించలేను. అన్ని ఇళ్ళలోనూ సంపత్సమృద్ధి ఉండే టట్టు చూడు,' అన్నాడు కృష్ణుడు.

'చిత్తం,' అని శంఖనిధి వెళ్ళి మిగిలిన ఎనిమిది నిధులనూ కలుసుకుని, కృష్ణుడి కోరిక తెలిపింది. వెంటనే ద్వారక అంతటా నవనిధులూ వెలిశాయి. అ నగరంలో పేద వాడంటూ లేకుండా పోయాడు.

ఇదే విధంగా కృష్ణుడు మరొకసారి వాయుదేవుణ్ణి స్మరించాడు. వాయుదేవుడు వచ్చికృష్ణుడికి నమస్కరించి నిలబడ్డాడు.

'వాయుదేవుడా, బలంలో నీకు చాలిన వాడు ఎవడూ లేడు. నాకొక పని చేసి పెట్టాలి. అదేమిటంటే; ఇంద్రుడికి విశ్వ కర్మ సుధర్మ అనే సభ చేసి ఇచ్చాడు. మా యాదవులకు కూడలిగా ఒక మంచి సభ అవసరం. అందుచేత నువు ఇంద్రు