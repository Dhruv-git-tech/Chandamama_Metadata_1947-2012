చెప్పారు. జొహాన్స్ బర్గ్ చేరి అతను గ్రాండ్ నేషనల్ హోటలుకు వెళ్ళితే, అందులో తెల్లవాళ్ళకు మాత్రమే ప్రవేశం ఉంటుందన్నారు. అక్కడి నుంచి ప్రిటోరియాకు ఫస్ట్‌క్లాస్ టిక్కెట్టు కొనటమే చాలా ప్రయాస అయింది; స్టేషన్ మాస్టరు ఒకంతట ఆ టిక్కెట్టు ఇవ్వలేదు. తోటి ప్రయాణీకు లైన తెల్లవాళ్ళు కొందరు అడ్డు పడకపొతే అతన్ని ఫస్ట్‌క్లాసు పెట్టె నుంచి గెంటెయ్యడం జరిగేదే.

డర్బాన్ నుంచి ప్రిటోరియాకు ఆప్పట్లో అయిదు రోజుల ప్రయాణం. ఈ అయిదు రోజులలోనూ దక్షిణాఫికా భారతీయుల పరిస్థితి గాంధీకి బాగా తెలిసి వచ్చింది. భారతీయ వర్తకులు ఈ అవమానాలను సహించటం నేర్చుకున్నారు. కాని గాంధీ నేర్చుకున్నది వేరు. అతని బిడియమంతా పోయింది. అతని అంతరాత్మలోకి ఒక కొత్త దార్ఘం ప్రవేశించింది. ఆ చలిరాత్రి మరిట్ట్ బర్గ్ స్టేషనులో అతను దక్షిణాఫికా భారతీయులకు జరిగే అన్యాయాలను సహించ రాదని తీర్మానించుకున్నాడు. వాటిని ప్రతిఘటించాలి; అవి అన్యాయాలని నచ్చ జెప్పాలి; పాలకులలో ఉండే సహజ మానవత్వాన్ని చైతన్యవంతం చెయ్యాలి. ఇది కేవలమూ తన సమస్య కాదు, తన జాతిది, మానవజాతిది. దక్షిణాఫికా భారతీయులు పరిస్థితికి తల ఒగ్గారు.

కోర్టులో లేచి నిలబడి మాట్లాడలేకపోయిన గాంధీ ప్రిటోరియా చేరుతూనే అక్కడి భారతీయులను సమావేశ పరిచి, ట్రాన్స్‌వాల్‌లోని భారతీయుల స్థితిని గురించి వారికి చెప్పాడు. సమావేశం జయప్రదంగా జరిగింది. భారతీయుల ఇక్కట్లను బహిరంగ పరచటానికోక సంస్థ ఏర్పడటం మంచిదని గాంధీ సూచించాడు. నేర్చుకో దలచిన వర్తకులకు తాను ఇంగ్లీషు నేర్పుతా నన్నాడు. ఒక మంగలీ, ఒక గుమాస్తా, ఒక