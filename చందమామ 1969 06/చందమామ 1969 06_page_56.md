మట్టి సమస్య

ఒక గ్రామంలో ప్రజలు ఊర బావి ఒకటి తవ్వించాలని తీర్మానించారు. బావి తవ్వటానికి గ్రామాధికారి అనుమతి ఇచ్చి, మనుషులనూ, పర్యవేక్షకుణ్ణి ఏర్పాటుచేశాడు.

పర్యవేక్షకుడు పని ప్రారంభించబోతూ గ్రామాధికారి వద్దకు వచ్చి, “బాబుగారూ, బావి తవ్వగా వచ్చే మట్టిని ఎక్కడ పోయిద్దామంటారు?” అని అడిగాడు.

గ్రామాధికారి కొంచెం ఆలోచించి, “ఆ మట్టి పాయ్యటానికి వేరే ఒక గుంట తవ్విద్దాం,” అన్నాడు

“అప్పుడా గుంట మట్టి మళ్ళీ సమస్యే అవుతుంది గదండీ?” అన్నాడు
పర్యవేక్షకుడు.

“ఆ మాత్రం తెలీదుటయ్యా? ఈ మట్టి ఆ మట్టి కూడా పల్టేటట్టుగా పెద్ద గుంట తవ్వించు,” అని గ్రామాధికారి విసుక్కున్నాడు.