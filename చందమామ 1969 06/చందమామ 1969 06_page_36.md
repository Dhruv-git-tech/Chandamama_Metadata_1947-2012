శక్తిని ప్రదర్శించి, పెద్ద బహుమాన మేదైనా తీసుకుని, దానితో పెళ్ళాడి గృహస్తు కావటం ఉత్తమమన్న నిర్ణయాని కొచ్చాడు.

ప్రచండుడు అవంతీ నగరం చేరి, రాజు గారి కొలువుకు పోయి ఆయనతో తన కున్న అమానుషశక్తి గురించి చెప్పి, కావాలంటే పరీక్షించమన్నాడు. కాని, రాజుకు యిటు వంటి శక్తుల్లో నమ్మకం లేకపోగా, అలాంటి శక్తులున్నపని చెప్పే వాళ్ళని చూస్తే అవ హేళన కూడా ఆ కారణం వల్ల ప్రచండుడు రాజుగారి వల్లనేకాక, కొలువు తీరి వున్న సభికుల నుంచి కూడా అవమానం పొంద వలసి వచ్చింది.

ప్రచండుడు కొలువు నుంచి బయటికి వచ్చాడు. అతడిలో అవంతీ రాజుపై ప్రతీకారం జరిపి తీరాలన్న తీవ్రమైన కోర్కె కలిగింది.

కొలువులో ప్రవేశిస్తూనే అతడు రాజును చూసి, అతడికి యింకా ఇరవై ఆయిదు రోజుల్లో మృత్యువు రాసి పెట్టి వున్నదని గ్రహించాడు. రాజు మర్యాదగా ప్రవర్తించి వున్నట్టయితే, అతడికి తన శక్తి ప్రదర్శించి, తరవాత ఏకాంతంగా అతడి మృత్యువు సంగతి చెప్పి, యీ ఇరవై ఆయిదు రోజుల లోగా రాజ్యవ్యవహారాలు తగు విధంగా సరిదిద్దుకోమని చెప్పాలనుకున్నాడు.