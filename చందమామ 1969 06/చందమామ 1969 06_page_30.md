ముందే పారిపోయాడు. అదుగో, ఆ మూల వున్న ముగ్గురు సోమరి వెధవలూ మాంచి కైపుతో కళ్ళు మూశారు. భూకంపం వచ్చి ఇల్లు కూలినా లేవరు,” అన్నది.

శిఖిముఖి, నాగుమల్లిని సమీపించి మౌనంగా ఆమె కాలి చేతి కట్లను విప్పసాగాడు. విక్రమకేసరి అతడి దగ్గిర కొచ్చి, “ఏం, శిఖి! ఆ పూజారి దుర్మార్గుణ్ణి వెంబ డించే ప్రయత్నం చేయొద్దా? వాడు మరో సారి మనందరి నీ మోసగించి పారి పోయాడు,” అన్నాడు.

“వాడు రోజులు మూడిననాడు గాని మన చేతబడడు. ఈ గుడ్డి వెన్నెల్లో వాణ్ణియో మహారణ్యంలో ఎక్కడని వెతుకుతాం? మనకు అనవసర శ్రమ తప్ప ఫలితం వుండదు. ఇదిగో, యీ గండుపోతు కూతుర్ని తండ్రికి ఒప్ప చెపితే, మన బాధ్యత తీరి పోతుంది. ఆ తరవాత మనం నిశ్చింతగా మీ తాతగారిని గురించి తెలుసుకునేందుకూ, ఆ శిథిలాలయ రహస్యం ఏమిటో కను క్కునేందుకూ బ్రహ్మపుత్రా నదీ ప్రాంతా లకు పోదాం,” అన్నాడు శిఖిముఖి.

నాగుమల్లి కట్లు పూడతీయగానే లేచి నిలబడబోయి, రక్తప్రసారం సరిగా జరగక కాళ్ళు చచ్చు పడటంతో తిరిగి బల్లమీద

కూర్చుంటూ, విక్రమకేసరితో, “ఈ శబర కురాడికి ఆ శిథిలాలయ పూజారి ఎంత జిత్తులమారో యింకా తెలిసినట్టు లేదు. వాడు మీకంటె ముందుగా ఆ బ్రహ్మపుత్రాలోయల్లోని శిథిలాలయాన్ని చేర తాడు,” అన్నది.

“అక్కడికి వెళ్ళేందుకు అవసరం అయిన దారి గుర్తులూ అవీ వున్న పటం గల తాళపత్రాలు మా దగ్గిర వున్నవి. ఆదారేదో తెలుసుకునేందుకే పూజారి ఆతాళపత్రాల కోసం యింతగా తెగించి ప్రయత్నించాడు. అవి జన్మలో వాడిచేత బడవు,” అన్నాడు శిఖిముఖి.