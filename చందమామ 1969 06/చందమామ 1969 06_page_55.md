బెట్టి, ఆ డబ్బుతో వరదరాజు ఇంటికి బయలుదేరాడు.

తన కుమార్తెను వివాహం ఆడదలిచిన ముగ్గురు యువకులూ గడువులోపలే తలా ఒక వందరూపాయలూ తెచ్చి తన చేత పెట్టగానే, వరదరాజు చాలా సంతోషించి మొదటగా కోదండపాణిని ఆ డబ్బు ఎలా సంపాయించావని అడిగాడు.

“నేను చాలా తెలివిగా మనుషుల మూడో విశ్వాసాలను ఆసరా తీసుకుని ఓంస్ప కపట నాటకం అడి, ఆ వంద రూపాయలూ సంపాయించాను,” అంటూ కోదండపాణి దారిలో తనకు దొరికిన కొయ్య బొమ్మ గురించి, ఆ తరవాత తాను చేసిన పనుల గురించి వరదరాజుకు చెప్పాడు.

“నువ్వెలా డబ్బు సంపాయించావు?” అని వరదరాజు, ఆనందుణ్ణి అడిగాడు.

“నేను అదృష్ట జాతకుణ్ణయి వుండాలి,” అంటూ ఆనందుడు తను దొంగను పట్టు కోవటం, జమీందారు మెచ్చి వందరూపా యలు యివ్వటం గురించి చెప్పాడు.

“నీ సంగతేమిటి?” అని వరదరాజు, గురునాథుణ్ణి ప్రశ్నించాడు.

“నేను జిత్తులూ, అదృష్టం వల్ల డబ్బు మూట చేజిక్కకుండానే కష్టపడి పని చేసి, యీ వందరూపాయలూ సంపాయించాను,” అంటూ గురునాథుడు తాను చేసిన కూలీ పని గురించి వరదరాజుకు చెప్పాడు.

కోదండపాణి తెలివితేటలు గలవాడే కాని, వాటిని కృత్రిమ మార్గాన ఉపయోగించే తత్వం ఆతడిది. ఆనందుడు కేవలం అదృష్టాన్ని నమ్ముకుని కూర్చునే రకం మనిషి. పోతే గురునాథుడు కష్టించి పని చేసి ప్రతిఫలం ఆశించే స్వభావం కలవాడు. వరదరాజు యిలా ఆలోచించి గురునాథుడికి తన కుమార్తె నిచ్చి వివాహం చేశాడు.