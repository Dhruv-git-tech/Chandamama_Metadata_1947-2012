వేచి ఉన్నారు," అంటూ తానే స్వయంగా అతనికి కవచం తొడిగింది. ఒక శిరస్త్రాణం మాత్రం పెట్టలేదు.

అతన్ని చూడగానే జనం జయధ్వానాలు చేశారు. బందిపోటుతో పోరాడి వచ్చినది అతను కాదని రాజభవనంలో కూడా ఎవరికీ తెలీదు. చారుమతి తమ్ములలో చిన్న వాడు మాత్రం అనుమానించి, “యుద్ధం చేసి వచ్చినది బావ కానేకాడు,” అని పెద్ద వాడితో అన్నాడు.

“ఛి, ఊరుకో! ఎవరన్నా వింటే నవ్వి పోతారు,” అన్నాడు చారుమతి పెద్ద తమ్ముడు.

“ఇంకోసారి యుద్ధం జరిగితే నేనన్నది రుజువు చేస్తాను, చూసుకో,” అన్నాడు చిన్నవాడు.

ఇది జరిగిన కొద్ది కాలానికే మళ్ళీ బందిపోటు వచ్చి పడింది. చారుమతి తన భర్తను యుద్ధానికి పంపాలని మరొకసారి ప్రయత్నించింది, కాని ఆమె ప్రయత్నం సాగలేదు. ఈసారి కూడా ఆమె కవచమూ, ఆయుధాలూ తీసుకుని, గుర్రమెక్కి, సైనికులను వెంటబెట్టుకుని వెళ్ళి, బందిపోటును పరారీ చేసి తిరిగి వచ్చింది.

ఆమె రాజభవనం నుంచి గుర్రాన్ని దిగు తూండగా ఆమె చిన్నతమ్ముడు ఆమె పాదా