అంతలో కొందరు మనుషులు అక్కడికి వచ్చారు. ఆనందుడు పట్టుకున్నవాడు ఒక పెద్ద దొంగ. వాడా రాత్రి జమీందారుగారింట విలువగల నగా నట్రా దొంగిలించి పారిపోతూండగా, కుక్క మొరగటంతో వాణ్ణి జమీందారుగారి నౌకర్లు వెంట తరిమారు. వాడు ఆనందుడి పాలబడ్డాడు. పోయిన ఆస్తి యావత్తూ దొరకటమే గాక, దొంగను కూడా అతిసాహసంతో పట్టుకున్నందుకు జమీందారుగారు. ఆనందుడికి నూరురూపాయలు బహూకరించాడు. ఆ డబ్బు తీసుకుని ఆనందుడు సంతోషంగా తిరుగు ప్రయాణ మయాడు.

ఇక మూడోవాడైన గురునాథుడు ఉత్తర దిక్కుగా బయలుదేరి మధ్యాహ్నం వేళకు ఒక గ్రామం చేరి, ఒక ఇంటికి పోయి, “అయ్యా, ఆకలిగా వుంది. ఇంత తిండి పెట్టండి. మీ పాలంపనో, తోటపనో ఏదైనా చేస్తాను,” అన్నాడు.

ఆ ఇంటి యజమాని అతడికి భోజనం పెట్టించి, ఆ సాయంత్రం తనతోపాటు పాలా నికి తీసుకు పోయాడు. గురునాథుడు ఒళ్ళొంచి బాగా కష్టపడి పనిచేశాడు. ఆ రాత్రి కూడా ఆ ఇంటనే అతడికి భోజనం దొరికింది. మర్నాడు తెల్లవారుతూనే అతడు మరో గ్రామానికి బయలుదేరాడు. అక్కడా ఒక రైతుకు తోటపనిలో సాయపడి తిండి సంపాయించుకున్నాడు. ఆ తరవాత మరో గ్రామం. ఈ విధంగా వారంరోజులు గడిచి పోయినై. కాని, గురునాథుడు ఒక్క చిల్లి గవ్వ కూడా సంపాయించలేక పోయాడు. తిండీతిప్పలూ మట్టుకు సుఖంగా జరిగి పోతున్నాయి.

గడువు కావస్తున్నది, పందరూపాయలు సంపాయించటం ఎలానా అని గురునాథుడు విచారిస్తూ, ఒకనాటి ఉదయం ఒక గ్రామం వీధి వెంట నడుస్తూండగా అతడికి ఒక చెట్టు కింద నలుగురైదుగురు మనుషులు