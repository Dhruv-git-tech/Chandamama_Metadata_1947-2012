విసుకుంటూ, “చలికి, ప్రాణం పోతున్నదిరా, బాబూ! తొందరగా నిప్పు పెట్టు!” అంటున్నది. దానికి జవాబుగా ఒక చిన్న గెంతు “అరవకే, అమ్మా! నిప్పు పెడుతున్నాను,” అని జవాబిస్తున్నది.

శివయ్య ఏమిటా ఆ నిప్పు పెట్టటం అని అశ్చర్యపడుతూ చూసేంతలో ఒక కుర్రవాడు మండుతున్న కట్టెపుట్లను ఇంటి చూరుకు అంటించబోతున్నాడు. ఆ కేకలు వేసుకుంటున్న వాళ్ళు తల్లి కొడుకులని శివయ్య గ్రహించాడు. కాని, చలిగా వుంటే ఇంటికి నిప్పు పెట్టటం ఏమిటా అని అతడు ఇంటి గుమ్మాన్ని చేరేంతలో, తల్లి పెద్దగా, “తొందరగా నిప్పు పెట్టరా, బాబూ! ఇల్లు కాలిపోతే మరో ఇల్లు కట్టుకోవచ్చు. ప్రాణం పోతే వస్తుందా?” అంటున్నది.

శివయ్య కుర్రవాడి చేతిలో నుంచి మండే కట్టెపుట్లను లాకుక్కని, సంగతేమిటని అడిగాడు. వాడి తల్లికి ఒంట్లో బాగో లేదు. చలికి ఆగలేక నిప్పు పెట్టమంటున్నది. వాడు ఇంటికి నిప్పు పెట్టేస్తున్నాడు.

తన కొడుకు కన్నా, పక్క గ్రామంలోని కుర్రవాడి కన్నా కూడా వీళ్ళిద్దరూ పెద్దమూర్ణులని శివయ్య అనుకుని, వాళ్ళకు చలి పోవాలంటే, ఇంటి మూల కుంపటిలో ఎలా నిప్పు వేసి రాజేసుకోవాలో చెప్పి, తన గ్రామానికి తిరిగి వచ్చాడు.

శివయ్య కిప్పుడు లోకంలో మూర్ణులకు కరువు లేదని తెలిసిపోయింది. తను అతి గారాబంగా పెంచటం వల్లనే తన కొడుకు మూర్ణుడుగా తయారయా డన్న గుర్తింపు కూడా కలిగింది. మర్నాటి నుంచి అతడు కొడుకును తనతో పాటు తోటపని చేయించ సాగాడు. కొద్ది కాలంలోనే వాడికి ఆ పనీలో ప్రావీణ్యం రావటమే గాక, శివయ్య పెద్దవాడైపోయింతరవాత, వాడే స్వయంగా కూరలు పండించి అమ్ముకువస్తూ, తండ్రికి ఏ శ్రమా లేకుండా చేసి, సుఖపెట్టాడు.