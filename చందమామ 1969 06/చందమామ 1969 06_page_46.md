ద్రోహానికి శిక్ష విధించ వచ్చాను. యుద్ధానికి మీరు నిద్ధంగా లేకపోతే అనుభవించండి,” అన్నాడు మహారాజు.

చండవర్మ ఆయనతో, “మహారాజా, వీళ్ళు అన్యాయంగా మన దూతను చంపారు. మనం ఈ దూతను చంపి పగ తీర్చుకురిదాం,” అన్నాడు.

“నుపు తొందరపడకు,” అని చండవర్మను వారించి, మహారాజు దూతతో, “మీరు శక్తిసింహణ్ణి ఎందుకు చంపారు ? మీకు ఏం ద్రోహం చేశాడు?” అన్నాడు.

దూత ఏమీ సమాధానం చెప్పక, మౌసంగా ఉండిపోయాడు.

మహారాజుకు క్రోధావేశం వచ్చింది. “ఏం మాట్లాడవు ? మీ రాజుకు నా పైన ఈర్ష్య ఉంటే ఆందుకు ఒక నిరపరాధిని బలి పుచ్చుకుంటాడా ? నాతో స్నేహం నటిస్తూనే ఇలా వెన్నుపోటు పొడుస్తాడా?” అన్నాడాయన.

దానికి రాయబారి కొద్దిగా ఉద్రేకం చెంది, “మా మహారాజుగారు మీ రాయబారిని బుద్ధిపూర్వకంగా హత్య చేయలేదు, మహారాజా,” అన్నాడు.

వెంటనే చండవర్మ అందుకుని, “బుద్ధి పూర్వకంగా చంపలేదూ ? మహారాజుగారు చంపమంటే చంపారా ? వారు ఆహ్వాన పత్రంలో అతన్ని చంపమని ఆదేశించారు కాబోలు ! ఏం?” అంటూ విరగబడినవ్వసాగాడు.

“తమరు బాగానే గ్రహించారు. ఇదుగో, మీ మహారాజుగారు పంచిన ఆహ్వాన పత్రం,” అంటూ రాయబారి ఒక ఆహ్వాన పత్రం తీసి రాజసింహుడి చేతికి అందించాడు. దాన్ని చూసి రాజసింహుడు నిశ్చేష్టుడయాడు. అందులో ఇలా ఉంది:

“ఈ పత్రం తెచ్చే శక్తిసింహుడు రాజు ద్రోహి. అతన్ని రహస్యంగా హత్య చేయ వలెను—రాజసింహ.”