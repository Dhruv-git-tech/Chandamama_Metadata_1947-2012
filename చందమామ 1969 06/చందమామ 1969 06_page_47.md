“ఏమిటిది?” అంటూ చండవర్మ ఆ పత్రాన్ని మహారాజు చేతి నుంచి తీసి చూశాడు. అది తాను కల్పిసినదే. అతని ముఖం వెల వెల పోయింది.

అతని ముఖాన్ని తీక్ష్ణంగా పరికిస్తున్న మహారాజు చండవర్మతో, “నిజం చెప్పు. నువు కల్పించినది కాకపోతే ఈ పత్రంలో ఉన్నది నీ కెలా తెలిసింది?” అన్నాడు.

“అదే, మహారాజా, నా సందేహం కూడానూ,” అంటూ రాయబారి తలపాగా తీసేశాడు.

“నువ్వేటోయే!” అన్నాడు మహారాజు విక్రమసింహుణ్ణి గుర్తించి.

చండవర్మ ద్రోహం బయట పడింది. అతన్ని రాజభటులు పట్టుకున్నారు.

“ఈ దుర్మార్గుడి సంగతి అప్పుడే నాకు తెలియజేయక ఇంత కాలం ఎందుకు ఊరు కున్నావు, విక్రమసింహ?” అని అడిగాడు మహారాజు.

“ఈ పత్రాన్ని ఈ దుర్మార్గుడే సృష్టించి నట్టు రుజువు దొరికితే బాగుంటుందనీ, వీడింకా ఎన్ని దుశ్చర్యలకు పాల్పడతాడో చూతామనీ ఆగాను. మిమ్మల్ని నా మీదికి యుద్ధానికి తెచ్చాడు. మన స్నేహానికి చిచ్చు పెట్టాలని చేతనయినంతా చేశాడు. నాకు వీడి తత్వం మొదటినుంచి తెలుసును. మీ బౌదార్యం కూడా నే నెరుగు దును. అందుచేత శక్తిసింహుణ్ణి ఇంత కాలమూ సురకీతంగా నా వద్దనే ఉంచాను. చండవర్మ తాను తద్విన గోతిలో తానే పడ్డాడు,” అన్నాడు విక్రమసింహుడు.

చండవర్మ విచారణ అప్పటి కప్పుడే జరిగింది. అతనికి మరణదండన విధించారు. కాంచనపురానికి శక్తిసింహుణ్ణి రాజునుగా నియమించి, రాజసింహ మహారాజు కొంత కాలం విక్రమసింహుడి ఆతిథ్యం స్వీకరించి, తన సేనలతో సహా రాజధానికి తిరిగివెళ్ళాడు.