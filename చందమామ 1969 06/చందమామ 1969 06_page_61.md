ఈ ఆడావుడిలో బోడిగుండువాణ్ణి ఎవరూ గమనించలేదు.

“ఆంటఫ్!” అని మొద్దబ్బాయి గట్టిగా అరిచాడు.

అంతే! ఎక్కడివారక్కడ బొమ్మల్లాగా అయిపోయారు. అందరూ గుడ్లు అప్పగించి, మొద్దబ్బాయిని చూస్తూ ఉండిపోయారు.

“పెళ్ళి చూడవచ్చిన పౌరులూ, రాజు భవనంలో ఇతర పనులు చూస్తున్న వాళ్ళూ, “ఏమిటిది? ఏమిటిది?” అన్నారు ఎంతో ఆశ్చర్యంగా.

మొద్దబ్బాయి వాళ్ళతో రాజు చేసిన మోసం చెప్పాడు.

“రాజుగారిదే తప్పు. ఈ పెళ్ళి జరగ టానికి వీల్లేదు! అబ్బాయి, నువు పెట్టిన మంత్రం విప్పు. రాజకుమారైను నీకే ఇచ్చి చేసేటట్టు చూస్తాం,” అన్నారు వాళ్ళు.

“ఓంటఫ్!” అన్నాడు మొద్దబ్బాయి. మళ్ళీ అందరూ కదిలారు. అక్కడ చేరిన పదిమంది పెద్దలూ గడ్డిపెట్టిన మీదట రాజు మొద్దబ్బాయికి తన కూతురి నిచ్చి వైభవంగా పెళ్ళి చేసేశాడు.

“వాడి గుండు ఏమయింది, తాతయ్యా? జుట్టు లేకుండానే రాజుకూతుర్ని పెళ్ళాడాడా?” అని అడిగారు పిల్లలు.

“జుట్టుతోనే పెళ్ళాడాడు. లేకపోతే అంత గొప్ప మహా రాజుకూతురు ఒప్పుకుంటుందా ఏమిటి?” అంటూ తాతయ్య స్నానానికి లేచాడు.

“వాడికి జుట్టు ఎట్లా వచ్చిందో చెప్పు కుండానే పోతున్నావేం, తాతయ్యా?” అన్నారు పిల్లలు.

“దాని కేముందిరా? నాటకాలాడేవాళ్ళ దగ్గిర నుంచి టోపా ఒకటి సంపాదించి నెత్తిన పెట్టుకుని, ‘ఆంటఫ్!’ అనేసరికి ఆది శాశ్వతంగా తలకు అంటుకుపోయింది. ఆ మాత్రం తెలీదూ?” అంటూ తాతయ్య స్నానానికి వెళ్ళిపోయాడు.