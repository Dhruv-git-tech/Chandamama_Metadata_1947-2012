# స్వామి ద్రేహం

పూర్వం మగధ సామ్రాజ్యాన్ని రాజ సింహుడు ఏలిన కాలంలో కల్యాణపురం అనే చిన్న రాజ్యాన్ని విక్రమసింహు డనే రాజు పరిపాలించేవాడు. కల్యాణపురం మగధ సామ్రాజ్యంలో చేరినది కాదు. అది స్వతంత్ర రాజ్యం. రాజసింహుడా రాజ్యాన్ని అవలీలగా జయించ గలిగి ఉండి కూడా, విక్రమసింహుడితో స్నేహ సంబంధాలు పెట్టుకుని, ఎంతో అదర భావంతో చూస్తూవచ్చాడు. అందుకు కారణ మేమంటే, విక్రమసింహుడు చిన్నరాజే అయినా దొడ్డ బుద్ధిగలవాడు; తన రాజ్యాన్ని అదర్శప్రాయంగా పాలించేవాడు.

కల్యాణపురాన్ని ఆనుకుని ఉన్న కాంచన పురం మగధ సామ్రాజ్యంలోదే. దాన్ని పాలించే చండవర్మ రాజసింహుడి సామంతు, రాజసింహుడికి ఓడి తన స్వాతంత్ర్యాన్ని పోగొట్టుకున్నవాడు. అతను

ఒక ఆశక్త దుర్జనుడు. అతనికి విక్రమ సింహుడంటే అమిత ద్వేషం. ఒకప్పుడు ఇద్దరూ సమాన హోదాలు గలవాళ్ళే. ఇప్పుడు తాను సామంతు, విక్రమసింహ డేమో స్వతంత్రుడు; అంతేగాక తన యేలిక అయిన రాజసింహ మహారాజు స్నేహాన్ని కూడా సంపాదించుకున్నాడు.

ఇది చండవర్మకు దుస్సహంగా ఉండేది. తలుచుకుంటే రాజసింహుడు విక్రమ సింహుణ్ణి కీణాల మీద గెలవ గలడు. ఆ ఇద్దరి మధ్యా యుద్ధమే జరిగి, విక్రమ సింహుడు ఓడిపోతే ఆ కల్యాణపురాన్ని కూడా తానే పాలించేటందుకు మహారాజు అనుమతించవచ్చు. కాని అలా జరిగే సూచనలు లేవు. విక్రమసింహుడు చండవర్మకు పక్కలో బల్లెంలాగా ఉన్నాడు.

“ ఈ విక్రమసింహుడు పైకి కనిపించే టంత సజ్జనుడు కాడు, మహారాజు. పారు