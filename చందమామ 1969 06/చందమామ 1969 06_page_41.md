దాని స్థానంలో ఉంచి, తమ ఆవును తీసుకు పోయి శ్మశాసం చేర్చాను. ఆది దారిలోనే ప్రాణాలు విడిచింది. నేను తెచ్చిన ఆవుకు మన వైద్యులు చికిత్స చేసి బతికించారు. అది ఇప్పుడు చాలా ఆరోగ్యంగా ఉన్నదనీ, ఇంకా ఎక్కువ పాలిస్తున్నదనీ, మీరు వైద్యులకు మంచి బహుమానాలు కూడా ఇచ్చారనీ విన్నాను. కొత్తపల్లి భూస్వామీ కూడా తన ఆవు పీడ విరగడయినందుకూ, ఖర్చు తప్పినందు కూ సంతోషించాడు. చూశారా, నేను రెండు దొంగతనాలు చేసి ఇద్దరినీ సంతోషపెట్టాను. పైపెచ్చు ఒక ఆవు ప్రాణాలు కాపాడి పుణ్యం కూడా సంపాదించుకున్నాను.”

సభలో అందరూ, మంత్రి మాటలకు “బాగుంది, బాగుంది!” అన్నారు.

రాజు కూడా తృప్తిపడి, “పోతే కష్టం లేని మోసం ఎలా ఉంటుందో కూడా తెలుసుకు వచ్చావా?” అని మంత్రి నడిగాడు.

“అది కూడా నేనే చేశాను, మహా రాజా!” అన్నాడు మంత్రి.

“నువే మోసం చేశావా? ఎవరిని? ఎలా చేశావు? వాళ్ళకు కష్టం ఎందుకు కలగలేదు?” అని రాజు వరసగా ప్రశ్నలు కురిపించాడు.

“తమరినే మోసం చేశాను, మహారాజా. నే నింతకు మునుపు చెప్పినదంతా అబద్దమే. నేను కొత్తపల్లి వెళ్ళనే లేదు. భూస్వామీ, అతని మచ్చలావు, దాన్ని నేను దొంగి లించటమూ, మీ మచ్చలావు స్థానంలో దాన్ని ఉంచటమూ అన్నీ అబద్దాలే. కోలు కున్నది తమ మచ్చలావే. అయినా నా అబద్ధాలు నమ్మి మీరు మోసపోయారు. కాని అందుపల్ల మీ కేమీ కష్టం కలగ లేదే!” అన్నాడు మంత్రి.

రాజు తన మంత్రి తెలివితేటలను మెచ్చుకుని మంచి బహుమానా లిచ్చి, అదరించాడు.