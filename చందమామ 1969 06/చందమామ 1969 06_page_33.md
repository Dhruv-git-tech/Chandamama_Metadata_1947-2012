శివాలుడి మాటలకు అందరూ వినోదంగా నవ్వారు. తరవాత సూర్యోదయం అవు తూనే శివాలుడూ, గండుపొతూ తమవాళ్లను వెంటబెట్టుకుని తిమ్మ గూడెం చేరారు. అక్కడ ఆ పగలూ, రాత్రీ వినోదాలతో, విందులతో కాలంగడిపి శివాలుడు మర్చాటి ఉదయం తన కుంభారమిట్ట పల్లెకు బయలుదేరాడు. అతడు ప్రయాణమయే సమయంలో నాగుమల్లి, శిఖిముఖిని ఒక పెద్ద చెట్టు చాటుకు పిలిచి, తనను కాళ్లూ చేతులూ కట్టి హింస పెట్టిన శిథిలాలయి పూజారి శిఖ కావాలన్నది.

“వాడు మాకు ఆ లోయల్లో తటస్థ పడాలే కాని, వాడి తలే నరికి తెచ్చి నీకిస్తా నని వాగ్దానం చేస్తున్నాను. కాని, తిరిగి రావటానికి ఎంతకాలం పడుతుందో చెప్పలేను. ఈ లోపల నువ్వు మరొక సపరవాడి పెళ్ళాం అయిపోతే, వాడు నా మీద ఈలే ఎత్తుతాడు,” అన్నాడు శిఖిముఖి.

ఆ మాటలు నాగుమల్లికి కోపం, సిగ్గూ కూడా తెప్పించినై. అమె తలవంచుకుని నేల చూపులు చూస్తూ, “నన్ను సపరవాడు కాదు గదా, మరే శబరవాడు కూడా చేసు కోలేడు,” అన్నది వణుకుతున్న కంఠస్వరంతో.

“అంటే....నాకేం తెలియటా లేదు,” అంటూ శిఖిముఖి అమాయకంగా, నాగుమల్లి ముఖం కేసి చూశాడు.

నాగుమల్లి ఏదో చెప్పబోయింది, కాని అంతలో శివాలుడు పెద్దగా, “ఊఁ, యిక అందరూ బయల్దేరండి. శిఖిముఖి ఎక్కడ?” అన్నాడు.

నాగుమల్లి చప్పన కదిలి ఇంటి కేసి పరిగెత్తింది. ఎర్రగండు అరుస్తూ శిఖిముఖి దగ్గిరకు వచ్చింది. శిఖిముఖి దాని తలనిమిరి నాగుమల్లి అన్న మాటల్లోని భావమేమిటా అని ఆలోచిస్తూ తండ్రి దగ్గిరకు బయలుదేరాడు. —(ఇకా వుంది)