# నిజంలాటి అబద్ధం

నిజంలాటి అబద్ధం చెప్పినవారికి బంగారు మామిడిపండు ఇస్తానని ఒక తోచీ తోచని రాజు చాటింపు వేయించాడు.

బంగారు మామిడిపండు పై ఆశలే ఎందరెందరో వచ్చి రకరకాల అబద్దాలు చెప్పారు. కాని రాజుకు ఆవేవీ నచ్చలేదు. అందులో కొన్ని నిజం కూడా కావచ్చు; మిగిలినవి వచ్చి అబద్దాలు. అందుచేత రాజుగారు బంగారు మామిడిపండును ఎవరికి ఇవ్వలేదు.

ఒకనాడు ఒక బిచ్చగాడు పెద్ద కుండ పట్టుకుని రాజుగారి వద్దకు వచ్చాడు.

“ ఏం కావాలి నీకు? ” అన్నాడు రాజు.

“ నాకు తమరు ఈ కుండెడు బంగారం బాకీ ఉన్నారు. ఇప్పంచండి, ” అన్నాడు బిచ్చగాడు.

“ అబద్ధం! నేను నీ కేమీ బాకీ లేను, ” అన్నాడు రాజు.

“ అబద్ధమా? ఆయితే ఆ బంగారు మామిడిపండు నా మొహాన పారెయ్యండి! ” అన్నాడు బిచ్చగాడు.

రాజుగారు సంతోషించి వాడికి బంగారు మామిడిపండు ఇచ్చేశాడు.