# మొద్దబ్బాయి

ఏధి చివర పెంకుటింట్లో ఉండే అబ్బాయిని పిల్లలంతా మొద్దబ్బాయి అని హేళన చేస్తూ, మాట్టాడసాగారు. తాతయ్యవాళ్ళను మందలించాడు.

“మొద్దబ్బాయిలు రాజకు మార్తెలను పెళ్ళాడి, రాజ్యాలు ఏలుతార్రరా!” అన్నాడు తాతయ్య.

రాజకుమార్తెను పెళ్ళాడినమొద్దబ్బాయి కథ చెప్పమన్నారు పిల్లలు. వాళ్ళకు కథలు వినటం సరదా అయితే తాతయ్యకు కథలు చెప్పటం కూడా సరదాయే గనక ఆయన మొద్దబ్బాయి కథ ప్రారంభించాడు:

అనగనగా ఒక పేదరాలుండేది. ఆ పేద రాలి కొక కొడుకు ఉండేవాడు. వాడే మొద్దబ్బాయి. వాడి తల లోపల ఏమీలేదు సరే కదా, తల పైన కూడా ఏమీ లేదు. అంటే, వాడిది బోడితల; తోమీ బోర్డించిన కంచుచెంబు లాగుండేది.

“ఎందుకూ పనికిరావు, ఎట్లా బతుకు తావురా? నెత్తిన ఒక్క వెంట్రుక లేదు, నీ కెవరు పిల్లనిస్తార్రా?” అనేది తల్లి.

అసలే మొద్దబ్బాయి గనక వాడికి విచారం ఏమీ ఉండేది కాదు.

ఒకనాడేమయిందంటే, పల్లకీలో వెళ్లు తున్న రాజు కూతురు వాడి కంట పడింది. పెళ్లాడితే రాజుకూతుర్నే పెళ్ళాడాలనుకుని మొద్దబ్బాయి ఇంటికి వెళ్ళి, తల్లితో, “అమ్మా, నువు వెంటనే రాజుగారి దగ్గిరికి వెళ్ళాలి. వెళ్ళి, వాళ్ళమ్మాయిని నా కిచ్చి చెయ్య మన్నానని చెప్పు!” అన్నాడు.

తల్లి, నోరూ, కళ్ళూ పెద్దవి చేసి, “హారి దౌర్భాగ్యుడా! నీ కేమైనా మతిపోయిందా ఏమిటి? ఆటువంటి పిచ్చి మాటలు వింటే రాజుగారు నీ మెడా, నా మెడా కూడా కత్తి రిస్తారు. నోరుమూసుకో! ఎన్నడూ యిలా వాగకు,” అన్నది.