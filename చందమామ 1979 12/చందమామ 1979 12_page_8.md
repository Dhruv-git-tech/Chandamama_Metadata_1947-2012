ఈ వార్త రాజుకు అందింది. అతను వెంటనే కోతిని రప్పించి, ' ' కోతిరాజా, ఈ మాట నిజమేనా ? ఆ మడుగులో స్నానం చేసిన వారికి నిజంగా రత్నహారం లభిస్తుందా ?'' అని అడిగాడు.

"మహారాజా, నా మెడలో హారం చూశారుగదా! ఇలాంటి హారాలు కావాలంటే నా వెంట కొంతమందిని పంపండి. ఆ మడుగు చూపిస్తాను," అన్నది కోతి.

రాజుకు దురాశ పుట్టింది. అతను కోతితో, ' 'ఎవరినో పంపటం దేనికి? నేనే నా బంధుమిత్ర పరివారులతో వచ్చే ఆదివారం మడుగుకు వస్తాను. అంత శీఘ్రంగా కుబేరుడు మా అందరికీ రత్నహారాలు ఇస్తాడంటావా ?'' అన్నాడు.

" కుబేరుడికి మీరు ఎప్పుడు వెళ్లినా ఒకటే, సముద్ర తీరాన ఇసుక కుప్పల లాగా రత్నహారాలు అక్కడ కుప్పలు పోసి ఉన్నాయి," అన్నది కోతి.

"అయితే మేం రావటం ఖాయం!" అని రాజు ఈ సంతోష వార్తను తన రాణులకు చెప్పటానికి వెళ్లాడు.

ఆదివారం వచ్చింది. ఇంకా తూర్పు తెల్లవారకుండానే రాజూ, రాణులూ, రాజోద్యోగులూ, ఆస్థాన పశువుల వైద్యుడూ, నగర పౌరులంధరితోసహా బయలుదేరారు. ముసలికోతి రాజుగారి

ఒడిలోనే కూర్చున్నది. ఇద్దరూ పల్లకీలో ప్రయాణం చేశారు.

దురాశాదేవీ, నీకు నమస్కారం! నీ ప్రేరణచేత ధనవంతులు సైతం పూర్తిగా మతిమాలిన పనులు చేస్తారు, దాటరాని ఎడారులు ప్రవేశిస్తారు. నూరు బంగారు మాడలు గలవాడు వెయ్యి కోరుతాడు. వెయ్యి గలవాడు లక్ష కోరుతాడు. లక్ష గలవాడు రాజ్యం కోరుతాడు. రాజ్యం కలవాడు ప్రపంచాధిపత్యం కోరుతాడు. వార్తక్యంలో జుట్టు నెరుస్తుంది, పళ్లురాలి పోతాయి. కళ్లు కనబడవు, చెవులు చినబడవు, కాని వాడి దురాశకు ఎప్పుడూ యోవనమే.