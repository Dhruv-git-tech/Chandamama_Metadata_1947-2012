రాజు చేసిన ఈ పని ఎవరికీ నచ్చలేదు.
కాని ఈ కొత్త విద్యాంసుడు అపర
నారదుడు కాబోలు ననుకుని చాలామంది
సరి పెట్టుకున్నారు. అయితే నెలలు
గడుస్తున్నా కొత్త విద్యాంసుడు పాడిన
పాపాన పోలేదు.

రాజుగారికి కొడుకు పుట్టాడు. దేశ
మంతటా వెర్రిగా వేడుకలు చేసుకున్నారు.
రాజ భవనం పదిరోజులపాటు నృత్యగాన
వినోదాలతో మారుమోగింది. ఆస్థాన
సంగీత విద్యాంసులూ, ఇతర విద్యాం
సులూ పాడారు. కొత్త విద్యాంసుడు
మాత్రం పాడలేదు. రాజు మనస్సు చివుక్కు
మన్నది. ఇంతటి వేడుకల మధ్య
ఈ విద్యాంసుడికి పాడాలనిపించకపోతే

మరెప్పుడు అనిపిస్తుంది ? నువు కూడా
పాడరాదా అని కొత్త విద్యాంసుణ్ణి ఇతరుల
చేత అడిగించాడు రాజు, విద్యాంసుడు
పలకలేదు. మంత్రి దగ్గిరనుంచి వచ్చి
అడిగితే, “ఇప్పుడు కాదు, తగిన సమయం
వస్తే ఎవరూ అడగకుండా నేనే గానం
చేస్తాను.'' అన్నాడతను.

అతన్ని పదవి నుంచి తొలగమందామని
రాజుకు ఎన్నోసార్లు నోటిదాకా వచ్చింది.
కాని ఆ విద్యాంసుడి వైఖరిలో ఏదో
రహస్యం ఉన్నది. దాన్ని తెలుసుకు తీరా
లన్న ఉద్దేశం రాజును నిగ్రహించింది.

అయిదేళ్ళు గడిచాయి.

కొత్త విద్యాంసుడు ఈ కాలంలో ఒక్క
సారి కూడా పాడలేదు.