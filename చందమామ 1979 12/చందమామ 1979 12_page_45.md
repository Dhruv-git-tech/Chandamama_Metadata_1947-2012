అందరూ బండిలో ఎక్కికూర్చున్నారు. పిశాచాలు బండి గూడు మీది నుంచి కిందికి దూకి, బండిని పైకి తో సేశాయి. తరవాత బండి రెట్టింపు వేగంతో నడవ సాగింది.

“బంధువుల్ని తప్పించుకుని, పెళ్ళికి పిశాచాలను వెంట తీసుకుపోతున్నావు!” అని కనకయ్యను అతని భార్య ఎత్తి పొడుచింది.

“నీ మొహం! మనం ఆ ఊరు చేరే సరికి తెల్లవారేపోతుంది! పిశాచాలు తమ దారిన తాము పోతాయి,” అన్నాడు కనకయ్య.

“బండి పోతున్న వేగం చూస్తే, కోడి కూ సే లో పునే చేరిపోయేటట్టున్నాం! అప్పుడేం చేస్తావు? ఈ పిశాచి అతిథులకు మర్యాదలు చెయ్యటం నా వల్ల కాదు! అదేదో నువే చూసుకో!” అన్నది కనకయ్య భార్య.

“అడవాళ్ళకు ఆలోచనాశక్తి అవ గింజంత అయినా ఉండదు! ఊరు చేర

గానే, భద్రకాళి గుడిదగ్గిర ఆగి, ‘ఇక్కడే పెళ్ళి! అందరూ లోపలికి పదండి!’ అని పిశాచాలతో అంటాను. అంతే! పిశాచాలు కాలికి బుద్ది చెబుతాయి,” అంటూ కనకయ్య విరగబడి నవ్వాడు.

కనకయ్య భార్య తన భర్త తెలివికి సంతోషిస్తూనే, పైకి చిరాకు నటించుతూ, “నెమ్మదిగా మాట్లాడు! అవి విన గలవు!” అన్నది.

తరవాత వాళ్ళు నిద్రపోయి ఉంటాలి. ఏదో కుదుపుకు వాళ్ళు మేలుకునేసరికి, పూర్తిగా తెల్లవారి ఉన్నది.

కనకయ్య, బండి కుదుపుకు ఒళ్ళంతా హూనమై, నిద్రకళ్ళతో బండి దిగి చూస్తే, బండి యింకా రాత్రి దిగబడిన గోతిలోనే ఉన్నది.

“నువు నన్ను అనవసరంగా వాగించావు. నా మాటలు విని పిశాచాలు బండిని తెల్లవార్లూ గుండ్రంగా తిప్పి. మళ్ళీ గోతిలోకి తోశాయి!” అని కనకయ్య భార్యను తప్పుపట్టాడు.