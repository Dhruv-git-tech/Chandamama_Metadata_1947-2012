తట్టుకున్నాక, ఈ కోశాగార పదవి అనుగ్రహించారు. ఎస్సే మెట్లు ఎక్కకుండా పై అంతస్తుకు ఎగరగలమా ?”

వినోదుడికి ఇదంతా అధిక ప్రసంగంగా తోచింది. అతని ముఖికవళికలు మేనమామ గమనిస్తూనే ఉన్నాడు. ఇద్దరూ కోశాధికారి వద్ద సెలవు తీసుకుని, అక్కడి నుంచి బయలుదేరారు.

“ఈయన మాటలకేం గాని, మండలాధికారి నా స్నేహితుడే. అతన్ని కూడా కలుద్దామా ?” అన్నాడు మేనమామ.

వినోదుడిలో మళ్ళీ ఆశచిగురించింది.

ఇద్దరూ మండలాధిపతి వద్దకు వెళ్ళే దారిలో ఒక పదిమంది యువకులు వాళ్ళకు ఎదురయారు. వినోదుడి మేనమామ వాళ్ళను ఆపి, “ఎక్కడికి, బాబూ, మీరంతా గుంపుగా పోతున్నారు?” అని అడిగాడు.

వారిలో ఒకడు ఇలా అన్నాడు :

“మేం నిరుద్యోగులయిన విద్యావంతులం. మా తెలివితేటలూ, విద్యా

మా కింత తిండి పెట్టలేకపోయాయి. రాజధానిలో కూడా మా విద్యకు గుర్తింపు లేకపోయాక, మేం ఇంకా ఇక్కడ దేనికి ? పల్లెప్రాంతాలకు పోయి భూమి దున్నుకు బతుకుతాం.”

వాళ్ళు ఉత్సాహంగా ముందుకు సాగిపోయారు.

వినోదుడిలో ఆకస్మికంగా మార్పు కలిగింది. అతని భ్రమలన్నీ ఒక్కసారిగా తొలగిపోయాయి.

“మండలాధిపతి నివాసం దగ్గిరలోనే ఉన్నది. ఆయనను కలుసుకుందాం, పద !” అన్నాడు మేనమామ.

“ఇక ఎవర్షీ కలుసుకో నవసరం లేదు, మామా! నాకు ఉన్న ఉద్యోగం చాల్లే! శక్తివంచన లేకుండా ఇందులోనే పైకి రావటానికి ప్రయత్నిస్తాను. నీకు అనవసరంగా శ్రమ ఇచ్చాను,” అన్నాడు వినోదుడు.

అతని మేనమామ తన లోనే సవ్వు కున్నాడు.