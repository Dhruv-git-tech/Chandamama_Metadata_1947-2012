త్నించారు. కాని ఎంత ఆయాసపడినా లాభంలేకపోయింది.

ఇంతలో కనకయ్యకు పెద్ద కోలాహలం వినిపించింది. బండి గూడు మీద ఎవరో దూకినట్టు అయింది.

కనకయ్య పైకి చూసి నిర్ఘాంత పోయాడు. గూడు మీద కొన్ని మరుగుజ్జు పిశాచాలు చేరి, పల్టీలుకొడుతున్నాయి!

“ఎవరు మీరు?”. అని కనకయ్య వాటిని అడిగాడు.

“మేం మరుగుజ్జు పిశాచాలం! మీరు ఇలా వల్లకాటికి ఏంపని మీద వచ్చారు?” అని పిశాచాలు అడిగాయి.

కనకయ్య ధైర్యం తెచ్చుకుని, “వల్ల కాటికి రావటానికి మాకు ఏం ఖర్మ

పట్టింది? రేపు మా అమ్మాయి పెళ్ళి!” అన్నాడు.

“పెళ్ళోయి పెళ్ళి! అరిశెలోయి అరిశెలు! బూరెలోయి బూరెలు!” అంటూ మరుగుజ్జు పిశాచాలు నృత్యాలు చేశాయి.

“ఏం పెళ్ళో? బండి బురదగుంటలో ఇరుక్కుపోయి, పైకి రాకుండా ఉన్నది,” అన్నాడు కనకయ్య.

“పెళ్ళికి మమ్మల్ని తీసుకుపోయే ట్టుంటే, మేం క్షణంలో బండిని పైకి లాగుతాం,” అన్నాయి పిశాచాలు.

“బండి పైకి లాగండి. మిమ్మల్ని తప్పకుండా పెళ్ళికి తీసుకుపోతాం,” అన్నాడు కనకయ్య.