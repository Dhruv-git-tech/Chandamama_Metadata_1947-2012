దొంగబుద్ధి

ఒక రాజ్యంలో దొంగతనాలు జాస్తి కావటం వల్ల, పట్టుబడిన ప్రతి దొంగనూ ఊరిబయట బహిరంగంగా ఉరితీయవల సిందని రాజుగారు ఉత్తరువు చేశారు. అదేవిధంగా ఎందరో దొంగలు ఉరితీయ బడ్డారు కూడా.

ఆ రాజ్యంలోనే ఒక ఊళ్ళో కన్నడూ, చిన్నడూ అని ఇద్దరు దొంగలుండేవారు. తోటి దొంగలు కొందరు ఉరికావటం చూసి బెదిరిపోయి, కన్నడూ, చిన్నడూ దొంగవృత్తి మానటానికి నిశ్చయించారు.

" ఇంతవరకూ చాలా పాపం చేశాం, ఇకనన్నా మంచిగా జీవించుదాం!" అన్నాడు కన్నడు.

"చేసుకోదలిస్తే బోలెడన్ని వృత్తులు!" అన్నాడు చిన్నడు.

వాళ్ళిద్దరూ పక్కగ్రామంలోని పెద్ద రైతు దగ్గర పని సంపాదించుకున్నారు.

రోజూ ఎడ్లను బీడుకు తోలుకుపోయి మేపుకు రావటం కన్నడి పని, తోటలో చెట్లకు నీళ్ళు పోయటం చిన్నడి పని.

మొదటి రోజు కన్నడు ఉదయమే లేచి ఎడ్లను తోలుకుని బీడుకు వెళ్ళాడు. ఎడ్లు వాణ్ణి నానా తిప్పలూ పెట్టాయి. వాటిల్లో అవి పోట్లాడుకోవటమూ, పరు గులు తీయటమూ, పక్కనే ఉన్న పాలాల లోక జారబడటమూ మొదలైన పనులు చేయ సాగాయి. వాటిని ఆదు పులో ఉంచటంకన్నడికి ఛాలాకష్టమైపోయింది.

ఈ లోపల చిన్నడు తోటలో ఉన్న చెట్లకు నీరు పోయసాగాడు. ఎన్నికడవలు తోడినా చెట్లకు చాలలేదు. సగం, తోటన్నా తడవకముందే చిన్నడికి చేతులు పడి పోయాయి. నడుము విరిగి పోయినట్టయింది. సాయంత్రం దాకా వాడు తోటకు నీరెత్తుతూనే ఉన్నాడు.

25 ఏళ్ళనాటి చందమామ కథ