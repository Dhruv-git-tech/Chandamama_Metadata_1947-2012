కడుంబుడు ఆ ఇటుకల వెనకు దాకున్నాడు.

కొంచెంసేపు గడిచాక వాడు కొన్ని ఇటుకలను మూటగట్టి, దాన్ని తీసుకుని పల్లానికి వచ్చి, నగల మూటను తీశాడు. దాన్ని ఎక్కడైనా దాచి, దాని స్థానంలో ఇటుకల మూటను పూడ్చి పెట్టాలను కుని, వాడు ఆ ఇటుకల మూటను పల్లం వద్ద ఉంచి, బరువుగా ఉన్న నగల మూటను దిగుడు బావి దగ్గిరికి తీసుకు పోయి, అందులో పడేశాడు.

ఆ మూట బావి మెట్టు మీద కునుకు తున్న ఇడుంబుడి నెత్తిన పడి, బావి అడుగున కొద్దిగా ఉన్న నీటిలో పడింది. దెబ్బకు స్పృహతప్పి. ఇడుంబుడు కూడా ఆ కొద్ది నీటిలో పడిపోయాడు.

ఈ సంగతి తెలియని కడుంబుడు పలానికి తిరిగి వచ్చి, ఇటుకల మూటను ఎత్తుకున్నాడు.

ఇంతలో మూడోవాడు. దుడుంబుడు అదే మాదిరి దురుద్దేశంతో పల్లానికి వచ్చి,

మూట పట్టుకుని ఉన్న కడుంబుణ్ణి చూసి, ''దొంగ వెధవా, ఉమ్మడి సొత్తు కాజేతా మనుకు న్నా వా?'' అంటూ, కడుంబుడి నెత్తిన దుడ్డుకర్రతో కొట్టాడు కడుంబుడు స్పృహతప్పి పడిపోయాడు.

దుడుంబుడు ఇటుకల మూట ఎత్తు కుని, ఇల్లు కట్టేదికుడ్డా పరిగెత్తాడు.

ఆ అలికిడికి అక్కడ పడుకున్న కాపలావాడు లేచి, ''ఎవడై దొంగా?'' అంటూ దుడుంబుడి కాళ్ళ మీద కర్రతో కొట్టాడు. దుడుంబుడు పడిపోయాడు. వాడి చేతిలో మూట విప్పి చూస్తే, అందులో ఇటుకలు ఉన్నాయి. దుడుంబుడు ఇటుకల దొంగ కాబోలునని కాపలావాడు అనుకున్నాడు.

తెల్లవారగానే పల్లం దగ్గిర పడిపోయిన కడుంబుడూ, బావిలో పడిన ఇడుంబుడూ దొరికిపోయారు. దొంగతనం బయట పడింది. దొంగలకు సొత్తు దక్కలేదు. హరిదాసు అన్నమాటలు అక్షరాలా నిజమయాయి.