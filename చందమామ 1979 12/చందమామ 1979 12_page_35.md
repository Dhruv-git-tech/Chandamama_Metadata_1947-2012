అవీక్షితుడు గొప్ప ప్రతిభావంతుడు.

అవీక్షితుడు కరంధముడు ఆనే రాజుకు వీర అనే భార్యయందు కలిగిన కొడుకు. అతను పుట్టినప్పుడు జ్యోతిమ్మకులు, ''దుష్టగ్రహ వీక్షణం ఈ జాతకుడికి లేదు,'' అన్నారు. ఆ కారణంగా అతనికి అవీక్షితుడు అన్నపేరు పెట్టటం జరిగింది.

కరంధముడి తండ్రి గొప్ప ప్రజాపీడ కుడు కావటం చేత, మంత్రులూ, ప్రజలూ అతన్ని రాజ్యం నుంచి వెళ్ళ గొట్టి, కరంధముడికి పట్టాభిషేకం చేశారు. తనకు తండ్రి గతే పట్టుతుందేమోనని, కరంధముడు మంత్రులకూ, ప్రజలకూ అమితంగా ధనం ఇచ్చి, బొక్కసం ఖాళీ చేసుకున్నాడు. అందుచేత, చుట్టుపట్లగల రాజులు అతని రాజధానిని ముట్టడించి, అతన్ని అడవులకు తోలేశారు. కరంధముడు సేనలను పోగుచేసి వచ్చి, తిరిగి తన రాజ్యాన్ని గెల్చుకున్నాడు.

అవీక్షితుడు గొప్ప ప్రతిభావంతుడు. వీరా, గౌరీ, సుభద్రా, లీలావతి, దారికా, మాల్యవతి, కుముద్వతి అనే కన్యలు వరసగా స్వయంవరాలలో అతన్ని పరించి, అతనికి భార్యలు ఆయారు. ఇంతలో విశాల అనే రాజకుమార్తె స్వయంవరం వచ్చింది. అవీక్షితుడు అక్కడికి కూడా హాజరు అయ్యాడు. అప్పటికే అతనంటే అసూయతో ఉన్న ఇతర రాజకుమారులు అతని మీద అధర్మయుద్దం చేసి ఓడించారు. కాని విశాల ఇతరులను పరించ నిరాకరించింది. స్వయంవరం నిలిచి పోయింది.

ఈ లోపల కరంధముడు తన కొడుకు ఓటమి గురించి తెలిసి, సైన్యంతో వచ్చి, అందరినీ ఓడించి, అవీక్షితుణ్ణి బంధ విముక్తుణ్ణి చేశాడు. విశాల అతన్ని పెళ్లాడటానికి సిద్ధపడింది. అయితే, ఆమె కళ్ళు