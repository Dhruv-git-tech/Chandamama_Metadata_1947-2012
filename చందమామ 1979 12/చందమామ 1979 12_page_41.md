టానికి వీలుగా లేదు. ఎరువుల బస్తాలన్నీ కరణంగారి ఇంటికీ, మునసబుగారి ఇంటికీ, మరికొన్ని ఇళ్ళకూ ఒంటెద్దు బండిలో భీముడే లాగవలసి వచ్చింది. భీముడికి ఆ రెండు రోజులూ యమయాతన అనిపించింది.

వీరడి దగ్గర రెండు రోజులుంచిన తర వాత రంగయ్య భీముణ్ణి చేదల మోట తిప్పకునేందుకు చలమయ్యకు అరు విచ్చాడు. చేదల మోట తిప్పటానికి భీముడు ఎండలో తిరగవలసి వచ్చింది. ఇంతకన్న నూనెగానుగ తిప్పటమే నయ మనిపించింది. ఎందుకంటే అది నీడలో పని. కళ్ళు చెమటలు పట్టి, నోట నురు గులు వచ్చినా, చలమయ్య భీముడి చేత రెండు రోజుల పాటు ఎండలో పని చేయించాడు.

తరవాత రంగయ్య భీముణ్ణి రెండు రోజుల పాటు ఒంటి చేద నూతినీళ్ళు తోడటానికి నూకన్నకు అరువిచ్చాడు. ఇది మరీ కష్టమైన పని. భీముడు ముందుకు

వెళ్ళితే నీళ్ళగూన నీళ్ళతో బయటికి వస్తుంది. మళ్ళీ తాను-వెనకకు వెళ్ళితే గూన నూతిలోకి దిగుతుంది. ఈ విధంగా నూకన్న భీముణ్ణి ఎండలో పొద్దస్తా మానమూ వెనక్కూ, ముందుకూ అదేపనిగా నడిపించాడు.

రెండు రోజులు ఇలా బాధపడిన మీదట, రెండో రోజు సాయంకాలం రంగయ్య వచ్చి. భీముణ్ణి తన ఇంటికి తోలుకు వెళ్ళాడు. ఎనిమిది రోజుల అనంతరం రాముడు కనిపించగానే భీముడికి అమిత మైన ఆనందం కలిగింది. ప్రాణం లేచి వచ్చినట్టయింది. ఇతరుల కన్న తన యజమాని శ్రద్ధగా వేళకు కుడితీ, దాణా, పచ్చిగడ్డి పెడుతూంటే భీముడి ప్రాణానికి ఎంతో హాయి అనిపించింది. ఎండలో పనిచెయ్యటం లేదు. ఎప్పుడూ నీడనే కట్టి ఉంచేవారు.

భీముడు నులువుగా దారికి వచ్చి, రాముడితో సమంగా పాలం పనులన్నీ చేయసాగింది.