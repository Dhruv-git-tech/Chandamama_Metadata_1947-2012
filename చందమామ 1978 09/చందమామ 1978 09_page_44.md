అదీగాక దాన్ని గట్టిగారుద్దితే పై పూత
పోయి, లోపల కుండ పెంకు బయట
పడింది.

వెంటనే వీరయ్య విగ్రహాన్ని తీసుకుని
కృష్ణయ్య వద్దకుపోయి, 'నా అసలు
విగ్రహం దాచుకుని, ఈ మట్టి బొమ్మ
ఇస్తావా? ఏం పనయ్యా? పెద్దమనిషి
చెయ్యవలసిన పనేనా? డబ్బుకు దొరక
లేదని దాన్ని కాజేస్తావా? నా విగ్రహం
నాకు ఇచ్చెయి్య, లేకపోతే పదిమందిలో
నీ సంగతి బయటపెడతాను.'' అన్నాడు.

'నా కేమీ తెలీదు. నీ విగ్రహమే
నీ కిచ్చాను. మా బావి నీళ్ళతో కడిగిన
కారణం చేత నీ కంచు కాస్తా మట్టిగా
మారిందేమో! నీటి ప్రభావం అలాటిది.

దానికి ఎవరేం చేస్తారు?'' అన్నాడు
కృష్ణయ్య.

వీరయ్య చేసేదిలేక ఊరుకున్నాడు,
కాని సమయం వస్తే కృష్ణయ్యకు బుద్ది
చెప్పాలనే నిశ్చయించుకున్నాడు.

ఇలా ఉండగా ఒకరోజున షావుకారు
కృష్ణయ్య భార్య ఊరి చివరన ఉన్న
మంచినీటి బావిలో ఇత్తడి కడవతో నీరు
తోడుతూండగా, చేదతాడు తెగి, కడవ
బావిలో పడిపోయింది.

ఆ బావి చాలా లోతు. ఊరికంతకూ
అది ఒకటే మంచినీటి బావి. దానిలో
దిగి కడవ తీయగలవాడు వీరయ్య
ఒక్కడే ఉన్నాడు. వీరయ్యను అడగటం
ఇష్టం లేకపోయినా, తప్పనిసరి కావటం