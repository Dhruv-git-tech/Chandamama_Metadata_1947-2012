కున్నాను గనక ఈ మూటలోనివి గులక రాళ్ళని తెలిసిపోయింది. పూర్తిగా తెల్ల వారకముందే ఈ గులకరాళ్ళమూటను ఎక్కడినుంచి తెచ్చావో ఆక్కడే పడేసి రా," అంటూ గౌరమ్మ రాళ్ళమూటను దానయ్యకు ఇచ్చింది.

దానయ్య ఆ మూటను తీసుకుపోయి, పాడుబడిన దేవాలయంలో ఒక మూల పాతిపెట్టడం దొంగల కంటపడింది. వాళ్ళకు అనుమానం వేసింది. వాళ్లు దానయ్యను వెంబడించి, అతను రంగయ్య ఇంట్లోకి వెళ్ళటం చూశారు.

ఆ రాత్రి వాళ్లు దేవాలయంలో మూటను తవ్వి తీసి, అందులో గులకరాళ్లు ఉండటం చూశారు.

ఈలోపల చాటింపు జరిగింది, రాణిగారి నగలను దొంగలు ఎత్తుకుపోయారు; దొంగలను పట్టిఇచ్చినవారికి రాజుగారు వెయ్యిరూపాయలు బహుమానం ఇస్తారు అన్న చాటింపు విని రంగయ్య భయపడ్డాడు.

"ఎందుకండీ భయం? మూటలో ఉన్నవి గులకరాళ్ళేగా?" అంటూ గౌరమ్మ తన భర్తకు తాను పన్నిన యుక్తి చెప్పింది.

నాలుగురోజులపాటు ఎవరినోట విన్నా రాణిగారి నగల దొంగతనం మాటలే. ఆ తరవాత క్రమంగా ఆ విషయం మరుగుపడింది.

గౌరమ్మకు కాస్త ధైర్యం వచ్చింది.