బావమరిది ఉన్నాడు. అతను తనను చూసి చిరునవ్వు అయినా నవ్వనందుకు చిన్నయ్య చిన్నబోయాడు. బావమరిది ధాన్యం లెక్కలు తండ్రికి అప్పగించి, ఇంటికి పోతున్నానని చెప్పి, వెళ్ళి పోయాడు.

కొద్దిసేపయిన తరవాత మామగారు, “ఇప్పుడే వస్తాను,” అని చెప్పి ఎటో వెళ్ళాడు. బాధ్యత తన మీద పడేసరికి చిన్నయ్య ధాన్యాన్ని కాటా వేయించి, బండికెక్కించి, ఇంటికి తెచ్చాడు.

“అయ్యో. ఎంతపని జరిగింది! ధ్యానం ఇంటికి తేవటానికి కాదు, పట్నంలో అమ్మటానికి,” అని మామగారు అనేసరికి, చేసేదిలేక, చిన్నయ్య పట్నం వెళ్లి, ధాన్యం మంచి ధరకే అమ్మి, మూడు రోజులకు ఇంటికి తిరిగి వచ్చాడు. ఆ మూడు రోజులూ శ్రమ జాస్తి అయి, భోజనం సరిగా లేక, శరీరమంతా సలగ గౌట్టినట్టు ఉండటంచేత చిన్నయ్య వేడి నీళ్ళు పోసుకుని, భోజనంచేసి, సుఖంగా పడుకుందామని ఆశపడ్డాడు.

కాని, ఇంటికి వచ్చేసరికి తలుపు తాళం పెట్టి ఉన్నది. పక్కింటి కామమ్మను అడిగితే, చిట్టెమ్మతో సహా అందరూ పారుగూరు వెళ్ళారనీ, అక్కడ ఏదో వీధి నాటకం ఉన్నదనీ చెప్పింది. చేసేదిలేక చిన్నయ్య తెల్లవార్లూ, చలి గాలిలో బాధపడుతూ, ఏధి అరుగుమీదనే పడుకున్నాడు.