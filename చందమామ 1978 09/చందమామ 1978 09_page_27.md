ఒకగ్రామంలో కనకదంతుడు అనే గొప్ప ధనవంతుడు ఉండేవాడు. అతనికి ఎంత సంపద ఉన్నా తృప్తి ఉండక పోవటం చేత, తన సంపదను పెంచుకోవటానికి ఎంతటి ఘోరాలైనా చేసేవాడు. ఎన్నో కుటుంబాలు అతని ధనదాహం మూలాన నాశనమై పోయాయి. అతను మొత్తం గ్రామాన్నే పీల్చి, పిప్పిచేశాడు.

అతని భార్య సుమతి కల్లా, కపటమూ లేని ఇల్లాలు. సాటిమనుషులంటే ఆమెకు ఎంతో అభిమానం, కష్టాల్లో ఉన్నవారిని చూసి కరగిపోయేది. తన భర్త వైఖరి ఆమెకు కొంచెం కూడా నచ్చేదికాదు. ''మనకు ఉన్నది చాలదా? ఇంకెంత కాలం, ఇలా మనుషుల నెత్తురు తాగు తారు?'' అని భర్త మనసు మార్చటానికి ప్రయత్నించేది. ఆమెపట్ల ప్రేమానురాగా లున్నా, ఆమె మాటల్ని మాత్రం కనక

దంతుడు ఏ మాత్రం పట్టించు కునే వాడు కాదు.

ఇలా ఉండగా, ఎక్కడి నుంచోదయానిధి అనే యోగి ఆ ప్రాంతాలకు వచ్చి, ఆ గ్రామం పారిమేరలో ఉన్న ఏటి గట్టున కుటీరం నిర్మించుకుని, ఆశ్రమం ఏర్పాటు చేసు కు న్నాడు. ఆ ఆశ్రమంలో ఆయన అనేక పళ్ళచెట్లు నాటించాడు. వాటిలో ఒక మామడిచెట్లు తొలికాపు కాసింది. ఆ చెట్టు పళ్ళను గురించి జనం విడ్డూరంగా చెప్పుకో సాగారు. దానికి కారణం ఏమంటే, ఆ చెట్టు కిందికిపోయి, దాని పండు కోసితిన్నవాడు, తన స్వభావానికి తగిన విధంగా ఏదో ఒక జంతువుగా మారి పొతాడు; చెట్టు కింది నుంచి ఇవతలికి రాగానే మళ్ళీ మామూలు మనిషి అవుతాడు!