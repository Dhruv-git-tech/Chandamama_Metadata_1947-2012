# కనువిప్పు

అవంతి రాజైన సువర్ణసేనుడి సామంతుడు వీరపాలుడు తాను స్వతంత్ర రాజునని ప్రకటించు కుని కప్పం చెల్లించ నిరాకరించాడు. వీరపాలుడి మీద యుద్దం ప్రకటించి, యుద్దసన్నాహాలు చేయమని సువర్ణసేనుడు మంత్రితో అన్నాడు.

“అవంతిలో ప్రస్తుతం అరాజకంగా ఉన్నది. కాకపోయినా ఇది వర్షాకాలం, అందుచేత యుద్ధానికి తరుణం కాదు. కొద్దికాలం ఆగండి,” అన్నాడు మంత్రి. కాని రాజు అందుకు ఒప్పుకోలేదు.

యువరాజు సుబుద్ధి ఈ సంభాషణవిని, తండ్రికి కనువిప్పు కలిగించాలనుకుని, ఆ సాయం కాలం తండ్రి వాహ్యాళికి తోటకు వచ్చే సమయానికి, మామిడిచెట్టుకు కడవలకొద్దీ నీళ్ళుపోయిస్తూ కనిపించాడు.

రాజు అది చూసి, “అనలే వర్షాకాలం కదా, ఆ మామిడిచెట్టుకు ఆలా నీరు పోయిస్తున్నా వేమిటి?” అని కొడుకును అడిగాడు.

“నాకు త్వరగా మామిడిపళ్ళు కావాలి,” అన్నాడు సుబుద్ధి.

“దానికి తరుణం కాదు గదా?” అన్నాడు రాజు.

“యుద్ధానికి లేని తరుణం మామిడిపళ్ళకు వచ్చిందా?” అన్నాడు సుబుద్ధి.

రాజు యుద్ధప్రయత్నం మానుకున్నాడు.

—ఎం.డి. అబ్దుల్లా.