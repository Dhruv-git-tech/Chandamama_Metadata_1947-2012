“ బాబుగారూ, ఈ ఆవు నా చేలోపడి, పంట అంతా నాశనం చేసింది. తమరే న్యాయం చెప్పి నాకు నష్టపరిహారం ఇప్పించాలి,” అన్నాడు రామయ్య బిక్క మొహంతో.

రామ స్వామి పైన చాలాకాలంగా కోపంతో ఉన్న భైరవశర్మకు మంచి అపకాశం చికికింది. ఈ దెబ్బతో రామ స్వామి పాగరు అణచాలనుకుని, అతను అక్కడ చేరిన పెద్దలతో, “పాపం, ఈ పేద రైతు రామయ్య, సంవత్సర మంతా కష్టపడి పెంచిన చేను పాడు చేసేసింది ఈ ఆవు. బాధ్యత కొంచెమైనా లేకుండా ఆవును ఇలా వదిలిపెట్టినందుకు గాను రామస్వామి నష్టపరిహారాన్ని చెల్లించటం న్యాయం. అందుచేత రామస్వామి ఈ రామయ్యకు రెండు రోజుల గడువు లోపల, రెండు వేల రూపాయలు చెల్లించాలి,” అన్నాడు.

“ బాగుంది! బాగుంది!” అన్నారు అక్కడ చేరినవారంతా.

అంతలో, భైరవశర్మ కుమారుడు నాగశర్మ పరిగెత్తుకుంటూ వచ్చి, “అరె! ఈ ఆవు ఇక్కడికి వచ్చిందా? దీని కోసం ఊరంతా వెతుకుతున్నాను,” అన్నాడు.

భైరవశర్మ ఆశ్చర్యపోతూ, “ఈ ఆవు గురించి ఊరంతా తిరగవలసిన కర్మ నీకేం పట్టిందీ?” అని కొడుకును అడిగాడు.

“ సంతలో రామస్వామి దగ్గిర దీన్ని కొనేశాను, నాన్నా! ” అన్నాడు నాగశర్మ.

ఆ మాట వినగానే భైరవశర్మ గుండెల్లో రాయిపడింది. నాగశర్మ రామస్వామి దగ్గిర కొన్న తరవాతే ఆవు పారిపోయి వచ్చి రామయ్య చేనులో పడినట్టు స్పష్టమయింది. ఆవు ఎవరికి చెందినా, పది మందిలో చెప్పిన న్యాయానికి తిరుగు ఉండదుగదా!

రామయ్యకు ఇచ్చుకోవలసిన నష్టపరిహారం రెండు వేలూ నాగశర్మ ఇచ్చుకోక తప్పలేదు. తన తీర్పు తననే ఎదురు కొట్టటంతో భైరవశర్మ హతాశుడైపోయాడు.