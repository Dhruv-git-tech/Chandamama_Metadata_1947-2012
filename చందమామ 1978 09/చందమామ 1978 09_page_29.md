వాడు - పేరూ, పలుకుబడి ఉన్నవాడు - పందిగానో, గాడిదగానో మారితే నలుగురిలో చులకన అయిపోక తప్పదు గదా? అందుచేత అతను రహస్యంగా పండు తినాలనుకున్నాడు.

ఆ రోజు అర్ధరాత్రి అతను సుమతిని వెంటబెట్టుకుని, ఎవరూ చూడకుండా ఆశ్రమం చేరుకున్నాడు. ఇద్దరూ మామిడి చెట్టు కిందికి వెళ్లి, చెరొక పండూ కోసి తిన్నారు. సుమతిలో ఏ మార్పూ రాలేదు గాని, కనకదంతుడు బ్రహ్మరాక్షసిగా మారిపోయి, 'నరవాసన! నరవాసన! ఆకలి! ఆకలి!' అని అరుస్తూ, సుమతిని పట్టుకోబోయాడు. ఆమె భయపడిపోయి, అతనికి అందకుండా తప్పించుకుని, గ్రామం కేసి పరుగు తీసింది. ఆమె వెంటపడిన కనకదంతుడు యధారూపం పొంది, భార్యను ఆగమని కేకలు పెట్టినా ఆమె వినిపించుకోలేదు.

తరవాత సుమతి తన భర్తతో కాపరం చేయ నిరాకరించింది, కనకదంతుడు

ఆశ్రమానికి వెళ్ళి, దయానిధిని బతిమాలి వెంటబెట్టుకు వచ్చాడు.

దయానిధి ఆమెతో, 'అమ్మా, నీకొచ్చిన భయమేమి లేదు. నీ భర్తలో రాక్షసుడి లక్షణాలున్నాయే మోగాని, అతను నిజంగా రాక్షసుడు కాడుగదా! ఆ చెట్టు కింద పండు తిన్నప్పుడే అతనికి రాక్షసుడి ఆకారం వచ్చింది. ఆ చెట్టు కొట్టించేశాను. ఇక నీ భర్త రూపం మారే ప్రమాదం లేదు. నువు నీ భర్తతో హాయిగా కాపరం చేయవచ్చు.'' అని, కనక దంతుడితో, 'నాయనా, అన్ని ప్రాణుల లోకీ ఉత్తముడు మనిషి. మనిషిగా పుట్టినవాడు మనిషిగా బతకాలి. అలా టప్పుడు నువు నరభక్షకుడిలాగా బతుకు తున్నావం టే ఎంత సిగ్గు చేటు?'' అన్నాడు.

కనకదంతుడు సిగ్గుపడనే పడ్డాడు. ఆ తరవాత అతను తనకు పట్టిన కళంకం పోగొట్టుకోవటానికి భార్య మాట వెంటూ వచ్చాడు.