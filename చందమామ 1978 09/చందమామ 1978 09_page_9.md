కప్ప పామును చేదతాడు వెంబడి
బావిలోక దించి, అది ఉండటానికి నీటి
మట్టంలో ఒక తొర్రను చూపింది.
తరవాత ఆ కప్ప తన బంధువులను
చూపటమూ, పాము వాటిని తినటమూ
జరుగుతూ వచ్చింది.

కప్పరాజు బంధువర్గమంతా అయి
పోయినాక పాము, 'గంగాదత్తా,
నీ బంధువుల నందరినీ చంపి తినేశాను.
నాకు వేరే ఆహారం చూపు,'' అన్నది.

"మిత్రమా, నా శత్రువులనందరినీ
చంపేసి, నా పని పూర్తి చేశావు గనక
తాటి మీదుగా ఎక్కి, ఇక్కడి నుంచి
వెళ్ళిపో," అన్నది కప్ప.

"గంగాదత్తా, నీ మాటలు సబబుగా
లేవు. నన్ను నా పాత కలుగులోకి ఎలా
తిరిగిపొమ్మన్నావు. అందులో మరో పాము
ఎప్పుడో చేరి ఉండాలి. కనక నేను
ఇక్కడే ఉంటాను. నీ వాళ్లనైనా సరే నాకు
రోజు కొక కప్పను ఇయ్యి. లేదంటావా,
అందరినీ మింగేస్తాను," అన్నది పాము.

ఈ మాట విని కప్ప విచారంతో, 'ఈ
పామును ఇక్కడికి తీసుకురావటం ఎంత
బుద్ది తక్కువ! అది అడిగినట్టు చెయ్యక
పోయానో మమ్మల్నందరినీ మింగేసి,
వంశనాశనం చేస్తుంది. ప్రబల శత్రువుతో
మైత్రి ప్రాణాపాయం కలిగించే విషంతో
సమానమని ఊరికే అన్నారా? కనక
నా వాళ్ళనే రోజుకు ఒకర్ని దానికి ఇస్తాను.
బలపంతుడికి చిటికెడు పిండి ఇచ్చి
తృప్తిపరచని దుర్బలుడు మొత్తం పిండిని
కోల్పోతాడు. మొత్తానికే ప్రమాదం ఎదు రై
నప్పుడు వివేక అయినవాడు సగాన్ని
త్యాగం చేస్తాడు; అంతా పోగొట్టుకు నేకన్న
సగమైనా దక్కుతుంది," అనుకుని కప్ప
రోజుకొకర్ని తన వారిని పాము తినటానికి
చూపుతూ వచ్చింది. పాము గంగాదత్తుడు
చూపిన కప్పనేగాక, అది చూడకుండా
మరికొన్ని కప్పలను కూడా తినేది. మురికి
బట్టలు కట్టుకున్నవాడు ఎక్కడైనా చతీకిల
పడినట్టే, ఒకసారి నీతికి స్వస్తి చెప్పిన
వాడు ఏ అవినీతికైనా పాల్పడగలడు.