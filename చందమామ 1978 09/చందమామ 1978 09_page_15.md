అది ఇంతకుముందు నోరు తెరిచి, కోరలు చాచి, కళ్ళల్లో నిప్పురవ్వలు రేపింది, '' అన్నారు ఆశ్వికులు.

జీవగుప్తుడు, భల్లూక మాంత్రికుడి మంత్రదండపు ఎలుగు తలాటం కేసి పరీక్షగా చూసి, హేళనగా నవ్వి, '' ఏమోయ్, బైరాగి! నీ మాట తీరూ, చేష్టలూ చూస్తూంటే, పెద్ద పొగరు బోతులావున్నావు. ఏమైనా టక్కుటమార్ విద్యలూ, ఇంద్రజాలం నేర్చినవాడివా?'' అని అడిగాడు.

మంత్రి యిలా అనగానే భల్లూక మాంత్రికుడు గుడ్లురు ముతూ అతడి ముఖం కేసి తీక్షణంగా చూసి, ''సన్యాసి ముదిరితే, బైరాగి అవుతాడని సామెత; తొండముదిరి ఊసరవెల్లి అయినట్టు! నేను సన్యాసినీ కాను, బైరాగినీ కానీ— భల్లూకమాంత్రికుణ్ణి! జై, అది భల్లూకా!'' అంటూ ఒక కేకపెట్టి, మంత్రదండంతో పక్కనవున్న ఒక ఎండిన చెట్టుబోదెను గట్టిగాకొట్టాడు.

మంత్రదండం దెబ్బకు చెట్టుబోదె నుంచి ఛరీమంటూ నిప్పురవ్వలు లేచి, మరుక్షణం చెట్టు భగభగమనే మంటలతో నిలువునా కాలిపోసాగింది. మంత్రి జీవ గుప్తుడెక్కివున్న గురం వెనక కాళ్ళమీద లేచి, పెద్దగా సకిలిస్తూ దూరంగా పరి

ఆ అజ్ఞ వింటూనే మంత్రి పక్కన వున్న ఆశ్వికులు కత్తులు దూయబోయిన వాళ్ళల్లా, భల్లూకమాంత్రికుడి మంత్రదండం కేసి చూసి, నివ్వెరపోయారు. గురాలు పెద్దగా సకిలిస్తూ, వెనక్కునాలుగడుగలు వేసినై.

ఏం జరిగిందో అర్థంకాని మంత్రి జీవగుప్తుడు, ఆశ్చర్యంగా తన అంగరక్షకు లిద్దరికేసి చూసి, ''ఏం జరిగింది? పులిని చూసిన లేళ్ళలా అలా వణికిపోతు న్నారేం?'' అని అడిగాడు.

''అయ్యా, పులికాదు, ఆ బైరాగి చేతిలోని మంత్రదండం పిడికి బిగించి వున్న ఎలుగుబంటి తల కేసి చూడండి!