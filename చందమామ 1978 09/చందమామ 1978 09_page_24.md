ఎదురు తిరిగిన న్యాయం

రామస్వామి వద్ద మంచి పాడి ఆవు ఉండేది. అది రోజూ పదిశేర్ల పాలిచ్చేది. ఆ పాలు అమ్ముకుని రామస్వామి సుఖంగా బతుకుతూ ఉండేవాడు.

ఆ పూరి గ్రామాధికారి భైరవశర్మకు ఆ ఆవు మీద కన్నుపడింది. ఆ ఆవును తనకు అమ్మమని అతను రామస్వామిని నాలుగైదుసార్లు అడిగాడు. అయితే రామస్వామి ఆవును అమ్మనని స్పష్టంగా చెప్పేశాడు.

కాని రామస్వామికి ఆవును అమ్మక తప్పలేదు. ఎందుచేతనంటే అతని కూతురి వివాహం వచ్చింది. గ్రామాధికారికే అమ్మవచ్చుగాని, అతను ఆవుకు తగిన ధర ఇయ్యడు. ఆవును అమ్మమని ముందుగా అడిగిన, భైరవశర్మను కాదని ఊళ్ళో మరొకరికి ఆవును అమ్మటం కూడా సాధ్యమయే పనికాదు.

అందుచేత రామస్వామి తన ఆవును రహస్యంగా పట్టంలోని పశువుల సంతకు తోలుకుపోయాడు. రామస్వామి ఆవును సంతకు తోలుకుపోవటం భైరవశర్మ కొడుకు నాగశర్మ గమనించి, ఎలాగైనా ఆ ఆవును కొని తండ్రి మెప్పు పొందాలని, ఎవరికీ చెప్పకుండా తానుకూడా సంతకు బయలుదేరాడు.

సాయంకాలం అయింది. రామస్వామి ఆవు కట్లు తెంచుకుని, సంత నుంచి వచ్చి, ఒక వరిచేనులోపడి మేస్తూండగా, చేనుగల రైతు దాన్ని పట్టుకుని, గ్రామాధి కారి అయిన భైరవశర్మ వద్దకు తోలుకుని వెళ్ళాడు.

భైరవశర్మ రామస్వామి ఆవును చూసి ఆశ్చర్యపడి, “ఏం, రామయ్యా? రామ స్వామి గాడి ఆవును ఇలా తోలు కొచ్చావేం?” అని అడిగాడు.