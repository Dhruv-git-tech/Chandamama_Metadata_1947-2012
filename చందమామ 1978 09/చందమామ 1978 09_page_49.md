తెల్లవారుతూనే పారు గూరు నుంచి బండిలో అందరూ తిరిగి వచ్చారు. వారి వెంట చిట్టెమ్మ అకాక్క, బావా కూడా వచ్చారు. అయితే వచ్చినవాళ్ళు చిన్న య్యను పలకరించనైనా లేదు ; అతని తోడి అల్లుడికి మర్యాదలన్నీ జరుగుతున్నాయి. ఇది చూసి, అసలే రాత్రంతా నిద్రలేకుండా అవస్థపడిన చిన్నయ్యకు కోపం వచ్చింది.

చిన్నయ్య స్నానం చేద్దామని వేడి నీళ్లు తోడుకుంటూంటే, చిన్న బావమరిది రుసరుసలాడుతూ ఆకక్కడికి వచ్చి, వేడి నీళ్ళు కాచినది చిన్నయ్య తోడి అల్లుడికని కోపంగా చెప్పాడు.

భోజనాల దగ్గిర కూడా చిన్నయ్యకు పచ్చడి మెతుకులూ, అతని తోడి అల్లుడికి పిండివంటలూ లభించాయి. చిన్నయ్యకు వళ్ళు మండిపోయింది. అతను గదిలోకి విసురుగా వచ్చి చిట్టెమ్మతో, ''అయనేనా అల్లుడు ? నేను కానా ? మీవాళ్ళు నన్ను ఇంత అవమానం చేస్తూంటే నువు చూస్తూ

ఉరుకుంటావా ? '' అని నాలుగూ దురి పేశాడు.

చిట్టెమ్మ నిదానంగా అతనితో, ''మీరు వచ్చిన ప్పుడు, నన్ను తీసుకు పోవ టానికి వచ్చారని మా వాళ్లు అనుకున్నారు గాని, వాళ్ళుచేసే మర్యాదలకు మురిసి ఇల్లరికం ఉండిపోతారని అనుకోలేదు. మూడు రోజులుండే అల్లుడికి ముచ్చట్లూ, అచ్చట్లూ గాని నెలల తరబడి ఎవరు మర్యాదలు జరపగలరు ? మీరు నన్ను ఏలుకుంటారని నన్నిచ్చి పెళ్ళి చేశారు గాని, మిమ్మల్ని, నన్నూ ఏలటానికి కాదుగదా ! మీ బావమరదులు మిమ్మల్ని ఎలా చూస్తున్నారో, మా వదినెలు నన్ను అలాగే చూస్తున్నారు. నే నెవరితో చెప్పు కోను ? చేయించుకున్న మర్యాదలు చాలు, మనింటికి మనం పోదాంపదండి," అన్నది.

చిన్నయ్య పారాపాటు తనదేనని తెలుసుకుని, భార్యతో సహా ఇంటికి ప్రయాణమైనాడు.