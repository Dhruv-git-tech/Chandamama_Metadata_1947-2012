కలల పిచ్చి

పూర్వం ఒక రాజుకు కలల పిచ్చి ఉండేది. ఆయనకు కథలు వినటంకన్న కూడా కలలు వినటం ఎంతో ఆనందంగా ఉండేది. అందుచేత, తమకు వచ్చిన విడ్డూరమైన కలలు చెప్పిన వారికి ఆయన మంచి బహుమతులు ఇస్తామని చాటింపు వేయించాడు. ఆ చాటింపు విని, దేశం మూల మూలల నుంచి వేలాదిజనం, రాజుగారికి తమ కలలు చెప్పి, చేతనైతే బహుమతులు పొందాలని రాజధానికి వచ్చిపడ్డారు. ఇలా వచ్చిన వారికి భోజన, వసతి ఏర్పాట్లు చెయ్యమని రాజు మంత్రితో చెప్పాడు.

మంత్రికి మండిపోయింది. రాజు పిచ్చివదలగొట్టటానికి ఆయన ఎక్కడినుంచో అనేక వేల గాడిదలను తెప్పించి, కలలు చెప్పేవారి బసుచుట్టూ నిలబెట్టించాడు.

గాడిదలు ఎవరిని బసనుంచి బయటికి రాకుండా అడ్డం ఉన్నాయని విని, రాజు మంత్రిని గాడిదలను గురించి అడిగాడు.

“ ఏమిలేదు, మహారాజా. శ్రీముఖుడనే ధనవంతుడితో ఎవరో పాడగల గాడిదలున్నాయని చెప్పారట. పాడగలగాడిద కోసం చాటింపువేస్తే దేశం ఆన్నిప్రాంతాల నుంచీ వచ్చాయి. వాటిని ఎలా వదిలించుకోవాలో తెలియటం లేదు,” ఆన్నాడు మంత్రి.

దానితో రాజుకు ఉండిన కలలపిచ్చి వదిలింది.

—చెట్లూరి సీతారాజేశ్వరరావు.