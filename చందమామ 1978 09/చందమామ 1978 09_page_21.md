మంత్రి రాజు చెప్పినదంతా విని రాజు కోరినట్టు సలహా ఇయ్యకపోగా, '' మహా రాజా, ఈ నిర్ణయం మీరే చెయ్యటం మంచిది. మీ కుమార్తె క్షేమమూ, రాజ్య క్షేమమూ మీకన్న మరొకరికి బాగా తెలుస్తుందా?'' అని తప్పించుకోజూ శాడు.

'' రాజు అయినంత మాత్రానా, తండ్రి అయినంత మాత్రానా సర్వజ్ఞుడవుతాడా ? నేను నిర్ణయించలేకనే గదా మిమ్మల్ని సలహా అడుగుతున్నాను. అడిగినప్పుడు సలహా ఇయ్యడం మీ విధి. అయితే, దాన్ని అమలు చెయ్యటానికీ, చెయ్యక పోవటానికి బాధ్యుణ్ణి నేనే,'' అన్నాడు మణికేతుడు.

మంత్రి ఇక తప్పించుకోలేక, '' విజయుడిది దుడుకు స్వభావం. అమ్మాయి గారు అతన్ని ఒక్క క్షణం కూడా భరించలేకపోవచ్చు. జయుడు సాధుస్వభావమూ, వినయమూ గలవాడు. అతని ప్రభావంతో అమ్మాయిగారు శాంతం అలవరుచు కోవచ్చు. జయుడి కిచ్చి ఆమెకు పెళ్ళి చేయటమే మంచిదని నా ఊహ. తరవాత తమఇష్టం,'' అన్నాడు.

మణి మంజరికీ, జయుడికీ పెళ్ళి జరిగింది. పెళ్లి అయినాక మణిమంజరి స్వభావం మెరుగుపడకపోగా మరింత అన్యాయంగా తయారయింది. ఆమెకు జయుడి పొడ అంటే గిట్టుతున్నట్టు లేదు. ఆమె తన భర్తతో రోజూ పోట్లాడుతున్నది. జయుడు ఆమె పట్ల ఎంతో ఓర్పు వహి స్తున్నాడు.

వారిద్దరికీ ఎప్పుడు సఖ్యం కుదిరితే అప్పుడు జయుడికి రాజ్యాభిషేకం చేద్దా మనుకుంటున్న రాజు మంత్రితో, '' మీరిచ్చిన సలహా పూర్తిగా వికటించి నట్టు కనబడుతున్నది. జయుడి మంచి తనాన్ని అమ్మాయి చేతగాని తనంగా భావిస్తున్నట్టున్నది. అతనికి ఎలా రాజ్యాభిషేకం చెయ్యటం ? భార్యను దారిలో పెట్టలేనివాడు దేశాన్ని ఎలా దారిలో పెడతాడని అందరూ అడగరా?'' అన్నాడు.