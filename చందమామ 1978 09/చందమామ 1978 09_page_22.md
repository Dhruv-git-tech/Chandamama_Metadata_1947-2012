మంత్రి కొంచెం ఆలోచించి, 'మీరు ఈ విషయం నన్ను సలహా అడిగి ఉండ వలసింది కాదు. నేను ఆ మాట సూచిస్తే మీరు విన్నారు కారు. ఏ విషయంగాని ఒకరిని సలహా అడిగేటప్పుడు ఆ విషయంలో సలహా చెప్పేవాడికి ఏ విధమైన ప్రమేయమూ లేకుండా చూసి అడగాలి," అన్నాడు.

రాజు తన తప్పు గ్రహించాడు.

బేతాళుడు ఈ కథ చెప్పి, "రాజా, మణికేతుడు తన మంత్రిని సలహా అడగ టంలో చేసిన తప్పేమిటి? రాజు తనను సలహా అడిగి ఉండరాదని అనటంలో మంత్రి ఉద్దేశమేమిటి? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది," అన్నాడు.

దానికి విక్రమార్కుడు, "మణి కేతుడు మంత్రిని సలహా అడిగి ఉండ రాదన్నది నిజం. రాజు మంత్రి నుంచి సలహా కోరినది రెండు సమస్యల, పరిష్కారం గురించి. ఒక సమస్య రాజు

కుమార్తెకు ఎవరు భర్తగా పనికివస్తారన్నది. రెండవ సమస్య మణికేతుడి అనంతరం ఎవరు రాజ్యం చెయ్యటానికి పనికివస్తాడన్నది. నిజానికి ఈ రెంటికీ ఒకే వ్యక్తి పనికరాకపోవచ్చు. కాని మంత్రి తన స్వార్థం చూసుకుని, రాజుకుమార్తెకు భర్తగా పనికివచ్చేవాణ్ణి కాక తాను సులువుగా మంత్రి పదవి నిర్వర్తించటానికి అనుకూలుడైన రాజు కాగల వాడి పేరు సూచించాడు. అదే మరొక తటన్నుడైతే రెండు సమస్యల పరిష్కారాన్ని సమదృష్టితో చూసి ఉండేవాడు. ఇక రాజు చేసిన తప్పేమిటంటే, మంత్రిని సలహా అడగటం కూడా కాదు, ఆ సలహాను గుడ్డిగా అమలుచేయటం. మంత్రి సలహాను గుడ్డిగా అనుసరించి, తన యోగ క్షేమాలు ఆలోచించలేని రాజు చిక్కులో పడక తప్పదు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాడు. —(కల్పితం)