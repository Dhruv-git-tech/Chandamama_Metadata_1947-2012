ప్రతాపగడ్ జమీందారు రుద్రనారాయణ
కొడుకు రవినారాయణ అందగాడూ,
బుద్దిమంతుడూనూ. అతనికి సుఖసాగర
గ్రామంలోని జమీందారు కూతురు
సులతను ఇచ్చి పెళ్ళిచేశారు. రెండు
గ్రామాల మధ్య చాలాదూరం. రాక
పోకలకు సౌక ర్యాలు లేవు. మధ్య
అరణ్యం కూడా ఉన్నది. ఆ ప్రాంతంలో
సాగరదిఘీ అనే కోనేరు ఉన్నది. దాని
చుట్టూ మామిడితోపు ఉన్నది. ఈ ప్రదేశం
బందిపోటు దొంగలకు ప్రసిద్ధి.

సులత రవినారాయణను పెళ్ళాడి
కాపరానికి వచ్చి, తన సౌజన్యంతో
అందరికీ అభిమానపాత్రురాలయింది.
ఇంతలో ఒక నాడు సుఖసాగర నుంచి
కొందరు మనుషులు వచ్చి రుద్రనారా
యణను కలుసుకుని, సులత తల్లికి
చాలా జబ్బుగా ఉన్నదనీ, సులతను

తమ వెంట పుట్టింటికి పంపవలసిందనీ
కోరారు. ఈ మాట ఆడిగినవాడు సుఖ
సాగర జమీందారుగారి దివానే. కాదన
టానికి లేదుగనక రుద్రనారాయణ సులత
వెళ్ళటానికి అనుమతినిస్తూ, దొంగలతో
పొరాడగల సాయుధ సిబ్బందిని తాను
కూడా ఆమెకు తోడు పంపాడు.

ప్రయాణం సుఖంగానే ప్రారంభ
మయింది. మేనా తలుపు రెక్క ఒకటి
తెరిచి, దానిగుండా దారివెంబడి ప్రకృతి
సొందర్యాన్ని చూసి సులత ఆనందం
పొందింది. మధ్యాన్నం భోజనాల వేళకు
ఒక పెద్ద మర్రిచెట్టు కింద మజిలీ
చేశారు. అందరూ భోజనాలు చేసి, ఒక
గంట విశ్రాంతి తీసుకున్న అనంతరం
మళ్ళీ ప్రయాణం సాగింది.

సాగరదిఘీ కనుచూపు మేరలోకి
వచ్చేసరికి సూర్యాస్తమానమయింది.