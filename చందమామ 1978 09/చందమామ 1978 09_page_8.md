“వాళ్లు ఎక్కడ ఉంటారు? బావి లోనా, చెరువులోనా, సరస్సులోనా?” అని పాము అడిగింది.

“దిగుడు బావిలో ఉంటారు,” అన్నది కప్ప.

“నాకు కాళ్ళులేవు. పాట్టమీద పాకు తాను. అందుచేత బావిలోకి దిగలేను. ఒకవేళ దిగినా, నీ బంధువులను చంపటానికి గాను నాకు ఉండదగిన చోటు లేదు. అందుచేత, నువు వచ్చినదారే వెళ్ళిపో. హితమైనదే తినాలి, జీర్ణమయే దేతినాలి, క్షేమకరమైనదే తినాలి అని పెద్దలు చెబుతారు,” అన్నది పాము.

“దానికేమీ విచారించే పనిలేదు. నా వెంట వచ్చెయియ్య. బావిలోకి సులువుగా ప్రవేశించే దారి చూపుతాను. అందులోనే ఉండి నువు నా బంధువర్గం అంతటినీ చంపవచ్చు,” అన్నది కప్పరాజు.

ఈ మాట విని పాము, “నాకు వయసు మళ్లింది. ఎప్పుడైనా ఒక ఎలుకను పట్టుకో గలుగుతున్నాను. ఈ కులద్రోహి నాకు రోజులు సుఖంగా గడిచిపోయే మార్గం చెబుతున్నది. దీని వెంటవెళ్ళి కప్పలను తినేస్తాను. శక్తులుడిగి, అవసానదశకు చేరుకున్న వాడు సుఖమైన జరుగు బాటుకు మార్గం చూసుకోవాలని పెద్దలు చెబుతారు,” అనుకుని, కప్పతో, “అలా

అయితే, గంగాదత్తా, నువు దారి తియియి, నేను నీ వెంట వస్తాను,” అన్నది.

“ప్రియదర్శనా, బావిలో ప్రవేశించటానికి సులువైన మార్గమేగాక, అక్కడ నువు ఉండటానికి తగినచోటు కూడా చూపుతాను. అయితే, నువు నాకుటుంబం జోలికీ, నా సేవకుల జోలికీ రాకూడదు; నేను చూపే కప్పలను మాత్రమే తినాలి,” అన్నది కప్పలరాజు.

“ఇప్పుడు నువు నాకు మిత్రుడవు గనక, నువు తినమన్న వాళ్లనే తింటాను,” అంటూ పాము తన కలుగులోనుంచి బయటికి వచ్చి, కప్పను కౌగలించుకుని, దాని వెంట బయలుదేరింది.