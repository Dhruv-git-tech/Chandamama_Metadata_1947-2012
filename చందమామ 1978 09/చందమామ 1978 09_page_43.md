# నళ్ళప్రభావం

ఒక గ్రామంలో వీరయ్య అనే గజయీతగాడు ఉండేవాడు. ఈతలో వాడిప్రావీణ్యానికి మెచ్చి, ఎవరో జమీందారుఇచ్చిన అద్భుతమైన కంచు విగ్రహం ఒకటి వాడి దగ్గిర ఉండేది. అది విదేశాలనుంచి వచ్చిన అరుదైన విగ్రహం. అందుచేత డబ్బు పోసినా దొరికేసరుకు కాదు.

ఒక సంవత్సరం వీరయ్య వసంతోత్సవాలు చూడటానికి రాజధానికి పోతూ, తన విగ్రహాన్ని షావుకారు కృష్ణయ్య వద్దకు తీసుకుపోయి, తాను రాజధాని నుంచి తిరిగి వచ్చేదాకా దాన్ని భద్రంగా ఉంచమని కోరాడు.

అంత అందమైన విగ్రహం వీరయ్య వంటి పేదవాడి దగ్గిర ఉండేకన్న తన వంటి సంపన్నుడి వద్ద ఉంటే బాగుంటుందనుకుని, కృష్ణయ్య దాన్ని తనకు అమ్మమన్నాడు.

"అది అమ్మేది కాదు లెండి. నేను తిరిగి వచ్చేవరకూ మీదగ్గిర ఉంచండి, చాలు," అన్నాడు వీరయ్య. అతనికి సంబంధించినంత వరకు ఆ విగ్రహం తన ఈతనైపుణ్యానికి చిహ్నం!

"ఓరి, నీ కెంత పొగరా! నీ విగ్రహం నా దగ్గిరి కెలారాదో చూస్తాను," అనుకున్నాడు కృష్ణయ్య. ఆ విగ్రహాన్ని వీరయ్యకు తిరిగి ఇయ్యకూడదని అతను అప్పుడే అనుకున్నాడు. అతను ఆ విగ్రహం సహాయంతో అచ్చులు తయారుచేసి, అలాంటిదే ఒక మట్టిబొమ్మ తయారు చేయించి, దానికి ఇత్తడి పూతపూయించి, వీరయ్య తిరిగి రాగానే దాన్ని ఇచ్చేశాడు.

వీరయ్య దాన్ని ఇంటికి తీసుకుపోయి, దాని స్థానంలో ఉంచబోతూ మోసం జరిగినట్టు తెలుసుకు న్నాడు. దాన్ని గూట్లో పెట్టేటప్పుడు ఓటిమోత మోగింది.