లోకి జారుకున్నది. ఆమె అరణ్యాంలోకి చాలాదూరం పరిగెత్తి, ఒక చెట్టు ఎక్కి, చీరపయటతో తనను తాను చెట్టుకు కట్టేస్తుకుని, స్పృహకోల్పోయింది.

సులత పుట్టింటి నుంచి కాపరానికి వచ్చేటప్పుడు విషంగల తమలపాకు చిలకలు రెండు తెచ్చుకున్నది. మానహాని తటస్థించే పరిస్థితిలో అవి ఉపయోగిస్తాయి.

దొమ్మి జరిగిన చోట బందిపోటు దొంగలు చచ్చిన తమ వారినీ, గాయ పడిన వారినీ తీసుకుని వెళ్లిపోయారు. వారు వెళ్ళిన అనంతరం సులత వెంట వచ్చిన వారిలో పారిపోయినవాళ్ళు తిరిగి

వచ్చారు. పరివారంలో ముఖ్యులు చాలా మంది పోయారు. గాయపడిన వారికి కొద్దిగాయాలు తగినవాళ్ళు చికిత్సలు చేస్తున్నారు.

తెల్లవారింది. దొంగల దాడి గురించీ, సులత జాడ తెలియకపోవటం గురించి వార్త ఇటు ప్రతాపగడ్కూ, అటు సుఖ సాగర్కూ చేరింది.

సులత చెట్టు ఎక్కినప్రాంతంలో హరి దాసు అనే వైష్ణవ సాధువు ఆశ్రమం ఉన్నది. అతను పూజకుగాను పూలు కోయటానికి వచ్చి, చెట్టు మీద ఉన్న సులతను చూశాడు. అతను చెట్టు మీదికి ఎక్కి, చెట్టుకొమ్మ నుంచి సులతను విడిపించి, తాడు సహాయంతో ఆమెను కిందికి దించి, తన ఆశ్రమానికి తీసుకు పోయి, స్పృహతెప్పించి, ఆమెకు తన శుశూషల ద్వారా బలం తెప్పించాడు. తరవాత ఆమె తన తండ్రి ఇంటికి పోతా నన్న మీదట, అతను ఆమెను సుఖ సాగరకు చేర్చాడు.

సులత పుట్టింటికి చేరిందన్న వార్త ప్రతాపగడ్లో ఏమంత ఆనందం కలిగించ లేదు. బందిపోటు చేతికి చికిన ఆడ దాని శీలం ఏం నిలుస్తుంది ?

తాను తన భర్త వద్దకు తిరిగి పోయే అవకాశం లేదనీ, తనను తన అత్తవారు