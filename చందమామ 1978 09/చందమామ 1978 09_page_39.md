వెళ్ళాడు.

బర్రెలేకుండా అర్ధరాత్రిదాటి వచ్చిన దానయ్యను చూసి మొదట గౌరమ్మ మండిపడినా, అతను తెచ్చిన నగల మూటను చూసి పరమానందం చెందింది.

‘‘అకలి మండిపొతున్నది, నాలుగు మెతుకులు పెట్టండి, అమ్మగారూ ?’’ అన్నాడు దానయ్య.

‘‘నీకోసం చూసి, చూసి అన్నం కుక్కకు పెట్టేశాను. ఇప్పుడేమీ లేదు,’’ అంటూ గౌరమ్మ తలుపు వేసుకున్నది,

నీరసంతోనూ, నిరాశతోనూ దానయ్య కాళ్లీడ్చుకుంటూ వెళ్లి, పశువులకొట్టంలో పడుకున్నాడు.

నిద్రపోతున్న భర్తను లేపి, గౌరమ్మ నగలమూటను చూపింది. మూట విప్పి నగలను చూడగానే రంగయ్యకు గుండె ఆగినంతపని అయింది.

‘‘ఇవి మామూలు నగలు కావు. మహారాజులు థరించేవి. ఇవి మన చగ్గర ఉన్నట్టు తెలిస్తే మన ప్రాణాలు దక్కవు,’’ అన్నాడు రంగయ్య.

‘‘మనం తెలియనిస్తేగదా తెలిసేది?’’ అన్నది గౌరమ్మ.

‘‘మనమే తెలియని య్యాలా ఏమిటి ? దీన్ని తెచ్చిన దానయ్య పొరపాటున ఎవరితో వీటిమాట చెప్పినా మన కొంప కూలినట్టే !’’ అన్నాడు రంగయ్య.

తెల్లవారినదాకా ఆ నగలు దక్కించుకునే ఉపాయం ఆలోచించిన గౌరమ్మ దానయ్యను లోపలికి పిలుచుకువచ్చి, ‘‘దానయ్య, మమ్మల్ని ఇంత మోసం చేస్తావా ? మూటలో నగలున్నాయని అబద్ధం చెబుతావా?’’ అని అతని మీద మండిపడింది.

అసలే అమాయకుడైన దానయ్య, ‘‘నేను చూడలేదు అమ్మగారూ. దొంగలు అనుకున్న మాటలు మాత్రం విన్నాసు,’’ అన్నాడు దిగాలుపడి.

‘‘ఇంకా నయం ! వెంటనే చూసు