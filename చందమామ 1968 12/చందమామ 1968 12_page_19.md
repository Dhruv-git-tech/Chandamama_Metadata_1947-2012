రాజుగారి పడకగదికి వెళ్ళి, హంసతూలికా తల్పం మీద పడుకుని నిశ్చింతగా నిద్ర పోసాగాడు.

ఫకీరెవరో రాజభవనం ప్రవేశించాడని తెలిసి అబ్దుల్లా వచ్చి చూస్తే ఫకీరు సుఖి నిద్రలో ఉన్నాడు. అతను ఫకీరు నిద్ర లేచినదాకా వేచి ఉండి, “ఫకీర్ల కోసం మంచి మఠం ఏర్పాటు చేశామే. అక్కడికి వెళ్ళుకపోయారా?” అని అడిగాడు.

“ఇది మఠం కాదా ఏం?” అన్నాడు ఫకీరు తొణకుక్కండా.

“కాదు. ఇది రాజభవనం. మా తాత గారు నిర్మించారు. ఆయన తరం నుంచి మేం ఇందులోనే ఉంటున్నాం,” అన్నాడు అబ్దుల్లా.

“మీ తాతగారు ఇందులో ఎంత కాలం ఉన్నారు?” అని ఫకీరు అడిగాడు.

“ఇరవై సంవత్సరాలు,” అన్నాడు అబ్దుల్లా.

“మీ తండ్రిగారు?” అని ఫకీరు మళ్ళా అడిగాడు.

“యాభై సంవత్సరాలు,” అన్నాడు అబ్దుల్లా.

“నువ్వెంత కాలంగా ఉంటున్నావు?” అని ఫకీరు అడిగాడు.

“నేను పుట్టినప్పటి నుంచి ఇందులోనే ఉంటున్నాను,” అన్నాడు అబ్దుల్లా.

“ఇప్పుడు నీ వయసెంత, బాబూ?” అన్నాడు ఫకీరు.

“ముప్పై ఏళ్ళు,” అన్నాడు అబ్దుల్లా.

“పూర్ణాయుర్దాయం ఉంటే ఇంకో డెబ్బై ఏళ్ళు ఇందులో ఉంటావన్న మాట. ఈ మాత్రానికే ఇది మఠం కాదంటావేం? ఈ మఠం కోసం ప్రజలందరినీ పన్నులతో పీడించుకుతింటున్నావా? ఎంత తప్పు!” అంటూ ఫకీరు లేచి వెళ్ళిపోయాడు.

అబ్దుల్లాకు జ్ఞానోదయమై, ప్రజల కేమం కోరి పరిపాలించటం ప్రారంభించాడు.