# అరణ్యపురాణం

## 31

ఎర్రశునకులతో పోరాటమూ, ఆకేలా మరణమూ జరిగి ఏడాది వెల్లిపోయింది. మౌగ్గీ కిప్పుడు పదిహేడో ఏడు నిండబోతున్నది. కాని అతను ఈడుకు మించి కనిపించే వాడు. దానికి కారణం అతని అపార శరీర దార్యమూ, మంచి ఆహారమూసూ. ఆతి వేగంగా దూకుతూ పోతున్న జింకను అతను తల పట్టుకుని పడదోయగలడు. అరణ్యం లోని ప్రాణులు అతని దారికి అడ్డు తొలుగు తారు. వాళ్ళకు అతనంటే చెడ్డ భయం.

శీతాకాలం అయి పోయి, వసంత కాలం రాబోతున్నది. వాయిన్ గంగ ఒడ్డున ఒక ఎత్తయిన గుట్ట మీద బాఘురా, మౌగ్గీ పడు కుని ఉన్నారు.

“పాత సంవత్సరం అయి పోయి కొత్త సంవత్సరం ఆరంభం కానున్నది. కొత్త పాటలు పాడే తరుణం దగ్గిర పడింది.

అరణ్యానికి కొత్త జీవం వస్తుంది,” అంటూ బాఘుర వెల్లికిలా పడుకుని, గాలిని కాళ్ళతో కొట్ట సాగాడు.

“అదేం పని? నుపూ, నేనూ అరణ్యానికి ఏలికలం గద! సిగ్గుచేటుకాదూ?” అని మౌగ్గీ బాఘురను మందలించాడు.

బాఘుర సరిగా లేచి కూర్చుని, “కొత్త పాటల సమయం వస్తున్నదని చెప్పాను గద!” అన్నాడు.

“అపును! మీ రంతా సన్ను ఒంటరిగా విడిచిపోతారు. కిందటిసారి ఏం జరిగింది? పాలాల నుంచి చెరుకుగడలు, తెమ్మని హాథీకి కబురు చేస్తే, రెండు రోజులయాక వచ్చాడు. ఈ లోపల అతను ఘంకరిస్తూ చెట్ల మధ్యగా పరుగులు తీయటమూ, వెన్నెట్లో తందనాలు వెయ్యటమూ తప్ప చేసినదేమీ లేదు,” అన్నాడు మౌగ్గీ.