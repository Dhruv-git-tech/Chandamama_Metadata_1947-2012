“నిధిక పూజ చరగాలి. మంచి ముహూర్తం చూసి, మంత్రోక్తంగా తెరవాలి. అవసరమైతే శాంతి చెయ్యాలి. సంతర్పణ చెయ్యాలి. ఇష్టంపచ్చినట్టు తెరవరాదు!” అన్నాడు చంద్రకాంతుడు.

“నీ పంట పండిందిలే! ఇంక కూలి ఏం చేస్తావు? బిందె తీసుకుని ఇంటికి వెళ్ళు,” అన్నాడు పెద్దమనిషి.

చంద్రకాంతుడు బిందె నెత్తిన పెట్టుకుని, పలుగు చేత పట్టుకుని ఇంటికి వచ్చేశాడు.

కాని మర్నాడు అతను మళ్ళీ పలుగుతో కూలిపనికి హాజరయే సరికి చెరువు తవ్వించే పెద్దమనిషి, “నీ దరిద్రం తీరిపోయిందిగా? మళ్ళీ కూలిలోకి వచ్చావేమిటి?” అని అడిగాడు. మిగతా కూలీలకూ అదే అను మాసం కలిగింది.

“ఏం చెప్పను, బాబూ? శాస్త్రుల్లుగారిని విచారిస్తే ఆయన నా జాతకం చూసి, బిందె దొరికిన ముహూర్తం చూసి, ఇంకా మూడేళ్ళదాకా దాన్ని తెరవటానికి వీల్లే దన్నాడు. అప్పుడైనా ఎన్నో గ్రహాలకు శాంతి చెయ్యాలిట. అన్నదానం చెయ్యాలిట, అంతదాకా నాకు పాట్టగడవాలిగా?” అన్నాడు చంద్రకాంతుడు.

అందరికీ అతని పట్ల సానుభూతి కలిగింది. అతను తమలాగే పలుగుపట్టి పని చేస్తున్నప్పటికీ, మిగతా కూలీలు అతన్ని గౌరవంగా చూశారు. ఏమైనా అతను శ్రీమంతుడు కాబోయేవాడే గద!

చంద్రకాంతుడికి నిధి దొరికిందన్న వార్తా అతని బంధువులందరికీ, చాటింపు వేసి నట్టుగా తెలిసిపోయింది. అతన్ని మళ్ళీ ఇచ్చకపు మాటలతో ఉబ్బేసి, మంచి చేసు కుందామని ఒకరొకరే వచ్చారు.

“అదృష్టవంతుణ్ణి దేవుడు కూడా చెరపలేడు! నీకు నిధి దొరికిందంటే మేమెంతో సంతోషించాం. నువు జానెడు