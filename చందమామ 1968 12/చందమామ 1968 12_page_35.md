“పెట్టి ఉండటం నీ వంతు,” అని యజమాని పడుకుని నిద్రపోయాడు.

తరవాత కొద్దిసేపటికే నౌకరు కూడా హాయిగా నిద్రపోయాడు.

ఒక గంట గడిచాక యజమాని కళ్ళు తెరిచి, నౌకరును కేకేసి, “ఏం చేస్తున్నా వురా?” అని అడిగాడు.

“ఆలోచిస్తున్నాను,” అన్నాడు నౌకరు.

“ఏ మాలోచిస్తున్నావు?” అన్నాడు యజమాని.

“రక్కసిముళ్ళకు ఎవరు పదును పెడుతున్నారా అని ఆలోచిస్తున్నాను,” అన్నాడు నౌకరు.

“భేష్! నువు బుద్ధిగలవాడివి,” అని యజమాని మళ్ళీ నిద్రపోయాడు.

ఇంకొక గంట గడిచాక అతనికి మళ్ళీ మెలకువ వచ్చింది; నౌకరును పిలిచి, “ఏం చేస్తున్నావురా?” అని అడిగాడు. “ఆలోచిస్తున్నాను,” అన్నాడు నౌకరు.

“ఏమాలోచిస్తున్నావు?” అని యజమాని అడిగాడు.

“భూమిలోకి పలుగు దిగేస్తే గుంట పడుతుంది గదా, అక్కడ ఉండిన మన్ను ఏమైనట్టూ?” అన్నాడు నౌకరు.

“భేష్, నువు బుర్రగలవాడివి,” అని యజమాని మళ్ళీ నిద్రపోయాడు.

ఇంకో గంట గడిచాక మళ్ళీ యజమానికి మెలకువ వచ్చింది. అతను నౌకరును పిలిచి, “ఏం చేస్తున్నావురా?” అని అడిగాడు.

“ఆలోచిస్తున్నాను,” అన్నాడు నౌకరు.

“ఏ మాలోచిస్తున్నావు?” అన్నాడు యజమాని.

“నిన్న తమరు గుర్రం మీద సవారీ అయారు, నేను గుర్రం ముందు దౌడు తీశాను. ఇప్పుడు మరి గుర్రం లేదు గదా, జీను ఎవరు మోసేట్టూ అని ఆలోచిస్తు న్నాను,” అన్నాడు నౌకరు.