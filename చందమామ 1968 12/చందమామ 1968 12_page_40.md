నీటివిలువ

విజయేంద్రుడనే చిన్న రాజు సిరిపురం అనే నగరాన్ని ఏలుతూ ఉండేవాడు. సిరిపురం చుట్టూ కొండలూ, దట్టమైన అరణ్యాలూ ఉండేవి. ఆప్రాంతాలలో కోయ వాళ్ళు నివసించే వాళ్ళు.

కోయనాయకుడు విజయేంద్రుడికి ఏటా ఏదో ఒక కానుక పంపుతూ ఉండేవాడు. అది విలువైనది కాకపోయినా, కోయల రాజ భక్తికి చిహ్నంగా ఉంటూ ఉండేది.

ఆలవాటు ప్రకారం ఒక ఏడు కోయ నాయకుడి వద్ద నుంచి సుమంగ్ అనే కోయ వాడు రాజుకు ఒక కానుక తెచ్చాడు. రాజు గారు వాణ్ణి సభలో ప్రవేశించ నిచ్చి, ఆదరించాడు. సుమంగ్ ఒక వెదురు బుట్ట నుంచి ఒక వెదురులోటా, మూత ఉన్నది, తీసి రాజుగారికి భక్తిగా ఇచ్చాడు.

ఆ వెదురు లోటాలో ఏ మున్నదోనని సభికులు అత్రంగా చూస్తున్నారు. రాజు

వెదురు లోటాను అందుకుని, మూత తీసి, దానిలోకి చూసి, విరగబడి నవ్వుతూ, లోటాను తలకిందులు చేశాడు. అందులో నుంచి నీరు దొణదొణా కింద కారింది.

ఆయన సుమంగ్ కేసి చూసి, “మీ నాయకుడికి రాసురాను మతి పోతున్నట్టు న్నది! లేకపోతే ఈ అవమాన మేమిటి? నీళ్ళు కానుకగా పంపుతాడా? కానుకలు పంపమని నేనేమైనా అడిగానా? వాటికోసం అత్రంగా ఎదురు చూస్తున్నానా? ఇలాటి అర్థంలేని కానుకలు పంప వద్దన్నానని మీ నాయకుడితో చెప్పు,” అన్నాడు.

సుమంగ్ వినయంగా చేతులు మోడ్చి, “మన్నించండి, మహారాజా! మా నాయ కుడు-పంపినది మామూలు నీరు కాదు. మాకు ఇటివల శివలింగం మీద పడుతున్న నీటిధార ఒకటి కనబడింది. ఆ నీరు మంచి సువాసన గలిగి, ఆమృతంలాగున్నది.

“శ్రీ విక్రమ”