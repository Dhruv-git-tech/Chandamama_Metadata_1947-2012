శిఖిముఖి, విక్రమకేసరి కేసి చేయి
వూపి రాళ్ళవెనుకకు పారిపోయిన చెంచుల
వెంట పడ్డాడు.

కాని, అతడు గుర్రం మీది నుంచి పడ్డ
పాటుకు మోకాలు కొంచెం బెఱకటంతో,
వాళ్ళ సనుసరించి వేగంగా పరిగెత్తలేక
పోయాడు. ఆదశలో విక్రమకేసరి వచ్చి
అతణ్ణి కలుసుకున్నాడు.

“ కేసరీ! పెద్ద ఘోరం జరిగిపోయింది.
అంత మందిమి వుండి, నాగుమల్లిని
రక్తించలేక పోయామంటే ఆమె తండ్రే
కాదు, మా అయ్య కూడా మనల్ని—
ముఖ్యంగా సన్ను ఆసహ్యంచుకుంటాడు.
మనం చెంచు ముఠాతో యుద్దం చేయ
కుండా నాగుమల్లిని రక్తించలేం. నువ్వు
గూడేనికి పోయి మనవాళ్ళను పాతికా
ముప్పై మందిని వెంటబెట్టుకు రా. ఈ
లోపల నేను కాలిజాడలను బట్టి పోయి,
ఈ చెంచులు మల్లిని ఎక్కడికి తీసుకు

పోతున్నది గమనిస్తాను,” అన్నాడు
శిఖిముఖి.

విక్రమకేసరి ఏదో అభ్యంతరం చెప్ప
బోయాడు గాని, శిఖిముఖి వినిపించుకోక,
అతణ్ణి వేగిర పెట్టాడు. విక్రమకేసరి
చేసేది లేక ఒక శబరుణ్ణి శిఖిముఖి వెంట
పదిలి, తతిమ్మా యిద్దరి తో గూడేనికి
బయలుదేరాడు.

శిఖిముఖి, చెంచులు పోయిన మార్గాన్ని
కాలిజాడల వల్ల గుర్తిస్తూ, ఓ అరగంట
తరవాత కొండపాదంలో వున్న ఒక అరణ్య
ప్రాంతాన్ని చేరాడు. అతడికి చెట్లచాటు
నుంచి ఏవో గొంతులు వినిపించినై. అతడు
వెంటవున్న శబరుణ్ణి నిశ్శబ్దంగా వుండమని
హెచ్చరించి, దాపుల నున్న ఒక చెట్టు
ఎక్కి దిగుపకు చూశాడు. చెట్లల్లో ఒక
చోట పులిబోను ఒకటి వున్నది. చెంచులు
నాగుమల్లిని దాని కేసి మోసుకు
పోతున్నారు.
—(అంకా. వుంది)