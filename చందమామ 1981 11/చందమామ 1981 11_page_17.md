నలుగులైదుగురు గురాలెక్కి, రాజుగారి రక్షణకు వెళ్ళండి. ఈ దుర్వటను గురించి మాత్రం మీరు కోట బయట వున్న ప్రజలతో అనకండి. వెంటనే బయలుదేరండి," అని ఆజ్ఞాపించాడు.

సైనికులు కోట బురుజుపై నుంచి కిందికి పరిగెత్తారు. మంత్రి దిగువనున్న అగడ్డకేసి చూశాడు. అప్పటికి రాజును ద్రోహలైన అంగరక్షకులిద్దరూ, అగడ్డ దాటించి గురాలు వున్న చోటుకు నడిపిస్తున్నారు. రాజుముందు నడుస్తూండగా, వాళ్ళిద్దరూ కత్తులు చేతబట్టి, ఆయన వెనకగా పోతున్నారు. కొద్దిసేపట్లో వాళ్లు, రాజును ఒక గుర్రం ఎక్కించి, ఆది ముందుకు కదలగానే, దానికి వెనక తమ గురాలను పరిగెత్తించసాగారు. వాళ్ళు, రాజును సముద్ర తీరంకేసి తీసుకుపోతున్నట్టు మంత్రి గ్రహించాడు.

ఇక రాజు రక్షణకై బయలుదేరిన సైనికులు నలుగురూ, గురాలెక్కి కోట ద్వారం నుంచి బయటపడి కొద్దిసేపట్లో,

రాజును బంధించి తీసుకు పోతున్న ద్రోహులకేసి తమ గురాలను పరిగెత్తించ సాగారు. గిట్టల చప్పుడు విని వెనుదిరిగి చూసిన ద్రోహులిద్దరూ, తమను సైనికులు వెంబడిస్తున్నారని గ్రహించి, రాజు వీపుకు తమ కత్తులను గురి చేసి, ఆయనను వేగంగా గురాన్ని పరిగెత్తించవలసిందని ఆజ్ఞాపించారు.

కోట బురుజుపై నుంచి యిదంతా గమనిస్తున్న మంత్రి, ఒకమారు బంధితుడైన రాజు కేసీ, మరో మారు తీరాన్ని సమీపిస్తున్న శత్రునావకేసి చూస్తూ, “మరాళ దేవీ! నీ భక్తులను కరిన పరీక్షకు గురి చేస్తున్నావా?” అంటూ గుండెల మీద చేతులు పెట్టుకుని, ఆకాశంకేసి తల ఎత్తాడు.

మరుక్కణంలోనే ప్రళయభయంకర మైన ఫెళ్ళఫెళారావాలతో ఉరుములూ, మెరుపులూ ప్రారంభమై, మరాళ ద్వీపాన్ని దద్దరిల్ల చేసినై. మంత్రి నివ్వెర పోయాడు.

— (ఇంకా వుంది)