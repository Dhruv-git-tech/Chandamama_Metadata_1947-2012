“మహారాజా, ఆ బీద కుటుంబానికి అన్నివిధాలా సాయం చేసి, జీవితంలో వాళ్ళకు మరేనాడూ తిండికొరత అన్నది కలగకుండా చూస్తాను,” అని జవా బిచ్చాడు అనంతవర్మ.

ఆ తర్వాత రాజు కపిలనా ధుణ్ణి పిలిపించి, అదే ప్రశ్న అడిగాడు. కపిల నాథుడు ఒక క్షణకాలం ఆలోచించి, “మహారాజా ఆసలు ఆ కుటుంబం పస్తు లుండవలసిన స్థితి ఎందుకు కలిగిందో, దాని పూర్వాపరాలు శుణ్ణంగా విచారిస్తాను. తరవాత ఆ కుటుంబానికి సాయం చేయడమేకాక, రాజ్యంలో మరెవరికీ తిండిలేని దుస్థితి కలగకుండా తగిన ఏర్పాట్లు చేయిస్తాను,” అన్నాడు.

రాజు రామమిశ్రుణ్ణి పిలిపించి, తతిమ్మా యిద్దరినీ అడిగినట్టే అడిగాడు.

రామమిశ్రుడు ఆ ప్రశ్న వింటూనే, “మహారాజా, నా మంత్రిపదవీ కాలంలో దేశంలో ఎవరికైనా తిండీ, బట్టకు కొరత అంటూ ఏర్పడినట్టు తెలిసిన మరు క్షణం, నేను నా పదవికి రాజీనామా యిస్తాను,” అన్నాడు.

రాజు ఆశ్చర్యపోయి, “మంత్రిపదవే పదులుకుంటావా! కారణం?” అన్నాడు.

“ఎంతో కాలంగా సాగుతున్న తమ చల్లని పరిపాలనలోనూ, వృద్ధులైపోయిన మహామంత్రిగారి అధ్వర్యంలోనూ, రాజ్యం లోని ఏ ఒక్కరూ యీనాటివరకూ తిండి దొరకని దీనావస్థలపాలు కాలేదు. అలాంటిది, నేను మంత్రినైన తర్వాతనే ప్రజల్లో ఏ కొద్దిమందికైనా, యీ దుస్థితి సంభవించిందంటే, అందుకు మంత్రిగా నా అసమర్థతే కారణం అవుతుంది. అందువల్ల, నేను మంత్రిపదవి వదులు కుని, మరెవరైనా సమర్థులకు ఆ పదవి లభించే ఆవకాశం యిస్తాను,” అన్నాడు రామమిశ్రుడు.

ఈ జవాబు రాజుకు చాలా సంతోషం కలిగించింది. ఆయన, ఆ రోజునే రామ మిశ్రుణ్ణి చిత్రపురి రాజ్యమంత్రిగా ప్రకటించాడు.