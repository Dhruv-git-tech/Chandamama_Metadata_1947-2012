నీతిపరులు

శిళ్ళంగేరి దేశపురాజు ధర్మనందనుడు, తన రాజ్యంలోని పాఠశాలలో బాలబాలికలకు నైతిక విద్య బోధించేందుకు, కొందరు ఉపాధ్యాయులను నియమించాలనుకున్నాడు. కాని, యిందుకు తగిన బోధకులను ఎన్నిక చేయడం ఆయనకు కష్టసాధ్యంగా కనిపించింది. మంత్రి విద్యా ధరుడు, యీ సమస్యను తేలిగా పరిష్కరించగలనన్నాడు.

ఆయన రాజాస్థానంలో పనిచేసే కొందరు ఉద్యోగులను సమావేశపరిచి, రాజుగారి నిర్ణయం గురించి వాళ్ళకు చెప్పి, “ఇందుకు కొత్తగా కొన్ని పాఠశాల భవనాలు కట్టించ బోతున్నాం. పని పూర్తికాగానే మీకు తెలియచేస్తాం. ఈలోగా మీరు వచ్చే నెల ఒకటవతేదీ నుంచి కోశాధికారినడిగి, అదనపు జీతాలు తీసుకుపోతూ వుండండి,” అన్నాడు.

రెండు, మూడు నెలలు గడిచినా భవనాల నిర్మాణం పూర్తికాలేదు. ఈలోగా బోధ కులుగా నియమితులైనవాళ్ళు కొందరు వచ్చి, అదనపు జీతాలు తీసుకుపోయారు. మంత్రి ఆలా జీతాలు తీసుకోని వాళ్ళను పలిపించి, కారణం అడిగాడు.

“అయ్యా, ఇంతవరకూ పాఠశాలలో మేం ఒక్కరోజైనా విద్యాబోధన చేసిందిలేదు. ఆలాంటప్పుడు జీతాలు తీసుకోవడం న్యాయం, నీతి అవుతుందా?” అన్నారు వాళ్ళు.

మంత్రి, రాజుతో వీళ్ళను గురించి చెప్పి, నైతికవిద్యాబోధనకు వీళ్ళు తగిన గురువులన్నాడు. రాజు వాళ్ళను పాఠశాలలో నైతికవిద్యాబోధకులుగా నియమించాడు.

—కోలార్ కృష్ణఅయ్యర్