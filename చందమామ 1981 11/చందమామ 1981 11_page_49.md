తపస్సు ఫలించింది గదా అని వాళ్ళు సంతోషించారు. మహారాజుతో ఈ సంగతి చెప్పారు. కాని, రాజుకు సంతోషం కలగలేదు. అది చూచి రాణి, 'ప్రజలు మీయందు గల భక్తి విశ్వాసాలతో సూర్యుణ్ణి ప్రార్థించి వరం సంపాదించుకు వచ్చారు కదా! ఇంకా మీకు విచారం ఎందుకు?' అని అడిగింది.

అందుకు రాజు, 'నువ్వు చెప్పిన మాట బాగానే వుంది. నా ప్రజలు నా కోసం ఇంత కష్టపడి వరం పొంది వచ్చారు. సరే, నేను వేయి సంవత్సరాల కాలం జీవిస్తాను. కాని, నా మీద విశ్వాసం గల ఈ ప్రజలు అంతకాలమూ జీవించరు కదా? నాతో పాటు నా ప్రజలు కూడా వేయి సంవత్సరాలు జీవించి వుండకపొతే నాకు సంతోషం ఎక్కడిది? కనుక, నేను కూడా నా ప్రజలకు నేను ఉన్నంతకాలమూ ఆయుస్సు సంపాదిస్తాను,' అని కామరూప పర్వతం మీదకు వెళ్ళి. తపస్సు ప్రారంభించాడు.

ఒకటి రెండు సంవత్సరాలు గడిచినై. రాజ్యావ్యవహారాలు కుంటుపడినై. అయినా ప్రజలు నీతివర్తనులు గనక దేశంలో ఆరాజకం ప్రబలలేదు. తమ రాజు చేస్తున్న తపస్సు ఎప్పటికి ఫలి స్తుందో గదా అని ప్రజలు ఆతురత చెంద సాగారు. ప్రతి దినం వేలాదిమంది కామరూప పర్వతం దగ్గరకు వెళ్ళే రాజ దర్శనం చేసుకోసాగారు.

ఎట్టకేలకు సూర్యభగవానుడు, రాజ్య వర్థనుడి దీక్షకు మెచ్చుకున్నాడు. అతనికి ప్రత్యక్షమే, 'రాజా! నీ సద్భుద్దికి మెచ్చాను. నీ తపస్సు ఫలించింది. ఇక నగరానికి వెళ్ళు. నీ కోరిక ప్రకారమే, నీవు జీవించినంతకాలమూ నీ ప్రజలు కూడా జీవిస్తారు,' అని వరమెచ్చి అదృశ్యమయ్యాడు.

సూర్యభగవానుడి అనుగ్రహం పల్ల రాజ్యపర్ధనుడూ, అతని ప్రజలూ వేయి సంవత్సరాలు జీవించి సర్వసాఖ్యాలూ అనుభవించారు.