మకర దేవత

మందిర దేవానికి రాజుని మందరదేవుడు, ఒకనాడు ఉద్యానవనంలో విహరిస్తూండగా, కోటద్వారం వద్ద పెద్ద కలకలం బయలుదేరింది. ప్రజల కేకలూ, సైనికుల హెచ్చరికలతో కోట ప్రాంతమంతా మారుమోగసాగింది. కారణమేమిటా అని, మందరదేవుడు ఉద్యానవనం నుంచి కోట ద్వారంకేసి బయలుదేరాడు.

కొద్దిసేపటిలో మందరదేవుడు కోట ద్వారాన్ని సమీపించేసరికి, మంత్రి ప్రజలను శాంతంగా వుండమని హెచ్చరించడం అతడి కంటబడింది. రాజు రాకగమనించిన కొందరు సైనికులు, ఆసంగతి మంత్రితో చెప్పారు. వెంటనే మంత్రి వెను దిరిగి రాజును సమీపించాడు.

‘ఏమిటి కలకలం ?’’ అని ప్రశ్నించాడు మందరదేవుడు.

మంత్రి కణకాలం కోటద్వారంకేసి చూసి, ‘‘ప్రభూ, నిజమో ఆబద్ధమో యింకా ధృవపడలేదు. నా వరకు నేను యిందులో కొంత నిజం వుండవచ్చునని భావిస్తున్నాను. కుండలినీ ద్వీపం యీ మధ్య అరాజక స్థితిలో వున్నదని, మన అందరికీ తెలిసినదే. పొతే, యిప్పుడు వచ్చిన వార్త ఏమిటంటే, ఆ ద్వీప రాజ్యాధికారాన్ని నరవాహనమిళ్లు డనే సేనాని హస్తగతం చేసుకుని, మన రాజ్యం మీదికి దాడి బయలుదేరాడని. ఇది చేపలు పట్టబోయిన జాలరులు తెచ్చిన వార్త. ప్రజలు కలవర పడుతున్నారు.