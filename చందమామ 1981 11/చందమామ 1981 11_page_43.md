గెలుపెవరిది?

రమణమ్మ భర్త చనిపోయాక, నమ్మ కస్టులైన జీతగాళ్లతో వ్యవసాయపు పనులు చేయిస్తూ, అప్పటికింకా చిన్నవాళ్లయిన యిద్దరు కొడుకుల్ని సాకుతూ వచ్చింది. వాళ్ళు చదువుసంధ్యలు నేర్చి ఎదిగి వచ్చాక, తగిన సంబంధాలు చూసి, యిద్దరిక పెళ్లిళ్లు చేసింది.

కోడళ్ళు విలువైన సారె చీరలతో కాపరానికి వచ్చారు.

రమణమ్మది కాస్త పెద్ద కమతం కావడంపల్ల, జీతగాళ్ళు పాలం పనులూ, పశువుల పోషణా చూస్తున్నా, మిగిలిన పనులతో అత్తా, కోడళ్ళకు ఊపిరి సలిపేది కాదు.

రమణమ్మ స్వతహా మంచి ఆరోగ్యం గల మనిషి. లోగడ జీతగాళ్ళపైన ఆజమాయిషీ చేయడంతో పాటు, ఇంటి పనులు ఆమె ఒక్కతే చేసుకుంటూ

వచ్చేది. కాని, ఇద్దరు కోడళ్ళు కాపరానికి వచ్చాక కూడా తనకు యిలాంటి పని పాట్లు తప్పక పోవడం, ఆమెకు బాధగా వుండసాగింది.

ఇకనుంచి తను కూర్చున్న చోటు నుంచి కదలకుండా, వేళకు భోజనం తన దగ్గిరకు వచ్చేలా చేసుకుని, సుఖపడి పోవాలన్న నిశ్చయానికి వచ్చింది, రమణమ్మ.

ఆయితే, ఏ శరీర బాధా లేకుండా, ఆరోగ్యంగా వుంటూనే, యిలా, తిని కూర్చోవడానికి కోడళ్ళు ఒప్పరన్న అనుమానం కలిగిందామెకు.

బాగా ఆలోచించి రమణమ్మ ఒక పథకం వేసింది. ఉన్నట్టుండి ఒకనాడు, తనకు కళ్ళు కనిపించడం లేదనీ, చెవులు వినిపించడం లేదనీ పెద్దగా గొడవ ప్రారంభించింది.