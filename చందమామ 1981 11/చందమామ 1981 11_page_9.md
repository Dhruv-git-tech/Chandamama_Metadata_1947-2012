ఈ నియామకం రాణీకీ, సేనానాయ కుడికీ చాలా కోపకారణం అయింది. కొద్ది కాలం జరిగాక రాణి ఒకరోజున రాజుతో, 'ఈ విష్ణుశర్మ మహా తెలివైనవాడనీ, నమ్మకస్థుడనీ గదా మీరు కోశాధికారి పదవి యిచ్చారు. అతడు ఒట్టి లంచ గొండి. ఇంతకుముందే ఉద్యోగం కోసం పచ్చిన ఒకరి నుంచి వెయ్యి పరహాలు లంచం పుచ్చుకున్నట్టు, నాకు నమ్మకంగా తెలిసింది. అతను ఇంటికి వెళ్ళేప్పుడు ఆ డబ్బు పట్టుకుపోతాడు. ఆలశ్యం జరక్కుండా ఇప్పుడే మీరు పరీక్ష చేశారంటే కోశాగారంలో పుండవలనిన దానికన్న, వెయ్యి పరహాల ధనం అధికంగా పుంటుంది,'' అన్నది.

రాజు, అప్పటికప్పుడే కోశాగారానికి పోయి ధనం లెక్కపెట్టించి చూస్తే, ఉండవలసినదానికన్న ఒక్కపైసా కూడా అధికంగా లేదు. విష్ణుశర్మ దగ్గిర వెతికించినా, దాచిన ధనం ఏమీ కన బడలేదు.

రాజు సంతృప్తి చెంది, యీ జరిగిన దానికి కొరణం తరవాత చెబుతానని, ఆశ్చర్యపోయి చూస్తున్న విష్ణుశర్మకు చెప్పి. అక్కడి నుంచి వెళ్ళిపోయాడు.

చెలికత్తెల ద్వారా సంగతి విన్న రాణికి ఒక విషయం అర్థం కాలేదు. ఆమె తనకు బాగా నమ్మకమైన చెలికత్తె ద్వారా, కోశాగారంలో వెయ్యి పరహాల మూట పడవేయించింది. అది, ఏమై పోయినట్టు?

సేనాధిపతికూడా తీరని అనుమానం ఒకటి కలిగింది. అతడు ఎంతో నమ్మకస్థు డైన నౌకరు ద్వారా కోశాగారం నుంచి వెయ్యి పరహాల మూట దొంగలించాడు. అయినా, అక్కడ పుండవలనిన ధనంలో తేడా రాలేదు. ఎందువల్ల?

ఈ విధంగా యిద్దరు ఆసూయాపరులు, ఒక నీతివంతుణ్ణి సాధించబోయి, తమ దుష్టపథకాలు బెడిసికొట్టగా, కన్నంలో తేలు కుట్టిన దొంగల్లా, కిమ్మనకుండా ఊరుకున్నారు.