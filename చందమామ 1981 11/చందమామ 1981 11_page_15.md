రాజ్యానికి అనుకూలంగా పరిణమిస్తుం
దన్న నమ్మకం సన్నగిల్లసాగింది. అతడి
కున్న ఒక ఆశా తాను పంపిన వేగులతో
వున్న నావ సురక్షతంగా తీరం చేరాలని.
అప్పుడుగాని తనకు కుండలినీ రాజ్యంలో
జరిగిన మార్పులూ, నరవాహనమిశ్రుడి
సంగతి, ఆ రాజ్య ప్రజల ప్రస్తుత మనస్థితి
అర్థం కాదు.

ఇంతలో మంత్రికి వెనక అడుగుల చప్పుడు వినబడింది. అతడు తల తెప్పి చూసేసరికి, రాజుకు యుద్ధవార్త తెలియ పరిచేందుకు పంపబడిన సైనికుడు రోప్పతూ, రోజుతూ అతడి దగ్గిరకు వచ్చాడు.

“ఏం జరిగింది? ఎందుకలా పరిగెత్తుకుంటూ వచ్చావు?” అని మంత్రి సైనికుణ్ణి ఆదుర్దాగా ప్రశ్నించాడు.

“రాజుగారు ఎక్కడ వున్నదీ తెలియడం లేదు,” అంటూ సైనికుడు తడ బడుతూ జవాబిచ్చాడు.

“ఆ సంగతి నీకెలా తెలిసింది?” అని అడిగాడు మంత్రి.

“అయ్యా, నే వెళ్ళేసరికే రాజభవనం అంతా గందరగోళంగా వున్నది. కొద్ది నిమిషాల కిందట, రాజుగారు వారి గదిలో నుంచి సహాయానికై కేకలు వేయడం, ఒకరిద్దరు దాసీలు విన్నామని చెబుతున్నారు. భటులు ఆయన కోసం భవన మంతా వెతికారు. ఆయన జాడ లేదు. రాజుగారి అంగరక్షకులు యిద్దరు కూడా కనిపించడంలేదు,” అన్నాడు సైనికుడు.

అంగరక్షకులు కనిపించడం లేదనే సరికి, మంత్రికి ఏదో ద్రోహం జరిగిందన్న అనుమానం కలిగింది. బహుశా, యిది కుండలినీద్వీప రాజ్యాన్ని చేజిక్కించు కున్న నరవాహనమిశ్రుడి కొత్త రాజనీతి ప్రభావం కావచ్చు ననుకున్నాడు. రాజు భవనంలో లేడనేది, ఆయన కోసం వెతికిన భటులు చెబుతున్నారు గనక, ఆయనను బంధించిన వారెవరైనా, ఈసరిక రాజును కోట గోడల ఆవలికి