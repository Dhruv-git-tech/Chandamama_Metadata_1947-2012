తీసుకుపోయి వుండవచ్చన్న ఆనుమానం
కూడా మంత్రికి కలిగింది.

ఇలాంటి అనుమానం కలగడమే
తడవుగా మంత్రి కొందరు సైనికులను
తీసుకుని, కోటపై గల ఒక బురుజు
నుంచి, మరొక బురుజుకు పరిగెత్తుతూ,
వెలపలనున్న అగడ్త కేసి చూడసాగాడు.
ఒకచోట కోట గోడ నుంచి వేళ్ళాడుతున్న
తాడూ, దాన్ని పట్టుకుని కిందకు దిగు
తున్న ముగ్గురు మనుషులూ ఆయన కంట
బడ్డారు.

ఆ వెంటనే మంత్రి వెంట వున్న సైనికులు, “అరుగో, మహారాజూ, ఆయన అంగరక్షకులూ!” అంటూ కేకలు వేశారు.

ఇప్పుడేం చేయాలి? మంత్రికి పెద్ద గడ్డు సమస్య ఎదురైంది. కోట గోడనున్న మేకు నుంచి వేళ్ళాడుతున్న తాడును ఛేదించవచ్చు. కాని, అలా చేస్తే రాజూ, ఆయనను నిర్బంధించి తీసుకుపోతున్న ద్రోహలైన అంగరక్షకులూ అగడ్తలో పడి పోతారు. అలాకాక, చూస్తూ వూరుకుంటే, వాళ్ళు రాజును బంధించి నిరాటంకంగా శత్రురాజ్యానికి తీసుకుపోగలరు.

మంత్రి యిలాంటి సంశయాలతో కొట్టు మిట్టాడుతుండగా, ఒక సైనికుడు, “అయ్యా, అటు చూడండి! అగడ్త

ఒడ్డునే మూడు గురాలు సిద్ధంగా వున్నవి,” అంటూ కేక పెట్టాడు.

మంత్రి అటుకేసి చూసేసరికి జీనులు కట్టి వున్న మూడు గురాలు కనిపించినై. సమయం చూసి రాజును బంధించి తెచ్చేందుకు నరవాహనమిళ్లుడు రాజు భవనంలో తన బంట్లను ప్రవేశపెట్టగలిగా డని, మంత్రికి అర్థమైంది. ఆయన సముద్రం కేసి చూశాడు. వేగులు వున్న నావ తీరాన్ని సమీపిస్తున్నది. కుండలినీ యుద్ధ నావలు కూడా రెండు తీరం వైపుకు వస్తున్నవి.

పరిస్థితి విషమంగా వున్నదని గ్రహించిన మంత్రి, సైనికులకేసి తిరిగి, “మీలో