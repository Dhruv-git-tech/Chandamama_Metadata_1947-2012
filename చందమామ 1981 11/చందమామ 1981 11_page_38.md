బద్ధకస్తుడి బాగు

రంగమ్మకు యిద్దరు కొడుకులు. పెద్ద వాడు దానయ్య కష్టపడి పనిచేసేవాడు. చిన్నవాడు శీనయ్య పరమ బద్ధకస్థుడు. దానయ్య ఇతరుల పొలాల్లో కూడా కూలీ నాలీ చేసి సంపాదిస్తుంటే, శీనయ్య అస్తామానం తిరిగేవాడు.

ఎంత చెప్పినా శీనయ్యకు బద్ధకం వదలక పొవడంతో, రంగమ్మకు విసుగు పుట్టింది. కనీసం వేరుపడితేనన్నా శీనయ్య బతుకు తెరువు కోసం బద్ధకం వదుల్చు కుని పని చేస్తాడనే ఉద్దేశంతో, రంగమ్మ అన్నదమ్ములను వేరు పెట్టింది.

దీనితో శీనయ్య గుండెల్లో రాయి పడి నట్టయింది. వాడికి ఏం చేయాలో తోచ లేదు. పగలంతా ఊళ్లో తిరిగి, చీకటి పడుతూనే వాడు ఊరి బయట వున్న పొడుబడ్డ దేవాలయం చేరి, దాని అరుగు మీద పడుకున్నాడు.

ఆర్డరాత్రి సమయంలో ఏదో చప్పుడై శీనయ్యకు మెలుకువ వచ్చింది. ఎదురుగా దేవతలా మెరిసిపోతూ ఒక స్త్రీ కనిపించింది. వాడు నోరెత్తి ఏదో అనబోయేంతలో ఆమె, '‘ఎవరు నాయనా, నువ్వు? ఇక్కడ ఎందుకు పడుకున్నావు?’’ అని అడిగింది.

శీనయ్య ధైర్యం తెచ్చుకుని, ఆమెకు నమస్కరించి, '‘తల్లీ, నన్ను శీనయ్య అంటారు. ఒంటరివాణ్ణి. బతుకు తెరువు కోసం వెతుకుక్కంటున్నాను,'’ అన్నాడు.

దేవత వాడి మీద జాలిపడి, '‘నువ్వేం పని చెయ్యగలవో చెప్ప? అందులో నీకు అన్ని విధాలా కలిసి వచ్చేలా చేస్తాను,'’ అన్నది.

‘‘నాకు కొద్దో గొప్పో వ్యవసాయం చేయడం మాత్రం చేతనవును,'’ అన్నాడు శీనయ్య.