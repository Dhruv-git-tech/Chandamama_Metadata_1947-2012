కాపరానికి వచ్చిన రెండుమూడు రోజులు కాస్త కోపం తగ్గించుకున్నా, తర్వాత ఎప్పటిలా పెళ్ళాంపైన, కొడుకుపైన, పనివాళ్ళ పైన రంకెలు వెయ్యడం మొదలు పెట్టాడు దుర్వాసుడుగారు.

ఒకనాడు పితికిన పాలబిందెను అత్తగారు అందిస్తే, పెరట్లో నుంచి లోపలికి తెస్తున్న అరవిందను చూసి, “ఏం, మీ అత్తగారికేం రోగం? ఆ మాత్రం బిందె మోస్తే నడుం విరుగుతుందా ఏం?” అన్నాడు కోపంగా దుర్వాసుడుగారు.

ఐతే, నిజానికి కొత్తకోడలికి అప్పుడే పని చెప్పడం ఏమిటని, ఆయన బాధ. కానీ, ఆయన అరుపుకు జడుసుకున్నఅరవింద చేతుల్లో వున్న పాలబిందెను గడపమీదే జారవిడిచింది. బిందెడు గుమ్మపాలు నేల పాలయ్యాయి. అయ్యో, నా మూలంగా పాలుకాస్తా నేలపాలయాయే అని బాధప

డుతూ కళ్ళనీళ్ళు పెట్టుకుని లోపలికి పరిగెత్తింది అరవింద. ఈ హఠాత్ సంఘటనకు ఒక నిమిషంపాటు నివ్వెరపోయాడు, దుర్వాసుడుగారు.

ఆ మర్నాడు మధ్యాహ్నపూట, వసారాలో కూర్చుని ఎవరితోనో మాట్లాడుతున్న దుర్వాసుడుగారు, ఎందుకో లోపలికివ చ్చేసరికి, పింగాణీపాత్రల్ని గుడ్డతో తుడు స్తూకనిపించింది, అరవింద. అదిచూస్తూ నే ఆయన, “ఇంటిపని వెధవలందరూ ఎక్కడ తగలపడ్డారు! పీకలదాకా మెక్కుతా రుగానీ, పని చెయ్యడానికి మాత్రం ఒక్కడూ కనిపించడు, తాటవలుస్తాను వెధవల్ని. ఎవడ్రా అక్కడా?” అంటూ అరిచాడు.

కొత్తకోడలు అరవింద విసుగెత్తించే పని చేస్తున్నదని ఆయన బాధ. ఆయన అరుపుకు గుండెయిల్లుమన్న అరవింద పింగాణీపాత్రల దొంతర్ని అలాగే వదిలేసింది. అవి పెద్దగా శబ్దం చేస్తూ నేలమీద పడిదొర్లాయి. ఆ విధంగా, దేశవిదేశాల నుంచి తెప్పించిన అపు రూపమైన పాత్రలుకాస్తా క్షణాల్లో ముక్కలు చెక్కలయ్యాయి. మొట్టమొదటిసారిగా తన కోపం మీద, తనకే కోపం వచ్చింది, దుర్వాసుడుగారికి.

మరొకరోజున భర్తకూ, మామగారికీ అన్నం వడ్డిస్తున్నది, అరవింద. ఆమె పప్పుపులుసు వడ్డిస్తూంటే, కొద్దిగా రుచిచూసిన దుర్వాసుడుగారు, “ఇంట్లో ఉప్పుకు కూడా కరువొచ్చిందా ఏం! పుట్టింట ఏం నేర్చినట్టు. వండడం రాదు సరే, వడ్డించడం కూడా రాదా?” అనేసరికి, అరవింద భయంకొద్దీ వెనుదిరగబోయి, పులుసుగిన్నెను ఉప్పు