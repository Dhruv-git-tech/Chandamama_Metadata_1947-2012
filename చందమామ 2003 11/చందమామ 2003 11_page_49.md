పేరు వచ్చింది. చిలికా సరస్సు సమీప గ్రామంలో నివసించే ఆ అమ్మాయికి రెండే రెండు ఆశయాలు : ఒకటి ప్రజలందరి క్షేమాన్ని కోరుతూ జగన్మా తను పూజించడం; రెండు - పెద్దలకూ, రోగులకూ సేవలందించడం. ఆమె అంటే అందరికీ ఇష్టం. ఆమెకు యుక్త వయసు రాగానే, పెళ్ళి చేయాలని తగిన వరుడి కోసం పెద్దలు వెదకసాగారు. అఖిరికి మరొక దీవికి చెందిన ఒక యువకుణ్ణి వరుడిగా నిర్ణయించి పెళ్ళికి తగిన ఏర్పాట్లు చేయసాగారు. సంప్రదాయానుసారం పెళ్ళికొడుకు ఇంట పెళ్ళి జరగాలి గనక, పెళ్ళి కూతురిని అక్కడికి తీసుకువెళ్ళాలి.

అయితే, కాళీ జై ఎదురుతిరిగి ఏడుస్తూ, “నాకా జీవితం వద్దు,” అన్నది. అయినా ఆమె మాటను ఎవరూ పట్టించుకోలేదు. కొందరైతే ఆమెకు మతి చలించిందన్నారు.

పెళ్ళి రోజు రానే వచ్చింది. ఆమెను తండ్రితో బంధువర్గంతో పడవలో ఎక్కించారు. ఆమె పడవలో మౌనంగా చలనరహోతంగా కూర్చున్నది. ఆమె తరచూ తలెత్తి, నిర్మల నీలాకాశాన్నీ, ఆ తరవాత తల దించి, ఆకాశాన్ని ప్రతిబింబిస్తున్న ప్రశాంత తటాకాన్నీ చూడసాగింది. ఆమె మౌనాన్ని చూసి పరిస్థితులతో రాజీ పడి పెళ్ళికి సిద్ధమవుతున్నట్టు పెద్దలు భావించి సంతోషించారు. అయితే, గమ్యం సమీపిస్తున్న కొద్దీ ఆమెలో అలజడి ఎక్కువైంది. ఆకాశంకేసి మళ్ళీ మళ్ళీ చూడసాగింది.

ఉన్నట్టుండి ప్రచండంగా గాలి వీచసాగింది. సమీపంలోని సముద్రం నుంచి ఎత్తయిన అలలు సరస్సులోకి భీకరంగా చొచ్చుకురాసాగాయి. అంతవరకు దూదిపింజంత మబ్బు లేని ఆకాశం క్షణాలలో దట్టమైన కారు మేఘాలతో, కుంభవృష్టి ఆరంభించింది. ఉరుములూ, మెరుపులూ భయానక వాతావరణాన్ని సృష్టించాయి.

ఉధృతమైన అలల మీద పడవ బెండులా తేలియాడసాగింది. “ఎక్క డున్నావు తల్లీ?” అని అరిచాడు కాళీ జెయ్ తండ్రి. ఆమె సమాధానం చెప్పేలోగా పడవ తల్లకిందులయింది.