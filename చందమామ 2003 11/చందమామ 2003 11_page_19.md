భారత దర్శిని

నాలుకపై తొలి పాఠాలు!

కొళిదాసు కథ మనకందరికీ తెలిసినదే. అమాయకుడైన ఒక గౌరెల కాపరి, కాళికాదేవి శూలంతో నాలుకపై బీజాక్షరాలు లిఖించడంతో మహాకవి కాళిదాసుగా మారి, విక్రమాదిత్యుడి ఆస్థాన పండితులైన నవరత్నాలలో ఒకడుగా పేరుగాంచాడని చెబుతారు.

దేవీ నవరాత్రుల మరుసటి రోజైన విజయ దశమిని పరాశక్తి, మహిషాసురుణ్ణీ సంహరించిన దానికి సంకేతంగా వివిధ రాష్ట్రాలలో ఉత్సవాలు జరుపుకుంటారు. విజయదశమి నాడు పిల్లలకు ప్రప్రథమంగా అక్షరాభ్యాసం చేయించడం కూడా మన సంప్రదాయం.

కేరళ రాష్ట్రంలో విజయదశమినాడు సరస్వతీ పూజచేసి పిల్లలకు అక్షరాభ్యాసం చేయి స్తారు. దీనిని 'విద్యారంభం' అంటారు. ఇటీవలి కాలంలో ఇది మరింత ప్రాముఖ్యతను సంత రించుకున్నది. విద్యారంభం జరిపించవలసిన పిల్లల పేర్లను కొన్ని దేవాలయాలు ముందు గానే నమోదు చేయించుకుంటాయి. పూజారులు, సుప్రసిద్ధులైన విద్యావేత్తలు, కళా కారులు గురువులుగా వ్యవహరించి పిల్లల నాలుకలమీద ఓం లేదా హరిశ్రీ లేదా అ అని బంగారు గంటంతో రాస్తారు. ఈ విద్యారంభ కార్య క్రమానికి ఆధ్యాత్మిక సంస్థలు విద్యారంగంలోని ప్రముఖులను ఆహ్వానిస్తాయి. గత సంవత్సరం కొడుంగల్లూరులోని ఒక మసీదు కూడా, ఇరుగు పొరుగు పిల్లలకు ఈ 'విద్యారంభం' కార్యక్రమం నిర్వహించడానికి పూనుకున్నది. పిల్లలు పలకల మీద అ ఆ లు రాయడానికి 'ముల్లా' సాయపడ్డాడు.

ఇటీవలి కాలం వరకు కొన్ని కుటుంబాలలో పిల్లలను తాతయ్య, లేదా మేనమామ ఒడిలో కూర్చో బెట్టుకుని పిల్లల చూపుడు వేలిలో నేలమీద పోసిన బియ్యం మీదో, ఇసుక మీదో ఓం ప్రథమంగా అ ఆ లను రాయించేవారు! ఇది చాలామందికి తెలిసే ఉంటుంది!