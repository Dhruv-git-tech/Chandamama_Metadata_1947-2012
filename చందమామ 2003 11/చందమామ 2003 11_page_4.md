వ్యవస్థాపికులు
చి. నాగిరెడ్డి - చక్రపాణి

## ప్రతిఘటనలు : నాడు-నేడు

ఈ సంచికల్లో మన పూర్వగాథలు శీర్షికన ప్రచురించిన ‘ఒక ప్రతిఘటన!’

కథను చదివాక ఈ సంపాదకీయం చదివితే బావుంటుంది. ఇరుకుగా ఉన్న దారిలో ఇద్దరు రాజులు రథాలపై ఒకరికొకరు ఎదురవుతారు. ఒకరు వెనక్కు వెళితేనే రెండవవారు ముందుకు వెళ్ళగలరు. వారు ఏం చేశారన్నదే ఆ కథ.

ఈ కథ 2,500 సంవత్సరాల నాటి బుద్ధ జాతక కథల నుంచి తీసుకో బడింది. ఇటీవల సరిగా ఇలాంటి పరిస్థితే ఒక నగరంలో ఏర్పడింది. ఇద్దరు ప్రభుత్వ అధికారులు వేరు వేరు వాహనాలలో ఒకరికొకరు ఎదురెదురుగా ఒక ఇరుకైన వంతెన మీద తారసపడ్డారు. ఒక వాహనాన్ని వెనక్కు నడిపించి ఎదుటివారికి దారి ఇవ్వడానికి ఇరువురిలో ఏ ఒక్కరూ సిద్ధంగా లేరు. మాటా పెరిగింది. ఆఖరికి, ఒక అధికారిని రెండవ అధికారి అనుచరులు ఆగ్రహంతో చుట్టుముట్టి పట్టుకుపోయారు. మొదటి అధికారి మనుషులు వెళ్ళి దాపుల నున్న పోలీసు స్టేషన్లో తమ అధికారి 'అపహరణ' జరిగినట్టు ఫిర్యాదు చేశారు.

ఆ తరవాత ఏం జరిగింది అన్నది అంత ముఖ్యం కాదు. ఉన్నత అధికారులు జోక్యం చేసుకుని ఇరువురి మధ్య సయోధ్య కుదిర్చారు. అది వేరే విషయం.

అయితే, ఎదుటివారిని కూడా మనలాగే భావించి గౌరవించే సభ్యత విషయంలోనూ, ఓర్పును పాటించడంలోనూ ఎంత వరకు మనం పురోగ మించాము అన్నదే ఇక్కడి ప్రశ్న. ప్రతి ఒక్కరూ దీనిని గురించి తమను తామే ప్రశ్నించుకోవడం ముఖ్యం!

సంపాదకుడు : విశ్వం

Visit us at : http://www.chandamama.org