భల్లూక మాంత్రికుడు

పూర్వం బ్రహ్మపుత్రానదీ తీరపు అరణ్యాల్లోని ఒక గ్రామంలో, కాళీవర్మ అనే క్షత్రియ యువకుడు వుండేవాడు. అతడి తండ్రి మహాయోధుడు. చంద్రశిలానగరపు రాజు కొలువులో సైనికోద్యోగిగా వుంటూ, ఒక యుద్ధంలో మరణించాడు. అప్పటికి కాళీ వర్మపదేళ్ళ వయసువాడు. అతడి తల్లి, భర్త పోయిన దిగులుతో త్వరలోనే చనిపోగా, బల భద్రుడనే విశ్వాసపాత్రుడైన నౌకరు, అతణ్ణి పెంచి పెద్దచేసి, అన్ని క్షత్రియ విద్యలూ నేర్పాడు.

కాళీవర్మకు ఇరవై ఏళ్ళవయసు నిందగానే, బలభద్రుడు అతడితో, “కాళీ, ఇక నువ్వీకుగ్రామం వదిలి, రాజధానీ నగరానికి పోయి, అక్కడ రాజుగారి కొలువులో ఏదైనా ఉద్యోగం సంపాయించుకోవటం మంచిది,” అన్నాడు.

కాళీవర్మక్కూడా కొన్నాళ్ళుగా ఇలాంటి ఆలోచనే మనసులో మెదులుతున్నది. కానీ, తమ ప్రాంతాలను పాలించే రాజు జితకేతు డంటే అతడికేమాత్రం గౌరవం లేదు. రాజు పల్లె ప్రజల నుంచి పన్నులు వసూలు చేయడంలో సమర్థుడేకాని, వాళ్ళను వన్యమృగాల నుంచీ, బందిపోటుదొంగల నుంచీ కాపాడటంలో సమర్థుడు కాదు.

కాళీవర్మఈ మాటే బలభద్రుడితో చెప్పి, “ఆ చంద్రశిలా నగరాన్ని పాలించే రాజు జితకేతు అసమర్థుడు, పిరికివాడు. అలాంటి వాడి కొలువులో సైనికుడుగా చేరి పాట్టపోసు కోవటంకన్న మరి అవమానం వుండదు,” అన్నాడు.

ముసలి బలభద్రుడు కాసేపు ఆలోచించి, “రాజుల పరిపాలనా దక్షతచాలావరకు వాళ్ళ ఆస్థానంలో ఉద్యోగులుగా వుండే