సయనచంద్ర,
కొల్ కత

సాయంకాలం రాగానే టీనూ, మీనూతో కొంత సేపు ఆడుకున్నాను. ఆ తరవాత చదువు, హామ్ వర్క్ పూర్తిచేశాను. ఆ రాత్రి నాకెంతో ఉద్యేగభరితంగా, ఆనందంగా గడిచింది.

మూడు రోజులు గడి చాయి. కొత్తపరిసరాలకు పక్షులు అలవాటు పడుతున్నాయి. అవి నేను పిలిస్తే చూస్తు వ్నాయి. అయినా అవి చూపులతో ఏదో ప్రాథేయపడుతున్నట్టు నాకు అనిపించ సాగింది. అది నా ఊహేనేమో అనే అను మానం కూడా నాలో కలిగింది.

నాలుగో రోజు రాత్రి ఒక వింత అనుభూతి కలిగింది. ఆ రాత్రి ముఖ్యమైన హామ్‌వర్క్ చేయవలసి వచ్చింది. బాగా రాత్రయ్యింది. అయినా నిద్రపోకుండా అనుకున్న పనిని పూర్తి చేశాను. ఉన్నట్టుండి టీనూ, మీనూ పంజరాన్ని తడుతున్న శబ్దం వినిపించింది. “దయచేసి మాకు స్వేచ్ఛ ఇవ్వు! దయచేసి మాకు స్వేచ్ఛ ఇవ్వు!” అంటూ అవి వేడు కుంటున్నాయి. వాటి కళ్ళ నుంచి నీళ్ళు కారుతున్నాయి. ఆపై భరించలేకపోయాను. “నన్ను క్షమించండి టీనూ, మీనూ. నన్ను క్షమించండి,” అని ఏడుస్తూ అన్నాను.

“ఏమయింది?” అంటూ మా అమ్మ నన్ను తట్టి లేపింది. ఉలిక్కిపడి లేచి కూర్చున్నాను. అంతా కల. అయినా కావలసిన గుణపాఠం నేర్చుకున్నాను. మరునాడే టీనూ, మీనూలను తీసుకుపోయి సమీపంలో ఉన్న పార్కులో వదిలిపెట్టాను. అప్పుడు వాటి కళ్ళల్లో మెరిసిన కృతజ్ఞతా

భావం ఇంకా నాకు జ్ఞాపకం ఉంది!

“అద్దాలచేపలతొట్టికావాలా నాన్నా?” అని మా అమ్మ చిన్నగా నవ్వుతూ అడిగింది.

“వద్దమ్మా, వద్దు. ఇకపై నా జీవితంలో పెంపుడు జంతువు లకు స్థానం లేదు. చేపలు నదుల్లో, చెరువుల్లో అవి ఉన్నచోట అవి హాయిగా ఈదనీ. గాజు పెట్టెల్లో కాదు. ఇక మీదట పాకెట్ మనీ ఉంటే ఏం చేస్తానో తెలుసా? పంజరాలలోని పక్షులనూ, బంధించిన జంతువులనూ కొని వాటిని స్వేచ్ఛగా వదిలి పెడతాను,” అన్నాను.

మా అమ్మకళ్ళు గర్వంతో మెరిశాయి.