పరిస్థితి ఏర్పడకుండా తగు హెచ్చరికగా ఉండేందుకు ఆదిత్యుడనే ఆ యువకుడి కథ చెబుతాను, శ్రుమ తెలియకుండా, విను," అంటూ ఇలాచెప్పసాగాడు:

రత్నపురి రాజ్యంలోని మారుమూల గ్రామం వజ్రపురంలో నివసించే ఆదిత్యుడనే యువకుడు చురుకైనవాడు. తల్లిదండ్రుల పట్ల ఎనలేని ఆదరాభిమానాలు కనబరచేవాడు. తనకున్న కొద్దిపాటి పాలంలో రాత్రీ పగలూ కష్టపడి పని చేసే వాడు. అయితే, కష్టానికి తగ్గఫలితం దక్కేది కాదు. అతనికే కాదు; ఆ ఊళ్ళో నేలనే నమ్ముకున్న అతని తాత తండ్రులకు కూడా మిగిలింది ఏదీలేదు తరతరాల కాయకష్టం తప్ప.

వజ్రపురంలో సకాలంలో వానలు కురిస్తేనే పంటలు. ఒకవేళ పంటలు పండినా అవి భద్రంగా ఇల్లు చేరుతాయనే నమ్మకం

లేదు. కారణం ఆ గ్రామాన్ని ఆనుకుని ఉన్న బాప్పధారానది. చుట్టూ కొండలతో ఎప్పుడూ ఎండిపోయి కనిపించే ఆనదిలో ఎప్పుడు వెల్లువ వస్తుందో ఎవరికీ తెలియదు. ఎగువ ఎక్కడో వర్షం కురిస్తే, హాతాత్తుగా వచ్చే వరదనీరు గ్రామాన్నీ, చుట్టు పక్కల పాలాలనూ ముంచెత్తేది! ప్రజలు ప్రాణాలు గుప్పిట్లో పెట్టుకుని విలవిలలాడిపోయేవారు.

నదికి అడ్డుగా ఆనకట్టకట్టి, గ్రామాన్ని వరద ప్రమాదం నుంచి కాపాడమని గ్రామ ప్రజలు-గ్రామాధికారి ద్వారా, రాజ ప్రతినిధుల ద్వారా ఎన్నోసార్లు రాజుకు విన్న వించుకున్నారు. కాని ప్రయోజనం లేకపోయింది. ఎందుకో గాని రాజు వారి ప్రార్థనను పట్టించుకోలేదు.

ఉన్న ఊరు వదిలిపెట్టలేక ఆ గ్రామ ప్రజలు తరచూ కరువు కాటకాలతోనే కాలం గడపసాగారు.

ఆ సంవత్సరం అదునులో వర్షం కురవడంతో ఆదిత్యుడు అమితోత్సాహంతో తన పాలంలో వరి నాటాడు. పంట బాగా పండింది. కోసి కట్టలుగా కట్టి కల్లానికి చేర్చారు. బంగారం లాంటి వరి ధాన్యాన్ని కల్లంలో రాసి పోశారు. ధాన్యాన్ని రేపు ఇంటికి చేర్చాలని అన్నీ సిద్ధం చేసుకున్నారు. దురదృష్టవశాత్తు ఆ రాతే పొంగిన బాప్పధారానదివల్ల కల్లంలోని ధాన్యరాసులు కొట్టుకుపోయాయి. కల్లం దగ్గరి ఆవులూ, మేకలతో పాటు ధాన్యరాశులకు కాపలా ఉన్న ఆదిత్యుడి తల్లిదండ్రులు కూడా వరద ప్రవాహంలో కొట్టుకుపోయారు.