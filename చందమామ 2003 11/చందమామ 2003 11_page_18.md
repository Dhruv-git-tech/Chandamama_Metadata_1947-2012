బేతాళుడు ఈ కథచెప్పి, “రాజా, గడువు ముగిసేలోపలే వజ్రకంకణాన్ని రాజుకు అప్పగించి, నదికి ఆనకట్టతో పాటు తన గ్రామానికి కావలసిన సదుపాయాలన్నీటినీ బహుమతిగా పొందే అవకాశాన్ని ఆది త్యుడు ఎందుకు కావాలనే జారవిడుచు కున్నాడు? మరణశిక్షపడుతుందని తెలిసి, గడువు ముగిశాక వజ్రకంకణాన్ని తెచ్చి ఇవ్వడంలోని ఆంతర్యం ఏమిటి? ఉన్న ఆస్తి పాస్తులనూ, తల్లి దండ్రులనూ హఠాత్తుగా పోగొట్టుకోవడంతో అతడి మతి చలించిందా? చండశాసనుడైన రాజు, తన ఆజ్ఞను అతిక్రమించినందుకు ఆదిత్యుణ్ణి శిక్షించడానికి బదులు అభినందించడానికి గల కారణం ఏమిటి? ఈ సందేహాలకు సమాధానం తెలిసి కూడా చెప్పకపోయావో, నీతలపగిలి పోతుంది,” అన్నాడు.

దానికి విక్రమార్కుడు, “ఆదిత్యుడు, తన శ్రమను మాత్రమే నమ్ముకున్న నిజా యితీ పరుడు. అతడు స్వతహాగా మంచి వాడే తప్ప, తన మంచితనాన్ని ఇతరులు గుర్తించి, తద్వారా వారి నుంచి మెప్పు పొందాలనే కోరిక అతనిలో లవలేశం కూడా

లేదు. గడువు ముగిసేలోపల వెళ్ళి ఇస్తే, బహుమతికి ఆశపడి తెచ్చిఇచ్చాడని ఇతరులు భావించవచ్చు. అందువల్లే గడువు దాటే వరకు అటువెళ్ళ లేదు. ఇక, గడువు ముగిశాక తెచ్చి ఇవ్వడానికి కారణం - అతడిది పరుల సామ్ము ఆశించే స్వభావం కాదుగనక. జీవితం పట్ల విరక్తి కలిగిన వాడికి బహుమతులూ, శిక్షలూ తృణ ప్రాయాలు. అంతటి విరక్తిలోనూ అవకాశం లభించింది గనక, తన గ్రామ ప్రజల ఇక్కట్లను రాజు దృష్టికి తీసుకురావడం తన బాధ్యతగా భావించి, రాజుకు ప్రజలను ఆదుకోమని కర్తవ్యాన్ని గుర్తుచేశాడు. పుట్టి పెరిగిన గ్రామంపట్ల అతడి అభిమానాన్నీ, ఉపకారబుద్ధినీ అది చాటుతోంది. అతడి లోని నిజాయితీనీ, ధర్మబుద్ధినీ గ్రహిం చడంవల్లే రాజు అతన్ని ఆప్యాయంతో అభినందించాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.
-(కల్పితం)

[ ఆధారం: మంజు భారతి రచన ]