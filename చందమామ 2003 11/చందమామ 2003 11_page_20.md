ఒక ప్రతిఘటన!

ఒకానొకప్పుడు వారణాసీ రాజ్యాన్ని బ్రహ్మ దత్త కుమారుడనే యువకుడైన రాజు పరిపాలించేవాడు. ఆయన నిరాండబర జీవి తాన్ని గడుపుతూ, ప్రజలకు సుఖ సంతోషాలను కలిగించడానికే తన సమయాన్నంతా వినియోగించేవాడు. అధికారులు ప్రజల పట్ల ఎలా నడుచుకుంటున్నదీ తెలుసుకోవడానికి, తనకు విశ్వాస పాత్రులైన రాజోద్యోగులను గూఢచారులుగా నియమించాడు. ప్రజలపట్ల నిరంకుశ భావంతో దురుసు గానో, నిజాయితీ రహితంగానో ప్రవర్తించే అధికారులను, పిలిపించి సక్రమంగా నడుచుకోమని, హిత బోధచేసి పంపేవాడు. తప్పుచేసినవారు సరిదిద్దుకోవడానికి అవకాశం కల్పించేవాడు.

ఇంకా ప్రజల మధ్య అభిప్రాయ భేదాలు, ఘర్షణలు తలెత్తినప్పుడు వాటిని చర్చల ద్వారా, పరస్పర అవగాహన ద్వారా సుముఖంగా పరిష్కరించుకోవడానికి వారిని ప్రోత్సహించేవాడు. మంత్రులు స్వయంగా గ్రామాలకు వెళ్ళి, ప్రజల సమస్యలను చర్చించి, పరిష్కరించేవారు.

రాజు తీసుకున్న ఇలాంటి చర్యల పర్యవసానంగా కొన్నాళ్ళకు ప్రజల మధ్య సమస్యలు, పారపాచ్చాలు, ఘర్షణలు అన్నవి తగ్గి, క్రమంగా అసలు లేకుండా సమసి పోయాయి. వారణాసీ రాజ్యం సుఖాంతులకు నిలయమయింది.

అయినప్పటికీ, రాజు తరచూ విశ్వాస పాత్రులైన తన అనుయాయులను పిలిచి, “మనపరిపాలనలో ప్రజలు ఏవైనాలోపాలు ఉన్నాయంటున్నారా?” అని అడిగే వాడు. వారు లేదన్నా తృప్తి చెందకుండా, మారు వేషంతో ప్రజల మధ్యకు వెళ్ళి, సామాన్య చందమామ