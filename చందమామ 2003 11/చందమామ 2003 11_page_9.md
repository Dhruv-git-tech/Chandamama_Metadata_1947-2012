వాళ్ళ మీద ఆధారపడి వుంటుంది. ఈ జిత కేతు తండ్రి కొలువులో నీ తండ్రిలాంటి ప్రతాపమంతులూ, బుద్ధిశాలులూ వుండేవారు. ఆ రాజు మరణానంతరం ఈ జితకేతు సింహాసనం ఎక్కాడు. నా అనుమానం అతడి చుట్టూ కుక్కింభరులూ, ముఖప్రీతి కబుర్లాడే వారు చేరిపుంటారు,” అని అన్నాడు.

“అంతేకావచ్చు! అలాంటి రాజును నేనో క్కణ్ణే ఉద్దరించగలనా? ఈ గ్రామంలోనే ఉన్న పాలం దున్నుకుని బతుకుతాను,” అన్నాడు కాళీవర్మ.

“ఆ పని నీలాంటి క్షత్రియ యువకుడు చేయవలసిందికాదు. పైగా నీ తండ్రి మరణించేముందు, తన తుదికోర్కెగా నాకు చెప్పి పోయిందేమిటో తెలుసా?” అంటూ బల భద్రుడు ఇంటిలోపలికి దారితీసి, అక్కడ ఏనాడూ తెరవనిగది తలుపుల తాళం తీసి, కాళీవర్మను తన వెంట లోపలికి తీసుకుని పోయాడు.

ఆ గదిలో కాళీవర్మ తండ్రి ఉపయోగించిన రకరకాల ఆయుధాలూ, కవచం, దాని పక్కన బంగారు పిడిగల కత్తి వున్నాయి. బలభద్రుడు కత్తిని కాళీవర్మ నడుముకు బిగించి, కవచాన్ని తొడిగి, “ఆహా! ఇవి నీకు అతికినట్టు సరిపోయాయి, క్షత్రియ యోధుడుగా జన్మసాఫల్యం చేసుకోమని నీ తండ్రి ఆజ్ఞ; తరవాత నీ ఇష్టం,” అన్నాడు.

తండ్రి తన కోసం వదిలిపోయిన కవచం, కత్తి ధరించగానే కాళీవర్మ శరీరం పొంగిపోయింది. అతడు ఒరలో నుంచి కత్తిని లాగి, దానిపదును పరీక్షించిచూసి, “భద్రా, తండ్రి గారి ఆజ్ఞను శిరసావహిస్తాను! నా భవిష్యత్తును తీర్చిదిద్దవలసింది మొక్కపోయిన నాగటికర్రు కాదు; పదునైన ఈ వాడికత్తి,” అన్నాడు.

ఆ మాటలకు బలభద్రుడు చాలా సంతోషించాడు. ఆ మర్నాడే కాళీవర్మ చంద్ర శిలా నగరానికి ప్రయాణమయ్యేందుకు అన్నీ సిద్ధంచేశాడు. కాళీవర్మ కవచం ధరించి, కత్తిని నడుముకుబిగించుకుని, దారిఖర్చులకుగాను నూరు బంగారు మాడలు తీసుకుని, గుర్రాన్నెక్కి బయలుదేరాడు. రాజు గారి కొలువులో ఉద్యోగం సంపాయించిన తరవాత, ఆరు నెలల్లో తిరిగి ఒకసారి తప్పక గ్రామానికి వస్తానని బలభద్రుడికి, అతడు మాట ఇచ్చాడు.

అరణ్యమార్గాలవెంట కాళీవర్మ ప్రయాణం, మిట్టమధ్యాహ్నం వరకూ ఎలాంటి ఒడిదుడు కులూ లేకుండా సాగింది. అతడు వెంట తెచ్చుకున్న రొట్టెలు తిని, ఏ చెట్టు కింద్రైనా కొంచెంసేపు విశ్రాంతి తీసుకుందామనుకుని, నీళ్లకోసం ఎక్కడైనా కొండవాగు కనబడుతుందేమో అని, మార్గం నుంచి గుర్రాన్ని పక్కకు