భావం నుంచి మనుషులు కూడా ఎంతో కొంత నేర్చుకోవాలని కోరుకుంటాయి.

ఇవన్నీ ఒరిస్సాలో వున్న భారతదేశం లోనే అతి పెద్దదైన చిలికా సరస్సులో జరుగుతాయి. రాష్ట్ర రాజధాని భువనే శ్వర్‌కు 100కి.మీ. దూరంలో ఉన్నదీ సరస్సు. దీని వైశాల్యం దాదాపు 1,200 చ.కి.మీ. ఈ ప్రకృతి అద్భుతానికి బహుముఖాలున్నాయి. ఇంతవరకు మనం చెప్పుకున్నది ప్రశాంతమైన ఒక్క పార్శ్వం గురించే. తుఫాను సమయంలో సువిశాల ఈ జలఖండం - ఉవ్వెత్తున ఎగిసిపడే అలల తాకిడికి, ఎండమావుల్లా కనిపించీ కనిపించకుండా పోయే అసంఖ్యాక మైన దాని దీవులలో ఉన్న కొండలూ, కుటీరాలూ భయాద్భుత దృశ్యాలను సృష్టిస్తాయి.

వెన్నెల రాత్రులలో అదొక సుందర స్వప్నలోకంలా కనిపిస్తుంది. సరస్సు నీలి ఉపరితలం విచిత్ర వర్ణాలను పులుముకుంటే, దాని మీది అసంఖ్యాకమైన నురగలు బంగారపు కాంతులు విరజిమ్ముతూ సుందర స్వప్న లోకాలను స్ఫురింపజేస్తాయి.

## వినీల తటాకం

1,100 చ.కి.మీ. పైగా విస్తరించి ఉన్న చిలికా సరస్సు మన దేశంలోని అతి పెద్ద ఉప్పనీళ్ళ తటాకం. ఇందులో చాలా దీవులు ఉన్నాయి. ఈ తటాకంలో రకరకాల జల జంతు జాలాలూ; పక్షులూ చెట్లపై ఉన్నాయి. విల్లు ఆకారంలో ఉన్న ఈ సరస్సు చుట్టూ కొండలున్నాయి. ఆకాశంలో తేలే మేఘాలు, ఎండను బట్టి వీటి రంగులు మారుతూ ఉంటాయి. ఒరిస్సా రాష్ట్రంలోని సముద్ర తీర జిల్లాలైన పూరీ, ఖండా, గంజాం జిల్లాలలో ఇది విస్తరించి ఉన్నది. బంగాశాఖాతం సన్నటి మార్గం గుండా భూభాగంలోకి చెచ్చుకు రావడం వల్ల బ్రహ్మాండమైన ఉప్పునీటి తటాకం ఏర్పడింది.

ఈ సరస్సులోని ప్రశాంత జలాలు విభిన్నమైన జంతు పక్షి జాలాలకు ఆశ్రయమిస్తున్నది. ఆసియాలో చాలా అరుదుగా కనిపించే డోవిచెర్, స్పూన్‌బిల్, శాండ్‌పైపర్ లాంటి 150 జాతుల పక్షులు ఇక్కడ ఉన్నాయి. అందుకే చిలికా సరస్సును 1987వ సంవత్సరంలో అభయాలయంగా ప్రకటించారు.