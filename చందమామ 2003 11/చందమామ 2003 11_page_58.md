చీకటిలోంచి
వెలుగుకు

అనుభా
మొహంతి,
కటక్

ఐశ్వర్య
గణేశన్,
భోషాల్

చిమ్మచీకటి కమ్ముకున్న రాత్రి. ఆకాశంలో చంద్రుడు లేడు. ఇంట్లో దీపంలేదు. అర్ధరాత్రి కావడంతో మంచి నిద్రలో ఉన్నాను. ఉన్నట్టుండి శబ్దం. గోడ గడియారం పన్నెండుసార్లు మోగింది. కళ్ళు తెరిచాను. దూరంగా రెండు ఆకారాలు. నా గదికేసి వస్తున్నాయి. భయపడిపోయాను. అర్ధ రాత్రి సమయాల్లో వచ్చే పిశాచాలు, దయ్యాలు, దొంగల కథలు జ్ఞాపకం రావడంతో హడలిపోయాను. అర్ధరాత్రి సమయంలోనే దయ్యాలు తచ్చాడుతాయి. దొంగలు వస్తారు. బహుశా ఆ ఆకారాలు ఏ దయ్యాలో అయి ఉంటాయి. కాకపోతే దొంగలు. ఈ రాత్రితో నా పని అయిపోయింది. భయంతో కళ్ళు తెరవలేకపోయాను. గట్టిగా మూసుకున్నాను. నిద్రపోవడానికి ప్రయత్నించాను. వీలు కాలేదు.

ఆ తరవాత ఏదో సంగీతం వినిపించింది. టేప్ రికార్డర్ నుంచి పాట వినిపిస్తోంది. అయినా, కరెంటు లేకుండా టేప్ రికార్డర్ ఎలా పాడు తుంది? ఆ తరవాత చిన్నచిన్న దీపాలు, ఆ ఆకారాల ముందు నా గదికేసి రావడం స్పష్టంగా కనిపించాయి. పవర్ కట్ సమయంలో రెండు ఆకారాలు, శబ్దం, వింత కాంతులు. నాలో భయం మరింత పెరిగింది. గుండె వేగంగా కొట్టుకోసాగింది.

భయంకరమైన ఆలోచనలతో లేచి కూర్చబోయాను. ఆ క్షణంలోనే నా భయాలన్నీ తొలగిపోయాయి. టేప్ రికార్డర్ బ్యాటరీ సాయంతో వీనుల విందుగా సంగీతం వినిపిస్తోంది. 'హ్యాపీ బర్త్ డే టూ యూ,' అంటూ పుట్టిన రోజు శుభాకాంక్షలు. వెలుగు మరేదో కాదు, వరుసలుగా వెలిగించిన పదమూడు కొవ్వొత్తుల కాంతి. భయపెట్టిన ఆ రెండు ఆకారాలు దయ్యాలు కావు. మా అమ్మ నాన్నలు! చేతిలో టేప్ రికార్డర్, పళ్ళెంలో కొవ్వొత్తులు వెలిగించు కుని కేక్తో నాకు పదమూడవ జన్మదిన శుభాకాంక్షలు చెప్పడానికి వస్తున్నారు. అర్ధరాత్రి చీకటిలో నాకు జన్మదిన ఉషోదయ శుభా కాంక్షలు! భయాందోళనల నుంచి ఆనంద సుమాలు!!

చందమామ