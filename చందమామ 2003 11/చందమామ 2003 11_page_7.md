“ఆ దేవయ్యను ఎరిగిన వాళ్ళందరూ, అతడంతగా నమ్మదగిన మనిషి కాదని అంటున్నారు. సరే, మరొక ఐదు వందల రూపాయలు తెచ్చి, రాబోయే గురువారం రాత్రి సత్రంలోనే బసచేసి, ఆ డబ్బును దేవయ్యకు దాచమని ఇవ్వు. ఐతే, ఈ సారి రామాలయపు పూజారిని వెంటబెట్టుకు పో. అతడిసమక్షంలో ఆ ఐదు మందలూ దేవయ్యకు ఇవ్వు. పూజారికి కాస్త తోడుగా నీ వెంట వెళ్ళమని, నేను చెబుతాను,” అన్నాడు.

సకలయ్య చెప్పినట్టే శివానందం మరు సటి గురువారం రాత్రి పూజారితో కలిసి వెళ్ళి, దేవయ్యకు దాచమని మరొక ఐదు వందలు ఇచ్చాడు.

మర్నాటి ఉదయం శివానందం, సకలయ్యను కలుసుకుని, “ఇప్పుడేం చేయ మంటారు?” అని అడిగాడు.

“ఇప్పుడు ఒక్కడివే వెళ్ళి, ఆ ఐదు వందలూ ఇవ్వమని దేవయ్యను అడుగు,” అని సలహా ఇచ్చాడు సకలయ్య.

శివానందం వెళ్ళి ఐదు వందల సంగతి అడగగానే, తానా డబ్బు తీసుకున్న సమయంలో పూజారి సాక్షిగా వున్నాడు గనక, చేసేది

లేక దేవయ్య, శివానందానికి డబ్బు ఇచ్చాడు. ఆ వెంటనే శివానందం తిరిగి సకలయ్య దగ్గరకు వెళ్ళి, తాను లోగడ ఇచ్చిన ఐదు వందలూ దేవయ్య నుంచి ఎలా రాబట్టాలో తెలియడం లేదన్నాడు.

“అదేం పెద్ద సమస్యకాదు. సాయంత్రం పూజారిని మెంటబెట్టుకుపోయి, నువ్వు దాచిన డబ్బు ఇవ్వమని అడుగు,” అన్నాడు సకులయ్య.

ఆ విధంగా ఆ సాయంకాలం శివానందం, పూజారితో కలిసి వెళ్ళి, తను దాయమని ఇచ్చిన ఐదు వందలూ అడగగానే, పూజారి ఎదట ఆ డబ్బు తీసుకున్నాడు గనక, చేసేది లేక డబ్బు శివానందానికి ఇచ్చేశాడు.

శివానందం సంతోషంగా సకలయ్య వద్దకు వచ్చి, తన డబ్బు వసూలయ్యే మార్గం చెప్పినందుకు, అతడికి తన కృతజ్ఞత చెప్పుకుని, అతడి సాయం ఎన్నటికీ మరిచి పోనన్నాడు. అందుకు సకలయ్య నవ్వుతూ, “డబ్బు విషయంలో చాలా జాగ్రత్త అవ సరం. దొంగలూ, మోసగాళ్ళూ అడవు ల్లోనూ, కొండల్లోనే కాదు; సత్రాల్లో, వీధుల్లో కూడా వుంటారు!” అన్నాడు.

- (ఐర్లండ్ కథ ఆధారంగా)