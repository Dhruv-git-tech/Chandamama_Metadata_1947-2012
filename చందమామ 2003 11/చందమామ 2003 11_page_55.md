ప్రకృతి వివరణా కేంద్రం

చిలికా కోసం వచ్చే పర్యాటకులు తప్పకుండా సందర్శించవలసిన విజ్ఞాన కేంద్రం చిలికా సరస్సుకు సింహద్వారంలా ఉన్న సత్పురాలోని ‘విజిట్ సెంటర్’.
చిలికా సరస్సు పర్యావరణాన్ని తెలియజేసే మినీ మ్యూజియం ఇక్కడ ఉంది.
చిలికాను సందర్శించే పర్యాటకులకు అక్కడి జీవ వైవిధ్యాన్ని - గ్యాలరీస్,
అక్వారియా, ఆడియో-విజువల్ ఎయిడ్స్, డైయోరామాస్, టచ్ స్క్రీన్ ఇన్ఫర్మేషన్
ప్యానల్స్ ద్వారా వివరిస్తారు. పిల్లలకని ప్రత్యేకంగా ‘డిస్కవరీ రూమ్’ కూడా ఉంది.
పర్యాటకులకు అక్కడి ప్రకృతి పర్యావరణం గురించిన ఒక అవగాహనను కల్పించి
ఇక్కడి ప్రాణులకూ పర్యావరణానికి హాని కలిగంచకుండా రక్షణ కల్పించడమే ఈ
కేంద్రం ముఖ్య ఉద్దేశం.

పర్యాటకులకు మరింత సహాయంగా ఉండడానికి వీలుగా ఇక్కడ కంప్యూటర్ సాయంతో టచ్ స్క్రీన్, జంతు వృక్ష జాతుల వివరణలు, వలస పక్షుల, జంతువుల ఫాటోలు, డిజిటల్ శబ్ద యంత్రాలు, మొదలైన వాటి సాయంతో కావలసినంత సమాచారాన్ని అందజేస్తున్నారు. పిల్లలు పాలుపంచుకోవడం ద్వారా విషయాలు తెలియజేయడానికి వీలుగా పజిల్స్, బోర్డ్ గేమ్స్ మొదలైన వాటితో ‘ఇంటర్ యాక్టివ్ చిల్డ్రస్స్ కార్నర్’ ఏర్పాటు చేయబడివుంది.