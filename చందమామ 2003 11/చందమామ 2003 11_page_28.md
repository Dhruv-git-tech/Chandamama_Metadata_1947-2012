ఆస్తికుడు - నాస్తికుడు

ధర్మయ్య, ధనయ్య ఎదరుబొదరు ఇళ్ళవాళ్ళు. ఇద్దరూ మంచి ఆస్తిపరులు. ఉహ తెలిసినప్పటి నుంచీ, ఇద్దరూ ప్రాణస్నేహితుల్లా కలిసిమెలిసి తిరిగేవారు. కానీ, ఇద్దరి ఆలోచనల్లో, ప్రవర్తనలో ఎక్కడా పొంతన వుండేది కాదు. ధర్మయ్య భక్తుడు, మనిషి జీవితంలో అనుభవించే క్షుటసుఖాలన్నీ దైవనిర్ణయాలనేవాడు. కానీ, ధనయ్య అందుకు ఒప్పుకునేవాడు కాదు. “సుఖాలిచ్చేవాడే కష్టాలు కూడా ఇవ్వడమేమిటి! ఆ దేవుడేమన్నా చపలచిత్తుడా?” అనేవాడు.

“వానలు కురవడానికి దేవుడు కారణం,” అని ధర్మయ్య అంటే, “వానల్లేక వచ్చే కరువు కాటకాలకూడా కారణం ఆయనే అన్నమాట!” అనేవాడు ధనయ్య.

“ప్రశాంతంగా పారే నదులూ, పరవళ్ళుతొక్కుతూ కిందికి దూకే జలపాతాలూ - ఇలా అన్నిటికీ, దేవుడు కారణం,” అనేవాడు, ధర్మయ్య.

“మరి భూకంపాలకూ, ఉప్పెనలకూ, కారణం ఎవరు?” అని అడిగేవాడు ధనయ్య.

ఇలా వాదులాడుకునే, ఆ ఇద్దరు మిత్రులకూ వార్థక్యం మీదపడింది. మంచం పట్టారు. తుది శ్వాస విడిచే దశలో వున్న ధర్మయ్యను, స్వర్గలో కానికి తీసుకుపోవడానికి దేవదూతలు వచ్చారు.

ధర్మయ్య వాళ్ళకు నమస్కరించి, “అయ్యలారా! నా ప్రాణస్నేహితుడు ధనయ్య ఎదురింటిలో వున్నాడు. వాడు నాస్తికుడు. వాడూ నాలాగే చావుబతుకుల మధ్య వున్నట్టు తెలిసింది. దేవుడున్నాడన్న నా మాటను తోసిపుచ్చేవాడు. వాణ్ణీ, నాపెంట స్వర్గానికి తీసుకువెళ్ళంది. దేవుణ్ణి అక్కడ వాడు ప్రత్యక్షంగా చూశాకయినా, జ్ఞానోదయం కలుగుతుంది,” అని కోరాడు.

దేవదూతలు అలాగే చేశారు. రత్నసింహాసనం మీద ధగద్ధగాయమానంగా వెలిగిపోతున్న దేవుణ్ణి చూసి, ధనయ్య, “అవునా!” అనుకుంటూ ఆశ్చర్యపోతున్నంతలో, ఒక మేఘగంభీర స్వరం, “నాస్తికా! సంశయనివృత్తే గదా?” అన్నది. ధనయ్య నిబ్బరంగా, “కలడు కలండనెడి వాడు కలడు! కానీ, మానవలో కానికి సంబంధించినంతవరకు కేవలం నిర్ఘుణుడు, సాక్షీ భూతుడు మాత్రమే!” అంటూ చేతులు జోడించి నమస్కరించాడు.