నేహా అడిగా,
బెంగుళూరు

సులో చాలా సంతోషించాడు.

చాకిరేవులో అంత కష్టమైన పని ఏం ఉంటుంది? తెచ్చిన బట్టలను నీళ్ళలో తడ పడం, బండకేసి నాలుగు ఉతుకులు ఉతకడం, ఎండలో ఆరబెట్టి మడిచి గాడిదమీద వేసి పట్టుకెళ్ళడం. అంతే కదా, అని వాడు అనుకోసాగాడు.

అయితే, నిజానికి బట్టలుతికే పని అంత సులభం కాదని మణికి కొద్దిసేపటికే అర్థం కాసాగింది. బట్టల నుంచి మురికి వదలగొట్టే లోపల నడుము విరిగిపోతున్నది. వాటిని ఎండబెట్టడం మరొక విన్యాసం. వీటికి తోడు గాడిదను దారిలో పెట్టడం ఇంకొక పోరాటం. బట్టలుతికే వారి బతుకు అమిత కష్టమైనదని వాడు గ్రహించాడు. తనను చదివించడం కోసం తన తండ్రి రోజూ ఎలా కష్టపడు తున్నదీ వాడు కళ్ళారా చూశాడు. ఇన్ని కష్టాలు పడడంకన్నా బడిలో బుద్ధిగా చదువుకోవడం ఎంత సులభమో వాడికి అర్థం అయ్యింది.

“నాన్నా, రేపటి నుంచి నేను బడికి వెళ్ళి బుద్ధిగా చదువుకుని, మీరు ఆశించినట్టే ఆఫీసర్‌ని అవు తాను,” అన్నాడు మణి తండ్రితో.

కుప్పుసామి ఆనంద భాష్పాలతో కొడుకును కౌగిలించు కుంటూ, “నువ్వు నా కలను తప్పక నిజం చేయగలవు. నువ్వు నా బిడ్డవు కదా మరి!” అన్నాడు.

“అవునూ, నేను బడికి వెళ్ళనని చెప్పినప్పుడు మీరు నన్నెందుకు మందలించి వెళ్ళ మనలేదు? నాలుగు దెబ్బలు వేసయినా పంపి ఉండవచ్చు కదా?” అని అడిగాడు మణి.

“నిజమే. అలా చేసి ఉండొచ్చు. అయితే, నేను అలా చేసి ఉంటే బడి పట్ల నీకున్న విరక్తి మరింత పెరిగేదే తప్ప తగ్గి ఉండదు. చదువు మరింత భారంగా అనిపించి ఉంటుంది. ఇప్పుడు నువ్వు ఇక్కడి కష్టాలను చూసి ప్రత్యక్షంగా అనుభవించి స్వయంగా చదవాలని నిర్ణయించావు గనక, తప్పక బాగా చదవగలవు. ఇది అనుభవం ద్వారా గడించిన గుణపాతం. నువ్వు బాగా చదివి గొప్ప అధికారివి కాగలవనడంలో నాకెలాంటి సందేహమూ లేదు,” అన్నాడు కుప్పుసామి.

మణి సంతోషంగా ఎంతో ఆత్మవిశ్వాసంతో ఇంటికి బయలుదేరాడు.