## వార్తలలో బాలలు :

### మూడేళ్ళక్రితమే హెచ్చరించిన విద్యార్థిని!

తిరువనంతపురంలోని పాంగోడ్ కేంద్రీయ విద్యాలయంలో ఎస్.సారికా 11వ తరగతి చదువుతున్నది. మూడేళ్ళక్రితం ఆమె ఒక ఇంటర్స్కూల్ సైన్స్ ఎగ్జిబిషన్‌లో పాల్గొన్నది. ఆమె చేపట్టిన ప్రాజెక్ట్: “పెప్సీ - ఒక ఆరోగ్య అవరోధం!” ఈ విషయం ఇటీవలి కాలంలో అందరి దృష్టినీ ఆకర్షించిన సంగతి తెలిసినదే. అప్పుడు లభించిన కొన్ని వివరాల ఆధారంగా, సుప్రసిద్ధ శీతల పానీయాలలో దంతాలకు హానిచేసే పదార్థాలు ఉన్నాయని ఆమె హెచ్చరించింది.

గ్లాసెడు కోకోలాలో ఒక మనిషి చిన్న ప్రేపులను కమిలిపోయేలా చేయగల శక్తి వుందనీ, 500 మి.లి. కోలాలో 38 మి.గ్రాం కాఫిన్ ఉందనీ, ఒక స్త్రీ 300 మి.గ్రాం కాఫిన్ తీసుకుంటే ఆమెకు వంధ్యత్వం సంక్రమించే అపాయం ఉందనీ ఆమె తెలియజేసింది. ‘డయెట్ పెప్సీ’ ప్రచారకుడైన హాలీవుడ్ నటుడు మైకేల్ జె.ఫాక్స్ సార్కిన్‌సన్ వ్యాధిగ్రస్తుడైన విషయం సారికా ప్రేక్షకుల దృష్టికి తీసుకువచ్చింది. ఈ సంవత్సరం చెన్నయ్‌లో జరిగిన దక్షిణ మండల సైన్స్ ఎగ్జిబిషన్‌లో సారికా ప్రాజెక్ట్‌కు ప్రథమస్థానం లభించింది.

### పిన్నవయసు నేపథ్యగాయని!

మూడేళ్ళక్రితం, అంటే తన 11వ యేట సుభిక్తా రంగరాజన్ మొట్టమొదటిసారిగా సినిమా పాట పాడింది. లగాన్, పుకార్, డుండుం మొదలైన చిత్రాలను చూసినవారు ఆమె కంఠస్వరాన్ని, ఇట్టే గుర్తు పట్టగలరు. ఈ సంవత్సర ప్రారంభంలో ఆమెరికాలోని కొలొరాడోలో జరిగిన ‘యంగ్ మ్యూజిక్ అంబాసిడర్స్’ కార్యక్రమంలో ఆమె ఇండియా తరపున పాల్గొన్నది. ఆ తరవాత ఆమె తెలి ఆల్బమ్‌ను వెలువరించింది. హిందుస్థానీ, కర్నాటక ఉభయ సంగీత రీతుల్లోనూ ప్రావీణ్యం గల సుభిక్త - ఇళయరాజా, కార్తిక్‌రాజా, యువన్ శంకర్ రాజా వంటి సుప్రసిద్ధ సంగీత దర్శకుల అధ్వర్యంలో ఎన్నో పాటలు పాడింది. ఆమె ఇప్పుడు 11వ తరగతిలో ‘కామర్స్’ చదువుతోంది!