మరుగుజ్జురాక్షి

ఒక అడవిదాపున చిన్నా పెద్ద కొండలతో,
గుహలతోవున్న ప్రాంతాన ఉప్పులూరు అనే
గ్రామం వుండేది. ఆ గ్రామంలో వున్న వీధి
బడిలో చలపతి ఉద్యోగం చేస్తూండేవాడు.
అతడికి ఈ మధ్యనే వివాహం అయింది.
భార్య వకుళ చాలా అనుకూలవతి.

ఒక రోజున వకుళ, పక్కింటి పుల్లమ్మతో
కలిసి, గ్రామాధికారి ఇంట పేరంటానికి
బయలుదేరింది. ఆసమయంలో పుల్లమ్మ,
వకుళతో, “బొత్తిగా ఒంటిమీద చెప్పుకోతగ్గ
ఒక్కనగాలేదు. చెవులకు కమ్మలయినా
పెట్టుకో!” అంటూ ఇనప్పెట్టెలోంచి, కొంత
కాలంగా వాడకుండా వున్న కమ్మలు తీసి,
వకుళ వద్దంటున్నా వినకుండా ఆమె చెవు
లకు పెట్టింది.

పేరంటం అయాక వకుళ ఇంటికి వచ్చి
చూసుకుంటే, ఒక కమ్మలేదు. సీల వదు
లుగా వుండడంతో అదెక్కడో జారిపడి
పోయింది. వకుళ, భర్త చలపతికి జరిగిం
దంతా చెప్పి “పుల్లమ్మ ఎంత బలవంతం

చేసినా కమ్మలు నేను పెట్టుకోవలసింది
కాదు. ఎలాగైనా కొత్త కమ్మలు చేయించి
పుల్లమ్మకు ఇవ్వాలి,” అన్నది.

భార్య మాటలు వింటూనే చలపతికి
గుండెల్లో రాయి పడినట్టయింది. కొత్తగా
కాపరానికి వచ్చిన భార్య. తిట్టీ, కోప్పడీ
ప్రయోజనం లేదు. ఎంతలేదన్నా కమ్మ
లకు వెయ్యి రూపాయలు కావాలి. ఎవరిని
సాయం అడిగేట్టు? అని, ఆ పగలల్లా ఆలో
చిస్తున్న చలపతికి, రాత్రి పాద్దుపోయినా
నిద్రపట్టక, మంచం మీంచి లేచి తలుపు
తీసి, పుచ్చపువ్వులా కాస్తున్న వెన్నెల్లో, కమ్మల
గురించే ఆలోచిస్తూ, తానెటు పోతున్నదీ
గమనించకుండా చాలా దూరం నడిచాడు.

చలపతికి హఠాత్తుగా తాను అడవి
దాపులనున్న కొండగుహలకేసి వచ్చానేమో
అన్న అనుమానం కలిగి, తలఎత్తి పరికించి
చూశాడు. ఎదురుగా ఒక గుహబయట,
ఒక మరుగుజ్జు రాక్షసి కూర్చొని వున్నది.
అది చలపతిని చూస్తూనే, “అర్ధరాత్రి