అటు వెళ్ళగానే, భర్తను గట్టిగా తట్టి నిద్ర లేపి, సంగతి చెప్పి, “చప్పన మన ఒంటెద్దు బండిని సిద్ధంచేయి. గోతాం నగలు దానంగా ఇచ్చిన రాక్షసిదగ్గర ఒక బండెడు నగలు వుండితీరాలి!” అన్నది నమ్మకంగా.

ఆ భార్యాభర్తలు, మరుగుజ్జు రాక్షసి వున్న కొండ గుహచేరేసరికి, అక్కడ ఇంకా రాక్షసి విచారంగా కూర్చుని వున్నది. అది తాపీగా పుల్లమ్మ వచ్చిన పనేమిటో తెలుసు కుని, “నీ తెలివి ఏ తిరణాలో చూడబోయి నట్టుంది! ఉన్న నగలన్నీ అతగాడెవడికో ఇచ్చేశాను. మా అమ్మనేచేసిన పని తెలుసు కుని, నన్ను నానా చీవాట్లూ పెట్టింది. కోపంతో రగిలి పోతున్నది. గుహలోనే వున్నది. మీరు కంటబడితే నిలువునా చీరేస్తుంది. వెళ్ళిపాండి. ఆ నగలు తిరిగి తీసుకు వచ్చే దాకా, నన్ను గుహలో

అడుగు పెట్టనివ్వనంది,” అంటూ కళ్ళు తుడుచుకున్నది.

మరుగుజ్జురాక్షసి దగ్గర నగలేవీ లేవని విని నిరాశపడిపోయిన పుల్లమ్మ రాక్షసితో, “నీ పెళ్ళి నగలన్నీ, మా పక్కింటి చలపతీ, వకుళా అనే మొగుడు పెళ్ళాల వద్ద వున్నవి. నావెంటరా, నీ నగలు నువ్వుతెచ్చుకుందువు గాని,” అని సలహా ఇచ్చింది.

అందుకు రాక్షసి, “నాకు పగలు ప్రయాణం అంటే భయం. మనుషుల మధ్యకు రావడం అంటే మరీ భయం!” అన్నది.

పుల్లమ్మ ఒకక్షణం ఆలోచించి, “నువ్వు, నే వెంటతెచ్చిన గోతాంలో హాయిగా పడుకో, నేను గోతాం మూత బిగించి, బండి మీద తీసుకుపోయి, మా పశువుల కొట్టం గదిలో పెట్టి బయట తాళం వేస్తాను. నువ్వు అక్కడున్నట్టు ఎవరికీ తెలి యదు. ఇంకా కొద్దిసేపట్లో తెల్లవారు తుంది గనక, రేపు రాత్రికి నిన్ను కొట్టం తలుపు తీసి వదులుతాను. పోయి ఆ చలపతినీ, అతగాడి పెళ్ళాన్నీ గోళ్ళతో రక్కి, పళ్ళతో కొరికి తగినశాస్త్రి చేసి, నీ నగలు నువ్వేత్తుకుపో. మీ అమ్మ చాలా సంతోషిస్తుంది,” అని చెప్పింది.

మరుగుజ్జు రాక్షసి ఇందుకు సరే అని పుల్లమ్మ పశువుల కొట్టం చేరింది.

చలపతిని ఆ రాత్రీ పగలూ కూడా జడుపుజ్వరం పట్టుకున్నది. వకుళ అతడికి దైర్యం చెబుతూ, “ఏమైనా మీరు మరు గుజ్జు రాక్షసిని చేసిన మోసం ఏమీ లేదు. కానీ, పరధనం తాచుపాము లాంటిది.