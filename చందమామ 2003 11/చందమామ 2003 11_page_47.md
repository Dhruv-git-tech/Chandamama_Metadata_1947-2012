మాట ఎలా జతకలిసింది? దీనిని వివరించే రెండు ఉదంతాలు ప్రచారంలో ఉన్నాయి : చిన్న సైన్యం గల పారికుడ్ అనే చిన్న రాజ్యానికి అధి దేవత కాళి. ఒకసారి అంతకన్నా బలమైన రాజు పారికుడ్ మీదికి దండెత్తి వచ్చి, దానిని తన రాజ్యంతో కలుపుకుంటానని హెచ్చరించాడు. పారికుడ్ రాజు తన రాజ్యాన్ని శత్రు రాజు సేనల ముట్టడి నుంచి రక్తించమని దేవతను ప్రార్థించాడు.

శత్రుసేనలు రాత్రి సమయంలో వచ్చి సరస్సు తీరంలో దిగాయి. తెల్లవారగానే ముట్టడించాలని సైన్యాధ్యక్షుడు నిర్ణయించడంతో సేనలు యుద్ధానికి సర్వసన్నద్ధమయ్యాయి. తీరా తెల్లవారాక చూస్తే, ఆ దీవి చుట్టూ వేన వేల సైనికుల ఆయుధపాణులై కనిపించారు. అంత చిన్నరాజ్యంలో ఇంత పెద్ద సైన్యమా అని శత్రు సైనికులు ఆశ్చర్యపోయారు. ఇంత పెద్ద సైన్యంతో యుద్ధానికి దిగి ఓటమితో అవమానం పాలవడంకన్నా, తిరుగుముఖం పట్టడమే గౌరవప్రదమని గుట్టుచప్పుడు కాకుండా తిరిగి వెళ్ళారు!

వచ్చిన శత్రుసేనలు ఎందుకు తిరిగి వెళ్ళాయా అని ఆశ్చర్యపోయిన పారికుడ్ రాజు అసలు సంగతిని ఆరాతీశాడు. ఆ దీవిలో చేరిన వేనవేల ఫ్లెమింగో పక్షులను మానవ సైనికులని భ్రమపడి శత్రు సేనలు వెనుదిరిగి వెళ్ళాయని తెలిసింది. బహుశా ఈ భ్రమను కాళీమాత కల్పించి ఉంటుంది. ఈ విజయం ఆ తల్లిదే గనక రాజు 'కాళీ జై' అంటూ ఆమెను స్తుతించాడు. ఆనాటి నుంచి ఆమెకు 'కాళీ జై' అనే సార్థక నామం ఏర్పడింది.

రెండవ కథ మరింత ప్రాచుర్యంలో ఉంది. కాళీ జై అన్నది ఒక అమ్మాయి పేరు. ముఖం మీద నల్లటి మచ్చ ఉండడం వల్ల ఆమెకు ఆ