పంపి, వాళ్ళను వేటాడించే వాడు," అన్నాడు కాళీవర్మ రాజు సంగతి తెలిసి వుండీ, ముసలి వాడు ఏంజవాబిస్తాడో చూద్దామని.

తాత దిగులుగా ముఖం పెట్టి, “కబురంప కుండానే రాజుగారి భటులు వచ్చి, మా పంటల్లో సగం ఎత్తుకుపోతారు. మిగిలిన సగం ఈ చుట్టుపక్కల కొండల్లో వుండే బందిపోట్లు దోచుకుపోతారు. రాజుగారికి ఈ సంగతి తెలియందికాదు," అన్నాడు.

అంతలో చెట్లచాటు నుంచి నలుగురు బందిపోటు దొంగలు ముందుకు వస్తూ, “ఆహా! ముసలివాడు మహా బాగా చెప్పాడు. ఇక ముందు ముందు పండిన పంటల్లో రాజుగారి భాగం కూడా మేమే పుచ్చుకోబో తున్నాం," అంటూ కత్తులెత్తి, కాళీవర్మతో, “కుచం, కత్తీ, గుర్రు-నీ వాలకం చూస్తూంటే, వెంట నాలుగు డబ్బులు మోసుకొస్తున్న వాడివిలాగే కనిపిస్తున్నావు. ఏదీ, ఆ డబ్బు

సంచీ నేలమీద పెట్టి, నాలుగడుగులు వెనక్కునడువు," అన్నారు.

కాళీవర్మ దొంగల కేసి ఒకసారి తీవ్రంగా చూసి, గుర్రం దగ్గిరకుపోయి, దాని జీను నుంచి వేళ్ళాడుతున్న చిన్న రొట్టెల మూట లను తెచ్చి, నేల మీద పడవేసి, రెండడు గులు వెనక్కు నడిచాడు. దొంగల్లో ఒకడు ఆశగా ముందుకు వచ్చి, వంగి మూటను ఎత్తబోయేంతలో కాళీవర్మ చర్రున కత్తి దూసి, వాడి మెడను ఒక్కదెబ్బతో తెగవేసి, చప్పున ముందుకు దూకి, మరిద్దరు దొంగ లను కత్తితో గుండెల్లో పాడిచాడు.

నాలుగో దొంగ ప్రాణభీతితో పెద్దగా అరిచి పారిపోబోయేంతలో, కాళీవర్మపరుగు పరుగునపోయి వాడి జుట్టు పట్టుకుని, నడుం మీద్మగట్టిగా ఒక తన్ను తన్ని, వాడు కూలబడగానే, బరబరా ముసలివాడి దగ్గి రకు ఈడ్చుకువచ్చాడు.