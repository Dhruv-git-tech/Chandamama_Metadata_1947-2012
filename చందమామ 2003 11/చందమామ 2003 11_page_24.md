పొర్ణమి వేళ ఇటు ఎందుకు వచ్చావు?”
అని అడిగింది.

రాక్షసిని చూస్తూనే భయకంపితుడై పోయిన చలపతి, మనసులో మననం చేస్తున్న కమ్మల సంగతిని, “కమ్మలు! కమ్మలు!” అంటూ బయటికి అనేశాడు.

మరుగుజ్జు రాక్షసి కాస్త ఆశ్చర్యపోయి, “ఒక్క కమ్మలేమిటి? నా పెళ్ళికోసం మా అమ్మ ఇంకా చాలా నగలు పోగుచేసింది. ఒంటి మీద దిగేసుకున్న నగలైనాచూసి, ఎవడైనా రాక్షస కుర్రాడు నన్ను పెళ్ళాడ తాడని, అమ్మ ఆశ! కానీ, ప్రతి కుర్రవెధవా, ఒంటిమీది నగల కేసి ఆశగా చూసి, తర్వాత నా మరుగుజ్జు రూపం చూసి పెదాలు విరుస్తూ పెళ్ళిపోతున్నాడు. ఈ జన్మలో ఇకనాకు పెళ్ళంటూ జరగడం కల్ల! ఆ నగలేవో ఇస్తాను, మోసుకుపో!” అంటూ నగలున్న గోతాం ఒకదానిని గుహలోంచి ఈడ్చుతూ తెచ్చి చలపతి ముందు పెట్టింది.

చలపతికి నోటమాట పెగలలేదు. అతడు మరుగుజ్జురాక్షసికేసి ఒక చిరు నవ్వు నవ్వి, గోతాం భుజాన వేసుకుని ఇంటిదారి పట్టాడు.

తన ఇంటి పక్కనే వున్న పుల్లమ్మ ఇంటిని దాటుకుని వస్తుండగా, కొట్టాంలో వున్న గేదెలకు గడ్డి వేయడానికి వచ్చిన పుల్లమ్మ ఆశ్చర్యపోయి, “ఇంత అర్ధరాత్రి ఎక్కడికి పోయివస్తున్నావు, తమ్ముడూ? భుజం మీద ఆ గోతాం ఏమిటి?” అని అడిగింది.

చలపతి ఆయాసపడుతూ, పుల్లమ్మ ఇంటి అరుగుమీద గోతాంలోని నగలు గుమ్మరించి, అందులోంచి ఒక కమ్మల జత తీసి పుల్లమ్మకిస్తూ, “నీ కమ్మ ఒకటి మా ఆవిడ పారేసుకున్నది. దానిబదులు ఈ జత కమ్మలు తీసుకో,” అన్నాడు.

తర్వాత చలపతి నగలన్నీ తిరిగి గోతాంలోవేసి, నోటమాట రాక కళ్ళప్పి గించి చూస్తున్న పుల్లమ్మకు మరుగుజ్జు రాక్షసి గురించి సర్వం చెప్పి, తన ఇంటికి తిరిగి వచ్చాడు. భర్త చెప్పిందివిని, నిండు గోతాం నగలు కంటబడగానే, వకుళ కళ్ళు తేలవేసి, “ఆ మాయదారి మరుగుజ్జు రాక్షసి పెళ్ళి నగలు మనకొందుకు? ఈ నగల సంగతి ఏ దొంగకో తెలిస్తే, ప్రాణాల మీదికి తెచ్చుకున్నట్టేగదా!” అన్నది.

ఇంట్లో గోతాం నగలు వుండడంతో, ఆ రాత్రి చలపతి, వకుళలకు కంటిమీద కునుకులేదు. పక్కింటి పుల్లమ్మ చలపతి