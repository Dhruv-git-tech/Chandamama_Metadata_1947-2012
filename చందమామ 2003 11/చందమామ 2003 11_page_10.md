తిప్పి కొంత దూరం పోయేంతలో, ఒక చెట్టు మీది నుంచి అతడికి పెద్దగా మూలుగు వినిపించింది.

కాళీవర్మ ఆశ్చర్యపోతూ తల ఎత్తి చెట్టు కొమ్మల్లోకి చూశాడు. కొమ్మల్లోంచి మానవా కారం ఒకటి చిన్నగా కేక పెట్టి, దభీమంటూ జారి, నేల మీదపడింది. కాళీవర్మ చప్పున గుర్రం దిగి ఆ మనిషి దగ్గిరకు పోయాడు. అతడు బాగా వయసు మళ్ళీనవాడు. పై నుంచి పడినందువల్ల అతడు గాయపడిన సూచన లేమీలేవు. ముసలివాడు లేచి నిలబడబోయి, నడుంపట్టుకుని పెద్దగా మూలిగి, తిరిగి నేలమీద చతికిలబడ్డాడు.

కాళీవర్మ అతణ్ణి సమీపించి, “ఏం, తాతా, ఈ వయసులో నువ్వు చెట్టు ఎక్కటం ఏమిటి? జిహ్వాచాపల్యం కొద్దీ తేనెతుట్టి కొట్టబోయావా?” అని అడిగాడు.

ముసలివాడు, కాళీవర్మ కేసి ఒకటి రెండు క్షణాలు పరీక్షగాచూసి, “నాయనా, నువ్వేదో రాజుగారి భటుడిలావున్నావు, అవునా? సాధారణంగా పంటల తరుణంలో పన్నులు వసూలు చేసేందుకు తప్ప, మీరు ఈ ప్రాంతంలో మరేనాడూ కనబడరు గదా!” అన్నాడు.

“నేను రాజభట్టుణ్ణికాదు; ఆ ఉద్యోగం కోసం నగరానికి పోతున్నవాణ్ణి. నేనడిగిన దానికి జవాబు చెప్పావుకాదే! తేనెతుట్టి ఎక్కడ? కాళ్లూ, చేతులూ విరక్కపోవటం నీ అదృష్టం,” అన్నాడు కాళీవర్మ.

ముసలివాడు మౌనంగా లేచి నిలబడి, నాలుగైదడుగులు నడిచి, తృప్తిగా తల డిస్టూ, “నువ్వన్నట్టు అదృష్టవంతుణ్ణే. అలా కాకపోతే, ఈ సారి బందిపోటు దొంగలు గ్రామం మీద పడినప్పుడు, ఇంటనే వుండి

పోయి, వాళ్ళవల్ల నానా హింసలూ పడవలసి వచ్చేది,” అన్నాడు.

ముసలివాడు ఇలా అన్న తరవాత కాళీ వర్మకు సంగతి కొంతవరకు అర్థమైంది. ముసలివాడు బందిపోటుదొంగల నుంచి పారిపోయి వచ్చి, చెట్టు మీద దాక్కుని, అక్కడ పట్టుజారి కింద పడ్డాడన్న మాట!

“తాతా, ఈ ప్రాంతాల బందిపోటు దొంగల బెడద జాస్తి అని నేనూ విన్నాను. కాని, వాళ్ళు పట్టపగలే గ్రామాలమీదపడి దోచుకుపోతారని వినలేదు. మీ వాళ్లంతా ఏమయ్యారు?” అని అడిగాడు కాళీవర్మ.

“బందిపోట్లు రావటం చూస్తూనే అంతా తలోక దిక్కుకూ పారిపోయారు. వాళ్ళు గ్రామం వదలగానే ఒకళ్ళొకళ్ళు ఇళ్ళకు తిరిగి వస్తారు. ఇది మాకు మామూలే,” అన్నాడు ముసలివాడు.

“ఈ బందిపోట్ల సంగతి రాజుగారికి తెలియపరచక పోయారా? ఆయన భటులను