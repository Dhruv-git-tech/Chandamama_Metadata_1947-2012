వారివద్దకే వెళ్ళి సన్మానించాలన్నది, నా అభిమతం. ఈ విషయాన్ని వెంటనే చాటింపు వేయించండి. సరిగా మూడు మాసాల అనంతరం వచ్చే సంక్రాంతినాడే, ఆ సన్మానానికి ముహూర్తం,” అన్నాడు వివేకుడు.

వెంటనే ఆ విధంగా రాజ్యమంతటా చాటింపు వేయబడింది. అది విన్న ఎంద రికో కవి వసునాథుడిని గురించి కుతూ హలం కలిగింది. మహాకవులెందరో వెళ్ళి వసునాథుణ్ణి దర్శించి, రాజుకాయనలో కనబడిన ప్రత్యేక విశేషమేమిటో అర్థం కాక తికమకపడ్డారు. ఈలోగా శివపురంలో రాజు వివేకుడికి స్వాగతం పలకడానికి సన్మాహాలు ప్రారంభమయ్యాయి.

అన్నప్రకారం వివేకుడు, తాను చెప్పిన సంక్రాంతికి శివపురం బయల్దేరి వెళ్ళాడు. ఆయన ఎక్కిన జోడుగుర్రాల రథం నున్నటి రాజమార్గంపై ప్రయాణం ప్రారంభించింది. ఆ రాజమార్గం శివపురం దాకా కొనసాగింది.

వివేకుడు శివపురం చేరుకున్నాక, కవి వసునాథుడితో, “అయ్యా! మీరేపాటి కవులో

నాకు తెలియదు. కానీ మిమ్మల్ని సన్మా నించాలనుకోగానే శివపురానికీ, రాజధానికీ చక్కని రాజమార్గం ఏర్పడింది. మన ప్రజలు రాజు సాయం లేకుండా, తమకు తామే రాజమార్గాలు వేయగలమని నిరూపించారు. ఈ ఆదర్శాన్ని మిగిలిన గ్రామాలన్నీ కూడా పాటించగలవని ఆశిస్తూ, అందుకు దోహదం చేస్తున్న మీకు, ఈ కానుకలిస్తున్నాను!” అంటూ సన్మానించాడు.

ఆ తర్వాత శివపురం ఉన్నట్లుండి ఎంతో అభ్యున్నతిని సాధించసాగింది. రాజమార్గాలు రాజుకు స్వాగతం పలకడానికే కాదనీ, వాటి వల్ల ప్రజలకే ఎక్కువ ప్రయోజనమనీ, ఎవ రికివారే ఆ పనిచేయగలరనీ అర్థమైనాక, చంపకదేశంలో రాజుయత్తం లేకుండానే, రాజమార్గాలు ఏర్పడ్డాయి. అయితే, వాటి అసలు ప్రయోజనం తెలియడం వల్ల, అక్కడ వాటిని రాజమార్గాలనడం మానేసి ప్రజా మార్గాలు, రవాణా మార్గాలు అనడం ప్రారంభించారు. కొన్నిదేశాల్లో, చక్కటి బాటలకు ఇంకా రాజమార్గమనే పేరే వాడుకలోవుంది.