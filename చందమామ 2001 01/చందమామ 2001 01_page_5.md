చందమామ కబుర్లు

2000 రికార్డులు

2000 వసం||లో కొన్ని విలక్షణమైన రికార్డులు

* 104 గంటల సేపు ఎడతెరిపి లేకుండా మైక్రో ఫోనులో మాట్లాడితే ఎలా వుంటుంది? మలేసియాకు చెందిన డిస్క్-జాకీ బర్హన్ మొహ్ తారుద్దీన్ అక్టోబర్ నెలలో ఆ పనే చేశాడు. కోలాలంపూర్ లోని బెస్ట్ 104 రేడియోలో ఆయన పనిచేస్తున్నాడు. డిస్క్ ప్లే చేస్తూ వాటిలోని సంగీత సాహిత్యాలను వివరిస్తూ ఉపన్యసించడం ఆదివారం మొదలు పెట్టిశుక్రవారం వరకు ఏకధాటిగా సాగించాడు. ప్రతి ఆరుగంటలకు ఒకసారి 15 నిముషాలు విశ్రాంతి తీసు కున్నాడు. ఇంతకు పూర్వం రికార్డు పదిగంటలు తక్కువ.

* సినిమాలో సంభాషణలు పలకడంలో పేరుగాంచిన స్వీడెన్ నటుడు లార్స్-గోరాన్ కార్ల్సన్.
సెప్టెంబరు నెలలో మాల్మోలో జరిగిన పుస్తక ప్రదర్శనలో గట్టిగా కథలు చదివి వినిపించాడు. పిల్లలకు అనుకున్నారా? కాదు, పెద్దలకే! ప్రముఖ స్వీడెన్ రచయిత ఆగస్ట్ స్టిండ్ బెర్గ్ రచనలకు ప్రాచుర్యం కలిగించాలని ఈ ప్రదర్శన ఏర్పాటు చేశారు. రచయిత ఐదు పుస్తకాలను కార్ల్సన్ కు ఇచ్చి ఆయనచేత శనివారం నుంచి ఆదివారం వరకు ఆపకుండా 25 గంటల సేపు చదివించారు. గంటకొకసారి 5 నిమిషాలు విశ్రాంతి తీసుకున్నాడు. ఈ విషయంలో వెనకటి రికార్డు 24 గంటలా 24 నిమిషాలు. అదృష్టవశాత్తు కార్ల్సన్ కంఠస్వరానికి ఏం కాలేదుగాని, నిద్రపోకుండా వుండడానికి ఆయన చాలా శ్రమపడవలసి వచ్చింది. మరి ఆయన శ్రోతల మాటేమిటి? అని దీనిని గురించి విన్నవారు ఆశ్చర్య పడ సాగారు.