ఒక గొప్ప నాగరికతలోని ఘట్టాలు -
తరతరాలుగా సత్యం కోసం జరిగిన అన్వేషణ!

12. మహోన్నత స్థానం!

అదొక డిసెంబర్ నెల చల్లటి ఉదయం. దేవ నాథుడు శాలువా కప్పుకుని గదినుంచి వెలు పలికి రాగానే, సందీపుడూ, శ్యామలా మరొక కుర్రవాణ్ణి వెంటబెట్టుకుని పక్కింటి నుంచి నవ్వుతూ ఎదురువచ్చారు. “తాతయ్యా! ఈ రోజు మీకొక కొత్త శ్రోత వచ్చాడు చూడండి. ఇతడు సిమ్లాలో ఉంటాడు. సెలవుల్లో ఇక్కడున్న మేన మామ ఇంటికి వచ్చాడు,” అన్నాడు సందీపుడు.

“మరి, నువ్వింకా మీ స్నేహితుడి పేరు చెప్పనే లేదే!” అన్నాడు దేవనాథుడు.

“ధ్రువుడు,” అన్నాడు సందీపుడు.

“చాలా గొప్ప పేరు. ఆ పేరు కలిగివుండడం చాలా ఆనందకరమైన విషయం. అంతేకాదు; ఆ పేరుగలవాళ్ళు బాధ్యతాయుతంగానూ నడుచు కోవాలి,” అన్నాడు దేవనాథుడు.

“బాధ్యతాయుతంగానా? అంటే ఏమిటి తాతయ్యా?” అని అడిగాడు సందీపుడు.

“మీకు ధ్రువుడి కథ తెలుసుకదా?” అని ప్రశ్నించాడు దేవనాథుడు.

“ధ్రువుడి పేరు వినడమేతప్ప, ఆ కథ నాకు తెలియదు తాతయ్యా,” అన్నాడు సందీపుడు.

“నాకు తెలుసు తాతయ్యా!” అన్నది శ్యామల.

“నీకు తెలుసా బాబూ?” అంటూ ధ్రువుడి కేసి చూశాడు దేవనాథుడు.

“అతడౌక రాజకుమారుడు. సవతి తల్లి చేత అవమానించబడి, అడవికి వెళ్ళి తపస్సు చేసి, ధ్రువనక్షత్రంగా మారాడు,” అన్నాడు ధ్రువుడు.

“అవును, మరి అతడి కథ బోధించే పర మార్థం ఏమిటి?” అని అడిగాడు దేవనాథుడు.

ముగ్గురు పిల్లలూ ఒకరినొకరు చూసు కున్నారు. శ్యామల అన్నకేసి చిలిపిగా నవ్వుతూ, “ఏముందీ? మనకొక సవతితల్లి వుండి నిన్ను అవమానించిందనుకో. నువ్వు అడవికెళ్ళి తుస్సు చేసి నక్షత్రంగా కాదు; సరాసరి బొంబాయికి పారి పోయి తుప్పకసినిమానక్షత్రం కాగలవు!” అన్నది. అందరూ గొల్లున నవ్వారు.

“నవ్వు మంచి మందు కదా తాతయ్యా. ఆ మందును నేను మీకిచ్చాను. మరి నేను ఉచి