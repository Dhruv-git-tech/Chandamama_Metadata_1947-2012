కారంతో, మిడిసిపడుతూ హీనంగా ప్రవర్తించడం నిజమే. అయితే, ఈ ఒక్క విషయం మాత్రమే మానవజాతికి సంబంధించిన పరిపూర్ణ సత్యం కాదు. మూర్ఖులు జ్ఞానులుగా పరిణమించే అవ కాశం ఎప్పుడూ ఉన్నది. మనిషి అహంకారానికి అతీతంగా ఎదిగే అవకాశమూ ఉన్నది. ఆ స్థాయిని చేరుకున్న మనిషి — ఈ భూమి మీద దేవుడి పరికరంగా తన్ను తాను మలుచుకుంటాడు. ధ్రువుడు ఆ పనే చేశాడు. దేవుణ్ణి గ్రహించాక కూడా అతడు రాజుగా తన బాధ్యతలను నిర్వర్తించాడు. అయితే ఈ కథ — దేవుడి కరుణకు పాత్రమై, దివ్యశక్తిని గ్రహించడమే జీవిత పర మార్థంగా బోధిస్తున్నది. ఉత్తానపాదుడు ధ్రువుడికి ఆశాభంగం కలిగించినట్టు, ప్రతి ఒక్కరూ ఎదుటి వారిని ఆశాభంగానికి గురిచేయవచ్చు. అయితే, తనను పూర్తిగా నమ్మినవారిని దేవుడు ఎన్నడూ నిరాశపరచడం లేదు!” అన్నాడు

“అవునూ, ధ్రువుడు మరణించాక నిజంగానే నక్షత్రంగా మారిపోయాడా తాతయ్య?” అని అడిగాడు సందీపుడు.

“అదీ ఒక ప్రతీక అనే నేను భావిస్తున్నాను. ఔన్నత్యానికీ, సుస్థిరతకూ సంకేతం ధ్రువనక్షత్రం. అల్పవిషయాలపట్ల ఆకర్షితులై, అసూయా ద్వేషాలతో సతమతమై సర్వనాశనం కావడం కన్నా — సర్వోన్నతమైన దివ్యశక్తి వైపు మన దృష్టిని

కేంద్రీకరించినప్పుడు కలిగే సుగుణాలనూ, శుభ లక్షణాలనూ ధ్రువనక్షత్రం సూచిస్తుంది,” అన్నాడు దేవనాథుడు.

“ఈ కథ అంతరార్థాలను విశదురిచినందుకు కృతజ్ఞతలు తాతయ్య,” అన్నాడు ధ్రువుడు.

“ధ్రువుడి కథ మన పురాణాలలో తొలి దశకు చెందినది. మనిషికిభగవంతుడితో ఉన్న సంబంధం ఒక్కటే సత్యమైనది, శాశ్వతమైనది; మిగిలిన సంబంధాలన్నీ మార్పులకు లోబడినవే అన్న మహో న్నత సత్యాన్ని ఇది తెలియజేస్తుంది. ధ్రువుడు తపస్సు చేయడానికి ఏకాంతం కోసం అడవికి వెళ్ళాడే తప్ప, దేవుడు సర్వవ్యాపి అని భారతీయ తత్త్వచింతన విశ్వసిస్తున్నది. మరొక బాలరాకు మారుడి కథ ఈసత్యాన్ని తెలియజేస్తున్నది. నేనెవ రిని గురించి చెబుతున్నానో చెప్పగలరా?” అని అడిగాడు దేవనాథుడు.

“ప్రహ్లాదుడే కదా?” అన్నాడు సందీపుడు ఉత్సాహంగా.

“అవును. దేవుడు సర్వాంతర్యామి అనీ, నిర్జీవ మైన స్త్రభంలో కూడా ఉన్నాడనీ ప్రహ్లాదుడు నిరూ పించాడు. రాక్షసరాజు హిరణ్యకశిపుడి హింసా త్మక తిరస్కృతి కారణంగా — శాశ్వతమైన ఆ పరమసత్యాన్ని నరసింహావతారం ద్వారా హింసా త్మక మార్గంలోనే నెలకొల్పవలసి వచ్చింది!” అన్నాడు దేవనాథుడు. — (ఇంకావుంది)