యక్షపర్వతం –1

కొన్నివందల సంవత్సరాల కిందట, బ్రహ్మ పుత్ర నదీ ప్రాంతానగల అరణ్యాలలో, అనేక మైన ఆటవికజాతి మనుషులు నివసిస్తూండే వాళ్ళు. ఇలాంటి ఆటవిక జాతుల్లో ఒకటైన ఖడ్గమృగజాతివాళ్ళు, అరణ్యాంలోగల కొండల్లో అరణ్యపురం అని ఒక పెద్ద పల్లె నిర్మించు కుని, అక్కడ నివాసం ఏర్పరచుకున్నారు. అడవిలోని ఖడ్గమృగాలను మచ్చిక చేసి, వాటిని వ్యవసాయప్పనులకూ, వాహనాలు గానూ ఉపయోగించుకుంటున్నందువల్ల, వాళ్ళకు ఖడ్గమృగజాతివాళ్ళన్న పేరు కలిగింది.

ఈ ఖడ్గమృగజాతివాళ్ళకు కొత్తగా అధి కారానికి వచ్చిన అరణ్యమల్లు రాజుగా వుండే వాడు. ఇతణ్ణి అధికారం నుంచి తొలగించేందుకు, జాతివాళ్ళ గణాచారి ఒకడు గట్టి ప్రయత్నాలు చేశాడు. కాని, ఇద్దరు క్షత్రియ యువకుల సాయంతో అరణ్యమల్లు, ఆ

గణాచారి మోసాన్ని బయటపెట్టించి, అతణ్ణి పులికి ఆహారంగా వేశాడు.

అరణ్యమల్లు సింహాసనానికి వచ్చి సంవత్సరం పూర్తయింది. ఆ రోజున ఖడ్గమృగజాతి వాళ్ళందరూ మహోత్సాహంతో వార్షికోత్సవం ఏర్పాటు చేశారు. రాజు అరణ్యమల్లు ఒక ఎత్తయిన ప్రదేశంలో, నగిషీలు చెక్కిన రాతి సింహాసనం మీద కూర్చుని ఎంతగానో ఆనంద పడుతున్నాడు.

అలాంటి ఉత్సాహసమయంలో ఇద్దరు ఖడ్గజాతివాళ్ళు, తమ వాహనాలమీద ఉరు కులూ పరుగులతో ఆ ప్రదేశానికి వచ్చి, వాహనాలుదిగి రాజుఅరణ్యమల్లు కేసి పోసా గారు. అరణ్యమల్లు మంత్రి శిలాముఖి, ఆ వచ్చిన వాళ్ళకు సౌంజ్ఞచేసి, వాళ్ళు దగ్గరకు రాగానే, “అలా కొంపలంటుకున్నట్టు రాజుగారి దగ్గరకు పరిగెత్తుతున్నారేం! మంత్రిని నేను లేనా?” అన్నాడు కోపంగా.

“చందమామ”