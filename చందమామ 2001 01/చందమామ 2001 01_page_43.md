వెళ్ళిన వివేకుడికి చక్కని ఆదరణ లభించింది. అతడక్కడ సుఖంగా భోజనం చేసి, “తిన్న ఇంటి వాసాలు లెక్కపెడుతున్నాననుకోవద్దు. మీ దానధర్మాలు, దేశంలో సోమరి పోతుల సంఖ్యను పెంచుతున్నాయని, మీకె ప్పుడూ అనిపించలేదా?” అన్నాడు.

అందుకు గౌరాంగుడు ఒక క్షణం ఆగి, “తెలుసు. కానీ ఏం చేసేది? అవసరానికి మించిన పంటలు పండుతున్నాయి. వాటిని వృధా చెయ్యలేం కదా!” అన్నాడు.

“మన పంటలను కొనేందుకు ఎన్నో దేశాలు సిద్ధంగా వున్నాయి. మీరు పంట లను అమ్మితే మనదేశానికి ఆదాయం పెరుగుతుంది కదా!” అన్నాడు వివేకుడు. గ్రామాధికారి నవ్వి, “మన దేశంలో సరైన

బాటలు లేవు. అందుచేతపంటలను మరొక చోటకు రవాణా చేసే సౌకర్యాలు శూన్యం. ఒక ఊరునుంచి మరొక ఊరుకు ప్రయాణం చేయడమే ఎంతో కష్టమనిపించి ప్రజలు కూపస్థమండూకాలై, ప్రపంచజ్ఞాన శూన్యులవుతున్నారు. యువకులు సోమరులవుతున్నారని నువ్వంటున్నావు. కానీ ఇప్పటికే పంటలు ఎక్కువైనందున ఉత్పత్తి తగ్గించాలని నేననుకుంటున్నాను. మన దేశంలోని పంటలను మరెక్కడో అమ్మడం కలలోని మాట!” అన్నాడు.

“మీరింకా ఉత్పత్తిని పెంచి, సోమరి యువకుల్ని పురికొల్పి, చుట్టుపక్కల రాజమార్గాలు వేయించవచ్చును కదా!” అన్నాడు వివేకుడు.