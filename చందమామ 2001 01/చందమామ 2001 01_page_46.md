60. చార్యాక వధ

# మహాభారతం

యుద్ధం అయిపోయిన తరవాత పాండ వులు గంగా తీరాన చచ్చిపోయిన బంధువు లకు తిలోదకాలూ; దశదానాలూ మొద లయినవి చేసి, ఒకనెల రోజులు మైలపట్టి, ధృతరాష్ట్రుడితోనూ, విదురుడితోనూ, స్త్రీ జనంతోనూనగరం వెలుపల ఒకపర్ణశాలలో నివసించారు.

తరవాత ధర్మరాజును చూడటానికి వ్యాసుడు మొదలైన మునులూ, వారి శిష్యులూ, బ్రాహ్మణులూ, గృహస్థులూ వచ్చారు.

ధర్మరాజు వారితో, “కృష్ణుడూ, భీమా ర్జునులూ నాకు విజయం కలిగించారు. కాని నాకు ఇది విజయంగా తోచటం లేదు.

జ్ఞాతులను చంపుకున్నాను. అభిమన్యుణ్ణీ, ద్రౌపది కొడుకులనూ పోగొట్టుకున్నాను. నాకు ఈ రాజ్యభోగం ఏమి రుచిస్తుంది? ఇది ఇలా ఉండగా, మహాదాతా, మహా వీరుడూ అయిన కర్ణుడు మాకు అన్న అని మా తల్లి ఆఖరున తిలోదకాలప్పుడు బయటపెట్టింది. అయినా, అలాటి మహా రథుడు ఎందుకు చచ్చాడో తెలియరాదు,” అన్నాడు.

అది విని నారదుడు కర్ణుడికి గల శాపా లను గురించి ధర్మరాజుకు వివరంగా తెలిపాడు :

కర్ణుడు ద్రోణుడి దగ్గిర విద్య నేర్చుకునే టప్పుడు అర్జునుడి విలువిద్యను చూసి