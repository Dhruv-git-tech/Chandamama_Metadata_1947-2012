ఈ నెలలో జన్మించిన ప్రముఖులు

“గడచిపోయిన భారతదేశాన్ని మళ్ళీ తీసుకు రాలేము.అయితే,భవిష్యత్ భారతదేశాన్ని తీర్చి దిద్దుకోవడం మాత్రం మన చేతుల్లోనే ఉన్నది. ఆవిర్భవించనున్న భారతదేశంలో కుల, మత, జాతి, వర్ణ భేదాలకు స్థానం ఉండకూడదు. మనం మొదట భారతీయలం. ఆఖరివరకు భారతీయు లమే!” అన్న సందేశంతో జాతిని జాగృతం చేశాడు ప్రముఖ సంఘసంస్కర్తా, విద్యావేత్తా అయిన మహాదేవ గోవింద రనడే. ఆయన సందేశంలోని చివరి పలుకులు ఆనాటి నాయకుల హృదయాలలో ప్రతిధ్వనించాయి.

మహదేవ గోవింద రనడే

అయన ప్రచారం చేసిన సంస్కరణలలో ప్రధానమైనది స్త్రీ విద్య. అప్పటి సంప్రదాయ చాందస సవాజం ఆయన మాటలలోని సత్యాన్ని గుర్తించ లేకపోయింది. ఆయన దీనిని ఆచరణలో చూపాలని చదువు రాని తన పదకొండేళ్ళ భార్య రమాబాయికి చదువు నేర్పించాడు. ఆయన ఒక ఇంగ్లీషు పంతులమ్మను తన భార్యకు చదువు చెప్పడానికి ఏర్పాటు చేశాడు. అది ఆయన ఇంట్లోని మిగతా ఆడవాళ్ళకు ఆగ్రహం తెప్పించింది. పంతులమ్మ మిస్ హర్షాన్ వచ్చి వెళ్ళాక రమాబాయికి స్పానం చేయించేవాళ్ళు.

1842 జనవరి 18వ తేదీ నాశిక్ జిల్లాలోని నిఫాడ్‌లో మహదేవ్ జన్మించాడు. ఆయన తండ్రి గోవిందరావు రనడే కొల్హాపూర్ సంస్థానంలో అధికారిగా ఉండేవాడు.

మహదేవ్ విద్యాభ్యాసం కొల్హాపూర్ మరాతీ స్కూల్లో ప్రారంభమయింది. పదమూడోయేట బొంబాయికి వెళ్ళి ఎల్చిన్‌స్టన్ విద్యాలయంలో చేరాడు. మెట్రిక్యులేషన్ నుంచి ఎం.ఏ.ఎల్.

ఎల్.బి. (ఆనర్స్) వరకు ఉత్తమ శేణిలో ఉత్తీర్ణు డవుతూ వచ్చాడు.

ఆయన విద్యార్థిగా ఉన్నప్పడు ఉపకార వేతనం పొందాడు. ఆ తరవాత ఆయన ఎందరో పేదవిద్యార్థులకు ధనసహాయం చేశాడు. ఆయన సంస్కరణ ప్రయత్నాలు విమర్శలకులోనయ్యాయి. అయినా ఆయన వాటిని పట్టించుకోలేదు.

ఆయనలో క్షమాగుణం ఎక్కువ. ఆయన 'ప్రెసిడెన్సీ మెజిస్టేట్' (న్యాయమూర్తి) పదవిలో ఉండగా రైల్లో ప్రయాణం చేస్తున్నాడు. రైలు పెట్టెలోకి ఎక్కిన ఒక బ్రిటిష్ అధికారి కోపంతో ఆయన లగేజీని వెలుపలికి గిరవాటు వేశాడు.

అయినా, రనడే ఎలాంటి చర్యాతీసుకోలేదు. అయితే కర్తవ్య నిర్వహణాసమయంలో ఆయన తప్పు చేసిన వారిని వదిలిపెట్టేవాడుకాడు. ఒక సారియాబైరూపాయలు దొంగి లించాడని ఒక ఆంగ్లే యుడికి ఆయన ఆరునెలల జెలుశిక్ష విధించాడు. అంతకు క్రీతం వందరూపాయలు దొంగలించిన నేరానికి ఒక భారతీయుడికి ఆయన ఒక్క నెల మాత్ర మేజైలుశిక్ష విధించాడు. దీనిని పక్షపాత ధోరణి అని కొందరు విమర్శించారు. ఆంగ్లేయుడు పథకంవేసిదొంగతనంచేశాడనీ, భారతీయుడో ప్రలోభానికిలోనై దొంగతనం చేశాడనీ రనడే సమాధానం ఇచ్చాడు.

ఏ.ఓ. హ్యామ్ కాంగ్రెస్ నుప్రారంభించినప్పుడు రనడే ప్రభుత్వోద్యోగి కావడంవల్ల అనధికారికంగా అందులో చేరాడు. కాంగ్రెస్ లక్ష్యాలకు ఆయన మద్దతు లభించడంతో, ఏ.ఓ. హ్యామ్ ఆయన్ను తన రాజకీయగురువుగా అభివర్ణించాడు.

భారత జాతి పురోగతికి కృషి చేసిన ఆయన 1901 జనవరి 16వతేదీ కీర్తోషుడయ్యాడు.