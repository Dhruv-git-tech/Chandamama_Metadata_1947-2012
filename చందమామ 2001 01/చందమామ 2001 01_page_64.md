అంతలో ఒక యువకుడు అక్కడికి రొప్పుతూ, రోజుతూ పరిగెత్తివచ్చి, సాధు వుకు దూరంగా నిలబడి, చేతులెత్తి మొక్కుతూ, “స్వామీ! క్షమించాలి. వీడు నా భార్య తమ్ముడు. దూరగ్రామం వాడు. మీరు పాద్దున చేసే ధ్యానం గురించి వాడికి తెలియదు. ఇంటి దగ్గర కనిపించకపోయే సరికి, ఈతంటే వాడికి చాలా ఇష్టం గనక, ఇక్కడికే వచ్చి వుంటాడని ఊహించి, మీ ధ్యానానికి భంగం కలిగిస్తాడేమోనని పరిగెత్తుకుంటూవచ్చాను. అయినా ఆలస్యమై పోయింది,” అన్నాడు.

“నీ బాహురిదా వీడు?” అంటూ సాధువు శాంతించాడు. ఆ తరవాత, వచ్చినవాడు అస్పృశ్యుడని సాధువు గ్రహించడంతో, వాడి బాహురిది కూడా అస్పృశ్యుడే అయివుంటాడని భావించి, మౌనంగా వెళ్లి, మళ్ళీ ఒక సారి స్నానం చేసి వచ్చాడు.

దీన్నంతా చూసిన కురవాడు మళ్ళీ ఒకసారి నదిలోకి దిగి స్నానం చేసి వచ్చాడు.

“మళ్ళీ ఎందుకు స్నానం చేశావు?” అని అడిగాడు వాడి బావ.

“సాధువు కూడా ఒకసారి స్నానం చేసి నుదుట విభూదిరేఖలు దిద్దుకున్నాడు కదా! మరి మళ్ళీ ఎందుకు స్నానం చేసినట్టు?” అని అడిగాడు కురవాడు.

“మనం అంటరానివాళ్ళమన్న సంగతి నువ్వు మరిచిపోయావా? ఆయన నిన్ను లెంప కాయ కొడుతూ తాకాడు కదా? అందుకే మళ్ళీ వెళ్ళి స్నానం చేశాడు,” అన్నాడు బావ.

“నన్ను లెంపకాయ కొట్టిస్పుడు ఆయన కోపంతో నాకు దయ్యంలా కనిపించాడు. దయ్యం కూడా అంటరానిదే కదా? అది నన్ను ముట్టుకున్నది గనక స్నానం చేశాను!” అన్నాడు కురవాడు.

ఆ మాట సాధువుకు లెంపకాయలా తగిలింది. నోటమాటరాక ఒక్క క్షణం స్థాణు వులా నిలబడ్డాడు. ఆ తరవాత ఆయన కురవాణ్ణి సమీపించి, “నిజం నాయనా! ఒక్క దయ్యం కాదు. అహంభావం, ఆగ్రహం అనే రెండు దయ్యాలు నన్ను ఆవహించాయి. అంటరానివాణ్ణి నేనే కాని నువ్వు కాదు,” అంటూ తన పాదాలకు నమస్కరించిన కురవాణ్ణి ఆప్యాయంగా లేవనెత్తాడు.