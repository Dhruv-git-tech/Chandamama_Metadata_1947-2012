వచ్చిన వాళ్ళలో కొంచెం పెద్దవాడు,
“అయ్యా, కొండవాగు పక్కనవున్న మన జొన్న
చేల మీద ఎవరో కొత్తవాళ్ళుపడి కంకులన్నీ
కోసుకుపోతున్నారు. వాళ్ళు ఈ పరిసరాల్లో
ఎక్కడా లేని కొత్తరకం జంతువులమీద స్వారీ
చేస్తూ వచ్చారు,” అన్నాడు.

“ఏమిటా కొత్త రకం జంతువులు?”
అని అడిగాడు మంత్రి శిలాముఖి ఎంతో
ఆశ్చర్యంతో

“అవి ఏనుగులంత ఎత్తున్నాయి. పుల్ల
ల్లాంటి కాళ్ళు. మెడలు కొంగమెడల్లా వంకర
తిరిగి వున్నాయి,” అన్నాడు వచ్చిన వాళ్ళల్లో
చిన్నవాడు.

శిలాముఖి, ఆ వింతజంతువులను చూసి
వచ్చిన వాళ్ళిద్దర్నీ అరణ్యమల్లు దగ్గరకు
తీసుకుపోయి, వాళ్ళద్వారా తాను విన్నదంతా
అతడికి చెప్పాడు.

“మనం కష్టపడి పండించిన పంటలు
బందిపోట్లు దోచుకుపోతూంటే, అయుధాలు
తీసుకుని బయలుదేరక, వింత జంతువుల
గురించి ఆశ్చర్యపడుతున్నారా?” అంటూ
అరణ్యమల్లు కోపంగా సింహాసనం మీదినుంచి
లేచాడు.

అరణ్యమల్లు ఇలా అనగానే శిలాముఖి
జనంకేసి తిరిగి, “ఇక ఈ ఉత్సవం ఇంత
టితో చాలించండి! బందిపోట్లను హతమార్చి
మన పంటల్ని కాపాడుకోవాలి,” అన్నాడు
పెద్దగొంతుతో.

ఆ వెంటనే అనేకమంది ఖఢగజాతివాళ్ళు
ఈటెలూ, కత్తులూ తీసుకుని బయలు
దేరారు. కొందరు ఖఢగమృగాల మీద సవారీ
అయ్యారు. ఒక అనుచరుడు తెచ్చిన ఖఢగ
మృగాన్నెక్కి, మంత్రి శిలాముఖి ముందుగా
బయలుదేరాడు.

వాళ్ళు వాగు ప్రాంతాలగల తమ పంట
పాలాలను సమీపించేంతలో, అక్కడ కని
పించిన దృశ్యం అందర్నీ హడలగొట్టింది.
బందిపోట్లు పాతికా, ముప్పైమంది వున్నారు.
వాళ్ళు జొన్నకంకులు కోసి, వాటిని వికృ
తంగా వున్న మృగాల మీద గల పెద్ద పెద్ద
సంచుల్లో పెడుతున్నారు.

బందిపోట్లనూ, వాళ్ళవెంట వున్న వికృత
మృగాలనూ చూసి ఖఢగజాతివాళ్ళు ఎంతగా
భయపడ్డారో, అంతకన్నా మిన్నగా బంది
పోట్లు, ఖఢగమృగాలమీద ఎక్కివున్న వాళ్ళను
చూసి భయపడిపోయారు.

బందిపోట్లలో ఒకడు, తన చేతిలోని
ఈటెను పెకెత్తి పెద్దగా, “ఓహో, ఖఢగమృగా
లను ఎక్కివస్తున్న ఆటవికుల్ని చూడండి.