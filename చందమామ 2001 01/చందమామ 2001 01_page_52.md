రాక్షసుడనీ, వాడు బదరీవనంలో తపస్సు చేసిబ్రహ్మను ప్రత్యక్షం చేసుకుని, బ్రాహ్మాల నుంచి తప్ప ఇతరుల వల్ల చావు లేకుండా వరంకోరాడనీ యుక్తిగా ఒక కథ చెప్పాడు.

తరవాత ధర్మరాజు యధావిధిగా రాజ్యాభి షిక్తుడయ్యాడు. ధౌమ్యుడు ఒక వేదిక నిర్మింపజేసి, దానిపైన పులిచర్మం పరిస్థితి, దానిపైన ధర్మరాజునూ, ద్రౌపదినీ కూర్చోబెట్టాడు. ధౌమ్యుడు అగ్నిచేసి, ధర్మరాజుచేత అందులో హోమం చేయించాడు. తరవాత కృష్ణుడు ఒక శంఖంతో ధర్మరాజును అభిషేకించి, భూమికంతటికీ మహారాజువు కమ్మన్నాడు. ఇందుకు ధృత రాష్ట్రుడూ, ప్రజలూ ఆమోదించారు. మంగళ ధ్వనులు మోగాయి. ధర్మరాజు బ్రాహ్మణ సత్కారం చేశాడు.

ఆయన ప్రజలతో, “మహాజనులారా. మహారాజు ధృతరాష్ట్రుడే మాకు దైవం. మాపై అభిమానంగల వారందరూ ఆయన శాసనాన్నే సర్వవేళలా శిరసావహించాలి. మేము జీవించి ఉన్నది ఆయనకు సేవ

చెయ్యటానికే. నాకూ, మీకూ కూడా ఆయనే ప్రభువు!” అన్నాడు.

తరవాత ధర్మరాజు భీముణ్ణి యువ రాజుగా ప్రకటించి, విదురుణ్ణి మంత్రిగా నియమించాడు. సంజయుడు కోశాధికారీ, ప్రధానసలహాదారూ అయ్యాడు. నకులుడు భృత్యుల వేతనాలు నిర్ణయించటానికీ, అర్జునుడు రాజ్యక్షేమం చూడడానికీ ధౌమ్యుడు దేవబ్రాహ్మణ కార్యాలకూ నియుక్తులైనారు. సహదేవుడిపని అన్నివేళలా ధర్మరాజు అవసరాలుచూస్తూ వెంట ఉండటం.

తరవాత, యుద్ధంలో చచ్చిన వారంద రికీ శ్రాద్ధాలు పెట్టారు. భూదానాలిచ్చారు. ధృతరాష్ట్రుడు తన కొడుకులకూ, ధర్మరాజు ద్రోణుడికీ, కర్ణుడికీ, దృష్టద్యుమ్నుడికీ, ఘటోత్కచుడికీ, అభిమన్యుడికీ విడి విడిగా శ్రాద్ధాలు పెట్టారు. చచ్చిపోయిన వారి జ్ఞాపకార్థం ధర్మసత్రాలూ, చలిపందిర్లూ, చెరువులూ నిర్మించారు.

తరవాత ప్రజల క్షేమం పాటిస్తూ ధర్మరాజు రాజ్యం చేయసాగాడు.