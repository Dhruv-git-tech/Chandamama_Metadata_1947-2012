అరటి మొక్కలకు గుంటలు తవ్వారు.
మాధవుడు, మామగారు చెప్పిన మంత్రం
చదువుతూ, అరటిమొక్కలన్నిటినీ భక్తితో
నాటాడు.

మొక్కలు ఎదిగి వచ్చాయి. మాధవుడు
రోజంతా తోటలో తిరిగి ప్రతి ఆకునుంచీ
నూగు తీసేవాడు. రెండు మూడు రోజులు
అలా తీసిన నూగు తూచి చూస్తే, తన మామ
గారు చెప్పిన మాటలు అక్షరాలా నిజమని
అతనికి తోచింది. తొందరపడి ఏమీ లాభం
లేదు. ఇలా ముక్కాలు వీసె నూగు సంపా
దించటానికి ఎంతో కాలం పట్టుతుంది.
ఎంతో ఓపిక కూడా కావాలి.

మాధవుడి దృష్టి అంతా అరిటాకుల మీది
నూగు పైనే ఉన్నది.

అతని భార్య నిత్యమూ అరటి ఆకులూ,
గెలలూ, అరటి దూటా అమ్మి బోలెడంత
డబ్బు వెనక వేస్తున్నది. వాటిని గురించి
మాధవుడికి గమనమే లేదు, అరటి ఆకు
నూగు ఎప్పటికి ముక్కాలు వీసెడు అవు
తుందా, ఎప్పుడు రాగిని బంగారంగా మార్చ
గలనా అన్న ధ్యాసతప్ప అతనికి మరో ధ్యాస
లేదు. అతడు రోజూ తోటకు వెళ్ళి నూగును
సేకరిస్తున్నాడు. ఉత్సాహం కొద్దీ అక్కడే
తూకం వేసి చూస్తున్నాడు. రాత్రీ, పగలూ
దానిని గురించే కలలుకంటున్నాడు.

మూడేళ్ళు గడిచినా మాధవుడి లక్ష్యం
కనుచూపు మేరలో లేదు. కాని తోట మీద
అతని భార్య సాగించే వ్యాపారం మూడు
పువ్వులూ, ఆరు కాయలూగా ఉన్నది.