# చరిత్ర

తంగా ముందులిచ్చే డాక్టర్ని కాసు. నా ఫీజు ఎక్కడ? మీరు నాకు ధ్రువుడి కథ చెప్పాలి. అదే నా ఫీజు!” అన్నది శ్యామల.

“అది అందరికీ తెలిసిన కథే కదా? నీకూ తెలుసన్నావుగా?” అన్నాడు దేవనాథుడు.

“కథ చూచాయగా తెలుసు. పైగా ఆ కథ లోని అంతరార్థం, బోధించే పరమార్థం మాకెవ్వరికీ తెలియదు,” అన్నది శ్యామల.

“అలాగా! అయితే చెబుతాను, వినండి,” అంటూ దేవనాథుడు కుర్చీలో కూర్చుని కథ చెప్పడం ప్రారంభించాడు:

ఉత్తానపాదుడనే రాజుకు సునీతి, సురుచి అని ఇద్దరు భార్యలు. సునీతి సుగుణవతి; వినయసంపన్నురాలు. సురుచి అహంకారి. రాజు సురుచి మాట జవదాటేవాడు కాదు.

ఒకనాడు రాజు, రాణి సురుచి ఏదో ముచ్చ టించుకుంటున్నారు. ఆ సమయంలో ఐదారేళ్ళ పిల్లలయిన ధ్రువుడూ, ఉత్తముడూ ఆడుకుంటున్నారు. ధ్రువుడు సునీతి కుమారుడు. ఉత్తముడు సురుచి కొడుకు. కొంతసేపటికి ఉత్తముడు ఆటలాడడం చాలించి, తిన్నగా వెళ్ళి తండ్రి తొడ మీద కూర్చున్నాడు. ధ్రువుడు కూడా అతడి వెనకనే వెళ్ళి తండ్రి తొడ మీద కూర్చోవడానికి ఆశతో ఆయన్ను సమీపించాడు. అయితే రాజు పక్కనే కూర్చున్న సురుచి, “ఆగు!” అని ధ్రువుణ్ణి వారించి, “నా బిడ్డ ఉత్తముడికి మాత్రమే తండ్రి తొడ మీద కూర్చునే హక్కు ఉన్నది. దానిని నువ్వు ఆశించడం మూర్ఖత్వం. నువ్వు నీ తండ్రి తొడ మీద కూర్చోవాలంటే నా కడుపున పుట్టాలి! మరెవ్వరి కడుపులోనో పుట్టి ఆ అదృష్టాన్ని ఆశించడం అవివేకం!” అని ఈసడించింది.

కరినమైన ఆమె మాటలు ధ్రువుడి లేతహృదయంలో సూదుల్లా గుచ్చుకున్నాయి. తండ్రికేసీ, సవతి తల్లికేసీ ఒకసారి దీనంగా చూసి, ఏడుస్తూ తల్లి దగ్గరికి వెళ్ళాడు. సునీతి బిడ్డను ఆప్యాయంగా ఒడిలోకి తీసుకున్నది. ధ్రువుడు సవతి తల్లి తనను అవమానించిన తీరును కన్నీళ్ళతో వివరించాడు. దానిని విని సునీతి కూడా కన్నీళ్ళు కార్చింది. ఆ తరవాత ఆమె బిడ్డను మంచి మాట లతో ఓదార్చింది: “నాయనా! మనిషికి కావల సింది కేవలం తండ్రి లేదా రాజు ఆదరణ మాత్రమే కాదు; లోకాలన్నిటికీ తల్లీ, తండ్రీ అయిన భగవంతుడి ఆదరణ. దేవుడి ఒడి ఒక్కటే అందరికీ శాశ్వతమైనది; సురక్షితమైనది. నువ్వు ఒక్కసారి అక్కడికి చేరావంటే ఆ తరవాత ఆ మహాన్నతస్థానం నుంచి దిగడం అంటూ ఉండదు. శాశ్వతమైన సురక్షితమైన పతనం లేని అత్యున్నతస్థానం అదొక్కటే. దేవుడి కరుణకూ, ప్రేమకూ మించి నది మరొకటి లేదు. దానిని పొందగలిగావంటే ఆ తరవాత ముల్లోకాలలో నిన్నెవ్వరూ అవమా నించలేరు.”