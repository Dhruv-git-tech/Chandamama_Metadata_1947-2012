సంచాలకులు
చక్రపాణి. బి.నాగిరెడ్డి

# నవ సహస్రాబ్దికి స్వాగతం!

2000 వ సంవత్సరం నవ శతాబ్దికీ, సహస్రాబ్దికీ, ఆరంభమా కాదా అన్నది వివాదాస్పదవిషయమేకాని, 2001 వ సంత్పరారంభం నూతన శకానికి నాంది అనడంలో అభిప్రాయ భేదాలు లేవు!

నూరేళ్ళ క్రితం ప్రపంచం ఎలా ఉండేదో మనకందరికీ తెలుసు. అదొక భిన్నమైన ప్రపంచం. కార్లు, విమానాలు, రేడియోలు, టీవీలు లేవు. ఇంటర్‌సెట్, ఇ-మెయిల్ సంగతులు సరేసరి. మరి, వెయ్యేళ్ళకు పూర్వం మనదేశం ఎలా ఉండేది? తంజావూరులో బృహదీశ్వరాలయం, భువనేశ్వర్‌లో లింగరాజమందిర నిర్మాణాలు అప్పుడే పూర్తయ్యాయి. అదే సమయంలో మహమ్మద్ గజినీ దండెత్తి వచ్చి భారతదేశాన్ని దోచకుని అముల్యమైన అనేక దేవాలయాలను నాశనం చేశాడు. అంటే — నిర్మాణం, విధ్వంసం ఒకేసారి జరిగాయన్నమాట. శతాబ్దాలుగా సాగుతూన్న మానవచరిత్ర ఇదే!

మనలోని విధ్వంసకర శక్తులకు లొంగిపోకుండా మన శక్తియుక్తులను నిర్మాణాత్మక మార్గంలో ఉపయోగించకుంటూ ముందుకు సాగాలని యుగయుగాలుగా మహనీయులు ప్రబోధిస్తూవచ్చారు. అన్నీ కాకపోయినా చాలావరకు సమస్యలు మన మనసుల్లోనే ఉన్నాయి. కొన్నిటిని నాశపరచడం ద్వారా ఆ సమస్యలను పరిష్కరించడానికి పూసుకుంటున్నాము. అయితే, ఆ విధంగా ఏ సమస్యా పరిష్కారం కాదు కదా, మరింత జటిలమై కూర్చుంటుంది. ఉదాహరణకు, భారత విభజననే తీసుకుందాం. దేశాన్ని రెండుగా విభజించడంతో హిందూ-ముస్లిం సమస్య సమసిపోతుందని ఆశించాము. అయితే అది తీరక పోగా మరిన్ని జటిల సమస్యలు తలెత్తాయి. ఘర్షణ కొనసాగుతూనే ఉన్నది. దీనికి కారణం, సమస్య బాహ్యప్రపంచంలో కాకుండా మనుషుల మనసుల్లో ఉండడమే!

ఈ సత్యాన్ని గుర్తించి మానవజాతి అంతా ఒక్కటే అన్న ఉదాత్తభావాన్ని మనసుల్లో దృఢపరచుకోవడానికి సిద్ధమయినట్టయితే, మనం ఎన్నో అద్భుతాలను సాధించవచ్చు. ఈ కొత్త శతాబ్దం, నూతన సహస్రాబ్దం మనకు అంది స్తూన్న సందేశం ఇదే. ప్రపంచమంతా ఒక్కటే అని ఎందరెందరో ఎన్నెనో చెప్పారు; చేశారు. దానిని ఎంత త్వరగా సాధిస్తే అంత మంచిది!