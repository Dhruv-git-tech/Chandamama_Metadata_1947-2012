స్వర్ణాచారి అంతటివాడు, తనను రక్షించ
మంటూ కేకలు వేయడమా? బహుశా,
అతడికేదో పెద్ద ప్రమాదం కలిగివుండాలి!
అనుకుంటూ అతడు క్షత్రియ యువకు
లుండే కుటీరాన్ని సమీపించాడు. అతడి
దృష్టికి ఒంటెలమీద వున్న బందిపోట్లూ,
స్వర్ణాచారిని ఈటెతో బెదిరిస్తున్న బందిపోట్ల
నాయకుడూ కనిపించారు.

విఘ్నేశ్వరపూజారికి మెరుపులా ఒక ఆలో
చన వచ్చింది. కుటీరంలో నివసించే క్షత్రియ
యువకులు ఒక సింహాన్ని పిల్లగా వున్న
ప్పుడే పట్టుకువచ్చి, పెంచుతున్నారు. దాని
పేరు పరశురాం! అది క్షత్రియ యువకు
లతోపాటు స్వర్ణాచారికీ, విఘ్నేశ్వరపూజారికీ
బాగా మాలిమి అయింది. క్షత్రియ యువ
కులు కుటీరంలో వున్నప్పుడు, ఆ సింహం
స్వేచ్ఛగా ఆ చుట్టుపక్కల తిరుగుతూ
వుంటుంది. వాళ్ళు కుటీరంలో లేనప్పుడు
దాన్ని కుటీరం వెనకవున్న పెద్ద కర్రలబోనులో
వదిలిపోతూంటారు.

ఇప్పుడు విఘ్నేశ్వరపూజారికి, ఆ సింహాన్ని
బోనులో నుంచి వదలడం వల్ల, స్వర్ణాచారిని
బందిపోట్లనుంచి రక్షించవచ్చన్న ఆలోచన
కలిగింది. స్వర్ణాచారి అరుపులు దాన్ని రెచ్చ

గొట్టి, బందిపోట్లమీదికి దూకేలా కోపం తెప్పిం
చవచ్చు!

విఘ్నేశ్వరపూజారి పరుగుపరుగునపోయి
బోనులో నుంచి సింహాన్ని బయటికి వది
లాడు. అది బయటికి వస్తూనే తల ఎత్తి
ఒంటెలకేసి చూసి చిన్నగా గర్జిస్తూ, తలతిప్పి
విఘ్నేశ్వరపూజారికేసి చూసింది.

సింహాన్ని బందిపోట్లపైకి ఉసికొల్పేం
దుకు విఘ్నేశ్వరపూజారి పెద్దగా చిటికె వేసి
చేయి ఊపేంతలో, దాన్ని చూసిన స్వర్ణ
చారి మరింత పెద్ద గొంతుతో, “పరశురాం!
పరశురాం!” అంటూ గట్టిగా చప్పట్లు చరి
చాడు.

సింహం, స్వర్ణాచారిని గుర్తించింది. అది
వెనక కాళ్ళమీద లేచి, జూలును ఒకసారి
విదిలించి, భయంకరంగా గర్జిస్తూ బంది
పోట్ల ఒంటెలకేసి దూకింది. సింహాన్ని
చూస్తూనే ఒంటెలు చెల్లాచెదురుగా పరి
గెత్తసాగాయి. ఒక బందిపోటు పట్టుతప్పి,
చావుకేకలు పెడుతూ ఒంటె మీదనుంచి
దభీమని కింద పడిపోయాడు. సింహం
చెంగున ఎగిరి వాడిమీద పడి గొంతుగట్టిగా
పట్టుకున్నది.

— (ఇంకావుంది)