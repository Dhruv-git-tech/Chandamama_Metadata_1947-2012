ఇదొక చందమామ కానుక!

# 20-వ శతాబ్దంలో భారతదేశం

## స్వాతంత్ర్యంకేసి పురోగమనం 1901 - 1921

వీరనారి ఝాన్సీలక్ష్మీబాయి, మరికొందరి నాయకత్వంలో - పరాయిపాలనకు వ్యతిరేకంగా దేశవ్యాప్తంగా అక్కడక్కడా తిరుగుబాటు జరిగింది. మాతృదేశవిముక్తి కోసం ఎందరో తమ జీవితాలను త్యాగం చేసిన వీరగాథ 'ప్రథమ స్వాతంత్ర్య సంగ్రామ' చరిత్రను 'స్వాతంత్ర్య స్వర్ణోత్సవ సంవత్సర కానుకగా' చందమామ పాఠకులకు అందించాము. 1857వ సం॥లో జరిగిన ఆ తిరుగుబాటు తర వాత దాదాపు పాతికసంవత్సరాలు - ప్రజాభీష్టాన్ని క్రమబద్ధం చేసి ఒక మార్గంలో నడిపించగల సంఘటిత ఉద్యమం రాలేదు.

కొన్ని విచిత్ర సంఘటనల పర్యవసానంగా - బ్రిటిష్ ప్రభుత్వ మాజీ అధికారి ఎ.ఒ.హ్యూమ్ - ప్రజలు ఒకచోట చేరి తమ సమస్యలను గురించి చర్చించి, భవిష్యత్తు పట్ల నిర్ణయం తీసుకోవడానికి వీలుగా ఒక సంస్థను స్థాపించడానికి శ్రీకారం చుట్టాడు. దానిఫలితంగానే 1885వ సం॥ లో భారత జాతీయ్ కాంగ్రెస్ సంస్థ ఆవిర్భవించింది. అదే భారతజాతీయోద్యమాన్ని నడిపింది. బాలగంగాధర తిలక్, గోపాలకృష్ణగోఖలే, లాలాలజుపతిరాయ్, బిపిన్చంద్రపాల్ మొదలైన మహానుభావులు ఆ ఉద్యమానికి నాయకులై - జాతిజనుల ఆలోచనా విధానాన్ని గాఢంగా ప్రభావితం చేశారు. జాతికి మార్గదర్శకులయ్ణారు!