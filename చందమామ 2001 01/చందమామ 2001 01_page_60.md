బళ్ళకొద్దీ అరటిగెలలూ, ఆకులూ, పూలూ, దూటా పక్క పట్టణాలకు రవాణా అయి పోతున్నాయి. కొన్ని మైళ్ళమేర ఆ అరటి తోటకు పోటీ లేదు.

మరో రెండేళ్ళు గడిచాయి. మాధవుడి దీక్ష ముగిసింది. అతను ముక్కాలువీసెడు నూగు సేకరించాడు. అతనుదాన్ని మామ గారి ముందుంచి, “ఇదుగో, మామగారూ, మీరు చెప్పినంత నూగూ పోగుచేసితెచ్చాను,” అన్నాడు.

“భేష్, ఇక నీకు డబ్బులోటు ఉండ దోయ్!” అంటూ మామగారు నవ్వాడు. ఆయన తన కుమార్తేకేసి తిరిగి, “అరటి తోట మీద నువ్వేంత సంపాదించావమ్మా?” అని అడిగాడు.

మాధవుడి భార్య డబ్బుసంచీ తెచ్చి, “మీరే లెక్క చూడండి,” అన్నది.

అరటితోట మీద తన భార్య సంపాదించట మేమిటో మాధవుడికి అర్థం కాలేదు. అరటి తోట యొక్క ప్రయోజనం నూగు సంపాదించటమూ, దానితో రాగిని బంగారం చెయ్యటమూ అని మాధవుడు ఇంతకాలంగా అనుకుంటున్నాడు.

మామగారు సంచీని కుమ్మరించి, డబ్బులు ఎంచి “ఇరవైవేలరూపాయలు!” అన్నాడు.

ఆ డబ్బుకేసి చూసి మాధవుడు నిర్ఘాంత పోయాడు.

“నాసలహా ఎంత ఉపకీంచిందో చూశాపు టోయ్? కావలిస్తే ఈ మెండికి మేలిమిబంగారు కొను క్కోవచ్చు. నగలూ, ఏనుగులూ, ఏది కావాలంటే అది కొను క్కోవచ్చు. ఈ అయి దేళ్ళూ నీచేత పని చేయించిన శ్రమ నీకు తెలియకుండానే ఫలించిందని ఒప్పుకుంటావు కదూ? రాగి నుంచి బంగారం చేయ డానికి నువ్వు చేసిన రసప్రయోగం కంటే ఇది నయమే కదా!” అన్నాడు మామగారు.

మాధవుడికి కళ్ళు తెరుపుడు పడ్డాయి. మామగారు తనను మోసం చేసినా, మంచి గుణపాఠం నేర్పాడు, ఎంతో లాభం కూడా కలిగించాడు. కామధేనువు లాంటి అరటి తోట ఉండగా తనకు డబ్బు లోటంటూ ఉండదు. అతను తన మామగారికి క్షమా పణతోబాటు కృతజ్ఞత కూడా తెలుపుకుని భార్యతో సహా తోటవ్యాపారం చేసుకుంటూ సుఖంగా జీవించాడు.