నాన్నలను పంపిస్తాను,” అని రహస్యంగా మాలతికి చెప్పి వెళ్ళిపోయాడు.

భీమశంకరుడు వెళ్ళేముందు, “నువ్వు నాకు మహబాగానచ్చావు. నాది పట్నంలో లక్షలమీద నడిచే వ్యాపారం. నాకు పట్న జీవితం విసుగదిపించినప్పుడల్లా, అందంగా వున్న ఈ అడవి ప్రాంతాన కొన్నాళ్ళు వుండదలిచాను. మీనాన్నతో మన పెళ్ళి విషయం మాట్లాడేందుకు రేపే, మా మేన మామా, మేనత్తలను పంపుతాను,” అని చెప్పి అక్కడినుంచి వెళ్ళిపోయాడు.

సూర్యాస్తమయం వేళ, మాలతి ఆవుకు మేతవేస్తూండగా కట్టెలుకొట్టేవాడు తిరిగి వచ్చాడు. మాలతి, అతడు కాళ్ళు కడుక్కు నేందుకు చెంబుతో నీళ్ళు ఇస్తూ, “అత్తయ్యకు ఎలావుంది, నాన్నా,” అని అడిగింది.

“జబ్బు అంత తీవ్రంగా లేకపోయినా, తాను మరెంతోకాలం బతకనన్న దిగుల్లో

వున్నది అక్కయ్య. తన ఒక్కగానొక్క కొడుకు రమాపతి పెళ్ళి కళ్ళచూడకుండానే పోతా నేమో అన్నది, ఆమె బెంగ, ” అన్నాడు వాడు.

“ఈ దిగుళ్ళూ, బెంగలూ ఎందుకు! బావకు, తనకు నచ్చిన అమ్మాయినెవర్ణ యినా చూసి పెళ్ళి చేయొచ్చుగదా,” అన్నది మాలతి చిరుకోపంగా.

“మీ బావ రమాపతి పెళ్ళి విషయంలో అక్కయ్య పెద్ద పారబాటే చేసింది. తన కొడుక్కు పెద్దపెద్ద కట్నాలతో పిల్లనిచ్చే వాళ్ళు వస్తున్నారని, నాతో అంటుండేది. మనం అలాంటి కట్నాలివ్వలేం కనక, నిన్ను కోడలుగా చేసుకోమని అడిగే ధైర్యం నాకు లేకపోయింది. ఇప్పుడు తనే ఆ విషయం కదిపి, నీకు తన కొడుకు తాళి కట్టడం చూశాక, ఏ దిగులూ చింతా లేకుండా కళ్ళు మూసేస్తాననేసింది. నేను, ఈ పెళ్ళి నాకు ఇష్టమే అన్నాను, కాని, రమాపతి, నీ అభి ప్రాయమేమిటో ముందు తెలుసుకోమ న్నాడు,” అని చెప్పాడు కట్టెలుకొట్టేవాడు.

మాలతి చిరునవ్వు నవ్వి, “ఈ ఉదయం ఇక్కడ చాలా పెద్ద వాన కురిసింది. ఆ సమయంలో, వానలో తడుస్తూ మనింటికి ముగ్గురు అతిథులొచ్చారు. వాళ్ళల్లో ఒకడు సంగీతప్రియుడు, మరొకడు మహా అందగాడు, ఇంకొకడు వ్యాపారంలో లక్షలు ఆర్జిస్తున్నవాడు. ఈ ముగ్గురిలో ప్రతిఒక్కడూ నన్ను పెళ్ళిచేసుకుంటానని చెప్పి, చూపు లకు తమ బంధుగణాన్ని పంపుతామని వెళ్ళారు,” అన్నది.

“అలాగా! ముగ్గురూ మంచి ఆస్తిపాస్తు లున్న వాళ్ళే అయుంటారు. అర్థం పర్థం