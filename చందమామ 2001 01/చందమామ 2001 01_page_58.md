“ఏమోయ్, నీ రసవిద్య ఎంత దాకా వచ్చింది?” అని మామగారు నవ్వుతూ అడిగాడు.

మాధవుడు ఉత్సాహంతో తాను చేసిన ప్రయోగాలన్నిటిని గురించీ మామగారికి వివరంగా చెప్పాడు.

“అరరె, అసలు కిటుకు తెలీక ఇన్ని ఏళ్ళు వృధా చేస్తినే. ఈ విషయంలో నా సలహా ఏనాడో తీసుకోవలిసింది. నేను కూడా ఈ విద్య గురించి చాలా తెలుసుకున్నాను. ఎన్నో ప్రయోగాలు కూడా చేశాను. ఇప్పటి కైనా నీ పని సులువని చెప్పను. చాలా ఏళ్ళపాటు నువ్వు ఓర్పుతో పని చేయవలసి ఉంటుంది. నాకు వృద్ధాప్యం వచ్చేసింది. నేను శ్రమపడలేను. ఆ పని నీ వల్ల అవు తుంది. నేనెరిగిన మూలికా రహస్యం నీకు చెప్పేస్తాను. నేను చెప్పినట్టు చేయి, నీ కోరిక సిద్ధిస్తుంది,” అన్నాడు మామగారు.

మాధవుడు భక్తిగా, “మామగారు, మీరు చెప్పింది తుచ్చ తప్పకుండా శ్రద్ధగా చేస్తాను. రసవిద్యలో విజయం సాధించేదాకా విడిచి పెట్టను,” అన్నాడు.

“నువ్వు ఇంతకాలమూ రాగిని బంగా రంగా మార్చటానికి కదా అహర్నిశలు శ్రమి స్తున్నావు? అందుకు కావలసిన వస్తుసామగి యావత్తు నా వద్ద ఉన్నది — ఒక్క దినుసు తప్ప. మన ఓర్పును పరీక్షించి, హెచ్చుగా శ్రమ పెట్టే దినుసు కూడా అదే. అయితే దాన్ని సాధించటం అసాధ్యం మట్టుకు కాదు,” అన్నాడు మామగారు.

“ఆ దినుసేమిటో చెప్పండి” అన్నాడు మాధవుడు పట్టరాని ఉత్సాహంతో.

“మరేమీ లేదు. అరిట్రాకుల మీద నూగు ఉంటుంది, చూశావూ? అది ముక్కాలు వీశె సేకరించాలి. అందులో మరొక చిక్కేమి టంటే, ఆ నూగు పోగు చేసే చెట్లను నువ్వే, నీ చేతి మీదుగా, మంత్రసహితంగా నాటి పెంచాలి. ఆ మంత్రం నేను ఉపదేశిస్తాను,” అన్నాడు మామగారు.

“చాలా చెట్లు నాటవలసి ఉంటుందనుకుంటాను?” అన్నాడు మాధవుడు నెమ్మదిగా. “అందులో పట్టుదల ఉండాలే తప్ప అది అసాధ్యమేమీ కాదు. సందేహ మేమిటి? చాలా ఎకరాల తోట కావలసి ఉంటుంది. లేకపోతే ముక్కాలు వీసెడు నూగు ఎప్పటికి సంపాదించేట్టు?” అన్నాడు మామగారు.

మాధవుడు పాలం కొని అరటితోట వెయ్య టానికి మామగారు ఆర్థికంగా సహాయం చేశాడు. కూలీలు భూమిని బాగుచేసి,