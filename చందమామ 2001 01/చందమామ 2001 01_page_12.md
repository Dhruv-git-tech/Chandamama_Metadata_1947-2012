లేని ఆటంకాలు పలికే, మీ రమాపతి బావ సంగతి అలావుంచుదాం. నువ్వు, ఈ ముగ్గు రిలో ఎవర్ని తగిన వరుడనుకుంటున్నావు?” అని అడిగాడు కట్టెలు కొట్టేవాడు.

ఆ మాట వినగానే మాలతి క్షణం కూడా ఆలోచించకుండా, “నాన్నా! నేను రమా పతి బావనే చేసుకోదలచాను,” అన్నది.

బేతాళుడు ఈ కథ చెప్పి, “రాజా, తన పెళ్ళి విషయంలో, మాలతి పెద్ద పార పాటు చేసిందని తెలుస్తూనే వున్నదికదా! ఆమెను తమకు తాముగా కోరి, వివాహ మాడతామని చెప్పిపోయిన ముగ్గురు యువ కులూ నాగరికులు, మంచి ఆస్తి పాస్తు లున్నవాళ్ళు. మాలతి ఆ ముగ్గురిలో ఎవ రినో ఒకరిని వరించక, అంతగా ఆస్తి, చదువు సంధ్యలూ లేని బావ రమాపతిని పెళ్ళాడతా ననడానికి కారణం జీవితభాగస్వామిని ఎన్ను కోవడంలాంటి క్లిష్టమైన సమస్యను, అతి సామాన్యమైన విషయంగా భావించడమే గదా? ఇది, పట్టనున్న అదృష్టాన్ని చేజేతులా జారవిడుచుకోవడం కాక మరేమిటి? ఈ సందేహాలకు సమాధానం తెలిసికూడా చెప్పక పోయావో, నీ తలపగిలిపోతుంది,” అన్నాడు.

దానికి విక్రమార్కుడు, “ఏది క్లిష్టమైన

సమస్య, ఏది అతి సామాన్యమైన సమస్య అనేది, ఆయా వ్యక్తుల మానసికస్థాయి, గతానుభూతాలనుంచి గడించిన వివేకంలాంటి వాటిమీద ఆధారపడివుంటుంది. తన తండ్రి ప్రశ్నకు, మాలతి క్షణం కూడా ఆలోచించకుండా, రమాపతిని పెళ్ళాడతాననడాన్ని బట్టి, తన పెళ్ళి విషయం, ఆమెకు అతి సాధారణ విషయంగానే తోచడం. ఇందుక్కారణం, తనను పెళ్ళాడతామన్న ముగ్గురు యువ కులూ, ఆమె ఇష్టాయిష్టాల గురించి ఆలోచించనే లేదు. కాని, రమాపతి మాత్రం మాలతి, తనను పెళ్ళాడడానికి ఇష్టపడుతు న్నదో లేదో తెలుసుకోమన్నాడు. పెళ్ళిలాంటి అతి వయిఖ్యవె౯న విషయంలోనే తన అభిప్రాయం అడగనివాళ్ళు, పెళ్ళయ్యాక తనను మనిషిగానే గుర్తించకపోవచ్చు! అందువ ల్ల, ఆమె నిర్ణయంలో, అదృ ష్టాన్ని జారవిడుచుకోవడం అన్నప్రశ్నే తల ఎత్తదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.

— (కల్పితం)

[ఆధారం : మాచిరాజు కామేశ్వరరావు రచన]

చందమామ