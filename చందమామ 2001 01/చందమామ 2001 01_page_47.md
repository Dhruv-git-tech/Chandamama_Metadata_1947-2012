అసూయపడేవాడు. అలాగే అతనికి ధర్మరాజు తెలివితేటలూ, భీముడిబాహుబలమూ, నకుల సహదేవుల సౌజన్యమూ, కృష్ణార్జు నుల మధ్య స్నేహమూ చూసి అసూయగా ఉండేది. ఆ కారణంచేతనే అతను మెల్లగా దుర్యోధనుడి స్నేహం సంపాదించాడు.

ద్రోణుడికి శిష్యుడుగా ఉంటూ కర్ణుడు ఒకనాడు రహస్యంగా ద్రోణుడి వద్దకు వెళ్ళి, “గురువర్యా, మీకు శిష్యుల పట్ల పక్షపాత బుద్ధి లేదు గదా, యుద్ధంలో ఎలాగైనా అర్జునుణ్ణి జయించాలని నాకు తీవ్రమైన కోరిక ఉన్నది. నాకు బ్రహ్మాస్త్రం ప్రయోగ ఉపసంహారాలతో ఉపదేశించండి,” అని కోరాడు.

ద్రోణుడు అర్జున పక్షపాతి. అందుచేత కర్ణుడితో, “నువ్వు సూతుడి కొడుకువు. బ్రాహ్మణులకూ, క్షత్రియులకూ తప్ప బ్రహ్మాస్త్రం ఇవ్వరాదు. అందువల్ల నేను

నువ్వు కోరినట్టు నీకు బ్రహ్మాస్తాన్ని ఉపదేశించలేను,” అన్నాడు.

ఈ మాట విని కర్ణుడు, మహేంద్రగిరి సమీపంలో తపస్సు చేసుకుంటున్న పరశు రాముడి వద్దకు వెళ్ళి, సాప్టాంగవందనం చేసి, “మహాత్మా, నేను భృగువంశానికి చెందిన బ్రాహ్మణ్ణి. నన్ను నీ శిష్యుడుగా స్వీకరించు,” అన్నాడు.

పరశురాముడు అందుకు సమ్మతించాడు. పరశురాముడు అతనికి అనేక శస్త్రాలూ, అస్త్రాలూ ఎలా ప్రయోగించాలో, ఎలా ఉపసంహరించాలో తెలిపాడు.

ఇలా ఉండగా ఒకనాడు కర్ణుడు తన ధనుర్భాణాలతో తన గురువు ఆశ్రమానికి సమీపంగా సముద్ర తీరాన తిరుగుతూ ఒక ఆవును చూసి, దాన్ని బాణంతో కొట్టింపాడు. అది ఒక బ్రాహ్మణుడి హోమధేనువని అతనికి తెలిసింది. ఆ తరవాత వెంటనే కర్ణుడు పశ్చాత్తాపంతో వెళ్ళి ఆ బ్రాహ్మణుడికి క్షమా పణ చెప్పుకున్నాడు. కాని ఆ బ్రాహ్మణుడు శాంతించక, “యుద్ధంలో నీ రథచక్రం భూమిలో కుంగిపోయి, శత్రువు చేత దెబ్బ తిని, నా ఆవు చచ్చినట్టు చావు,” అని ఘోర శాపం పెట్టాడు.

కర్ణుడు పరశురాముణ్ణి తన నిరంతర సేవలతోనూ, విద్యాకౌశలంతోనూ మెప్పించి, ఆయన వద్ద ధనుర్వేదమంతా నేర్చుకుని, బ్రహ్మాస్త్రం ఉపదేశం పొందాడు. కాని ఒక నాడు ఒక వింత జరిగింది. పరశురాముడు కర్ణుడి తొడమీద తల పెట్టుకుని నిద్రపోతు న్నాడు. ఇంతలో ఏదో కీటకం కర్ణుడి తొడను తొలచసాగింది. కర్ణుడు బలవంతాన బాధ