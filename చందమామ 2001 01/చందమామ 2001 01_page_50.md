బిచ్చం ఎత్తుకుంటాననటం అసందర్భంగా ఉన్నది. బిచ్చమే ఎత్తుకోదలిస్తే ఇంత మందిని ఎందుకు చావనిచ్చినట్టు? ఇప్పుడు నువ్వు బిచ్చమెత్తుతానంటే అందరూ నిన్ను చూసి నవ్వరా? దారిద్ర్యం కోరదగినది కాదని నహు షుడు చెప్పాడు. అన్ని ధర్మాలకూ మూలం ధనమే కదా! అందుచేత రాజ్యం స్వీకరించు. అశ్వమేధయాగం చేసి, అన్ని పాపాలూ పోగొట్టుకో,” అని చెప్పాడు.

భీముడు అర్జునుడికి తోడై, “రాజ ధర్మాన్ని తిట్టటంలో అర్థమేమిటి? శత్రువు లను చంపటంలో దయ ఏమిటి? హింస ఏమిటి? పని పెట్టుకుని దుర్యోధనుడు మొదలైన వాళ్ళను చంపినది బిచ్చం ఎత్తు కోవటానికా? ఈ సంగతి ముందే తెలిస్తే మేం ఆయుధాలు పట్టుతామా? ఇంత మందిని చంపుతామా? శక్తి కొద్దీ మేమూ బిచ్చమే ఎత్తుకునేవాళ్ళం. నుయ్యి తవ్వి నీరు ఉపయోగించననే వాడిలాగా మాట్లాడుతు న్నావు. నిన్ను అనుసాసినపనిలేదు. నీ మాటకు కట్టుబడి బలవంతులమై కూడా అసమర్థుల లాగా తిరగటం మాదే తప్పు. ఈ మాటలు కట్టిపెట్టి రాజ్యం ఏలుకో,” అన్నాడు.

నకుల సహదేవులు కూడా ధర్మరాజును ఈ విధంగానే హెచ్చరించారు.

తరవాత ద్రౌపది ఇలా చెప్పింది :

“నీ తమ్ములు చెప్పినట్టు చెయ్యి. వాళ్ళు అరణ్యవాసంలో పడరాని కష్టాలు పడుతున్నప్పుడు, ఈ కష్టాలు ఎల్లకాలం ఉండవనీ, త్వరలోనే దుర్యోధనుణ్ణి జయించి రాజ్యం సంపాదించుకొంటామనీ నువ్వు వారిని ఓదార్చినమాట గుర్తుతెచ్చుకో. అప్పుడు

అలా అని ఇప్పుడు ఈ మాటలంటే వీరికి నిరుత్సాహం కలుగుతున్నది. పూర్వం నువ్వు అనేక రాజ్యాలు జయించినది యుద్ధం చేసి కాదా? రాజ్యం సంపాదించటానికి మరో మార్గు ఏదైనా ఉన్నదా? ఇలాగే మాట్లాడితే, ‘ధర్మరాజుకు మతిపోయింది,’ అంటారు. అంబరీషుడూ, మాంధాతా లాటి మహా మహులు రాజ్యాలు ఏలారు.”

ఇంకా అనేకమంది రుషులు ధర్మరాజుకు హితోపదేశం చేశారు. వ్యాసుడు ధర్మరాజుతో, “తనను చంపవచ్చిన వాడు వేదవేదాంగ పారగుడైనా చంపవచ్చును. అందువల్ల బ్రహ్మ హత్యాదోషం కలగదు,” అని చెప్పాడు.

తన తమ్ములేగాక, దేవస్థానుడూ, వ్యాసుడూ, కృష్ణుడూ కూడా చెప్పిన మీదట ధర్మరాజు తన విచారానికీ, అనుమానా లకూ స్వస్తి చెప్పి, రాజ్యం ఏలనిశ్చయించాడు.