రాజమార్గం

చుట్టుపక్కల దేశాలతో పోల్చితే, చంపక దేశం బాగా వెనుకబడివున్నది. రాజు ప్రచండ సేనుడు, అందుకు కారణాలేమిటో తెలుసుకురమ్మని, యువరాజు వివేకసేనుణ్ణి అభివృద్ధి చెందిన దేశాలకు పంపాడు. అక్కడ ప్రజలు సాధించిన అభివృద్ధి చూసిన వివేకుడికి కళ్ళు చెదిరిపోయాయి. తన దేశం కూడా ఆ స్థాయికి చేరుకోవాలని ఆశపడ్డాడు. అక్కడి వివరాలు తెలుసుకునేలోగా ప్రచండ సేనుడు హఠాన్మరణం చెందినట్లు వార్త వచ్చింది. వెంటనే వివేకసేనుడు రాజ్యానికి తిరిగి వెళ్ళాడు. ఇరవై ఏళ్ళ వయసులోనే దేశానికి రాజయ్యాడు.

వివేకుడి మనసులో ఎన్నో అభివృద్ధి పథ కాలున్నాయి. కానీ ఖజానాలో డబ్బు చాలదు కాబట్టి వాటిని అమలుపరచడం సాధ్యం కాదు. కొత్తగా పన్నులు వేద్దామనుకుంటే, అప్పటికే పన్నుల భారం ఎక్కువైందని ప్రజలు ఘోషిస్తున్నారు. చంపక దేశంలో జీవనదులు చాలా వున్నాయి. నీటి ఎద్దడి లేకపోవడం వల్ల పంటలు పుష్కలంగా పండుతాయి. అలాంటప్పుడు దేశం ఎందుకు అభివృద్ధి చెందడం లేదో, వివేకు డికి అర్థం కాలేదు. ఈ రహస్యం ఛేదించ డానికి ప్రజలేసమర్థులని భావించి, అతడు కొంతకాలం పాటు మారువేషంలో దేశ సంచారం చేశాడు.

దేశసంచారంలో వివేకుడు ఒకసారి, ఒక చెట్టు కింద నిద్రపోతున్న యువకుణ్ణి చూసి తట్టి లేపి, “పట్టపగలు నిద్రపోతున్నావు. నీకు వేరే పనిలేదా?” అని అడిగాడు.

“పనిచేయవలసినఅషరం నాకేమున్నది? ఎప్పుడడిగినా తిండిపెట్టే పుణ్యాత్ములు, ఊరి నిండావున్నారు,” అన్నాడా యువకుడు.

ఆ జవాబుకు ఆశ్చర్యపడిన వివేకుడు, “అలాగా! నీకు తిండి పెడుతున్న వారిలో ఒక్కడి పేరు చెప్పు. నేనూ వెళ్ళి ఆకలి తీర్చు కుంటాను,” అన్నాడు.

ఆ యువకుడు, గ్రామాధికారి గౌరాంగుడి పేరు చెప్పాడు. గౌరాంగుడి ఇంటికి