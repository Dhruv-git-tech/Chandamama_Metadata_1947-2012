కలిగించేలాగ, ఆ యువకుడి సరసను కూచుని ఉన్న యువతి కిన్నెరమీటుతూ దివ్యమైన పాట పాడ నారంభించింది.

ఆమృతధారలాటి ఆ గానానికి పరవశుడై బాఫర్ కొంచెం సమీపంగా వచ్చాడు. అప్పుడు గుడారంలోని యువకుడు అతన్ని గమనించి, దుమ్ముకొట్టుకుని ఉండటంపల్ల దూర ప్రయాణం చేసి వచ్చిన వాడని గ్రహించి, బానిసకుర్రవాణ్ణి పంపి బాఫర్ ను తన వద్దకు ఆహ్వానించాడు. బాఫర్ కు ఎదురువెళ్ళి ఘనంగా స్వాగతం చెప్పి, “తమ రాకవల్ల నా గృహం ప్రావసమయింది,” అన్నాడు.

నౌకర్లు బాఫర్ కోసం దివ్యమైన భోజన పదార్థాలు తెచ్చారు. బాఫర్ చేతులు కడుగు కోవటానికి ఆ యువకుడే నీరు అందించి, ఆయనకు తానే స్వయంగా వడ్డించాడు. ఈ ఆతిథ్యం చూసి బాఫర్ మనసు ఆసందించినప్పటికీ, ఖలీఫా ఆగ్రహాన్ని అతనింకా మరవలేకపోయాడు.

బాఫర్ కు ఆతిథ్య మిచ్చిన యువకుడి పేరు అత్తఫ్. అతను గొప్ప ధనికుడేగాక ఆతిథిసత్కారంలో ఆ పూర్వమైన వాడు. ఆతిథిని చక్రపర్తికన్న హెచ్చుగా చూడానీ, అతిథికి అవసరమైతే తన సర్వ

స్వమూ, తన ప్రాణమూకూడా ఇవ్వాలని పూర్వులు చెప్పిన ధర్మాన్ని అకరాలా ఆను సరించేవాడు.

తన అతిథిని ఏదో బాధిస్తున్నదని తెలిసి అతని మనసుకు ఉల్లాసం కలగటానికి అత్తఫ్ శాయశక్తులా ప్రయత్నించాడు. “తమ రెవరు? ఎక్కడి నుంచి, ఏపని మీద మా నగరానికి దయచేశారు?” అని అతను అడిగితే, బాఫర్, “మాది బ్రసా. నేనొక సైనికదళాధిపతిని. ఖలీఫాకు చెల్లించ వలసినది చెల్లించలేక ప్రాణభీతితో ఇక్కడికి పారిపోయి వచ్చాను,” అని జవాబు చెప్పాడు.