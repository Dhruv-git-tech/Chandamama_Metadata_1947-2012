“దొంగ వీనుగా, దొరికావా?” అని గుండు భీమన్న ఆ కుక్కను తీసుకుని, సాపుకారు వేచి ఉన్న చోటికి తెచ్చి, “దొరక్క ఎక్కడికి పొతుంది? ఇదుగో తెచ్చాను, పూడ్చండి,” అన్నాడు.

“ఓరి దౌర్భాగ్యుడా, ఇది మన కుక్కరా. బతికే ఉంది. దీన్నెందుకు పూడ్చటం? ఆ చచ్చిన కుక్కేదీ?” అన్నాడు సాపుకారు నిస్పృహతో.

“మీరు కాదన్నారుగాని, ఆ, చచ్చిన కుక్క ఇదే సండీ! ఆ సన్యాసిలాగే ఇది కూడా చచ్చి మళ్ళీ బతికింది,” అన్నాడు గుండు భీమన్న.

“ఛి, తప్పడు వెధవా! వెళ్ళి ఆ చచ్చిన కుక్కను పట్టుకురా!” అని యజమాని గద్దించాడు.

విధిలేక గుండు భీమన్న మళ్ళీ బయలు దేరాడు. ఈసారి వాడు వచ్చిన దారినే వెళ్ళాడు. కుక్క పడిపోయిన చోట గుంపు చేరింది. ఆ గుంపులో దాని యజమాని కూడా ఉన్నాడు. కుక్క ఎలా చచ్చిపోయి ఉంటుందా అని అందరూ ఆశ్చర్యపడు తున్నారు. ఇంతలో గుండుభీమన్న అక్కడికి వచ్చి, చచ్చిపున్న కుక్కను చూసి, “నువిక్కడున్నావా? రా, పూడ్చేస్తాం!” ఆంటూ ఆ కుక్కను ఎత్తుకున్నాడు.