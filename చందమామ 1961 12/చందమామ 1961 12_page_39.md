కువలయిని పతివ్రతలాగ నిష్కలంకమైన ఆనందం పొందింది. కాని రాజుకు మాత్రం మనసు అస్థిరమితంగా ఉండటమూ, అస్పష్టమైన వాంఛలతో బాధపడటమూ ఉంటూ వచ్చింది.

ఒకనాడు రాజూ, రాతీ వనానికి వెళ్లారు. ఆక్కడ వారు నడుస్తూ ఉండగా వారికి ఒక సన్యాసి ఎదురు వచ్చాడు. దంపతు లాయ నకు ప్రణామం చెయ్యబోతూండగా ఆయన తన పాదాన్ని ఒక దర్భముల్లుపై వేశాడు. కోలిలో దర్భ గుచ్చుకునే సరికి ఆ సన్యాసి పెద్ద పెట్టున అరిచి, ఒంటికాలిపై గెంతి, నోటికి వచ్చినట్టు శాపనార్థాలు ఉచ్చ

రించాడు. సన్యాసి అయినవాడు కొంచెమైనా మనోనిగ్రహం లేకుండా ఉండటం చూసి కువలయిని గట్టిగా నవ్వేసింది.

వెంటనే సన్యాసి తన కోపాన్ని ఆమె మీదికి మరల్చి, “తొందరపడకు, నీవు ఏడ్చేరోజు ఎంతోదూరం లేదులే! ఎవరో చేసిన పాపం నిన్ను కట్టి కుడుపుతుంది, చూస్తూ ఉండు!” అన్నాడు.

ఈ సంఘటన జరిగిన కొద్ది కాలానికే సగరానికి ఒక వింతమనిషి వచ్చాడు. వాడి మొహం పాడుగుగా గుర్రం మొహం లాగుంది. వాడు వేణువు ఊదుతూ వీధి వెంబడి వస్తుంటే ఆ గానం విన్నవారందరూ మతులు పోయి, తమ్ము తాము మరిచి, వెరివేషాలు వేయసాగారు.

ఇది చూసి నగర వాసులకు మండి పోయింది. వారు గుర్రంమొహం వాణ్ణి పట్టు కుని దుర్గకు బలి ఇవ్వటానికి తీసుకు పోసాగారు. ఈ వార్త రాజుకు తెలిసింది. ఆయన ఆ విచిత్రవ్యక్తిని పిలిపించి, వేణువు వాయించ మన్నాడు. గుర్రంమొహం వాడు వాయించాడు.

ఆ గానం వింటుంటే, ఎల్లప్పుడూ చెదిరి ఉండే రాజుగారి మనసుకు స్థిరమితం కలిగింది. ఆయన కళ్ళ ముందు హంసల