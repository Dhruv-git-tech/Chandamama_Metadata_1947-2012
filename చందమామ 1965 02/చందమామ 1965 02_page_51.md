మేధావంతుడి కిదేమీ నచ్చలేదు. అతను గుణపాలుణ్ణి, “వాళ్ళమాట సరే, మిగిలిన ముగ్గురు మూర్ఖులనూ త్వరగా చూపండి,” అని తొందర చేశాడు.

“ముగ్గురూ మీకు తెలిసినవారే. మీరు, మూర్ఖులను చూస్తాను పట్టుకురమ్మంటే తగినట్టుగా సమాధానం చెప్పక, తానై మూర్ఖులను వెతకనైనాలేక నా సహాయం కోరిన మీ మహామంత్రి ఒక మూర్ఖుడు. మూర్ఖులంటే ఎలా ఉంటారని ఆడిగిన మీ పట్టపుదేవి ఒక మూర్ఖురాలు. ఆవిడ అడిగింది గదా అని మీ మహామంత్రినే మూర్ఖులను పట్టుకు రావటానికి, దేశం మీదికి పంపటమేగాక, వారంరో జుల్లో పట్టుకురాకపోతే తల తీసేస్తానన్న తమ కంటె గొప్ప మూర్ఖుడు ప్రపంచంలో ఉండడు,” అన్నాడు గుణపాలుడు.

ఆయన ఇలా ఒక్కొక్క పేరే చెబుతుంటే సభికులు హర్షధ్వానాలు చేసి,

చప్పట్లు చరిచి, “మహామంత్రి గుణపాలుడికి జై!” అని కేకలుపెట్టారు.

మేధావంతుడికి గుణపాలుడి మాటలు విని పట్టరాని ఆగ్రహం వచ్చింది. కాని సభికులంతా ఆయనలాగే, తనసూ, తన భార్యసూ, తన మంత్రినీ మూర్ఖుల కింద జమకట్టారని గ్రహించి, కొంత నిగ్రహం తెచ్చుకుని, “ఆయ్యా, మీరస్న మాటలో కొంత నిజం లేకపోలేదు. మీరు మళ్ళీ మంత్రి పదవి స్వీకరించి నా చేత సభ్రమంగా రాజ్యపాలన చేయించాలని కోరుతున్నాను,” అన్నాడు.

“నేను వానప్రస్థం చేసుకుంటున్న వాణ్ణి. నాకీ మంత్రి పదవి దేనికి? మూర్ఖులెలా ఉంటారన్న విచారం మానేసి, మూర్ఖత్వం ఎలా ఉంటుందో తెలుసుకుని, మీరే ప్రజారంజకంగా రాజ్యం చేసుకోండి,” అని చెప్పి గుణపాలుడు తన ఆశమానికి వెళ్ళిపోయాడు.