“ ఏమండీ, మూర్ఖులం టే ఎవరు ? వాళ్ళెలా ఉంటారు ? మీరు సభకు వెళ్ళిన సమయంలో ఎవరో “ మూర్ఖుడా !” అనీ, “ మూర్ఖురాలా !” అనీ తిట్టుకోవటం విని పించింది,” అన్నది సందేహి.

“ మూర్ఖు డన్నమాట నేను చాలాసార్లు విన్నానుగాని, మూర్ఖులెలా ఉంటారో, చూడ లేదు. ఈ విషయం సుబుద్ధి నడిగితే చెబు తాడులే,” అన్నాడు మేధావంతుడు.

మర్నాడు సభలో సుబుద్ధిని చూడగానే మేధావంతుడికి సందేహి అడిగిన సందేహం జ్ఞాపకం వచ్చింది. అతను సుబుద్ధితో, “ మహామంత్రి, మూర్ఖులనబడే వారు ఎలా

ఉంటారు ? నాకు తెలుసుకోవాలని ఉందీ, చెప్పు,” అన్నాడు.

“ మహారాజా, మూర్ఖుడూ, మూర్ఖురాలూ అనే మాటలను నేను కూడా విన్నానేగాని అలాటి వాళ్ళను ఎన్నడూ చూడలేదు,” అన్నాడు సుబుద్ధి.

“ సరే అయితే, నీకు వారం రోజుల వ్యవధి ఇచ్చాను. ఈలోపుగా నీ యిష్టం వచ్చిన చోటికిపోయి అయిదుగురు మూర్ఖులను పట్టుకు రా. వారెలా ఉంటా రో మేమందరమూ చూడాలి. గడువు లోపుగా అయిదుగురు మూర్ఖులనూ తెచ్చి దర్పారులో హాజరు పెట్టలేకపోయావో నీ తల తీయించి కోటగు మ్మానికి కట్టిస్తాను,” అన్నాడు మేధావంతుడు.

సుబుద్ధి ఈ మాట విని బెదిరిపోయాడు. మూర్ఖులెలా ఉంటారో, ఎక్కడ ఉంటారో అతనికి తెలీదు. అందుచేత వారి కోసం ఎక్కడ వెతకాలో కూడా తెలీదు. వెనకటి మంత్రి గుణపాలుడైతే ఇటువంటి పనిని అవలీలగా చేసి ఉండేవాడు.

గుణపాలుడు జ్ఞాపకం వచ్చేసరికి సుబుద్ధికి ప్రాణం లేచివచ్చినట్టయింది. అతను వెంటనే ప్రయాణమై, వేసవి ఎండ లను కూడా లక్ష్యపెట్టకుండా గుణపాలు