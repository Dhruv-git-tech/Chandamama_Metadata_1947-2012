బాణాలు కొట్టాడు. కుంభకర్ణుడు మూర్ఛ పోయి ఉన్న స్థితిలో రాము డౌక దివ్యా స్త్రంతో కుంభకర్ణుడి తల సరికేశాడు.

మహా బలశాలి అయిన కుంభకర్ణుడు చావటంతో రాకసులు హామాకారాలు చేశారు. వానరుల ముఖాలు వికసించాయి. కుంభ కర్ణుడు రాముడి చేత చచ్చా డన్న వార్త వింటూనే రావణుడు కొంచెం సేపు మూర్ఛ పోయి తరవాత తమ్ముడి కోసం దుఃఖించాడు. ఆతనితో బాటు మిగిలిన రాకస వీరులు కూడా దుఃఖించారు.

తమ్ముడి కోసం దుఃఖిస్తున్న రావణుణ్ణి ఓదార్చి, త్రిశిరుడూ, అతికాయుడూ, దేవాంతకుడూ, నరాంతకుడూ, మహౌదరుడూ, మహాపార్శ్వుడూ అనే ఆరుగురు రాకస యోధులు యుద్ధానికి బయలుదేరారు.

తిరిగి రాకస వానరసేసల మధ్య దొమ్మి యుద్ధం ఆరంభ మయింది. నరాంతకుడు వానరసేస మధ్యకు జొరబడి, తస ఈటెతో వానరులను పందల సంఖ్యలో చంప సాగాడు. అప్పుడు సుగ్రీవుడు అంగదుణ్ణి అతని పైకి పంపాడు.

ఆంగదుడు నరాంతకుడికి ఎదురు వెళ్ళి, “ఆ ఈటెను సాధారణ వానరుల పైన ఎందుకు ప్రయోగిస్తాపు ? దానితో నన్ను

కొట్టు,” అన్నాడు. నరాంతకుడు తన ఈటెను బలంగా అంగదుడి రొమ్ము మీద కొట్టాడు. అది కాస్తా విరిగి పడిపోయింది. అంగదుడు నరాంతకు డెక్కి ఉన్న గురాన్ని నెత్తి మీద అరచేత్తో చరిచే సరికి అది తల పగిలి చచ్చిపోయింది. నరాంతకుడు తన పిడికిలి బిగించి గట్టిగా మొట్టే సరికి అంగదుడి తల పగిలి రక్తం కార సాగింది. “వీడి కింత బలం ఉందా?” అని అశ్చర్యపడి అంగదుడు తన పిడికిలి బిగించి నరాంతకుడి రొమ్ములో గట్టిగా పాడిచే సరికి నరాంతకుడు నెత్తురు కక్కు కుని చచ్చాడు.