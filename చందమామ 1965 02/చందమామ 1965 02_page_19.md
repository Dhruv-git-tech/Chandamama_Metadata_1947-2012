“చెయ్యటమా? అవి శాసనరూపం పొందగానే సత్యాగ్రహం ప్రారంభిస్తాం,”
అన్నాడు గాంధీజీ.

అయితే గాంధీజీ తొందరపడలేదు. ఆ చట్టాలను ఉపసంహరించమని వైస్రాయికి విజ్ఞప్తి చేసుకున్నాడు. వైస్రాయి గాంధీజీ సూచనను నిరాకరించాడు. గాంధీజీ అనా రోగ్యంగా ఉండి కూడా “సత్యాగ్రహ సభ”కు సభ్యులను చేర్చ నారంభించాడు. సత్యాగ్రహ సభ్యులు రౌలట్ చట్టాలను ఉల్లంఘించి, స్వచ్ఛందంగా జైళ్ళకు పొతారు. ఆదీ గాంధీజీ నిర్ణయించిన సత్యాగ్రహ కార్యక్రమం!

ఈ కార్యక్రమం జవాహరుకు ఎంత ఉత్సాహం కలిగించిందో మోతీలాలుకు అంత నిరుత్సాహం కలిగించింది. ఆయనకు జైళ్ళలో కూర్చోవటంలో నమ్మకం లేదు. జవాహరు ఉత్సాహంతో జైలుకు పోతాడని ఆయన గ్రహించి, గాంధీజీని తక్కణం అలహాబాదుకు రావలిసిందిగా కబురు చేశాడు. గాంధీజీ వచ్చాడు. ఆయన, మోతీలాలూ ఏకాంతంగా మాట్లాడుకున్న మీదట, గాంధీజీ జవాహరుతో, “తొందరపడి ఏమీ చెయ్యవద్దు. మీ నాన్నగారిని ఊదర పెట్టి, ఆయనకు మనఃక్లేశం కలిగించవద్దు,” అని బోధించాడు.

రౌలట్ బిల్లును శాసనం చేసితీరాలని వైస్రాయి పట్టు బట్టాడు. అందుకు నిరసనగా ఒక్క రోజు హర్తాలు జరపవలసిందని గాంధీజీ దేశానికి పిలుపిచ్చాడు. మార్చి 30 సత్యాగ్రహ దినంగా మొదట ప్రకటించబడింది, కాని తదుపరి దాన్ని ఏప్రిలు 6 కు మార్చారు. ఆ రోజు తన రాష్ట్రంలో విజయవంతం కావటానికి జవాహర్ తన సర్వశక్తులూ ధారపోశాడు. సత్యాగ్రహ దినం అంత విజయవంత మవుతుందని కాంగ్రెసు అనుకోలేదు. ప్రభుత్వమూ అనుకోలేదు. భారతీయుల మనస్తత్వ