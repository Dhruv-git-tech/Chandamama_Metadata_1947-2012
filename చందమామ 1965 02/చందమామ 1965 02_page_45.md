బెజ్జం వెంబడి గింజతో సహా బయటికి వస్తుంది. బియ్యంగింజ వెంట దారంకూడా వస్తుంది. గింజను దారం నుంచి ఊడ దీసి శంఖాన్ని తీసుకుపోయి రాజుగారికి చూపించు,” అన్నాడు తండ్రి.

యువకుడు తండ్రి చెప్పినట్టే చేసి, శంఖాన్ని దారంతో సహా తీసుకుపోయి రాజుకు చూపించాడు. వాడు తప్ప మరె వరూ శంఖాలకు దారం ఎక్కించి తీసుకు రాలేదు. రాజు యువకుణ్ణ చూసి పరమా సంద భరితుడయాడు.

“మీరు కొంచెం ఉండండి, మహారాజా! వీడే బూడిద తాడు కూడా తెచ్చినవాడు. యుక్తిగల పనులు రెండూ వీడు తన స్వబుద్ధితో చేశాడని నేను నమ్మను,” అన్నాడు మంత్రి.

మంత్రి గద్దించి, నిజం చెప్పకపోతే దండించగలనని అన్న మీదట యువకుడు నిజం చెప్పేశాడు.

“మహాప్రభూ, మా నాన్న చాలా తెలి వైనవాడు. నన్ను ప్రాణంలాగా చూసుకునే వాడు. కాని ఆయనకు అరవై ఏళ్ళు నిండగానే రాజశాసనాన్నిబట్టి షష్టిపూర్తి లోయలో వదిలిపెట్టటానికి తీసుకుపోయాను. తిరిగి వచ్చేటప్పడు నేను దారి తప్పిపోతానేమో నని ఆయన అరణ్యమార్గం పాడుగునా నాకోసం చెట్లకొమ్మలు విరిచిపడేశాడు. అది చూసి నేనాయనను లోయలో వదిలిపెట్టలేక ఇంటికి తెచ్చి కాపాడుతున్నాను. ఆయన సలహాపైనే నేను బూడిదతో పేనిన తాడు తెచ్చి తమకు చూపాను. శంఖంలోకి దారం ఎక్కించే మార్గం చెప్పినదికూడా ఆయనే,” అన్నాడు యువకుడు.

ఈ మాటలు వినగానే రాజుకు జ్ఞానో దయ మయింది. ఆయన తన శాసనాన్ని ఉపసంహరించుకున్నాడు. అది మొదలు షష్టిపూర్తి అన్నది పునర్జన్మగా భావించబది ఉత్సవంగా జరపబడుతున్నది.