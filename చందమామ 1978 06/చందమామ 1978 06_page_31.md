ఆ ఊళ్ళో రత్తయ్య ధనవంతుడూ, తెలివైనవాడూనూ. అతనికి ముగ్గురు కొడుకులు. పెద్దవాళ్ళు అప్పయ్యా, రామయ్యా ప్రాజ్ఞులై, వ్యవసాయంలో తండ్రికి సాయం చేస్తున్నారు. మూడో నాడు రంగడు మందమతి. రత్తయ్యకు వాణ్ణి గురించే బెంగగా ఉండేది. రంగడి తెలివితేటలు పెరగటానికి ఔషధాలు గాని, మంత్ర తంత్రాలుగాని ఎందుకూ పనికిరాలేదు.

“నేను ముసలివాణ్ణి అయిపోయాను. ఇంక శ్రమపడలేను. పెద్దవాళ్ళిద్దరూ నెగ్గుకురాగలరు. రంగడి గురించే నాకు దిగులూ, భయం. వాడు ఎలా బతుకు తాడో ఏమో!” అని రత్తయ్య తన స్నేహితులతో అన్నాడు.

“రంగడిని గురించి నువు చెయ్య గలిగినదేమీ లేదు. వాడికి బతికి ఉన్నంత

కాలమూ ఏలోటూ లేకుండా ఏర్పాటు చేసెయి్య, చాలు,” అన్నారు రత్తయ్య స్నేహితులు.

ఇలా ఉండగా ఒకనాడు రత్తయ్య ఇంటి ముందు ఒక బండి ఆగింది. అందులో నుంచి శంకరం అనేవాడు రామయ్యను దింపాడు. రామయ్యకుడి కాలు మడిచికట్టి ఉన్నది.

“ఏమయింది? ఏమయింది?” అని రత్తయ్య ఆదుర్దాగా అడిగాడు.

“రామయ్య మామిడి చెట్టుమీది నుంచి పడిపోయాడు. కాలు విరిగింది. వెంటనే వైద్యుడికి చూపిస్తే, ఎముక విరిగిందనీ, అది తిరిగి అతకదనీ అన్నాడు,” అని శంకరం రత్తయ్యకు చెప్పాడు.

“వీణ్ణి వెంటనే పట్టం తీసుకుపోయి, మంచి వైద్యుడికి చూపింతాం. ఖర్చయితే