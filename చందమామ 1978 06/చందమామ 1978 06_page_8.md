మందవిసర్పం రెండోపాముకు ఈ కథ
చెప్పి, 'ఆయ్యా, నేను కూడా బ్రాహ్మణుడి
లాగే వేచి ఉన్నాను,' అన్నది.

కాలక్రమాన మందవిసర్పం జాలపా
దంతోసహా అన్ని కప్పలనూ మింగేసింది.

ఇదంతా చెప్పి స్థిరజీవి, "మందవిసర్పం
కప్పలను మాయమాటలతో నిర్మూలించి
నట్టే, నేను కూడా గుడ్లగూబలను
నిర్మూలించాను," అన్నది.

దాని కి మేఘవర్ణం, 'సమర్థుడు
ఎన్ని అడ్డంకులు వచ్చినా తన లక్ష్యం
సాధిస్తాడని ఇందుకే అంటారు. శక్తితో
సాధించలేనిది లౌక్యంతో సాధ్యం కావటం
చిత్రం కదా?' అన్నది.

"అది నిజమే శక్తితో శరీరాన్ని మాత్రమే నాశనం చెయ్యవచ్చు. కాని లౌక్యంతో శత్రువు శరీరాన్నే గాక దుష్ప్రచారం ద్వారా పేరు ప్రతిష్ఠలను కూడా నాశనం చెయ్యవచ్చు. రాజా, ఇప్పుడు నువు నిశ్చింతగా రాజ్యపాలన చేసుకో. కాని గుర్తుంచుకో, నువు నీ ప్రజల

కోసం ఎప్పుడూ పనిచెయ్యాలి. శ్రమపడితే
గాని. ఏ చెట్టునూ పడగొట్టలేం, ఏ పని
సాధించలేం. దృఢ చిత్తుడవై ఉండు.
పిరికవాళ్లు ఏమీ సాధించలేరు. చురుకుగా
పనులు చెయ్యి. ఇవాళ చేసేది రేపటికి
వాయిదా వెయ్యకు. ఎంత చిన్న శత్రువును
గాని, చిన్న ప్రమాదాన్నిగాని ఆలక్ష్యం
చెయ్యకు. పాములు తిరిగే కొంపలో
నిశ్చింతగా నిద్రించగలమా ? వాటి ని
చంపాలి, లేదా పట్టి, బుట్టలలో పెట్టాలి.
నీ ప్రజలను సంతోషపెట్టు, లేని పక్షంలో
నీ పరిపాలన అజాగళస్తనం లాగా
నిరుపయోగం అవుతుంది. కాలం సమ
స్తాన్ని కబథించగలదు; రాజులూ,
మంత్రులూ, సింహాసనాలూ, దర్పారులూ
కాలగర్భంలో కలిసిపోయేవే. అందుచేత,
జీవితం ఉండగానే ప్రజలపట్ల నీ ధర్మాన్ని
నెరవేర్చు." అని స్థిరజీవి కాకి రాజుకు
హితవు చెప్పింది.

మేఘవర్ణం స్థిరజీవి సలహాలు పాటిస్తూ
ప్రశాంతంగా రాజ్యం చేసింది.