వాణ్ణి చూస్తూనే మకరకేతు, “హా, మనకు దౌరకవలసిన వాడే దౌరికాడు! వీడు జలవృకుల నాయకుడి కొడుకు. బందీలుగా చికికిన మనవాళ్ళకు వీడి తండ్రి ఏమైనా హాని కలిగిస్తే, ఏణ్ణి చిత్రవధ చేద్దాం,” అన్నాడు.

“ఒరే, నువ్వు నీటి అడుగున పొంచి వుండి, మా సంభాషణ అంతా వింటు న్నావా? నీ తండ్రి—అ దుర్మార్గుడు జలవృకనాథుడెక్కడ?” అని అడిగాడు మాయాసరోవరేశ్వరుడు కత్తిపైకెత్తి.

“మా నాన్న అరణ్యంలో వున్న ఎవరో రాజునూ, కాపాలికుణ్ణీ హతమార్చటానికి వెళ్ళాడు. తెరిగివచ్చి మిమ్మల్నందర్నీ

నరికి కాకులకూ, గద్దలకూ, మొసళ్లకూ ఆహారంగా వేస్తాడు,” అన్నాడు యువ రాక్షసుడు.

“ఆ సంగతి తర వాత చూద్దాం. కాంచన వర్మా, పద్మముఖీ ఎక్కడున్నారు?” అని అడిగాడు జయశీలుడు.

“వాళ్ళను దాచిన రహస్యప్రదేశం మా నాన్న ఒక్కడికే తెలుసు,” అన్నాడు యువరాక్షసుడు.

అంతలో దూరంగా కలకలం లేచింది. ముందు ఖడ్గమృగం మీద జలవృకుల నాయకుడూ, వెనకగా ఒక గుంపు జల వృకులూ రాతిగదలెత్తి, ఆక్కడికి వస్తూ, “లొంగిపొండి!” అంటూ అరిచారు.

ఆ వెంటనే జయశీలుడు, మకర కేతుతో, “కేతూ, ఈ జలరాక్షసుడి కొడుకును, నీ జలగ్రహం తొండంతో పట్టి, పైకి ఎత్తేలా చేయి,” అన్నాడు.

మకర కేతు, “జలగ్రహా!” అని హెచ్చరించగానే, అది యువరాక్షసుణ్ణి తొండంతో పట్టి పైకిఎత్తింది.

జయశీలుడు తమను సమీపిస్తున్న జలవృకులతో, “ఒరే. దుర్మార్గులారా! మా మీద దాడి చేయాలని చూశారో, ముందుగా మీ నాయకుడి కొడుకు జల గ్రహం కాళ్ళకింద నలిగిపొతాడు,” అని గట్టిగా కేకపెట్టాడు.