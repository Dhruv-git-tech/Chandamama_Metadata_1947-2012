చేతుల మీద, మో చేతుల దాకా ఒక తువాలు కప్పారు. చు వాంగ్ తన చేతిలో ఉన్న మురుగును ఆస్థాన ఐంద్రజాలి కుడికి ఇచ్చి, దానిని బావిలో పడవెయ్య మన్నాడు. చుంగ్ చింగ్ కొందరిని వెంట పెట్టుకుని వెళ్ళి, మురుగును బావిలో వేసి, తిరిగి వచ్చాడు.

“ఆయ్యా, తమరు స్యు చి మురుగును బావిలో నిజంగా పడవేశారా?” అని చు వాంగ్ చుంగ్ చింగ్ ను అడిగాడు.

ఆయన అవునన్నట్టు తల ఆడించాడు.

“అది ఎలాసాధ్యం? నేను నిజంగా స్యు చిని పెళ్లాడాలని విధినిర్ణయించి ఉన్న పక్షంలో ఆమె మురుగు ఆమె చేతికే ఉంటుంది. దయచేసి రాజుగారు ఆమె చేతుల మీది తువాలా తీస్తారా?” అన్నాడు చు వాంగ్.

తువాలు తీసేసరికి స్యు చి మణిస్టులకు బంధించిన పట్టుతాడుకు మురుగు వేళ్ళాడుతూ కనిపించింది. ఇది చూసి అందరూ అద్భుతం చెందారు. హువాంగ్

ఖో ముందుకు వచ్చి, చు వాంగ్ ను మన స్ఫూర్తిగా అభినందించాడు.

రాజుగారి మనమరాలికీ, మంత్రి కొడుక్కూ వైభవంగా వివాహం జరిగింది.

చు వాంగ్ చేసిన అద్భుతంలో రహస్యం ఏ మంటే, అతనూ, స్యు చీ, చుంగ్ చింగ్ - ముగ్గురూ కలిసి ఆడిన నాటకం. స్యు చి ఒక మురుగుల జత నుంచి ఒకటి తన మోచేతికి సమీపంలో ధరించి, దాని మీదుగా నిండుచేతుల చొక్కా తొడుక్కున్నది. ఆ జతలో రెండవ దాన్ని ఆమె తన పరిచారిక చేత తెప్పించింది. తన రెండు చేతులకూ పట్టుతాడు కట్టి, చేతులమీద తువాలు కప్పినప్పుడు ఆమె తన చేతికి ఎగువన ఉన్న మురుగును కిందికి జారనిచ్చి, పట్టుతాడు మీదికి తెప్పించింది.

ఇదే మంత్రికొడుకు ప్రదర్శించిన మహత్తు. వివాహం అయినాక స్యు చి ఆస్థాన ఐంద్రజాలికుడైన చుంగ్ చింగ్ ను ఘనంగా సత్కరించింది.