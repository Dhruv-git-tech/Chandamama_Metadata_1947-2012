అప్పుడు పంట దోచుకుందామని, నక్కి
కూర్చున్నారు. కోళ్లుకూ సేవేళ సోమయ్యా.
కామయ్యా వచ్చి, మంచెల మీద ఎక్కి,
బొమ్మలను దించి, వాటి స్థానంలో తాము
నిలబడటం దొంగల కంటపడింది.

అసలు సంగతి తెలిసింది గనక,
మర్నాడు రాత్రి దొంగలు వచ్చి, రెండు
పాలాల పంటా నిశ్చింతగా కోసుకుని,
పోతూపోతూ కామయ్య మంచె మీద
బొమ్మను తెచ్చి, సోమయ్య మంచె మీద
ఉన్న బొమ్మకు ఎదురుగా పెట్టి, రెండు
బొమ్మల తలలలోనూ కర్రబెండ్లు దూర్చి,
వాటికి నిప్పు అంటించి వెళ్ళిపోయారు.

మరి కొంతసేపటికి కామయ్య వస్తూనే
తన బొమ్మ సోమయ్య మంచె మీద ఉండ
టమూ, రెండు బొమ్మలూ చుట్టలు
కాల్చుకుంటూ మాట్లాడుతున్నట్టు ఉండ
టమూ చూసి, దడుచుకుని ఇంటి కేసి పరి
గెత్తసాగాడు. అతనికి దారిలో సోమయ్య
ఎదురై, “ఏమయింది, కామయ్య?
దొంగలు పడ్డారా?” అని అడిగాడు.

కామయ్య తాను చేసిన మోసం
చెప్పేసి, రెండు బొమ్మలూ మాట్లాడుతూ
మంచె మీద కనిపించిన మాట బయట
పెట్టాడు. ఇద్దరూ అయోమయంలో పడి,
పాలానికి పచ్చి కళ్లారా చూసి, అదేదో
దయ్యాలపనే అనుకు న్నారు. వాళ్ళు
చూస్తూండగానే రెండు బొమ్మలూ ఒక్క
సారిగా తగల బడసాగాయి.

సోమయ్య, కామయ్య లిద్దరూ ఒకరి
నొకరు వాటేసుకుని బావురుమన్నారు.
మరి కొంచెం సేపటికి తెల్లవారింది.
పంటంతా దొంగల పాలైనట్టు తెలిసింది.

“మన అతితెలివికి తగిన శాస్త్రె
జరిగింది,” అన్నాడు సోమయ్య.

“ఇక ఎన్నడూ మనం ఒకరి నొకరు
మోసం చేసుకోవద్దు,” అన్నాడు కామయ్య.

ఇద్దరిమధ్యా నిజమైన స్నేహమే ఉంటే
రెండు పాలాలకూ రోజు విడిచి రోజు
ఒకరు కాపలాకాసి, రెండోవాళ్ళు ఇంట్లో
హాయిగా పడుకునే పని! పంట కూడా
పరాయివాళ్ళ పాలుకాకపోను!

