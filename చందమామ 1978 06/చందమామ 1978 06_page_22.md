రెండో పిశాచం కూడా డబ్బుసంచీ పర్వతుడికి ఇచ్చి మాయమయింది.

పర్వతుడు రెండు సంచులూ లోపల పెట్టి, తన భార్యను నిద్రలేపి, ‘‘ఏమే, ఇంత డబ్బు నీ జన్మలో ఎన్నడైనా చూశావా ?’’ అంటూ రెండు సంచులూ పెళ్ళానికి చూపాడు. అవి ఎలా వచ్చివదీ భర్త నుంచి విని, పర్వతుడి భార్య, ‘‘డబ్బు ఈ ముసలాణ్ణి కాపాడలేదు. వాడి జీవితం ముగిసింది. నాలుగు కాలాల పాటు బతికి, పిల్లలను కని పోషించ వలసిన వాళ్ళం! ఈ డబ్బు మనమే ఉంచేసుకుందాం!’’ అన్నది.

‘‘ లేదు, దీన్ని ముసలాడికే ఇద్దాం !’’ అన్నాడు పర్వతుడు.

‘‘పోనీ, ముసలాడికి ఒక సంచీ ఇచ్చి, రెండోది మనం ఉంచుకుందాం,’’ అన్నది భార్య.

పర్వతుడికి అలా చేస్తే బాగుంటుందనిపించింది, కాని చాలాసేపు తన మనసులో మధనపడి, ‘‘పద్దు! రెండు

సంచులూ ముసలివాడికే ఇద్దాం,’’ అని, మర్నాడు అలాగే చేశాడు.

బేతాళుడు ఈ కథ చెప్పి, ‘‘రాజా, పర్వతుడు అలా ప్రవర్తించటానికి కారణం అతనిలో స్వార్ధం లేకపోవటమా? లేక పిశాచాల సొమ్ము తాకటానికి భయపడ్డాడా? సమాధానం తెలిసికూడా చెప్పక పోతే తల పగిలిపోతుంది,’’ అన్నాడు.

దానికి విక్రమార్హుడు, ‘‘అదేమీకాదు, ఒక మనిషికి రుణపడిన కారణంగా ఇద్దరు మనుషులు చచ్చి పిశాచాలు కావటం గురించి విని ఉన్నాడు. తనకు పిశాచాలు ఇచ్చినడబ్బు ఆ ముసలాడిది. అది తాను వాడుకుంటే ముసలాడికి తాను రుణపడిపోయి, తాను పిశాచి జన్మ ఎత్తవలసివస్తుంది. అందుకనే పర్వతుడు ఆ డబ్బు తాకటానికి భయపడ్డాడు,’’ అన్నాడు.

రాజుకు ఈవిధంగా మౌనభంగంకలిగినానే, బేతాళుడు శ్రవంతోసహా మాయమై, తిరిగి చెట్టెకార్డు. — కల్పితం)