యువతిశీలించడం

విదర్భదేశపు యువరాణి రత్నమంజరి ఒకసారి తన చెలికత్తెలతో వనవిహారానికి పోయి, అక్కడ ఉన్న కొలనులో స్నానం చేసింది. అటు వచ్చినప్పుడల్లా ఆమె ఆ కొలనులో స్నానం చేస్తూ ఉండేది. స్నానం చేసేముందు ఆమె తన నగలన్నీ తీసి ఒక చోట పెట్టింది. జలకాలాడి ఆమె గట్టుమీదికి వచ్చితన నగలు తిరిగి ధరించేటప్పుడు తన చిటికెనవేలి రవ్వల ఉంగరం పోయినట్లు తెలిసింది.

ఇలా ఇదివరకెన్నడూ జరగలేదు. ఆ ప్రాంతానికి పై వాళ్ళెవరూ రావటానికి వీల్లేదు. యువరాణి స్నానం చేసేదాకా అటు కేసి ఎవరూ రాకుండా చూడటం ఆమె చెలికత్తెల పని. అందుచేత ఉంగ రాన్ని దొంగిలించినది చెలికత్తెలలో ఒకతే అయి ఉండాలి. ఈపని చెలికత్తెలందరూ కలిసి చేసి ఉండటం ఆసంభవం.

వాళ్ళందరూ యువరాణి కోసం ప్రాణాలియ్యగల వాళ్ళు. అందరినీ సోదాచేస్తే ఉంగరం దొరికిపోతుంది. కాని ఒకతే చేసిన పాడుపనికి అందరినీ సోదాచేసి, వారి మనసు నొప్పించటం యువరాణికి ఇప్పం లేకపోయింది. ఎవరినీ నొప్పించకుండా దొంగను ఎలా పట్టటం?

నగరంలో ప్రశ్నలు చెప్పేవాళ్లున్నారు. దొంగతనాలు జరిగితే సప్టపోయినవారు ఈ జ్యోతిష్కలను ప్రశ్నలడిగి దొంగలను పట్టటానికి ప్రయత్నించేవారు. ఈ సంగతి యువరాణి చాలాసార్లు విని ఉన్నది. ఆమెకు ప్రశ్నలు చెప్పే వాళ్ళలో ఏమాత్రమూ నమ్మకం లేదు, అయినా అలాటి వాణ్ణితాను ఉపయోగించుకుని దొంగను పట్టవచ్చునని ఆమెకు తోచింది.

అంతఃపుర స్త్రీలు ఒక జ్యోతిష్కణ్ణి గురించి గొప్పగా చెప్పి, అతన్ని ప్రశ్న