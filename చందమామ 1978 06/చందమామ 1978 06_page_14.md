“ఇంతకూ యువరాజును ఆపహరించుకు రావటంలో నీ ఉద్దేశం ఏమిటి?” అని అడిగాడు జయశీలుడు.

“ఇందులో పెద్ద రహస్యం ఏమిలేదు. నా ఒక్కగానొక్క కు మార్తె పద్మముఖిని అతడికిచ్చి వివాహం చేసి, హరణ్యపురానికి పంపి, నేనీ సరోవరాన్ని పదిలి మరెక్కడికైనా పోదామనుకున్నాను. కాని పద్మముఖి, కాంచనపర్మను వివాహమాడనన్నది,” అన్నాడు సరోవరేశ్వరుడు.

జయశీలుడికి అతడి మాటలు నమ్మదగినవిలాగే కనిపించినై. అతడు కాంచనమాల కేసి చూశాడు. కాంచనమాల నీటి అంచుకుపోయి, ఒక తామర కాడను తుంచి తెచ్చి, దాన్ని మెలిపెట్టగా వచ్చిన రసాన్ని, జయశీలుడి నుదుటి మీద బొట్టుగా పెట్టి, “మామయ్య చెప్పిన దంతా నిజం. ఇప్పుడు మాయాసరోవర రహస్యం కూడా చెప్పేస్తున్నాను. ఈ సరో వరంలో పుట్టి పెరిగిన తామర కాడనుంచి వచ్చిన రసాన్ని ఎవరైనా ఫాల భాగానికి రాసుకుంటే, యిక వాళ్ళకు నీటిలో నివసించే శక్తి, బతికున్నాన్లూ వుంటుంది,” అన్నది.

“అలాగా! అయితే, పరీక్షంచి చూస్తాను!” అంటూ జయశీలుడు ఎగిరి సరోవరం నీటిలోకి దూకాడు.

ఒడ్డున వున్న మాయాసరోవరేశ్వరుడూ, కాంచనమాలా, మకరకేతూ ఒకటి రెండు నిమిషాలు జయశీలుడు నీటిపైకి తేల గలడని చూశారు. కాని, నాలుగైదు నిమిషాలు గడిచినా అతడు నీటిపైకి రాకపొయేసరికి ముందుగా కాంచనమాల ఆదుర్దాపడుతూ. “జయశీలుడి కేమైంది? జలవృక రాక్షసులు నీటి ఆడుగున పొంచి వుండి, అతణ్ణి పట్టుకో లేదు గద? ” అన్నది.

ఆ మరుక్కణం నీటిలో పెద్ద కల్లోల మైంది. జయశీలుడు, ఒక యువ జల వృకుణ్ణి మెడపట్టుకుని పైకి తేలి, వాణ్ణి బరబరా ఒడ్డుకు యీడ్చుకు వచ్చాడు.