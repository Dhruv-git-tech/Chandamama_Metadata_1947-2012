నా బిడ్డకూ, మహేంద్రుడి బిడ్డకూ ఒకే విధమైన విషజ్వరం వచ్చింది. వైద్యులు ఈ జ్వరానికి కావలసిన మూలిక కోసం తెగవెతుకుతున్నారు," అన్నాడు.

ఇంతలో ఒక వైద్యుడు ఔషధంతో గబగబా వచ్చి, "మహారాజా, మూలిక ప్రస్తుతం కొద్దిగా దొరికింది. ఒక బిడ్డకు చాలన ఔషధం తయారయింది. దీన్ని రాజకుమారుడికి ఉపయోగిస్తాం," అన్నాడు.

రాజు వెంటనే, "అలాకాదు, ముందు రెండో, బిడ్డకు చికిత్స చెయ్యండి. మరి కొంత దొరికినాక రాజకుమారుడికి చికిత్స చేయవచ్చు," అన్నాడు.

వైద్యుడు ఆశ్చర్యపడుతూ, రాజు చెప్పినట్టే చేశాడు.

ఇదంతా చూస్తున్న మహేంద్రుడు, "ఇదేమిటి, రాజా? నీ బిడ్డకన్న దొంగ వాడి బిడ్డ ఎక్కువా? ప్రజాకంటకుడి బిడ్డను బ్రతికించటం ఎలా ముఖ్యం?" అని అదిగాడు.

"ఈ బిడ్డ ప్రజాకంటకుడు కాడు, నిరపరాధి. నేనా బిడ్డను దొంగతనంగా తెచ్చాను. దొంగ దొరికిన అనంతరం నేనీ బిడ్డను వీడి తల్లికి భద్రంగా తిరిగి అప్పి గించితేనే నాకు దొంగను విచారించే అర్వత ఉంటుంది. అదృష్టం ఉంటే నా కొడుకు ఆరోగ్యం అదే బాగవుతుంది," అన్నాడు రాజు.

"నేనే గజ దొంగ మహేంద్రుణ్ణి, ఎంతోకాలంగా దారిదోపిళ్ళు చేస్తున్న మహా పాపిని!" అంటూ దొంగ రాజు కాళ్ళమీద పడ్డాడు.

ఈ లోపల ఇంకో ప్రాంతంలో దొరికిన మరికొంత మూలికతో రాజు కొడుక్కు కూడా చికిత్స జరిగింది. ఇద్దరు బిడ్డలూ తిరిగి ఆరోగ్యం పొందారు.

మహేంద్రుడు తన అనుచరులందరి తోనూ, తాను కొల్లగొట్టిన ధనరాసుల తోనూ వచ్చి. రాజుకు లొంగిపోయాడు. వారందరికీ రాజు బ్రతుకు తెరువు చూపించాడు.