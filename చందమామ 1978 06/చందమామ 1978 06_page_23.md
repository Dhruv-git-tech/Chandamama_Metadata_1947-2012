ఒకేనీతి

వీరన్న ఒక పాలవ్యాపారి కొడుకు. తండ్రి అడుగుల జాడలో తాను కూడా వ్యాపారంలో చాలా డబ్బు గడిస్తున్నాడు. అందుచేత సోమయ్య ఆనే రైతు తన కూతురు అంకాళమ్మను వీరన్నకిచ్చి పెళ్ళిచేసి, తన ఆస్తి అంతా అతనికే రాసి ఇచ్చి, తాను కూడా ఆల్లుడి నీడనే జీవించసాగాడు.

వీరన్న దగ్గిర వట్టిపోయిన పశువులు ఉండేవి. వాటిని అతను కసాయివాళ్ళకు అమ్మక, శ్రద్ధగా పోషిస్తూ వచ్చేవాడు. అది చూసి అంకాళమ్మ, “మునరి పశువులను పోషించటం వృధా కదా? వాటిని కసాయివాళ్ళకు అమ్మితే డబ్బు అదనంగా వస్తుందే!” అన్నది. ఒకప్పుడు మనను పోషించిన పశువులను మనం పోషించటం ధర్మమన్నాడు వీరన్న. అంకాళమ్మ ఒప్పుకోలేదు.

మర్నాడు వీరన్న తన మామతో, “మామా, మిమ్మల్ని పోషించటం డబ్బు దండుగ. మీ దారి మీరు చూసుకోండి,” అన్నాడు. “ఆయన ఆస్తి అంతా తీసుకుని ఆయనను వెళ్ళ గౌడతావా? ఆదేం నీతి?” అని అంకాళమ్మ మొగుడి మీద లేచింది.

“నిన్న నువు చెప్పిన నీతే గద!” అన్నాడు వీరన్న.

అ తరవాత అంకాళమ్మ పశువుల మాట మరి ఎత్తలేదు. —కోలార్ కృష్ణఅయ్యర్.