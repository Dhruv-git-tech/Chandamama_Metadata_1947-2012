పారిపోయిన వైపుకు చూసి, ''ఇక ఆ దుర్మార్గుణ్ణి పట్టటం ఎలా? వాడు మాయాసరోవరం చేరినట్టేనా? అదెంత దూరంలో వున్నది?'' అన్నాడు.

వైద్యదేవుడని పిలవబడే దేవశర్మ అతణ్ణి సమీపించి, ''సాధకా, ఆ మాయా సరోవరం యిక్కడికి మరెంతో దూరాన లేదు. అందరూ నా వెంట కదలండి,'' అన్నాడు.

సిద్ధసాధకుడు అంగీకార సూచకంగా తల ఊపాడు. దేవశర్మ ముందుండి దారితీయగా అందరూ కదిలారు. రాజు కనకాక్షుడు అతడి పక్కనే నడుస్తూ, ''శర్మా, ఆ జలరాక్షసుడు పద్మముఖి అనే కన్యానొక్కదాన్ని మాత్రం ప్రాణాలతో వదులుతానంటున్నాడు. అందుక్కారణం ఏమిటో నా కర్ణం కాలేదు,'' అన్నాడు.

''మహారాజా, మనం విన్నదాన్నిబట్టి, చూస్తున్నదాన్నిబట్టి మాయా సరోవరం పూర్తిగా జలరాక్షసుల స్వాధీనమైపోయి నట్టు తెలుస్తున్నది. పద్మముఖి మాయా సరోవరేశ్వరుడి కుమార్తె. ఆ జలరాక్షసుల నాయకుడు ఆమెను చంపననటంలో మరేం విశేషం లేదు; వాడికొక కొడుకున్నాడు- అదీ సంగతి!'' అన్నాడు దేవశర్మ.

''నా కుమార్తె కాంచనమాలను కూడా మరొక జలరాక్షసుడు వివాహమాడ ప్రయా

త్నెంచవచ్చు!'' అంటూ రాజు కనకాక్షుడు ఉద్రేకపడిపోయాడు.

''మహారాజా, మీరు అనవసర భయానికి లోనుకాకండి. ఆ మాయాసరో వరం కేసి మహాసత్వుడైన జయశీలుడూ, సరోవరేశ్వరుడూ ఎప్పుడో వెళ్లారు,'' అన్నాడు దేవశర్మ.

దేవశర్మ, రాజు కనకాక్షుడికి యిలా ధైర్యం చెప్పుతున్న సమయంలోనే జయ శీలుడు మిగతావాళ్ళతో కలిసి మాయా సరోవరాన్ని చేరాడు. ఆ సరోవరం అతి విశాలమైనది. దానిచుట్టూ ఎత్తయిన కొండలూ, నీటి అంచువరకూ పరుచుకు పోయిన మహారణ్యం వున్నది.