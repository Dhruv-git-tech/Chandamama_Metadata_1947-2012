పోయి, నాకు బందీలుగా దొరికిన వాళ్లలో
పద్మముఖి ఆనే కన్యను మాత్రం వదిలి,
తతిమ్మావాళ్ళ నందర్నీ, నా రాతిగదకు
బలియివ్వ బోతున్నాను," అన్నాడు.

నరవానరానికి యింకా బాగా స్పృహ
రాలేదు. అది చేతుల్ని అటూ యిటూ
తిప్పుతూ, గట్టిగా పళ్ళు కొరుకుతున్నది.
దానికి స్పృహ తెప్పించటం తన భటుడైన
జలవృకుడికొక్కడికే సాధ్యం అను
కుంటూ సిద్ధసాధకుడు తల తిప్పి, "ఒరే,
వృకభటా, ఎక్కడ? నువ్వూ, నీ పాత
నేస్తగాళ్లతో పారిపోలేదు గద!" అన్నాడు.

ఆ వెంటనే జలవృకుడు ముందుకు
వచ్చి, సిద్ధసాధకుడికి సాగిలపడి లేచి,

"దొరా, జలవృకరాక్షసుల స్వామిభక్తి
ముందు, పుట్టు బానిసలు కూడా
డిగదుడుపే! జలవృకుడు మాట తప్పడు,
ఏం సెలవు?" అన్నాడు.

"ఒరే, వృకభటా, నరవానరానికి
తగిలిన రాతిగద దెబ్బలు ప్రాణాపాయం
కలిగించేపనుకోను. దాన్ని ఎత్తి, కాళ్ళ
మీద నిలబెట్టు," అన్నాడు సిద్ధసాధకుడు.

"దొరా, యిలాంటి మృగాలకు చావు
భయం ఒక్కటే ఊపిరిపోయగలదు,"
ఆంటూ జలవృకభటుడు, నరవానరాన్ని
సమీపించి, ఎడమచేత్తో దాని గొంతు గట్టిగా
పట్టుకుని, రాతిగదను దాని తల మీద
ఆనించి, "నరవానరా, నీ రాచ్చిప్పతల
బద్దలవబోతున్నది!" అంటూ అరిచాడు.

ఆ మరుక్కణం నరవానరం బిళ్ళం
గోడులా ఎగిరి గంతేసి నిలబడి, భయం
కరంగా ఆరుస్తూ, జలవృకభటుణ్ణి రెండు
చేతులతో పట్టుకుని ఎత్తి, విసిరివేసింది.
వాడు నేలమీద పడేలోపలే కొందరు
సైనికులు వాణ్ణ పట్టుకున్నారు.

నరవానరం మరొకసారి జలవృక
భటుడి మీదికి పోబోయేంతలో, సిద్ధ
సాధకుడు శూలం అడ్డంపెట్టి అపి, "ఇక
శాంతించు, నరవానరా! మీ యిద్దరూ
నా సేవకులే, పోట్లాడకండి," అని, జల
రాక్షసుల నాయకుడు ఖండమృగం మీద