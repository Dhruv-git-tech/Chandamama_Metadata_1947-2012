వచ్చారు. మాయాసరోవరేశ్వరుడూ, రాజు కనకాక్టుడూ పొందిన ఆనందం అంతా యింతా కాదు.

సిద్ధసాధకుడు, “జై, మహాకాళా!” అంటూ కేకపెట్టి, “నేను విన్నదాన్ని బట్టి, పద్మముఖికి దేవశర్మతో వివాహం నిశ్చయమైనట్టే, శుభం! మరి రాజకుమారి కాంచనమాల సంగతేమిటి?” అన్నాడు.

రాజు కనకాక్టుడు, జయశీలుడి కేసితల తిప్పి, “అపహరింపబడ్డ నా పిల్లల్ని తెచ్చిన పీరుడికి అర్ధరాజ్యం యిస్తానని ప్రకటించాను. జయశీలుడు ఆ కార్యం సాధించటమే గాక, మహావీరుడని కూడా అనిపించుకున్నాడు,” అన్నాడు.

“కాంచనమాలకు అలాంటి మహా వీరుడే తగిన భర్త! అవునా, కాంచనా?” అన్నాడు సిద్ధసాధకుడు.

కాంచనమాల సిగ్గుపడుతూ, తల వంచుకుని పోయి తండ్రి చాటున నిలబడింది. సిద్ధసాధకుడు పెద్దగా సవ్వీ, “జయశీలుడికీ. కాంచనమాలకూ;

పద్మముఖికీ, దేవశర్మకూ హరణ్యపురంలో మహా వైభవంగా వివాహాలు జరగవలసి వున్నది! ఇక మీరంతా బయలుదేరండి.” అన్నాడు.

“సాధకా, మరినీ సంగతేమిటి?” అని అడిగాడు జయశీలుడు.

“నేనీ మాయాసరోవరం ఒడ్డున మహా కాలుణ్ణి మరికొంతకాలం ఉపాసిస్తాను. ఇక్కడ వున్న జలవృకరాక్షనులూ, అరణ్యంలోని నరభక్షకులూ నా బంట్లు!” అంటూ సిద్ధసాధకుడు శూలం ఎత్తి పట్టుకున్నాడు.

జయశీలుడూ, రాజు కనకాక్టుడూ, మాయాసరోవరేశ్వరుడూ తమ తమ పిల్లలతో, అనుచరులతో అక్కణ్ణించి బయలుదేరారు. వాళ్ళు కొద్ది దూరం పొగానే జలవృకరాక్షనులూ, చెట్లచాటు నుంచి బిలబిలమంటూ వచ్చిన నరభక్షకులూ, సిద్ధసాధకుడి చుట్టూ చేరి, అతడికి జేజేలుకొడుతూ, నాట్యాలు చేయసాగారు. —(అయిపోయింది)