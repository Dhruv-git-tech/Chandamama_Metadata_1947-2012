“గ్రామంలోని చేలకన్నిటికీ కంచెలు వెయ్యాలని ఎక్కడా లేదు. రామయ్యకు కలిగిన నష్టానికి పూర్తిగా సోమయ్య బాధ్యుడు. అందు చేత, అతను రామయ్యకు వెయ్యిరూపాయలు నష్టపరిహారం ఇయ్యాలి,” అని తాలూకా అధికారి తీర్పు చెప్పాడు.

సోమయ్య జిల్లా అధికారి వద్దకు వెళ్ళాడు. అతడు కూడా లంచగొండే. “తాలూకా అధికారి నిన్ను రామయ్యకు వెయ్యిరూపాయలు పరిహారం ఇయ్యమన్నాడు గద. అందులో సగం నాకిస్తే. నీకు అనుకూలంగా తీర్పు ఇస్తాను,” అన్నాడు.

అయిదు వందలు లంచం ఇచ్చినా తనకు రెండువందల యాభై లాభమే అనుకుని సోమయ్య జిల్లా అధికారికి అయిదు వందలు ఇచ్చుకున్నాడు. తాలూకా అధికారి తీర్పు సరికాదనీ, మునసబు తీర్పే సరి అయినదనీ జిల్లా అధికారి తీర్పు ఇచ్చాడు.

రామయ్యకు రోషం ఎక్కువయింది. అతడు మండలాధికారి వద్దకు వెళ్ళి, ఆ అధికారికి అయిదువందలు లంచం పెట్టి, తనకు అనుకూలంగా తీర్పు తెచ్చుకున్నాడు.

ఇక తీర్పు చెప్పడానికి మిగిలినది రాష్ట్రాధికారి. అయన నీతిపరుడూ, న్యాయ బుద్ది గలవాడూ నూ అయన అంతా విని గ్రామపెద్దల తీర్పుతో ఏకీభవిస్తూ, సోమయ్య రామయ్యకు అయిదువందల రూపాయలు ఇయ్యాలని తీర్పు చెప్పాడు. సోమయ్య రామయ్యకు నష్టపరిహారం చెల్లించాడు.

రామయ్య, సోమయ్య ఇంటికి తిరిగి వస్తూ, తాము గ్రామపెద్దల తీర్పు ఆమోదించనందుకు కలిగిన నష్టాన్ని లెక్కించారు. ఒక్కొక్కరికీ ఏడువందల యాభైరూపాయల నష్టమూ, శ్రమా కలిగి నట్టు తేలింది. అందుకు కారణం వాళ్ళ మూర్థత్వమూ, లంచగొండులను ఆశ్రయించటమూనూ.