## వ్యతిరేకం

రామయ్యా, రాజమ్మా భార్యాభర్తలు. రాజమ్మ ఏమిచెప్పినా రామయ్య అందుకు వ్యతిరేకంగా చెప్పేవాడు. ఒకసారి రాజమ్మ రాబోయేపండగకు పుట్టింటికి వెళ్ళివస్తానని భర్తను అడిగింది. రామయ్య వెంటనే, “వీల్లేదు. నోరుమూసుకుని ఇంట్లోపడి ఉండు,” అన్నాడు.

ఆ రాత్రి రాజమ్మ అన్న రంగయ్య పని మీద ఆ పూరు వచ్చాడు. రాజమ్మ తన అన్నతో భర్త వైనం అంతా చెప్పింది. రంగయ్య ఆ రాత్రి భోజనం చేసి, హాయిగా నిద్రపోయి, మర్నాడు ఉదయం వెళ్ళిపోతూ రామయ్యతో, “రామయ్యా, రాజమ్మను పండగకు రమ్మని అడిగాను. నువు వెళ్ళమన్నావుట గాని, తాను రానంటే రానన్నది. ఇది ఇంత పెంకెమనిషిలా తయారయిందేమిటి? దాన్ని ఏమీ అనకు,” అన్నాడు.

వెంటనే రామయ్య లోపలికి వెళ్ళి, రాజమ్మతో, “పుట్టింటికి రమ్మంటే రానన్నావుట. ఎందుకు పోవూ? వెంటనే బయలుదేరు,” అన్నాడు.

“వద్దండీ! నేను ఇక్కడే ఉంటాను. మీరు పట్టుబట్టితే పండగరోజు ఉదయం వెళ్ళి సాయంకాలం తిరిగివస్తాను,” అన్నది రాజమ్మ.

రామయ్య మండిపడి, “అదేంకుదరదు. నువు ఇప్పుడే బయలుదేరు. నోరుమూసుకుని పండగ పుట్టింట గడిపి మరీరా!” అని, బండి తీనుకురావటానికి బయలుదేరాడు.

—పేర్రమిట్ట నాగేశ్వరరావు