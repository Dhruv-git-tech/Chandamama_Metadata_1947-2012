కథా శ్రీర్షిక పోటీ

ఈ కథకు మంచి పేరు పెట్టి రు 25 లు గెలవండి!

?

ఒక పేద కాపకు ఇద్దరు కూతుళ్ళు. ఇద్దరికీ పెళ్ళిళ్ళు ఆయాయి. ఆదృష్టం కొద్దీ చిన్నదాని
మొగుడికి కలిసి వచ్చింది. అతను డబ్బు సంపాదించి, దానితో వ్యాపారం చేసి మంచి
ధనవంతుడై, ఇల్లు కట్టుకుని, దర్జాగా బతకసాగాడు. పెద్దపిల్ల జీవితం మాత్రం పేదగానే
ఉండిపోయింది.

కాపు ఒకసారి తన పెద్ద కూతుర్ని చూడబోయాడు. ఆమె తండ్రి కోసం చేపల
కూరా, పచ్చడి చేసి, వరి ఆస్మంతో భోజనం పెట్టింది. ఆ రాత్రి చిరిచాప మీద హాయిగా
పడుకున్నాడు కాపు. అతను ఇంటిక తెరిగి వెళ్ళి తన భార్యతో, “పెద్దపిల్ల నిక్షేపంగా
బతుకుతున్నది,” అన్నాడు.

తరవాత కొన్నాళ్ళకు అతను చిన్న కూతుర్ని చూడబోయాడు. ఆ ఇల్లూ, కూర్చునే
కుర్చీలూ, సోఫాలూ, అన్ని గదులూ, వాకిళ్ళకు తెరలూ చూసేసరికే కాపుకు మతిపోయింది.
భోజనాల దగ్గిర ఏమేమిటో పడ్డించారు. వాటి రుచులు కాపుకు అర్థంకాలేదు. తిన్నదంతా
రాయిలాగా కడుపులో అలాగే ఉన్నట్టు తోచింది. ఆ రాత్రి అతను పడుకోవటానికి దోమ
తెర కట్టిన మంచం చూపించారు. దోమతెర మీద, అంత ఎత్తున ఎక్కి పడుకోవాలి కాబోలు
ననుకున్నాడు; ఎలాగో కష్టపడి దోమతెర పై భాగానికి చేరేసరికి ఆది కాస్తా తెగి, అతను
మంచం మీద పడిపోయాడు.

మర్నాడు తెల్లవారుతూనే అతను ప్రయాణమై, కూతురు అగమన్నా అగకుండా
అంటికి చేరి, తన భార్యతో, “మన చిన్నపిల్ల బతికే బతుకు పగవాడకూడా వద్దు!
పాపం, ఆది ఎన్ని కష్టాలు పడుతున్నదో!” అన్నాడు.

★

★

★

పై కథకు మంచి పేరు ఆలోచించి ఒక కార్డు మీద, మీ చిరునామాతోపాటు రాసి,
"కథా శ్రీర్షిక పోటీ", చందమామ, 2 & 3 ఆర్కాట్ రోడ్డు, పడపళని, మద్దాను 600 026
అన్న చిరునామాకు పంపండి.

కార్డులు మాకు డిసెంబర్ 20 లోగా చేరాలి. ఆందులో ఫాటోవ్యాఖ్యలు చేర్చరాదు.
ఫలితాలు, '77 ఫిబ్రవరి చందమామలో ప్రకటించబడతవి.