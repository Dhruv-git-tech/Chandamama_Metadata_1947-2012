నను అలా పోనియ్యలేదు. హత్య అయినది రాజేననీ, రాజునంటూ వ్యవహరిస్తున్నదే మాయాసుధీరుడనీ ఆ మాయా సుధీరుణ్ణి అడ్డం పెట్టుకుని మైత్రేయుడే రాజ్యం పాలిస్తున్నాడనీ ద్రోహులు వదంతి పుట్టించారు. రాజుకూ, మైత్రేయుడికీగల గాఢమైన స్నేహం మూలంగా ఈ వదంతి ప్రజలకు నమ్మదగినదిగా కనబడింది.

మామూలు జనం ఈమాట నమ్మటంలో వింతలేదు; అంతఃపురంలో రాణుల దగ్గిర నుంచీ, దాసదాసీ జనాలదాకా అందరూ సుధీరుడు మాయాసుధీరుడేమో నన్న సంశయంతో బాధపడసాగారు.

తన పరిస్థితి ఎలా పరిణమించినదీ సుధీరుడు సులువుగానే గ్రహించి చాలా బాధపడ్డాడు. ఈ సమస్యకు పరిష్కారం ఉన్నట్టు అతనికి తోచలేదు. అందుచేత అతను మైత్రేయుణ్ణే ఏదన్నా పరిష్కార మార్గం చూడమన్నాడు. మైత్రేయుడు కూడా ఈ విషయం ఆలోచిస్తూ నే ఉన్నాడు. అతనికి ఒకే ఒక ఉపాయం తోచింది.

మైత్రేయుడు తన అన్న చేత తనలాటి విగ్రహం తయారు చేయించి, దానికి ప్రాణం పోసి, ఆ నకిలీ మైత్రేయుణ్ణి వెంట బెట్టుకుని, ఒక రాత్రి రహస్యంగా రాజు వద్దకు వెళ్ళాడు.

సుధీరుడు ఇద్దరు మైత్రేయులను చూసి నిర్వాంతపోయి, ' ' మీలో అసలు మైత్రేయుడెవరు? నాకు అంతుబట్టకుండా ఉన్నది, ' ' అన్నాడు.

" మహారాజా, నేను అసలు మైత్రేయుణ్ణి. ఇతను నకిలీ మైత్రేయుడు. మీరు నిండు కొలువులో ఈ నకిలీ మైత్రేయుడి మీద రాజద్రోహనేరం మోపి, ఉరితీయించండి. పరిస్థితి చక్కబడుతుంది, ' ' అన్నాడు మైత్రేయుడు.

" మరి నీ సంగతి? " అని సుధీరుడు అడిగాడు.

" నేను ఎవరికంటా పడకుండా హమాలయాలకు తిరిగి పోయి, అజ్ఞాత