“ఆయన నిన్న ఇక్కడనే కనిపించాడు. ఆయన వద్ద కొంత బంగారమూ, మణులూ ఉన్నాయి. నన్ను కొనమన్నాడు. నేను కొనలేదు. ఇంతలో ఎవరో బాగ్దాదు వర్తకుడు వచ్చాడు. ఇద్దరూ కలిసి బాగ్దాదుకు బయలుదేరి వెళ్లారు,” అంటూ ఫకీరు అలవాటుచొప్పున గడ్డం దువ్వుకోబోయాడు.

వెంటనే ముత్యాలు ఫకీరును పోల్చి, “నువే ఫకీరువు! నా డబ్బంతా కాజేశావు!” అన్నాడు.

“నేను కాదు! ఛీ, ఛీ!” అన్నాడు ఫకీరు.

ఇద్దరికీ వాగ్వాదం జరిగింది. చివరకు ముత్యాలు బుక్కరాయల వద్దకు వెళ్ళి, తనకు జరిగిన అన్యాయం గురించి చెప్పుకుని, న్యాయం చెయ్యమన్నాడు.

బుక్కరాయలు ఫకీరును న్యాయ స్థానానికి పిలిపించాడు. ఆయన ఫకీరుతో, “ముత్యాలు సొత్తు ముత్యాలు కు ఇచ్చెయి్య,” అని మంచిగా చెప్పాడు.

“నేను ఫకీరును కాను,” అన్నాడు ఫకీరు.

“మరి ముత్యాలు నిన్ను ఫకీరని ఎందుకంటున్నాడు?” అని బుక్కరాయలు అడిగాడు.

“నేను వర్తకుడిననీ, నా దగ్గిర డబ్బున్నదనీ తెలిసి ఇతను ఈ ఎత్తు వేశాడు,” అన్నాడు ఫకీరు.

బుక్కరాయలు ఒక్కకణం ఆలోచించి, “ఈ ముత్యాలు తెచ్చిన అభియోగం చెల్లదు. నువు వెళ్లవచ్చు,” అని ఫకీరుతో అన్నాడు.

ఫకీరు అనందంతో పొంగిపోతూ బయటికి పోబోతూండగా, బుక్కరాయలు వెనకనుంచి, “ఆ ఫకీరును అగమని చెప్పండి,” అని గట్టిగా కేకపెట్టాడు.

వెంటనే ఫకీరు వెనక్కుతిరిగి చూశాడు. ఆ విధంగా ఫకీరు బుక్కరాయలుకు దొరికిపోయాడు. ముత్యాలుకు తన సొత్తు తిరిగి లభించటమే గాక, ఫకీరుకు శిక్షకూడా పడింది.