ఝామున అతనికి భేదులు ప్రారంభ
మయాయి. ఇదంతా కళ్లారా చూసి సోమిల
కుడు భుక్తధనుడి ఇంటిని వెతుకుక్కంటూ
బయలుదేరాడు. అతనికి శ్రమలేకుండా
ఇల్లు దొరికింది. ఎందుకంటే, అందరూ
అతని ఇల్లు ఎరుగుదురు.

భుక్తధనుడు సోమిలకుణ్ణి వాకిలి
వద్ద చూస్తూనే ఆదరంగా పిలిచి,
గౌరవించి, అతని చేత చక్కగా స్నానం
చేయించి, కొత్తబట్టలిచ్చి, భోజనంపెట్టి,
రాత్రి పడుకోవటానికి మంచి పక్క
ఇచ్చాడు. మంచి సుఖనిద్రలో ఉన్న
సోమిలకుడికి ఆ ఇద్దరు మనుషులూ
రహస్యంగా మాట్లాడుకోవటం వినబడింది.

“ఓ కర్తా, సోమిలకుడి అతిథ్యం
నిమిత్తం భుక్తధనుడి చేత చాలా డబ్బు
ఖర్చు చేయించావు. రేపటి ఖర్చుకు
అతని దగ్గిర చిల్లిగవ్వలేదు. పైపెచ్చు
ఇతను ఖర్చు చేసిన డబ్బు మరొక
వర్తకుడిది. రేపటి విషయం ఏం చెయ్య
దలిచావు?” అని అడిగాడు ఒకడు.

“ఓ కర్మా, రేపు తెల్లవారుతూనే
రాజు పంపిన మనిషి భుక్తధనుడికి
ఆనేక బహుమానాలూ, బోలెడంత డబ్బూ
తెచ్చి ఇస్తాడు,” అన్నాడు రెండోవాడు.

ఇదంతా విన్న సోమిలకుడు తెల్లవారు
తూనే రాజుగారి మనిషి బహుమానాలతో
రావటం చూశాడు. “ఈ భుక్తధనుడి
వద్ద నిధులు లేకపోయినా, ఇద్దరిలో
ఇతనే చాలా మెరుగు. కోట్లున్నప్పటికీ
ధనగుప్తుడు నీచుడు. తాను అనుభ
వించి, ఇతరులకు దానం చెయ్యగలిగి
నప్పుడే ధనం వల్ల ఉపయోగం,”
అనుకున్నాడతను.

అతను కర్తతో, “భగవాన్, నాకు
భుక్తధనుడి సంపదలాటిది ఇయ్యి. ధన
గుప్తుడి ఐశ్వర్యం నాకు అవసరం లేదు,”
అన్నాడు.

కర్తఅతనికి తరగని సంపద ఇచ్చాడు.
సోమిలకుడు తన ఇంటికి తిరిగివచ్చి,
ధారాళంగా ఖర్చు చేస్తూ, తన భార్యతో
సుఖంగా జీవించాడు.