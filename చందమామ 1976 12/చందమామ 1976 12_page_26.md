“ఎందుకొచ్చిన కోళ్ళవ్యాపారంరా ? మన వ్యవసాయమేదో మనం చూసు కుందాం. మనకేదో తిరుగులేని శాపం తగిలింది,” అన్నాడు దీనానాథ్ మిగిలిన రైతులతో.

ఆ విధంగా గీతాపురపు కోడిగుడ్లు మచ్చుకైనా కనిపించకుండా పోయాయి. రైతులు తమ విశ్రాంతి కాలంలో గోళ్ళు గిల్లుకుంటూ కూర్చున్నారు.

గీతాపురానికి చెందిన ఒక భూస్వామి కొడుకు శంకర్, శలవులకు ఇంటికి వచ్చాడు. కిందటి సారి అతను ఇంటికి వచ్చినప్పుడు ఏపూటా గుడ్డులేకుండా భోజనం చెయ్యలేదు. ఈసారి మూడు రోజులు గడిచినా అతని భోజనంలో

కోడిగుడ్లు ఏరూ పంలో నూ ప్రత్యక్షం కాలేదు.

అతను వాళ్ళ అమ్మను అడిగితే, శాపం తగిలీ, పిశాచాలు అవహించీ కోళ్ళన్నీ చచ్చాయని చెప్పింది. కోడి గుడ్ల వ్యాపారం గ్రామంలోని రైతులకు ఎంతగా లాభించినదీ శంకర్ ఎరుగును. అతను గ్రామంలో ఎలాగైనా కోడిగుడ్ల వ్యాపారం పునఃప్రతిష్ఠ చెయ్యాలనుకున్నాడు. అసలే దేశంలో ఆహారకొరత చాలా హెచ్చుగా ఉన్నది. మాంసకృత్తుల మాట చెప్పనే అవసరం లేదు. అందుచేత ఆహారోతృత్తి మందగించ నియ్యరాదు.

మర్నాడు ఉదయమే శంకర్ దీనానాథ్ ఇంటికి వెళ్ళి, కోళ్ళు ఏదో అంటువ్యాధి