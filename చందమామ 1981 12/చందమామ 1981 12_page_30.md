వెయ్యి రూపాయిలు నీకిస్తాను. అమ్మాయి
పెళ్ళి సమస్య తీరిపోతుంది," అంటూ,
మూటలోంచి వెయ్యి రూపాయిలు లెక్క
పెట్టి, కాంతమ్మకు యిచ్చింది.

డబ్బు చూసి ఆ క్షణంలో కాంతమ్మ
సంతోషించినా, ఆ తరవాత పార్వతమ్మ
మీద ఆమెకు ఈర్ష్య పుట్టుకువచ్చింది.
తన కూతురు పెళ్ళికి వెయ్యి రూపాయలు
యిస్తానన్న తరవాతే పార్వతమ్మకు
ఆ డబ్బు మూట దొరికింది. అంటే, అది
దొరకడానికి తన కూతురు అదృష్టం
ముఖ్య కారణం!

కాంతమ్మ దురాశకొద్దీ, యిలాంటి తల
తిక్క ఆలోచనలు చాలా సేపు చేసి,
ఆ సాయంత్రం పార్వతమ్మ పెరటిదొడ్లో

బావినీళ్ళు చేదుకుంటూండగా, చడీ
చప్పడు కాకుండా ఇంట్లోకి పోయి,
పెట్టెలో వున్న డబ్బుమూట తీసుకుని
వెళ్ళిపోయింది.

ఆ తరవాత పార్వతమ్మ పెట్టె తెరిచి
డబ్బు మూటకోసం చూస్తే, అది కనిపించ
లేదు. ఆమె బాధపడుతూ, కాంతమ్మ
దగ్గిరకు పోయి, సంగతి చెప్పింది.

కాంతమ్మ ఎక్కడలేని విచారం
నటిస్తూ, 'ఎంత అన్యాయం! నా కూతురు
పెళ్ళి ఎలాగోలా అవుతుంది. నువ్విచ్చిన
వెయ్యిరూపాయిలూ తీసుకుపో,' అన్నది.

'ఆలా అనకు. ముందు పెళ్లి ముఖ్యం.
ఆ వెయ్యి రూపాయిలతో నా దరిద్రం
తీరేనా!' అన్నది పార్వతమ్మ.