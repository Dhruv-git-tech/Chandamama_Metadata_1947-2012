ఇందుక్కారణం లేకపోలేదు. మిగతా వాళ్ళందరూ, మంచి ధర వచ్చేదాకా ఆగి పంట అమ్ముకున్నారు. పాలమంతా ఒకే పంట వేయకుండా, ఇంట్లోకి అవసరం అయిన ఇతరత్రా పంటలు కూడా వేశారు. వెంకప్ప మొత్తమంతా అమ్మివేయడం వల్ల, తనక్కావలసిన తిండి గింజలు కూడా, తను అమ్మినదానికి రెట్టింపు ధరకు కొనుక్కోవలసి వచ్చింది.

“వీడు వెర్రివెంగళప్ప అని ముందే చెప్పాం. తొందరగా వీడికి ఉద్యోగం వేయించు,” అని అన్నలు తండ్రిని హెచ్చరించారు.

వెంకప్ప తండ్రి కాళ్ళు పట్టుకుని, “వ్యవసాయం నాకు ఆచ్చిరాలేదు. అయినా, అది ఒంట్లో బలం వున్నవాళ్ళు చేయవలసినపని. నాకు బుద్దిబలం వున్నది. నేను వ్యాపారం చేస్తాను. ఒక వెయ్యి వరహాలు యివ్వు,” అని అడిగాడు.

తండ్రి వాడికి వెయ్యి పరహాలు యిచ్చాడు.

వెంకప్ప ఊళ్ళో ఏ వస్తువు ఎంత ధరకు అమ్ముడుపోతున్నదో చూశాడు. చుట్టుపక్కల ఆ వస్తువులు చపగ్గా దొరికే ప్రాంతాలేవో తెలుసుకున్నాడు. అక్కడి నుంచి సరుకు కొని తెచ్చి, ఊళ్ళో

మిగిలినవాళ్ళకంటె కాస్తచపగ్గా అమ్మడం ప్రారంభించాడు. వాడి వ్యాపారం దినదిన ప్రవర్తమానమై పోయింది. వ్యాపారం యింత సులభమా అని ఆశ్చర్యపోయాడు, వెంకప్ప. మొదటి రెండు, మూడు మాసాల్లోనే తండ్రి వాడికిచ్చిన వెయ్యి వరహాలనూ, పదివేల వరహాలు చేశాడు.

అన్నలు తనను అందరివద్దా వెర్రి వెంగళప్ప అంటారని వాడికి తెలుసు. అందుకని వెంకప్ప పనిగట్టుకుని ప్రతి వ్యాపారస్థుడి దగ్గిరకూ వెళ్లి, “ఈ రెండూ, మూడూ మాసాల్లో నా దగ్గిర డబ్బు పది రెట్టయింది. మీ అందరికూడా అంత