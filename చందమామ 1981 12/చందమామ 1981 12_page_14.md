“మహారాజా! మేం ఇద్దరం మీకు ద్రోహంతలపెట్టాం. కాని ఆ నీచకార్యానికి మేం ఒడిగట్టింది ధనం కోసం కాదు. ఈ కార్యంలో తనకు సహాయపడకపోతే, మా కుటుంబాలను సర్వనాశనం చేస్తానని, ఆ నీచుడు—నరవాహనమిశ్రుడు మాకు వర్తమానం పంపాడు. మేం కుండలినీ ద్వీపవాసులమని మీకు తెలియంది కాదు. మా ద్రోహానికి ప్రాయశ్చిత్తం అనుభవించాం. కాని మీకు చేసిన ద్రోహానికి పరిహారంగా ఒక సహాయం చేయదలి చాను. మీరు ఏ కారణం చేతనైనా యీ ద్వీపాన్ని పదలదలిస్తే—యిక్కడికి సూటిగా వున్న ఆ కొబ్బరితోటకు ఆవల, తీరానికి అనుకొని రెండు పడవలు

వున్నచి,” అంటూ ఆ అంగరక్షకుడు ప్రాణం విడిచాడు.

మందరదేవుడు లేచి తన కోట కేసి పరికించి చూశాడు. కోట బురుజుల పైనుండి సైనికులు ఆగడ్డలకేసి బాణాలు వదులుతున్నారు. కొందరు పెద్ద పెద్ద రాతిబండలను శత్రువులు పైకి దొర్లి స్తున్నారు. కుండలినీ సైనికులు నిచ్చెనల సాయంతో కోట గోడలు ఎక్కేందుకు ప్రయత్నిస్తున్నారు.

తన సైనికుల పరిస్థితి విషమంగా వున్నదని మందరదేవుడు గ్రహించాడు. ఇంత పెనుతుఫానులోనూ కుండలినీ సైనికులు, తన రక్షణ సైనికులను ఒడించి కోటను ముట్టడించారు. తను యిప్పుడు