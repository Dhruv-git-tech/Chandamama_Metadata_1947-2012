పెద్ద గీత-చిన్న గీత

సూరయ్య సామాన్య కుటుంబీకుడు. అతడికి యిద్దరు కొడుకులు. వాళ్ళు చిన్నవాళ్ళుగా వున్నప్పుడు సూరయ్య పలక మీద ఒక గీత గీసి, దాన్ని చెరపకుండా చిన్నది చేయమనేవాడు. పెద్దవాడు ఎంత ఆలోచించి ఆ పని చేయగలిగేవాడు కాదు; చిన్నవాడు మాత్రం ఆ గీత పక్కన పెద్ద గీత గీసి, దాన్ని చిన్నది చేసి చూపించేవాడు.

కాలశ్రమాన కొడుకులు పెద్దవాళ్ళయి, పెళ్ళిళ్ళు చేసుకుని వేరు, వేరు కాపరాలు పెట్టారు. సూరయ్య భార్యతో పెద్ద కొడుకు దగ్గిర వుండసాగాడు. కాని, అత్తాకోడళ్ళ కిచులాటతో సుఖం లేక కొన్నాళ్ళకు చిన్న కొడుకు ఇంట చేరాడు.

కాని, అక్కడా సూరయ్యకు చుక్కెదురైంది. చిన్న కోడలు అత్తమామలను లక్ష్య పెట్టక చాలా హానంగా చూసేది. చివరకు కొడుకూ, కోడలూ వీకమై వాళ్ళను ఇంట్లో నుంచి వెళ్ళగొట్టారు.

సూరయ్య తిరిగి పెద్ద కొడుకు ఇంటికి వచ్చి వుండసాగాడు. ఇప్పుడతడికి పెద్ద కొడుకు ఇంట్లో ఎంతో సుఖంగా వున్నట్టు తోచింది.

"నా పెద్ద కొడుకూ, కోడలూ బంగారం లాంటి మనుములు. వాళ్ళ దగ్గిర నా కెంతే సుఖంగా వున్నది," ఆని సూరయ్య ఎరిగినవాళ్ళతో చెప్పుకోసాగాడు.

ఇది విన్న పెద్ద కొడుకు మనసులో బాధపడిపోతూ, "అదేం కాదు, నాన్నా! ఆ గీత ముందు, ఈ గీత చిన్నదైపోయింది, అంతే!" అనుకునేవాడు.

— కోనే నాగ వెంకట ఆంజనేయులు