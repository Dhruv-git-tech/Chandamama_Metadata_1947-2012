ఒక బంగారు కాసు కనిపించింది. దాన్ని తీసి పక్కన పెట్టాడు. ఆ తరవాత వేళ్లతో తడిమితేనే, బంగారు కాసులు తగల సాగాయి. కొద్దిసేపటికల్లా అవతారం పక్కన పెద్ద బంగారు కాసుల కుప్ప తయారయింది. అయినా, ఆశచావక అవతారం యింకా తవ్వుతూనే వున్నాడు.

హాతాత్తుగా అతడికి, ''ఎవరువాళ్ళు? ఆ తవ్వేదేమిటి?'' అన్న ప్రశ్న వినిపించి, యీ లోకంలోకి వచ్చాడు.

ఆసరికి తెల్లవారు తున్నది. వచ్చిన వాళ్ళు గ్రామకాపలావాళ్ళు.

అవతారం చప్పున పైపంచను బంగారు కాసుల కుప్ప మీద కప్పేశాడు. కాపలా వాళ్ళలో ఒకడు దాన్ని పక్కకు లాగి, కెవ్వుమంటూ అరిచాడు. ఆ కుప్ప కేసి చూసిన అవతారానికి కళ్లు బైర్లు కమ్మినై. రాత్రంతా, తాను బంగారు కాసులని భ్రమపడింది, ఎముకలముక్కలు! తానున్నది వల్లకాట్లో; తవ్వింది ఏదో పాత కాలపు సమాధిని.

గ్రామ కాపలావాళ్ళు ఆ పతారాన్ని నానాతిట్లూ తిట్టి, చెరొక చేయా పట్టుకుని లాక్కుపోయి, గ్రామాధికారి ముందు నిలబెట్టారు.

ఈ గొడవంతా దూరం నుంచి చూసిన కామాక్ష, కళ్ళ నీళ్ళు పెట్టుకుని జరిగిన దంతా గ్రామాధికారితో చెప్పింది.

గ్రామాధికారికి ఆమె మాటల్లో నమ్మకం కుదిరి, అవతారాన్ని గట్టిగా చీవాట్లు పెడుతూ, ''మహా తెలివిగలవాణ్ణనుకుని స్నేహితుణ్ణీ, పిశాచాలనూ కూడా మోస గించబోయి, పెద్ద చిక్కులోనే పడ్డావు. నువ్వును కున్నట్టు అవి బడుద్దాయి పిశాచాలు కాదు; గడసరి పిశాచాలు! ఈ అనుభవంతో అయినా, అతితెలివికి పోక, మంచిగా మసలడం నేర్చుకో,'' అన్నాడు.

అవతారం గ్రామాధికారికి క్షమాపణ చెప్పుకుని, అప్పటికప్పుడే బాడుగబంధి కుదుర్చుకుని, స్నేహితుడి చెల్లెలి పెళ్ళికి హాజరయేందుకు బయలుదేరాడు.