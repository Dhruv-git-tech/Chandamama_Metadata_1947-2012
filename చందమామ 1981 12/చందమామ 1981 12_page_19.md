అధిక భాగం మరణంచటమో, గాయపడి
బొబ్బరించడమో ప్రారంభించేసరికి,
మిగతా వాళ్ళు గుండె ధైర్యం సన్నగిల్లి
అక్కడి నుంచి పారిపోసాగారు. అలా
పారిపోయే శత్రువులను, 'జై మరాఠీ!'
అని అరుస్తూ మందరదేవుడి సైనికులు
వెనుక నుంచి కత్తులతో పాడిచి, మరి
కొందరిని హతమార్చారు.

కొద్దిసేపటిలో అంతా సద్దుమణిగింది.
అకాకాన ఉరుముల రణగొణ ధ్వని తప్ప
కోట ప్రాంతం నుంచి కూడా ఏ ధ్వనీ
రావటం లేదు. చావు తప్పంచుకున్న
కుండలినీ సైనికులు కొందరు మాత్రం
గురాలను ఆ కొబ్బరి తోటలోనే వదిలి,
కోట కేసి పరిగెత్తుతున్నారు. ఆసరికి కోట
కుండలినీ సైనికులవశం అయిపోయింది.
రాజప్రాసాద ప్రాంతంలో యింకా
ఎదిరిస్తున్న కొద్దిమంది మరాఠ సైనికులు
మాత్రం వున్నారు.

మందరదేవుడికీ, అతడి సైనికులకూ
స్వల్పమైన దెబ్బలు తప్ప ప్రమాదకర

మైన గాయాలేమీ తగల లేదు. కాని
ఆందరూ బాగా డస్సిపోయి వున్నారు.

మందరదేవుడు కత్తి ఒరలో పెట్టి,
"ఇక మనం జాగు చేయటం క్షేమం
కాదు," అంటూ తీరం దగ్గిర వున్న
పడవల కేసి బయలుదేరాడు.

నలుగురు సైనికులూ ఒకసారి విచా
రంగా తలలు ఎత్తి కోటప్రాంతం కేసి
చూసి, తలలు వంచుకుని తమ రాజును
ఆనుసరించి నడిచారు.

ద్రోహి అయిన అంగరకుడు చెప్పి
నట్టుగా రెండు పడవలైతే సముద్రతిరాన
వున్నవి కాని, అవి సముద్రం మీద దూర
ప్రయాణానికి పనికి వచ్చేవి కావు. అవి
చాలా చిన్న పడవలు. తెరచాపల్లాంటి
సాధనాలతో కాక తెడ్ల సహాయంతోనే
వాటిని నడపవలసి వుంటుంది.

మందరదేవుడు పడవలను సమీపించి,
హాతాత్తుగా ఏదో ఆలోచన వచ్చినవాడిలా
సైనికుల కేసి తల పంకించాడు.

—(ఇంకా వుంది)