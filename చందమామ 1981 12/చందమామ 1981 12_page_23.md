ప్రేమను చూపడమే గాక, ఎంతో ఉదా రంగా కూడా ప్రవర్తించిన ధనయ్య, శరభయ్యల మధ్య వచ్చిన చిన్న తగాదాను పరిష్కరించి, ఎవరు అర్హులో నిర్ణయించి వారికి ఆశ్రమ నిర్వహణను అప్పగించ వలసింది పోయి, అయిపు లేకుండా పోవడంలో అతని ఉద్దేశం ఏమిటి? ఇద్దరూ తనకు కావలసిన వాళ్ళే గనక తీర్పు చెప్పడానికి మొహమాటపడి, తప్పించుకొని పోవడం న్యాయం అనిపించు కుంటుందా? ఈ సందేహానికి సమాధానం తెలిసి కూడా చెప్పకపోయావో నీ తల పగులుతుంది,'' అన్నాడు.

దానికి విక్రమార్కుడు, ''గుణమల్లుడి ప్రవర్తన అర్థరహితమైనదేమీకాదు. తనను అభిమానించే ధనయ్య, శరభయ్యల మధ్య తగాదాను తీర్చి, అర్హతను నిర్ణయించి పదవి ఇవ్వడానికి ఆయన రాజు పదవిలో వున్నవాడు కాదు. కనీసం సాధారణమైన మనిషి కూడా కాదు. మామూలు మనుషులలోని బలహీనత

లను ఏవగించుకొని అతడేనాడో వారికి దూరమయాడు. కాకపోతే గ్రామప్రజలలోని భక్తినీ, ముక్తిపట్ల వారు చూపుతున్న ఆసక్తినీ గమనించి, వారికి తనకు తెలిసిన జ్ఞానాన్ని తెలియజేయడానికి, వారి కోరికల మేరకు మనుషుల మధ్య బతి కేందుకూ అంగీకరించాడు. అయితే తను ఆనుకొన్న భక్తులలో కూడా ముక్తిపట్ల కన్న అధికారం పట్ల ఆసక్తి హెచ్చుగా వుండటం గమనించి జాడతెలియకుండా ఎటో వెళ్ళిపోయాడు. అతడ లా వెళ్ళిపోవడానికి కారణం మొహమాటం కాదు. అధికారం కోసం తాపత్రయపడే ధనయ్య, శరభయ్యల మీద ఏవగింపు. ఈ ఏవగింపు అతడికి సహజంగా వున్నదే! అధికారం కోసం తన సోదరులు ఘర్షణపడి చని పోయేసరికి అతడు రాజ్యాన్ని సైతం వదిలి వేశాడు కద!'' అన్నాడు.

రాజుకు ఈ విధంగా మౌనభంగం కలగి గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పీతం)