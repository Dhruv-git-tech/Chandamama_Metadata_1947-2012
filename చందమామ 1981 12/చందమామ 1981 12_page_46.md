“ వాడికి యీ మాత్రం తెలివి తేటలు కూడానా ? వాడొక మొద్దు స్వరూపం,” అంటూ అవతారం తెలిగి నవ్వేశాడు.

ఇద్దరూ చీకటి పడుతూండగా, బాడుగ బండిలో బయలుదేరారు. తెల్లవారేలోపల పట్టం చేరవచ్చని వాళ్ళ నమ్మకం. కాని, బండి సగం దూరం వెళ్ళేసరికి పెద్ద పెట్టున వర్షం ప్రారంభమైంది. వాన జల్లుకు భార్యాభర్తలిద్దరూ బాగా తడిసి పోయారు. ఇంతలో బండి చక్రం ఒకటి, దారి పక్కనున్న గుంటలో దిగిపోవడంతో, ఎద్దు కాలుజారి పక్కను పడిపోయింది.

బండివాడు నానాప్రయాసాపడి, ఎద్దును నిలబెట్టాడు. కాని, ఆది కాలొకటి కుంటుతూ, పారిపోయేందుకు గింజుకో సాగింది. వాడు అవతారంతో, “ఇక, యీ బండి కదలటం కల్ల. ఆ కనబడే చెట్ల వెనక ఊరొకటున్నది. సగం బాడుగ యిచ్చి వెళ్ళండి,” అన్నాడు చిరాకు పడుతూ.

ఇక చేయగలిగిందేమీ లేదు గనక అవతారం, భార్యతో బండివాడు చెప్పిన చెట్లకేసి బయలుదేరాడు. కొంత దూరం వెళ్ళాక, మెరుపుల వెలుగులో కొన్ని ఇళ్ళు కనిపించాయి. అయితే, ఆ సరికే అర్ధరాత్రి దాటిపోవడంతో, ఎక్కడా దీపపు కాంతి లేదు.

ఆవతారం దారిపక్కన వున్న ఒక పాడుబడిన ఇంటి అరుగు మీద కూర్చుంటూ, “ఈరాత్రి, యీ పరుచనే గడిపేద్దాం,” అన్నాడు భార్యతో.

పాడుబడిన ఇళ్ళల్లో పిశాచాలు వుంటాయని, కామాక్ష ఎన్నో కథలలో విని వున్నది. ఆ రాత్రి అక్కడ గడపడమనానే, ఆమెకు వణుకు పుట్టింది.

కామాక్ష చిన్న గొంతుతో, “పిశాచాలకు యిలాంటి ఇళ్ళంటే యిష్టమని, చాలా మంది చెప్పగా విన్నాను,” అన్నది.

ఈ మాటలు వింటూనే అవతారానికి ముచ్చెమటలుపోశాయి. అయితే, భార్య ముందు చులకన కావడం యిష్టం లేక,