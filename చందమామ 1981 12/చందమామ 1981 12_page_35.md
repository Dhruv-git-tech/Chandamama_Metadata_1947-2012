“ఆయనలో మరే లోపం లేదుగాని, భోజనం దగ్గిర ఆయనకు ఒకటీ రుచించదు. ఎన్ని విధాల మంచి వంటకాలు చేసినా, ఏదో ఒక తప్పు పడతాడు. ఏం చేసి ఆయనను తృప్తిపరచాలో, ఎంత ఆలోచించినా తెలియకుండా వున్నది,” అన్నది కటాహకుడి భార్య.

“అవును. వాడు తిండి దగ్గర లోగడ కూడా యిలాగే నానాతిప్పలు పెట్టేవాడు. అందుచేత యీసారి వాడు భోజనానికి కూర్చుని యిది బాగాలేదు, అది బాగా లేదు అన్నప్పుడు ఒక శ్లోకం చదువు. ఆ శ్లోకం నీకు రాసి యిస్తాను. దాన్ని బాగా కంఠస్థం చెయ్యి. అది చదివా వంటే, వాడు తప్పులు పట్టటం మానేసి, పెట్టినదేదో తింటాడు,” అంటూ బోధిసత్వుడు ఆమెకు ఒక శ్లోకం రాసి యిచ్చాడు.

బోధిసత్వుడు కొద్ది రోజులు అక్కడ వుండి, కాశీనగరానికి తిరిగి వెళ్ళి పోయాడు. ఆయన వెళ్ళగానే కటాహ

కుడు మరింతగా విజృంభించాడు. భోజనం ముందు కూర్చుని పడ్డించిన ప్రతిపదార్థాన్నీ, నిందించసాగాడు.

ఒక రోజున కటాహకుడు యిలా చీద రించుకుంటూ వుంటే, అతడి భార్య యీ శ్లోకం చదివింది:

“బహూంపి సో వికత్తేయ్య అంఞాం జనపదం గతో, అన్వాగంత్వాన దూసేయ్య భుంజ భోగే కటాహక.”

(కటాహకుడు అనేకవిధాల తిట్లు తిని, వేరొకచోటుకు పోయి, ఇతరులను దూషిస్తూ సకలభోగాలూ అనుభవిస్తాడు.)

దీని అర్థం కటాహకుడి భార్యకు తెలియదు. కాని కటాహకుడు మాత్రం, తన యజమాని తన పేరుతోసహా, తన రహస్యమంతా భార్యకు చెప్పేశాడని భయపడి పోయాడు.

ఆ తరవాత అతడు ఏది వడ్డిస్తే అది తిని సంతృప్తిపడుతూ, సుఖంగా కాల క్షేపం చేశాడు.