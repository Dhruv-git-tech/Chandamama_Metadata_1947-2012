హసన్ కాలుగాలిన పిల్లిలాగా గదులన్నీ తిరిగి, తన అక్కలు వాడే వస్తువులు, వారు తిరిగే చోట్లూ చూసి వేదనపడ్డాడు. ఒకసారి అతను తెరవరాని తలుపువద్దకు వచ్చాడు. దాన్ని తెరవరాదన్న సంగతి జ్ఞాపకం వచ్చి వెనక్కు వెళ్ళిపోయాడు.

ఆయితే అతని తలలో ఆలోచనలు వెనక్కు తిరగలేదు: ''ఈ తలుపు తెరవ రాదనటానికి కారణం ఏమై ఉంటుందీ? ఆ గదిలో ఏమి వింత ఉండవచ్చును? ఏమైనా ఆ గదిలోకి పోనని మాట ఇచ్చాను గద!'’ ఇలా అనుకుని కూడా అ తలుపును అతను మరువలేకపోయాడు. దాన్ని గురించిన ఆలోచనలతో అతనికి నిద్రగూడా పట్టలేదు. ఏమైతే ఆయింది, అ తలుపు తెరుద్దామనుకున్నాడు. పోనీ తెల్లవారిన దాకా ఆగుదామనుకున్నాడు. చిట్టచివరకు, ''ప్రాణం పోయినా సరే ఆ తలుపు తెరిచి అక్కడేమున్నదో చూడ వలసిందే!'' అని నిశ్చయించుకున్నాడు.

హసన్ ఒక దివ్వే తీసుకుని అ తలుపు చగ్గిరికి వెళ్ళితాళం చెవి పెట్టి తిప్పాడు. నిశ్చబ్దంగా తలుపు దానంతట అదే తెరుచుకున్నది. హసన్ నిర్ఘయంగా లోపలికి అడుగు పెట్టాడు.

ఆ గదిలో ఒక కర్రసామాను గాని, తివాసిగాని, చాపగాని, ఏమీలేదు. ఖాళీ

గది. ఒక పక్కగా నిచ్చెన ఉన్నది. అది గది కప్ప దాటి పైకి వెళ్ళిపోయింది. హసన్ నిచ్చెన మెల్లెక్కి కప్పలో కంత గుండా పైకి వెళ్ళిపోయాడు.

ప్రైభాగం సమతలంగా ఉన్నది. అక్కడ అతనికొక చిన్న తోట కనిపించింది. అందులో మొక్కలూ, పూల పొదలూ ఉన్నాయి. అతను ఆ తోటలోకి అడుగు పెట్టేసరికి ఒక అత్యద్భుతమైన మనోహర దృశ్యం అతని కంట పడింది. అతని ముందు ఒక నిశ్చలమైన సరస్సు అద్దంలాగా ఆకాశాన్ని ప్రతిబింబిస్తున్నది. సరస్సుకు అవతలి వైపున ఒక వింతైన భవనం వున్నది. దాని బురుజులు ఎంతో