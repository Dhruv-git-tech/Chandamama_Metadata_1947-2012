మాయకల

శేఖరుడు, విఠలుడు మంచి స్నేహితులు.
బాల్యం నుంచి యిద్దరూ కలిసి చదువు కున్నారు. చదువులు పూర్తయాక విఠలుడి కన్న, శేఖరుడికి మంచి ఉద్యోగం దొరి కింది. ఒకే ఊళ్ళో స్థిరపడ్డారు.

విఠలుడి భార్య శ్యామలకూ, శేఖరుడి భార్య విమలకూ మధ్య అంతగా స్నేహం కుదరలేదు. అందుకాక్రణం, విమల ధనవంతుల యింటి నుంచి వచ్చినది కావడం. ఆమెకు శ్యామల అంటే చిన్న చూపు.

దురదృష్టవశాత్తూ ఒకసారి అగ్నిప్రమా దంలో విఠలుడి యిల్లు కాలిపోయింది. అతడు భార్యా, బిడ్డలతో బయటపడి ప్రాణాలు రక్తంచుకున్నాడు. అతడి సర్వస్వం అగ్నికి ఆహుతి అయిపోయింది.

విఠలుడి దీనస్థితికి శేఖరుడు చాలా బాధ పడ్డాడు. తనలాగే అతడికి మరి

కొందరు ఆప్తమిత్రులున్నారు. అందరూ కలిసి ధన సహాయం చేసి, విఠలుడు తిరిగి యిల్లు కట్టుకునేందుకు తోడ్పడ వలసి వున్నది.

కానీ, సమయానికి శేఖరుడి దగ్గిర డబ్బు లేదు. భార్యకు పుట్టింటి వాళ్ళు పెట్టిన నగలు మాత్రం వున్నవి. విమలకు బంగారమంటే వల్లమాలిన మమకారం, నిద్రపోయేటప్పుడు కూడా నగలు మెడలో వుండవలసిందే.

శేఖరుడు యిరుకున పడ్డాడు. తను ధన సహాయం చేయలేకపోయినా, కనీసం బంగారు వస్తువుల్ని యిస్తే, విఠలుడు వాటిని ఎక్కరైనా కుదువపెట్టి డబ్బు తెచ్చుకోగలడు. పరిస్థితులు మెరుగయాక వాటిని తిరిగి తనకు యివ్వగలడు. కాని, విమల యిందుకు ఒప్పుకునే తత్యం గలది కాదని, అతడికి తెలుసు.