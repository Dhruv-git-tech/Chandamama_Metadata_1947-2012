అమృతం ఉందనిపించింది. గోకుల మంతా అనందం పొంగిపార్టింది,

కృష్ణుడు బాగా యెదిగాడు. గోవర్ధన గిరిని ఎత్తి ప్రళయ భీకరమైన జడివాన నుండి గోవులనూ, గోపకులనూ కాపాడి, ఇంద్రుడికి గర్వభంగం చేశాడు.

గోవర్ధన ప్రాంతంలో ఒకనాడు కృష్ణుడు ఆవులను కాస్తూండగా, చంకను పెద్ద మద్దెల పెట్టుకొని వస్తున్న ఒక పెద్ద మనిషి, “అబ్బాయి, ఇక్కడ కృష్ణుడు అనే అబ్బాయి ఉన్నాడట. మురళి చాలా గొప్పగా వాయిస్తాడని చెప్పుకుంటున్నారు. ఆ మురళి గానం ఏపాటిదో చూద్దామని వచ్చాను. అతడి ఉనికి చెప్పగలవా ?” అన్నాడు కృష్ణుడితో.

“స్వామీ, ఆ కృష్ణపరమాణువును నేనే! తమరెవరో చాలా గొప్ప మృదంగ విద్వాంసుల్లాగ ఉన్నారు. తమ రెవరో తెలియని వాణ్ణి, కాస్త సెలవియ్యండి, స్వామీ!” అని కృష్ణుడు చేతులు జోడిస్తూ అన్నాడు.

“నన్ను మృదంగకేసరి అని పిలు స్తారు. మాది దక్షణ దేశం. మధురానగ రానికి వెళ్తున్నాను. కంసుడు ధనుర్యాగం చేస్తాడుట. అప్పుడు నా మద్దెల విద్యత్తును ప్రదర్శిద్దామని వెళ్తున్నాను,” అన్నాడు మృదంకేసరినని చెప్పుకొన్న పెద్దమనిషి.

ఆతని కాలికి రత్నఖచితమైన గండ పెండెరం, చేతులకు కెంపులు తాపిన సింహ తలాటాలు, మెడలో బంగారు నిమ్మకాయల దండ, చెవులకు పెద్ద కుండలాలు. ధగధగా మెరుస్తున్నవి. మద్దెల నిండా నవరత్త స్వర్ణ పతకాలు తాపి ఉన్నవి.

కృష్ణుడు వాటిని చూసి అబ్బుర పడుతూ, “స్వామీ, నేను అవుల్ని కాసే సామాన్య గోపకుణ్ణి. నా పిల్లనగ్రోవి సాదా వెదురుబొంగు ముక్క! మీ దక్షణదేశ విద్వాంసులు, తాళానికి ప్రసిద్ధులు. ఇహ నేను ఏదో ఒక రాగాన్ని ఊది, అవుల్ని పాలించుకోవడం తప్పితే, మరేదీ తెలి యని గాలిపాటగాణ్ణి మాత్రమే!” అన్నాడు.