ఆ మర్మాడు బలరాముడు గబగబా వచ్చి యశోదతో, '‘అమ్మా! తమ్ముడు మన్ను తింటున్నాడు. అబద్ధం కాదు, వాడి నోరు చూడు!'' అని చెప్పాడు. యశోద చరచరా వెళ్ళింది.

కృష్ణుడు మట్టి ముద్దలు వరసగా పేరుస్తున్నాడు. యశోద కృష్ణుడి చెవిపట్టి, '‘ఏదీ నోరు తెరు!'' అన్నది.

‘‘నన్ను నీచేత కొట్టించాలని ఎవరో ఏదో చాడి చెప్పినట్టుంది. నీలాపనిందలు పడతాయని నిన్ననే కదా నువ్వు చెప్పావు? మట్టితో, ఉండ్రాళ్ళు లడ్డు చేస్తున్నా నమ్మా. మట్టితో చేసిన వినాయకుడు మన్నుతో చేసినవైతేనే నిజంగా తింటా డమ్మా!'’ అన్నాడు కృష్ణుడు.

యశోద లెంపలు వేసు కుంటూ, '‘తప్పు నాయనా, తప్పు! మన్నుతో చేసినా, రాయితో చెక్కినా దేవుడు దేవుడే! అపచారం స్వామీ! విఘ్మేశా! పిల్లవాడి మాటలు ఏ మాత్రం పట్టించుకోకు!''

ఆని ధ్యానించింది.

‘‘అయితే వచ్చే వినాయక చవితికి వెన్ను ఉండ్రాళ్ళు. నేతి లడ్డు బోలెడన్ని చెయ్యి. ఎన్ని తింటాడో చూస్తా, తినక పోతే తినిపించుతా!'’ అన్నాడు కృష్ణుడు.

‘‘ముందు నీ నోరు చూపించు!’’ అంటూ యశోద వంగి చూడబోతూంటే

కృష్ణుడు ‘‘ఆఁ’’ అంటూ బార్లా నోరు తెరిచాడు.

యశోద అలా చూస్తూనే ముచ్చెమటలు పట్టి చతీకిల కూలబడింది. కృష్ణుడి నోటిలో బ్రహ్మాండాలు, నక్షత్రమండలాలు, సూర్యుళ్ళు, చంద్రుళ్ళు, సముద్రాలు, పర్వతాలు: సమస్తమూ కనిపించాయి. పాలు పితుకుతున్న యశోద వీపున వారి, మెడ చుట్టూరా చిట్టిచేతులుచుట్టి, పాలల్లో చందమామను చూపిస్తున్న కృష్ణుడు కనిపించాడు. యశోద కల అనుకుని గిల్లుకొని కళ్లు నులుముకొంది. కల కాదు, ఏ దేవతో, వినాయకుడో తనను మాయలో ముంచేస్తున్నాడని అనుకుంటూ చుట్టూరా