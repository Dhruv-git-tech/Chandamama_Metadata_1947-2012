ఎక్కడ దాచారో చెప్పండి,” అన్నాడు పళ్ళు కొరుకుతూ.

నిలువెల్ల పణికిపోతున్న భార్యను సముదాయిస్తూ శేఖరుడు, దొంగతో, “బయిటి నుంచి చూసి, ఖరీదైన ఇల్లు గదా, పెద్ద మొత్తంగా డబ్బు దొరక్క పోతుందా ఆని లోపల ప్రవేశించి వుంటావు. మాది చిన్న సంసారమైనా, పై వాళ్ళతో సరితూగాలన్న ఆశకొద్దీ, కాస్త దుబారా ఖర్చులు చేస్తుంటాము. నిజం చెప్పాలంటే, మేం యిప్పుడు తలమునక లయ్యే అప్పుల్లో వున్నాం,” అన్నాడు తొణకకుండా.

దొంగ కొంచెం సేపు వూరుకుని, “ఛి, దొంగతో అప్పలగొడవ చెప్పకునే నువ్వు. ఏమన్న మగాడివి ! అయినా యిందులో ఏదో మోసం వున్నదని నా అనుమానం. ఈసారి నిన్ను గురించి ముందుగా ఆరా తీసివస్తాను. నువ్విప్పుడు చెప్పింది ఆబద్ద మని తేలిందో !” అంటూ గట్టిగా కత్తి ఝఠిపించి బయిటికి వెళ్ళిపోయాడు.

దొంగ అట్లు పోగానే విమల తేరుకుని, “చూశారా, మీ కల నిజమయింది. ఆదృష్టం బావుండి, ముందుగానే జాగ్రత్త పడ్డాం,” అన్నది.

మరి కొన్నాళ్ళు గడిచాక విభలుడు అర్థికంగా నిలదొక్కుకుని, కుదువపెట్టిన శేఖరుడి నగలు విడిపించి, అతడి కిచ్చాడు.

శేఖరుడు వాటిని తెచ్చి భార్యకిస్తూ, “ఇంతకాలం గడిచాక, యింకా దొంగల భయమేమిటి ?” అన్నాడు.

విమల నగలను ఆప్యాయంగా ఒకటికి రెండుసార్లు కళ్ళకు అద్దుకుని. మెడలో వేసుకున్నది.

శేఖరుడు భార్య అమాయకత్వానికి సవ్వు కున్నాడు. ఆమె కలల పిచ్చి ప్రాణమిత్రుడికి ఆపదలో సాయపడింది. తన కల నిజమని నమ్మించడం కోసం, అతడు మరొక స్నేహితుణ్ణి దొంగగా ఇంట్లో ప్రవేశపెట్టిన సంగతి, అతడేనాడూ భార్యకు చెప్పలేదు.