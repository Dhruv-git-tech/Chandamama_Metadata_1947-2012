ఇది జరిగిన వారం రోజుల తరవాత రామనాథబాబుకు విపరీతమైన తల నొప్పతోపాటు, ఒళ్ళు తిరగడం ప్రారంభమైంది. సుబ్బుశాస్త్రి మూడు మందు పాట్లాలిచ్చి, యజమాని నుంచి మూడు రూపాయిలు పట్టుకుపోయాడు.

ఈ మందూ మంచి గుణం యిచ్చింది. రామనాథబాబు, సుబ్బుశాస్త్రిని బాగా మెచ్చుకుని, “వంట పనులు చేస్తూనే, నువ్వింత గొప్ప వైద్యుడివి ఎలా అయావో అర్థం కావడం లేదు!” అన్నాడు.

ఇలా సుబ్బుశాస్త్రి వండినవి తింటున్న రామనాథబాబుకు వారాని కీ, పది రోజులకూ ఏదో జబ్బు చేయడం, సుబ్బు శాస్త్రి డబ్బు తీసుకుని మందులిచ్చి వాటిని కుదర్చడం పరిపాటి అయింది.

ఒకనాడు ఏదో ఆలోచిస్తున్న రామనాథబాబుకు హతాత్తుగా వంటవాడి మీద అనుమానం కలిగింది. రంగయ్య వంట వాడుగా వుండగా తనకేనాడూ సుస్తే అంటూ చెయ్యలేదు. సుబ్బుశాస్త్రి వంట

వాడుగా వచ్చాకే, యీ అజీర్తులూ, తల నొప్పలూ ప్రారంభమయినై!

ఆ మర్నాడు రామనాథబాబు, సుబ్బు శాస్త్రిని పనిలో నుంచి తీసి వేశాడు. ఈ సంగతి తెలిసిన ముగ్గురు వంటవాళ్లు, ఉద్యోగంకోసం ఆయన దగ్గిరకు వచ్చారు.

రామనాథబాబు ఆ ముగ్గుర్నీ, “వంట చెయ్యడంతోపాటు, మీకేమైనా వైద్యం కూడా తెలుసునా?” అని అడిగాడు.

వాళ్ళల్లో యిద్దరు మాత్రం, తమకు కొద్దిపాటి వైద్యం చేతనవునన్నారు. మూడో వాడు తనకు వైద్యం తెలియదన్నాడు.

రామనాథబాబు వైద్యం తెలియదన్న వాడికి వంటవాడి ఉద్యోగం యిచ్చాడు. వాడి వంట ఆయనకు నచ్చింది. ఆన్నిటి కన్న ముఖ్యం: యీ వంటవాడు వచ్చాక ఆయనకు ఎలాంటి జబ్బు చెయ్యలేదు.

“సుబ్బుశాస్త్రి వంటను వ్యాపారంగా, వైద్యాన్ని వృత్తిగా చేసుకున్నాడు. ఈ అనుమానం నాకు మొదట్లోనే రావల సింది,” అనుకున్నాడు రామనాథబాబు.