కాంతమ్మ దొంగలా పార్వతమ్మ ఇంట్లోకి పోవడం, డబ్బు మూటతో తిరిగి బయిటికి రావడం రాజుగారు కాపలా పెట్టిన ఇద్దరు భటులు, వీధి అవతల ఒక ఇంటి ముందు కూర్చుని గమనించారు. వాళ్ళు కాంతమ్మ ఇల్లంతా వెతికి, రెండువేల రూపాయిలూ పట్టుకుని, ఆమెనూ, పార్వతమ్మనూ రాజు దగ్గిరకు తీసుకుపోయారు.

రాజు, పార్వతమ్మతో, ''నీకిచ్చిన రెండు వేల రూపాయిలూ, నా భటులకు యీ కాంతమ్మ ఇంట్లో దొరికినై. పారుగున వుండి, స్నేహం నటిస్తూ ఇలాంటి ద్రోహం చేసినందుకు, యీమెను కఠినంగా శిక్షించబోతున్నాను,'' ఆన్నాడు.

కాంతమ్మ వణికిపోతూ, చేసిన నేరం ఒప్పుకోబోతున్నంతలో పార్వతమ్మ ఆడ్డు పడి, రాజుతో, ''ప్రభూ, మీ భటులు పారబడ్డారు. నేను మొదట్లో కాంతమ్మ కూతురు పెళ్ళికి ఒక వెయ్యి రూపాయి లీస్తే, సరిపోతుందనుకున్నాను. కాని,

కొంత ఆలోచించిన మీదట రెండు వేలూ యివ్వడం బావుంటుందని తోచింది. ఆలాగే యిచ్చాను. ఒక వెయ్యి రూపాయలు పెట్టెలో మూలుగుతున్నంత మాత్రాన, నాకు ఒరిగేదేమిటి !'' అన్నది.

పారుగింటావిడ తప్పిదాన్ని కప్పి పుచ్చేందుకు, పార్వతమ్మ యిలా చెప్పుతున్నదని గ్రహించిన రాజు, మనసులోనే ఆమె స్నేహ పాత్రతను మెచ్చుకుని, పార్వతమ్మతో, ''నీ నిజాయితీ మెచ్చడగింది. ఆ రెండు వేల రూపాయిలతోపాటు, నీకు మరొక వెయ్యి రూపాయిలు బహుకరిస్తున్నాను. ఈ డబ్బంతా నీ దగ్గిరే వుంచుకుని, కాంతమ్మ కుమార్తె పెళ్ళి సక్రమంగా జరిపించడమే కాక, ఆమె వక్ర బుద్ధిని సరిచేసే బాధ్యత కూడా నీ మీదే పెడుతున్నాను,'' ఆన్నాడు.

డబ్బు తీసుకుని ముందు పార్వతమ్మా, చేసిన తప్పుకు చెంపలు వేసుకుంటూ వెనకగా కాంతమ్మా ఇళ్ళకు బయలు దేరారు.