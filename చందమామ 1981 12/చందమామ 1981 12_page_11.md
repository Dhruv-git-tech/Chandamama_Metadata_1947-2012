చేశాడు. ఆప్పన్న రాజును ఆశీర్వదిం చాడు. జయజయ ధ్వానాలతో సభ దద్దరిల్లి పోయింది.

ఆ సాయంత్రం వెంకప్ప, మహాకవి అప్పన్నను చూడబోయాడు. ఎంతో సులువుగా వాడికి, ఆయన దర్శనం లభించింది. వెంకప్ప ఆయనకు విన యంగా నమస్కరించి, “నా తెలివి తేటలు ప్రదర్శించే అవకాశం యిస్తే, ఎంతటివారి నైనా మెప్పించగలను. మీ మాట సాయంతో, నేను రాజుగారి కొలువులో ఉద్యోగం సంపాయించుకో వాలనుకుంటున్నాను,” అన్నాడు.

అప్పన్న ఆశ్చర్యపోయి, “నాయనా, నువ్వేవరివో గాని వెర్రి వెంగళప్ప లాగున్నావు. అలా కాకపోతే, కొలువులో ఉద్యోగం కోసం నా దగ్గిరకు రావు,” అన్నాడు.

వెంకప్ప ముఖం చిన్నబుచ్చుకుని. “అంతా అన్నట్టే, మీరూ అన్నారు! రాజు గారి చేత కనకాభిషేకం చేయించుకున్న మీకంటే గొప్పవారు, నా కెక్కడ దొరుకు తారు?” అన్నాడు.

అప్పన్న నవ్వి, “వెర్రివాడా, యీ సంగతి తెలియదా? ఒక కవిని సన్మానించడం రాజుకు గౌరవకారణం అవుతుంది. అందుకే ఆయన నాకు కనకాభిషేకం చేశాడు. అంతకంటే ఆయనకు నా మీద ప్రత్యేకాభిమానం అంటూ ఏమీ లేదు. ఉద్యోగం కావాలంటే మంత్రి దగ్గిరకు వెళ్ళు, సేనాధిపతి దగ్గిరకు వెళ్ళు, విదూషకుడి దగ్గిరకు వెళ్ళు. ఆఖరికి ఆయన గారి క్షేరకుడూ, రజకుడూ ఆయినా, నీకు సాయపడవచ్చు. సన్మానం ముగిశాక, నే నెవరినో కూడా రాజుకు గుర్తుండకపోవచ్చు.” అన్నాడు.

వెంకప్పకు యీ ప్రపంచ మంతా ఆయోమయం అనిపించింది. వాడు, తండ్రికి కబురు పంపి, ఆయన ద్వారా రాజుగారి కొలువులో ఉద్యోగం సంపాదించి, అనామకుడుగా చాలా కాలం సుఖంగా జీవించాడు.