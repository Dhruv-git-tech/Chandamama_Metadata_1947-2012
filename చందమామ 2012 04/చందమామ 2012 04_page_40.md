ధనలక్ష్మి. కోడలు నవ్వి, 'ఇది పోటీ ప్రపంచం అత్తయ్యా! జీవితంలో నిలదొక్కు కోవాలంటే ఇప్పట్నుంచే కష్టపడక తప్పదు మరి,' అంది.

పిల్లలకు రెండు రోజులు వరుసగా సెలవులు రావడంతో అత్తగారిని, మామగారిని బైట తిప్పి తీసుకురమ్మని వాళ్లకు పురమాయించింది నీరజ. తాతయ్యను, నాన్నమ్మనూ తీసుకుని, సాయంత్రం ట్యాంక్ బండ్, లుంబినీ పార్క్, నెక్లెస్ రోడ్‌లో జరుగుతున్న ప్రదర్శనలను చూపించారు అన్నా చెల్లెళ్లు ఉత్సాహంగా.

తిరిగి వస్తూంటే దారిలో గొడవ జరుగుతూండటం కనిపించింది వారికి. రౌడీలా ఉన్న ఓ వ్యక్తి ఓ పెద్దాయనను కొడుతున్నాడు. అక్కడ చేరిన వారిని విచారిస్తే. రౌడీ ఆ పెద్దాయన గురించి అసభ్యంగా వ్యాఖ్యానించాడనీ, పెద్దాయన అభ్యంతరం చెబితే ఎదురు కొడుతున్నాడనీ తెలిసింది.

‘వాడికి నేను బుద్ధి చెప్పి వస్తాను,’ అంటూ అభిషేక్ కోపంగా వెళ్లబోతే, ‘మన కెందుకురా?’ అంటూ మనవణ్ణి ఆపబో

యింది ధనలక్ష్మి. ‘అన్నయ్యను వెళ్ళనీ నాన్నమ్మ!’ అంది అనిత.

ఆ రౌడీ చిన్నవాడైన తన మనవణ్ణి ఏం చితగ్గొడతాడోనని ఆ వృద్ధ దంపతులు అందోళన చెందుతుంటే.. అభిషేక్ వెళ్లి వాణ్ణి నాలుగు తన్నడంతో రౌడీ కాళ్ళకు బుద్ధి చెప్పాడు. తిరిగి వచ్చిన మనవడి వంక ధనలక్ష్మి ఆశ్చర్యంగా చూస్తుంటే, ‘దుష్టులకు దూరంగా ఉండాలిరా, అభీ! వాడు నిన్నే మైనా చేసుంటేనో? ఇంకెప్పుడూ గొడవల్లో తలదూర్చకు,’ అన్నాడు సీతారామయ్య.

అభిషేక్ నవ్వి, ‘దుష్టులకు దూరంగా ఉండాలన్నది మీ కాలం ఆలోచన తాతయ్యా! మాయువతరం సిద్ధాంతం ఏమిటో తెలుసా? దుష్టులకు బుద్ధి చెప్పడం!’ అన్నాడు సగ ర్వంగా. అన్నకు వత్తాసుగా నవ్వుతూ బొటన వేలు చూపించింది అనిత.

‘జౌరా, ఈ కాలపు పిల్లలు ఎంత ఎదిగి పోయారు!’ అనుకుంటూ ఆశ్చర్యం, ఆనం దాలతో ముఖాలు చూసుకున్నారు ఆ వృద్ధదంపతులు.