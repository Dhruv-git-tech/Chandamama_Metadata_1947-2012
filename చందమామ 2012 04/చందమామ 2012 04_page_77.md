## భారత దర్శిని

### రాబందుల కోసం రెస్టారెంట్

రాబందులు ప్రకృతిలో మిథున్నమైన విభాగం. ఇవి పకృతి స్వయం సిద్ధంగా ఏర్పర్చుకున్న పరిశుభకం. జంతువు లేదా పశువు అరణ్యంలో చనిపోయినప్పుడు రాబందులు మినహాయిస్తే మరేవీ వాటిని ఖాళీ చెయ్యవు. భారత్, పాకిస్తాన్, నేపాల్ లోని రాబందులు రెండు దశాబ్దాల క్రితం పెద్ద ఎత్తున చనిపోవడం ప్రారంభించాయి. ఎందుకంటే వ్యాధులపాలైన వ్యవసాయ జంతువులకు నొప్పి నివారక మందులు ఉపయోగించడం ప్రాచుర్యం పొందినప్పటినుంచి ఇలా జరుగుతూ వచ్చింది. భారీగా మందులు ఇవ్వబడిన పశువుల మాంసాన్ని తినడం ద్వారా రాబందులు తమ స్వంత పతనానికి నాంది పలికాయి. 2006లో భారత ప్రభుత్వం డైక్లోఫినాక్ మాత్రలను నిషేధించినప్పటికీ రైతులు దాన్ని వాడుతూనే ఉన్నారు.

రాబందులు పూర్తిగా నిర్మూలించబడకుండా కాపాడటానికి మహారాష్ట్ర ప్రభుత్వం ఫాన్‌షద్ అభయారణ్య కేంద్రం సహాయంతో పక్షులు తినటానికి ఒక సురక్షితమైన స్థలాన్ని రూపొందించే ప్రాజెక్టును తలపెట్టింది. ఈ ప్రత్యేక రాబందుల రెస్టారెంట్లు డైక్లోఫినాక్ లేని మృత కళేబరాలను గ్రామాలనుంచి కొని, వాటిని రాబందులకు పెట్టడానికి గాను ఇటుక లతో నిర్మించిన వేదికలపై ఉంచుతాయి. రాబందులు ఇక్కడే గూళ్లు నిర్మించుకుని తమ పిల్లలను పెంచడానికి కూడా ఇటుకలతో నిర్మించిన వేదికలు ఉపయోగపడుతున్నాయి.

బాక్సింగ్ రారాణి.

మెక్‌మేరీ కోమ్, మణిపూర్ లోని మోయి రాంగ్ లంఖాయి ప్రాంతంలోని కంగాథె గ్రామానికిచెందినమహిళా బాక్సర్. ప్రపంచ చాంపియన్‌షిప్‌లలో అయిదు ప్రపంచ టైటిళ్లను గెల్చుకున్న తొలి భారతీయ మహిళా బాక్సర్ ఈమే. ఆరు ప్రపంచ చాంపియన్షిప్‌లలో వరుసగా పతాకాలు గెల్చుకున్న ఏకైక బాక్సర్ కూడా ఈమే. 1983 మార్చి 1న మేరీ జన్మించింది. ఈమె మాంగ్టే టోన్సా కోమ్, మాంగ్టే అఖామ్ కోమ్‌ల పుత్రిక. సంతానంలో పెద్దది. మేరీ 17 సంవత్సరాల వయసులో రాష్ట్ర స్థాయి ఆథ్లెట్ పోటీల్లో పాల్గొనడం ద్వారా క్రీడా ప్రపంచంలోకి అడుగు పెట్టింది.