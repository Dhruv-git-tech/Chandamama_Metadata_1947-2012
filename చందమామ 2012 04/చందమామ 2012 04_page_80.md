6. బీర్బల్ చెప్పాడు. 'జహాపనా! నా పెంపుడు కుక్క ప్రపంచంలో కెల్లా అత్యంత నిజాయితీ కలిగిన జీవి. నేను ఏం పెట్టినా తోకాడిస్తూ తింటుంది, నన్ను ప్రాణంలా చూసుకుంటుంది.'

7. 'నా అల్లుడు ఉన్నాడు చూడండి. నేను తనకు ఏం పెట్టినా ఎన్నడూ తృప్తిచెందడు పైగా అది కావాలి, ఇది కావాలంటూ పోరు పెడతాడు. ఇంతకంటే నిజాయతీ లేని వాడిని నేను ఇంతవరకూ చూడలేదు మరి.'

8. అక్బర్ ఆగ్రహించాడు. 'అతడి తలను తీసివే యిద్దాం. నా రాజ్యంలో దురాశ కలిగిన అల్లుళ్లు ఉండడానికి వీల్లేదు.'

9. బీర్బల్ జోక్యం చేసుకున్నాడు. 'తొందరపడకండి ప్రభూ, స్వాభావికంగా అల్లుళ్లెవరూ దురాశపరులు కారు. మీ అల్లుడు కూడా దీనికి మినహాయింపు కాదు!' చక్రవర్తి బిగ్గరగా నవ్వేశాడు.

## భూమ్మీద అధిక ఉప్పు కలిగిన సముద్రం

మృత సముద్రం వాస్తవానికి చాలా పెద్ద సరస్సు. ఇది ఇజ్రాయెల్, జోర్డాన్ సరిహద్దు లలో ఉంటుంది. మామూలు సముద్రం కంటే పది రెట్లు ఎక్కువ ఉప్పు దీనిలో ఉంటుంది. మృత సముద్రంలో జీవం ఉనికిలో లేకపోవడానికి కారణం కూడా ఉంది మరి. నిజానికి మృతసముద్రంపై ఏ ఒక్క పక్షీ ఎగురుతుండగా మనం చూడలేము. దీంట్లో ఉప్పు ఎక్కువగా ఉండటమే కారణం. భూమి ఉపరితలానికి అత్యంత దిగు వన మృతసముద్రం ఉంది. సముద్రమట్టానికి ఇది 1,300 అడుగుల దిగువన ఉంది. ఇక్కడి నీళ్లలోని ఉప్పు 25శాతం కంటే ఎక్కువ. ఉప్పు ఇంత ఎక్కువ ఉంటోంది కాబట్టే మృత సముద్రంలో ఎవరయినా ప్రయత్నం చేయకుండానే నీటిపై తేలియాడు తుంటారు.