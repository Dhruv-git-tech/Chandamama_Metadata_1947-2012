రకు ఇభ్యునాయకుడు పోయి, భక్తితో నమ్మరించి, ‘విక్రమా! ఇదే మీ తాతగారైన విక్రమకేసరి మహారాజు సమాధి. మా ఇభ్యు శిల్పి తనకు చేతనైనంతలో ఆయన రూపం సమాధి మీద చెక్కాడు. ఆయన రూపం నీకు బాగా గుర్తున్నదా?’ అని అడిగాడు.

విక్రమకేసరి సమాధిపై ఉన్న తన తాతగారి రూపశిల్పం కేసి కొంచెం సేపు పరీక్షగా చూసి, ‘సందేహం లేదు. ఇందులో మాతాతగారి ముఖలక్షణాలన్నీ వున్నవి. ఆయన్ని నేను చాలా చిన్న వయసులో చూసి ఉన్నా, ఆ ముఖం నాకు బాగా గుర్తే,’ అన్నాడు. ఇభ్యునాయకుడు చెప్పగా ఒకడు పరుగుపరుగున పోయి, రెండు పుష్పమాలలు తెచ్చాడు. విక్రమకేసరీ, శిఖిముఖీ ఆ

మాలలను సమాధి మీద వేసి నమస్కరించారు. ఆ తరవాత అందరూ తిరిగి గ్రామమధ్యంలో ఉన్న చుట్టు గుడిసెకు వచ్చారు. గుడిశే దగ్గర ఎర్రగండు శిఖిముఖికి ఎదురై, చిన్నగా మొరుగుతూ అతడి చుట్టూ గిరి కీలు కొట్టసాగింది. శిఖిముఖి దాని తలను ఆప్యాయంగా నిమిరాడు.

అందరూ మధ్యాహ్న భోజనాలు ముగించుకుని మాట్లాడుకుంటూ విశ్రాంతిగా కూర్చున్న సమయంలో ఇద్దరు ఇభ్యులు వచ్చి పూజారి అయిపూ ఆజా లేకుండా ఎటో పోయాడనీ, తామూ మరి కొందరూ కొండ ప్రాంతాలనే కాక, నదీతీరాన్ని కూడా పెతికామని తమ కులపెద్దకు చెప్పారు.

‘వాడు ఆ కొండల్లోనే ఎక్కడో ఏదో బిలాన్ని ఒకదాన్ని ఎంచుకుని అక్కడే గబ్బిలంగా దాగి ఉంటాడు. చీకటి పడితే గాని వాడు బైటికి రాడు. కాపలా కాయండి,’ అన్నాడు ఇభ్యునాయకుడు.

ఆ రాత్రి ఇభ్యునాయకుడు మరికొందరు ఇభ్యు ముఖ్యులతో సంప్రదించి, రెండు పడవలు అవసరం కాగలవని నిర్ణయించారు. అందులో ఒకటి శిఖిముఖీ అతడి అనుచరులు ప్రయాణించేందుకూ, రెండుదిశిథిలాలయంలో ఏమైనా అమూల్య వస్తువులు దొరికితే వాటిని తెచ్చేందుకూ ఉపయోగపడగలదని తేల్చారు. పోతే ఆ రెండు పడవలకు వెనకగా మరొకపెద్దపడవలో కొందరు ఇభ్యులను వాళ్లకు రక్షణగా