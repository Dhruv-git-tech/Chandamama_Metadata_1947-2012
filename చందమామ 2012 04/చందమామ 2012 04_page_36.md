చేసుకుని, దేశ పరిస్థితులను వాళ్లకు వివరిస్తూ, అంతర్గత ద్రోహుల విషపుమా టలు నమ్మకుండా ప్రభుత్వంతో సహ కరించమని కోరసాగారు.

చాలా చోట్ల ప్రజలు వారి మాటలతో ఆందోళనలు విరమించారు. అది గమనించి అంతర్గత ద్రోహులు, వారిపై దాడి చేయడంతో సైన్యం సహాయంతో, ధైర్యసాహసాలతో సారంగ పాణి, భూపతి వారందరినీ తుదముట్టించారు.

కొన్ని ప్రాంతాలలో, వారి మాటలు లక్ష్యపెట్టని ప్రజలు, విచక్షణా రహితంగా దేశ ఆస్థులను విధ్వంసం చేయడమే కాక, సారంగపాణి, భూపతిల మీద కూడా దాడి చేయడంతో వారు, అటు వంటి వాళ్లను సైన్యం సహాయంతో బంధించి రాజధానికి తెచ్చి కారాగృహంలో పడవేశారు.

అలా వారిద్దరి కృషితో, దేశంలో గొడ వలు, హింస తగ్గుముఖం పట్టాయి. పరిస్థితులు అదుపులోకి వచ్చాయి. దానితో, మంత్రి, మహారాణి, రాజప్రముఖులు అందరూ సంతోషించారు. ప్రజలు ఊపిరి పీల్చుకున్నారు. తన పాచిక పారకపోవడంతో విదిశ కంగు తింది.

మహారాజుని నిర్ణయించే రోజు రానే వచ్చింది. మంత్రి సహదేవుడు నిండు సభను ఏర్పాటు చేసి, సభికులతో, ‘సభా

సదులారా! ఈ యువకుల అవిరళ కృషితో అవంతీ రాజ్యం ఆపదలను దాటుకుని నేటికి ఒడ్డున పడింది. ప్రస్తుతం అంతర్గత సమస్యలు తొలిగి దేశంలో శాంతి సుస్థిరతలు నెలకొన్నట్లే. ముందుగా అందుకు కారణభూతమైన వీరిద్దరిని మనమంతా మనస్ఫూర్తిగా అభినందించాలి,’ అంటూ ఇద్దరినీ ఘనంగా సత్కరించాడు. ఆ సత్కారానికి సారంగపాణి, భూపతి ఎంతో సంతోషంతో కృతజ్ఞతలు తెలియ జేశారు.

సహదేవుడు, సారంగపాణిని ఉద్దేశించి, ‘సారంగా, నువ్వు బంధించి తీసుకువచ్చిన ప్రజలు చేసిన తప్పిదవేమె మిటి,’ అని ప్రశ్నించాడు.