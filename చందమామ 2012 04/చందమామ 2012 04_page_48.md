పించారు. వారు నిరుపేదలు. శక్తిసారుడు గుణవతి దగ్గరకు వెళ్లి చెయ్యి చూసి, ఆమెలో మంచి లక్షణాలుండటం గమనించి, 'అమ్మాయీ, నా దగ్గిర వడ్లు న్నాయి. వాటితో నాకీపూట భోజనం వండి పెడతావా?' అని అందరినీ అడిగినట్లే ఆమెను కూడా అడిగాడు.

గుణవతి ఈ మాట విని నవ్వనూ లేదు. ఆశ్చర్యపడనూ లేదు. ఆమె అతను కోరి నట్లుగా ఆ వడ్లతో భోజనం చేసి పెట్టడానికి ఒప్పుకున్నది.

ఆమె వడ్లు తీసుకుని తడిపి ఆరబెట్టి దంచి చెరిగి ఊక తీసింది. ఆ ఊకను అవ్వకిచ్చి, 'దీన్ని బంగారు పనివాళ్లకు అమ్మి ఆ డబ్బులతో అటే పచ్చివీ, అటే ఎండువీ కాని కట్టెలూ, ఉసిరిపప్పూ పట్టుకురా,' అన్నది.

అవ్వ అలాగే చేసింది. గుణవతి బియ్యం కడిగి పాయ్యవెలిగింది ఎసరు పెట్టింది. బియ్యం చిమడగానే వార్చి గంజి తీసి అందులో కొంచెం ఉప్పువేసి,

ఉసిరిపప్పు నూరి ముద్దచేసి శక్తిసారుడికి ఇస్తూ, 'ఈ ముద్ద నోట్లో వేసుకుని ఈ గంజి తాగండి. తరవాత కాస్సేపు విశ్రాంతి తీసుకుని, స్నానం చేసి వచ్చారంటే భోజనం పెడతాను,' అన్నది.

అన్నం కాగానే గుణవతి కొన్ని కట్టెలు ఆర్పి బొగ్గులు తీసి వాటిని అవ్వకిచ్చి, 'వీటిని కూడా ఎవరికైనా ఇచ్చి, కాస్త కూరా, మజ్జిగా పట్టుకురా!' అన్నది.

అవ్వ తెచ్చిన కూర వండి, భోజనాల వేళ దాటకుండానే గుణవతి అతిథిని స్నానం చేసి రమ్మన్నది.

శక్తిసారుడు స్నానం చేసి వచ్చి కూరా మజ్జిగతో సహా కడుపునిండా భోజనం చేశాడు. అతనికి గుణవతి పొదుపూ, యుక్తీచూసి చాలా సంతోషమయింది. ఆమెకు తన అసలు వృత్తాంతం చెప్పేసి తనను పెళ్లాడవలసిందిగా కోరాడు. గుణ వతి ఒప్పుకున్నది. అతను ఆమెను తన ఊరికి తీసుకుపోయి పెళ్లి చేసుకుని చాలాకాలం సుఖంగా జీవించాడు.