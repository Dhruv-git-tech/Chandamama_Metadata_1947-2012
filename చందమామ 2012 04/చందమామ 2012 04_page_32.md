వాడికి తిరిగి ఇచ్చెయ్యండి. అది ఆడదే నని వాడంటే, మగ చేప కావాలని అనండి.' అని షరీన్ భర్తకు నమ్మకంగా సలహా ఇచ్చింది.

ఖుస్రోకు తన రాణీపై చాలా మక్కువ. ఆమెకు అసంతృప్తి కలిగించడం ఆయ నకేమాత్రం ఇష్టం లేదు. అందుచేత ఆయన, తన మనసు బాధపడుతున్న ప్పటికీ బెస్తవాణ్ణి వెనక్కు పిలిపించాడు.

‘ఏమోయ్, ఈ చేప ఆడదా, మగదా?’ అని అడిగాడాయన.

బెస్తవాడు రాజుకు వంగి సలాము చేసి, ‘హుజూర్, ఈ జాతి చేపలలో ఆడా మగా లేదు. ప్రతి చేపా దేనికదే గుడ్లు పెట్టి పిల్లలు పొదుగుతుంది,’ అన్నాడు.

ఖుస్రో ఈ మాటలకు విరగబడి నవ్వుతూ, బెస్తవాడికి ఎనిమిదివేల కాసులిమ్మని ఉత్తరువు చేశాడు. అంత డబ్బూ ఎంచి బెస్తవాడి బుట్టలో వేశారు. వాడు పరమానందంతో బుట్ట తీసుకుని బయలుదేరాడు.

వాడు రాజభవనం ముందు ఆవర ణలో నుంచి పోతూండగా, ఒక కాసు బుట్టలో నుంచి పడి, గచ్చుమీద దొర్లి ఎటోపోయింది. వెంటనే బెస్తవాడు బుట్టను కింద పెట్టి, చుట్టుపక్కల అంతా వెతికి, పడిపోయిన కాసు ఏరుకుని, సంతోషంతో బుట్టలో వేసుకున్నాడు.

ఇదంతా మిద్దెమీద నుంచి ఖుస్రో అతని భార్యా చూస్తూనే ఉన్నారు.

‘చూశారా, ఎంత నీచుడో! ఒక్క కాసు పడిపోతే, ఎవరికన్నా పేదవాడికి దొరు’