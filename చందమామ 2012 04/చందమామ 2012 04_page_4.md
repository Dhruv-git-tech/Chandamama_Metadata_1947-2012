## ప్రియమైన పాఠకులకు!

ఏప్రిల్ నెల అంటేనే తీపి, పులుపూ రెండూ కలిసిన పదార్థం లాంటిది. ఒకమైపు మనం పరీక్షలకు సిద్ధమవుతూ, మరోవైపు సంవత్సర కాలంలో పడిన కష్టానికి ప్రతిఫలంగా మంచి మార్కులతో ర్యాంక్ సంపాదించడంపై దృష్టి పెడుతుంటాము. ఇది సంతోషించవలసిన సమయం కూడా! మనం క్రమం తప్పకుండా చదువుతున్నట్లయితే, తుది పరీక్షలలో మంచి ఫలితాలు సాధించే ప్రయత్నంలో ఒత్తిడికి గురికావలసిన అవసరం ఉండదు.

ఏప్రిల్ 1 అంటే ఏప్రిల్ పూల్స్ డే. మన స్నేహితులను మాటల్లో పెట్టి ఏమారుస్తుంటాము. మన సరదాను అందరూ సరైన స్ఫూర్తితోనే స్వీకరిస్తుంటారు. ఈసారి మీరు మిత్రులను ఏప్రిల్ ఒకటి సందర్భంగా ఎలా ఆటపట్టించారో మాకు తెలియజేయండి.

ఏప్రిల్ 1 న శ్రీరామ నవమి. శ్రీరామ జయంతి ఉత్సవాలతో మాసారంభమవుతుంది. ఏప్రిల్ 5 న మహావీరుడి జయంతి, 6 న హనుమాన్ జయంతి మరియు జీస్ క్రీస్తు శిలువను సందర్భంగా 4 గుడ్ ఫ్రైడేని జరుపుకుంటారు. ఈస్టర్ ఆదివారం క్రీస్తు పునరు త్ణానాన్ని జరుపుకుంటారు. పంటకోతల కాలం సందర్భంగా ఏప్రిల్ 13 న వైశాఖ పర్వదినం జరుపుకుంటాము. ఏప్రిల్ 14 న భారతరత్న డాక్టక్ బాబాసాహేబ్ అంబేద్కర్ జయంతిని జరుపుకుంటాము. ఈరోజునే తమిళనాడులో నూతన సంవత్సరం/విష్ణు పర్వదినాన్ని మరియు కేరళలో నూతన సంవత్సర వేడుకలను కూడా జరుపుకుంటారు.

యూరప్ లో ఆర్థిక సంక్షోభం నెలకొన్నది. కాని ఈ దేశాలే ఆర్థిక వ్యవస్థను ఎలా గాడిలో పెట్టుకోవాలంటూ భారత్ కు ఆమధ్య సలహా ఇవ్వడానికి ప్రయత్నించాయి. జీవితంలో పరిస్థితులు తారుమారవుతుంటాయి మరి. ఈరోజు బోధకుడుగా ఉన్న వ్యక్తిరేపు విద్యార్థిగా ఉండవలసి రావచ్చు. నేటి విద్యార్థి రేపటి బోధకుడుగా కూడా మారవచ్చు.

మేం కొత్తపుస్తకాలను ప్రారంభించడానికి, మొబైల్ ఇంటర్నెట్ లో కొత్తకార్యక్రమాలను చేపట్టడానికి ప్రయత్నిస్తున్నాము. మొబైల్ మరియు ఇంటర్నెట్ లో ఏం చదవాలనుకుంటున్నారో, చూడదలిచారో మాకు తెలియజేయండి. మీ అభిప్రాయాలను మా ప్రయత్నాల్లో భాగం చేస్తాం కూడా.

- సంపాదకులు