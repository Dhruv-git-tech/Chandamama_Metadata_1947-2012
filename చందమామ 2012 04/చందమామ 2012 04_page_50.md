అంటూ ఆచారి తన సరకుల జాబితాను వరాలయ్య చేతిలో పెట్టాడు.

ఆచారి పారుగింటివాడయినందున వరాలయ్య నవ్వుతూ ఆ జాబితాను అందుకోక తప్పలేదు.

ఆ రాత్రి వరాలయ్య ఆచారి ఇచ్చిన జాబితాని వివరంగా చదివి పడుకున్నాడు. అయితే వరాలయ్యకి ఓ పట్టాన నిద్ర పట్ట లేదు. రాత్రి అంతా కునుకు రాక వరాలయ్యకి ఒళ్లంతా వెచ్చగా అయిపోయింది.

ఉదయం లేచి పనికి నీరసంగా బయలుదేరుతూ దీనంగా మొహం పెట్టి ఉన్న వరాలయ్యని చూసి సీతారత్నానికి అనుమానం కలిగి, ‘అలా ఉన్నారేమిటీ, ఏమయింది మీకు,’ అంటూ వరాలయ్యను నిలదీసి అడిగింది.

వరాలయ్య అప్పుడు నిజాలు ఒక్కోటి బయటపెడుతూ, ‘కొంపమునిగింది. ఇన్నాళ్లుగా సరుకుల్ని పట్నం నుండి కారుచౌకగా కొనుక్కురావడం పచ్చి అబద్దమే రత్నం.. నీ మెప్పుకోసం రోజూ ధరలు తగ్గించి చెప్పి

నువ్వు పొంగిపోతుంటే నాకూ చాలా ఆనందం కలుగుతుండేది. కాని ఆచారి నిన్న అందించిన జాబితా చూసేసరికి రాత్రి నాకు గుండె ఆగిపోయినంతపనయింది. ఇంతమొత్తంలో నేను రోజూచెప్పే ధరలకి తీసుకురావాలంటే, ఆచారి ఇచ్చిన డబ్బుకు నా సంవత్సరం జీతమంతా కలిపినా చాలదే. రత్నం.. ఇపు డెలా..’ అంటూ నెత్తీనోరూ మొత్తుకున్నాడు.

సీతారత్నం వరాలయ్య చెప్పిన మాటలు విని నిర్ఘాంతపోయి కాస్సేపటికి తేరుకుని ‘మీ గొప్పలు మండా! ఇంకా నయం… ఇపు డైనా నిజాలు కక్కారు. మన పరువు పోతే పోయింది. మనం అప్పుల పాలు కాకూ డదు. అసలు విషయం ఆచారికి చెప్పి జాబితా ఇచ్చేసి వస్తా.’ అంటూ ఆచారి ఇంటికి పరుగులు తీసింది సీతారత్నం.

‘ఓరి నాయనో.. జీవితంలో ఎప్పుడూ అబద్దాలతో ఆనందాన్ని కొనకూడదు,’ అంటూ నెమ్మదిగా రోడ్డుమీదికి సైకిలు ఈడ్చుకు వచ్చి డ్యూటీకి పరుగు లంకిం చాడు వరాలయ్య.