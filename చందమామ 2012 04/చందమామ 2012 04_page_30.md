ఆఖరికి ఒకరోజు బాగా విసుగొచ్చి,
‘బాబులూ, పూటపూటకు మిమ్మల్ని సర్ది
కూర్చోబెట్టడానికే నా సమయమంతా సరి
పోయేలా ఉంది. ఇక నుండి వంతెనెక్కి
వెళ్లి మీ పనులు చూసుకోండి. నడక
ఆరోగ్యకరం కూడా,’ అన్నాడు చిరాగ్గా.

దాంతో చెంగయ్య, మంగయ్యలకు
ఒళ్ళుమండి. ‘నీ బల్లకట్టు లేకపోతే పని
జరగదనుకున్నావా,’ అంటూ విసవిస
వంతెనవైపు నడుచుకుంటూ వెళ్ళిపో
యారు. ఇదంతా చూస్తున్న బల్లకట్టు
మీది కొందరు మనుషులు నారయ్యతో,
‘నీకింత పొగరు పనికిరాదు. అసలే లావు
మనుషులు, రోజూ వంతెనెక్కి వెళ్లి రావా
లంటే ఎంత కష్టం. బల్లకట్టు నీకొక్కడికే
ఉన్నదన్న బడాయితో వచ్చిన బేరాన్ని కూడా
వదులుకున్నావు,’ అన్నారు.

అందుకు నారయ్య, ‘ఏం బేరం లే
బాబూ, రోజూ వాళ్లను సర్ది కూర్చోబెట్టేసరికి

నా తల ప్రాణం తోకకు వస్తోంది. నడక
ఆరోగ్యానికి మంచిదే లెండి. వారంరోజుల్లో
సన్నబడి ఆరోగ్యవంతులవుతారు. అప్పుడు
మీరే అంటారు. మంచిపని చేశావు
నారయ్యా అని, ఇక నాకు వాళ్లు ఎక్కనం
దువల్ల వచ్చిన నష్టం ఏం లేదు. పైగా వాళ్లు
కూర్చునే స్థలంలో ఇప్పుడు ఐదుగురు
కూర్చున్నారు. నాకు రూపాయిపావలా
లాభమేకదా,’ అన్నాడు తల ఎగురవేస్తూ.

‘ఓరి వీడి రూపాయి పావలా ఆనందం
పాడుగానూ, వీళ్లిద్దరూ రోజూ నడిచి సన్న
బడి ఆరోగ్యమంతులయిపోతే, నా ఆదాయం
సంగతి ఏం కాను.’ అంటూ బల్లకట్టు మీద
ఓ మూల కూర్చొని ఉన్న ఒక బక్కపలుచటి
వ్యక్తి మనసులో తెగ బాధపడ్డాడు. అతడు
ఆ ఊరి వైద్యుడు. చెంగయ్య, మంగ
య్యలు తమ స్థూలకాయం మూలంగా
వచ్చే అనేకసమస్యలకు అతని వద్ద వైద్యం
చేయించుకుంటూ ఉంటారు మరి.