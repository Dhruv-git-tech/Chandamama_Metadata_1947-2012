ధనదేవుడిని పంపగలవా?’ అని అడిగాడు.

అతని మాట తీసేస్తే, తనమీద పూర్వం ఉండిన మిత్రభావం పోతుందనుకుని, లక్ష్మణ శెట్టి తన కొడుకుతో ‘నాయనా, మామ స్నానానికి నదికి పోతున్నాడు. అతని వెంట వెళ్లిరా,’ అన్నాడు.

ధన దేవుడు నాటుకుడి వస్తువులు తీసుకుని సంతోషంగా నదికి వెళ్లాడు. నాటుకుడు స్నానం చేసి, తిరిగి వచ్చే టప్పుడు ఒక కొండగుహలో ధనదేవుడిని ఉంచి, గుహకు బరువైన రాయి అడ్డం పెట్టి, తన మిత్రుడి ఇంటికి వచ్చాడు.

లక్ష్మణ శెట్టి తన కొడుకు గురించి అడిగాడు. ‘అయ్యో లక్ష్మణా, నీ కొడుకు గట్టుమీద ఉండగా ఒక పెద్ద గద్ద వచ్చి తన్నుకు పోయింది,’ అన్నాడు నాటుకుడు.

‘పచ్చి అబద్దం, ఎదిగి వచ్చిన కుర్రవాణ్ణి గద్ద తన్నుకుపోవడమేమిటి?’ అన్నాడు లక్ష్మణ శెట్టి.

‘లక్ష్మణా, అదే జరిగింది. దాన్ని గురించి వితర్కించి ఏం లాభం?’ అన్నాడు నాటుకుడు.

ఇద్దరూ తీవ్రంగా ఘర్షణపడి, న్యాయ స్థానానికి వెళ్లారు. లక్ష్మణశెట్టి గొంతు చించుకుంటూ ‘న్యాయమూర్తులారా, నాకు ఘోరమైన అన్యాయం జరిగింది. ఈ నాటుకుడు నా కొడుకును తీసుకుపోయి ఎక్కడో దాచాడు,’ అన్నాడు.

‘నేను ఏం చేసేది? ఒడ్డున ఉండగా ఆ కుర్రవాణ్ణి గద్ద తన్నుకుపోయింది,’ అన్నాడు నాటుకుడు.

న్యాయాధికారులు, ‘నాటుకా, పదిహే నేళ్లవాడిని గద్ద ఎలా తన్నుకుపోగలదు?’ అన్నారు.

నాటుకుడు చిరునవ్వు నవ్వుతూ, ‘పది మణుగుల బరువు గల నా త్రాసును ఎలు కలు తినెయ్యడం సాధ్యం కాగా, పదిహే నేళ్ళ కుర్రవాడిని గద్ద తన్నుకుపోవడం ఎందుకు సాధ్యం కాదు?’ అని అడిగాడు.

‘ఏమిటి నువు అనేది? వివరంగా చెప్పు,’ అన్నారు న్యాయాధికారులు.

నాటుకుడు వారికి జరిగినదంతా చెప్పాడు. న్యాయాధికారులు విరగబడి