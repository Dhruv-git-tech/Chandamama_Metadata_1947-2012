రూపాయి పావలా

నల్లకాలువ గ్రామానికి, కొత్త పట్నానికి మధ్య వాగు పారుతుండేది. నారయ్య అనేవాడు తన బల్లకట్టుమీద తలకు పావలా చొప్పున వసూలు చేస్తూ అటూ ఇటు మనుషుల్ని చేరవేస్తూ ఉండేవాడు. కాలువమీద పాతకాలపు వంతెన కూడా ఉండేది. ఎవరో ఒకరిద్దరు వంతెన మీద నడుచుకుంటూ వెళ్లేవారు తప్ప, తక్కిన వారందరూ నారయ్య బల్లకట్టునే ఆశ్రయిస్తూ ఉండేవారు.

ఆ ఊళ్లోని చెంగయ్య, మంగయ్య అనేవాళ్ళు ఆ మధ్య పట్నంలో కొత్తగా పచారీ కొట్లు తెరిచారు. ఆ కారణంగా ఇద్దరూ రోజూ తెలతెలవారుతుండగా నారయ్య బల్లకట్టు ఎక్కి పట్నానికి వెళ్లి తిరిగి సాయంత్రానికి గ్రామం చేరేవారు.

చెంగయ్య, మంగయ్య ఇద్దరూ కూడా స్థూలకాయులు ప్రతిసారి బల్లకట్టు మీద వీరిద్దరినీ సమంగా కూర్చోబెట్టడం నార య్యకు కత్తిమీద సాములా ఉండేది. ఏమాత్రం బరువు అటు ఇటు ఎక్కువ యినా బల్లకట్టు ఏటవాలుగా ఒరిగిపోతుండేది.

చెంగయ్య, మంగయ్యలను బల్లకట్టు మీద అటు ఇటు కూర్చో పెట్టి మధ్యలో మిగిలిన వారిని సర్దుతుండేవాడు నారయ్య. ఈ సర్దుబాటతోనే సగం తెల్లవారుతుండేది. క్రమంగా, ఈ సమస్య ఒకపూటతో తీరేది కాదని నారయ్యకు అర్థమయింది. 'వీళ్ల వ్యాపారుసంగతిదేవుడెరుగు, కాని మధ్యలో నాకొచ్చాయి తిప్పలు' అనుకుంటూ నారయ్య చిరాకు పడసాగాడు.