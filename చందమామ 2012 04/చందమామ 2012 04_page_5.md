హిందీ చందమామను చదవటం నాకిష్టం. అన్ని కథలూ అద్భుతంగా ఉంటాయి. వీటిలో ఉత్తమమైనది ముఖచిత్రం. చందమామ ముఖచిత్రం సుందరంగా ఉంది. పంజాబీ చందమామను మీరు ఎందుకు ఆపివేశారు? - సందీప్ కుమార్, అమృత్యుర్

పుస్తకాల షాపుకు వెళ్లినప్పుడల్లా నేను చందమామకోసం వెతుకుతాను. ప్రతినెలా చందమామ చదువుతుంటాను. గత 40 ఏళ్లుగా చందమామను చదువుతున్నాను.

- munubhargabi@ovi.com

మూడో తరగతి చదువుతున్నప్పటినుంచి చందోబా(చందమామ)ను చదువుతూ వస్తున్నాను. ఇప్పటికీ చదువుతూనే ఉన్నాను. మహారాష్ట్ర ప్రభుత్వంలో ఒక విభాగాధిపతిగా పనిచేస్తు న్నాను. అరబ్ సాహిత్యం నుంచి కథలను చదవాలని నా కోరిక. - సంజయ్ డోలె

చందమామను చూడటం, చదవటం అంటే నాకెంతో ఇష్టం. - బిఆర్ఒ. శంకర్, గంగావతి నేను చందమామ నిత్య పాఠకుడిని, కాలం గడుస్తూ ముసలివారమవుతున్నప్పుడు కూడా చందమామ మాతో కలిసి వస్తూనే ఉంది. పుస్తకాలు చదవటం తగ్గిపోతుండటంతో ఈ రోజుల్లో మన సంస్కృతి క్షీణిస్తోంది. కాని జాహ్నామాము(చందమామ) దీనికి పరిష్కారంగా పనిచేస్తోంది. పౌరాణిక జ్ఞానానికి ప్రధాన వనరు జాహ్నామాము. పౌరాణికాలపై క్విజ్ను మళ్లీ ప్రారంభించండి. - లోకాథ్ సేథి, కలహండి(జిల్లా), ఒరిస్సా

యాబై ఏళ్ల వయసులోనూ చందమామను ఉత్సాహంతో చదువుతుంటాను. శంకర్, చిత్రా బొమ్మలతో కూడిన కథలు, ఇప్పటికీ నన్ను ఉత్తేజ పరుస్తుంటాయి. - జమన, కర్నాటక గ్రంథాలయంలో గుజరాతి చందమామను మొదటిసారిగా చదివి చాలా ఇష్టపడ్డాను. చందమామను పిల్లల కంటే పెద్దలు ప్రీతిగా చదువుతుంటారు. ట్యూషన్ క్లాసుల్లో చందమామ నుంచి నేను చదివి చెప్పే కథలను పిల్లలు బాగా ఇష్టపడుతుంటారు. చందమామ ఇప్పటికీ తాజాగానే ఉంది. - జ్యోతి సంగ్రాని, బరోడా

చందమామను లాంతరు నీడలో చదివిన చిన్ననాటి అనుభవాలను అందరితో పంచు కోవడానికి అవకాశమిచ్చిన చందమామకు కృతజ్ఞతలు. మా పిల్లలు పాత చందమామ కాపీలను తీసుకుని చదువుతుంటారు. అర్ధ శతాబ్దం పైగా ప్రచురించబడుతూ రికార్డు సృష్టిస్తున్న ప్రియమైన చందమామకు శుభాకాంక్షలు.

- శ్యామల ఎస్ ఎన్ భట్, పల్లతొడ్క, కేరళ చందమామలో శిథిలాలయం చదివిన తర్వాత 'అపూర్వ స్తంభ' సీరియల్ను మళ్లీ ప్రచురించవలసిందిగా కోరుతున్నాను. ఈ సీరియల్ ఒక్కసారి కూడా పునఃప్రచురించబడలేదు.