నవ్వి, ‘ఇంకే, ఆ శిథిలాలయం ఎక్కడు న్నదో వెతుక్కుంటూ వెళ్లేందుకు మన ఇద్దరికీ అమరు అయిన కారణం, ప్రోత్సాహం కూడా ఉన్నది. ఆ పూజారి మనకు ఆ శిథిలాలయం దగ్గిర గాని దొరకడు,’ అన్నాడు.

‘అంత దూరం ఎందుకు, మా వాళ్లు ఇప్పుడే ఆ వెధవను పట్టుకుని కాళ్లూ చేతులూ కట్టి మన దగ్గరకు తీసుకువ స్తారు,’ అన్నాడు ఇభ్యుకుల పెద్ద.

కులపెద్ద మాట ముగించేలోపలే, పూజారి వెనక నుంచి సవరభేరుండం హాతత్తుగా ముందుకు వచ్చి, అక్కడున్న ఒక పెద్ద బండను పైకెత్తి పట్టుకుని, ‘ఈ భేరుండం పక్కనుండగా పూజారి దొరను ఎవరూ పట్టుకోలేరు. కావాలంటే ఈ కొండనే దొర్లించేయగలను,’ అంటూ కొండ ఎక్కి ఇభ్యుల కేసి బండను విసిరాడు.

తమ మీదికి దొర్లి వస్తున్న రాతిబండను తప్పుకుని ఇభ్యులు మరింత బిగ్గరగా అరుస్తూ కొండ ఎక్కసాగారు. పూజారి తాళ పత్రాన్ని శిర్రస్తాణంలో దాచి, తన అనుచరుల కేసి తిరిగి, ‘చూస్తారేం, అందరూ బండరాళ్లను ఆ చవట వెధవలమీదికి ఒకే సారి దొర్లించి, బిలం ప్రవేశించండి,’ అని కొంచెం ముందుకు వచ్చి, శిఖిముఖి వాళ్లతో ‘ప్రాణాలమీద ఆశ లేకపోతే, మీరంతా వృశ్చికలంకకు రండి, అక్కడ మహా శిథి లేశ్వరికి మిమ్మల్ని బలి పెట్టి, ఈ బ్రహ్మ పుత్రా లోయల్లో ఒక ఇభ్యు మహాసామా

జ్యాన్ని స్థాపించి, చక్రవర్తినవుతాను,’ అంటూ పెద్ద గొంతుతో అరిచాడు.

‘చూస్తున్నారు కదా, వాడు వట్టి వాచాలుడు. మా వాళ్లు వాణ్ణి తప్పకుండా బంధిస్తారు,’ అన్నాడు ఇభ్యుకుల పెద్ద. శిఖి ముఖి, విక్రమకేసరులకు మాత్రం పూజారి దొరుకుతాడన్న నమ్మకం లేదు. వాళ్లు అజిత వీరభద్రుల్ని హెచ్చరించి త్వరత్వరగా కొండ మీదికి పోయారు. వాళ్లు వెళ్లేసరికి అక్కడ కొందరు ఇభ్యులు నిలబడి, నీటితో నిండి వున్న ఒక బిలమార్గం కేసి చూస్తున్నారు. పూజారి ముఠా ఆ బిలంలో ప్రవేశించి, పక్కనే ఉన్న చిన్న కొలనులోని నీరు అందులో ప్రవేశించేలా రాళ్ళను తొలగించారు. ‘వీడు మహాజిత్తులమారి. పారిపోవ