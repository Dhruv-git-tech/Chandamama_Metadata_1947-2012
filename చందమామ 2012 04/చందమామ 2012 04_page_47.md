గుణవతి

పూర్వం కాంచీపురంలో శక్తిసారుడనే వైశ్య
యువకుడుండేవాడు. తండ్రి తాతల
నుంచీ వస్తున్న వర్తకంలో అతను లక్షల
కొద్దీ ధనం సంపాదించాడు. ఇరవయ్యో
యేట అతనికి పెళ్ళాడాలనిపించింది.

గృహిణః ప్రియహితాయ దారగుణాః
(భార్య గుణాలే గృహస్తుకు ప్రియాన్నీ,
హితాన్నీ చేకూర్చుతాయి) అని అతను
విని ఉన్నవాడు కావటం చేత శక్తిసారుడు
సద్గుణవతి అయిన భార్యనే పెళ్లాడ నిశ్చ
యించుకున్నాడు.

అందుచేత తనకు తగిన కన్యను తానే
వెతుక్కునే ఉద్దేశంతో అతను దేశాలమీద
బయలుదేరాడు.

శక్తిసారుడికి సాముద్రికం బాగా తెలు
సును. సాముద్రికం చెప్పే మిషమీద
అతను ఎంతో మంది కన్యల చేతులు పట్టి

చూశాడు. మంచి లక్షణాలు గల పిల్ల
లాగ కనిపించిన కన్యలకు అతను ఒక
చిన్న పరీక్ష పెట్టేవాడు కూడా.

అతను ఈ ప్రయాణంలో తన వెంట
రెండు శేర్ల వడ్లు తీసుకువెళ్లాడు. ఆ
వడ్లను తనకు నచ్చినట్లు కనపడిన పిల్ల
కిచ్చి, ‘అమ్మాయీ, ఈ వడ్లతో నాకీ పూట
భోజనం వండి పెడతావా?’ అని అడిగే
వాడు. ఈ మాట విని కొందరు అతన్ని
చూసి వెర్రివాడన్నట్టుగా నవ్వారు. మరి
కొందరు ఆశ్చర్యపడి, ‘అది ఎలా సాధ్య
మవుతుంది?’ అన్నారు. కాని ఒక్కరు
కూడా ఆ పని చేయలేకపోయారు.

ఇలా కన్యలను చూసుకుంటూ వెళ్లగా
వెళ్లగా అతనికి ఒకనాడు కావేరీ తీరాన ఒక
కుటీరంలో గుణవతి అనే ఒక పిల్లా,
ఆమెను సాకుతున్న ఒక వృద్ధురాలూ కని

చిదానంద