శిథిలాలయం - 25

(శిఖిముఖిని కాళికాదేవికి బలిచేయబోయే సమయంలో, ఇభ్యుల కులపెద్ద, అతడి మెడలోని కాళీమాత రూపం గల రష్రేకు చూసి ఆశ్చర్యపోయాడు. తరవాత సంగతి తెలుసు కుని, పూజారిని దేవికి బలిపెట్టుమన్నాడు. కాని, పూజారి కొండమీదికి పారిపోయాడు. ఇభ్యులు అతణ్ణి పట్టుకునేందుకు కొండమీదికి పరిగెత్తసాగారు. తరవాత --)

తనను పట్టుకునేందుకు వచ్చే ఇభ్యులను చూసి పూజారి ఏమీ తొణక్కుండా, శిరస్త్రాణంలో నుంచి ఒకపొడవాటి తాళపత్రం బయటికి తీసి, దాన్ని శిఖిముఖీ, విక్రమ కేసరుల కేసి ఊపుతూ నిలబడ్డాడు. విక్రమకేసరి తన దుస్తుల్లో తాళపత్రం కోసం వెతికాడు. అది అక్కడ లేదు.

‘శిఖీ! వాడు మనకేసి చూపుతున్న తాళపత్రం ఏమిటో తెలుసా? దానిమీదే శిథి లాలయానికి వెళ్లేదారి మార్గానికి సంబంధించిన వివరాలన్నీ ఉన్నవి. కాళికాదేవి గుడిలో జరిగిన గొడవలో అది నా దుస్తుల్లో

నుంచి కింద పడి ఉంటుంది. దాన్ని ఆ దుర్మార్గుడు దొరక పుచ్చుకున్నాడు,’ అన్నాడు విక్రమకేసరి.

శిఖిముఖి ఓ క్షణం నిస్ప్రహలో మునిగి పోయి, అంతలోనే తెప్పరిల్లి, ‘జరిగిందానికి విచారించి లాభం లేదు. ఇప్పుడు ఆ శిథి లాలయం చేరటానికి ఉన్న ఉపాయం ఒకటే. మనం ఆ పూజారి గాణ్ణి వెన్నంటి పోవటం, వీలైతే పట్టుకోవటం,’ అన్నాడు.

వీళ్లిద్దరి సంభాషణా విన్న ఇభ్యుల కులపెద్ద, వాళ్ళకు ధైర్యం చెబుతూ, ‘విచారించకండి. ఆ శిథిలాలయం ఉన్న