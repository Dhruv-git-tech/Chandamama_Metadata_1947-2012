సాయానికి ఊతమిచ్చారు. కొద్దినెలల్లోనే వారి శ్రమకు ఫలితం లభించింది. రాజ్యంలో బీడు భూములనేవి కనిపించలేదు. ఎటు చూసినా పైర్లతో పచ్చదనం నిండిపోయింది. ఆ సంవత్సరం రాజ్యాదాయం విపరీతంగా పెరిగింది. ధాన్యరాశులతో రైతులముఖాలు కళకళ లాడాయి. వలసప్రజల సహకారంతో మణి పురం ఎంతో అభివృద్ధి సాధించింది.

వలస వచ్చినవారిలో ఎంతోమంది ఇల్లు, భూములు సమకూర్చుకుని స్థిరనివాసం ఏర్పరచుకున్నారు. ఈ సమయంలోనే కాంభోజపురం కూడా ఆర్థికంగా పుంజుకుని బలమైన రాజ్యంగా మారింది. అయితే మొదటినుంచీ కాంభోజరాజు నాగవర్మకు ఇంద్రసేనుడిపై అసూయ! అవకాశమొస్తే మణి పురాన్ని స్వాధీనం చేసుకోవాలనేది అతని గాఢవాంఛ. ఇన్నాళ్ళూ శక్తిసామర్థ్యాల

లోపం వల్ల మణిపురంపై దండయాత్రకు సాహసించలేదు. కానీ, ప్రస్తుత పరిస్థితి అనుకూలంగా ఉంది. పటిష్టమైన సైన్యం, సమృద్ధిగా ఆర్థికవనరులు ఏర్పరచుకున్న నాగవర్మ యుద్ధం ప్రకటించేందుకు సిద్ధంగా ఉన్నాడు. తన మంత్రులతో, సైన్యాధికారు లతో మంతనాలు చేయసాగాడు.

నాగవర్మ పన్నుతున్న కుట్రలు, కుతం త్రాలన్నీ వేగుల ద్వారా ఇంద్రసేనుడికి ఎప్పటికప్పుడు తెలుస్తున్నాయి. ఒకనాడు సభను హాజరు పరచి, 'సభికులారా.. ఒక ప్రత్యేకమైన అంశాన్ని మీముందు ఉంచేం దుకే ఈనాడు మిమ్మల్ని పిలవడం జరిగింది. ఇది మన దేశరక్షణకు, భవిష్యత్తుకు సంబం ధించిన విషయం. నాగవర్మ కయ్యానికి కాలు దువ్వుతున్నాడు. తన వాపును బలంగా భ్రమిస్తున్నాడు. మనం బలంగానే ఉన్నా