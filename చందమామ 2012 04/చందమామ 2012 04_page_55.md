లంకకు వెళ్లదలిస్తే, అందుకు మీకు సహా యపడేందుకు అవసరం అయిన వాళ్లు ఒకరిద్దరు మా జాతివాళ్లలో ఉన్నారు. మా దళనాయకుడు నాంగ్‌సోమ్ చిన్నతనంలో తండ్రి వెంట ఆ లంక సమీపానికి వెళ్లి వచ్చాడు. అతడు మీకు దారి చూపగలడు. కాని నాసలహా..'అంటూ ఆగిపోయాడు.

‘ఇభ్యునాయకా, మీ సలహా ఏదో చెప్పండి, వింటాం!’ అన్నాడు శిఖిముఖి.

‘ఆ లంకను దూరాన ఉండి చూసిన వాళ్లున్నారు తప్ప, నా ఎరుకలో దానిమీదికి పోయి, ఆ శిథిలాలయాన్ని చూసిన వాళ్లు మాత్రం లేరు. ఆ లంక చాలా భయంకర మైనది. కొండ చేంతాడంత పాములూ, రాక్షింతేళ్ళూ ఆ లంకనిండా ఉన్నవని మా

వాళ్ళు'చెప్పుకుంటారు. దాని పేరే వృశ్చిక లంక! ఇంతకూ మీరా లంకకు వెళ్ళవల సిన అవసరం ఏమిటి? అని ప్రశ్నించాడు ఇభ్యుకుల పెద్ద.

ఈ ప్రశ్నచాలా సబబైనదిగా శిఖిముఖికి తోచింది. తాత విక్రమకేసరి సజీవుడేమో అన్న అనుమానంతో తాము బయలు దేరారు. ఆయన చాలా కాలం కిందటే మరణించినట్లు తెలిసిపోయింది. ఇక ఇప్పుడు శిథిలాలయాన్ని చూడబోయే ప్రయత్నంలో అనవసరమైన ఇక్కట్లు తెచ్చుకోవడం ఎందుకు?

శిఖిముఖి తన అభిప్రాయం విక్రమ కేసరికి చెప్పాడు. విక్రమకేసరి ఓ క్షణం ఆలోచించి, ‘శిఖీ, మా తాతగారు చూడద లిచి విఫలుడైన ఆ శిథిలాలయాన్ని నేను చూడాలనుకుంటున్నాను. మా తాతగారు అక్కడ దొరికే బంగారాన్నే కాక, అపూర్వ మైన శిల్ప కళాఖండాలను కూడా మా రాజధానికి తేవాలనుకున్నారు. ఆ పని సాధ్యమైతే నేను చేసి, ఆయన ఆత్మకు శాంతి కలిగించాలని ఉన్నది,’ అన్నాడు.

‘అలా అయితే నేనూ నీ తోటివాణ్ణే. మనకిన్ని ఇక్కట్లు కలిగించిన ఆ పూజారి దుర్మార్గుడి అంతం ఒకటి చూడాలి. అంతే కాక, నాగుమల్లి వాడి శిఖతరిగి తెమ్మన్నది. అది లేకుండా నేను మళ్లీ ఆవిడ ముఖం ఎలా చూసేదీ?’ అన్నాడు శిఖిముఖి.

ఆ మాటలకు విక్రమకేసరి చిరునవ్వు