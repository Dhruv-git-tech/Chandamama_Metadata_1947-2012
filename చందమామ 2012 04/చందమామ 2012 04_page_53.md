అకలిగొన్న పిల్లి ఒక ఎలుకను పట్టుకుంది. తనను విడిచిపెట్టవలసిందని ఎలుక పిల్లిని వేడుకుంది. కాని పిల్లి మనసు కరగలేదు. పీల్లి, ఎలుకను తన నివాసానికి తీసుకుని వెళుతుండగా, వారికి ఒక సన్యాసి ఎదురయ్యాడు. ఎలుక కష్టంమీద పిల్లి చెరనుండి తప్పించుకుని సన్యాసి వద్దకు పరుగెత్తి తన ప్రాణం కాపాడవలసిందిగా వేడుకుంది. పిల్లిచేసిన దాడిలో ఎలుక అప్పటికే బాగా గాయపడింది. ఎలుకను విడిచిపెట్టవలసిందని సన్యాసి పిల్లిని కోరాడు. కాని పిల్లి అందుకు సమ్మతించలేదు. ఎలుక తన ఆహారమని, పైగా తాను చాలా రోజులుగా ఆకలితో చస్తున్నానని పిల్లి చెప్పింది.

సన్యాసి, 'నా పని ప్రాణాలను కాపాడటం, ఎలుకను నీవు ఆరగించడాన్ని నేనను మతించను. కాని నీ ప్రాణం కాపాడేందుకు నేను వెళ్లి నీకు కాస్త బిక్షతీసుకుని వస్తాను. ఈలోగా ఎలుకపై దాడి చేయనని, దాన్ని కాపాడతానని నాకు మాట ఇవ్వు,' అన్నాడు.

ఆ రోజు సన్యాసి తన భిక్షకోసం చాలా సమయం వెచ్చించాడు. ఎలుకకు మందులు కూడా తీసుకొచ్చాడు. కాని, అతడు పూర్వ స్థానానికి తిరిగివచ్చేసరికి పిల్లీ, ఎలుకా రెండూ చనిపోయి ఉండటం చూసి నివ్వెరపోయాడు. గాయాలతో ఎలుక, క్షుద్భాధతో పిల్లి కన్నుమూశాయి. ఇంతకూ తను చేసింది పాపమా పుణ్యమా అనే విషయం ఆ సన్యాసికి అర్థం కాలేదు.

- అరుణ్ శ్రీవాళ్ళవ