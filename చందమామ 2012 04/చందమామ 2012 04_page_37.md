అందుకు సారంగపాణి, ‘వాళ్లు నాపై దాడి చేసి గాయపర్చారు. నన్ను నేను కాపాడుకోవడం కోసం, వాళ్లను బంధించవలసి వచ్చింది,’ అన్నాడు.

తర్వాత భూపతిని కూడా అలాగే ప్రశ్నించాడు. దానికి భూపతి, ‘నేను బంధించి తెచ్చిన వాళ్లు ప్రజల, దేశ ఆస్థులను విధ్వంసం చేస్తున్నారు. దేశ పరిరక్షణ కోసం వాళ్ళను బంధించక తప్పలేదు.’ అన్నాడు.

మంత్రి సహదేవుడు కొద్దిసేపు మహా రాణితో చర్చింది, తర్వాత సభికులను ఉద్దేశించి, భూపతిని మహారాజుగా నిర్ణయించినట్లు ప్రకటించాడు.

వివరణగా, ‘సారంగపాణి, భూపతి ఇద్దరూ దాదాపు అన్నిటిలోనూ సరిసమానులే. అంతర్గత ద్రోహులను శిక్షించడంలో, ఇద్దరి విధానం ఒకేలా ఉన్నప్పటికీ సామాన్య ప్రజలను అదుపు చేయ

డంలో వారు చూపిన వ్యత్యాసమే మా ఈ నిర్ణయానికి ఆధారం. సారంగపాణి, రాజ్యసంపదను నాశనం చేస్తున్న వారిని వదిలివేసి, తనపై దాడి చేసిన వారిని మాత్రమే బంధించాడు. భూపతి అలా కాక, తనపై దాడిచేసిన వారిని అప్పటికి వదిలి, దేశ సంపదల్ని పాడు చేస్తున్న వారిని బందీలు చేశాడు. సారంగపాణి, తన స్వీయ రక్షణకు మాత్రమే విలువ ఇచ్చాడు. భూపతి దేశ సంపదకు ప్రాధాన్యమిచ్చాడు. అందుకే ఈ దేశానికి రాజయ్యే అర్హతను అతడు పాందగ లిగాడు,’ అన్నాడు.

సభికులంతా, ఆ నిర్ణయానికి పెద్ద పెట్టున హర్షధ్వానాలు చేశారు. సారంగపాణి, తన ఓటమికి కారణాన్ని గ్రహించి సిగ్గుపడ్డాడు, అనంతరం విజయుడైన తన మిత్రుడిని మనస్సూర్తిగా అభినందించాడు.