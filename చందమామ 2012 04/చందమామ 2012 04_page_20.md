‘నువ్విక్కడే ఉండు. నేనిప్పుడే ఉత్తర ద్వారానికి వెళ్ళి నా అర్ధణా తెస్తాను,’ అంటూ వాడు బయలుదేరాడు.

మిట్టమధ్యాహ్నం కావస్తోంది. నెత్తిన ఎండ మండిపోతున్నది. కింద దారివెం బడి ఇసుక నిప్పులు చెరుగుతున్నది. కాని ఆనందంలో, నీళ్లు మోసేవాడికి ఎండా తెలియలేదు. కాళ్లకు వేడీ తెలి యలేదు. వాడు ఉత్సాహంగా గెంతుతూ, పాడుతూ, ఉత్తరపు ద్వారం కేసి పోతు న్నాడు.

రెండు ద్వారాలకూ మధ్య మార్గంలో రాజుగారి మేడ ఉన్నది. రాజు పైఅంత స్తులో నిలబడి చూస్తూంటే ఎండను లక్ష్య పెట్టకుండా, కాళ్లు కాలుతున్న సంగతి కూడా తెలియకుండా, పాడుతూ వెళ్ళు

తున్న నీళ్ళు మోసేవాడు కనిపించాడు. రాజుకు వాణ్ణి చూసి ఆశ్చర్యమయింది. వాడి ఆనందానికి కారణమేమిటో తెలు సుకుందామని, ఆయన నౌకర్లను పిలిచి, ‘ఆ పాడుతూ వెళ్లేవాణ్ణి నా దగ్గరికి పట్టు కురండి,’ అని ఆజ్ఞాపించాడు.

భటులు వెళ్లి నీళ్లు మోసేవాడితో, ‘ఏయ్, రాజుగారు రమ్మంటున్నారు, రా,’ అన్నారు.

‘నాకు రాజుగారితో ఏం పని? నేనా యన నెరుగను,’ అన్నాడు నీళ్లు మోసే వాడు, తన దారిన తాను వెళ్లడానికి సిద్ధ పడుతూ.

రాజభటులు వాణ్ణి పట్టుకుని బల వంతాన రాజుదగ్గరికి ఈడ్చుకు వెళ్లారు. రాజుగారు వాణ్ణి చూసి ‘ఏమోయ్, పైన