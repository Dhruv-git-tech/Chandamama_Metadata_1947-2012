చౌకబేరం

హంసవరం అనే ఊరిలో వరాలయ్య అనే ఓ మధ్య తరగతి కుటుంబీకుడు ఉన్నాడు. తన ఊరికి పక్కనే ఉన్న పట్టణంలో ఓ సంస్థలో చిన్న ఉద్యోగం చేసుకుంటూ రోజూ సైకిలుపై వెళ్లి సాయంత్రానికి ఇంటికి చేరు కోవడం అతడి దినచర్య.

ఆఫీసుపని ముగించుకుని పట్నం నుండి తిరిగి వచ్చే సమయంలో ఇంటికి సరిపడా పప్పుదినుసులు, కూరగాయలు వంటివి తీసుకువస్తూ భార్యామణి సీతార త్నాన్ని సంతోషపెడుతుంటాడు.

అయితే సీతారత్నం తన భర్త వరాల య్యను పట్నం నుండి తీసుకువచ్చే ప్రతి వస్తువు ధరను అడిగి పొంగిపోతూ ఉండేది. కారణం అవే వస్తువుల ధరలు ఊరిలో ధరలతో పోలిస్తే చాలా చౌకగా అనిపించేవి.

చుట్టుపక్కల ఇరుగుపారుగు వారితో ముచ్చట్లు మాట్లాడుకునే సమయంలో

వారి వద్ద కనిపించే ఉప్పు, పప్పు, వంకాయ, బీరకాయలు ధరల్ని అడిగి తన భర్త తీసుకు వచ్చే ధరలతో పోల్చి మరింత సంబరపడిపోతుండేది. పారుగున ఉన్న ఆడవాళ్లందరూ ఆమెను చూసి కాస్త ఈర్ష్య పడేవారు.

అలా రోజులు గడుస్తూండగా ఓ రోజు వరాలయ్య ఇంటిపక్కనే ఉన్న ఆచారి గారి అమ్మాయికి పెళ్లి కుదిరింది. ఆ సందర్భంగా ఆచారి వరాలయ్యని ఆశ్రయిస్తూ, ‘వరాలయ్యగారూ, నిన్ననే మీ శ్రీమతిగారిని కలిసి పప్పులు, ఉప్పులు కూరగాయల ధరల్ని అడిగి తెలుసుకున్నా... మన ఊరి ధరలతో పోలిస్తే చాలా వ్యత్యాసం కనిపి స్తోంది. ఇదిగో నిన్ననే వంటమనిషి చేత సర కుల జాబితా రాయించుకు వచ్చాను. మీరు నాకు ఈ జాబితా ప్రకారం సరుకుల్ని ఇప్పించారంటే చాలా ఖర్చు నాకు తగ్గించినవారవు తారు. దయచేసి ఈ సాయం చేసి పెట్టండి.’