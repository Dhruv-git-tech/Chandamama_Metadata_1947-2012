టానికి ముందుగా మార్గం చూసుకునే మనతో ఇంతసేపు మాటలు పెట్టుకు న్నాడు,’ అన్నాడొక ఇభ్యుడు.

‘వాడి జిత్తుల సంగతి మీకన్న మాకు బాగా తెలుసు. మీరు ఇక్కడ కాలం వృధా చేయక, కొండ మీద అన్ని వేపులకూ పోయి, వాడు తన ముఠాతో ఏ బిలం నుంచి బయటపడ్డాడో కనిపెట్టండి. ఆ తరవాత ఒకళ్లిద్దరూ వెనగ్గా అనుసరించి పోయి, వాడెళ్ళే మార్గం ఏదో మాకు వార్త పంపండి,’ అన్నాడు విక్రమకేసరి.

ఇభ్యులు కొండమీద అన్ని వైవులకూ పరిగెత్తారు. శిఖిముఖీ, విక్రమకేసరులు తమ అనుచరులిద్దరితో కొండ దిగివచ్చి, అక్కడ తాము చూసిందంతా ఇభ్యుల నాయకుడికి చెప్పారు. ‘అయితే, ప్రస్తు తానికి వాడు మన నుంచి ప్రాణాలతో పారి పోయినట్లే, శిథిలాలయం చేరడానికి వాడికి దగ్గిర వున్న తాళపత్రం సాయపడుతుంది. మరి మీ సంగతేమిటి? మీరు అక్కడకి వెళ్లాలనే పట్టుదలలోనే ఉన్నారా?’ అని అడిగాడు ఇభ్యుల నాయకుడు.

‘ఆ దారి తెలిసిన నాంగ్ సోమ్ అనే దళ నాయకుణ్ణి మాకు సాయం ఇస్తే, మేము తప్పక బయలుదేరి పోతాం. మాకు ఆ ఆలయంలో ఉన్న ధనకనకాల మీద ఎలాటి ఆశా లేదు. ఏవైనా గొప్ప శిల్పాలు ఉంటే వెంట తెచ్చేందుకు ప్రయత్నిస్తాం. అన్నిటికన్నా మాకు ముఖ్యం. మా పూర్వ

మహారాజు విక్రమకేసరి నెరవేరని కోర్కెను నెరవేర్చి ఆయన ఆత్మకు శాంతి కలిగించడం,’ అన్నాడు శిఖిముఖీ.

‘ఆ మహారాజు సమాధి చూద్దురు గాని రండి. వృశ్చికలంకకు వెళ్లడానికి అవసరం అయిన పడవలూ వాటి సంగతి తీరిగ్గా రాత్రికి మాట్లాడవచ్చు,’ అని ఇభ్యుకుల నాయకుడు, శిఖిముఖీ వాళ్ళను తన పూర్వులు సమాధి అయిన చోటుకు తీసు కుపోయాడు. ఒక విశాలమైన ప్రాంగణంలో, ఎత్తుగా నిర్మించిన పదీ పన్నెడు సమాధులు శిఖిముఖీ వాళ్లు చూశారు. ప్రతి సమాధి మీదా వింతవింత ఆకారాలు గల బొమ్మలు చెక్కబడి ఉన్నవి. వాటిల్లో కొంచెం పెద్దదిగా ఉన్న ఒక సమాధి దగ్గి