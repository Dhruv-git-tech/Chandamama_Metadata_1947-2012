టాను, నా అర్ధణా కూడా తెచ్చుకుం టాను,’ అన్నాడు నీళ్లు మోసేవాడు.

‘ఆ అర్ధణా కోసం ఎందుకు మధన పడతావు? కావలిస్తే పావలా ఇస్తాను. తీసుకుని తిరిగిపో,’ అన్నాడు రాజు.

‘చిత్తం, పావలా ఇప్పించండి. నా అర్ధణా కూడా తీసుకుని తిరిగిపోతాను,’ అన్నాడు నీళ్లు మోసేవాడు.

రాజుకు పట్టుదల వచ్చింది. ఎంత ఇస్తే వాడు ఆ అర్ధణాను మరిచిపోతాడో చూద్దామని, వాడికి ఒక రూపాయి దగ్గర నుంచి లక్షరూపాయల దాకా ఇస్తా నంటూ వెళ్లాడు. ఎంత ఇచ్చినా వాడు తన అర్ధణాను తీసుకోనిమ్మని బతిమా లసాగాడు.

చివరకు రాజు విసిగి, ‘నువ్వా అర్ధణా తీసుకోకుండా ఉండేటట్టయితే సగం నగరానికి ఇప్పుడే నిన్ను రాజు చేస్తాను. ఏమంటావు?’ అని అడిగాడు.

‘చిత్తం! అలాగే చేయండి,’ అన్నాడు నీళ్లు మోసేవాడు. వెంటనే రాజు మంత్రికి కబురు చేసి ‘వీణ్ణి సగం నగరానికి రాజు చేస్తూ పత్రం రాయండి,’ అన్నాడు.

నగరాన్ని మంత్రి ఉత్తర, దక్షిణ భాగా లుగా విభజించాడు. ‘అందులో ఏ సగం కావాలో కోరుకో. ఆ ప్రకారం మంత్రి గారు పత్రం రాసేస్తారు. ఆ సగంలో నువు రాజ్యం ఏలవచ్చు,’ అన్నాడు రాజు.

‘చిత్తం, నాకు ఉత్తరపు సగం ఇప్పించండి,’ అన్నాడు నీళ్లు మోసేవాడు. ఉత్తర ద్వారం దగ్గిర దాచుకున్న అర్ధణా కోసమే వాడు అలా కోరాడని అందరూ అనుకున్నారు.

రాజు అన్నమాట ప్రకారం నీళ్లు మోసే వాణ్ణి ఉత్తర నగరానికి రాజు చేశాడు. కాని ప్రజలు ఈ రాజును అర్ధణా రాజు అని మాత్రమే పిలిచేవాళ్లు.