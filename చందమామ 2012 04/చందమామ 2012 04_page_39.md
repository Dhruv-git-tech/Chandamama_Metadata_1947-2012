తరం - అంతరం

పల్లెలో ఉండే అరవై ఐదేళ్ల సీతారామయ్య, అతని భార్య ధనలక్ష్మి పట్టణంలో ఉన్న కొడుకు ఇంటికి వచ్చారు. కొడుకు ఈశ్వర్, కోడలు నీరజ ఇద్దరూ ఉద్యోగస్థులే. వారి పిల్లలు అభిషేక్ డిగ్రీ, అనిత పదవ తరగతి చదువుతున్నారు.

మనవల కోసమని అరిసెలు, సున్నుం డలు, కజ్జికాయలు, జంతికలు వండి తీసు కువచ్చింది ధనలక్ష్మి. పిల్లల్ని పిలిచి వాటిని పెట్టింది. అనిత మొహమాటానికి తిన్నా, అభిషేక్ మాత్రం వాటిని రుచి చూడకుం డానే వద్దనేసాడు.

‘మీకోసమే లేని ఓపిక తెచ్చుకుని మరీ తెచ్చాన్రా. కొద్దిగా తిని చూడు,’ అంటూ ఆవిడమనవణ్ణి బ్రతిమాలుతుంటే, ‘పిజ్జాలు బర్గర్లకు అలవాటు పడ్డవాళ్లకు వీటి రుచి ఏం తెలుస్తుంది అత్తయ్యా! మేము వీటిని చూసి చానాళ్లయింది. నేను, మీ అబ్బాయే తింటాం,’ అంది కోడలు నవ్వుతూ.

ఉదయం పిల్లలిద్దరూ ఉపాహారం ముగించుకుని కళాశాలకు వెళితే.. కొడుకు, కోడలు పాఠశాలకు భోజనం తీసుకుని హడావిడిగా ఆఫీసులకు పరుగెత్తుతారు. చీకటి పడ్డాక గాని ఇంటికి తిరిగిరారు. రోజంతా ఇంట్లో సీతారామయ్య, ధనలక్ష్మి ఒంటరిగా ఉండే వారు.

పిల్లలిద్దరూ సాయంత్రం ఇంటికి రాగానే స్నానం చేసి పెట్టిందేదో తిని కంప్యూటర్ ముందో, పుస్తకాలు ముందు వేసుకునో కూర్చుంటారు. రాత్రి భోజనం వేశవరకు అక్కణ్ణుంచి కదలరు. మనవలతో కాసేపు సరదాగా గడపాలన్న ఆ వృద్ధ దంపతుల ఉబలాటం నీరుకారిపోయేది.

ఓసారి కోడలితో, ‘ఇరవై నాలుగ్గంటలూ చదువే ఐతే ఆ పిల్లలు ఇక ఆడుకునేదెప్పుడరూ? వాళ్ల ఆరోగ్యం ఏం కానూ!’ అంది