కంగారులో అటూ ఇటూ కొట్టుకున్నట్ల యితే ముణిగిపోయే పనే!

కుందేలు మీద నక్క ఒక కన్ను వేసే ఉంచింది. అందుచేత, ముల్లు విరిగిందని వంకపెట్టి కుందేలు ఇవతలికి రాగానే నక్క అటూ ఇటూ చూసి చల్లగా తను కూడా జారుకుని కుందేలు వెన కాలే వచ్చింది. కుందేలు బొక్కెనలో దూకి బావి అడుగుకు వెళ్లిపోవటం నక్క అంతదూరం నుంచి చూసింది.

ఈ కుందేలు ఏదో ఉపయోగం లేనిదే ఈ బావిలోకి దిగి ఇంతసేపు కూచోదు. లోపల బంగారమేమైనా దాచిందేమో! అనుకుంటూ నక్కమెల్లిగా బావిని సమీ పించి లోపలికి తొంగి చూసింది.

బావి చాలా లోతుగా ఉండటం చేత నక్కకు ఏమీ కనిపించలేదు.

‘కుందేలు బావా?’ అని నక్క పిలి చింది. ‘ఎవరదీ? నక్కబావా?’ అని లోపలి నుంచి కుందేలు కేకపెట్టింది.

‘అక్కడ ఏం చేస్తున్నావేం?’ అని నక్క అడిగింది. ‘చేపలు పడుతున్నాను బావా! తెప్పలు తెప్పలుగా ఉన్నాయి. కావలిస్తే ఆ బొక్కెనలో ఎక్కి నువు కూడా రా?’

పైకి వచ్చి ఉన్న బొక్కెన లోకి నక్క దూకింది. కుందేలు కన్న నక్క బరువు కావటం చేత నక్క ఎక్కిన బొక్కెన కిందికి దిగి కుందేలు ఎక్కిన బొక్కెన పైకి రాసా గింది.

మధ్య దారిలో రెండు బొక్కెనలూ ఒకదాన్ని ఒకటి దాటేటప్పుడు కుందేలు ‘నువు చేపలు పడుతూ ఉండు, బావా నేనిప్పుడే వస్తాను,’ అన్నది.

త్వరలోనే కుందేలు పైకి వచ్చి బయటికి దూకి ఇంటిదారి పట్టింది.

పని పూర్తి చేసుకుని మిగిలిన జంతు వులు మంచినీటి కోసం బావివద్దకు వచ్చి పైకి లాగేదాకా నక్క, పాపం, బావి లోనే ఉండిపోయింది.