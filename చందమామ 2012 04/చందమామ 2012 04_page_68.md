అవమానభారంతో నిండిపోయింది. కానీ తండ్రిచేసిన తప్పు తాను చేయకూడదనుకు న్నాడు. తన ప్రతిభతో, ఆస్థానపండితుడై తానేంటో అందరిముదూ నిరూపించుకోవాలనుకున్నాడు. గుడినుండి ఇంటికి వెళ్లిన వెంటనే, తాను తీసుకున్న నిర్ణయాన్ని తండ్రితో చెప్పాడు.

రఘునాథుని నిర్ణయం విన్న శివయ్య శాస్త్రి, ఒక చిన్న చిరునవ్వు నవ్వి, ‘నీకు నా ఆశీస్సులు ఎప్పుడూ ఉంటాయి. అలాగే హిమాలయాల్లో ఉన్న బ్రహ్మేంద్రముని ఆశీస్సులు కూడా తీసుకో. తిరిగి వస్తూ ఒక దేవ దారు మొక్కను తీసుకురా’ అని అన్నాడు.

రఘునాథుడు హిమాలయాలకు వెళ్లి ముని ఆశీర్వచనాలు తీసుకుని దేవదారు మొక్కతో గ్రామానికి చేరుకున్నాడు.

శివయ్యశాస్త్రి, ‘నాయనా, భక్తితో ఈ మొక్కను పెంచు. అది మూడు చిగురులు వేసిన తర్వాత నువ్వు ఆస్థానానికి వెళ్లు.’ అన్నాడు.

రఘునాథుడు ఆ మొక్కను జాగ్రత్తగా పెంచసాగాడు. ఎంత ప్రయత్నించినా ఆ

మొక్కలో ఎదుగుదల లేదు. రోజురోజుకీ వాడిపోతూ కొన్నాళ్లకు ఎండిపోయింది. కొడుకు బాధను చూసిన శివయ్యశాస్త్రి, ‘నాయనా చింతించకు, ఈ మొక్కెందుకు చనిపోయిందో నీకు తెలుసా?’ అనడిగాడు.

‘అది ఇక్కడి వాతావరణాన్ని తట్టుకోలేక పోయింది. దానికి సరిపడా పోషకాలు ఈ భూమిలో లేవు,’ రఘునాథుడు అన్నాడు.

‘సరిగ్గా మన రాజ్యంలోనూ పాండిత్యానికి తగిన వాతావరణం లేదు. ఇక్కడందరూ యుద్ధకళలనే ప్రేమిస్తారు. మనకు ఎంత పాండిత్యం ఉంటే ఏమిటి, దానికి విలువ లేనిచోట? విద్యలెన్ని నేర్చినా, దానికి తగిన గౌరవం ఇవ్వగలిగిన చోటనే అవి మనగలవు. కళాపోషకులు ఉన్న చోటనే పాండిత్యం బ్రతుకుతుంది, ఈ మొక్కలాగా. లేకపొతే ఏం జరుగుతుందో చూశావుగా,’ అన్నాడు శివయ్య శాస్త్రి.

‘అర్థమైంది నాన్నా, అందుకే అన్నారేమో, అనువుగాని చోట అధికులమనరాదు అని,’ అన్నాడు రఘునాథుడు మనసులో అవమాన భారాన్ని కడిగేస్తూ.