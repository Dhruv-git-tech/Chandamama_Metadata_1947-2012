కుర్రాడిని చితక్కొట్టి డబ్బూ బంగారు కోసం ఇల్లంతా వెతికారు. బీరువాను బద్దలు కొట్టి చూశారు. ఆభరణాలు దొరికాయి. డబ్బందుకోలేదు. అప్పటికే ఆ రాత్రిరెండిళ్లలో దొంగతనం చేసుకున్నారు ఆ దొంగలు. సమయం మించిపోతుంది. ఇరుగుపారుగు వాళ్లు లేస్తే ప్రమాదమని తలిచి దొరికిన ఆభరణాలు మూట గట్టు కుని దొంగలు గాబరాగాబరాగా పెరటి గోడ దూకి చీకట్లో కలిసి పోయారు.

పనికుర్రాడు వీధిలోకి వచ్చి దొంగలు పడ్డారని లబోదిబో ఏడ్వసాగాడు. గోలపెట్టి ఇరుగుపారుగు వారిని నిద్రలేపాడు. విషయం తెలుసుకుని ‘అయ్యయ్యో’ అన్నారు. ఒళ్లు హూనమయిన పనికుర్రా డికి ప్రథమచికిత్స చేశారు. తెల్లారేసరికి బంగారయ్య ఇంట్లో దొంగలు పడ్డారన్న వార్తఊరంతా వ్యాపించింది.

వ్యాపారస్తులు ఆ వార్త విని, ‘బంగా రయ్య అదృష్టానికి తెరపడింది. ఇల్లంతా దోపిడీకి గురయిందట’ అని సంబరపడ్డారు.

ఆ మరునాడే బంగారయ్యకుటుంబం తీర్థయాత్రలు ముగించుకుని ఇంటికి చేరింది. పనికుర్రాడు ఏడ్చుకుంటూ దొంగలు పడ్డతీరు చెప్పాడు. బంగారయ్య అంతా విని పెరట్లోకి పరుగెత్తాడు.

పెరట్లో బంగారయ్య పాతిన గులాబి మొక్క గోలెంలో భద్రంగానే ఉంది. అమ్మయ్య అనుకున్నాడు బంగారయ్య.

ఇంట్లోకి వెళ్లి బంగారయ్య పనివాడిని బయటకు పంపి భార్యతో పెరట్లోకి వచ్చాడు. గోలెంలో ఉన్న గులాబీ మొక్కను పీకి మట్టి కింద ఉన్న రేకుపెట్టిను తీశాడు. ‘ఎందు కయినా మంచిదని బంగారం డబ్బూ ఇందులో దాచాను. భద్రంగానే ఉన్నాయి. అలా చెయ్యడం ఎంతో మంచిదయింది. దొంగలకు దొరికిన ఆభరణాలు నకిలీవి,’ అని భార్యతో అన్నాడు.

భార్యకు అంతా అయోమయంగా ఉంది. అంతలో పిల్లలు వచ్చి, ‘నాన్నగా రండీ, గోడపక్కపాదల మధ్య ఈ మూట దొరికింది,’ అని ఒక మూట ఇచ్చారు. అంతలో ఇంటికి ఎవరో రావడం వల్ల అందరూ ఇంటి లోపలికి వచ్చేశారు.