అనువుగాని చోట అధికులమనరాదు

పూర్వం అవంతీరాజ్యంలో శివయ్య శాస్త్రి అనే పండితుడుండేవాడు. ఎన్ని విద్యలు నేర్చినా, అతను రాజాస్థానంలో ఉద్యోగం సంపాదించుకోలేకపోయాడు. తెలిసినవారం దరూ, ‘శివయ్యశాస్త్రీ, ఇంత పాండిత్యం ఉండీ నువ్విలా ఉండిపోవడం ఏం బాగా లేదు. ఒక్కసారి రాజుగారి దర్శనం చేసుకో. నీలాంటి పండితుడు ఉండాల్సిన స్థానం ఇది కాదు,’ అని ఎంతగానో నచ్చచెప్పారు.

దానికి అతను చిరునవ్వు నవ్వి ఊరుకునే వాడు. ఆస్థానంలో కొలువు కోసం అతను ఏనాడూ ప్రయత్నించలేదు. హితవు చెప్పిన వారందరూ విసుగు చెంది, అతనికి సూచన లివ్వడం మానేశారు. శివయ్య శాస్త్రి కొడుకు రఘునాథుడు తండ్రి వద్దనే శిష్యరికం చేసి, గొప్పగా పాండిత్యంలో రాణించాడు. అన్ని విద్యల్లో తండ్రిని మించిపోయాడు.

ఒకనాడు రఘునాథుడు శివాలయానికి

వెళుతుండగా, ఎవరో ఇద్దరు తన గురించే మాట్లాడుకోవడం వినిపించింది. వారిలో ఒకడు ‘రఘునాథుడు చాలా గొప్పవాడురా. ఇంత చిన్నవయసులో అంత పాండిత్యం ఆర్జించటమంటే మాటలా! అతడు తన తండ్రి పేరు నిలబెట్టాడు’ అన్నాడు. దానికి ఇంకొకతను, ‘ఎంత పాండిత్యం సంపాదిస్తే మాత్రం ఏముంది, అతనూ తన తండ్రిలాగే ఇక్కడే మిగిలిపోతాడు. పాండిత్యం ఉన్నా ఎదుటివారి ముందు అది ప్రదర్శించే ధైర్యం లేకే శివయ్యశాస్త్రి ఇంట్లో మిగిలిపోయాడు. తండ్రికి లేని ధైర్యం కొడుకుకెలా వస్తుంది? అయినా విద్యను సరైన తీరులో ఉపయోగించుకోవడం కూడా తెలిసుండాలి. అది తెలి యకనే శివయ్యశాస్త్రి ఆస్థానంలో ఉండవల సిన వాడు ఇంట్లో ఉన్నాడు. రఘునాథుడూ అంతే’ అన్నాడు.

ఇదంతా విన్న రఘునాథుడి మనస్సు