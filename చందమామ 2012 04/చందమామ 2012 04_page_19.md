అర్థణారాజు

పాటలీపుత్ర నగరంలో ఒక పేదవాడుండే వాడు. వాడు నీళ్లు మోసి జీవితం వెళ్ల బుచ్చుతుండేవాడు. వాడుండేది నగరపు ఉత్తర ద్వారం వద్ద. ఆ నగరం దక్షిణ ద్వారానికి సమీపంలో ఒక స్త్రీ ఉండేది. ఆమె కూడా నీళ్ల బిందెలు మోసి జీవ యాత్ర గడుపుతున్నది. ఈ ఇద్దరికీ స్నేహం కుదిరి పెళ్లి చేసుకున్నారు. పెళ్ళి చేసు కున్నప్పటికీ ఇద్దరూ నగరం చెరొక మూలాపని చేస్తూ ఉండటం వల్ల తరచు ఒకరి నొకరు చూసుకునేవారు కారు.

ఇలా ఉండగా ఒకరోజు ఏదో పండగ వచ్చింది. నీళ్లు మోసేవాడు తన పని త్వరగా ముగించుకుని దక్షిణ ద్వారం దగ్గిర ఉండే తన భార్యను చూడబో యాడు.

‘ఇవాళ పండగ రోజు. అందరూ పండుగచేసుకుంటారు. మనం మాత్రం చేసుకోవదా? నా దగ్గిర అర్ధణా ఉన్నది. నీదగ్గర ఏమాత్రం ఉన్నది?’ అని భార్య అడిగింది, తన అర్ధణా చూపుతూ.

‘నాదగ్గర కూడా అర్ధణా ఉంది. దాన్ని ఉత్తర ద్వారం వద్ద గోడలో ఇటుకల సందున జాగ్రత్తగా దాచి ఉంచాను,’ అన్నాడు భర్త. ‘చాలు. అందులో ఒక కానీ పెట్టి పూలు కొందాం. ఇంకో కానీకి చందనం కొందాం. మిగిలిన అర్ధణాతో పాయసం తాగుదాం!’ అన్నది భార్య.

ఈ మాటలకు నీళ్ళు మోసేవాడు పరవశుడైపోయాడు. తానూ, తన భార్యా కలిసి పండగ చేసుకుంటున్నామన్న ఆనందంలో వాడికి వళ్లు తెలియలేదు.

వి. నాగభూషణం