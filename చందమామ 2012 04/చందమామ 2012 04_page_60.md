పంపగలనన్నాడు ఇభ్యునాయకుడు. ఆ మర్నాటి ఉదయం ఇభ్యులు నదిలో ఉన్న పెద్దపడవల్లో మూడింటికి కొత్తగా ఖడగమ్మ గచర్మం తాపడం చేసి మధ్యాహ్నం వేళకు వాటిని ప్రయాణానికి సిద్ధం చేసారు. శిఖి ముఖీ, విక్రమకేసరీ, అజితుడూ ఒకపడవలోనూ, దళనాయకుడు నాంగ్ సోమ్, వీర భద్రుడూ మరొకపడవలోనూ ఎక్కారు. నాంగ్ సోమ్ ఉన్నపడవలో నెల రోజులకు సరిపడా ఆహారపదార్థాలు నిలవచేసారు.

నాంగ్ సోమ్ ఉన్నపడవ ముందు దారి చూపుతుండగా, రెండు పడవలూ నది దిగువకు బయలుదేరినై. మరొకపెద్దపడవలో మరికొందరు ఇభ్యులు కొంచెం మెనగ్గా ప్రయాణమయ్యారు. ముందు బయలు దేరిన పడవలు రెండూ నది దిగువనుక రెండు మూడు కోసులు ప్రయాణం చేసింతర్వాత, ఉత్తరం వైపు నుంచి వచ్చి నదిలో కలిసే ఒక పాయ వెంట ఎగువకు కొంత

దూరం ప్రయాణించి, సరస్సులా కంటి చూపు ఆనేంతవరకూ జలమయంగా ఉన్న ప్రదేశాన్ని చేరారు. వాళ్ళకు అందులో కొన్ని లంకలూ, వాటి మీద ఎత్తయిన వృక్షాలూ, ఎగిరే నీటిపక్షులూ కనిపించినై.

నాంగ్ సోమ్ కు ఆ ప్రాంతమంతా బాగా పరిచయమైనదే. అతడు అనేకసార్లు తన జాతివాళ్లతో కలిసి చేపల వేటకు అటుకేసి వచ్చాడు. ఆ జలమయమైన ప్రదేశంలో పెద్దపెద్దచేపలే కాక, భయంకరమైన వింత జలచరాలు కూడా ఉండటం అతడికి తెలుసు. వృశ్చికలంక చేరేముందు, అనేక చిన్నా పెద్దలంకలను దాటిపోవలసి ఉంది.

తెడ్లు వేసి అతి జాగ్రత్తగా పడవలు నడుపుతున్నవాళ్లకు, నీటిలో తమ చుట్టూ కదిలే పెద్దపెద్దమొసళ్లూ, తిమింగలం లాంటి ఆకారాలు గల కొన్ని చేపలూ కంట పడినై. అవిపడవల్ని అనుసరించి ఈదుతూ వస్తున్నవి.

(ఇంకావుంది)