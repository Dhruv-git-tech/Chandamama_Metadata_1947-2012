అట్టుమీది బొమ్మ

శ్రీరామనవమి పర్వదినం సందర్భంగా ఏప్రిల్ సంచికలో యుద్ధ కాండ అనంతరం శ్రీరామ పట్టాభిషేకు దృశ్యాన్ని ముఖచిత్రంగా తీసుకువస్తున్నాము. వనూస కాలం ముగియడంతో శ్రీరాముడు సీతాలక్ష్మణులతో కలిసి అయోధ్యకు తిరిగి వచ్చాడు. ఇక్కడే పట్టాభిషేకం జరిగి రాముడు చక్రవర్తి అయ్యాడు. ఇది రామ రాజ్యానికి ప్రారంభం. నీతికి, సిరిసంపదలకు రామరాజ్యం ఒక విశిష్ట తార్కాణం. ఈ ముఖచిత్రాన్ని మా అలనాటి దిగ్గజ చిత్రకారులు శ్రీ ఎంటీవీ ఆచార్య 1948లో చందమామ సంచిక కోసం చిత్రించారు. సాగసు, నిరాడంబరత, దివ్యత్వం వంటి లక్షణాలకు ఆచార్యగారి చిత్రాలు పేరు పొందిన విషయం తెలిసిందే.

శ్రీరాముడి జీవితం మానవ విలువలు, ధర్మచింతనకు పరమోదాహరణ. రామాయణం పొడవునా రాముడికి ఎదురైన ఎంపికలు చాలా కఠినంగా ఉంటూ వచ్చాయి. అతడు ఎప్పుడూ సరైనదే ఎంచుకున్నాడు కాని అది అంత సులభమైనది కాదు. రామాయణం ప్రవచించే సుందర సత్యాలలో ప్రేమ ఒకటి. అందరినీ ప్రేమించండి. ఈ రోజు మానవులు తమ కోసం, తమ కుటుంబాల కోసం మాత్రమే ప్రేమను పరిమితం చేస్తున్నారు కాబట్టే వారు సమస్యల్లో కూరుకుపోతున్నారు. తోటి మానవుడి బాధను తీర్చడంలోని మానవీయ విలువను రామాయణం మనకు బోధిస్తుంది. గుహుడు మొదలుకుని, జటాయువు, హనుమంతుడు, చివరకు వానర సేన మొత్తం కూడా సీతను కనుగొనడంలో రాముడికి సహాయపడుతూ వచ్చారు. అలాగే రామాయణం లోని పాత్రలన్నీ తమ బంధువులు, కుటుంబం, స్నేహితులు, సమాజం పట్ల అత్యంత అదరాభిమానాలను ప్రదర్శిస్తాయి. ఇదే బాహ్యప్రపంచానికి భారతదేశం ఒక జాతిగా అందించే అతి ముఖ్యమైన లక్షణం.

నమ్రత, సత్ర్పవర్తన, పెద్దలను గౌరవించడం, ఐక్యత వంటి పలు విశిష్ట విలువలను రామాయణం మనకు బోధిస్తోంది. కామ, క్రోధ, లోభాలను అదుపులో ఉంచుకోవలసిన అవసరాన్ని రామాయణం మనకు బోధిస్తుంది. రావణుడి జీవితం నుంచి వీటన్నింటిని మనం ఉదాహరణలుగా తీసుకోవచ్చు. సత్యసాయిబాబా చేసిన ఒక ప్రసంగంలో మన ఆలోచనలే మన గొప్ప సంపదలని సరిగ్గా ప్రవచించారు. ఆలోచనలు పవిత్రంగా, మంచిగా, శక్తిమంతంగా ఉంటే మనం ఏదైనా సాధించవచ్చని చెప్పారు. సుఖ దుఃఖాలు అనేవి మన ఆలోచనల ఫలితాలు. మన ఆలోచనలను ఎందుకు పరిశుద్ధంగా ఉంచు కోవాలో కూడా ఆయన సూచించారు. మన ఆలోచనలను అదుపులో ఉంచుకోవడాన్ని రామాయణం బోధిస్తుంది, మార్గదర్శకత్వం చూపుతుంది. ఈ బోధనలను మనం ఎంత చక్కగా పాటిస్తే మన జీవితం అంత గొప్పగా విలసిల్లుతుంది.

- సామ్యా భరద్వాజ్