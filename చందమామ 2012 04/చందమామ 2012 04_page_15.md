ఇంతవరకు కథచెప్పిన బేతాళుడు విక్రమా ర్కుడితో, ‘విక్రమార్కా.. విజ్ఞలెవరెకైనా ఇంద్ర సేనుడి ఆలోచనలు అసంబద్దంగా తోస్తాయి. నాగవర్మ కుతంత్రాలకు పరిష్కారాన్ని ఆలో చించాలేగాని అమాయకులైన ప్రజలకు రాజ్యబహిష్కరణ విధించడం ఎంతవరకు సబబు? దండయాత్రను ఈ బహిష్కరణ మంత్రం ఆపగలుగుతుందా? బహిష్కరణకు గురైన ప్రజలు తిరుగుబాటు చేస్తే అంతర్యుద్ధం తలెత్తుతుంది కదా? ఎలాంటి విజ్ఞత లేకుండా నిర్ణయాలు తీసుకున్న ఆ మూర్ఛరాజుకు మేధావిగా పేరొందిన సునీతి వత్తాసు పలకడం చిత్తచాంచల్యంగా అనిపి స్తోంది. ఇంద్రసేనుడి నిర్ణయాల వెనక ఉన్న అంతరార్థాన్ని సరిగా ఊహించి చెప్పగలి గావా.. సరేసరి. లేకుంటే నీ తల వేయి

ముక్కలవుతుంది,’ అన్నాడు.

‘బేతాళా.. నీవు ఊహిస్తున్నట్లుగా ఇంద్ర సేనుడు మూర్ఛుడుకాదు, భవిష్యత్తును స్పష్టంగా ఊహించగలిగినవాడు. అతని అలో చనలోని వాస్తవాన్ని పసిగట్టబట్టే సునీతి ఎలాంటి ఎదురూ చెప్పక ఒప్పుకున్నాడు, పైగా అందులో ఎదురయ్యే లోపాలను గ్రహించి సవరణలను కూడా ప్రతిపాదించాడు. ఇంద్రసేనుడి నిర్ణయాలు ఎంతో లోతైనవి. వాటిలోని గూడార్ధాన్ని చెబుతాను.

కాంభోజపురం ప్రజలు వలస వచ్చిన రోజులు వేరు. నాడు కడుపు నింపుకునేందుకు ఎలాంటి కష్టాన్నయినా ఓర్చుకోవడా నికిసిద్ధంగా ఉన్నారు. అలాగే ఎవరు తమకు ఉపాధి కల్పిస్తే వారిపట్ల అమితమైన విధే యత ప్రకటించి విశ్వాసంగా తమ వృత్తిని నిర్వర్తించారు. కాలం గడిచేకొద్దీ వారిలో చాలామంది పాలాలకు, పరిశ్రమలకు యజమానులుగా మారి కష్టపడే స్థితి నుంచి అజమాయిషీ చేసే స్థితికి చేరుకున్నారు. మొదట్లో ఉన్నంత విధేయత క్రమేపీ చాలామందిలో కనుమరుగు అయ్యింది. అలాగే స్వదేశంపై అభిమానం పెరిగింది.

ఇదే అదనుగా భావించిన నాగవర్మకొంత మందిని తనకు అనుకూలంగా మార్చుకుని వారిద్వారా మణిపురం రహస్యాలను సేకరించడం ప్రారంభించాడు. రాజ్యరహస్యాలు శత్రువుకు తెలుస్తున్నాయంటే దేశంలో ఉన్నవారి ద్వారానేకదా! ఇంటి దొంగల్లో స్వదేశీయులు కూడా ఉండొచ్చు. అయితేకుట్రలో పాల్గొంటున్న విదేశీయులను గుర్తించాక