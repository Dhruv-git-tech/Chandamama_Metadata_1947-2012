కాళీవర్మతో, “కాళీ! ఈ చచ్చువెధవల వెకిలివాగుడు మరెంతసేపు భరించేట్టు!” అన్నాడు.

వెంటనే కాళీవర్మ కత్తిదూసి, “ఒరే, దుర్ముఖుడి సేవకుల్లారా, మర్యాదగా మీ దారిని మీరు పోతారా, తలలు నరికించుకుంటారా ?” అన్నాడు.

ఆ వెంటనే మంత్రి జీవగుప్తుడి వెంట వచ్చిన ఆశ్వికులిద్దరూ డాళ్ళు పైకెత్తి, కత్తులు దూసి, దుర్ముఖుడి ఆశ్వికుల కేసి తమ గుర్రాలను దూకిస్తూ, “ఆపని మాకు వదలండి. ఈ పొగరుబోతులు చాలా ఆవమానక రంగా మాట్టాడు తున్నారు,” అంటూ వాళ్లమీద పడ్డారు.

దుర్ముఖుడి ఆశ్వికులు కూడా కత్తులు దూసి ఆత్మరక్షణ చేసుకుంటూ, తమ గుర్రాలను అదిలించి పారిపోతూ, “దుర్ముఖ మహారాజుగారు, యీ దాపుల నున్న మామిడితోటలోనే గుడారాలు వేసుకుని వున్నారు. క్షణాల మీద ఆయన వచ్చి, మీ అందర్శీ చిత్రవధ చేయించ గలడు,” అంటూ కేకలు పెట్టారు.

జీవగుప్తుడి ఆశ్వికులిద్దరూ, శత్రు ఆశ్వికుల్ని చాలా దూరం తరుముకుంటూ పోయి, వాళ్ళు ఎంతకూ తమ కత్తి దెబ్బలకు అందకపోవటంతో, తిరిగి వచ్చారు.

అంతలో జీవ గుప్తుడి భటులలో ఒకడు, పక్కకు చూస్తూ, “అయ్యా, యీ సారి పదిమంది శత్రుఆశ్వికులు మన మీది కొస్తున్నారు!” అంటూ అరిచాడు.

వాడు అన్నట్టు నిజంగానే పదిమంది దుర్ముఖుడి ఆశ్వికులు వాళ్ళను సమీ పించారు. కాని, వాళ్ళు కత్తులు దూసి కలియబడక, కొంచెం దూరంలోనే ఆగారు. వాళ్ళలో ఒకడు దుస్తుల్లోనుంచి ఒక పొడవాటి పత్రాన్ని తీసి పెద్దగొంతుతో యిలా చదివాడు; “ఇక్కడ వున్న వాళ్ళం దరూ, మామిడితోటలో విడిది చేసివున్న దుర్ముఖ మహారాజుగారి సముఖానికి రావాలి. ఇది రాజొజ్ఞు!”

చంద మామ