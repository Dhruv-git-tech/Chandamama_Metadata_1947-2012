మాట తప్పినందుకు జిత కేతరాజు మీదికి, మా రాజుగారు దాడి రాబోతు న్నారు.'' అన్నారు దుర్ముఖుడి ఆశ్వికులు.

''అయితే, యీ సంగతులన్నీ మాకు మనవి చేయటమెందుకు? ఇక దారి తొలిగి, మీ దారినమీరు పొండి,'' అన్నాడు భల్లూకమాంత్రికుడు కోపంగా.

అంతలో దుర్ముఖుడి ఆశ్వికుల్లో ఒకడు తలారి కేసి ఆశ్చర్యంగా చూస్తూ, ''ఇంతకుముందు చూడగానే గుర్తు పట్టలేకపోయాను. నువ్వు దిరిసెన చెట్ల తోపులో ~వుండే జితకేతరాజు తలారివి కాదా?'' అన్నాడు హేళన చేస్తున్నట్టువికవికమని నవ్వుతూ.

అప్పటికే తానేదో నలుగురిలో నవ్వుల పాలయానని బాధపడుతున్న తలారి పళ్లు కొరుకుతూ గండ్రగొడ్డలిని పై కెత్తి, ''ఒరే, పొగరుబోతా! నేనెవరై నదీ తెలిసి అవహేళన చేస్తున్నావా? అదుగో, ఆగుర్రం మీదవున్న పెడతల శవాన్ని చూశావా ? నీకూ ఆగతి పట్టిస్తాను,'' అన్నాడు.

ఆ జవాబు విని కాళీవర్మ ఉత్సాహం కొద్దీగుర్రాన్ని తలారి దగ్గిరకు పరిగెత్తించి, కత్తితో అతడి భుజాన్ని తట్టి, ''కుక్క కాటుకు చెప్పదెబ్బలాంటి జవాబిచ్చావు, తలారీ! పనిలో పనిగా యీ దుర్ముఖుడి ఆశ్వికుల తలలు నరుకుతావా ఏం!'' అని అడిగాడు.

''అంతా భల్లూకమాంత్రికుల దయ! వారు ఆజ్ఞాపిస్తే, అంతపనీ చేయాలని వున్నది. ఈమధ్య ఒకటి, రెండు వారాలుగా నా గండ్రగొడ్డలి నెత్తురు చూసిన పాపాన పోలేదు,'' అన్నాడు తలారి.

అంతలో దుర్ముఖుడి ఆశ్వికుల్లో ఒకడు గుర్రాన్ని అదిలించి, పెద్దగా కేకపెడుతూ, ''వీళ్ళెవరో నరమాంస భక్షకులు! మనిషిని చంపి, శవాన్ని పెడముఖంగా గుర్రం మీదకట్టి, నగరానికి తీసుకుపోతున్నారు,'' అన్నాడు.

భల్లూకమాంత్రికుడు ఛీతక్కరిస్తూ ఆ ఇద్దరు ఆశ్వికుల కేసీ ఓమారు చూసి