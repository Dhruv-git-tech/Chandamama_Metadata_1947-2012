ఆ మర్మాడే రాజు హేమాలయాలలో ఆత్మానందుడున్న చోటికి వెళ్లి, '‘స్వామీ, మీ కంబళిని మీరే ఉంచుకోండి,'' అని మాయకంబళిని ఇచ్చేశాడు.

బేతాళుడు ఈ కథ చెప్పి, '‘రాజా, నాకు కొన్ని సందేహాలున్నాయి. ఆత్మా నందుడు తన కంబళి కోసం శోభావతి నగరానికి వెళ్లి, రాజును కంబళి ఇయ్యమని ఎందుకు అడగవలసి వచ్చింది ? తనకు కావాలంటే ఇంకో కంబళిని సృష్టించుకోలేకనా ? లేక తన కంబళి ఇంకొకరి అధీనంలో ఉండటం ఇష్టంలేకనా ? రాజు ఆ కంబళి సహాయంతో ఎందరో నేరస్థులను శికించి, దాని ప్రయోజనం గ్రహించి కూడా చివరకు దాన్ని ఆత్మానందుడికి ఎందుకు తిరిగి ఇచ్చాడు ? రాజ్యంలో, ఇంకా విక్రముడిలాటి కుట్రదార్లు ఉండరనా? ఈ సందేహాలకు సమాధానాలు తెలిసి కూడా చెప్పకపోయావో నీ తల పగిలి పోతుంది,' ' అన్నాడు.

దానికి విక్రమార్కుడు, 'మహిమగల వస్తువు మంచివాళ్ళ చేతిలో మంచికీ, చెడ్డవారి చేతిలో చెడుకూ ఉపయోగ పడుతుంది. కొందరికి ఎందుకూ ఉపయోగపడదని బిచ్చగాడి అనుభవం ద్వారా మనకు తెలుసు. పైపెచ్చు వాడికి కంబళిలో ప్రమాదమే కనబడింది. తాను మంచివాడు గనక రాజు దాన్ని మంచికే ఉపయోగించవచ్చునని భ్రమ పడ్డాడు. ఆ కంబళి దుష్టులచేతికి పొతే రాజుకు ఎంత ప్రమాదమో తెలిసి ఆత్మానందుడు అతని చేతికి రక్షాబంధం కట్టాడు. అయన శోభావతినగరానికి వెళ్లి రాజును కంబళి ఎందుకు అడిగాడో దాన్నిబట్టే తెలుస్తుంది. రాజు కూడా ఆ సంగతి గ్రహించగానే కంబళిని ఆత్మానందుడికి తిరిగి ఇచ్చేశాడు,' ' అన్నాడు.

రాజుకు ఈవిధంగా మౌనభంగంకలగ గానే, బేతాళుడు శవంతోసహా మాయమై, తిరిగి చెట్టెకాక్కడు. —(కల్పితం)