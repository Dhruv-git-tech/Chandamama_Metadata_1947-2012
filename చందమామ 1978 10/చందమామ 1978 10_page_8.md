ననుకున్నావా ? అది గనక సింహం యొక్క అపారమైన బల ధైర్యాలను చూసి, ఒకసారి ప్రాణం దక్కించుకుని కూడా, గుండే, చెప్పులూ లేని కారణం చేత \మళ్లీ మోసపోయి చావు నోటికి చికికింది !'' అన్నది కోతి.

'' మిత్రమా, ఎవరా లంబకర్ణుడు ? అది చావు నుంచి తప్పించుకుని కూడా తిరిగి ఎలా చావును వరించింది ? ఏమిటా కథ ?'' అని మొసలి అడగగా కోతి ఇలా చెప్పింది :

గుండే, చెప్పులూ లేని గాడిద కథ ఒక దట్టమైన అరణ్యంలో కరాళ్లకేసరం అనే సింహం ఉండేది. ధూసరకం అనే నక్క అస్తమానమూ దాన్ని అనుసరించి తిరిగేది.

ఒకసారి సింహం ఒక అడవి ఏనుగుతో పోరాడి తీవ్రంగా గాయపడి, కదలలేని స్థితిలో ఉండిపోయింది.

సింహం వేటాడలేని కారణం చేత నక్కకు తిండి కరువై, నీరసించింది. రెండు రోజుల కటిక ఉపవాసం తరవాత అది సింహంతో, ''మహారాజా, నేను అమితమైన ఆకలి బాధతో కాలు కదప లేకుండా ఉన్నాను. తమకు ఎలా సేవ చెయ్యను ?'' అన్నది.

'' నువు ఏదన్నా జంతువును మభ్యపెట్టి ఇక్కడిక తీసుకువచ్చినట్టయితే ఏదో విధంగా నేను దాన్ని నీ కోసం చంపుతాను,'' అని సింహం నక్కతో అన్నది.