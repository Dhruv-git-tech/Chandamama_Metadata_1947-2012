మర్మాడు తెల్లవారగానే అతను జమీందారు కొడుకు కోసం వెతుకుతూ బయలుదేరి, చివరకు ఎలాగైతేనేం, పట్టుకోగలిగాడు. చికేక్కం వచ్చిందంటే, అతన్ని ఎవరూ ఎరగరు. అతను, గురవయ్య అనుకున్నట్టు ఒక పెద్ద భవంతిలోకాక, మారుమూల పూరిపాకలో ఉంటున్నాడు.

గురవయ్య అతనితో జరిగినదంతా చెప్పి, 'నేను మీకు డబ్బు బాకీపడ్డాను. జరిగినదానికి మీరు నన్ను క్షమించి, నెలకింత చొప్పున డబ్బు తీసుకోవటానికి అంగీకరించాలి.' అని వేడుకున్నాడు.

అంతా విని జమీందారు కొడుకు, 'నేను పట్నంరావటం పెద్ద పారపాటయింది. పల్లెలో ఉండగా పట్నంజీవితం ఎంతో బాగా ఉన్నట్టు తోచింది. ఇక్కడ ఎంతడబ్బయినా సంపాదించవచ్చు నను కున్నాను. ఇక్కడ అందరూ మోసగాళ్లే! నన్ను ఒక పెద్దమనిషి ఓ వ్యాపారంలోకి దింపి, తరవాత వ్యాపారం దివాలా తీసిందని చెప్పి, నన్ను ఈ పాకలో చేర్చి తాను మిద్దెకట్టుకున్నాడు. బతికేదారిలేక, పల్లెకు తిరిగి రావాలంటే మొహం చెల్లక, దొంగతనానికి పాల్పడ్డాను. నిన్నరాత్రి నేను దొంగిలించినది నాడబ్బే! నిలాంటి ఉత్తములు పల్లెలో తప్ప పట్నంలో ఉండరు. నేను మన పల్లెకు తిరిగివస్తాను,' అన్నాడు పశ్చాత్తాపంతో.

గురవయ్య నవ్వి, 'మంచివాళ్ళూ, చెడ్డవాళ్ళూ ప్రతి చోటా ఉంటారు. పట్నంలో శేషాచలంలాంటి సజ్జనులు లేరా? మనిషికి తృప్తి అనేది కవచం లాటిది. అది ఉంపె మనిషి ఎక్కడ ఉన్నా సుఖపడవచ్చు. అది లేనప్పుడు కష్టాలకు గురి అవుతాడు. మీకు ఆదే జరిగింది. శేషాచలం తాతాక్రలికంగా కష్టపడినా, అతనికి మంచి రోజులు తప్పక వస్తాయి.' అన్నాడు.

ఆ సాయంత్రమే అతను జమీందారు కొడుకును వెంటబెట్టుకుని, తన ఊరికి పచ్చేశాడు.