తల్లీ పిల్లలను విడదీయటమూ, భార్యా భర్తలకు ఎడబాటు చేయటమూ, నిద్రా భంగం కలిగించటమూ బ్రహ్మహత్యలాటి మహాపాపాలు. ఈ పని నన్ను చేయ మన్నారా ? '' అని అడిగింది.

'' నువ్వేమీ విచారించకు. యజ్ఞంలో అగ్నికి ఆహుతి చెయ్యని పదార్థమంతా నికిస్తాం, '' అని బ్రహ్మ పురుగుతో అన్నాడు.

పురుగు సంతోషించి వింటినారిని కొరి కింది. అప్పుడు పెద్ద ధ్వని పుట్టింది. భూమి అదిరింది. వింటికొన చప్పున పైకి తన్నటంలో విష్ణువు తల కాస్తా ఎగిరి పోయింది. అది చూసి దేవతలు దిమ్మర పోయి, ఏం చెయ్యాలో తెలీక, '' నువ్వే

సర్వేశ్వరుడివి గదా, అన్నిలో కాలనూ భరించే వాడివిగదా ! నీ గతి ఇలా అయిందేమిటి? ఏరాక్షనులూ చెయ్యలేని ఈపని నీ కెవరు చేశారు ? నువు మాయకు కూడా అతీతుడివే, మాయ నిన్ను ఇలా చేసి ⁹ ఉండటం సాధ్యమా ? '' అని విలపించారు.

దేవగురువైన బృహస్పతి వారితో, '' ఏడుస్తూ కూచుంటే ఏమవుతుంది ? జరిగిన దానికి ఉపాయం ఏదన్నా చూడండి, '' అన్నాడు.

'' దేవతలంతా చూస్తూండగానే విష్ణువు తల తెగి, ఎగిరిపోయింది గదా ! మన ప్రయత్నం వల్ల ఏమవుతుంది ? దైవబలం వల్లనే ఏమైనా జరగాలి, '' అన్నాడు ఇంద్రుడు.

అప్పుడు బ్రహ్మ, ''దేనికైనా జగ దీశ్వరి అనుగ్రహం కావాలి. అవిడే సృష్టి స్థితి లయ కారకురాలు. అందుచేత మీరంతా ఆ అదిశక్తిని ప్రార్థించండి, '' అన్నాడు దేవతలతో.

దేవతలు అదిశక్తిని ప్రార్థన చేశారు. వారిని కరుణించి దేవి ప్రత్యక్షమయింది.

'' తల్లీ, ఈ విష్ణువుకు ఈ గతి ఎందుకు పట్టింది ? అతని తల ఏమయింది ? '' అని దేవతలు దేవిని అడిగారు. దేవి వారితో ఇలా చెప్పింది :