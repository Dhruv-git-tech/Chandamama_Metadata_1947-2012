కాలం తీసుకుని చనిపోయాడు. అతనికి వైద్యం చేయించటానికి శేషాచలం చాలా ఖర్చు చేశాడు. ఇది జరిగిన కొద్దికాలానికే అతని బట్టలదుకాణం కాలిపోయింది. అప్పులు తీరటంకోసం ఇంటి సామానూ, ఇల్లూకూడా అమ్మేశాడు శేషాచలం.

“రేపు మేం ఈ ఇల్లు ఖాళీచెయ్యాలి. ఇంకా నేనూ, నా భార్యా మా చిన్న కొడుకు మీద ఆశలన్నీ పెట్టుకుని ఉన్నాం,” అని చెప్పాడు శేషాచలం.

శేషాచలం పరిస్థితి గురించి ఆలోచించిన కొద్దీ గురవయ్యకు నిద్రపట్టలేదు. చిట్టచివరకు అతను, జమీందారు బంగారం శేషాచలానికి ఇచ్చి, తరవాత జమీందారు కొడుక్కు తెలియజేయాలనుకున్న మీదట అతనికి కునుకు పట్టింది. కాని త్వరలోనే అతనికి నిద్రాభంగమయింది.

ఒక ముసుగుమనిషి శేషాచలం కొడుకు పీకకు కత్తి ఆనించి, “నీ డబ్బంతా ఎక్కడ దాచావో చెబుతావా? వీడి పీక తెగనరకమన్నావా?” అని శేషాచలాన్ని బెదిరిస్తున్నాడు.

“కుర్రవాణ్ణి ఏమీ చెయ్యకు, నిజం గానే నా దగ్గిర చిల్లిగవ్వలేదు,” అంటూ ఏడుస్తున్నాడు శేషాచలం.

గురవయ్య ముసుగుమనిషితో, “నా దగ్గిర సంచీలో డబ్బున్నది. ఆ కుర్రాణ్ణి

వదిలేసి, సంచీలో డబ్బు పట్టుకుపో,‘‘ అన్నాడు.

ముసుగుమనిషి గురవయ్య దగ్గిర ఉన్న గుడ్డసంచీలోని బంగారు నాణాలు తీసుకుని. తృప్తిపడి, వాటితో చికట్టోకి జారుకున్నాడు.

“దేవుడిలా మా పిల్లవాణ్ణి కాపాడారు. మాకున్న భవిష్యత్తు వాడే. మేం మీ ఋణం ఎలా తీర్చుకుంటామో తెలీదు,” అన్నారు శేషాచలమూ, అతని భార్యా గురవయ్యతో.

“నేనే మీకు నా ఋణం తీర్చుకున్నా నేమో. దాన్నిగురించి విచారించకండి,” అన్నాడు గురవయ్య.