ఆ జబాబుకు భల్లూకమాంత్రికుడు చిన్నగా నవ్వి, “నువ్వనే యువకుడు కాళీవర్మే త్వరలో మీ అందరికీ ఆజ్ఞ లివ్వబోతున్నాడు, జాగ్రత్త!” అని, యింకా కత్తి దూసి కోపంగా తన కేసి చూస్తున్న కాళీవర్మతో, “కాళీవర్మా, తొందరపడకు! నీవు అంతగా జీవితాను భవంలేనివాడివి. లోప్పుటి స్థితిలో నీదారిన నువ్వూ, నా దారిన నేనూ వెళ్ళిపోతే, ఆ తరవాత జరగనున్నదేమిటో ఆలో చించావా?” అన్నాడు.

“దాన్నిగురించి అంతగా ఆలోచించ వలసిందేమీలేదు. నువ్వు తిరిగి జలపాతం వెనకవున్న గుహలోకి పోతావు; నేను

మా గ్రామం చేరి హాయిగా వ్యవసాయం చేసుకుంటూ ప్రశాంతంగా జీవితం సాగి స్తాను,” అన్నాడు కాళీవర్మ.

“నువ్వేంత గొప్ప ధైర్యశాలివో, అంత అమాయకుడి వన్నమాట!” అని భల్లూకమాంత్రికుడు మంత్రి జీవ గుప్తిడితో, “ఓయీ, మంత్రీ! కాళీవర్మ తన గ్రామం చేరింతరవాత, అతణ్ణి పట్టి తెచ్చేందుకు ఎంతమంది సైనికుల్ని పంపాలని రాజుకు సలహా యివ్వబోతున్నావో దాచకుండా చెప్పు? నీ మనసులో మెదిలే ఆలోచనలు నేను గ్రహించగలను, అబద్ధం ఆడావో నిన్నిక్కడే, ఆ కాలిన ఎండు మానులా నిలువునా భస్మం చేయగలను,” అంటూ మంత్రదండం పై కెత్తాడు.

జీవ గుప్తుడు ప్రాణభయంతో పణికి పోతూ, “నా ఆలోచనలేవో తమరు పసి గట్టారు గనక, నేను దాచి ప్రయోజనం లేదు. జితకేతరాజుగారి ఉప్పు తింటున్న నేను, ఆయన క్షేమం కోరి, యీ కాళీ వర్మసు హతమార్చాలని సలహా యివ్వక తప్పదు గదా? మంత్రిగా అదినా ధర్మం!” అన్నాడు.

భల్లూకమాంత్రికుడు మంత్రదండాన్ని గట్టిగా నేలకు తాటించి, “విన్నావా, కాళీ? ఇక నీకీ చంద్రశిలా నగర రాజ్యంలో భద్రత లేదు,” అన్నాడు.