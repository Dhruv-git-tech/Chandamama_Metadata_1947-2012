తెలివిలేనిమంగమ్మ

దేవాపురంలో రంగయ్యా, మంగమ్మా ఆనే దంపతులు ఉండేవారు. రంగయ్య ఊళ్లు తిరిగి వ్యాపారం చేస్తాడు. మంగమ్మ వట్టి అమాయకురాలు. రంగయ్య ఆమెకు ఎన్ని జాగ్రత్తలు చెప్పినా ఎవరో ఒకరు మోసం చేస్తూనే ఉండేవారు. అయినా రంగయ్య ఆమెతో ఎలాగో సంసారం నెట్టుకొస్తున్నాడు.

రంగయ్య కొంచెం దూర ప్రయాణం మీద పోతూ, ‘‘ ఊళ్ళో దొంగలు ఎక్కువ అయారు. ఎవరితోనూ మాట్లాడవద్దు. మోసగాళ్ళు వస్తే, పోకుండా పొగపెట్టు!’’ అన్నాడు.

ఆ రాత్రి మంగమ్మ ఇంట్లో ఒంటరిగా ఉన్నది. ఆమె నిద్రపోతూండగా, తలుపు ఎవరో బాదినట్టు వినిపించి, నిద్రాభంగ మయింది. ఆమె లేచి తలుపు తెరిచిన మరుక్షణం ఇద్దరు దొంగలు హడావుడిగా

లోపలికి తోసుకొచ్చారు. వాళ్ళ చేతుల్లో ఏవో మూటలున్నాయి.

వాళ్ళు దాక్కునేటందుకు చోటు వెతుక్కుంటూ, ‘‘మా కోసం రక్షకభటులు వస్తున్నారు. వారితో మా సంగతి ఏమీ చెప్పువద్దు,’’ అన్నారు.

కొద్ది సేపటికి రక్షకభటులు వచ్చి తలుపు తట్టారు. మంగమ్మ తలుపు తెరిచింది. ‘‘ లోపల మగవాళ్లున్నారా? ’’ అని రక్షకభటులు అడిగారు.

వాళ్లు తన భర్తమాట అడుగుతున్నారనుకుని మంగమ్మ లేరన్నట్టు తల అడ్డంగా ఆడించింది. ఎవరితోనూ మాట్లాడవద్దని భర్త చెప్పి ఉన్నాడు గద!

‘‘ ఇటుగా ఎవరైనా పరిగెత్తిపోయిన ధ్వని వినిపించిందా? ’’ అని ఒక రక్షక భటుడు ఆమెను అడిగాడు. లేదన్నట్టు మంగమ్మ మళ్ళీ తల ఆడించింది.