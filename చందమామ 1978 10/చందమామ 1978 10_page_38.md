# ఏక లక్ష్యం

వరరుచి కొడుకులు అనేక కులాల స్త్రీలకు పుట్టిన వాళ్ళు. వారిలో హీనజాతివాడు తన అన్న అయిన బ్రాహ్మణుడి దర్శనం కోసం వచ్చి, శ్రాద్ధంనాడు తప్ప వాడికి ఆ ఇంట ప్రవేశం లేదు గనక, ఇంటి ఎదురుగా ఉన్న సది తాలూకు ఇసుకలో నిలబడి తన అన్న ఏం చేస్తున్నాడని అడిగాడు.

“విష్ణు పూజలో ఉన్నారు,” అని చెప్పాడు ఇంటి నౌకరు. తక్కువ కులంవాడు ఇసుకలో గొయి్య తవ్వుతూ కూర్చున్నాడు. మరి కొంత సేపటికి నౌకరువచ్చి, తన యజమాని శివపూజ చేస్తున్నట్టు చెప్పాడు. తక్కువ జాతివాడు ఇంకోగుంట తవ్వ నారంభించాడు.

ఇలాగే బ్రాహ్మణ అన్న ఒకసారి దుర్గను పూజిస్తున్నాడనీ, మరోసారి హనుమంతుణ్ణి పూజిస్తున్నాడనీ, కుమారస్వామిని పూజిస్తున్నాడనీ వార్తలు వచ్చాయి.

చిట్ట చివరకు బ్రాహ్మడు బయటికి వచ్చి ఇసుకలో చాలా గుంటలు చూసి, “ఏమిటి ఇవన్నీ?” అని అడిగాడు.

“నీటి కోసం తవ్వాను,” అన్నాడు తమ్ముడు.

“మూడుడా. ఒక్కగుంట తవ్వితే ఎప్పుడో నీరు పడేదికదా?” అన్నాడు అన్న.

“మూడుడా, నుపు అంతమంది దేవతలను పూజించక ఏ ఒక ఇష్టదేవతనో అర్చించితే, ఎప్పుడో తరించేవాడివి గద!” అన్నాడు తమ్ముడు.
—నాయర్.