ఈ బంధుత్వాలు శాశ్వతం కాదు. నీ భార్య పోయిందని విచారిస్తున్నావు. ఇది ఆజ్ఞానం అని తెలుసుకోలేవా? ఒకవేళ నువే పోయి, నీ భార్య బతికితే ఆమె నీకోసం ఇంతగా ఏడ్చేది కాదేమో? ఆ మాట ఆలోచించావా?'' అన్నాడు.

ఆ మనిషి మండిపడి, ''నా భార్య సంగతి నీకు ఏంతెలుసునని ఆ కూత కూశావు? భార్యపేమ ఎలాఉంటుందో ఏమాత్రం తెలిసినా నువు ఇలా సన్యాసివి అవుతావా?'' అని విష్ణుశర్మను నానా మాటలూ అన్నాడు.

ఆందులోనూ నిజం ఉన్నదనిపించింది విష్ణుశర్మకు. ఇక హితబోధ చేసేటప్పుడు తనకు వైరాగ్యం కలిగించిన కారణాల మాట ఎత్తరాదని అతను నిశ్చయించు కున్నాడు.

తరవాత అతను చంద్రగిరి చేరి. అక్కడ ఒక కసాయివాణ్ణి చూశాడు. వాడు ఆప్పుడే ఒక మేకను చంపి, దాని చర్మం ఒలిచి, మాంసాన్ని జనానికి అమ్ముతున్నాడు.

విష్ణుశర్మ ఆకసాయివాణ్ణి సమీపించి, ''నాయనా, జీవహింస మహాపాపం! నువు ఈ మేకను చంపి, దాని మాంసం అమ్ముతున్నావు. దీని ఫలితంగా వచ్చేజన్మలో భగవంతుడు నిన్ను మేకగా పుట్టించి, ఈ మేకను శసాయివాడుగా పుట్టించి, ఇప్పుడు నువు మేకను చేసినట్టే దాని చేత నిన్ను చేయిస్తాడు,'' అన్నాడు.

ఆ మాటలకు కసాయివాడు గట్టిగా నవ్వి. ''ఓరి పిచ్చిసన్నాసీ! కిందటి జన్మలో నేను మేకను. ఈ మేక కసాయి వాడు. నన్ను చంపింది. అందుచేత భగవంతుడు ఇప్పుడు నా చేత దాన్ని చంపించాడు,'' అన్నాడు.

వాడు చెప్పినది కాదనటానికి వీలు లేదని గ్రహించి విష్ణుశర్మ హితబోధలు చేసి, జనాన్ని మరామ్మతుచేసే పని మానుకున్నాడు.