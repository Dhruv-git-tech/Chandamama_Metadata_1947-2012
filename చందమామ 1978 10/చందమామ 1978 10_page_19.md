చెడగొట్టుతూ ఉండేవారు. అందుచేత ఆయన తన పాత కంబళి మీద మంత్రజలం చల్లి, దానికొక శక్తిని కలగజేశాడు; ఆయన దాన్ని కప్పకుంటే ఎవరికి కనబడడు! ఈ రహస్యం మాత్రం ఎవరికి తెలియదు.

ఒక రోజు ఆత్మానందుడు తన కంబళి భుజాన వేసుకుని, ఒక శిలమీదుగా దాటుతూ కాలు జారి, శిలకు అవతల ఉన్న లోయలోకి దొర్లి పడిపోయి, స్పృహ కోల్పోయాడు. అతని కంబళి శిలకు ఇవతలిపక్క పడిపోయింది.

మరికొంత సేపటికి ఆ కనుమ దారిన ఒక చిల్లరవ్యాపారి సంతకు పోతూ,

కంబళిని చూశాడు. అది చాలా పాతది. ఏ దరిద్రుడైనా ఏదో ధరకు దాన్ని కొనకపోతాడా అనుకుని ఆ మనిషి దాన్ని మడిచి మూటలో పెట్టి, సంత జరిగే శోభావతి నగరానికి వెళ్లాడు. శోభావతిలో ఓ ముసలి బిచ్చగాడు చలితో బాధ పడుతూ, ఆ పాత కంబళిని చౌకలో కొనుక్కుని, వెంటనే దాన్ని కప్పుకున్నాడు. చూస్తుండగానే బిచ్చగాడు అదృశ్యం కావటం గమనించి అందరూ ఆశ్చర్యపోయారు.

ఈ వింత వార్త క్షణాలమీద నగర మంతా పాకింది. ఆ కాలంలో శోభావతిలో దొంగతనాలూ, అవినీతి, స్పర్థ లూ పెచ్చుమీరి ఉన్నాయి. శోభావతి రాజయిన చండీదత్తుడు ఎంత ప్రయత్నించినా వాటిని అదుపులో పెట్టలేకపోయాడు. ఈ సమయంలో కంబళి మహత్తు గురించి అందరికీ తెలియటంతో, దురాశాపరులు బిచ్చగాడి కోసం వెతకసాగారు. దొంగతనాలు చెయ్యటానికీ, యధేచ్చగా అవినీతి కొనసాగించటానికీ, పట్టుబడ కుండా ప్రతిపక్షాలమీద దెబ్బతీయటానికీ ఆలాటి అదృశ్యకరణి ఎంతైనా ఉపయోగ పడుతుంది.

కంబళి సహాయంతో అదృశ్యంగా ఉన్న బిచ్చగాడు నలుగురూ అనుకునే