ఇళ్ళన్నీ దోచుకుని తమదారిన తాము వెళ్ళిపోయారు.

చిరంజీవి చావుబ్రతుకుల్లో ఉన్నాడు.
ఉళ్లో వైద్యుడనదగినవాడు లేడు.
కొంతమంది అతన్ని దూరగ్రామానికి తీసుకుపోయి, వైద్యం చేయించారు.
ఒకరోజల్లా స్పృహలేకుండా పడిఉండిన చిరంజీవి ప్రమాదస్థితినుంచిబయటపడి, కోలుకోసాగాడు. అతను తిరిగి తమ గ్రామానికి వస్తే ప్రమాదమని, అతన్ని తెచ్చినవాళ్లు, అతనికి తెలివివచ్చేలోపునే తమ గ్రామానికి తిరిగి వెళ్ళిపోయారు.

అయితే పదిహేనురోజుల అనంతరం చిరంజీవి మరొకమనిషిని వెంటబెట్టుకొని ఆ గ్రామానికి తిరిగివచ్చాడు. అతను మళ్ళీ రావటం గ్రామ ప్రజలకు ఎంత మాత్రమూ నచ్చలేదు.

చిరంజీవి ఊరిపెద్దలను కొందరిని కలుసుకుని, 'ఈ ఉళ్లో వైద్యుడు లేక పోవటంవల్లనేగదా మీరు నన్ను పారుగూరు తీసుకుపోవలసి వచ్చింది?

ప్రతి గ్రామనికీ కనీసం ఒక వైద్యుడైనా ఉండాలి. అందుకే నేను ఈ వైద్యుణ్ణి తెచ్చాను. ఇతను వైద్యంలో గట్టివాడు. ఈ గ్రామంలో స్థిరపడటానికి ఇతన్ని నేను ఒప్పించాను," అన్నాడు.

చిరంజీవి మాటలకు ఊరిపెద్దలు చలించిపోయారు. దొంగలవల్ల ప్రాణ భయం అందరికన్న చిరంజీవికే ఎక్కువ. అయినా తాము భయపడు తూంటే అతను ప్రాణంకూడా లక్ష్య పెట్టక, గ్రామ క్షేమంకోరి వైద్యుణ్ణి తెచ్చాడు!

ఈసారి చిరంజీవి పైన గ్రామంలో అందరికీ అపారమైన గౌరవం కలిగింది. మరోసారి దొంగలు వచ్చేసమయానికి వందలసంఖ్యలో గ్రామప్రజలు వాళ్ళను ఎదిరించి, పట్టుకుని రాజుగారికి అప్పగించారు.

ఆ గ్రామానికి తనవల్ల జరగదగిన ఉపకారం జరిగిరదని భావించి, చిరంజీవి అక్కడినుంచి సెలవుతీసుకున్నాడు.