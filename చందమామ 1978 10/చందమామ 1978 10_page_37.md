పరిగెత్తుకుంటూ వచ్చి. పైడిశెట్టిని లేపి, హడావుడిగా 'అమ్మ బాబోయు ! దొంగలు! ఆపక్కఅడవిగుండా గుర్రాల మీద వస్తున్నారు. బండికట్టి త్వరగా కదలఁడి!' అన్నాడు.

కణంలో వెంకన్న బండి కట్టాడు. సుబ్బడు శెట్టని బండిలోకి తోసి, వెనక తానుకూడా ఎక్కాడు. కొరడాదెబ్బలు తిని శరవేగంతో గుర్రం పరుగుతీసింది. సుబ్బడు ఎక్కినందుకు అభ్యంతరం చెప్పాలని ఆ కణంలో శెట్టికి తోచలేదు. ఆతని మనసులో దొంగల భయంతప్ప ఇంకేమీ లేదు.

బండి నపరంగపురం చేరగానే సుబ్బడు బండి దిగాడు. శెట్టి గట్టిగా ఊపిరి పీల్చి, తనసామ్ము సంచిని ఇంట్లోకి తీసుకుపోయి భద్రపరిచాడు.

తరవాత వెంకన్న గుర్రాన్ని విప్పి, కొట్టంలో కట్టి, దానికి దాణాపెట్టి, బండిని పెట్టేసేముందు శుభ్రం చేస్తుండగా అందులో ఒక చిన్న మూట కనబడింది.

అది శెట్టిగారు మరిచాడనుకుని, వెంకన్న దాన్ని తీసుకుపోయి తన యజమానికి ఇచ్చాడు.

శెట్టి మూట విప్పిచూస్తే అందులో చిల్లరడబ్బులూ, ఒక చీటీ ఉన్నాయి. అందులో ఇలా రాసి ఉన్నది:

"శెట్టిగారూ, నన్ను మీరు క్షమించాలి. నేను మన ఊరు చేరుకోవటానికి బండి దొరకలేదు. మీ బండిలో రావటానికని నాకు చేతనైన విద్య ఉపయోగించాను. నేను కుక్కల మొరుగూ, నక్కల ఊళా, గుర్రాల సకిలింపూ, డెక్కల చప్పడులాటి ధ్వనులు నోటితో చేయ గలను. నా విద్య సహాయంతో, దొంగలు వస్తున్నారని మిమ్మల్ని నమ్మించి మోసించి, మీ బండిలో ఊరు చేరుకున్నాను. అయినా మీ రుణం ఉంచుకోను. మీరు మామూలుగా వసూలుచేసేటంత బాడుగ ఇచ్చుకోలేకపోయినా, న్యాయమైన కిరాయి డబ్బులు ఇందులో ఉంచాను, స్వీకరించండి."