“ఈమె మూగది ! కాలయాపన చేస్తే దొంగలు మరింత దూరం పోతారు,” అన్నాడు ఇంకొక రక్షకభటుడు.

రక్షకభటులు వెళ్ళిపోయారు.

దొంగలిద్దరూ ఇవతలికి వచ్చి, “మనం ఇక్కడే సొమ్ము పంచుకుందాం. ఈమె మూగది, మనగుట్టు పొక్కదు,” అనుకున్నారు.

ఒక దొంగ డబ్బునూ, నగలనూ రెండు భాగాలుగాచేసి, కొంచెం హెచ్చుగా ఉన్న భాగం తాను తీసుకోబోయాడు.

రెండోవాడు కుప్పలు కలిపేస్తూ, “నువ్వు నన్ను మోసం చేద్దామని చూస్తున్నావు. నన్ను పంచనీ,” అన్నాడు.

వాడుకూడా సొమ్ము అంతా రెండు భాగాలు చేసి, ఎక్కువ ఉన్న భాగం తాను తీసుకోవటానికి ప్రయత్నించాడు. మొదటివాడు అభ్యంతరం చెప్పాడు.

ఇదంతా చూసిన మీదట ఇద్దరూ మోసగాళ్ళే నన్న విషయం మంగమ్మ బుర్రకు అందింది.

దొంగలు మంగమ్మ చేత పంపకాలు చేయించుకోవటానికి నిర్ణయించుకుని, “ఈ సొమ్ము సమంగా నువు పంచు. ఇందులో నీకు కొంత ఇస్తాం,” అన్నారు మంగమ్మతో.

మంగమ్మ సరేనని తల ఊపి, వాళ్లకు పక్కగది చూపించి, అక్కడ కూచోమని సైగచేసింది. వాళ్లు గదిలోకి పోగానే ఆమె గది తలుపు గొళ్ళెంపెట్టి, తాళం కూడా వేసింది. తరవాత ఆమె కుంపటి రాజేసి, అందులో ఎండు మిరపకాయలు వేసి, తాను వసారాలోకి పోయి పడు కున్నది. దొంగలు కోరుకు సొమ్మసిల్లి పోయారు.

తెల్లవారుతూండగానే రంగయ్య తెరిగి వచ్చాడు. జరిగిన సంగతి బార్య నుంచి తెలుసుకుని, అతను రక్షకభటులను పిలుచుకు వచ్చి, దొంగలను పట్టిచ్చాడు. అందరూ మంగమ్మను మెచ్చుకున్నారు. దొంగలను పట్టినందుకు మంగమ్మకు బహుమతి కూడా లభించింది.