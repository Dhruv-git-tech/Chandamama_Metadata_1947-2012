మనుషుల మధ్య పనికిరాడు. మామూలు జీవితంలో మనుషులకు ఉల్లాసం కలిగించి, కష్టాలు మరిచిపోయేటట్టు చేసి, ఇహమూ, పరమూ కూడా దక్కేటట్టు చేయగలది నా విద్య! నా హరికథ విని ఆనందించని మనిషిని నే నింతవరకూ చూడలేదు. అందరికీ ఆనందం కలిగించేదే గొప్ప విద్యగాని, ఎంత ప్రావీణ్యం వున్నా, నీ విలువిద్యే గొప్పదంటే ఒప్పుకోను.'' అన్నాడు.

ఇంతలో వీరయ్య కల్పించుకుని, 'ఎందుకు పొట్లాడుకుంటారు? అన్ని విద్యలూ గొప్పవే. ఏ విద్య అయినా సమయాన్నీ, సందర్భాన్నీ బట్టి మాత్రమే రాణిస్తుంది. ఒక విద్య ఎక్కువా, మరొకటి తక్కువా అనుకోవటం అవివేకం, 'అన్నాడు.

'‘అంటే, నీ విద్య కూడా మా విద్యలతో సమానమేననా ఏమిటి నీ ఉద్దేశం? మా విద్యలలో ఏది గొప్పదో మేం తరవాత తేల్చుకుంటాంగాని, నీ విద్య మాత్రం మా విద్యల ముందు దిగదుడు పే !'' అన్నారు సుధన్యుడూ, రామశాస్త్రీ ఏక కంఠంగా.

‘‘మీతో నేను వాదించ దలచలేదు. ఈ పూట వంట ప్రారంభించుదాం. ఇక్కడేదో చెరువున్నట్టున్నది.'' అన్నాడు వీరయ్య.

ఆ పూట వంట బాధ్యత వీరయ్యది. అతడు వంటకు ఉపక్రమించగానే