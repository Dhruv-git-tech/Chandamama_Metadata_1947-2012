# వార్తలలో బాలలు

## అతి పిన్నవయసు రచయిత రెండవ పుస్తకం

జనవరిలో చెన్నయ్‌లో జరిగిన పుస్తక ప్రదర్శనకు వచ్చిన వాళ్ళు అనేక స్టాల్స్ వద్ద పెట్టిన పెద్ద సైజు రాజా మాన్‌సింగ్ (9) ఫోటోను తప్పక చూసే ఉంటారు.

అతడు రచించిన 'కిడ్స్ స్ట్రాటజీస్' అనే పుస్తకాన్ని ఆ స్టాల్స్ అమ్మకానికి పెట్టాయి. అతడు రాసిన రెండవ పుస్తకం ఇది. మొదటి పుస్తకం 'కిడ్స్ రెసిపీ టు పిజ్జా, పైసా, పీస్' 2007 ఏప్రిల్‌లో ప్రచురించబడింది.

మన దేశపు అతి పిన్న వయసు రచయిత అయిన మోన్‌సింగ్ డబ్బు, స్నేహితులు, పెళ్ళి, ప్రేమ మొదలైన విషయాల గురించి తన నిత్యజీవితంలో ఎదురయ్యే అనుభవాలను బట్టి రాస్తాడు. తన చుట్టూ జరిగే విషయాలను పరిశీలించి చూసే గుణం అతడికి మూడేళ్ళప్పుడే ఏర్పడిందని అతడి తల్లి చెబుతున్నారు. ఇత రుల రచనలను ఎక్కువగా చదివితే అవి తన ఆలోచనలను 'ప్రభావితం' చేస్తాయన్న అను మానంతో మోన్‌సింగ్ అంతగా చదవడు.

## అడిలైడ్ కాంగ్రెస్‌కు ప్రతినిధిగా

చెన్నయ్ నుంగంబాక్కం పద్మశేషాద్రి సీనియర్ సెకండరీ స్కూల్ విద్యార్థి జస్వంత్ మాధవన్-ఇటీవల ఆస్ట్రేలియా అడిలైడ్‌లో జరిగిన మూడవ ఇంటర్నేషనల్ సోలార్ సిటీస్ కాంగ్రెస్‌కు భారతదేశ ప్రతినిధిగా హాజరయ్యాడు. దక్షిణ ఆస్ట్రేలియా 'ఎనర్జెసింగ్ సస్టెయినబుల్ కమ్యూనిటీస్-ఆప్షన్స్ ఫర్ ఫ్యూచర్' అన్న పోటీని ప్రపంచ స్థాయిలో జరిపింది. ఆ పోటీలో విజేత కావడంతో జస్వంత్ మాధవన్‌ను ప్రతినిధిగా ఎంపిక చేశారు. ఫిబ్రవరి 17 నుంచి 21 వరకు జరిగిన ఈ సమా వేశంలో నోబెల్ బహుమతీ గ్రహీత డా. రాజేంద్ర పచౌరీ, రాబర్ట్ ఎఫ్. కెనెడీ జూనియర్‌తో సహా పలువురు ప్రముఖులు ప్రసంగించారు.

చందమామ క్విజ్ -4 (మే '08) విజేతలకు అభినందనలు:

1. ఓరుగంటి నాగసాయి అఖిలేశ్
ప్లాట్‌నం. 246, సంతోష్‌నగర్,
కర్నూలు - 518 003
(ఆం.ఫ్ర)

2. ఎ. వంశీ వర్ధన్ రెడ్డి
డి - 106, ఆర్.టి.పి.పి. - 516 312
యర్రగుంట్ల మండల్, కడప జిల్లా
(ఆం.ఫ్ర)