బంగారు హారాన్ని అతడికిచ్చి దానికి బదులు అతడి మెడలోని పసుపు పట్టుదారాన్ని పుచ్చు కున్నట్టయితే సమస్యపరిష్కార మవుతుంది. ఆ తరవాత అతణ్ణి రాజభవనానికి తీసుకువస్తే, అతడు యువరాణిని వివాహమాడడానికి సమ్మతించవచ్చు,” అన్నది.

చెలికత్తెలు వెళ్ళి యువరాణికి ఆ మాట చెప్పారు.

మరునాడు యువరాణి చెలికత్తెలతో కలిసి ఉత్సాహంగా ఉద్యానవనానికి వెళ్ళింది. కొంత సేపటికి పసుపుపచ్చ రంగు పక్షి వచ్చింది. దానిని చూడగానే ఒక చెలికత్తె ధాన్యపు గింజ లను నేల మీద చల్లింది. అయితే, పక్షికిందికి రాకుండా చెట్టు కొమ్మ మీదే కూర్చుని, చు-రూ... చు-రూ... అని అరవసాగింది. చెలికత్తెలు కూడా దానితో గొంతు కలిపి, “చు-రూ... చు-రూ...” అని పిలువసాగారు. అయినా, పక్షి కొమ్మపై నుంచి కదలలేదు. ఆఖరికి యువరాణి కొమ్మ కిందికి వెళ్ళి,

“చు-రూ... చు-రూ... నా దగ్గరికి రావా?” అంటూ చేతులు సాచింది.

వెంటనే పక్షి ఎగిరి వచ్చి ధాన్యం గింజలకు కొద్ది దూరంలో నేల మీదికి వాలింది. యువ రాణి తన మెడలోని బంగారు హారాన్ని తీసి దానికి చూపించింది. జిగేలుమని మెరిసిన ఆ హారం అందానికి మురిసిపోయిన పక్షి అటూ ఇటూ గెంతసాగింది. కొంత సేపటికి పక్షి మాయమై దానిస్థానంలో యువకుడు నవ్వుతూ కనిపించాడు. అతడు ఒక అడుగు ముందుకు వేసి తన మెడలోని దారాన్ని తీసి యువరాణి మెడకు చుట్టాడు. మరుక్షణమే యువరాణి తన బంగారు హారాన్ని అతడి మెడలో వేసింది. చెలికత్తెలు ఆనంద బాష్పాలు రాల్చారు.

“చురూ, రాజభవనానికి వెళదామా,” అంటూ యువరాణి చేయి అందించింది. ఆమె వేలుపట్టుకున్నాడు చురు. ఇద్దరూ కలిసి రాజభవనం కేసి నడిచారు. చెలికత్తెలు అంతకు ముందే ఈ ఆనందకరమైన విషయాన్ని రాజ దంపతులకు తెలియ జేయడంతో, వాళ్ళు భవనం నుంచి ఎదురు వచ్చి ఆప్యాయంగా వారిని రాజ భవనంలోకి తీసుకు వెళ్ళారు. అంతలో అక్కడికి వచ్చిన మంత్రి, సేనాధిపతి మొదలైన వారితో రాజు, “ఇతడే చురూ తమచార్! నా గార ల పట్టిని వివాహ మాడబోయే అదృష్ట జాతకుడు!” అన్నాడు

ఆనందంతో.

చందమామ

జూలై 2008