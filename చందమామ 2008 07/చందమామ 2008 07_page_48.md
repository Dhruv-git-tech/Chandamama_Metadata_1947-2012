నాకు నచ్చిన కథ-13

శ్రీకె. రామకృష్ణన్ తిరువనంతపురంలో 1926వసం. జన్మించారు. మద్రాసు విశ్వవిద్యాలయం నుంచి పట్టభద్రులయ్యాక ఆరేళ్ళపాటు ప్రింటింగ్ పరిశ్రమలో పనిచేశారు. ఆ తరవాత జర్మలిజం చదివారు. మద్రాసులోని ఒక ఆంగ్ల దినపత్రికలో పదేళ్ళపాటు పనిచేశారు. బాలసాహిత్యంలో ప్రవేశించడానికి ముందు, కొద్ది కాలం ప్రభుత్వోద్యోగం చేశారు. దాదాపు పాతికేళ్ళ పాటు న్యూఢిల్లీలోని చిల్డన్స్ బుక్ ట్రస్ట్ కోసం అనేక పుస్తకాలనూ, ఒక పత్రికనూ ఎడిట్ చేశారు. 1991లో ఉద్యోగ విరమణ చేశాక చందమామ కన్సల్టంట్ ఎడిటర్ గా ఉద్యోగ బాధ్యతలు చేపట్టి సమర్థవంతంగా నిర్వహిస్తున్నారు. 1982లో ఇంగ్లాండులో మొట్టమొదటి ఫెస్టివల్ ఆఫ్ ఇండియా జరిగినప్పుడు ఆయన రచించిన 'ఇంట్రడ్యూసింగ్ ఇండియా' పుస్తకం విడుదల చేయబడింది.

## అమ్మమ్మ చెప్పిన టాగూర్ కథ

1930లలో మా అమ్మమ్మ చెప్పిన ఒక కథ నా జ్ఞాపకాలలో చిరస్థాయిగా నిలిచి పోయింది. ఆ రోజుల్లోనే ఆమె విద్యావంతురాలైన రచయితి. ఆమె రవీంద్రనాథ టాగూర్ నవలను మలయాళంలోకి అనువదిస్తూన్న సమయం అది.

ఒక రోజు పిల్లలందరం కలిసి ఆ నవల కథను చెప్పమని అడిగాం. ఆ నవల పేరు ది హామ్ అండ్ ది వరల్డ్ (ఇల్లు-ప్రపంచం). మేము పెరిగి పెద్దవాళ్ళయ్యాకే దానిని అర్థం చేసుకోగలమని అమ్మమ్మచెప్పింది. అయితే, కథ చెప్పి తీరాల్సిందే అంటూ మేము పట్టు పట్టడంతో ఆమె మరో కథను చెప్పడం ప్రారం భించింది. ఆ కథ పేరు సుభా.

బనికాంతకు ముగ్గురు కూతుళ్ళు. పెద్ద కూతురి పేరు సుకేశిని. రెండవ కూతురు సుహాసిని. మూడోసంతానం మగమ్మిల్లవాడుగా

ఉంటే బావుంటుందని తల్లిదండ్రులు ఆశ పడ్డారు. అయినా ఆడపిల్లే పుట్టింది. బిడ్డకు సుభాషిణి అని పేరు పెట్టి అల్లారు ముద్దుగా పెంచసాగారు.

బనికాంత సంపన్న గృహస్థు. చాందిపూర్ లోని ఆయన ఇల్లు ప్రశాంతంగా ప్రవహించే చిన్న నదీ తీరంలో ఉండేది.

సుభాషిణి అందమైన నల్లటి కళ్ళు అంద రినీ అలరించేవి. వాటిని చూసి తల్లిదండ్రులు, అక్కయ్యలు ఎంతగానో సంతోషించేవారు. అయితే, నెలలు గడుస్తున్నా సుభా అంటే సుభాషిణి నోటి నుంచి త,ప,మ అనే శబ్దాలు కూడా రాకపోవడంతో తల్లితండ్రులు అనుమా నంతో గమనించసాగారు. యేడాది గడిచినా ఒక్క మాట కూడా పలకలేకపోవడంతో ఆమె మూగదని గ్రహించి తీరని విచారానికి లోన య్యారు.