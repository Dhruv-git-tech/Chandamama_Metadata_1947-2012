పాపిష్ఠిజన్మ

బ్రహ్మదత్తుడు కాశీరాజ్యాన్ని పరిపాలించే
కాలంలో బోధిసత్వుడు సుతనుడనే పేరు గల
పేద గృహస్థుగా జన్మించాడు. అతను పెరిగి
పెద్దవాడై తన సంపాదనతో తల్లిదండ్రులను
పోషిస్తూ వచ్చాడు. కొంత కాలానికి సుతనుడి
తండ్రి చనిపోయాడు. తల్లి మాత్రం మిగి
లింది. ఉదయం నుంచి సాయంకాలం
వరకు రోజల్లా శ్రమపడినా తనకూ, తన తల్లికీ
చాలినంత సంపాదించలేక సుతనుడు చాలా
ఇబ్బందిపడుతూ ఉండేవాడు.

ఆ దేశపు రాజుగారికి వేటయందు చాలా ప్రీతి. ఆయన తరుచూ అడవికి వెళ్ళి అక్కడ అడవిజంతువులను వేటాడుతూ ఉండే వాడు. ఒకనాడు రాజుగారు ఒక లేడిని తరుముతూ అడవిలో చాలా దూరం వెళ్ళి, ఎలాగైతేనేం దాన్ని బాణంతో కొట్టాడు. లేడి బాణం దెబ్బకు చచ్చి పడిపోయింది. సమీ

పంలో రాజుగారి భటులెవరూ లేరు. అందు
చేత రాజే ఆ లేడిని భుజాన వేసుకుని తిరిగి
రాసాగాడు.

మిట్టమధ్యాహ్నం ఎండ మండిపోతున్నది.
వేట మూలంగానూ, లేడిని మోసుకు వస్తూ
వుండటం వల్లనూ రాజు చాలా అలసి
పోయాడు. అటువంటి స్థితిలో ఆయనకు
ఒక విశాలమైన మర్రి చెట్టు నీడ చల్లగా
కనిపించింది. రాజు లేడిని నీడలో పడేసి,
విశ్రాంతి తీసుకోవటానికి తాను కూడా అక్కడే
కూర్చున్నాడు.

మరుక్షణమే రాజు ఎదుట ఒక బ్రహ్మరాక్షి
ప్రత్యక్షమై, “నిన్ను తినేస్తాను!” అంటూ
మీదికి రాసాగింది.

“ఎవరు నువ్వు? నన్ను తినటానికి నికేమి అధికారం ఉన్నది?” అని రాజు బ్రహ్మరాక్షిని అడిగాడు.

జాతీక కథ

చందమామ

55

జూలై 2008