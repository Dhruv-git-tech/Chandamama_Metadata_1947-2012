ప్రారంభించాడు. అలా తపస్సమాధిలో ఉన్న
ప్పుడే చిముకుడు అతడి మణిని దొంగిలిం
చాడు.

నాగమణిని కోల్పోవడంతో అతడు ఎలాంటి
శక్తులు లేని మామూలు సర్పమై పోయాడు.
నాగలోక ప్రవేశం కూడా అసాధ్యమైపోయింది.
ఇలా ఉండగా ఒకనాడు ఒక ముంగిస సర్ప
రూపంలోని సుధేంద్రుడిపై దాడి చేసింది.
ముంగిస పామును చంపబోయే సమయంలో
ఆహారం కోసం వెతుకుతూన్న డేగ ఒకటి
ముంగిస బారినుంచి పామును తన్నుకు
పోయింది. ఆ తరవాత అదృష్టవశాత్తు డేగ
కాళ్ళపట్టు తప్పి సర్పం జారి ఒకసరస్సులోకి
పడిపోయింది. అలా ప్రాణగండం నుంచి
బయటపడింది.

దాంతో సుధేంద్రుడికి తన మణిని దొంగి
లించి తనకీ దుస్థితి కలిగించిన వాడి మీద
విపరీతమైన కోపం వచ్చింది. తన మణిని
దొంగిలించిన వాడు చిముకుడనీ, వాడిప్పుడు
కదంబవనానికే తిరిగి వచ్చి ఉన్నాడనీ ఎలాగో
తెలుసుకుని అక్కడికి చేరుకున్నాడు.

ఆ సమయంలో చిముకుడు కదంబవనం
లోని పాత మిత్రుడైన గట్టణ్ణి కలుసుకుని,
“మిత్రమా, నీ కారణంగా నేను ఇవాళ గొప్ప
స్థితికి చేరుకున్నాను. నువ్వు చేసిన మేలు
మరిచిపోలేదు. నాతో వచ్చావంటే నేను సంపా
దించేదాంట్లో నీకు భాగ మిస్తాను. కష్టపడ
కుండా సుఖంగా జీవించవచ్చు,” అన్నాడు.

“నేను నీతో వస్తే, నా స్థానాన్ని ఎవరు భర్తీ
చేస్తారు?” అని అడిగాడు గట్టడు.

“ఎవరో ఒకరు రాకపోరు,” అన్నాడు చిముకుడు.

“వాళ్ళకయినా ఆ పని కష్టమే కదా? కష్టపడకుండా సుఖపడాలనుకునేవారు లోకంలో ఉండవచ్చు. కాని అది నాకు ఇష్టం లేదు. సంపాదించడంలో నీకు ఆనందం ఉన్నట్టే, కాయకష్టం చేయడంలో నాకు ఆనందం ఉంది. నేను నీతో రాలేను,” అన్నాడు గట్టడు దృఢంగా.

చిముకుడు స్నేహితుణ్ణి మనసులో మెచ్చు
కుంటూ వెనక్కు తిరిగాడు. ఎదురు గుండా
సర్పరూపంలోని సుధేంద్రుడు కోపంతో
బుసలు కొడుతూ చిముకుణ్ణి కాటు వేయ
బోయాడు. దిగ్గ్భాంతి చెందిన చిముకుణ్ణి
తాకిన మరుక్షణం సుధేంద్రుడు శాశ్వత
మానవుడిగా మారిపోయాడు!