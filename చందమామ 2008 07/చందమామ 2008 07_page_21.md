శ్రమ తెలియకుండా, విను,” అంటూ ఇలా చెప్పి సాగాడు:

కదంబవనం అనే గ్రామంలో గట్టడు, చిముకుడు అనే ఇద్దరు పశులకాపరులు ఉండేవారు. ఒకనాడు గట్టడు మేపుతూన్న నల్ల మరకల పుల్ల ఆవు మందలోంచి తప్పి పోయింది. గట్టడు మందను చిముకుడికి అప్పజెప్పి, ఆవును వెతుక్కుంటూ బయలు దేరాడు. అలా వెళ్ళి ఒక అడవిని సమీపించడంతో వాడు భయపడి చెట్టిక్కాడు.

కొంతసేపటికి చీకటి అలముకోసాగింది. ఆవు జాడ మాత్రం తెలియలేదు. ఏం చెయ్యాలో తెలియక చూస్తున్న గట్టడికి ఒక వింత దృశ్యం కంటబడింది. తల మీద మణిగల ఒకసర్పం దాపులనున్నపుట్టనుంచి

వెలుపలికి వచ్చింది. తరవాత సర్పం మాన వాకారం దాల్చడంతో సర్పమానవుడు తన తల మీది మణిని ఒకచెట్టు తొర్రలో దాచి, కొద్ది దూరంలో కూర్చుని ధ్యాననిమగ్నుడయ్యాడు. ఆ దృశ్యం చూసి భయభ్రాంతుడైన గట్టడు మెల్లగా చెట్టుదిగి వేగంగా ఇంటి దారిపట్టాడు.

మరునాడు పశువులను మేతకు తోలుకు వెళ్ళినప్పుడు గట్టడు తను చూసిన వింత దృశ్యం గురించి చిముకుడికి చెప్పాడు. ఆ మాటవినగానే, “నువ్వు ఆ నాగమణిని తీసుకు రావలసింది. అది మన దగ్గర వుంటే పాము కాటుకు గురయ్యేవారిని ప్రాణాపాయం నుంచి కాపాడవచ్చు. డబ్బు సంపాదించవచ్చు. ఇప్పటికయినా మించిపోయిందిలేదు. ఆ సర్పమానవుడు మళ్ళీ అదే చోటికి వచ్చే అవకాశం ఉంది. మనం వెళ్ళి ఆ నాగమణిని దొంగిలించుకుని వచ్చేద్దాం,” అన్నాడు చిముకుడు పట్టరాని ఉత్సాహంతో.

“నాగమణిని దొంగిలించడం సులభమే. కాని, దాన్ని పోగొట్టుకున్న సర్పం ఊరుకుంటుందా? పాము పగపన్నెండేళ్ళు అంటారు. ఏ రోజుకయినా అది మనల్ని వేటాడి చంపుతుంది,” అన్నాడు గట్టడు భయంగా.

“నీలాంటి పిరికిపందను కాను నేను. నువ్వు రాకపోతే నేనొక్కడినే వెళ్ళి తెచ్చు కుంటాను. ధైర్యసాహసాలు ఉన్నవాళ్ళకే సంపదలు సమకూరుతాయి,” అంటూ చిముకుడు అతడు మెప్పిన అనవాళ్ళ ప్రకారం సర్పమానవుడు తపస్సు చేసుకుంటూన్న చోటికి వెళ్ళాడు.