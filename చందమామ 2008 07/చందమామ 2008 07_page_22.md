తపస్సమాధిలో ఉన్న సర్పమానవుడు తన చర్యను పసిగట్టలేడన్న గట్టి నమ్మకంతో చిముకుడు చెట్టుతొర్రలోని మణిని ఏమాత్రం జంకు లేకుండా దొంగిలించుకుని దుస్తుల్లో దాచుకుని వచ్చేశాడు. తెల్లవారక ముందే గ్రామంలో ఎవరికీ చెప్పా పెట్టకుండా దూర ప్రాంతానికి బయలుదేరాడు. మార్గమధ్యంలో పాముకాటుకు గురై, ప్రాణాపాయంతో కొట్టు మిట్టాడుతూన్న ఒక ధనవంతుడి ఒక్కగానొక్క కొడుకును నాగమణి సాయంతో రక్షించాడు. ఆ ధనవంతుడు ఆనందంతో చిముకుడికి పెద్దమొత్తంలో ధనం ఇచ్చాడు. దాంతో అతడక్కడొక కుటీరం నిర్మించుకుని పాము కాటుకు వైద్యం చేస్తూ, ఎందరో ప్రాణాలను కాపాడాడు. క్రమంగా సంపాదన కూడా పెరగడంతో త్వరలోనే ధనవంతుడయ్యాడు.

అక్కడ అరణ్యంలో సర్పమానవుడు తెల్లవారుతూండగా నాగమణి దొంగిలించ బడినట్టు గ్రహించి అమిత ఆవేదనకు లోనయ్యాడు. అతడి పేరు సుధేంద్రుడు. ఇందుకళికకు ఇచ్చిన మాట గుర్తుకు రాగానే అతడు మరింత ఆందోళనకు గురయ్యాడు.

రైతుపడుచు అయిన ఇందుకళిక అపు రూప సౌందర్యవతి. ఆమె ఒకనాడు గ్రామా నికి దూరంగా ఉన్న జొన్న చేనులో మంచె మీద నిలబడి వడిసెలతో గువ్వల్ని తరు ముతూండగా, తన రాజ్యం తరపున పొరుగు రాజ్యంతో యుద్ధం చేసి, యుద్ధం ముగిశాక స్వగామానికి తిరిగి వెళుతూన్న ఒక యువ కుడు ఆమెను చూశాడు. ఆమె అందానికి

పరవశం చెంది తనను పెళ్ళాడమని ఆమెను బలాత్కరించ బోయాడు. “రక్షించండి! రక్షించండి!” అంటూ ఇందుకళిక కేకలు వేసింది. చుట్టుపక్కల పాలాల్లో ఎవరూ లేక పోవడంతో ఒక్కరూ రాలేదు.

హఠాత్తుగా సుధేంద్రుడు అమితావేశంతో బుసలు కొడుతూ ఆ యువకుడికి అడ్డు పడడంతో వాడు ముందుకు అడుగు వేయ లేక తన దారిన వెళ్ళిపోయాడు. ఇందుకళిక కృతజ్ఞతతో సుధేంద్రుడి కేసి ప్రేమగా చూసింది. ఆమె సౌందర్యానికి సుధేంద్రుడు ముగ్భుడై, “నా పేరు సుధేంద్రుడు. మాది నాగలోకం. నాగమణి కారణంగా నాకు కొన్ని అద్భుత శక్తులు ఉన్నాయి. ఆ కారణంగానే మానవరూపం ధరించ గలిగాను. అయితే, ఎక్కువ సేపు ఈ రూపంతో ఉండలేను."