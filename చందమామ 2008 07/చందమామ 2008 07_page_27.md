అభిమన్యుడు

సుభద్ర-అర్జునుల వీరకుమారుడు అభిమన్యుడు. అభిమన్యుడు అంటే భయం లేని వాడూ, కోపం కలవాడూ అని అర్థం. పేరుకు తగ్గ విధంగా అతడు అనుపమ పరాక్రమ శాలిగా ప్రజ్వలించాడు!

ఇంద్రప్రస్థం నుంచి తీర్థయాత్రలకు బయలుదేరిన అర్జునుడు అనేక తీర్థాలను సేవించి, ఆఖరికి ద్వారకకు సమీపంలోని ప్రభాస తీర్థాన్ని చేరుకున్నాడు. అక్కడ గదుడనే యాదవుడు తటస్థపడి కృష్ణుడి చెల్లెలైన సుభద్ర అంద చందాలను అతనికి వివరించాడు. సుభద్ర తిలోత్తమను మించిన అందగత్తె అని అదివరకే అర్జునుడు విని ఉండడం వల్ల, ఇప్పుడామెను చూసి పెళ్ళాడాలనే ఆశ అతనిలో కలిగింది.

యాదవులకు యతులంటే చాలా భక్తి. అందువల్ల అర్జునుడు యతి వేషం వేసుకుని

ద్వారకకు బయలుదేరాడు. తన కోరికను కృష్ణుడికి చెప్పి సాయం అర్థించాడు. సుభద్ర పెద్దన్నయ్య బలరాముడు అందుకు సుము ఖంగా లేడు గనక, దీనిని కాస్తగోప్యంగా సాధించాలని కృష్ణార్జునులు నిర్ణయించారు.

ద్వారక. సమీపంలోని వనంలో యతి వేషంలో ధ్యాన నిమగ్నుడై వున్న అర్జునుణ్ణి చూసి, నిజమైన యతియని భావించిన బల రాముడు-అతణ్ణి తన భవనానికి ఆహ్వానించాడు. అతడు అక్కడే చాతుర్యాస్య ప్రతం ఆచరించడానికి కావలసిన సకల సదుపాయాలూ ఏర్పాటు చేశాడు. పైగా, అతడికి పరిచర్యలు చేయడానికి సుభద్రను వినియోగించాడు.

సుభద్ర ఒకనాడు యతికి పరిచర్యలు చేస్తూ, “తమరు వివిధ ప్రాంతాలు దర్శించారు కదా! ఇంద్రప్రస్థం వెళ్ళారా? అక్కడ అనుపమ పరాక్రమశాలీ, మోహనాకారుడూ

పురాణ వీరకుమారులు - 2