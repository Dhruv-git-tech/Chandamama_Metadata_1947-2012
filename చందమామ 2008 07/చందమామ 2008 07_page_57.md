చెట్టునీడ లోపలికి రాకుండా, ఎడంగా గొడుగు నీడలో నిలబడ్డాడు.

అతనికోసం ఎదురు చూస్తున్న బ్రహ్మ రాక్షి, “ఎండలోపడి చాలా దూరం వచ్చావు. నీడలోకి వచ్చి, విశ్రాంతి తీసుకో!” అన్నది.

“లేదు! నేను వెంటనే తిరిగి వెళ్ళాలి! ఇదుగో, నీకు ఆహారం తెచ్చాను. తీసుకో!” అంటూ సుతనుడు బంగారు పాత్రను ఎండపడే చోట నేల మీద పెట్టి, తన వెంట తెచ్చిన కత్తితో పాత్రను చెట్టు నీడలోకి తోశాడు.

సుతనుడియుక్తిచూసి బ్రహ్మరాక్షి, “నేను ఆహారాన్నీ, ఆహారం తెచ్చినవాణ్ణీ కూడా తింటాను!” అని కోపంతో హుంకరించింది.

“నువ్వు నన్ను మాత్రం తినలేవు. నేను నీ చెట్టు నీడలోకి రాలేదు. నన్ను తినటానికి నీకేమి అధికారం ఉన్నది?” అని అడిగాడు సుతనుడు.

“పచ్చిమోసం! నాకు నీతో ఏంపని? నేను వెళ్ళి ఆ రాజునే తినేస్తాను!” అని బ్రహ్మరాక్షి చిందులు తొక్కింది.

“నువ్వు ఏ జన్మలోనో మహాపాపం చేసి ఇలాటి పాపిష్ఠిజన్మ ఎత్తావో తెలియదు.

భూతానివై ఈ మగ్రిచెట్టును ఆశ్రయించావు! ఇంత నీచపు బ్రతుకు బ్రతుకుతూ ఉన్నప్ప టికీ నీకింకా బుద్ధి రాలేదా? ఇకసైనా బుద్ధి కలిగి ఒవించు!” అని సుతనుడు బ్రహ్మరాక్ష సిని మందలించాడు.

బ్రహ్మరాక్షి విచారంగా, “నన్నేం చెయ్య మంటావు? ఇంతకంటే బాగా బ్రతికే మార్గం నాకెలా దొరుకుతుంది?” అని అడిగింది.

“నా వెంట వచ్చి మా నగరద్వారం వద్ద నిమించు. అక్కడికి రోజూ నీకు శుచి అయిన ఆహారం పంపే ఏర్పాటు చేస్తాను. మనుషు లను పిక్కుతినే దురలవాటు మానుకో. రాక్షి జన్మనుంచి విముక్తి పొందుతావు,” అన్నాడు సుతనుడు.

బ్రహ్మరాక్షి అందుకు సంతోషంగా అంగీ కరించింది.

సుతనుడు ప్రాణాలతో తిరిగి రావటం చూసి రాజు ఆశ్చర్యపోయాడు. సుతనుడు జరిగిన వృత్తాంతమంతా రాజుతో చెప్పాడు. రాజు పరమానందం చెంది, సుతనుణ్ణి తన సలహాదారుగా నియమించి, అతడిసలహాలు తీసుకుంటూ చక్కగా రాజ్యపాలన చేశాడు.