రాజు తన కుమార్తె కేసీ, కేశవుడి కేసీ ఓమారు చూసి, వాళ్ళు ఒకళ్ళ నొకళ్ళు ప్రేమగా చూసుకోవటం గ్రహించి, చిరునవ్వు నవ్వుతూ, “కేశవా, నీ కేదో నా మీద విరోధ భావం వున్నట్టు కనబడుతున్నది. నిన్నూ, నీ తండ్రినీ, నీ స్నేహితులనూ దేశద్రోహులుగా ప్రకటించటంలో, నేను పారబాటు చేశానని గ్రహిస్తున్నాను. నా ఒక్కగానొక్క కుమార్తె కల్పకవల్లి అపహరణ సంగతి తెలిసిన తర వాత, నేను రాజ్యంలో చేయించిన చాటింపు విషయం నీకు తెలియనట్టుంది. ఆమెను తిరిగి తెచ్చి నాకు ఒప్ప చెప్పిన వ్యక్తికి, ఆమె నిచ్చి వివాహం చేయటమే గాక, అర్ధ రాజ్య మిస్తానని కూడా ప్రకటించాను,” అన్నాడు.

రాజగురువు, ఒక చేత్తో కేశవుడి భుజాన్నీ, మరొక చేత్తో జయమల్లు భుజాన్నీ పట్టుకుని, “మీరు పడిన కష్టాలకు మహారాజు కన్న, నేనే ఎక్కువ బాధ్యుణ్ణి. బ్రహ్మదండి వెంట ఇద్దరు సైనికుల్ని పంపటం ద్వారా, అతడు రాజు భక్తుడనీ, మీరు రాజద్రోహులనీ-అనవసర మైన అపవాదు కలిగించాను. ఏది ఏమైనా మీరు మీ శక్తిసామర్థ్యాల వల్ల అన్ని కష్టాలనూ

ఎదుర్కొని జయించటమే గాక, రాకాసి లోయలోని ధన రాసుల్ని బ్రహ్మపుర రాజ్య పరం చేశారు.- ఆ ధనంవల్ల రాజ్యంలోని ప్రజలంతా సుఖపడతారు,” అన్నాడు ఎంతో ఆనందంగా.

ఆ తరవాత సైనికులు రావిచెట్టు మొదట్లో వున్న పుట్ట అయిదారడుగులు తవ్వే సరికి, వాళ్ళకు పెద్ద భూగృహం ఒకటి కనిపించింది. అందులో ఉన్న వెలలేని రత్న మణి మాణి క్యాలూ, బంగారం, వెండీ చూసి అందరూ దిగ్భాంతులయ్యారు. ఆ ధన మంతా సైన్యం వెంట వచ్చిన ఏనుగుల మీదా, బళ్ళ మీదా ఎక్కించబడింది.

ముసలివాడు ఏ చీకూ చింతా లేకుండా తన కొడుకు కేశవుడి వద్ద వుంటూ, శేషజీవి తాన్ని హాయిగా గడిపాడు. కొంత కాలానికి రాజు వృద్ధాప్యంలో మరణించగా, కేశవుడు బ్రహ్మపుర రాజ్యానికి రాజై, జయమల్లు మంత్రిగా, కోయగోమాంగ్, చిన్న గడేజంగ్‌లు సేనానాయకులుగా తనకు అన్నిటా సహాయ పడుతూండగా, చాలాకాలం సుఖంగా రాజ్య పాలన చేశాడు.
-( అయిపోయింది)