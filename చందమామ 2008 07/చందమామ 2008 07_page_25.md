బేతాళుడు ఈ కథ చెప్పి, “రాజా, స్వార్థ పరుడైన చిముకుడు పాముకాటు నుంచి ఎలా రక్షించబడ్డాడు? మొదటి నుంచీ సంయమనం పాటించని సుధేంద్రుడు శాశ్వత మానవరూపం పొందడం విడ్డూరం కాదా? ధర్మచింతనతో కర్తవ్య పాలనే పరమావధిగా భావించిన గట్టుడు ఎదుగూ బొదుగూ లేకుండా మిగిలిపోవడం ధర్మవర్తనులకు కడగండ్లు తప్పవనడానికి నిదర్శనం కాదా? ఈ సందేహాలకు సమాధానం తెలిసి కూడా చెప్పక పోయావో నీతల పగిలిపోతుంది,” అన్నాడు.

దానికి విక్రమార్కుడు, “మనిషి చేసే పనులకు కేవలం అతడి ఉద్దేశాలను బట్టి మాత్రమే కాకుండా ఆయా పనులు చేయ డానికి పురికొల్పిన పరిస్థితులు, వాటి పర్యవ సానాలను బట్టి పాపపుణ్యాలు ఆధారపడి ఉంటాయి. గట్టుడు శ్రమజీవనాన్ని ఎంచుకున్నాడు. అతడు పాప భీతి, ధర్మ నిరతి కలవాడు. అందుకే తృప్తిగా జీవయాత్ర సాగిస్తున్నాడు. చిముకుడి సాహసం స్వార్థంతో కూడుకున్నదే అయినప్పటికీ అది ఎందరికో

మేలు చేసింది. అతడు పలువురిని ప్రాణా పాయం నుంచి రక్షించి వారి బంధుమిత్రులను శోకం నుంచి కాపాడాడు. ఆ విధంగా అతడు పుణ్యాత్ముడే. అందువల్లే పాము కాటు నుంచి కాపాడబడ్డాడు. అయితే, చిముకుడు ఇదంతా సుధేంద్రుడి నాగమణి వల్లే చేయ గలిగాడు. అందువల్ల ఆ పుణ్య ఫలంలో అతడికి కూడా భాగం ఉంది. సుధేంద్రుడి మణి కారణంగానే పలువురికి పరోక్షంగా మేలు జరిగింది. అందువల్లే చిముకుణ్ణి తాకగానే అతడికి శాశ్వతంగా మానవరూపం వచ్చింది. ఇక అతడు సంయమనం కోల్పోవడానికి కారణం అతడికి జరిగిన అన్యాయం. దాదాపు మృత్యుకుహరంలోకి నెట్టబడ్డాడు. కనుక చిముకుడి మీద పగసాధించాలను కోవడం అసహజం కాదు. శాశ్వతమానవరూపం పొందడానికి అది అవరోధం కాదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.

- (కల్పితం)

[ఆధారం : గుండ్రాతి సుబ్రహ్మాణ్యంగాడు రచన]

జూలై 2008

26

చందమామ