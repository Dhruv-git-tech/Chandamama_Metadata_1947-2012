వచ్చారు. కేశవుడు కాటబడగానే, బ్రహ్మదండి మాంత్రికుడు పెద్దగా నవ్వుతూ, “వత్సా కేశవా! నిన్ను కోటీశ్వరుణ్ణి చేయటానికి నేనెన్ని అవస్థలు పడ్డాను! మొత్తం మీద, చెట్టు పాదంలో వున్న నిధి నిక్షేపాలకు హక్కుదారు వైన జాతకుడివి రానే వచ్చావు. కాలభైరవుడు చెప్పినదంతా సత్యమైంది. ధనాన్ని కాపలా కాసే మహాసర్పం, అంతా నీపరం చేసి పక్కకు తప్పుకున్నది. ఇక నువ్వడ్డం తొలుగు,” అంటూ కేశవుడి కేసి రాసాగాడు. జిత శక్తి వర్మలు కత్తులు దూశారు. స్థూలకాయుడు కొరడా ఎత్తిపట్టుకున్నాడు. పులుగురాయుడు చెట్టు మీద వున్న గండభేరుండాల కేసి ఆశగా చూశాడు.

కేశవుడు కత్తి తీసుకుని లేచి నిలబడి, బ్రహ్మదండినీ, అతడి అనుచరవర్గాన్నీ చూస్తూ,

“మీరంతా, వున్న చోటునే ఆగండి. ఒక్కడుగు ముందుకు వేశారో, నిలువునా నరికేస్తాను,” అన్నాడు రౌద్రం ఉట్టి పడుతున్న గొంతుతో.

ఆ మాటలకు బ్రహ్మదండీ, జగభోజీ పొట్టలు పట్టుకుని నవ్వారు. “మా గరుడ వంశం వాళ్ళ దెబ్బ వీడికి తెలీదు!” అన్నాడు పులుగురాయుడు.

“నా పూర్వ బానిస ఇంత ధైర్యంగా మాట్టాడుతున్నాడంటే, అందుకేదో మంచి కారణమే వుంటుంది. ఇక్కడ జరగబోయే రక్తపాతంలో నాకు భాగం వద్దు,” అంటూ స్థూలకాయుడు కొరడాను భుజానికి తగిలించుకున్నాడు.

జితశక్తిమర్మలు ముందుకు మస్తూ, “ఒకళ్ళం వీడి తలా, ఒకళ్ళం వీడి కాళ్ళూ- ఒక్క వేటుకు నరికేద్దాం,” అన్నారు.

కేశవుడు జిత శక్తివర్మల కేసి ఒకడుగు వేసేంతలో, “గురు మౌనానందుడికీ, జై!” అన్న కేకలు వీనిపించినై. ఆ మరుక్షణంలోనే ముసలివాడూ, బిడాలీ, శ్వానకర్ణీ కొద్ది మంది తమ అనుచరులతో, చెట్లచాటు నుంచి బయి టికి వచ్చారు. వాళ్ళను చూస్తూనే, “హా కాలభైరవా!” అంటూ బ్రహ్మదండి మరో వైపుకు పరిగెత్తబోయాడు. అటు నుంచి జయమల్లు తన అనుచరులతో చెట్లచాటు మచ్చి, బ్రహ్మదండి బలగాన్ని చుట్టు ముట్టాడు.

చేత కత్తిబట్టి ముందుకు వస్తున్న రాకు మారి కల్పకవల్లిని చూస్తూనే జగభోజి, “అరే, మోసం! నా కాబోయే భార్య గుహ నుంచి ఎలా బయటపడగలిగింది? ఆ ద్రోహికింకరు డెక్కడ?” అంటూ అరిచాడు.