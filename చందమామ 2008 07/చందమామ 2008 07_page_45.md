ర్థుల మీదికి ఉసిగొల్పారు. అయినా సావర్కార్ తన రహస్య కార్యకలాపాలను కొనసాగిస్తూనే వచ్చాడు. అనేక గ్రంథాలను రచించాడు. వాటిలో ముఖ్యమైనది '1857 భారతీయ స్వాతంత్ర్య సంగ్రామం'. అక్కడి నిఘా సంస్థలు ఆ గ్రంథాన్ని 'విప్లవాత్మకమైనది, రెచ్చగొట్టేది, ద్రోహపూరితమైనది' అని దాన్ని అచ్చుకాక ముందే నిషేధించాయి. ఆ తరువాత పాలకుల కన్నుగప్పి దాన్ని హాలండ్ లో ముద్రించి వందలాది ప్రతులను రహస్యంగా భారతదేశానికి చేరవేశారు.

ఒకనాటి సాయంకాలం భారతదేశం నుంచి సంచలనాత్మకమైన వార్తవెలువడింది. సావ ర్కార్ అన్న గణేశ్ దామోదర్‌కు బహిష్కరణ శిక్షవిధించడంతో, ఒక యువకుడు ఆగ్రహం చెంది, దానికి ప్రతీకారంగా శిక్ష విధించిన నాశిక్ జిల్లా కలెక్టరూ, బ్రిటిష్ అధికారీ అయిన జాక్సన్‌ను కాల్చి చంపాడు. దేశవిదేశ ఆంగ్ల పత్రికలలో ఈ వార్త తీవ్రమైన అలజడిని సృష్టించింది. ఈ చర్యకు మూలకారణమైన వ్యక్తి మీద కఠిన చర్య తీసుకోవాలన్న కోరిక బలపడసాగింది. అందరి దృష్టీ సావర్కార్ మీదికి మళ్ళీంది. ఇక ఇంగ్లాండులో ఉండడం ఏమాత్రం క్షేమం కాదని మిత్రులు, శ్రేయోభి లాషులు నచ్చజెప్పడంతో సావర్కార్ ఫ్రాన్స్‌కు వెళ్ళాడు. అయినా తన వాళ్ళందరూ భయం కరమైన కష్టాలు అనుభవిస్తూంటే, ఆయన అట్టే కాలం అక్కడ ఉండలేక మళ్ళీ ఇంగ్లాండుకు తిరిగివచ్చాడు.

అయితే, అతడు అక్కడ అడుగు పెట్టగానే పోలీసులు చుట్టుముట్టి ఖైదు చేసి, కారాగారంలో వేశారు. బ్రిటిష్ న్యాయస్థానాలు ఆయన్ను ఇండియాకు తిప్పి పంపాలని ఆజ్ఞాపించాయి. బలమైన సుశిక్షితులైన సైనికులతో పాటు, కొందరు స్కాట్‌లాండ్ యార్డ్ అధికారుల కాపలాతో విప్లవకారుణ్ణి తీసుకుని ఓడ ఫ్రాన్స్‌గుండా ఇండియాకు బయలుదేరింది. అది 1910వ సం. సావర్కార్ వయసు ఇరవై ఆరేళ్ళే. ఇంగ్లాం