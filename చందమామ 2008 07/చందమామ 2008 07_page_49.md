పెద్ద కూతుళ్ళకన్నా తండ్రి చిన్న కూతురైన సుభాషిణి పట్ల ఎక్కువ ప్రేమను కనబరచే వాడు. తనకిలాంటి బిడ్డపుట్టిందే అని తల్లి మనసు విలవిలలాడిపోయింది. తనను శాపగ్రస్తురాలుగా ఆమె భావించింది.

తమకు కలిగిన దురదృష్టం గురించి బయటి ప్రపంచానికి తెలియక ముందే పెద్ద కూతుళ్ళిద్దరికీ పెళ్ళిళ్ళు చేసెయ్యాలని తండ్రి ఆలోచించాడు. అలాగే సుకేశినికీ, సుహాసి నికీ పెళ్ళిళ్ళు చేసి అత్తవారిళ్ళకు పంపే శాడు. ఇప్పుడు సుభాషిణితో ఆడుకోవడానికి ఇంటి దగ్గర ఒక్కరూ లేరు. ఆమెతో మాట్లాడ్డం చేతగాక ఇరుగు పొరుగు పిల్లలు కూడా అటుకేసి వచ్చేవారు కారు.

బనికాంత ఇంటి విశాల ఆవరణలో, పశువుల చావడి, పెరట్లో రకరకాల పెద్ద పెద్ద చెట్లు, అరటి తోట ఉండేవి. చెట్ల మీది రకరకాల పక్షుల కిలకిలారావాలు, నదిలో పడవ నడిపేవాళ్ళ అరుపులు సుభాకు ఆనందం కలిగించేవి.

అలా అని సుభాషిణికి అసలు స్నేహి తులే లేరని చెప్పలేం. పశుల చావడిలోని సర్బాషి, పైంగుళి అనేరెండు పశువుల దగ్గర సుభా రోజూ కొంత సమయం గడిపేది. తల్లిదండ్రుల్లా ఆమె పశువులను పేరు పెట్టి పిలవలేకపోయినప్పటికీ, ఆమె నడిచివచ్చే అడుగుల చప్పుడును బట్టే ఆమె వస్తున్నదని తెలుసుకుని ఆవులు మోరలుసాచేవి. ఆమె వాటిని ప్రేమగా నిమిరేది. ఒక్కొక్కసారి అవి ఆమెను నాలుకతో సుతారంగా తాకేవి. అలాంటప్పుడు అవి సుభా కళ్ళల్లోని దైన్యాన్ని గ్రహించేవేమో, అంబా అని అరిచేవి! అప్పుడు సుభా కళ్ళల్లో నీళ్ళు తిరిగేవి.

ఒకమేక, పిల్లిపిల్ల కూడా సుభాతో చాలా స్నేహంగా మసలుకునేవి. ఇంటి ఆవరణలో సుభా ఎక్కడికి వెళితేమేక ఆమె వెనకే వెళ్ళేది. పిల్లిపిల్ల గెంతుతూ వెళ్ళి సుభా ఒడిలో కూర్చునేది. సుభా దానిని సుతారంగా ఆప్యా యంతో నిమురుతూ చెప్పలేనంత ఆనందం పొందేది.

రోజులు గడిచే కొద్దీ గోసిన్ కుటుంబం చిన్న కొడుకు ప్రతాప్‌తో స్నేహం ఏర్పరచుకు న్నది సుభా. అతడు బడికీ సక్రమంగా పోకుండా, ఇంటి పనులూ చేయకుండా