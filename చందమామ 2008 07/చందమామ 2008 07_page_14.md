రాకాసిలోయి

35

[కేశవుడూ వాళ్ళు రాకాసిలోయలోకి దిగి, పులిరాజును చంపారు. అదే సమయంలో బ్రహ్మదండి మాంత్రికుడు అక్కడికి వచ్చి, జగభోజిని వెంటబెట్టుకుని, ధనరాసులను చేజిక్కించుకోవడానికి లోయ మధ్యకు బయలుదేరాడు. కల్పకవల్లి బంధించబడిన గుహను కాపలా కాస్తున్న కింకరుడి మెడకు కేశవుడు వెనకనుంచి ఉచ్చు బిగించాడు. జయమల్లు గుహను సమీపించాడు. -తరవాత]

జయమల్లు గుహముందుకు వెళ్ళి, “ఓ రాకుమారీ కల్పకవల్లీ! ఇవే నీకు మా నమస్సులు. ఇక్కడ వున్న ముగ్గురం కూడా మీ దేశ పారులమే. కేశవుడనే యువకుడు మా నాయకుడు. నా పేరు జయమల్లు; గోమాంగ్ మా స్నేహితుడు. దుష్టుల సలహా విని, మీ తండ్రి మమ్మల్ని దేశదోహులుగా ప్రకటించినా, మేము ఎప్పటికీ దేశభక్తులమే. దుష్టులైన బ్రహ్మదండి, జగభోజి మాంత్రికులను

సంహరించ బోతున్నాం. మీ అజ్ఞ ఏమిటి?” అన్నాడు.

జయమల్లు ఇలా అనగానే గుహలో చిన్న సవ్వడి అయింది. ఆ వెంటనే, ఉదయ సూర్యుడి కాంతిలో, ధగధగా మెరిసి పోతూ, పదహారు పదిహేడేళ్ళ జవ్వని గుహలో నుంచి బయిటికి వచ్చింది. ఆమె రూపలావణ్యాలు కేశవుడి కళ్ళకు మిరుమిట్లు కొల్పినై. అతడు రాకుమారి కేసి చూస్తూ నిలబడిపోయాడు.

‘చందమామ’