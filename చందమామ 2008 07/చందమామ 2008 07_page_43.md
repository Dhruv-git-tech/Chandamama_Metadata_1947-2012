చిరస్మరణీయ చారిత్రక ఘట్టాలు - 10
సావర్కార్ వీరసాహసం!

1909 జూలై 1వ తేదీ సాయంకాలం లండన్ నగరం దిగ్గ్రాంతితో అట్టుడికి పోయింది. బ్రిటిష్ ఇండియన్ గవర్నమెంటుకు చెందిన సర్ కర్జన్ వైలీ కాల్చి చంపబడ్డాడు. చంపిన వాడు ఇంగ్లాండులో చదువుకుంటూన్న భారతీయ రహస్య విప్లవసంస్థ కార్యకర్త మదన్ లాల్ ధింగా.

అత్యవసరంగా ఆంగ్లేయ ప్రముఖులూ, లండన్‌లోని భారతీయ ప్రముఖులూ సమావేశమై హత్యను ఖండిస్తూ ఒక తీర్మానం ప్రవేశపెట్టారు. ఆ తీర్మానాన్ని ఒకే ఒక కంఠస్వరం వ్యతిరేకించింది. అందరూ అటుకేసి చూశారు. అక్కడ బక్కపలచగా వున్న

సావర్కార్ నిలబడి ఉన్నాడు. “అతణ్ణి తన్ని తగలెయ్యండి. బయటకు గెంటండి!” అన్నమాటలు వినిపించాయి. అంతలో ఒకడు ఆవేశంతో వెళ్ళి పిడికిలి బిగించి సావర్కార్ ముఖంపై బలంగా గుద్దాడు. సావర్కార్ కళ్ళజోడు పగిలిపోయింది. కళ్ళ దగ్గర తగిలిన గాయం నుంచి నెత్తురు కారసాగింది. అయినా సావర్కార్ కుడిచేతిని పైకెత్తి, “ఇప్పుడు కూడా నేను ఆ తీర్మానాన్ని వ్యతిరేకిస్తున్నాను,” అని నినాదం చేశాడు.

వినాయక్ దామోదర్ సావర్కార్ 1883 మే 28వ తేదీ మహారాష్ట్ర నాశిక్ జిల్లా భాగూర్ గ్రామంలో జన్మించాడు. ఆయనకు పండితు డైన ఆయన తండ్రి దామోదర్ సావర్కార్ బాల్యం నుంచే పురాణేతిహాసాల కథలు; రాణాప్రతాప్, శివాజీ వీరగాథలు చెప్పేవాడు. అతి ఫిన్నవయసులోనే కొడుకు హృదయంలో కవితాసక్తి, దేశభక్తి బీజాలు వెదజల్లాడు. పదేళ్ళ ప్రాయంలోనే సావర్కార్ మాతృభాష మరాఠీలో పద్యాలు, పాటలు రాయడం మొదలు పెట్టాడు. పన్నెండేళ్ళకే ఆయన వ్యాసాలు పత్రికలలో ప్రచురించబడసాగాయి.

1897లో అప్పటి బొంబాయి పరగణాలో తీవ్రస్థాయిలో ఉద్యమాలు చెలరే గాయి. భారతదేశంలోని క్రూరులైన బ్రిటిష్ అధికారులు కొందరు హతమార్చబడ్డారు. ఆ