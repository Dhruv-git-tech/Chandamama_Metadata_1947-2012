మహానీయుల జీవితాల్లో ఆసక్తికర ఉదంతాలు (31)

# ఏది సత్యం? ఏది భూమి?

## వింతయోగి నేర్పిన విలువైన పాఠం!

ప్శిమ బెంగాల్ బీర్భమ్ జిల్లాలో ద్వారకానదీ తీరంలోని ప్రాచీన చాందిపూర్ గ్రామం ఈనాడు తారాపీఠపట్టణంగా అభివృద్ధిగాంచింది. చాంది పూర్ శ్మశానం ఒకప్పుడు సుప్రసిద్ధం. ఏ శ్మశానంలో అంత్యక్రియలు జరిపే ప్రేతాల ఆత్మలు అక్కడి అధిష్ఠాన దేవత తారామా రుణకు పాత్రమౌతాయని ప్రజలు విశ్వసించేవారు. ఆలయంలోని దేవతను పురాణ ముని వసిష్ఠుడు ప్రతిష్ఠించాడని పూర్వగాథ ఒకటి పేర్కొంటోంది.

పాతికేళ్ళ క్రితం వరకు శ్మశానం చుట్టూ కొన్ని గుడిసెలు తప్ప మరేవీ కనిపించేవి కావు. ఇవాళ వేలాది భవనాలతో, దుకాణాలతో, హోటళ్ళతో తారాపీఠపట్టణం జనసమ్మర్థంతో హడావుడిగా ఉంటోంది. ఆలయ దర్శనానికి వచ్చే యాత్రికులు దేవతకు తరవాత అక్కడ నివసించిన బామక్షేపుడనే గొప్ప యోగి-తాంత్రి కుణ్ణి గురించి కథలు కథలుగా చెప్పుకుంటారు. ఆయన శ్మశానంలో నగ్నంగా తిరుగుతూ, ఏ చెట్టు కిందో, పక్క నున్న గుడిసెలోనో విశ్రాంతి తీసుకునేవాడు. ఆయన తారాదేవతను తన సొంత తల్లిగా భావించి కావలసిన వాటిని అడిగే వాడు; నచ్చని పలు విషయాల గురించి ఆమెకు ఫిర్యాదు చేసేవాడు; గొడవపడేవాడు. ఆ ఆలయ నిర్వహణాబాధ్యతలు నాటోర్ మహారాజావారు నిర్వహించేవారు. తారాదేవత మహారాణి కలలో

కనిపించి, బామక్షేపుణ్ణి తన ముద్దుల బిడ్డగా పరిగణించాలనీ; తనకు నైవేద్యం పెట్టడానికి ముందే అతనికి ఆహారం ఇవ్వాలనీ సూచించిందట!

ఈ వింత యోగికి సంబంధించిన చాలా కథలు చెప్పుకుంటారు. ఆయన జీవిత చరిత్ర రాసిన వారు సాక్ష్యాధారాలతో సేకరించిన ఒక ఉదంతం గురించి మనం ఇప్పుడు తెలుసు కుందాం.

దైవాన్ని ప్రతి ప్రాణిలో సందర్శించే బామ క్షేపుడు, తను తినే ఆహారాన్ని-తనను వదల కుండా ఎల్లప్పుడూ వెన్నంటి తిరిగే నాలుగు