సోమరిగా తిరిగేవాడు. పెద్దల దగ్గర తిట్లు తినేవాడు. అప్పుడప్పుడు నదీ తీరానికి వెళ్ళి గాలంతో చేపలు పడుతూ కాలక్షేపం చేసే వాడు. అలాంటి సమయంలోనే అతడు సుభాను చూశాడు. నీళ్ళలోకి గాలం విసిరి, చేప కోసం కాచుకుని ఉన్నప్పుడు పక్కన మరొకరు మాట్లాడకుండా కూర్చోవడం అత డికి ఇబ్బందిగా అనిపించలేదు. క్రమంగా వాళ్ళ పరిచయం స్నేహంగా మారింది. ప్రతాప్ సుభాను 'సు' అని ఆప్యాయంగా పిలిచేవాడు.

సుభా పెరిగే కొద్దీ తల్లిదండ్రుల విచా రమూ పెరగసాగింది. ముఖ్యంగా అమ్మా యికి పెళ్ళి చేసే ఉద్దేశం లేదా అని బంధు మిత్రులు అడిగేప్పుడు అది మరింత ఎక్కు వయ్యేది.

ఈ విషయంగా బనికాంత ఒకనాడు భార్యతో కలిసి తీవ్రంగా ఆలోచించి ఒక నిర్ణయానికి వచ్చాడు. మరునాడే కలకత్తాకు పయనమయ్యాడు. తన కుటుంబం గురించీ తన నోరు లేని కూతురు గురించీ తెలియని ఒక పేద యువకుడికిచ్చి సుభాకు పెళ్ళి జరిపించాలన్నది ఆయన ఆలోచన. కొన్ని రోజుల తరవాత తిరిగివచ్చిన ఆయన భార్యతో, “మనం త్వరలో కలకత్తావెళ్ళాలి. ప్రయాణానికి కావలసినవి సిద్ధం చేసుకో,” అన్నాడు.

మరునాడు తల్లి రకరకాల పిండివంటలు తయారు చేసి, బట్టలూ అవీ సర్దుతూ ఉంటే చూసిన సుభా ఎందుకీ ప్రయాణ సన్నా

హాలు అని ఆశ్చర్యపోయింది. తను పెరిగిన పరిసరాలను, తనతో ఇష్టంగా ఉండే ప్రాణులను వదలి వెళ్ళవలసి వస్తుందేమో అని భయపడింది. ఆ రోజు సాయంకాలం ప్రతాప్ వచ్చి, “ఏం సూ! కలకత్తాలో సంబంధం చూశారట. నీకు త్వరలో పెళ్ళి కాబోతోంది. అప్పుడు మమ్మల్నందరినీ మరిచిపోతావా?” అని అడగడంతో ఆమెకు అసలు సంగతి తెలియవచ్చింది.

సుభా కూర్చున్న బండపై నుంచి పైకి లేచి, “ఇందులో నా తప్పేమిటి? నన్ను నిందిస్తావెందుకు?” అన్నట్టు ప్రతాప్ కళ్ళ కేసి చూసి వేగంగా ఇంటిముఖం పట్టింది.

ఆమె తిన్నగా తండ్రిపడకగదిలోకి పెళ్ళింది.