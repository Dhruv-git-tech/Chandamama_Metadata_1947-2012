వారుతూండగా నిద్రలేచి చిలుకను చూడ బోయాడు. అదిపంజరంలో బోర్లాపడిఉన్నది. దగ్గరికి వెళ్ళి మెల్లగా ఈలవేశాడు. చిలుకలో ఏమాత్రం చలనం లేదు. హఠాత్తుగా రాయి దెబ్బ తిన్న కుక్కలా కుయ్‌మని అరిచాడు ఫయిజ్‌ఖాన్. ఆ అరుపు విని అతడి భార్య అక్కడికి పరగెత్తుకు వచ్చింది. అతడు చూపుడు వేలితో చిలుకను చూపాడు. ఆమె దానిని పరిశీలనగా చూసి, “చిలుక చచ్చి పోయింది,” అన్నది ఏడుపు గొంతుతో.

“అవును, చచ్చిపోయింది. ఈ సంగతి రాజుకు చెప్పడం ఎలా? ఆ మాట చెప్పిన వాడికి ఉరిశిక్ష తప్పదు,” అంటూ నేలపై చతికిలబడి, రెండు చేతులతో తలను పట్టు కుని భోరున విలపించసాగాడు. భార్య ఓదార్చబోతే, “చావు నుంచి నన్ను కాపాడే వారెవరు?” అన్నాడు దీనంగా.

“బీర్బల్ దగ్గరికి వెళ్ళి సంగతి చెప్పు. ఆయన ఒక్కడే సాయపడగలడు,” అన్నది భార్య.

ఫయిజ్‌ఖాన్ పంజరంతో పరిగెత్తుకుపోయి బీర్బల్ ఇంటి తలుపు తట్టాడు. వెలుపలికి వచ్చిన బీర్బల్, “రా, మిత్రమా! ఉదయమే ఇలా వచ్చావేంటి?” అంటూ పంజరం కేసీ చూసి, “అవును, ఇది చక్రవర్తి నీకు అప్పగించిన చిలుక కదూ?” అని అడిగాడు.

“అవును. ఎంతో జాగ్రత్తగా చూసు కున్నాను. కాని ఇవాళ పొద్దున లేచి

చూస్తే చచ్చి పడి ఉంది,” అంటూ నేల చూపులు చూడటాగాడు ఫయిజ్‌ఖాన్.

“పెద్ద చిక్కే వచ్చి పడిందే. ఈ వార్తను తెచ్చినవారికి మరణదండన విధిస్తానని చక్ర వర్తి హెచ్చరించారు కదూ!” అంటూ కొంత సేపు ఆలోచించిన బీర్బల్, “సరే, భయ పడకు. దీనికో మార్గం ఉంది, రా ఇప్పుడే సభకు వెళదాం,” అంటూ అతణ్ణి వెంట బెట్టుకుని బయలుదేరాడు.

చక్రవర్తి రాకముందే సభను చేరిన బీర్బల్, ఆయన రాగానే లేచి నిలబడ్డాడు. ఏమిటి అన్నట్టు చూశాడు చక్రవర్తి.

బీర్బల్ పంజరాన్ని తీసుకువెళ్ళి, రాజు ముందు ఉంచి, “ప్రభూ! ఈ చిలుక గొప్ప యోగిలా కనిపిస్తోంది. లేకుంటే కదలా