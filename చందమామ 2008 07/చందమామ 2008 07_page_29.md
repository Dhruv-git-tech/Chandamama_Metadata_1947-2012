వల్ల పద్మవ్యూహాన్ని ఛేదించే బాధ్యత అభిమ న్యుడి మీద పడింది.

అయితే, పద్మవ్యూహం ప్రవేశించడం తప్ప, దాని నుంచి వెలుపలికి వచ్చే మార్గం తనకు తెలియదని అభిమన్యుడు చెప్పాడు. కాని, ధర్మరాజు మొదలైనవారు, “నీకేం భయం లేదు. మేమందరం నీ వెనకనే పద్మ వ్యూహం ప్రవేశించి, శత్రువుల మధ్య నువ్వు ఒంటరిగా ఉండిపోకుండా చేస్తాం,” అన్నారు.

అభిమన్యుడు మెరుపు వేగంతో శత్రు సేనలను చీల్చి చెండాడుతూ పద్మవ్యూహంలో ప్రవేశించాడు. కౌరవసేనలోని వీరాధి వీరు లందరూ అతణ్ణిఒక్కసారిగా చుట్టుముట్టారు. అయినా, అతడు ఏమాత్రం జంకకుండా అన్ని రూపాలు కలవాడిలా అటు ద్రోణుడి మీద, ఇటు కర్ణుడి మీద, మరోవైపు కృతవర్మ మీద బాణవర్ణం కురిపించాడు. అతడి బాణాలకు దుర్యోధనుడి కుమారుడు లక్ష్మణుడు హతుడయ్యాడు. దుశ్శాసనుడు పారిపోయాడు. వృష సేనుడు మూర్ఛబోయాడు. అజేయంగా బాణవర్ణం కురిపిస్తూన్న అభి

మన్యుణ్ణి వంచనతో హతమార్చాలని నిర్ణయించారు. వెనక నుంచి వచ్చి కర్ణుడు అతణ్ణి విరథుణ్ణి చేశాడు. కృపుడు అశ్వాలను చంపాడు. అభిమన్యుడు నేలపైకి ఉరికియుద్ధం చేయసాగాడు. వెనకనే వస్తామని చెప్పిన ధర్మరాజాదులు ఒక్కరూ ఎంతకూ రాలేదు. వాళ్ళను అడుగు ముందుకు వేయకుండా సైంధవుడు అడ్డుకున్నాడు.

ఒంటరివాడై అభిమన్యుడు పోరాడి పోరాడి బాగా అలిసి పోయాడు. కొలనులోకి దిగిన ఏనుగును బోయలు చుట్టుముట్టి ఆయుధాలతో వేధించినట్టు, కొదమ సింహంలాంటి అభిమన్యుణ్ణి కౌరవ వీరులు చుట్టుముట్టారు. అతడు కౌరవ సేనల మధ్య ఒంటరిగా చికికి ద్రోణుడు, కృపుడు, అశ్వతామ, కృతవర్మ కర్ణుడు, దుర్యోధనుడు మొదలైన మహావీరులు చుట్టుముట్టగా అందరితోనూ యుద్ధం చేస్తూ వీరమరణం పొందాడు!

ఉత్తర గర్భం నుంచి జన్మించిన అభిమ న్యుడి కుమారుడు పరీక్షిత్తు ఒక్కడే పొండవ వంశాంకురంగా మిగిలాడు!