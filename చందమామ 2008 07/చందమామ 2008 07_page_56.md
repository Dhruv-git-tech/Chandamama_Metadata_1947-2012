రాక్షసికి ఆహారంగా పంపుతాను!” అన్నాడు మంత్రి.

అది మొదలు మంత్రిగారు రోజుకొక ఖైదీని అడవిలో ఉన్న మర్రిచెట్టు వద్దకు అన్నంతోసహా పంపటమూ, బ్రహ్మరాక్షసి ఆ ఖైదీని తినటమూ జరుగుతూ వచ్చింది.

కొంత కాలానికి ఖైదీలందరూ అయి పోయారు! ఏమి చెయ్యాలో మంత్రిగారికి పాలుపోలేదు. ఆయన రాజ్యమంతటా చాటింపు వేయించాడు:

“ఎవరైతే అన్నం తీసుకుని అడవిలో ఉండే దయ్యాలమర్రి వద్దకు పోతారో వారికి రాజుగారు వెయ్యి వరహాలు బహుమానం ఇస్తారు!”

ఈ చాటింపు విని సుతనుడు, “ఏమి ఆశ్చర్యం! నేను ఎంత కష్టపడి పనిచేసినా రాగిడబ్బులు తప్ప కళ్ళబడవే, బ్రహ్మరాక్షసికి ఆహారమైతే ఇంత డబ్బిస్తారా?” అని ఆశ్చర్య పోయాడు.

అతను తన తల్లితో, “అమ్మా, నేను వెయ్యి వరహాలు తీసుకుని దయ్యాల మర్రి వద్దకు అన్నం పట్టుకుపోతాను. ఆ డబ్బుతో నీకు చాలా సుఖంగా జరిగి పోతుంది!” అని చెప్పాడు.

“నా కిప్పుడేం తక్కువయిందిరా? నేను సుఖంగానే వున్నాను. నువ్వు ఎక్కడికీ వెళ్ళనవసరం లేదులే!” అన్నది సుతనుడి తల్లి కన్నీళ్ళతో.

“నాకేదో ఆపద కలుగుతుందని భయ పడకు. నాకే అపాయమూ రాదు! నేను

క్షేమంగా తిరిగి వస్తేసరిగదా!” అని సుతనుడు తల్లిని ఒప్పించి రాజువద్దకు వెళ్ళాడు.

“మహారాజా, మీ పాదరక్షలూ, గొడుగూ, కత్తి, ఒక బంగారు పాత్ర ఇప్పించినట్టయితే, నేను దయ్యాలమర్రి వద్దకు ఆహారం తీసుకు పోతాను,” అని సుతనుడు రాజుగారితో అన్నాడు.

“అడవికి అన్నం పట్టుకుపోవటానికి ఇవన్నీ ఎందుకు?” అని రాజుగారు అడి గాడు.

“బ్రహ్మరాక్షసిని ఓడించటానికి!” అన్నాడు సుతనుడు.

తరవాత సుతనుడు కత్తి ధరించి, పాద రక్షలు తొడుగుకుని, గొడుగు వేసుకుని, బంగారు పాత్రలో అన్నం తీసుకుని మధ్యాహ్నానికి దయ్యాల మర్రి దగ్గిరికి వెళ్ళాడు. అతను