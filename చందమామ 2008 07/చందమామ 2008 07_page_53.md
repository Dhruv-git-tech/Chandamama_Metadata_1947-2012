ఒలింపిక్
టిడ్-బిట్స్

## ఆపేసినవి

* క్రీకెట్ 1900లోనూ, గోల్ఫ్ 1904లోనూ ఈవెంట్స్ గా ఉండేవి. ఆ తరవాత వాటిని ఆపేశారు.

* క్రోకెట్ (కర్ర మాలెట్, కర్ర బంతితో ఆడేది) 1896లో ఒక ఈవెంట్ గా ఉండేది. ఆ తరవాతి క్రీడల్లో (1900) ఆ ఆటకు ఒకే ఒక్క ప్రేక్షకుడు వచ్చాడు! దాంతో అది ఆపివేయబడింది.

* 1900, 1904, 1908, 1912, 1920 క్రీడలలో టగ్-ఆఫ్-వార్ ఈవెంట్ గా ఉండేది. చివరి క్రీడలో గ్రేట్ బ్రిటన్, అమెరికాను ఓడించింది.

## సన్మాహాలు

* 2008 క్రీడలు ఆగస్ట్ 8వ తేదీ బీజింగ్ లో ప్రారంభంకానున్నాయి. ఎక్కడ జరగాలన్న దానికి 2001లో బిడ్డింగ్ జరిగింది. జపాన్, ఫ్రాన్స్, కెనడా, టర్కీ లాంటి దేశాలను అధిగమించి చైనా అవకాశాన్ని కైవసం చేసుకున్నది.

* 2000 సిడ్నీ క్రీడలప్పుడు క్రీడలు సక్రమంగా నిర్వహించబడడానికి దాదాపు 47,000 వాలంటీర్లను చేర్చుకున్నారు. అందుకు 1,00,000 పైచిలుకు మందిని ఇంటర్వ్యూ చేశారు.

## రికార్డులు

* 1948 లండన్ లో జరిగిన క్రీడలలో నెదర్లాండ్‌కు చెందిన ఫ్యాన్సీ బ్లాంకెర్స్-కోయెన్ క్రీడలలో పాల్గొనడానికి తనకు వయసు ఎక్కువని వచ్చిన విమర్శలను పసలేనివని నిరూపించింది. 30 ఏళ్ళ ఆ మహిళ స్ప్రింట్, హర్షిల్స్, 'హైజంప్ లాంటి పోటీలలో నాలుగు బంగారు పతకాలు సాధించింది. తల్లి అయిన తరవాత ఒలింపిక్ ఛాంపియన్ గా వచ్చిన మొట్టమొదటి క్రీడాకారిణి ఆమె.

* అమెరికాకు చెందిన బాబ్ బీయోన్ తన చివరి క్వాలిఫైయింగ్ లీప్‌తో లాంగ్ జంప్ ఫైనల్‌కు చేరుకున్నాడు. 8-90 మీ. దూకి 55 సెం.మీ. అధిక్యతతో వరల్డ్ రికార్డును అధిగమించాడు. ఒలింపిక్ లో ఇంతవరకు ఏ ఒక్కరూ అంతకన్నా ఎక్కువ దూరం దూకి అతడి రికార్డును అధిగమించలేదు.