యుడు, ధూప్రాక్షుడు, విద్యుద్రాపుడు,
విఘనుడు, శుకానాసుడు, యుద్ధోన్మత్తుడు,
ధ్వజగ్రీవుడు, బ్రహ్మకర్ణుడు, ఇంద్రజిహ్వుడు,
కరాళుడు మొదలైన రాక్షస ప్రముఖుల
ఇళ్ళన్నీ గాలించి రావణుడి ఇంట జొర
బడ్డాడు. ఆ ఇంటి ఆవరణలో రంగు రంగుల
గుర్రాలూ, ఐరావతాలలాటి ఏనుగులూ,
శ్రేష్ఠమైన బంగారు ఆభరణాలు ధరించిన
కావలి వాళ్ళూ కనిపించారు. ఆ ఇంట లతా
గృహాలూ, చిత్రశాలలూ, క్రీడా గృహాలూ
మొదలైనవి వేరువేరుగా ఉన్నాయి. అంతటా
మణులు ప్రకాశిస్తున్నాయి. ఆ ఇంట
మంచాలూ, పీటలూ, పాత్రలూ, సమస్తమూ
బంగారంతో చేసినవే. ఎక్కడ చూసినా పుష్ప
మాలలూ, సుగంధ ధూపాలూ, దీపాలూ,
కనిపించాయి. విశ్వకర్మనిర్మించిన ఆ గృహం

కన్న అందమైనది ప్రపంచంలో ఎక్కడా లేదు.
అక్కడే పుష్పక విమానం కూడా హనుమం
తుడికి కనిపించింది.

అత్యద్భుతమైన పుష్పక విమానాన్ని వివ
రంగా చూసి హనుమంతుడు రావణుడి
శయ్యాగారానికి వెళ్ళాడు. అర్ధరాత్రి దాటింది.
అందరూ నిద్రపోతున్నారు. అక్కడ హనుమం
తుడికి వెయ్యి మంది స్త్రీలు కనిపించారు.
వారిలో చాలామంది అడ్డదిడ్డంగా పడుకుని
ఉన్నారు. కొందరి చేతుల్లో ఇంకా వాద్యాలు
మొదలైనవి ఉన్నాయి. వారిలో చాలామంది
సౌందర్యవతులున్నారు. వారందరూ రావణుడి
భార్యలు. వారిలో ఋషుల స్త్రీలూ, దేవ
గంధర్వ స్త్రీలూ, రాక్షస స్త్రీలూ ఉన్నారు. కాని
ఒక్కతె కూడా బలాత్కారంగా తెచ్చినదికాదు.
అందరికీ అతడిపై ప్రేమ ఉన్నది.

రావణుడు ఒక పక్కగా శయ్యపై నిద్ర
పోతున్నాడు. అతను తన నల్లని శరీరానికి
ఎర్రని చందనం పూసుకుని, బంగారు అలం
కారాలు గల బట్టలు ధరించి మందరపర్వతం
లాగా ఉన్నాడు. రావణుడికి సమీపంగా
వెళ్ళిన హనుమంతుడు భయపడ్డ వాడిలాగా
వెనక్కు వెళ్ళి, పక్కనే ఉన్నమెట్ల మీది కెక్కి,
అక్కడి నుంచి రావణుణ్ణి పరీక్షించాడు.
నిద్రపోతున్న స్త్రీలలో సీత ఉన్నదేమోనని
అతను చూడటంతో, అతని కళ్ళు రావణుడి
పక్కనే పడుకుని ఉన్న మందోదరిపై పడ్డాయి.
ఆమెను చూసి సీతే అనుకుని హనుమం
తుడు ఒక్క క్షణంపాటు సంతోషించి, మరు
క్షణం అనుమానంలో పడ్డాడు.