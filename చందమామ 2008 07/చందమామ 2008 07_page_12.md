బంగారు నాణాలు తెప్పించి యశోదమ్మకు బహూకరించబోయాడు. అయితే ఆమె, “మహారాజా! నాకీ బంగారు నాణాలు వద్దు. వేరొక బహుమతి కావాలి,” అన్నది.

“ఏమిటది?” అని అడిగాడు రాజు.

“ప్రభూ! దొంగతనం చేసిన వీరన్నను క్షమించి విడుదల చెయ్యండి. అదే నేను కోరే బహుమతి!” అన్నది యశోదమ్మ.

“దొంగను క్షమించి వదలడమా? వాణ్ణి విడుదల చేయడం వల్ల నీకేంలాభం?” అని అడిగాడు రాజు ఆశ్చర్యంగా.

“వీరన్న దొంగే అయినా మంచివాడు. నేను అతణ్ణి పట్టి ఇవ్వలేదు. తనంతట తానే లొంగిపోయాడు. అతడు జాలిగుండెకల వాడు,” అంటూ తన ఇంట్లో రాత్రి జరిగిన సంభాషణను వివరించింది యశోదమ్మ.

రాజు ఆమె చెప్పినది నిజమేనని గ్రహిం చాడు. లేకుంటే యువకుడైన వీరన్నను ముసలమ్మ వెంటబెట్టుకు రావడం సాధ్యం అయ్యేపని కాదు. రాజు వీరన్న కేసి తిరిగి, “ఆమె కోరిక ప్రకారం నిన్నిప్పుడు వదిలి

పెడితే, మళ్ళీ దొంగతనాలు చేయవని నమ్మకం ఏమిటి?” అని అడిగాడు.

“నేను మరో మార్గంలెక వర్తకుడి ఇంట్లో నగలను దొంగిలించాను. కాని కష్టాల్లో ఉన్న ఆ అవ్వను ఆదుకోవడం సాటి మనిషిగా నా బాధ్యత అనిపించింది. అందుకే ఈ నిర్ణయా నికి వచ్చాను. బతకడానికి మరేదైనా మార్గం ఉంటే దొంగతనం చెయ్యవలసిన అవసరమే నాకు ఉండదు,” అన్నాడు వీరన్న.

“అతడు సరేనంటే అతనికే నా మనవరాలి నిచ్చి పెళ్ళిచేస్తాను. నా దగ్గరే వుండి కష్టపడి బతుకుతాడు గనక, దొంగతనాల జోలికి పోడు ప్రభూ!” అన్నది యశోదమ్మ.

రాజు వీరన్నతో, “నీలోని దయాగుణం చూసి నిన్ను క్షమించి వదిలి పెడుతున్నాను. సత్ర్పర్థతో మెప్పించామంటే భటుడి ఉద్యోగం ఇస్తాను,” అని చెప్పి ముసలమ్మకేసి తిరిగి, “ఇంత మంచి దొంగను పట్టితెచ్చి అప్పగించి నందుకు నీకు వెయ్యినాణాలు బహుమతి ఇచ్చి తీరాలి,” అంటూ నాణాల మూటను అందించాడు.