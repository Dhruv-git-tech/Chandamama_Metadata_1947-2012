కుక్కలతో పంచుకుని తినేవాడు. వాటిని కలూ, భూలూ, భఘూ, గంగుబాబు అని పేర్లు పెట్టి పిలిచేవాడు.

ఒకనాడాయన గుడిముందు కూర్చుని పెద్ద అరిటాకు పరుచుకుని మధ్యాహ్న భోజనం చేస్తున్నాడు. ఆయన చుట్టూ కూర్చున్న కుక్కలు కూడా అదే విస్తరి నుంచి తింటున్నాయి. అప్పుడనగా సంపన్నులూ; విద్యావంతులూ అయిన కొందరు యాత్రికులు నగరం నుంచి అక్కడికి వచ్చారు. యోగి భోజనం చేసి వచ్చాక ఆయనతో ముచ్చటించాలని కొద్ది దూరంలో కూర్చున్నారు. యోగి కుక్కలతో కలిసి భోజనం చేస్తున్న దృశ్యం వాళ్ళకంట బడింది. ఆ బృందంలో ఇద్దరికి ఆ దృశ్యం జుగుప్స కలిగించింది. యోగిపట్ల యేహ్య భావంతో ఒకరి ముఖాలోకరు చూసుకున్నారు. వివేకి అయిన సాధువు ఇలా చేయవచ్చా? శుచీ శుభ్రతా పాటించకుండా తను తింటూన్న చేత్తోనే కుక్కలకు కూడా తినిపిస్తున్నాడేమిటి? మతి స్థిమితం తప్పినవాడై ఉంటాడు. అంతే! ఆయన వింత ప్రవర్తనను ఆధ్యాత్మిక ఔన్నత్యా నికిచిహ్నలుగా స్థానికులు భ్రుమపడి ఉండుచ్చు.

ఇలా భావించిన వాళ్ళిద్దరూ ఆయనతో మాట్లాడాలన్న ఆసక్తిని కోల్పోయారు.

ఉన్నట్టుండి యోగి ఆ ఇద్దరికేసి చూస్తూ చిన్నగా నవ్వి, దగ్గరికి రమ్మని సైగ చేశాడు. వాళ్ళిద్దరూ దగ్గరికి రాగానే యోగి ఎడమ చేత్తో వారిని స్పృశిస్తూ మరింత దగ్గరికి తీసుకున్నాడు. ఆ క్షణంలో వాళ్ళ కంటికి

కుక్కలు మనుషుల్లాగానూ; వాళ్ళతో పాటు వచ్చిన మిత్రులు-నక్కగానూ, చిరుతగానూ, మేకగానూ, పందిగానూ, పాముగానూ కనిపించారు. ముని తన చేతిని వాళ్ళపై నుంచి తీయ గానే ఆ వింత దృశ్యం అదృశ్యమైపోయింది. దిగ్గ్రాంతితో వాళ్ళు చాలాసేపు అలాగే కూర్చుండి పోయారు. ఆ తరవాత లేచి యోగికి సాప్టాంగ నమస్కారం చేసి, జీవితంలో మరువరాని సత్యాన్ని అనుభవపూర్వకంగా నేర్చుకున్నా మన్న అనుభూతితో అక్కడి నుంచి బయలు దేరారు.

ప్రపంచాన్ని మామూలుగా కాకుండా చూసే విధానంలో చూడాలన్న విషయాన్ని యోగి వారికి బోధించాలనుకుని ఉండవచ్చు. కళ్ళకు కనిపించేవన్నీ పరిపూర్ణ సత్యాలు కావు! మనం జంతు స్వభావాలుగా భావించే అనేక గుణాలు మనుషులకు ఉండవచ్చు. మనుషుల గుణాలు జంతువులకు ఉండవచ్చు. స్నేహితులు ఒక్కొక్క రిలో ఉన్న ముఖ్యమైన స్వభావాన్ని యోగి తన అతీత శక్తితో ఆ ఇద్దరు మిత్రులకు కనిపించేలా చేశాడు.
-(ఎం.డి)