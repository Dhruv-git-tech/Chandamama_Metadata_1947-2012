వినోదుడికి ఈ మాటలు ఏమాత్రం రుచించలేదు. కోశాధికారి ఇంకా ఇలా అన్నాడు:

“నన్నీ కోశాధికారి పదవి అకస్మాత్తుగా వరించలేదు. ఈ పదవిలోకి రాకముందునేను దివాణంలో గంటలు కొట్టాను; తరవాత ద్వారపాలకుడిగా పనిచేశాను; ఆ తరవాత కోట కాపలాదారుల్లో ఒకడుగా ఉన్నాను; అటు తరవాత కోశాగార రక్షకుణ్ణి అయ్యాను. రాజుగారు నన్ను ఎన్నో సార్లు అగ్నిపరీక్షలకు గురిచేసి, అన్నిటికీ తట్టుకున్నాక, ఈ కోశా గార పదవి అనుగ్రహించారు. ఎన్నో మెట్లు ఎక్కకుండా పై అంతస్థుకు ఎగరగలమా?”

వినోదుడికి ఇదంతా అధిక ప్రసంగంగా తోచింది. అతని ముఖకవళికలు మేనమామ గమనిస్తూనే ఉన్నాడు. ఇద్దరూ అక్కడి నుంచి బయలుదేరారు. “ఈయన మాటలకేంగాని, మండలాధికారి నా స్నేహితుడే. అతణ్ణి కూడా కలుద్దామా?” అన్నాడు మేనమామ.

వినోదుడిలో మళ్ళీ ఆశచిగురించింది.

ఇద్దరూ మండలాధిపతి వద్దకు వెళ్ళేదారిలో ఒకపదిమంది యువకులు వాళ్ళకు ఎదుర

య్యారు. వినోదుడి మేనమామ వాళ్ళను ఆపి, “ఎక్కడికి బాబూ, మీరంతా గుంపుగా పోతు న్నారు?” అని అడిగాడు.

వారిలో ఒకడు ఇలా అన్నాడు:

“మేం నిరుద్యోగులయిన విద్యామంతులం. మా తెలివితేటలూ, విద్యా మా కింత తిండి పెట్టలేకపోయాయి. రాజధానిలో కూడా మా విద్యకు గుర్తింపు లేకపోయాక, మేం ఇంకా ఇక్కడదేనికి? పల్లె ప్రాంతాలకు పోయి భూమి దున్నుకు బతుకుతాం.”

వినోదుడిలో ఆకస్మికంగా మార్పు కలిగింది. అతని భ్రమలన్నీ ఒక్కసారిగా తొలగి పోయాయి.

“మండలాధిపతి నివాసం దగ్గిరలోనే ఉన్నది. ఆయనను కలుసుకుందాం, పద!” అన్నాడు మేనమామ.

“ఇక ఎవర్నీ కలుసుకో నవసరం లేదు, మామా! నాకు ఉన్న ఉద్యోగం చాల్లే! శక్తివం చన లేకుండా ఇందులోనే పైకి రావటానికి ప్రయత్నిస్తాను. నీకు అనవసరంగా శ్రమ ఇచ్చాను,” అన్నాడు వినోదుడు.