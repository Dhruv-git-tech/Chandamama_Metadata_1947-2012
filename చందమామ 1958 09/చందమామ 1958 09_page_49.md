తరవాత మల్లయుద్దం ఆరంభమయింది.
మక రాంకుడు బలంలో తక్కువైనా
యుక్తిలో తక్కువ కాడు. కొంతసేపయాక
అతను అంత లావు మల్లుణ్ణి ఓడించి
ఆందరికీ ఆశ్చర్యం కలిగించాడు.

శక్తిసింహుడు అతనిని పిలిపించి,
“నాయనా, నీ పేరేమిటి? నువు ఎవరి
వాడవు?” అని అప్యాయంగా అడిగాడు.

“మహారాజా, నా పేరు మకరాంకుడు.
మా తండ్రిగారు గోపాలదేవుడు!” అన్నాడు
మకరాంకుడు.

గోపాలదేవుడి పేరు వినగానే శక్తిసింహుడి
ముఖం ముడుచుకుపోయింది. ఎందుచేత

సంటే, గోపాలదేవుడు కొంతకాలంక్రితం
చనిపోయినప్పటికీ, బతికిఉండగా జయ
సింహుడి ఆప్తులలో ఒకడు. జయసింహుడికి
ఇష్టులైనవారి పేరు వింటేనే శక్తిసింహుడు
సహించలేడు. “నువు మరెవరి కొడుకువైనా
నేను ఎంతో సంతోషించి ఉందును!”

ఆంటూ శక్తిసింహుడు తన ఆసనంనుంచి
లేచి వెళ్లిపోయాడు.

ఆ యువకుడు తన తండ్రి మిత్రుడికి
కొడుకైనందుకు లీలావతి ఎంతో సంతో
షించింది. మల్లయుద్దంలో అంత ప్రజ్ఞ
చూపినప్పటికీ రాజు తనపట్ల అనాదరంతో
ప్రపర్తించినందుకు మకరాంకుడు చిన్న
బుచ్చుకోపటం రాజకుమార్తెలు గమ
నించారు. వారు వెళ్లిపోతూ మకరాంకుడి
దగ్గిర ఆగి అతన్ని ప్రశంసించారు. తరవాత
లీలావతి తన మెడలో ఉన్న చంద్రహారం
తీసి అతని కిస్తూ, “నా జ్ఞాపకార్థం దీన్ని
మీరు ధరించండి. ఇంతకన్న ఇవ్వటానికి
నావద్ద ఏమీ లేదు, ఉంటే ఎంతయినా
ఇచ్చి ఉందును!” అన్నది.

తరవాతకూడా లీలావతి తరుచు మక
రాంకుణ్ణి గురించి మాట్లాడుతూ ఉండేటం
చూసి మాలతి కొంటెగా, “అక్కా, ఆ కుర్ర
వాణ్ణి నువు ప్రేమించినట్టున్నావే?” అన్నది.