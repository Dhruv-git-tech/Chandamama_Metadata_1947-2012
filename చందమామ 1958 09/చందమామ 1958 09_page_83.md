పదినిమిషాలపాటు వెర్రివేగంతో పోయిన
తరవాత దెబ్బతిన్న చేప వడి క్రమంగా తగ్గి
చివరకు నిలిచిపోయింది. ఇప్పుడు మేము
తాడును లాగసాగాం. తాడు అయిపోగానే
పంట్రకోలా, దానికి గుచ్చుకుని ఉన్న పెద్ద
“పిరేకురు” చేపా చేతికి అందాయి. ఈ
చేప నిడివి రెండుగణాలున్నది. ఎమెజాన్
నదిలో దొరికే చేపలన్నిటిలోకి ఇది చాలా
రుచి అయినది.

ఈ చేపను తెప్పలో చేర్చినాక మేము
శ్రమ తీర్చుకుంటూ కూర్చున్నప్పడు ఆ
కుర్రవాడి సామర్థ్యాన్ని మెచ్చుకున్నాను.
వాడు నా మెప్పును లక్ష్యపెట్టక, “అన్ని
జంతువులకూ ఆహారం సంపాదీంచుకునే
విద్యరావాలి, మనిషికికూడానూ,” అన్నాడు.

“కాని నువు చాలా చిన్నవాడివే!”

అన్నాను.

“నా బుగ్గలమీద వచ్చ పాడిచిన ఈ పలయాలు చూడరాదా? నేను పెద్దవాణ్ణనీ

ప్రయోకత్వం గలవాణ్ణనీ, వీటికి అర్థం,”
అన్నాడు వాడు.

“ఆలాగా? అదేమిటో కాస్త వివరంగా
చెప్పు, వావా!” అన్నాను.

“ఇప్పుడు వ్యవధిలేదు. మనం మాట్లా
డితే చేపలు పారిపోతాయి. అక్కడ నీ
స్నేహితులు తిండికి మాడుతున్నారు,”
అన్నాడు వాడు.

“అయినా ఆ వచ్చపాడుపు సంగతి కాస్త
చెప్పు. నాకు నిజంగా తెలుసుకోవాలని
ఉంది,” అన్నాను.

“నిలకడ ఉన్న మనిషికి నిజం
తెలుస్తుందని మలోవాతాత అంటాడు,”
అన్నాడు వాడు.

నేను మరి మాట్లాడక, నిలకడ ఉన్న
మనిషిలాగా కనిపించటానికి ప్రయత్నిం
చాను, కాని ఆ విషయం తెలుసుకోవా
లని లోపల దహించుకుపోతూనే ఉన్నాను.

—(ఇంకా వుంది)