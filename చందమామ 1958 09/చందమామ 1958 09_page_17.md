కొనివచ్చి పామును - కొనుమన్న వినక
చనుమని ఒక మణి - సర్పమ్ము నిచ్చె.
అక రాకు మీదారి - ఇది చాలు ననియె
అకట వచ్చినయట్టి - అవకాశ మీగె.
కనుక ఈ కాకి మం-త్రిని చంపుటొకటె
మన కిపుడే మేలు - మరి వీలుపడదు.

ఆరిమర్ధనుడు - (గూబరాజు)

వింటిరా రక్తాకు - డంటున్న దెల్ల
కంటిరా చెప్పుడు - కర్తవ్య మేమి ?

క్రూరాకుడు - (2వ-మంత్రి)

వినరాదు రక్తాకు - విరసంపు పలుకు
చనునె చంపించుట - శరణాగతులను.

ఆత్మార్పణమైన - అతిథికై సేసి

ఆత్మము క్తిని గంట - అధిక ఫలమ్ము
వినుడొక కథ చెప్పి - వివరింతు దీని
మునుపు బోయ యొకండు - పని దిరుగాడు
వల చేతగొని వన-మ్ముల దిరుగాడు
బలిగొను ఒక పిట్ట - కనిపించి సంత.

పావుర మ్ముకదాని - పట్టుక వాడు
పోవుచునుండ గా-లీ వాన వచ్చె.

వడవడ వడకుచు - పటమును జేరి
తడిసి ముద్దె వీడ్చు - తట్టుకో లేక.

ఆ చెట్టుపై నున్న - దా పావురమ్ము
కాచుకున్నది జత - కానంగ రాక.
వాని బుట్టను గల - పావురమ్మంత
దానితో ననె, “వలకె - తగులుకున్నాను.
కాని ఈ బోయ నీ-కడ కేగుదెంచె
వాని కాతిథ్య మి-వ్వగవలె నీవు”
ఆ మాట కా చెట్టు-నందున్న పక్కి
ఈ మాడికి తన జత - నిట్టు పట్టె ననక
బోయకై నిప్పు న-ప్పుడు దూరమేగి
పాయక కొనివచ్చి - పడవేసె నచట
పుల్లలు రగిలె ఆ - బోయయు తనిసె
అల్లన నా పక్ - అగ్నిలో దూకె.

తనకయి యిటు దుఃఖి-మును గణింపకయె
తన జంట పట్టెనన్-తప్ప చూడకయె
తన దేహమునె త్యజిం-చిన, వాడు చూచి