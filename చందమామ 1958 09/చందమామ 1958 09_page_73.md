తన స్థితి గ్రహించుకుని గుణభూషణుడు కాశీనగరం వచ్చి రాజుగారివద్ద ఉద్యోగం సంపాదించుకున్నాడు. ఈ ఉద్యోగంలో కాస్త పరువుప్రతిష్టలు సంపాదించుకున్నాక అతను మాధవిని తెచ్చుకుని, పెళ్లి చేసు కుందామనుకున్నాడు. కాని ఇంతలోనే ఈ రాజదోహం వచ్చి పడి అతని కలలన్నీ విచ్చిపోయాయి.

అక్కడ మగధదేశంలో మాధవికూడా అన్ని ఆశలూ గుణభూషణుడిపైనే పెట్టుకుని ఉన్నది. అతనికి కాశీరాజువద్దకొలువు కుదిరిందని తెలిసి ఆమె చాలా సంతోషం చింది. ఎప్పుడైనా తన దేశంవారు కాశీకి

పోతుంటే వారిద్వారా ఆమె గుణభూషణుడికి తన యోగకేమాలు అందజేసేది. అలాగే గుణభూషణుడుకూడా అప్పుడప్పుడూ ఆమెకు తన యోగకేమాలు తెలియబరుస్తూ ఉన్నదానిలో కొంతడబ్బుకూడా పంపేవాడు.

అంతలోనే మాధవికి పిడుగు పడ్డట్టుగా కాశీలో రాజదోహులను ఉరి తీసిన వార్త తెలిసింది. వారిలో చాలామంది మగధదేశం వారని తెలిసినాక ఆమె భయంతో కంపించి పోయింది. రాజదోహులలో గుణభూషణుడు ఉన్నడి లేనిదీ తెలియలేదు. ఆమెకు రెక్కలు కట్టుకుని కాశీలో వాలాలని ఉన్నది; కాని ఆది సాధ్యమయే పనికాదు.