తరవాత లీలావతిని మకరాంకుడూ, మాలతిని శశాంకుకూ పెళ్లిచేసుకున్నారు. ఈ పెళ్లిళ్లు నగరంలో ఎంతో వైభవంగా జరగవలసినవైనప్పటికీ ఈ మహారణ్యం మధ్యకూడా ఆనందానికి విమీ లోటులేక పోయింది. పెళ్లిళ్లు అయాక అందరూ విందుభోజనాలు చేస్తూఉండగా శక్తి సింహుడు కొందరు భటులను వెంటబెట్టు కుని ఆక్కడికి వచ్చాడు.

తన కుమార్తె మాలతి మాయమైనప్పటి నుంచి శక్తిసింహుడికి చాలా ఆగ్రహంగా ఉన్నది. దిక్కులేక అడవులు పట్టిపోయిన తన అన్నదగ్గిరికి తన కుమార్తె, ఎందుకు వెళ్ళాలని ఆయనకు కోపం వచ్చింది. జయ సింహణ్ణి, ఆయన పరివారాన్నీ నాశనంచేసే ఉద్దేశంతో శక్తిసింహుడు కొంతబలాన్ని వెంటబెట్టుకుని వచ్చాడు.

అయితే కొత్తపెళ్ళికొడుకులనూ, పెళ్ళి కూతుళ్ళనూ, విందు చేసుకుంటున్న వారినీ

చూడగానే శక్తిసింహుడికి జ్ఞానోదయ మయింది. అరణ్యా మధ్యంలోకూడా ఆనం దానికి కొరత ఉండదనీ, కిరీటం ఊంటేనే రాజు కానవసరం లేదనీ, తన అన్న అయిన జయసింహుడు ఎక్కడ ఉన్నా రాజేననీ శక్తిసింహుడు అర్థం చేసుకున్నాడు. అతను అన్న కాళ్ళపై పడి కీమాపణ వేడి, “జరిగినదేదో జరిగిపోయింది. నువు లేని రాజ్యం అరణ్యంలాగా ఉన్నది, నువు ఉన్న అరణ్యం రాజ్యంలాగా ఉన్నది; ఆందుచేత నువు తిరిగి వచ్చినీ రాజ్యాన్ని ఎప్పటిలాగా ఏలుకో!” అన్నాడు.

ఈ మాటలు విని అందరూ హర్షించారు. జయసింహుడి అరణ్యవాసం ముగిసింది. తమరాజ్యాలనుకూడా వదిలిపెట్టి తనను అరణ్యంలోకూడా కొలిచిన సామంతులంద రికీ ఆయన తన ఆదరాన్ని పుష్కలంగా చూపాడు. అందరూ తమతమ రాజ్యాలకు తిరిగి పోయి సుఖంగా కాలంగడిపారు.