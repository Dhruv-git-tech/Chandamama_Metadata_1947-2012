భజంత్రీలతో వచ్చి తమరిని తీసుకు పోతారు,” అన్నాడు సిద్ధుడు.

“ అంతా బాగానే ఉందిగాని యువరాజు గారు నీవంటి అందవికారమైన మనిషిని పంపారేమిటి?” అన్నది రాజకుమార్తె.

సిద్ధుడికి ఈమాట శూలంలాగా తగిలి బాధకలిగింది. కాని ఆయన ఆబాధను పైకి కనపడనివ్వక, పాలిపోయిన తన ముఖా మంతా ముడతలు పడేలాగా నవ్వుతూ, “ఆ మాట నిజం, మహారాజీ! దివాణంలో నాకన్న అందవికారమైన మనిషిలేడు. అయినా నా సామర్థ్యం యువరాజుగారికి తెలుసు, త్వరలోనే తమకుకూడా తెలుస్తుంది, అప్పుడు నన్ను తమరుకూడా మెచ్చుకుంటారు. అందమైన నౌకర్లు ఎంతో మంది ఉన్నా, వాళ్లను పంపటం ఇష్టం లేకనే యువరాజుగారు నన్ను పంపారనుకో రాదా?” అన్నాడాయన.

ఈ మాటతో రాజకుమార్తెకు ఆ ముసలి వాడిపై నమ్మకం కుదిరింది.

ఆమె శయ్యమీద నుంచి లేచి నిలబడి, “నన్ను ఏమి ఎక్కించి తీసుకుపోతావు?” అని సిద్ధుల్లి అడిగింది.

“ఇదుగో, ఈ కీలుగుర్రం ఉన్నదిగా?” అన్నాడు సిద్ధుడు.

“నాకు దానిమీద స్వారిచెయ్యటం చేత కాదే?” అన్నదామె.

“నాకు తెలుసును. నావెనక ఎక్కండి!” అంటూ సిద్ధుడు గుర్రంఎక్కికూచున్నాడు. రాజకుమార్తె ఆయన వెనక ఎక్కికూచున్నది. ఆమెను తన నడుముకు భద్రంగా కట్టేసి సిద్ధుడు గుర్రాన్ని కదిలించే మీట నొక్కాడు. గుర్రం సూటిగా ఆకాశం లోకి లేచింది. కొద్దికణాలలో నగరం కంటికి కనపడకుండా పోయింది.

“మీ యజమాని చెప్పినదేమిటి? నువు చేస్తున్నదేమిటి?” అని రాజకుమార్తె ముసలివాట్టె అడిగింది.