రాజధోహి అని తెలిశాక అతనిని సులువుగా ఉరి తీయించి మాధవిని పెళ్ళాడి సుఖంగా ఉండదగిన స్థితిలోకూడా కైలాసనాథుడు మాధవినీ తన సుఖాన్నీ త్యాగంచేశాడు. ఈ ఇద్దరిలో ఎవరి త్యాగం గొప్పది ? సమాధానం తెలిసికూడా చెప్పకపొయావో, నీ తల పగిలిపోతుంది!” అన్నాడు.

“ నిస్సందేహంగా గుణభూషణుడి త్యాగం గొప్పది. అతనికి మాధవిపై గల ప్రేమ అత్యుత్తమమైనది. మంత్రిగారికి కూడా ఆమెపై అలాటి ప్రేమ ఉన్నదని గ్రహించి అతను నిజం చెప్పేశాడు. లేని పక్కంలో అతను మాధవి తన చెల్లెలు కాదని గాని, తాను కుట్ర సంగతి ఎరుగుదుననిగాని, మంత్రితో అనవలసిన పనే లేదు. నిష్కల్పషమైన ప్రేమ గలవాడు ఆ ప్రేమ ఫలితంగా మోసపోరాదు. మాధవిపై గల ప్రేమకొద్దీ తాను నిర్దేషి అని మంత్రిగారు భావించటం గుణభూషణుడికి ఎంత

మాత్రమూ ఇష్టంలేదు. అందుచేత అతను తన ప్రాణాన్నీ, మాధవినీ త్యాగం చెయ్యటానికి సిద్ధపడ్డాడు. నిజానికి మంత్రిగారు చేసిన త్యాగం అటే లేదు. ఎందుచేతనంటే, ఆయన మాధవిని ప్రేమించిన ప్పటికీ, ఆమెకు ప్రపంచంలో గుణభూషణుడు తప్ప ఎవరూ లేరనీ, గుణభూషణుడు ఆమె అన్న గనక, తన ప్రేమకు పోటీ ఉండదనీ సమ్మాడు. గుణభూషణుడు ఆమె ప్రియు డని తెలిశాక ఆ సమ్మకం కాస్తా పోయింది. గుణభూషణుణ్ణి రాజధోహిగా ఉరి తీయించి తాను మాధవిని పెళ్ళాడినా ఆమెద్వారా తాను పొందే సుఖం ఏమీ ఉండదు. అందు చేత నా దృష్టిలో గుణభూషణుడు తల పెట్టిన త్యాగం లోకోత్తరమైనది,” అని విక్రమార్కుడు జవాబు చెప్పాడు.

రాజుకు ఈ విధంగా మౌనభంగం కలగగానే బేతాళుడు శపంతోసహా మాయమై తిరిగి చెట్టెక్కాడు.
—( కల్పితం)