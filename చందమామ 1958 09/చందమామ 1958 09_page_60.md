మర్నాడు ఉదయం జయసింహుడి సమాన రెండు వివాహాలూ జరగటానికి విర్పాటయింది. లక్ష్మీ, శశాంకుడూ, మకరాంకుడూ, ఆయన ఉండే చోటికి వెళ్ళారు. జయసింహుడి పరివారం పెళ్ళికూతురు ఒక్కతే ఉండటం చూసి ఆశ్చర్యవడ్డారు. పుష్కరుడు లీలావతిని తీసుకువస్తున్నాడని మకరాంకుడు చెప్పాడు. రాబోయే పెళ్లికూతురు తన కుమార్తె అని విని జయసింహుడికి మరింత ఆశ్చర్యమయింది.

“పుష్కరుడు నిన్ను వేళాకోళం చెయ్యటానికి అలా అని ఉంటాడు. నా కుమార్తెను తీసుకురావటం వాడివల్ల అయేపని కాదు,” అన్నాడు జయసింహుడు మకరాంకుడితో.

ఇంతలో పుష్కరుడు అక్కడికి వచ్చి జయసింహుడితో, “నేను మీ కుమార్తెను అక్కడికి తీసుకువచ్చే పకంలో ఆమెను ఈ మకరాంకుడు పెళ్లాడటానికి మీరు అనుమతి ఇస్తారా?” అని అడిగాడు.

“తప్పక అనుమతిస్తాను. ఉంటే ఒక రాజ్యం కట్నంగాకూడా ఇద్దును!” అన్నాడు జయసింహుడు.

“ఆమెను పెళ్లాడటం నీకు సమ్మతమేగదా?” అన్నాడు పుష్కరుడు మకరాంకుడితో.

“అనేక రాజ్యాలకు చక్రవర్తిని అయి నప్పటికీ ఆమెను మనస్ఫూర్తిగా పెళ్లాడతాను!” అన్నాడు మకరాంకుడు.

తరవాత పుష్కరుడూ లక్ష్మీ కలిసి తమ గుడిసెకు వెళ్లారు. లీలావతి తన మగవేషం విప్పేసింది. ఇద్దరూ తాము తెచ్చుకున్న తమ అసలు దుస్తులనూ, సగలనూ ధరించి రాజకుమార్తెలలాగా తయారయారు. వారు జయసింహుడున్న చోటికి తిరిగివచ్చారు. లీలావతి తన తండ్రికి ప్రణామం చేసి తనను దీవించమని కోరింది. ఆమె తన తండ్రికి తన అజ్ఞాతవాస కథ యావత్తూ చెప్పేసింది.