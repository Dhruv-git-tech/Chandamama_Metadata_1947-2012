తాను తిన్న కోడిఖరీదు రెండువందల యాభై రూపాయలని వినగానే పేరయ్యకు కొంతసేపు నోటమాటకూడా రాలేదు. “ఒక్క కోడి ఖరీదు రెండు వందలయాభై రూపాయలా? ఎక్కడా విననుకూడా లేదే? అదేమన్నా బంగారపు కోడా?” అని అతను కోటయ్యను అడిగాడు.

“లెక్కలో తభావతు ఏమీ లేదు. కావలిస్తే నీ యిష్టంవచ్చిన వాళ్లచేత లెక్క వేయించుకో. నువు తినుకున్న కోడిపెట్ట ఇప్పటిక ఎన్ని గుడ్లు పెట్టేది? అవి పిల్లలై పెరిగి ఎన్ని గుడ్లు పెట్టేవి? వాటన్నిటి ఖరీదూ నువ్విచ్చుకోవలిసిందే,” అన్నాడు కోటయ్య. ఈ మాటలు వినేసరికి పేరయ్య ఆశ్చర్యం పదింతలయించి.

“ఈ సంగతేమిటో ఏ మునసబుగారి నన్నా అడిగి తేల్చుకోకుండా నేనొక్క దమ్మిడి ఇయ్యను,” అన్నాడు పేరయ్య.

“మహరాజుగా అడుగు. నే కాదన్నానా?” అన్నాడు కోటయ్య. మునసబు తనకు అను కూలంగా తీర్పు చెబుతాడని భూస్వామి కోటయ్యకు తెలుసు.

ఇద్దరూ కలిసి మునసబుదగిరికి వెళ్లారు. కోటయ్య మునసబుతో, “మునసబుగారూ, ఈ పేరయ్య మొన్నటి సంక్రాంతికి కాక ఆ కిందటి సంక్రాంతికి నాదగిర కోడిపెట్ట