పందులకాపరి భోజనంచేసి వెళ్లేసరికి అపరాహ్నమయింది. ఆందరూ పాటలలో, సృత్యాలలో ముణిగి జల్సా చేస్తున్నారు. ఆ సమయానికి ఆక్కడికి మరొక బిచ్చ గాడు వచ్చాడు. వాడు నగరంలో ఎప్పుడూ అడుక్కుతినేవాడే. వాడు ఆందరికి సమా చారాలు చేరవేమటంచేత వాణ్ణి “దూత” అని పిలిచేవారు.

ఈ దూత లోపలికి వస్తూనే రూపధరుణ్ణ చూసి, “ఏయ్, ముసలాడా! ఎవడవురా నుపు? అపతలికి పోతావా, లాగి పౌరెయ్య మన్నావా?” అని గద్దించాడు.

“నేను నిన్నేమైనా అన్నానా, పెట్టానా? నాజోలి నీకెందుకు? నీమానాన నుపు అడుక్కోరాదా? లాగటం మాటవస్తే, ముసలి వాణ్ణయినా, నేనే నిన్ను లాగి పౌరెయ్యవచ్చు,” అన్నాడు రూపధరుడు.

“ఏమిరా నీ పొగరూ? లేచి నిలబడు! ఎవరి బలమో తేల్చుకుందాం! ముసలి తొత్తుపు నావంటి పడుచువాడిమీదికి కాలు దువ్వుతావా?” అన్నాడు దూత.

ఇద్దరు బిచ్చగాళ్లూ కాట్లకుక్కల్లాగా తయారుకావటం చూసి దుర్పుద్ధికి పరమా సందమయింది. “స్నేహితులారా, వీళ్లిద్ద రిలో ఎవరు గెలుస్తారో తేల్చుకుందాం. వీళ్ల

పోట్లాట ఇవాళ మనకొక కొత్త వినోదం!” అన్నాడతను.

ఆందరూ లేచి వచ్చి బిచ్చగాళ్ల చుట్టూ మూగారు. “మీ ఇద్దరిలో ఎవరు గెలిస్తే వాళ్లు రాత్రిదాకా ఇక్కడ ఉండి నిశ్చింతగా కావలిసినంత తినవచ్చు. ఓడిపోయినవాణ్ణి ఇక్కడ ఉండనివ్వం!” అన్నాడు దుర్పుద్ది.

“ఆయ్యాలారా, అనలే ముసలివాణ్ణి, పోట్లాడవలిసింది పడుచు వాడితో. మీలో ఎవరూ నన్ను పక్కదెబ్బ కొట్టనని మాట ఇవ్వండి. ఆలా ఈ దూతకు మీరు సహాయం చెయ్యకుండా ఉంటే నా శక్తికొద్దీ పోరాడ తాను!” అన్నాడు రూపధరుడు.