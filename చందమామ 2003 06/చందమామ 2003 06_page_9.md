ఒకనాడు, మహదేవుడుంటున్న చిత్రాక్షుడి ఇంటి ఆవు నాగేశుడి పాలంలో మేసిందట. అందుకుని ఆయన ఆ ఆవును తన గోశాలలో కట్టించి, నూరు వరహాలు జరిమానాగా కట్టాల్సిందిగా, చిత్రాక్షుడికి కబురంపాడు.

“ఆవు ఖరీదే నూరు వరహాలుండదు. మేతఖరీదు భరిస్తాను,” అని చిత్రాక్షుడు వెళ్ళి నాగేశుడికి మనవిచేసుకున్నాడు. అయితే, నాగేశుడు, “రెండు రోజుల్లో నువ్వు నూరు వరహాలు జరిమానా కట్టకపోతే, రోజుకు పది కొరడా దెబ్బల శిక్షనైనా అనుభవించు, లేదా గ్రామం విడిచి వెళ్ళిపో!” అన్నాడు.

చిత్రాక్షుడు లబోదిబోమన్నాడు. విషయం మహదేవుడికి తెలిసి, “విచారించకు, నాయనా! న్యాయం నీపక్షాన వుంటే దేవుడే నీకు ధన సాయం చేస్తాడు,” అన్నాడు.

ఆ సాయంత్రం చిత్రాక్షుడు పెరట్లో మొక్కలకు పాధులు తవ్వుతూంటే ఖంగుమని చుప్పుడైంది. ఏమిటా అని చూస్తే, అక్కడ ఒక చిన్న రాగిబిందె దొరికింది. బిందె నిండా వరహాలున్నాయి. అందులోంచి వంద వరహాలు తీసి గ్రామాధికారి నాగేశుడికి జరిమానా కింద కట్టి, తన ఆవును ఇంటికి తోలుకు వచ్చాడు, చిత్రాక్షుడు.

చిత్రాక్షుడికి అంత తొందరగా డబ్బెలా దొరికిందా అని ఆరా తీసిన నాగేశుడికి, అసలు విషయంతెలిసింది. ఆయన పెంటనే, “నిధు లేవి దొరికినా, అవి రాజుగారివి. రాజధనాన్ని రాజప్రతినిధి అయిన గ్రామాధికారికి అప్ప జెప్పాలి. అందులోని డబ్బును వాడుకుని వుంటే, వడ్డీతో గ్రామాధికారికి బాకీచెల్లించాలి,” అంటూ చిత్రాక్షుడికి కబురు పంపాడు.

ఇది విని మహదేవుడు, చిత్రాక్షుడితో, “కంగారు పడకు, నాయనా! నీకు దొరికిన రాగిబిందెలో మండ్రగబ్బలున్నాయనీ, ధనం లేదనీ గ్రామాధికారికి విన్నవించుకో. భగుదను గ్రూం వుంటే, ఆయన వచ్చి చూసినప్పుడు మండ్రగబ్బలే కనివిస్తాయి!” అన్నాడు.

చిత్రాక్షుడలాగే చేశాడు. తర్వాత అంతా మహదేవుడు చెప్పినట్టే జరిగింది.

కొద్దిరోజులు గడిచాక, చిత్రాక్షుడి పారిగింటివాడైన వీరయ్యకొక కష్టం వచ్చింది. వీరయ్య చెల్లెలు చెప్పుకోదగ్గ అందగత్తె. ఆమెను నాగేశుడు, తన కొడుక్కిచ్చి పెళ్ళిచేయమన్నాడు. నాగేశుడి కొడుకు కురూపి మాత్రమే కాక తండ్రికన్న దుష్టుడు. ఏం చేయాలో పాలుపోక వీరయ్య, మహదేవుడి వద్దకు వచ్చాడు. ఆయన అతడితో, “దిగులు పడకు, నాయనా! నీ చెల్లెలికి మంచి సంబం ధంకుదురుతుంది,” అని దీవించాడు.