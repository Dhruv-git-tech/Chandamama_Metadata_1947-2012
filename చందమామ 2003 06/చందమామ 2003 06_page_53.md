రాజు పుట్టినరోజు వేడుకలు ఘనంగా జరుగుతున్నాయి. కనకమ్మ, రాజుగారికి నమస్కరించి, “ప్రభూ! యువరాజు పుట్టిన రోజునాడే, అడవిలో నానా శ్రమా పడి, ఈ చిలకను ఇంత పిల్లగా పట్టుకున్నాను. ఈ ఐదేళ్ళపాటూ ముద్దుముద్దుగా మాటలు నేర్పాను. యువరాజు పుట్టినరోజు బహు మతిగా తీసుకువచ్చాను,” అన్నది.

కనకమ్మ మాటలు రాజు, రాణీలకు ఎంతో ఆనందం కలిగించాయి. యువరాజు ముచ్చటపడి చిలకను చేతిలోకి తీసుకుని, “ఏదీ, నాతో మాట్లాడు!” అన్నాడు, దాన్ని ముద్దుపెట్టుకుంటూ.

ఆ వెంటనే బ్రహ్మరాక్షసి కూతురు దగ్గర మాటలు నేర్పిన చిలక, “ఆహా! ఏమి నా అదృష్టం! ఏమి నా అదృష్టం! బతికుండగా వెన్నపూసలా మిసమిసలాడిపోతున్నావు. భస్తే కాచిన నెయ్యిలా ఘుమఘుమలాడి పోతావేమో! నిన్ను చూస్తూంటే, ఉన్నఫళంగా విరుచుకు తినాలనిపిస్తున్నది!” అన్నది, రాకుమారుడి చెంపను గట్టిగా కొరుకుతూ.

యువరాజు గొల్లున ఏడుస్తూ, చిలకను వదిలేశాడు. ఆ మరుక్షణం చిలక రివ్వ మంటూ ఎగిరిపోయింది. రాకుమారుడి చెంపనుంచి రక్తపు చుక్కలు బయటపడడం చూసి, రాజదంపతులకు ఎక్కడలేని కోపం కలిగింది.

రాజవైద్యుడు చప్పున ముందుకు వచ్చి, రాజకుమారుడి చెంపకు చికిత్స ప్రారం భించాడు. “ఇది పారుగు రాజ్యాల గూఢచారుల పని, మహారాజా! యువరాజు పుట్టిన రోజున అశుభాలు పలికించడానికి, వాళ్ళు దానికి మాటలు నేర్పి తీసుకువచ్చారు,” అన్నాడొక రాజోద్యోగి.

కోపోదిక్కుడై వున్న రాజు, అప్పటికప్పుడు కనకయ్య, కనకమ్మలకు పాతికకొరడా దెబ్బల శిక్ష విధించి, చెరసాలలో బంధించమని భటులను అజ్ఞాపించాడు.

కనకయ్య, కనకమ్మలకు, తాము నిర్దోషమమని నిరూపించుకుని, చెరసాలలోంచి విడుదలకావడానికి ఆరుమాసాలు పట్టింది. మళ్ళీఉన్నఉళ్ళీ అడుగుపెట్టడానికి మొహం చెల్లక, వాళ్ళిద్దరూ మరొక దూరగ్రామానికి వెళ్ళిపోయారు.

బ్రహ్మరాక్షసి కూతురు పెంపుడు చిలక పుణ్యాన, వీరాస్వామికి పారుగుపోరు తప్పింది.