లోభగుప్తుడు సత్యశర్మకుమార్తె వివాహాన్ని స్వంత కూతురు వివాహంలాగు పైభవంగా జరి పించాడు. అప్పట్నించి బుద్ధి తెచ్చుకొని లోభ గుణాన్ని విసర్జించి, అన్యాయంగా ఆర్టించిన ఆస్తిని ధర్మకార్యాలకు వినియోగించి, విఘ్నీ శ్వరుడి దయకు పాత్రుడై, గొప్ప ధార్మికుడని పించుకున్నాడు.

కథ ముగించి పావనమిత్రుడు విఘ్నీశ్వర ప్రసాదాన్ని తెచ్చి పిల్లలకు పంచాడు. పిల్లలు ప్రసాదాన్ని నోట్లో వేసుకొని అనందంగా కేరింతాలు కొడుతూ ఇళ్ళకు పరుగెత్తారు.

మరొకసాయంత్రం ఒకబాలికమంటపం గోడలపై గల మరో అందమైన చిత్రాన్ని చూపించి కథ చెప్పమన్నది. పావనమిత్రుడు ప్రారంభించాడు:

కళ్యాణినగరంలో కలహకంఠి అనే ధనికు రాలు, కోడలు పుట్టింటి నుంచి ఎక్కువగా నగలు పెట్టుకురాలేదని సాధింపుతో రాచి రంపాన పెట్టి పెట్టి, చివరకు నిర్దాక్షణంగా వెళ్ళగొట్టింది.

కలకంఠి అని నామకరణం చేయబడినప్పు టికీ కలహకంఠిగా పేరుపాందిన ఆ ధనికఅత్త కోడలు సౌదామిని, పుట్టెడు దుఃఖంతో పుట్టిం

టికి బయలుదేరి దారి తప్పి అరణ్యంలో పడి, ఆకలితో అలమటించిపోతూ ఒక వెలగదెట్టు దగ్గిరపడిపోయింది.

తను పుట్టినింటికెళ్ళికూడా ప్రయోజనం లేదు. తన పెళ్ళికి చేయించిన నగలకే తండ్రి అప్పులపాలయ్యాడు. మరి నగలు పెట్టలేదు. అంచేత ఆ కీకారణ్యంలో చావడమే మేలు! అనుకుంటూండగా చెట్టు నుండి ఒక వెలగ పండు రాలి దొర్లుకుంటూ, అందుకోమన్నట్లు ఆమె చేతి దగ్గిర ఆగిపోయింది. దాన్ని పట్టు కొని సౌదామిని లేచికూర్చుంటుండగా భూమి అదిరేలాగ ఒక పెద్ద ఏనుగు పరుగున రావడం కనిపించింది.

సౌదామిని చిన్నతనం నుంచీ విఘ్నీశ్వరుడిపై గొప్ప భక్తి విశ్వాసాలు కలది. విఘ్నీ శ్వరుణ్ణి తలచుకొని ఏనుగు పాదాల కింద పడి చావాలని ఎదురువెళ్ళింది. ఏనుగు శక్కున ఆగిపోయింది.

ఏనుగు సౌదామిని చేతిలో ఉన్న వెలగ పండును తొండంతో తీసుకొని నోట వేసు కొని, దీవిస్తున్నట్లుగా తొండంతో సౌదామిని తల నిమిరి, చేయి పట్టుకొని తిన్నగా ఒక పెద్ద గుహ దగ్గిరికి తీసుకెళ్ళింది.