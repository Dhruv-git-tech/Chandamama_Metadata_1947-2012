కాబోయే అల్లుడు

సోమనాధపురంలో వుండే భానుమతికి కంగారు, తొందరపాటు ఎక్కువ. ప్రతి చిన్న విషయానికీ ఆమె ఆందోళన పడుతూండేది. భర్తకరుణాకుం ఇందుకు పూర్తిగా వ్యతిరేకం. ఏ విషయాన్నయినా బాగా ఆలోచించి ఆచి తూచి మాట్లాడేవాడు. ఎంతటి గడ్డుసమస్య గురించయినా సరైన నిర్ణయం తీసుకోగల తెలివితేటలు గలవాడు.

ఈ దంపతులకు పెళ్ళిడుకొచ్చిన కూతు రున్నది. ఆమె పెళ్ళి విషయమై ఎప్పుడూ ఆదుర్దాపడుతూండే భానుమతి, భర్తతో, “అమ్మాయికి త్వరగా సంబంధం చూడండి. ఎంతచెప్పినా మీకు చీమకుట్టినట్టయినా లేదు. దాని వయసు ఇరవై దాటిపోతున్నది,” అంటూ పోరుతూండేది.

దానికి కరుణాకరం తాపీగా, “అమ్మాయి పెళ్ళి విషయం గురించి నేనాలోచించడం లేదనుకోకు. నాకు శ్రద్ధలేదనుకోకు. అయినా, ఎందునా తొందరపాటు కూడదు కదా?” అనేవాడు.

ఈ పరిస్థితుల్లో, ఒకనాడు భానుమతి గ్రామంలోని బంధువుల ఇంటికి వెళ్ళి, తిరిగి వస్తూనే, కరుణాకరంతో, “ఇదుగో, ఈ సంగతి విన్నారా? మన గ్రామశివాలయం పక్కన వున్న భక్తుల విడిది మండపంలో రెండు రోజుల క్రితం ఒక స్వామీజీ వచ్చి దిగాడట. మనం కోరిన కోరికకు ఆయన ‘తథాస్తు’ అంటే, ఆ కోరిక సఫలం అయిపోతుందని జనం చెప్పుకుంటున్నారు. ఐతే, ఒకరు కేవలం ఒక కోరికే కోరాలట!” అని చెప్పింది.

“అలాగా! చాలా సంతోషం. ఆ స్వామీజీ లోకంపోకడ తెలిసిన మంచిజ్ఞాని అయి వుంటాడు!” అని కరుణాకరం చిన్నగా నవ్వి పూరుకున్నాడు.

ఆ సాయంత్రం భానుమతి, స్వామీజీని దర్శించడానికి వెళ్ళింది.

స్వామీజీ ఆమెను, “ఏం కోరిక కోరడానికి వచ్చాత్ర, బిడ్డా!” అని ప్రశ్నించాడు మృదుమైన కంఠస్వరంతో.