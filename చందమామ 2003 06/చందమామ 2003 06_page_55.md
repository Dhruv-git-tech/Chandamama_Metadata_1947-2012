ముక్కు తిప్పుకున్నారు. పెళ్ళయి ఆర్నెల్లు కామ్మున్నా మళ్ళీ ఒక కాణీ బంగారు కూడా ఎరగను!” అంటూ గుక్కతిప్పుకోకుండా దండకం చదివేది.

అంతే! క్షణంలో మాటా మాటా పెరిగి చిలికి చిలికి గాలివాస అయ్యేది. ఒకసారి ఇలాగే ప్రారంభమైన చిన్న గొడవతో సీతయ్య బాగా రెచ్చిపోయి, “నీలాంటి గయ్యాళిదాంతో కాపురం చేసేకంటే దిక్కులేని వాడిలా ఏకాకి బతుకు బతకడమే, నాకూ సుఖం! ఫో, ఎక్కడికిపోతావో ఫో!” అంటూ భార్య రెక్క పట్టుకుని విసురుగా గడపకేసి తోశాడు.

ఇందుకు సీత బాగా ఉక్రోషపడి, గబ గబా నాలుగు చీరలు మూటగట్టుకుని, “ఇదిగో పోతున్నా! కాకిలాగే బతుకుతావో, హంసలాగే బతుకుతావో, నీ ఇష్టం వచ్చినట్టు బతుకు. మళ్ళీ నీ అంతట నువ్వు బతిమాలి

తీసుకువచ్చేదాకా, నీ గడపలో కాలు పెడితే అడుగు!” అంటూ గట్టిగా అరిచి చెబుతూ గడప దాటేసింది.

“నిన్ను బతిమాలి తీసుకురావడమా? అలాంటిపని కల్లోకూడా చెయ్యయను. నా బతుకు నేను మహారాజుగా బతుకుతాను. ఇక ఫో,” అంటూ సీతయ్య కూడా గట్టిగా కేపిట్టి చెప్పి, దథాలున తలుపు మూసుకున్నాడు.

క్షణాలమీద జరిగిందేమిటో ఇరుగు పారుగులకు తెలిసిపోయింది. తర్వాత ఒక గంటయినా గడవకుండానే, రంగమ్మ వేడి వేడి గారెలు, అల్లప్పచ్చడి తెచ్చి, సీతయ్య ముందు పెట్టి, “తమ్ముడూ, ఒక్కడివీ ఏంపాట్లు పడుతున్నావో అని ప్రాణం కొట్టుకుపోయిందంటే నమ్ము! ఆకలిమీదఉంటావని, గారెలు వేస్తూసే పట్టుకొచ్చాను. వేడి వేడిగా తిను!” అన్నది.

అల్లప్పచ్చడి ఘుమఘుమలూ, వేడి వేడి గారెలూ సీతయ్య నోరూరించాయి. అతడు పళ్ళం అందుకుని వెంటనే ఒక గారెముక్కతుంచి నోట్లో వేసుకున్నాడు.

రంగమ్మ అనందంగా అతడికేసి చూస్తూ, “తమ్ముడూ, ఒకచిన్నమాట అడుగుతాను. ఏమీ అనుకోవుగదా?” అంటూ నేర్పుగా ముందరికాళ్ళకు బంధం వేసి, “నీ మేనకోడ లికి ఇవాళ పెళ్ళిచూపులు. శుభమా అని ఇవాళ బిడ్డ మెడలో వెయ్యడానికి, ఒక అరతులం గొలుసుకూడా లేదు. బోసి మెడతో పిల్లను ఎలా చూపించాలా అని, నిన్నటినుంచి ఒకే బాధపడుతున్నాను. సీత గొలుసు ఒక్కసారి ఇస్తివా, పెళ్ళివారు గడప దిగిన మరు క్షణం, నీ గొలుసు నీకు పువ్వుల్లో పెట్టి తిరిగి ఇస్తాను. అన్నట్టు, పెళ్ళివారు వచ్చేవేళకు నువ్వు కూడా రావాలి సుమా! దగ్గరుండి