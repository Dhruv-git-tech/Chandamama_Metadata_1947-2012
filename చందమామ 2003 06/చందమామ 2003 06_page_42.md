భానుమతి కంగారుపడింది. ఏం కోరిక
కోరాలో చప్పున తేల్చుకోలేకపోయింది.
కొంచెంసేపు ఆలోచించి, “స్వామీ, నేను
కాపురానికి వచ్చిన కొత్తలో, డబ్బు ఇబ్బందు
లతో ఎన్నో కష్టాలు పడ్డాను. నా కూతురుకు
కోటీశ్వరుడు భర్తగా లభించాలని ఆశీర్వదిం
చండి,” అన్నది.

స్వామీజీ మందహాసం చేసి, “కోట్లు
వుంటే చాలా? అతనికి సంతానయోగం
లేకపోతే, ఆస్తి అంతా పరులపాలే గదా!”
అన్నాడు.

భానుమతికి అది నిజమనిపించి,
“అయితే, సంతానయోగం వున్న అల్లుడిని
అనుగ్రహించండి,” అన్నది.

“సంతానయోగం వుంటే సరిపోతుందా?
అతను మీ అమ్మాయిని ప్రేమగా చూసుకో
వద్దా?” అని అడిగాడు స్వామీజీ.

భానుమతి పరిపరివిధాలుగా ఆలోచిస్తూ,
“మా అమ్మాయిని చాలా ప్రేమగా చూసుకునే
వాడే, అమెకు భర్తగా వచ్చేలా చేయండి,”
అన్నది.

“అతను ప్రేమగా చూడవచ్చు! మీ
అమ్మాయికి అతనుంటే ఇష్టం లేకపోతే కాపురు

సుఖంగా వుండదుకదా. అతను అనాకారి
అయివుంటే, మీ అమ్మాయికి అతడి మీద
అయిష్టం ఏర్పడవచ్చుగదా?” అన్నాడు
స్వామీజీ.

భానుమతికి ఆలోచనలతో తల వేడెక్కి
పోయి, ఎటూ తేల్చుకోలేక, “అందగాడు
మాకు అల్లుడు అయ్యేలా కరుణించండి,”
అన్నది.

“అందగాడు అల్పాయుష్కుడైతే ప్రయో
జనం ఏమిటి?” అన్నాడు స్వామీజీ.

“స్వామీ! నాకు వరం ఏమని కోరాలో
పాలుపోవడంలేదు. రేపు మా ఆయనను
పంపిస్తాను. వరం ఆయనకే ప్రసాదించు,”
అంటూ భానుమతి హడావుడిగా ఇంటిదారి
పట్టింది.

ఆ మర్నాడు ఆమె పోరు భరించలేక,
స్వామీజీని చూడవచ్చాడు, కరుణాకరం.

“వరం కోరుకో, బిడ్డా!” అన్నాడు స్వామీజీ.

“మా అమ్మాయికి అన్నివిధాలా తగిన
వాడిని వరుడిగా ఆశీర్వదించండి!” అని
కోరాడు కరుణాకరం.

“తథాస్తు!” అంటూ చిరునవ్వు చిందిం
చాడు స్వామీజీ.