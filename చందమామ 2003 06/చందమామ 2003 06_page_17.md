పోయాను. నాతోపాటు రథంలో వున్నసరోవరే శ్వరుడూ, ఆయన రథం తోలేవాడూ బహుశా ఈ అరణ్యంలో ఎక్కడో, నాలాగే ప్రాణాలతోనే వుండి వుంటారు. ఇకనా సోదరుడైన కాంచన వర్మ, అతడు మాయాసరోవరంలోని భవనం లోనే వున్నాడు,” అన్నది.

“మాయాసరోవరేశ్వరుణ్ణి గురించి నాకు కొంతతెలుసు. అతడి సేవకులైనసర్పనఖుడు, సర్పస్వరుడు అనేమాళ్ళేకాక, మరొకముఖ్యుడు కూడా నాకు పరిచయం అయ్యాడు. మాయా సరోవరం నుంచి నీ అన్నను కూడా బంధవిము క్తుణ్ణి చెయ్యాలి. అక్కడికి వెళ్ళే మార్గం నీకు తెలిసే ఉంటుంది. ముందు మనం ఈ దాపు లనేవున్న నా మిత్రుడైన సిద్ధసాధకుణ్ణికలుసు కోవాలి,” అన్నాడు జయశీలుడు.

కాంచనమాల అతడితోపాటు కదలబో యేంతలో, అప్పటివరకూ జయశీలుడి దెబ్బకు నడుం విరిగి స్పృహ కోల్పోయిన పెద్దపులి, చప్పునతలుఎత్తికోరలుచాచి, పెద్దగాగాండ్రించి, వాళ్ళకేసి దూకేందుకు లేచి నిలబడబోయి, దభీమంటూ తిరిగి నేలమీద పడింది.

“ఎంత క్రూరమృగమైనా, గాయపడిన దాన్ని బాధలో వదిలిపోకూడదు. ఇప్పుడే

దీని తల నరుకుతాను,” అంటూ జయశీలుడు పులికేసి నడిచాడు.

“ఇదెంతటి భయంకరమైన పులి! మీరు రావటం కొంచెం ఆలస్యం అయితే, నన్ను గొంతు కొరికి చంపి, తిని వుండేది!” అంటూ కాంచనమాల, జయశీలుడి వెంట పులిని సమీపించింది.

అప్పటివరకూ పక్కనేవున్న గుబురు చెట్ల చాటున జలగ్రహం మీద వుండి ఇదంతా చూస్తున్న మాయాసరోవరేశ్వరుడు, తల తిప్పి, పక్కనే గుర్రం మీద వున్న మకరకేతుతో, “ఈ జయశీలుడనేవాణ్ణి బంధించటానికి ఇదే మంచి అవకాశం. తామరకాళ్ళతాడును అతడి కంఠానికేసి విసిరి, పట్టుకో,” అన్నాడు.

“ప్రభూ, ఈ జయశీలుడు మహాసత్వుడు. అతడితో విరోధం మనకు క్షేమం కాదు,” అంటూ మకరకేతు ఏడ్చుముఖం పెట్టాడు.

“ఛీ, పిరికిపందా!” అంటూ మాయాసరో వరేశ్వరుడు, మకరకేతు నుంచి బలమైన తాడును గుంజుకుని, జలగ్రహంతో కొంచెం ముందుకు వచ్చి, తాటి ఉచ్చును గాలిలో రెండు మూడుసార్లు గిరగిరా తిప్పి, జయశీలుడి కంఠంకేసి విసిరాడు. - (ఇంకావుంది)