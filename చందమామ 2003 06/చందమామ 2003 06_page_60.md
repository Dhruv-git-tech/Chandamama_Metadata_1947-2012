తీరని పగ

మలయ పరిసర ప్రాంతంలో మారదేవుడనే
ఒక ఐంద్రజాలికుడుండేవాడు. అతనికి అనేక
మంత్రవిద్యలు తెలుసు. కాని అతను వాటిని
ధనార్జనకు వినియోగించక, బీదవాడుగానే
ఉంటూ వచ్చాడు. మారదేవుడికి లవుడనే
కొడుకుండేవాడు. వాడికి తండ్రి తన విద్యలన్నీ
నేర్పించాడు.

తండ్రిలాగు కాక లవుడికి తన విద్యలతో
ధనమూ, కీర్తీ గడించాలని తృష్ణ కలిగింది.
అందుచేత వాడు స్వగామం విడిచి దేశాల
వెంబడి బయలుదేరాడు. దేశాటన చేస్తూ
లవుడు తోరణదేశానికి వచ్చాడు. అతను అక్కడి
రాజు వద్దకు వెళ్ళి, తాను ఐంద్రజాలికుణ్ణనీ,
తన విద్యతో అనేకమంది రాజులను మెప్పించా
ననీ, రాజుగారి అనుమతి అయితే ఇక్కడ
కూడా ప్రదర్శన ఇస్తాను విజ్ఞాపనచేసుకున్నాడు.

తోరణదేశపు రాజుకు లేక లేక ఒక ఏడాది
క్రితమే ఒక మగపిల్లవాడు కలిగాడు. ఆ
పిల్లవాడి జాతకం చూసిన జ్యోతిష్కులు,
రెండో ఏట ఆ పిల్లవాడికి ఒక ఐంద్రజాలికుడి

మూలాన హీనయోగం కలుగుతుందని
చెప్పారు. అది మొదలు రాజుకు ఐంద్రజాల
మన్నా, ఐంద్రజాలికులన్నా సింహస్వప్నంగా
ఉంటున్నది.

అప్పుడు లవుడు వచ్చి తాను ఐంద్ర
జాలికుణ్ణని చెప్పగానే రాజుకు దడపుట్టు
కొచ్చింది. తన కొడుకు భద్రసేనుడికి రెండో
ఏడు ప్రవేశించగానే ఈ ఐంద్రజాలికుడెక్కడి
నుంచో ఊడిపడ్డాడు! ఏడివల్ల తన కొడుక్కు
ఏదో కీడున్నది!

రాజిలా అనుకుని మంత్రితో రూస్యంగా
మాట్లాడి, ఎలాగైనా ఈ ఐంద్రజాలికుణ్ణి కడ
తేర్చే ఉపాయం చూడమన్నాడు. మంత్రి
లవుణ్ణి ఏ కాంతంగా పిలిపించి, “ఇంద్రజాల
విద్య అంటే మహారాజుగారికి చాలా ఇష్టం.
అందుచేత నీకు ప్రత్యేకమైన అతిథి సత్కారం
ఏర్పాటు చేయమన్నారు. ఇవాళ నువ్వు
దివాణంలోని అతిథిగృహంలో రాజుగారి
ఆతిథ్యం స్వీకరించు. నీ ప్రదర్శనం రేపటికి
ఏర్పాటు చేస్తాం,” అన్నాడు.