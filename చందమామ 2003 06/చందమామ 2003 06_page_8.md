మహదేవుడి దీవెన!

శివపురం గ్రామాధికారి నాగేశుడు దుష్టుడు.
ఆయన అధికారంలో గ్రామస్థులు చాలా ఇక్కట్లు పడుతున్నారు. నాగేశుడి అక్రమాల గురించి రాజుకు తెలియపరచాలని కొంద రనుకున్నారు. కానీ అతడు ఏటా రాణిగారికి అపురూపమైన కానుకలు పంపుతూంటాడు. ఈ కారణంవల్ల గ్రామస్థులు, తమ గ్రామాధి కారికి ఆస్థానంలో పలుకుబడి వుండవచ్చని భయపడ్డారు.

ఇలాంటి సమయంలో, ఆ గ్రామంలోని ఒక సామాన్య కుటుంబీకుడి ఇంటికి భద్రు డనే బంధువు వచ్చాడు. ఆయన గ్రామ పరిస్థితి చూసి, “పట్నంలో మహదేవుడనే పండితుడున్నాడు. ఆయన ఉత్తముడు; మంచి వాక్యుద్ధి కలవాడు. ఆయనను గ్రామానికి ఆహ్వానించండి. తప్పక మేలు జరుగుతుంది,” అని సలహా ఇచ్చాడు.

గ్రామస్థులందరూ ఒకటై చిత్రాక్షుడనే వాడిని పంపి మహదేవుణ్ణి తమ గ్రామం రప్పించుకున్నారు. ఆయన చిత్రాక్షుడి

ఇంటనే బసచేశాడు. మహదేవుడు ఏకాకి. ఆయన ప్రతిరోజూ సాయంత్రం గ్రామస్థులకు పురాణం చదివి వినిపించేవాడు. నీతి బోధలు చేసేవాడు. ముఖ్యంగా ఆయన, “చెట్టు నుంచి మనం కోసిన ఫలానికి, ఒక పక్క కుళ్ళు వున్నదనుకోండి, ఆ కుళ్ళు తింటే మనకు ఆరోగ్యం చెడుతుంది. మంచి భాగాన్ని తింటే ఆకలి తీరి మనసుకు తృప్తి కలుగుతుంది. ఎదుటి మనిషి విషయం లోనూ మనం అలాగే వుండాలి. అతడిలోని మంచిని మాత్రమే గ్రహించి మనం మస లాలి. చెడు గురించి పట్టించుకోకూడదు,” అని చెబుతూండేవాడు.

ఈ మాటలు గ్రామస్థులపైన బాగా పని చేశాయి. వారిలో సామర్యుంపెరిగి ఒకరికొకరు చేదోడు వాదోడుగా వ్రంటూ పర్పురం ప్రయోజనం పొందసాగారు. అంతేకాదు, నాగేశుడు చేసే దుష్టకార్యాల గురించి ఎవరూ ప్రస్తావించే వారే కాదు. ఆ విధంగా మహదేవుడి రాక, నాగేశుడిక్కూడా మేలు చేసింది.