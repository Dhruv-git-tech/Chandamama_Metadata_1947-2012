పట్టుకొని లాగుతూ, “ఏమయ్యా, విఘ్నేశ్వరా! సత్యశర్మకు మెయ్యి వయాలు త్వరగా ఇప్పించు మరి...” అని అంటూండగా అతని అరచేయి తొండం సందున ఇరుక్కుపోయి తీస్తే రాకుండా తొండం మరింత గట్టిగా బిగించి నొక్కి పట్టింది.

నొప్పితో లోభగుప్తుడు కిరకిరలాడిపోతూంటే, “సత్యశర్మకు మెయ్యి వయాలు ఎంత త్వరగా నువ్వు ఇప్పిస్తే అంత త్వరగా నీకు విడుదల!” అని విగ్రహం నుండి గొంతు వినిపించింది.

లోభగుప్తుడు రెండో చేత్తో నెత్తీ నోరూ బాదుకుంటూ, “అన్యాయందేవుడా, అన్యాయం! ఐదు వందలు ముందే ఇస్తిని గదా!” అని పెడబొబ్బలు పెట్టాడు.

“అదాసంగతి! ఐదుమందలు ఇచ్చిమెయ్యి పుచ్చుకొని సునాయాసంగా అయిదువందల వరహాలు కాజేద్దామని ఎత్తువేశావన్నమాట! ఆశాపాతకుడా, నీదురాశుకు ప్రాయశ్చిత్తంగా సత్యశర్మకు మిగతా ఐదు వందలూ ఇవ్వడమేగాకుండా, అతడికిచ్చిన రుణాన్ని చెల్లు పెట్టి, అతని కుమార్తె వివాహం నీ స్వంత ఇంటి పెళ్ళిలాగ జరిపించు! అప్పుడే నీకు విడుదల!” అని విఘ్నేశ్వర విగ్రహం నుంచి గంభీర గర్జన వినిపించింది.

లోభగుప్తుడు క్షణాలమీద తనవారిని పిలిపించి, సత్యశర్మకు మిగతా ఐదువందల వరహాలూ ఇప్పించి, అతని రుణానికి చెల్లు పెట్టించి, అతని కూతురు పెళ్ళి ఖర్చంతా పెట్టుకుంటానని ప్రమాణం చేశాకనే అతని చేయి ఇవతలికి వచ్చింది.

లోభికి మంచి శాస్త్రి జరిగిందని ఊరు ఊరంతా చెప్పుకున్నారు.