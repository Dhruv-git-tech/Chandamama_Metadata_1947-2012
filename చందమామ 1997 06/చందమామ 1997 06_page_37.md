దారిన వెళుతున్న కోయవాడొకడు కిరీటి
మొహంలోమొహంపెట్టిచూసి, “మొహంలో
రాచబిడ్డ కళ మెరుస్తున్నది. వాలకంచూస్తే
పేదవాడిలా కనిపిస్తున్నావు. దిగులుపడకు!
మంచిరోజులు ముందున్నాయి!” అంటూ
కిరీటి ముందు కుప్పలావున్న కాసుల్లోంచి
ఒకటి తీసుకుని, తన దారిన తాను
వెళ్ళిపోయాడు.

ఆ పగలంతా కోయవాడి మాటల్ని
మననం చేసుకుంటున్న కిరీటికి, రాత్రి
కలలో తలమీద వజ్రాలు పాదిగిన కిరీటం
కనిపించి మెలుకువ వచ్చింది. దూరంగా
తాలికోడి కూస్తున్నది. తెల్లవారుజామున
వచ్చిన కలలు నిజమవుతాయని తాత
చెప్పిన సంగతి, వాడికి గుర్తుకొచ్చింది. తను
ఈఊళ్ళోవుంటే రాజుకాగలగడం కల్లగదా!

కిరీటి అప్పటికప్పుడు, పుట్టి పెరిగిన
ఊరును విడిచి, రాజధానీ నగరానికి
ప్రయాణమయ్యాడు. వాడు మూడుపగళ్ళు,
మూడురాత్రులు పట్టుదలగానడిచి, నాలు
గోరోజు మిట్టమధ్యాహ్నం వేళకు, రాజధానీ
నగరం చేరాడు. దారి ఖర్చులకు పోగా,
ఇంకావాడి దగ్గర మూడు కాసులు మాత్రం
మిగిలి వున్నాయి. ఆకలిగా వుండడంతో
వాడు దాపుల కనిపించిన ఒక పూటకూళ్ళ
బసలోకి వెళ్ళాడు.

ఆసరికే విస్తళ్ళల్లో పదిమందికి వడ్డన
చేస్తున్నది పేదరాశిపెద్దమ్మ. ఆమె కిరీటి
దగ్గర ఒకకాసుతీసుకుని ఒకమూల అరి
టాకు పరిచి, వాడికి కూడా వడ్డనచేసింది.
అక్కడ వున్న వాళ్ళల్లో ఇద్దరు, తరుచూ
పూటకూళ్ళ బసకు వచ్చేవాళ్ళు. వాళ్ళల్లో
ఒకడు పెద్దమ్మతో, “అవునుగానీ, పెద్దమ్మా!
నీ మొహంలో ఏదో దిగులు కనిపిస్తున్న
దేమిటి? క్రితంసారి వచ్చినప్పుడు, మీరాజు
గారు రాచపుండుతో బాధపడుతున్నారని
చెప్పావు. అదిగాని ఇంకా నయంకాలేదా?”
అన్నాడు

పెద్దమ్మ దీర్ఘంగా నిట్టూర్చి, “పారుగు
రాజు ఆస్థానవైద్యుడి పుణ్యాన, మారాజు
గారికి రాచపుండునయమై గండంతొప్పింది.
ఇప్పుడు మా యువరాణి పెళ్ళి సమస్య
వేధిస్తున్నది. ఆమెకు తరచూ ఒకే రకం
కలవస్తున్నదట. తను ఒంటరిగా దేవీఆల
యానికి వెళుతూండగా, ఒక నల్లతాచు
పాము ఆమెను కాటువేయబోవడం, ఒక
యువకుడు దాని బారినుంచి ఆమెను
కాపాడడం రోజూ కలలో కనిపిస్తున్నదట.