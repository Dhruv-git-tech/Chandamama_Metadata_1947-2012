# మీకు తెలుసా?

## అద్భుతమైన వినోద కార్యక్రమం

'ఓపెరా' ఒక సంగీత నాటక ప్రక్రియ. ఈసంగీత నాటకాలలో గాయకులే నటిస్తారు. వాళ్ళ వెనక సంగీత వాద్యకారుల బృందం ఉంటుంది. బ్రహ్మాండమైన అలంకార తెరలు, వేషాల కోసం ధరించే రంగురంగుల దుస్తులు ఆడంబరంగా ఉంటాయి. ఈ సంగీత నాటక ప్రక్రియ 16వ శతాబ్దాంతంలో ఆరంభమయింది. గ్రీకు, రోమను పురాణాల నుంచి కథాంశాలను తీసుకునే వారు. చాలాకాలం వరకు 'ఓపెరా, సంపన్నుల వినోద కార్యక్రమంగానే కొనసాగింది. 18వ శతాబ్ద మధ్య కాలంలో యూరపు మొత్తంమీద నగరాలలోనూ, పట్టణాలలోనూ ఈ సంగీత నాటక ప్రదర్శన శాలలు నిర్మితమయ్యాయి. గేయనాటకాలతో పాటు ఈ వేదికల మీద అద్భుతమైన సంప్రదాయ సంగీత కార్యక్రమాలను కూడా ఏర్పాటుచేస్తారు.

©1997 UBC Feature World. All rights reserved

## ఇంద్రధనుస్సు

## తామరపుష్ప ఆలయం

తామర పుష్పానికి ఆలయమా అని ఆశ్చర్యపోతున్నారా? ఇవాళ మన రాజధాని ఢిల్లీ నగరంలో ఈ తామర పుష్ప ఆలయం ఒక ముఖ్యమైన అకర్షణగా ఉంటున్నది. 8,000 మంది కార్మికులు ఆరున్నర సంవత్సరాలు ఈ ఆలయ నిర్మాణానికి రాత్రింబవళ్ళు శ్రమించారు. దీనికి 120 లక్షల అమెరికన్ డాలర్లు వ్యయమయింది. ఈ తామరపుష్ప ఆలయాన్ని 'బహాయో' మందిరం అని కూడా అంటారు. ఈ ఆలయం వెలుపల మూడు జతల పుష్ప దశాలు ఉన్నాయి. వీటి లోపల తామ్మిది పుష్పదశాలు ఉన్నాయి. ఆలయం మెరిసే తెలుపు రంగుతో ఉంటున్నది. ఈ ఆలయానికి అవసరమైన సిమెంటును ప్రత్యేకంగా కొరియా నుంచి తెప్పించారు.

©1997 UBC Feature World. All rights reserved