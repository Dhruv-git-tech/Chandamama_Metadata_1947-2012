అతడి ఇనప్పెట్టెలోంచి పదివేల రూపాయలూ, రెండుతులాల బంగారం దోచు కుని బయటపడుతూ యువసేన కళ్ళు బడ్డారు. వాళ్ళు బందిపోట్లను బంధించి కుముదుడి సామ్ము అతడింట్లో అంద జేశారు. బందిపోట్లు పడ్డ మొదటి ఇంట్లో వాళ్ళు పరిస్థితి చాలా ప్రమాదకరంగావుంది. అందరికీ వైద్యచికిత్స జరుగుతున్నది.

ఇదంతా విని, “నువ్వు చాలా అదృష్ట వంతుడివి!” అన్నాడు ప్రదీపుడు, కుముదుడితో.

“నాది అదృష్టం కాదు, తెలివి!” అన్నాడు కుముదుడు గొప్పగా.

“ఏం తెలివో మరి! నీ తెలివంతా ప్రయోజనంలేని పనులకే వృధా అయిపోతున్నది. నాకు సలహాలివ్వడం మానేవరకూ, నీ తెలివిని నేనాప్పుకోను. నీకు జరిగిన మేలు, నీ అదృష్టం మాత్రమే!” అన్నాడు ప్రదీపుడు.

ఇందుకు కుముదుడు చిరునవ్వునవ్వి, “నీకు సలహాలివ్వడంలోనే నా ప్రయోజన ముంది. నేను నీకు సలహాలిస్తున్నానని నువ్వనుకున్నావు. కానీ నిజానికి నేను, నిన్ను

ఒక కొత్తపద్దతిలో సలహాలడిగాను. నాకు వడ్డీ వ్యాపారం చేయాలనిపించింది. నువ్వు వద్దన్నావు. ఇల్లరికపుటల్లుణ్ణి తెచ్చుకుందా మనుకున్నాను. వద్దన్నావు. దొంగల నుంచి ప్రమాదంలేకుండా డబ్బెలాదాచాలో నువ్వే చెప్పావు. జమీందారువేడుకల విషయం లోనూ, నేను నీ సలహానే పాటించాను. నేను నీకు సలహా యిస్తున్నాననుకున్నావే తప్ప, నీ సలహా తీసుకుంటున్నానని నువ్వనుకోలేదు. అది నా తెలివికాదా?” అని అడిగాడు.

ప్రదీపుడు తెల్లబోయి, “నువ్వు నిజంగా తెలివైనవాడివి. నాకు తెలియకుండా నా నుంచి సలహాలు రాబట్టుకున్నావు. అంతే కాదు, నా సలహాలవల్ల ప్రయోజనముందనీ ఋజువు చేశావు. ఇక మీదటనువ్వు సూటిగా అడిగినా సలహాలిస్తాను. ఎందు కంటే-నా సలహాలు ఇతరులకు పనికొస్తాయన్న నమ్మకం నాకిప్పుడు కలిగింది,” అన్నాడు.

ఆ తర్వాత ఎన్నో ఏళ్ళు కుముదుడు, ప్రదీపుడు మంచి ఇరుగుపారుగులుగా జీవించారు.