కాకినాడకు పడమరగా గోదావరీ నదీ తీరంలో రాజమహేంద్రవరంగా ప్రసిద్ధిగాంచిన రాజమండ్రి పట్టణం ఉన్నది. అంద్రుల ఆదికావ్యం అంద్రమహాభారతం రచించిన ఆదికవి నన్నయభట్టు రాజమహేంద్రవరాన్ని పాలించిన రాజరాజు ఆస్థానకవి. సాంస్కృతికంగానే కాకుండా ఇవాళ రాజమండ్రి వ్యాపార కేంద్రంగా కూడా అభివృద్ధిచెందింది. ముఖ్యంగా తివాసీలకూ, గంధపు చెక్కలతో తయారుచేసిన వస్తువులకూ పేరు గాంచింది. గోదావరి నదిమీది రైలు వంతెన మనదేశంలో రెండవ పాడవైన వంతెనగా ప్రసిద్ధి గాంచింది! రాజమండ్రి నుంచి ఉత్తరంగా ప్రయాణం చేశామంటే విశాఖపట్నం చేరుకుంటాం. అటు పశ్చిమంగా రాటర్డ్యామ్, ఇటు తూర్పుగా టోక్యో - వీటికి మధ్య ఉన్న చాలా లోతైన పెద్ద ఓడరేవు విశాఖపట్నం.

పరాక్రమానికి అధిదేవుడైన వైశాఖిడి పేరుమీదుగా దీనికి విశాఖ అని పేరు వచ్చింది. ఇక్కడి తీరంలో ఒకప్పుడు వైశాఖ మందిరం ఉండేదని చెబుతారు. బ్రిటిష్ వాళ్ళు దీనినొక పెద్ద ఓడరేవుగా మార్చేంతవరకు ఇదాక చిన్న పల్లెకారుల గ్రామంగా ఉండేది. ఇవాళ విశాఖపట్నం ఒక పారిశ్రామిక నగరంగా అభివృద్ధి గాంచింది. మన దేశంలోని అతిపెద్ద నౌకా నిర్మాణ సంస్థ హిందూస్థాన్ షిప్యార్డ్ లిమిటెడ్ ఇక్కడ 1952వ సం॥లో స్థాపించ బడింది. ఈ నగరానికి ప్రసిద్ధమైన కొండగుర్తు ఇక్కడి డాల్సిన్స్ నోస్. 358 మీ॥ ఎత్తయిన బండ సముద్రం లోకి చొచ్చుకుపోయి డాల్సిన్ ముక్కులాగా కనిపిస్తుంది.

బ్రహ్మండమైన ఈ బండ మీద ‘లైట్ హౌస్’ నిర్మించారు. దీని వెలుతురు సముద్రంలో 65.5. కి.మీ. వరకు కనిపిస్తుంది. ఇది మనదేశంలోనే చాలా శక్తివం తమైన ‘లైట్ హౌస్.’

విశాఖపట్నానికి జంటనగరంగా చెప్పుకునే వాల్టేరు ఇక్కడికి మూడు కి.మీ. దూరంలో ఉన్నది. ఇక్కడి అహ్లాదకరమైన వాతావరణం దీనినొక ‘ఆరోగ్య కేంద్రం’గా చేస్తున్నది. ఇక్కడే అంద్ర విశ్వ విద్యాలయం కూడా ఉన్నది. బంగారం రంగు ఇసుకతో నిండిన అందమైన రామకృష్ణ మిషన్ బీచ్, ఋషికొండ బీచ్, లాసన్ బే అనే మూడు తీరాలు విశాఖపట్నానికి మరింత శోభను కలిగిస్తున్నాయి.

విశాఖపట్నానికి 14 కి.మీ. దూరంలో సింహాచల క్షేత్రం ఉన్నది. ఇక్కడి కొండమీద నరసింహస్వామి ఆలయం ఉన్నది. ఈ దేవాలయాన్ని 14వ శతాబ్దంలో నిర్మించారు. పురాణాల ప్రకారం – హిరణ్యకశిపుడనే రాక్షసరాజు, మితిమించిన అహంకారంతో విష్ణుభక్తిని నిషేధించాడు. విష్ణుభక్తులను వేధించాడు.

నౌకానిర్మాణ సంస్థ, విశాఖపట్నం