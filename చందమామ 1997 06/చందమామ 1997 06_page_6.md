చందమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

అందరికీ విద్య!

జూన్ నెల రాగానే నూతన విద్యాసంవత్సరం ఆరంభమ
వుతుంది. పిల్లలను బడులలో చేర్పించడానికి తల్లితండ్రులు
నానా తిప్పలు పడుతూంటారు. వేసవి సెలవులకు ముందే
అడ్మిషన్లు పూర్తిచేసే పాఠశాలలూ ఉన్నాయి. ఇది నాణానికి
ఒకవైపు. మరొకవైపు బడి అంటే ఏమిటో తెలియని పిల్లలూ
ఉన్నారు. హోటళ్ళలో, పరిశ్రమలలో, పాలాల మధ్య కాయ
కష్టంచేస్తేతప్ప కడుపునింపుకోలేని దౌర్భాగ్యస్థితిలో లక్షలాది
మంది పిల్లలు అలమటిస్తున్నారు!

మనకు స్వాతంత్ర్యం వచ్చి యాభైయేళ్ళు నిండాయి.
పద్నాలుగేళ్ళ లోపు పిల్లలందరికీ ఉచిత నిర్బంధ విద్య నేర్పా
లని మన రాజ్యాంగం పేర్కొంటున్నది. అయినా, దీనిని
ఇంతవరకు ఆచరణలో అమలు చేయలేకపోతున్నాం. విద్యను
అందరికీ ప్రాథమిక హక్కుగా ప్రకటించాలని ప్రస్తుతం పాల
కులు అభిప్రాయపడుతున్నారు!

ఏదిఏమైనా ఈ దేశంలో పుట్టే పిల్లలందరూ పనులకు
పోకుండా ఇంత తిండికీ, బట్టకూ ఆరోగ్య రక్తణకూ నోచుకు
న్నప్పుడే 'అందరికీ విద్య' అన్న ఆశయం నెరవేరుతుంది.
అంత వరకు అది కేవలం పగటికలగానే మిగిలి పోతుంది.
కాబట్టి దారిద్ర్య బాధ నుంచి బయట పడడానికి ప్రజలు
పాటుపడాలి. పేదలఆర్థికాభివృద్దికి ప్రభుత్వం దారిచూపాలి.
అప్పుడే 'అందరికీ విద్య' అన్న కల నిజమవుతుంది!

సంపుటి : 100

జూన్ '97

సంచిక: 6

విడిప్రతి : 6.00

సంవత్సర చందా : 72.00