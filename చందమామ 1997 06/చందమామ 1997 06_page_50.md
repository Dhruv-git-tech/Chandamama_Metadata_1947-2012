“అయ్యా, నువ్వు మామూలు యక్తు డవు కావు, ఏ దేవతవో చెప్పు,” అని ధర్మరాజు అడిగాడు.

దానికా యక్తుడు, “నేను ధర్మదేవతను. నీ తండ్రిని. నిన్ను పరీక్షించటానికి వచ్చాను,” అన్నాడు.

“దేవా, ఒక బ్రాహ్మణుడి అరణిని ఒక దుప్పి తీసుకుని పారిపోయింది. అది లేకుండా ఆయన అగ్నికార్యం చేయలేడు. ఆయన దైనిక కర్మకాండకు విఘ్నం రాకుండా అనుగ్రహించు,” అన్నాడు ధర్మరాజు.

“నేనే ఆ దుప్పిని. మీమ్ములను ఇక్కడికి రప్పించేందుకు ఆ పని చేశాను. ఇదిగో ఆ బ్రాహ్మణుడి అరణి. ఏదన్నా వరం కోరుకో, ఇస్తాను,” అన్నాడు ధర్మ దేవత.

“మా పన్నెండేళ్ళ వనవాసం పూర్తి అవుతున్నది. అజ్ఞాతవాసకాలంలో మమ్మల్లి ఎవరూ గుర్తించకుండా అనుగ్రహించు,” అన్నాడు ధర్మరాజు.

పాండవులు అరణిని తీసుకుపోయి, దాన్నిపోగొట్టుకున్న బ్రాహ్మణుడికి ఇచ్చారు.

తన అగ్నికార్యానికి భంగం రాకుండా కాపాడినందుకు ఆ బ్రాహ్మణుడు పాండ వులకు తనకృతజ్ఞత తెలుపుకుని, వారికి విజయం చేకూరాలని ఆశీర్వదించి, తన దారిన తాను వెళ్ళిపోయాడు.

త్వరలోనే పాండవుల వనవాసం ముగి సింది. వాళ్ళు తమ వెంట ఇంతకాలమూ ఉండిన బ్రాహ్మణుల వద్ద సెలవు పుచ్చు కుని, వారికి నమస్కరించుతూ, “బ్రాహ్మణో త్తములారా, మా నియమం ప్రకారం ఇక నుంచీ ఏడాది పాటు అజ్ఞాతవాసం జర పాలి. అందుచేత మీ వద్ద సెలవు పుచ్చు కుంటున్నాము,” అని చెప్పి, అజ్ఞాతవాసం నిర్విఘ్నంగా సాగేటట్టు వారి ఆశీర్వాదం పాందారు.

అప్పుడు ధౌమ్యుడు ధర్మరాజుతో, “త్వరలోనే మీ కష్టాలు తీరిపోతాయి,” అన్నాడు.

పాండవులు ద్రౌపదినీ, ధౌమ్యుణ్ణీవెంట బెట్టుకుని తమ ఆశ్రమం నుంచి కోసు దూరం వెళ్ళి, అక్కడ ఏకాంతంగా, మర్నాటి నుంచీ తాము ప్రారంభించవలసిన అజ్ఞాత వాసం గురించి రహస్యచర్చలు చేశారు.