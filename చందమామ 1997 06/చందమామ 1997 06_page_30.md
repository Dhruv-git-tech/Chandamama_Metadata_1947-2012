గోపన్న పోటీల్లో పాల్గొన వలసిన అవసరం లేకపోయింది. వాళ్ళు ముగ్గురూ తమ విద్యల్లో అందరికంటే మిన్న అనిపించు కుని, ఒక్కొక్కరు లక్ష వరహాలచొప్పున రాజు నుంచి కానుకగా పొందారు.

తిరుగు ప్రయాణమైనప్పుడు, వాళ్ళు ముగ్గురూ గోపన్నకు కొంత డబ్బు ఇస్తామ న్నారు. గోపన్నవారితో, “ఎవరికేది ప్రాప్తమో అదే లభిస్తుంది. నేను డబ్బును దానంతీసు కునేందుకు ఇష్టపడను,” అన్నాడు.

“డబ్బు ఊరికే తీసుకోవద్దు. ప్రతి ఫలంగా మాకేదైనా మేలు కలిగించుదురు గాని!” అన్నారా ముగ్గురూ.

వాళ్ళ ఉద్దేశ్యం గోపన్న నుంచి తమకు తెలియని కొత్తవిశేషాలు; తమతమ విద్యలకు సంబంధించినవి తెలుసుకోవాలని.

అయితే, ఆ మాటను మరొకవిధంగా అర్థం చేసుకున్న గోపన్న, “నా దగ్గర ఏమున్నాయి- వేదవ్యాసుడి తాళప్రతం, త్యాగరాజు పాటలభరిణె, అజంతా బొమ్మ తప్ప!” అన్నాడు.

ఆ మాట వింటూ రామశర్మ, రాగయ్య, సురేఖుడు ఆశ్చర్యపడి, “ఏమిటవి? వాటి వివరాలు చెప్పండి!” అన్నారు.

గోపన్నవారికి తన వద్ద వున్న అపూర్వ వస్తువుల వివరాలు చెప్పగానే, వాళ్ళెంతో అబ్బురపడి, “ఎంతడబ్బిచ్చినా దొరికే వస్తు వులుకావవి. ఒక్కొక్కరం లక్ష వరహాలిస్తాం. వాటిని మాకివ్వండి,” అని వేడుకున్నారు.

గోపన్న వెంటనే ఏమి చేసేందుకూ తోచక, వాళ్ళతో, “ఆ చెరువు గట్టున వున్న మర్రి నీడకు వెళదాం. అక్కడ

నా నిర్ణయమేదో తెలియ చెబుతాను,” అన్నాడు. నలుగురూ అటుకేసి నడవసా గారు. గోపన్న మనసులో ఎంతగానో మధనపడుతూ చెట్టు వద్దకు చేరగానే, “సన్యాసి మాటలోని గూడ్డార్థం ఇప్పటికి గ్రహించగలిగాను. సన్యాసి ఎవరని అడ క్కండి. మీరు నిజమైన కళాకారులు. ఈ అపూర్వ వస్తువులు, మీ వద్ద వుండడమే న్యాయం!” అంటూ, వాళ్ళకు తాళప్రతం, పాటల భరిణె, అజంతాబొమ్మ ఇచ్చి, వాళ్ళిచ్చిన మూడులక్షల వరహాలు తీసు కుని, తన గ్రామం కేసి బయల్దేరాడు.

బేతాళుడు ఈ కథ చెప్పి, “రాజా, గోపన్న బాగా డబ్బు సంపాదించాలనీ, గొప్పవాడిననిపించుకోవాలనీ పట్టుదలతో ఎందరినో ఆశ్రయించి, చివరకు సన్యాసి దీవెన కారణంగా – ఎంతటి పండితుల