పడి ఉన్న తమ్ములనుచూసి దుఃఖించాడు. అప్పుడు అశరీర వాక్కు ఇలా అన్నది.

“నేనాక కొంగను, నేనీ సరస్సులో చేపలను తిని జీవిస్తూ ఉంటాను. నా ప్రశ్నలకు సమాధానం చెప్పకుండా నీరు తాగినందుకు నీ తమ్ములను చంపాను. నువ్వయినా నా ప్రశ్నలకు సమాధానాలు చెప్పి నీకు కావలసినంత నీరు తీసుకో. లేదా, నీకు కూడా వారి గతే పట్టుతుంది.”

ఈ మాటలు విని ధర్మరాజు, “నా తమ్ములు ఒక పక్షి చేత చచ్చేవారుకారు. నువ్వు కొంగవు కావు. నువ్వు ఎవరు? నీకేం కావాలి?” అని అడిగాడు.

“అవును, నేను కొంగను కాను, యక్తరాజును,” అంటూ ఆ యక్తుడు తాడి

ప్రమాణాన సరస్సు ఒడ్డున ధర్మరాజుకు కనిపించి, “నీకు నీరు కావాలంటే నా ప్రశ్నలకు సరి అయిన సమాధానాలియ్యి.” అన్నాడు.

“అడుగు, నాకు సాధ్యమైతే చెబుతాను, ” అన్నాడు ధర్మరాజు.

యక్తుడు అనేక ప్రశ్నలు వేశాడు. ధర్మరాజు చెప్పిన సమాధానాలు యక్తుణ్ణి తృప్తి పరిచాయి.

“నీ సమాధానాలకు సంతోషించాను. చచ్చిపోయిన నీ తమ్ములలో ఒక్కణ్ణి బతికిస్తాను. ఎవణ్ణి బతికించమంటావో కోరుకో,” అన్నాడు యక్తుడు.

“యక్తరాజా, నకులుణ్ణి బతికించు,” అన్నాడు ధర్మరాజు.

“మహాబలుడైన భీముణ్ణీ, మహా పరా క్రమశాలి అయిన అర్జునుణ్ణీ వదిలి, నీ సవతితల్లి కొడుకైన నకులుణ్ణి ఎందుకు బతికించమంటున్నావు?” అని యక్తుడు అడిగాడు.

“మా తండ్రికి కుంతీ, మాద్రీ ఇద్దరు భార్యలు. కుంతి కొడుకులలో నేను బతికి ఉన్నాను. మాద్రి కొడుకులలో ఒకడు బతికి ఉండట ధర్మమని నాకు తోచింది,” అన్నాడు ధర్మరాజు.

“మంచిది, ధర్మద్రోహం చెయ్యకపోవ టమే ఉత్తమ ధర్మంగా భావించావు. నీ తమ్ములందరినీ బతికిస్తాను,” అన్నాడు యక్తుడు.

వెంటనే భీమార్జున నకుల సహదేవులు నిద్రలేచినట్టు లేచి కూర్చున్నారు. వారిలో ఆకలిదప్పుల జాడ కూడా లేదు.