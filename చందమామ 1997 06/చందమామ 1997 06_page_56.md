తనాన్నీ, బెంగనూ భరిస్తూ బతికే కంటే చావటమే మంచిది. నన్ను తొందరగా చంపెయి్య! ఆ రాక్షసుడి సడి వినగానే, నా గుండె ఆగిపోయేలా చేసి, కనీసం సుఖమైన చావునైనాప్రసాదించు!” అను కున్నాడు.

భయంతో, బెంగతో వాడికి ఆకలిచ్చి పోయింది. ఎటూ చచ్చేవాడికి తిండికూడా ఎందుకు, దండగ! అనుకునివాడు ఆహార పదార్థాలకేసి కన్నెత్తి అయినాచూడక, ఓపిక వున్నంత వరకూ ఏడ్చి, అఖరికి అక్కడే సామ్మసిల్లినట్టు పడుకుని నిద్రపోయాడు.

మళ్ళీ మెలుకువ వచ్చేసరికి, సూర్యకిరణాలు వాడి మీద పడుతున్నాయి. ఆ లేత వెలుతురులో తనను తాను చూసు కునేసరికి, తను ఇంకా బతికే వున్నందుకు ఎక్కడలేని ఆనందమూ కలిగింది. రాక్షసులు, మనుషుల వాసన పసిగట్టి వస్తారం టారు గదా - తను వచ్చి ఇంతసేపైనా రాక్షసుడింకా రాలేదేమా, అన్న ఆశ్చర్యం కూడా కలిగింది వాడికి.

ఎందుకైనా మంచిదని పేదవాడు, ఆ రోజంతా తనున్న చోటునుంచి కదలక, ఆకలి వేసినప్పుడల్లా బుట్టలోని పళ్ళూ, మిఠాయిలూ తిని, రాత్రికి అక్కడే పడు కుని నిద్రపోయాడు.

మూడోనాటి ఉదయానికి కూడా, తను సజీవంగానే వుండేసరికి పేదవాడిలో ఉత్సాహమూ, దైర్యమూ పుట్టుకొచ్చాయి. వాడు మొండిదైర్యంతో నెమ్మదిగా దీవి లోపలికి నడకసాగించాడు. సాయంత్రందాకాతోచిన దారి వెంట నడుస్తూ తిరిగినా, వాడికి రాక్షసుడి జాడ కానరాలేదు. చీకటిపడే వేళకు ఫలవృక్షాలు దట్టంగా వున్న ఒక ప్రదేశాన్ని చేరుకుని, భయంభయంగానే అక్కడ పడుకుని నిద్రపోయాడు.

నాలుగోనాటి ఉదయంలేచి, తిరిగి నడక సాగించిన పేదవాడు, మధ్యాహ్న మయ్యేసరికి దాదాపుగా దీవి మధ్యభాగాన్ని చేరుకుని, అక్కడ కనిపించిన దృశ్యం చూసి స్తంభించిపోయాడు.

విశాలంగా వున్న ఒక సమతల ప్రదేశంలో, అతిపాడవైన అస్తిపంజరం ఒకటి పడివున్నది. దాని అకార విశేషాలు గమనించిన పేదవాడు, అది రాకాసిదీవికి చెందిన వింతరాక్షసుడిదేనని నిశ్చయించుకుని, అనందబాష్పాలు రాలుస్తూ, చేతు లెత్తి భగవంతుడికి అంజలి ఘటించాడు.