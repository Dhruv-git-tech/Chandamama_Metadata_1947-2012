తార్కిక దృష్టి లోపించిన కారణంగా,లభించిన అవకాశాలను జారవిడుచుకున్నాడు. వాడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

గోపన్నకు మంచివాడని పేరు. మధుర వాడ గ్రామంలో ప్రతిఒక్కరూవాడంటే ఇష్టపడతారు. అయితే గోపన్నకు బాగా డబ్బు సంపాయించాలనీ, అందరిచేతా గొప్పవాడ నిపించుకోవాలనీ బలమైన కోరిక వుండేది. ఆ ఉద్దేశ్యంతో వాడు ముందుగా, తన గ్రామంలోని పేరుపడ్డ పండితుడు రామశర్మ ఇంటికి వెళ్ళాడు.

రామశర్మ, గోపన్న పరిజ్ఞానాన్ని పరీక్షించాడు. ఒక వారం రోజులపాటు వాడికి పాఠాలు చెప్పి వల్లెవేయించాడు. తర్వాత వాడితో, “నాయనా! నీలో పండితుడయేయ్యే

లక్షణాలులేవు. అయితే నీ గొంతు శ్రావ్యంగావుంది. త్రిపురానగరంలో రాగయ్యానే గొప్ప సంగీత విద్యాంసుడున్నాడు. ఆయన వద్దకు వెళ్ళి సంగీతం నేర్చుకో,” అని సలహా ఇచ్చాడు.

గోపన్న త్రిపురానగరం వెళ్ళి, రాగయ్యను కలుసుకున్నాడు. ఆయన వారం రోజుల పాటు వాడికి పాఠాలు చెప్పాక, “నాయనా! నీగొంతు శ్రావ్యమైనదే. అందులోంచి తీయని మాటలు వస్తాయి తప్ప, పాటలు రాకపోవడం నాకే విడ్డూరంగా వుంది. నువ్వు సంగీతానికి పనికిరావు. అయితే, నీ చేతి ప్రేళ్ళు ఎంతో పాడుగ్గా చిత్రలేఖనానికి అనువుగావున్నాయి. విజయపురంలో సురేఖుడనే గొప్ప చిత్రకారుడున్నాడు. ఆయన వద్దకు వెళ్ళి, ఆవిద్యనేర్చుకో,” అన్నాడు.

సురేఖుడు వారం రోజులపాటు గోపన్నను పరీక్షించి, “నాయనా! చిత్రకారుడికి ఊహాశక్తివుండాలి. తను చూసిన ప్రతి దృశ్యాన్ని సవివరంగా గుర్తుచేసుకుంటేనే, ఎవరైనా చక్కని బొమ్మలు గీయగలుగుతారు. ప్రస్తుతానికి నీ ఊహాశక్తి అంతంతమాత్రంగా వున్నది. కొంతకాలం పాటు నీ ఊహాశక్తికి మెర్రుగులు దిద్దాలి. అందుకు పాండిత్యం అవసరం. మధురవాడలో రామశర్మ అనే మహాపండితుడున్నాడు. కొంతకాలం పాటు, నీవాయనకు శుశూష చెయ్యి,” అన్నాడు.

తను మధురవాడ నుంచే వస్తున్నాననీ, రామశర్మ తను పండితుడు కాలేడన్నాడనీ చెప్పడానికి, గోపన్నకు చిన్నతనం