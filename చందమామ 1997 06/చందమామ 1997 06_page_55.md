అదృష్ట దురదృష్టాలు

(గత సంచిక తరువాయి)

రాజు నిర్ణయించిన రోజున, ఒక చిన్న నౌకలో సరంగు, నలుగురుభటులుమాత్రం పేదవాణ్ణి తీసుకుని ప్రయాణమయ్యారు.

బయలుదేరే ముందురాజు, పేదవాడితో, “సరిగ్గా అరునెలల తర్వాత ఇదే రోజున, ఇదే నౌకను, ఈ భటులను మళ్ళీ పంపి స్తాను. అప్పటివరకూ నువ్వు బతికే వున్న పక్షంలో, సరిగ్గా అనాటికి తీరానికి వచ్చి నిలబడు. వీళ్ళు ఖచ్చితంగా మూడు గంటలపాటు మాత్రమే అక్కడ నీ కోసం చూస్తారు,” అని చెప్పాడు.

పేదవాడు అంగీకారంగా తలవూపి, మనసులోనే దైవధ్యానం చేసుకుంటూ నౌక ఎక్కి కూర్చున్నాడు.

సరంగు నౌకను వేగంగానడిపి, చేరవల సిన దానికి చాలా ముందుగానే రాకాసిదీవి చేర్చాడు. వెంటనే భటులు తాళ్ళ నిచ్చె

నను కిందికి దింపి, పేదవాణ్ణి త్వరగా దిగిపోవలసిందిగా ఖంగారుపెట్టారు. పేద వాడు రాకాసిదీవి మీద కాలుమోపటం తడవుగా ఆహారపదార్థాలున్నమూటలను, ఇతర సామగ్రిని భూమి మీదికి విసిరేసి నట్టుగా పడవేశారు. ఆ పని పూర్తయిన మరుక్కణం నౌక తిరిగి ప్రవాహంలోకి చొచ్చుకుపోవటం ప్రారంభించి చూస్తూండగానే నిమిషాల్లో కనుమరుగైంది. చుట్టూరా అనంతమైన సముద్రం, మధ్యలో భూమి, ఆ భూమి మీద పేదవాడు ఒంటరిగా మిగిలాడు.

ఒక్కసారిగా దారుణమైన ఒంటరితనం చుట్టుముట్టగానే, పేదవాడికి భరించలేని దుఃఖించ్చింది. వాడు వున్నచోటనే నేల మీద చతికిలబడి వెక్కివెక్కి ఏడుస్తూ, “భగవంతుడా, నాకుఎలాంటి దిక్కుమా లినబతుకు రాసిపెట్టావయ్యో? ఈ ఒంటరి