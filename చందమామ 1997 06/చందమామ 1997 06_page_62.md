లేడు. అయితే ఈయన చేత చికిత్స చేయించుకుంటే డబ్బు బాగా వదులు తుంది.

అందుకని బంగారయ్య ఒక పేద వాడిలాగా నటిస్తూ వెళ్ళి, వైద్యుడి దగ్గిర చికిత్స పాందాలని ఆలోచించాడు. ఆయన ఒక చింపిపాత కట్టుకుని తలకు మరొక చింపిపాత చుట్టుకుని, తాంబూలంలో రెండణాలు పెట్టుకుని, వైద్యుడి ఇంటికి కుంటుకుంటూ వెళ్ళి, తన అవతారానికి తగ్గట్టు యాసగా మాట్లాడుతూ, తనకంటి జబ్బు గురించి అయనకు వివరంగా చెప్పుకుని, చికిత్స చెయ్యమని దీనంగా వేడుకున్నాడు.

“నీ జబ్బు నేను నయం చేస్తాను. భయపడకు. నేను చెప్పినట్టు చెయ్యి. నాలుగు ముల్లంగిదుంపలు తెచ్చి, వాటిని చక్రాలుగా తరిగి, ఉప్పు అద్దు. నీరు

బయటికి వస్తుంది. ఆ నీటిలో ఇంగువ చేర్చి తాగు. తరవాత ఆ ముల్లంగి చక్రాలను ఎండబెట్టి రాత్రి పూట తిను. ఇలా రోజు తప్పకుండా ఒక మండలం రోజులు తిన్నావంటే తప్పకుండా నీ కంటి రోగం పూర్తిగా నయమవుతుంది,” అన్నాడు వైద్యుడు.

బంగారయ్య ఇంటికి తిరిగి వచ్చి, వైద్యుడు చెప్పినట్టే నలబై రోజులూ చేశాడు. కాని చికిత్స చాలా అసహ్యమని పించింది. ఇంగువా, ముల్లంగి వాసన కొట్టే ఉప్పు నీళ్ళు తాగటమూ, ఎండ బెట్టిన ముల్లంగి ముక్కలు తినటమూ, అంటే చక్కని భోజనం తినేవాడికి రోత గానే ఉంటుంది మరి. నలబై రోజుల పాటు పళ్ళ బిగువున ఈ చికిత్స చేసుకు న్నందుకు జబ్బేమో నయమయింది, కాని బంగారయ్య జిహ్వకు చవి చచ్చింది.