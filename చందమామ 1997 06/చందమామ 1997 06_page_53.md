పురాణకాలంనాటి రాజులు :

# జానశుతి – రైక్యుడు

జనశుతి కుమారుడైన జానశుతి ధర్మ పరిపాలనాదక్షుడు. రోజు తప్పకుండా ప్రజల బాగోగు లను అధికారుల ద్వారా, వేగులద్వారా తెలుసు కుని, వాళ్ళకేవైనా కొరతలు, సమస్యలు ఉన్నట్టయితే, వాటిని తీర్చి, అందరూ సుఖంగా ఉన్నారని రూథి చేసుకున్న తరవాతే నిద్రకు ఉపక్రమించే అదర్శ ప్రభువు ఆయన!

ఒకనాటి పున్నమిరేయి, జానశుతి రాజ ప్రసాదం ఉపరితలంలో పచార్లు చేస్తూండగా, ఆకాశంలో కొన్ని రాజహంసలు ఎగురుతూ కని పించాయి. రాజభవనం మీదుగా వెళుతూ అవి ఏవో మాట్లాడుకోవడం రాజుకు వినిపించింది. ఆయనకు పక్కులభాష తెలుసు.

“ఈ రాజభవనంపై నుంచి ఏదో వింత కాంతి కనిపిస్తున్నది!” అన్నది ఒక రాజహంస.

“అవును, నీకు కనిపించే కాంతి జానశుతి ప్రభుపు తేజస్సు. ఆయన సత్యసంధుడు; ధర్మపరిపాలకుడు కాబట్టి ఆయన చుట్టూ ఆ తేజో వలయం ఏర్పడింది. అయితే అది ఆయనకే కనిపించదు!” అన్నది రెండవ హంస.

“జానశుతి ధర్మ పభువే! అందులో సందేహం లేదు. అయినా, ఇంతకు ముందొక రాత్రి రైక్య రాజు భవనం మీద ఎగురుతూ ఇంతకన్నా ప్రకాశవంతమైన కాంతిని చూశాను,” అన్నది మూడో హంస.

అ తరవాత హంసలు మేఘాల చాటుకు వెళ్ళి పోయాయి. రాజు, హంసల మాటలు విని ఎంతో సంతోషించాడు. తనకన్నా అదర్శవంతమైన పాలన జరిపే రాజు భూమిమీద మరొక డున్నాడని తెలిసి పరమానందం చెందాడు. అ రాత్రి హాయిగా, ప్రశాంతంగా నిద్రపోయాడు. మరునాడు తెల్లవారగానే, మంత్రు

లనూ దూతలనూ పిలిపించి, రైక్య రాజును గురించి మరింత సమాచారం స్వేకరించాడు. ఆ తరవాత తానే స్వయంగా బయలుదేరి వెళ్ళి, రైక్యుణ్ణి కలుసుకున్నాడు. ఆయనతో సంభాషణ జరిపాడు. యువకుడైన రైక్యుడి ధర్మనిరతికి సంతోషించి, ఆయనకు తన కుమార్తెనిచ్చి వివాహం జరిపి, తన రాజ్యాన్ని కూడా ఆయన పరం చేశాడు.

జానశుతి మహారాజు, అధికారం ఉండే గర్వించని వినయ సంపన్నుడు. తనకన్నాగాపు వారిని చూసి, అసూయ చెందడానికి బదులు పరమా సందంచెందే ఉత్తములకోవకు చెందిన మహోపురుషుడాయన!