ఆ తర్వాత విహారార్థం దీవిలో తిరుగు తూండగా, మణికుండలుడు ఒక రాయి కాలికి తగిలి, బోర్లాపడిపోయాడు. గాయం వల్ల కలుగుతున్న బాధతో అతడికి ఆరాత్రి నిద్ర కూడా పట్టలేదు. పక్క మీద అటూ ఇటూ పార్లుతున్న అతడు, ఎవరో తన సమీపానికి వచ్చి కూర్చోవటంతో చప్పున లేచి, దీపపు వత్తిని పెద్దది చేసి చూస్తూ, “శివదాసూ, ఇంత రాత్రి వేళ ఇలా వచ్చావేం?” అని ఆశ్చర్యంగా ప్రశ్నించాడు.

పేదవాడు నెమ్మదిగా, “మీ బాధచూసి ఆగలేకఇలావచ్చాను. ఒక్కక్షణం వుండండి!” అని, మణికుండలుడి తలకు వున్న కట్టు విప్పేసి, తన దుస్తుల్లో భద్రపరిచి తెచ్చిన మణిని గాయానికి తాకించాడు.

మరుక్షణం మణికుండలుడి బాధంతా మాయమైంది. అతడు ఆశ్చర్యంగా, “శివ దాసూ! ఏమిటిదంతా? నువ్వు నిజంగా వర్తకుడివేనా?” అని ప్రశ్నించాడు.

పేదవాడు వెంటనే జవాబు చెప్పలే నన్నట్టు కాసేపు మౌనంగావూరుకుని, “ఈ ప్రశ్న ఎదురవుతుందనే, ఈ పని ఇప్పటి దాకా చెయ్యలేకపోయాను. మీబాధచూడ లేక చివరకు తెగించాను,” అంటూమణి

కుండలుడి చేతులుపట్టుకుని, “అయ్యా, మీరు వయసులోనూ, అనుభవంలోనూ, మంచితనంలోనూ కూడా, నాకంటే పెద్ద వారు. నేను ప్రస్తుతం వర్తకుణ్ణన్నమాట ముమ్మాటికీనిజం. నాగత జీవితంగురించి మాత్రం నన్నేమీప్రశ్నించకండి. నా ఇప్పటి స్థితికి కారణభూతుడైన వ్యక్తికి ముందుగా చెప్పిన తర్వాతనే, నా గురించి మిగిలిన వారందరికీ చెప్పాలన్నది, నా అకాంక్ష. ఒక్కవిషయం మాత్రం చెబుతాను వినండి. గతంలోనూ, ప్రస్తుతంలోనూ, ఇక ముందరి జీవితంలోనూ ఎప్పుడూ కూడా నేను, ఆ భగవంతుణ్ణే నమ్ముకున్న మనిషిని. మనిషి నుదుట ఆ భగవంతుడు ఎలా రాసిపెట్టి వుంటే అలాజరుగుతుందని గాఢంగానమ్మే వాణ్ణి. నా నమ్మకమే నా ఈ స్థితికికారణం. నా వ్యాపార జీవితంలో ప్రథమ గురువులు మీరు. నన్ను నమ్మి ఆశీర్వదించండి!” అంటూ చేతులెత్తి నమస్కరించాడు.

మణికుండలుడు ఆశ్చర్యంగా అంతా విని, పేదవాడి తలమీద అప్రయత్నంగా చెయ్యివేసి ఆశీర్వదించాడు.

– (ముగింపు వచ్చే సంచికలో)