వింతరాక్షసుడు మరణించాడనీ, ఇక
ఆ దీవిలో ప్రమాదం ఏదీ లేదనీ అనుకునే
సరికి, పేదవాడికి ఎక్కడలేని దైర్యమూ
వచ్చింది. వాడు ఉత్సాహంగా కనిపించిన
ఫలవృక్షాల పళ్ళు కోసుకుని తింటూ
ముందుకు సాగాడు.

ఐదోనాటి మధ్యాహ్నానికి పేదవాడికి
మరొక వింత కనిపించింది. ఒకానొక
మహావృక్షం కింద, నేలమీద, లెక్కకు
మించిన వజ్రవైడూర్యాలూ, మేలుజాతి
రత్నాలూ, ముత్యాలూ అనేకమైన
బంగారు నగలూ కుప్ప పోసివున్నాయి.

అంతపెద్దనిధిని చూడగానే పేదవాడికి
విపరీతమైన ఆశ్చర్యం కలిగింది. “ఇవన్నీ
గతంలో రాక్షసుడి బారిన పడ్డ వర్తకులవీ,
నావికులవీ అయివుంటాయి!” అనుకుని

వాడు, రాక్షసుడి చేతచికిక్కి మరణించిన
వారిని తలచుకుని జాలిపడ్డాడు. ఆతర్వాత
చాలాసేపు ఆలోచిస్తూ వుండిపోయిన
పేదవాడు, మళ్ళీ తీరానికి వెళ్ళి, తన ఆహార
పదార్థాల సంచుల్లో పెద్దవి రెంటిని ఖాళీ
చేసి, వాటినిండా పట్టినంత బంగారాన్నీ,
రత్నాలనూ నింపాడు. ఆ పనులు చేస్తూం
డగా అక్కడ వున్న పాదల ముళ్ళు గీరు
కుని రెండు చేతులకూ గాయాలయ్యాయి.
అయినా, వాటిని లెక్కచేయక పని పూర్తి
చేసుకుని తిరిగి తీరానికి పోబోతూండగా,
నిధికికాస్త ఎడంగావున్న, ఒక చిన్న తోలు
సంచి వాడి దృష్టిని ఆకర్షించింది.

వెంటనే నిధివున్న సంచులను కింద
పెట్టి, తోలుసంచిలో ఏమున్నదా అని
చూసిన పేదవాడికి, అందులో కాంతులు
విరజిమ్ముతున్న, ఒక చిన్న మణి కనిపిం
చింది. వాడు ఆ మణిని తీసుకుని, అటూ
ఇటూ తిప్పి పరీక్షగా చూడసాగాడు. అంతే,
తక్షణం ఆ మణి స్పర్శ తగిలినంతమేరా,
వాడిచేతులకు అయిన గాయాలు మట్టు
మాయమయినై. అక్కడి చర్మం ఎప్పటిలా
కాంతివంతంగా తయారైంది. వాడు ఆ
వింతకు ఆశ్చర్యపోతూ, మణిని మిగిలిన
గాయాలకు కూడా అంటించి చూశాడు.
అవీ కనపడకుండా పోయాయి.

పేదవాడు అమితానందంతో, భగవం
తుడికి కృతజ్ఞతలు చెప్పుకుని, ఆ మణిని
తిరిగి తోలుసంచీలో పెట్టి భద్రపరచి,
తీరానికి తిరిగి వచ్చాడు.

ఇది జరిగిన నాలుగురోజులకు, తీరం
నుంచి కాస్త ఎడంగా పోతూ, ఒక పెద్ద