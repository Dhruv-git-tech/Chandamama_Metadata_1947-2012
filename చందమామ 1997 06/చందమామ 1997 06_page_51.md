చందమామ కబుర్లు

## స్వాగత సన్నాహాలు

2,000వ సం॥ డిసెంబర్ 31 నాటికి 20వ శతాబ్దం పూర్తవుతుంది. ఈ శతాబ్దపు తుది వెయ్యిరోజుల 'కౌంట్‌డౌన్' ఏట్రిల్ 6వ తేదీ ప్యారీస్ ఈఫిల్ టవర్లో ఆరంభమయింది. 21వ శతాబ్దానికి ఘనంగా స్వాగతం పలకడానికి ప్రపంచ వ్యాప్తంగా అన్ని నగరాలలోనూ భారీ ఎత్తున సన్నాహాలు ప్రారంభమయ్యాయి. 2,000వ సం॥ జనవరి 1వ తేదీ నుంచే ఈ ఉత్సవాలు ఆరంభమవుతాయి. ఈ శతాబ్దానికి మొట్టమొదట స్వాగతం పలికే అవకాశం న్యూజీల్యాండ్‌లోని ఓక్‌ల్యాండ్ నగరానికి లభించింది!

## ఎత్తయిన గోపురం

టాయ్‌వాన్ రాజధాని టాయ్‌పీ నగరంలో రెండేళ్ళలో ఒక ఇనుప గోపుర నిర్మాణం పూర్తవుతుంది. ఆ తరవాత అదే ఎత్తయిన గోపురంగా గిన్నిస్‌బుక్ ఆఫ్ రికార్డ్స్‌లో చోటు చేసుకోగలదు. ఈ గోపురం ఎత్తు 550 మీ॥ ఇది ఇప్పుడు కెనడా, టారోంటోలో వున్న చాలాఎత్తయిన సి.ఎన్. టవర్‌కన్నా 10మీ॥ ఎక్కువ ఎత్తు కలిగి ఉంటుంది. 73,000,000 అమెరికా డాలర్ల వ్యయంతో నిర్మించబడుతున్న ఈ టాయ్‌పీ టవర్ ముందు - ఇప్పుడు ఎత్తయిన విగా భావించబడుతూన్న టోక్యోటవర్ (333 మీ),

ఈఫిల్ టవర్ (330 మీ) చిన్నవిగా కనిపిస్తాయి. అఖిండ పారాయణం

ఈ సంవత్సరం ఏట్రిల్ 16వ తేదీ శ్రీరామనవమి ఉత్సవాలు జరిగాయి. అంతకు 5 రోజుల క్రితం కొందరు భక్తులు సరయూనదీ తీరంలో 'మహాయజ్ఞం' ప్రారంభించారు. శ్రీరామచంద్రుడు సరయూనదిని దాటి వనవాసానికి వెళ్ళినట్టు రామాయణం చెబుతుంది. ఇప్పుడు ప్రారంభించిన 'మహాయజ్ఞం' వచ్చే శ్రీరామనవమి వరకు అంటే, 1998 ఏట్రిల్ 20వ తేదీ వరకు కొనసాగుతుంది. ఈ సమయంలో నిరంతరాయంగా సీతారామ నామ పారాయణం చేయడానికి దాదాపు 21,000 మంది పండితులను నియోగించారు.

## ఫ్రెంచి అనువాదం

శిక్షుల పవిత్రగంథం 'గ్రంథ సాహాబ్' ఇటీవల ఫ్రెంచి భాషలోకి అనువదించడింది. 16 పేజీల అనుబంధంతో 1,676 పేజీల మహాగ్రంథం ఇది. కెనాడాలో ప్రభుత్వోద్యోగం చేసి ఇటీవల పదవీ విరమణ చేసిన డా॥జర్నాయిల్‌సింగ్ ఈ అనువాదం చేశాడు. దీనికి ఆయనకు 12 సంవత్సరాలు పట్టింది. విదేశాలకు వెళ్ళి స్థిరపడిన శిక్షులలో అధిక సంఖ్యాకులు కెనాడాలోనే ఉన్నారు. అక్కడ ఇంగ్లీషు, ఫ్రెంచ్ అధికార భాషలుగా ఉంటున్నాయి. కెనాడా, ఫ్రాన్స్ కాకుండా ప్రపంచం మొత్తం మీద 40 దేశాలలో ఫ్రెంచి భాష మాట్లాడే వాళ్ళున్నారు. మన దేశంలో పాండిచ్చేరి, కారైక్కాల్, మాహే, యానాం ప్రాంతాల్లో ఇప్పటికీ ఫ్రెంచి భాష మాట్లాడే వాళ్ళున్నారు!

## శిశువులు ఎందుకు ఏడుస్తారు?

పాలుకావాలన్నా, తల్లి కావాలన్నా, భద్రంగా నిద్రపోవాలన్నా పసిపిల్లలు ఏడుస్తారు. ఇది తల్లులందరీ తెలిసిన విషయమే. అయినప్పటికీ ఈ విషయం గురించి అమెరికాలోని - స్పీచ్ రికగ్నిషన్ అండ్ లాంగ్వేజ్ అండర్‌స్టాండింగ్ సర్వీసస్ లాబొరేటరీ; కెనాడాలోని యూనివర్సిటీ ఆఫ్ బ్రిటిష్ కొలంబియా శాస్త్రజ్ఞులు కొన్ని పరిశోధనలు జరుపుతున్నారు. పిల్లల రకరకాల ఏడ్చులను పరిశీలించి టేప్ చేస్తున్నారు. వాటిని గురించి విశ్లేషణ జరుపుతున్నారు. శిశువుల ఏడ్చును బట్టి వాళ్ళ అవసరాలేమిటో తెలుసుకోవచ్చునని వాళ్ళు చెబుతున్నారు!