రించాడు ప్రభూ!”అన్నాడు నగరపాలకుడు విచారంగా.

“ఎంత పాగరు! ఇంతటి రాజద్రోహానికి ఇంతకుముందెన్నడూ మౌర్య సైన్యంలోని ఏ దళనాయకుడూ పాల్పడలేదే!” అన్నాడు రాజు ఆశ్చర్యంగా.

“మౌర్య సింహాసనాన్ని అధిష్ఠించబో తూన్న యువరాజే, లంచమిచ్చి పురికొల్పి నప్పుడు ఏ దళనాయకుడైనా ఇలాంటి రాజద్రోహానికి పాల్పడడంలో ఆశ్చర్యం ఏముంది మహారాజా!” అన్నాడు నగర పాలకుడు విచారం నిండిన కంఠస్వరంతో.

“ఏమిటి నువ్వనేది?” అన్నాడు రాజు.

“మహాప్రభువులు మన్నించాలి. నా విచారణలో బయల్పడిన సత్యాలను ప్రభువులకు తెలియజేయడం నా బాధ్యత. నేను సత్యమే చెబుతున్నాను,” అన్నాడు నగరపాలకుడు వినయంగా.

కొంతసేపు అక్కడ నిశ్శబ్దం అలము కున్నది. అ తరవాత రాజు, “నిన్ను నేను సంపూర్ణంగా విశ్వసిస్తున్నాను. నువ్వు నాకీ సత్యం తెలియజేసినందుకు నిన్నూ, నీ రాజభక్తినీ హృదయపూర్వకంగా అభినందిస్తున్నాను. సంతోషమే కదా!” అన్నాడు నెమ్మదిగా.

“తమకీ విషయం తెలియజేయడానికి నా గుండె విలవిలలాడింది ప్రభూ. అయినా, కర్తవ్య నిర్వహణకోసం గుండెను రాయి చేసుకుని వచ్చాను. ప్రభువులు మన్నించాలి,” అన్నాడు నగరపాలకుడు.

అంతవరకు వాళ్ళమాటలను మౌనంగా వింటూన్న ప్రధానమంత్రి నగరపాలకు

డితో, “నీ గుండెను మరింత దిటవు చేసుకోవలసిన అవసరం ఇప్పుడు ఏర్పడింది. మన మహారాజుకోసం, మన రాజ్యం కోసం, మౌర్యరాజకుటుంబ గౌరవం కోసం ఆ ముట్టడి రహస్యం బయటపడకూడదు. ఆ దుండగానికి పాల్పడి పారిపోతూ పట్టుబడిన ఏఒక్క రుగానీ, మీచే బందీ అయిన దళనాయకుడు గానీ, ఆకుట్రలో పాలుపంచుకున్న ఏ సైనికుడుగానీ దానిని గురించి నోరు తెరవడానికి ఏమాత్రం అవకాశం ఇవ్వకూడదు!” అని, రాజుకేసి తిరిగి, “నా మాటలకు ప్రభువుల ఆమోదం లభిస్తుందనుకుంటాను,” అన్నాడు.

“మహామంత్రి విజ్ఞతనూ, వివేకాన్నీ గౌరవిస్తాను,” అన్నాడు రాజు విచారంగా.