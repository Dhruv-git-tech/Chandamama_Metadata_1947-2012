మళ్ళీ మనకు తిరిగిరావని. ఈ విషయం మరిచిపోయావు నువ్వు,” అన్నాడు గురువు నిరసనగా.

“గురువర్యా! అస్తమానూ నేను మరిచిన విశేషం గురించే చెబుతారు తప్ప, తమరు చెప్పిన చతురోపాయాలనూ ఎంత చక్కగా జ్ఞాపకం వుంచుకున్నానో గ్రహించరేం?” అంటూ శ్రీధరుడి విషయంలో, తను సామ దాన భేద దండోపాయాలను ఏవిధంగా ప్రయోగించినదీ, పూసగుచ్చినట్లు చెప్పాడు సదానందం.

“ప్రయోజనం పొందడం చేతకానివాడెన్ని విద్యలు ప్రయోగించినా వ్యర్థమే!” అన్నాడు గురువు నిట్టూర్చి.

“నేను చేతకానివాడిననకండి. లోపం మీరు నేర్పిన విద్యల్లో వుంది,” అన్నాడు సదా నందం ఉక్రోషంగా.

ఇందుకు గురువు చిన్నగా నవ్వి, “ఒరే, నందం! ఈ నాలుగు రోజులూ నేను పారు గూరులో వున్నా కదా! అక్కడ నా విద్యల వల్ల సకల ప్రయోజనాలు పొంది ఎంతో నుఖంగా వున్నవాడు, నాకు ఘన సన్మానం చేశాడు. నువ్వు చేతకానివాడివీ, మతిమరుపు వాడివీ అనదానికి, వాడే ఒక సాక్ష్యం!” అన్నాడు.

“ఎలా?” అని అడిగాడు సదానందం అశ్చర్యపోతూ.

“ఏ పుస్తకం వల్ల నువ్వు ప్రయోజనం పొందలేకపోయావో, ఆ పుస్తకంతో వాడు అన్నీ సాధించాడు. అందుచేత వాడు చేతనైన వాడు; నువ్వు చేతకానివాడివి. అయితే వాడు నా శిష్యుడు కాడు. ఆ పుస్తకాన్ని నువ్వే వాడి కిచ్చావు. వాడు నీ స్నేహితుడు! పేరు శ్రీక రుడు. పుస్తకాన్ని శ్రీకరుడికిచ్చి ఆ విషయం మరిచిపోయి, శ్రీధరుడి మీద ఉపాయాలు ప్రయోగిస్తే మాత్రం, నీ పుస్తకం నీ చేతికి తిరిగి వస్తుందా?” అన్నాడు గురువు కాస్త కోపంగా.

సదానందం సిగ్గుతో తలవంచుకుని, గురువుకు, శ్రీధరుడికి క్షమార్పణ చెప్పుకుని అటుపైన అసంతృప్తి లేకుండా వ్యవసాయం చేనుకోసాగాడు.