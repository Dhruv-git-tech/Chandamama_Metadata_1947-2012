దుశ్శాననుడు ద్రౌపది జుట్టుపట్టి నభకు ఈడ్చుకొని వచ్చినప్పుడు, అతడి రక్తంతో ద్రౌపది జుట్టు తడిపి ముడి వేస్తానని భీముడు ప్రతిజ్ఞ చేసి ఉన్నాడు. అలాగే యుద్ధంలో భీముడు దుశ్శాసనుడి రామ్ముచీల్చి ఆ రక్తాన్ని ద్రౌపది జుట్టుకు రాశాడు. అప్పుడు ద్రౌపది కొప్పుముడి వేసుకొసి సౌగంధికా పుష్పాన్ని తురుము కొన్నది. విజయధ్యజంగా ఉన్న హనుమంతుడికి, ఎంతో భక్తిశ్రద్ధలతో నను స్కారం చేసింది.

గదాయుద్ధంలో భీముడు దుర్యోధనుడి తొడలు విరగగొట్టాడు. భీముడు చేసిన ప్రతిజ్ఞలు నెరవేరాయి. అధర్మవర్తనులయిన కౌరవులు నిశ్చేషంగా హతులయ్యారు. ధర్మమార్గంలో నడిచిన పాండవులు విజయం పొందారు.

కృష్ణుడు హనుమంతుడిని అభినందించి, “హనుమంతుడా! నీ కార్య దీక్షతో అనాడు పరమ దుర్మార్గుడయిన రావణనంహారానికి రాముడికితోడుపడ్డావు. ఇప్పుడు కురుక్షేత్ర యుద్ధంలో విజయధ్యజంగా ఎగిరి ధర్మా

రాజుకు జయం చేకూర్చావు!” అన్నాడు చిన్నగా నవ్వుతూ.

అప్పుడు హనుమంతుడు వినయంగా, “మహారథుడైన అర్జునుడికి నువ్వు చక్రపాణివై సారథ్యం చేస్తూండగా జయం చేకూరక ఎక్కడికి పోతుంది? అయినా ముల్లోకాలలో క్రియాసిద్ధికి మించిన బలమేముంది! నేను కేవలం ఒక చిహ్నాన్ని మాత్రమే!” అని అన్నాడు.

“ఔను! క్రియాసిద్ధికి నీవు చిహ్నంగా ఉంటావు! ఏకాలంలోనైనా, ఏరంగంలోనైనా నీ గురుతు గల జండా విజయం చేకూరు స్తుంది. విజయధ్యజంగా కల కాలం కీర్తి పొందుతుంది!” అని కృష్ణుడు భరతవాక్యం పలికాడు.

పాండవులందరి వందనాలు అందుకొని, వారిని మనసారా ఆశీర్వదించి, కృష్ణుడి వద్ద సెలవు తీసుకొని హనుమంతుడు గంధ మాదన పర్వతానికి ఎగిరివెళ్ళాడు. అక్కడి ప్రశాంత వాతావరణంలో రామనామ స్మర ణతో తవస్సులో నిమగ్నుడయ్యాడు.