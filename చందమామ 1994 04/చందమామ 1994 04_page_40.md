తీరుబాటు ఆలోచన

కాంతయ్య మధ్యాహ్న భోజనం ముగించి,
విశాలమైన తన ఇంటి ముంగిట అరుగుపై
తీరుబాటుగా కూర్చున్నాడు. తీరుబడిగా వున్న
వాడి బుర్రలో భూతాలు చిందులు వేస్తూంటా
యని అంటారు! కాంతయ్య స్థితికూడా అదే
విధంగా వున్నది. బుర్రలో వింత వింత ఆలో
చనలు మొలకలెత్తసాగాయి.

ఇంతలో, ఆయన ఎరగని మనిషి ఒకడు,
కాంతయ్య ఇంటిముందుకు వచ్చాడు. వాడి
వాలకం చూస్తూంటే, ఎంతో దూరం నుంచి
చాలావ్యయప్రయాసలుపడి వచ్చిన వాడని
తెలుస్తున్నది. వాడు తిన్నగా కాంతయ్యను
సమీపించి, “అయ్యా! కాంతయ్యగారి ఇల్లు
ఇదేనా?” అని అడిగాడు ఎంతో వినయంగా.

అంతవరకు తన బుర్రలో తొలుస్తున్న ఒక
వింత ఆలోచనను, అమలులో పెట్టదలచిన
కాంతయ్య అడ్డంగా తలతిప్పుతూ, “కాదు!”
అంటూ బదులిచ్చాడు.

“కాద?” అంటూ అయోమయంగా అడి
గాడు, ఆ వచ్చినవాడు.

“కాదు. కాంతయ్య అన్నవాడి ఇల్లు ఊరుకు
ఉత్తరంగా వున్నశివాలయం సమీపాన వున్నట్టు
గుర్తు. అక్కడికి వెళ్ళు,” అన్నాడు కాంతయ్య.

సరేనంటూ, వచ్చినవాడు ఉత్తర దిక్కుగా
సాగిపోయి, గంట తర్వాత తిరిగి కాంతయ్య
దగ్గిరకు వచ్చి, “అయ్యా! మీరు చెప్పిన గుర్తుల
ప్రకారం శివాలయ ప్రాంతాల విచారించాను.
అక్కడ కాంతయ్య పేరుగల వాళ్ళెవరూ
లేరు. ఎవరిని విచారించినా, ఆయన ఇల్లు
ఇక్కడేనని చెబుతున్నారు,” అన్నాడు.

“అలాగా! తెలిసీ తెలియని వాళ్ళు. వాళ్ళు
చెప్పడానికేముంది. కాని, ఇది కాంతయ్య
ఇల్లు మాత్రం కాదు. ఇదిగో, ఈ దారి వెంట
బాగా ముందుకుపో. చెరువుగట్టు, మర్రి చెట్టు
తగులుతాయి. అక్కడ అడిగిచూడు,” అన్నాడు
కాంతయ్య.