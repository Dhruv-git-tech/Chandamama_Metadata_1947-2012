మనదేశపు చెట్లు :

మామిడి

ఏట్రిల్ నెలతో మామిడిపళ్ళకాలం అరంభమవు తుంది. ఏట్రిల్ - అగస్టు నెలల మధ్యే మనం చెట్లలోనూ, కొట్లలోనూ మామిడి పళ్ళను చూడ గలం. ఢిల్లీ, బొంబాయి వంటి నగరాలలో ఈ సమయంలో మామిడి సంతలు ఏర్పాటు చేస్తారు. మామిడిలో దాదాపు ఐదు వందలరకాలు ఉన్నాయి. సువర్ణరేఖ, మల్గోవా, బంగనపల్లి, నీలం మొదలై నవి ఆంధ్రలోనే కాకుండా దక్షిణ భారతదేశంలో ప్రసిద్ధిగాంచిన రకాలు. లాంగ్రా, చౌసా, దుషేరీ, అనేవి ఉత్తర ప్రదేశ్ లోనూ, బీహార్ లోనూ; గులాబ్ ఖాస్, బొంబయ్ బెంగాల్ లోనూ ప్రసిద్ధిగాంచిన రకాలు. అయితే, మహారాష్ట్రకు చెందిన అల్పాన్జో అనే రకం చాలా ప్రశస్తమయినది; ఖరీదయినది కూడా. అంధ్ర ప్రాంతానికి చెందిన తెన్నేరు అనే మామిడి పళ్ళు 1.6 కి.గ్రా. బరువూ, 23 సెం.మీ. పొడవూ ఉంటాయి. దీనిని 'రారాజు'గా చెప్పుకున్న ప్పటికీ మిగతాపళ్ళలాగా అంత తియ్యగా ఉండదు.

18వ శతాబ్దానికి చెందిన లిన్నే అనే వృక్ష శాస్త్రవేత్త మనదేశపు మామిడికి - 'మాంగిఫెరా ఇండికా' అని పేరు పెట్టాడు.

మామిడి చెట్లు పెద్ద పెద్ద కొమ్మలతో దాదాపు 15 మీటర్ల ఎత్తు పెరుగుతాయి. రెండువైపులా మొనదేలిన అకులు 6 సెం.మీ. వెడల్పూ 15 సెం.మీ. పొడవూ ఉంటాయి. చిన్న చిన్న పువ్వులు పనుపు పచ్చ రంగులో గుత్తులు గుత్తులుగా పూస్తాయి. పెద్ద టింకతో చుట్టూ మెత్తటి గుజ్జుతో చూడడానికి మనిషి గుండెలాగా కనిపించే మామిడి పండును 14వ శతాబ్దికి చెందిన సుప్రసిద్ధ కవి అమీర్ ఖుస్రో 'రాజఫలం' అని వర్ణించాడని చెబుతారు. అయితే, రామాయణ, మహాభారతాలలో కూడా మామిడి ప్రస్తావన ఉన్నది.