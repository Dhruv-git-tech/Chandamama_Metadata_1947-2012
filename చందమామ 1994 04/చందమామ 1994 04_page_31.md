ఆట ప్రారంభమైంది. దశరథుడి పుత్ర కామేష్ఠి యాగ ఘట్టం వచ్చింది. దశరథుడు యాగశాలనునిర్మించి, ఇరవై యొక్క రకాల చెట్ల కొయ్యలతో యూపస్తంభాలను పాతించాడని ప్రదర్శకుడు చెప్పాడు.

అంతే! తిమ్మావధాని చివాలునలేచి, “ఏమిటీ! యాగశాలలో ఇరవైయొక్క రకాల చెట్ల కొయ్యలతో యూపస్తంభాలు పాతారా? సరే, ఇరవై ఒకటి అక్కర్లేదు. కనీసం యుప స్తంభాలకు ఉపయోగించిన పదిరకాల చెట్ల పేర్లు చెప్పండి చూద్దాం!” అన్నాడు.

ఇది విన్న ప్రధాన ప్రదర్శకుడికి చాలా కోపంవచ్చింది. వాడుతీవ్రస్వరంతో, “అయ్యా! పాట్టకూటి కోసం చేసే ఈ ప్రదర్శనలో, మేం అతిశయోక్తులు పలికాం. యాగశాలలో ఉపయోగించే ఇరవైయొక్క రకాల చెట్ల పేర్లు మావంటి పామరులకెలా తెలుస్తుంది. మీ వంటి పండితులు, అ ఇరవైఒక్క పేర్లు చెబితే, ఇకపై చేసే ప్రదర్శనలలో వాటి పేర్లు చెప్పుకుంటాం,” అన్నాడు. తిమ్మావధానికి పచ్చివెల క్కాయనోట పడినట్టయింది. అప్పటికప్పుడు,

ఆ ఇరవైఒక్క చెట్ల పేర్లు చెప్పాలంటే తలకుమించిన పని. ఈ అవమానాన్నుంచి ఎలా బయటపడాలా అని ఆలోచించసాగాడు.

ఇది గమనించిన ఆయన బావమరిది, ప్రదర్శకుడితో, “మా బావగారు గొప్ప కాశి పండితుడు. ఆయనకు తెలియని విషయం లేదు. ఆ యూపస్తంభపు చెట్ల పేర్లు ఆయనే నాకు చెప్పాడు. ఆ పేర్లే నేను మీకు రాసి ఇచ్చాను. అందుచేత, ఆ పేర్లు చెప్పమని ఆయన నడగడం, పండిత ధిక్కార మవుతుంది. ఆ పేర్లు మీరే చెప్పి, సమర్థులని పేరు తెచ్చుకునేందుకు, ఆయన ఆ విధంగా మిమ్మల్సి ప్రశ్నించాడు. ఆ పేర్లన్నీ చెప్పండి!” అన్నాడు. జనమంతా చప్పట్లు చరుస్తూంటే, ప్రధాన ప్రదర్శకుడు ఒక్కొక్క యూపస్తంభం చేయబడిన చెట్టు పేరు చెప్పసాగాడు.

ఇది జరిగాక తిమ్మావధానికి, తను గొప్ప కాశిపండితుడి నన్న గర్వం వదిలిపోయింది. ఆ తర్వాత ఆయన పండితులతో వినయంగా, పామరులలో మర్యాదగా మాట్లాడడం అల వాటు చేసుకున్నాడు.