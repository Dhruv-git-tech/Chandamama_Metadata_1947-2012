బలభద్రుడనే వాణ్ణి దేశం నుంచి బహిష్కరించాంగదా! మళ్ళీ ఏ దైర్యంతో వీడు మన ముందుకొచ్చాడు?” అన్నాడు.

మంత్రి, జోగుల్ని తేరిపారచూసి, “మహారాజా! వీడు బలభద్రుడు కాదు. వాణ్ణి తమ రెరగరు కాని, నేనెరుగుదును. వాడు తిరిగి మనదేశంలో ప్రవేశించాలని చూసి, సరిహద్దు కాపలాభటులవల్ల, ఏనాడో వధించబడ్డాడు,” అని, జోగులుకేసి కశ్చెర్ర చేసి, “ఒరే, నువ్వామధ్య ఏదో నేరం చేసి, కొంతకాలం కారా గారంలో వుండి విడుదలైన జోగులనే దొంగవు కాదా?” అని ప్రశ్నించాడు.

అ ప్రశ్న వింటూనే జోగులు భయంతో గజగజలాడుతూ, “మన్నించండి, ప్రభూ! ఇదంతా అ కుంటివాడి పన్నాగం,” అన్నాడు.

“ఎవరా కుంటివాడు? మహారాజులను మోసగించ చూస్తే, ఉప్పు పాతర వేస్తామని తెలీదా వాడికి?” అని గద్దించాడు మంత్రి.

అ వెంటనే, సభలో ఒక మూల కర్ర అస రాతో నిలబడి వున్న పోతురాజు ముందుకు వచ్చి, రాజుతో, “మన్నించండి, మహారాజా!

ఒకప్పుడు తమవద్ద సైనికుడుగా వుండి యుద్ధంలో గాయపడి అవిటి వాణ్ణయ్యాను!” అని తన కుటుంబ దీనస్థితి చెప్పుకుని, “మరే దారీ లేక, ఈ జోగుల్ని తమవద్దకు చక్రధరుడిగా, మహాపాత్రుడిగా పంపాను. అయితే, వీడు నన్ను మోసం చేశాడు. తమ దర్శనం చేసుకునేంకు మార్గ మేమిటా అని ఆలోచించి, చివరకు వీణ్ణి బలభద్రుడి పేరుతో పంపాను. దానితో వీడు దారికిపోవడం, నాకు తమ దర్శన భాగ్యం కలగడం జరిగింది!” అన్నాడు.

రాజుకు పోతురాజు చెప్పింది విన్నాక, దేశంలో అంగవైకల్యానికి గురైన మరెందరో సైనికులు వుంటారన్న నిజం తెలియవచ్చింది. అయన వెంటనే పోతురాజుతో పాటు, అలాంటి వాళ్ళందరికీ నెలసరి భృతి ఏర్పాటు చేస్తూ అజ్ఞాలు జారీ చేశాడు.

తర్వాత అయన, ఒకసారి కారాగార శిక్షా అనుభవించి కూడా, తిరిగి మోసాలకు పాల్పడిన జోగులుకు ఐదేళ్ళ కఠిన కారాగార శిక్షా విధించాడు.