వులు వల్లిస్తూంటే, శిష్యులు శ్రద్ధగా విని నేర్చుకునే వాళ్ళు. వేదాలను స్వరయుక్తంగా జ్ఞాపకం ఉంచుకోవడానికి గురుశిష్యులు కొన్ని తరాలపాటు కఠినమైన క్రమశిక్షణను పాటించారు.

వేదమంత్రాలు — గాలి, వెలుతురు, వాన, మొదలైన ప్రకృతి శక్తులకు అధిదేవత లయిన వాయువు, అగ్ని, వరుణుడు మొదలైన వారిని కృతజ్ఞతా పూర్వకంగా ప్రార్థి స్తాయి. సృష్టిలోకంతటికీ మహోన్నతమైన మానవ జీవితాన్ని శ్లాఘిస్తాయి. మానవ జీవితందివ్యత్వం పొందడానికి మానవులు ఆచరించవలసిన ఉత్తమ ధర్మాలను బోధి స్తాయి.

జీవితమంటే ఏమిటి? దాని పరమార్థమేమిటి? మనిషి ఎందుకు పుడతాడు? ఎందుకు మరణిస్తాడు? మరణానంతరం అత్మ ఏమవుతుంది? దేవతలంటే ఎవరు? అసలు సత్యం ఏది? మొదలగు జటిలమైన ఆధార తాత్విక ప్రశ్నలకు సమాధానాలు వేదమాత్రాలలో నిగూఢంగా చెప్పబడినాయి.

ఋషుల వంటి వారే వాటిని వివరించగలరు. నిజమైన జిజ్ఞాసతో వచ్చే శిష్యులకు అ రహస్యాలను తెలియజేస్తారు.

హిందూమతం అని ఉత్తరోత్తరా పేరొందిన సనాతన ధర్మానికి వేదాలే ఆధార గ్రంథాలు!