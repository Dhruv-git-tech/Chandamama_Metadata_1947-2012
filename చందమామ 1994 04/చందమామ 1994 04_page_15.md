నమ్మకస్థుడు

సీనయ్య అనేరైతుకు, పటువుల కాపరి ఒకడు కావలసి వచ్చాడు, అందుకోసం అయన అక్కడ, ఇక్కడ వాకబు చేస్తూండగా, యువకుడొకడు వచ్చి, ఏదైనా పని ఇవ్వమని అడిగాడు.

“నువ్వు నమ్మకస్థుడివీ, ఒళ్ళువంచి పని చేసేవాడివీ అయితే, నా పటువుల్ని కాసే నౌకరి ఇస్తాను. ఇంతకుముందు ఆ పని చేసేవాడు, అడవికి మేతకు తోలిన ఆవుల్లో ఒకదాన్ని దూర గ్రామంలో అమ్మి, పులి ఎత్తుకు పోయిందని చెప్పాడు. ఈ దాపుల నున్న అడవిలో పులులు లేవు,” అంటూ యువకుడికేసి అనుమానంగా చూడసాగాడు సీనయ్య.

“అయ్యా, నేనలాంటి వాణ్ణి కాదు. నా పేరు సత్యరాజు,” అన్నాడు యువకుడు.

అ జవాబుకు సీనయ్య నవ్వుకుని, “సరే, పాద్దున అవుల్ని మేతకోసం అడవికి తోలాను. పోయి వాటిని ఇంటికి తోలుకురా. ఆతర్వాత, నీకు నౌకరి ఇచ్చేది లేనిది అలోచిస్తాను,” అన్నాడు.

సత్యరాజు బయలుదేరి అడవికి పోయి, సూర్యాస్తమయవేళకు పటువులతో తిరిగి వచ్చి, ఇంట్లో వున్న సీనయ్యను, “అయ్యా, ఆవులన్నిటినీ తోలుకొచ్చాను. ఆ నల్లావు మాత్రం ఒక పట్టాన మిగతా వాటితో కలవలేదు. ముప్పుతిప్పులు పెట్టింది,” అంటూ కేకవేసి పలిచాడు.

సీనయ్య ఆవుల్లో నల్ల అవంటూ లేదు. అతడు ఆశ్చర్యపోతూ బయటికి వచ్చి చూశాడు. సత్యరాజు నల్లావు అనేది, బాగా బలిసిన అడవిదున్న!

అవుకూ, అడవిదున్నకూ తేడా తెలియని అమాయకుడయితేనేం? నమ్మకస్థుడు, శ్రమపది పని చేసేవాడు అనుకుని, సీనయ్య అప్పటికప్పుడే సత్యరాజుకు నౌకరి భాయం చేశాడు.