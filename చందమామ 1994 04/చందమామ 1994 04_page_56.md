అరక్తణం కూడా ఆలస్యం చెయ్యకుండా, కోటిలింగం వంటింట్లోకి వెళ్ళాడు. అక్కడ కాలి మునివేళ్ళ మీద నిలబడి, జాదీలోంచి చేతికందినన్ని తీసి గబగబా పైపంచలో మూట కట్టాడు. ఇంకా తనలోని ఆశ తీరక జాదీని మళ్ళీ వంచి మరొకటి తీసి అత్రంగా కొరికాడు.

అంతే! కోటిలింగం నోరు భగ్గుమనడమే కాక, ఎర్రచీమలు అతడి ముఖాన్నీ, చేతులనూ కుట్టసాగాయి. ఇంతకూ అతడనుకున్నట్టు జాదీలో వున్నవి అరిసెలుకాదు, పశువులకు మేపే తెలకపిండి అచ్చులు!

ఎంత దులిపినా వదలకుండా, ముఖమంతా ఎర్ర చీమలు కుడుతూండగా, కోటిలింగం చిన్నగా మూలుగుతూ ఎవరికంటా పడకుండా పెరట్లోకి పోయి గోడదూకి వీధిలోకి చేరాడు.

అతడి కోసమే ఎదురు చూస్తున్న వాడిలా రంగడు, కోటిలింగాన్ని సమీపించి, “ఏం జరిగింది, చిన్నయ్యగారూ! సుబ్బమ్మకు మాట మాత్రంగానైనా చెప్పకుండా, ఇలాగోడ గెంతి

రావడం ఏం మర్యాద అనిపించకుంటుంది?” అన్నాడు కోప్పడుతున్నట్టు.

కోటిలింగం చిన్నగా, “అంత పెద్దగా మాట్లాడకురా రంగడూ! ఇల్లు చేరాక జరిగిందేమిటో చెబుతాను. అయితే, ఆ రహస్యాన్ని కడుపు లోనే దాచుకోవాలి. సరే, ముందు ఈ పది రూపాయలూ వుంచుకో!” అంటూ రంగదికి డబ్బిచ్చాడు.

కోటిలింగం అరగంట తరవాత ఇంటికి వస్తూనే, గౌరమ్మతో, “అత్తా! ఈ మధ్య నాకు నూనె వస్తువులూ, ఆ మాటకొస్తే నేత్తో చేసిన పిండి వంటలు కూడా పడడంలేదు. పాట్టున తిన్న గారెలవల్ల పైత్యం చేసి ముఖం మీద దద్దుర్లు వచ్చాయి. ఇక ఈ జన్మలో అరిసెల మాట తలచనే కూడదని ఒట్టేసుకున్నాను. వచ్చిన మర్మాదే వెళ్ళిపోతున్నామని ఏమీ బాధపడకు. తెల్లవారుతూనే, నేనూ మీ అమ్మాయి బయలుదేరి మా ఊరెళ్ళిపోతున్నాం,” అన్నాడు.

అల్లుడిమాటలురంగడితో పాటు గౌరమ్మకు కూడా చాలా సంతోషం కలిగించాయి.