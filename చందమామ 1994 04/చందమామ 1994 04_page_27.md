నుంచి వెళ్ళబోతున్న అతడితో, అమె, “నీ లాంటి గొప్పనంగీత విద్యాంసుడు మా అస్థానాన్ని అలంకరించడం, మాకు గొప్ప గర్వకార ణమవుతుంది!” అని తండ్రిని, “ఇంతకూ మీరేమంటారు, నాన్నగారూ?” అని అడిగింది.

అ వెంటనే మహారాజు, రవిచంద్రుణ్ణి, “చూడు, రవిచంద్రా! నువ్వీ రోజు నుంచి మా అస్థాన విద్యాంసుడివి. నెలకు నాలుగు వేల వరహాల జీతం. ఇష్టమేనా?” అని అడిగాడు.

రవిచంద్రుడు పరమానందంగా అందుకు అంగీకరించాడు. ఇది జరిగాక క్రమంగా అస్థానంలో వంశికృష్ణ ప్రాధాన్యత తగ్గిపో

యింది. దేవదత్త ఇప్పుడు వంశికృష్ణ మురళీ గానం వినదానికి బాత్తిగా ఆసక్తి చూపడం లేదు.

ఈ పరిస్థితుల్లో, ఒకనాడు సూర్యశిలా నగర యువరాణి పద్మరజని తన వివాహ శుభలేఖను స్వయంగా అందజేయాలని, చంద్రశిలా నగరానికి వచ్చింది. పద్మరజని, దేవదత్తకు వరసకు పినతల్లి కూతురవుతుంది. కాసేపు వాళ్ళిద్దరూ చిన్ననాటి ముచ్చట్లు చెప్పుకుని నవ్వుకున్నారు.

తర్వాత పద్మరజని తన చెలికత్తె చేతిలోని బంగారు పంజరాన్ని అందుకుని, చిలకను బయటకు తీసి, “అక్కా! ఇది కేవలం మాటలు నేర్పిన చిలకేకాదు; పాటలు కూడా పాడుతుంది,” అని చిలక ప్రత్యేకతను వివరించింది.

చిలక కాసేపు ముద్దుగా మాట్లాడి, ఒకపాట కూడా పాడింది. దేవదత్త దాని ప్రావీణ్యానికి అబ్బురపోయి, చిలకను ముద్దు పెట్టుకుంది. “అబ్బ! నీ ముద్దు ఎంత తియ్యగా వుందో!” అన్నది చిలక. దాని మాటలకు ఆ అక్కా చెల్లెళ్ళు విరగబడి నవ్వారు.

అ సాయంత్రం కాలక్షేపం కోసం, ఉద్యాన వనంలో వంశికృష్ణ మురళీగాన కచేరి ఏర్పాటు చేసింది, దేవదత్త. రవిచంద్రుడు ఆ రోజు ఏదో అత్యవసరమైన పనిమీద పారుగూరు వెళ్ళడంతో, వంశికృష్ణకు ఈ అవకాశం లభించింది.