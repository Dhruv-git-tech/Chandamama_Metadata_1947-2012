గారికి మా శుభాకాంక్షలు తెలియజెయి,”
అన్నాడు సేనాధిపతి.

ఉత్తుంగుడు మరొకసారి సభికులందరికీ
నమస్కరించి, కాబూయీ వెంట నడిచాడు.
సభికులందరూ గౌరవంగా లేచి నిలబడ్డారు.
కాబూయీ, ఆప్యాయంగా ఉత్తుంగుడి చేయి
పట్టుకుని సముద్రతీరం కేసి బయలుదేరాడు.

వాళ్ళు సముద్రతీరం చేరేసరికి, అక్కడ
ఉత్తుంగుడిపడవ, పూలతో అందంగా అలంక
రించబడి ఉన్నది. పడవనిండా ఏవేవో కాను
కలూ, పళ్లూ ఉన్నాయి.

కాబూయీ కూతురు చిత్ర, స్నేహితురాళ్ళతో
ఎదురువచ్చి, చేతిలోని శతాబ్దిక పుష్పాలను
చూపుతూ, “సముద్రపు అలలు గట్టుకు

చేర్చిన ఈ పుష్పాలను అక్కడే సేకరించాము,"
అన్నది నవ్వుతూ.

“అలాగ! వాటిలో కొన్నిటిని నా కానుకగా
యువరాణి మల్లికకు ఇవ్వండి,” అంటూ
ఉత్తుంగుడు నవ్వుతూ పడవకేసి నడిచాడు.

కాబూయీ అతన్ని అఖరిసారిగా అప్యా
యంగా కౌగిలించుకుని, పడవలోకి ఎక్కిం
చాడు. అతడు కూర్చోగానే ఇద్దరు భటులు
పడవను నీళ్ళలోకి తోశారు. అది ముందుకు
వెళ్ళగానే రెండు పడవలలో కొందరు భటులు
దానివెంట బయలుదేరారు. సాయంకాలానికి
మూడు పడవలూ మాణిక్యపురి రాజ్యతీరాన్ని
సమీపించాయి. వాటిని గమనించిన కాపలా
భటులు ఆసంగతి సేనాధిపతి గంభీరవర్మకు
తెలియజేశారు. ఆ వార్తను కొందరు భటుల
ద్వారా రాజుకు పంపి, సేనాధిపతి హుటా
హుటిగా సముద్రతీరం చేరాడు. ఆయన వచ్చే
సరికి ఉత్తుంగుడు పడవ నుంచి దిగి, ఎదురు
వస్తూ, “రాకాసిమృగం మరణించింది!” అన్నాడు.

“నువ్వే దానిని హతమార్చావా?” అని
అడిగాడు సేనాధిపతి నమ్మలేనట్టు.

“లేదు! ఆ సంగతి తరవాత వివరంగా
చెబుతాను. మీరందరూ క్షేమమే కదా?
రాజు, యువరాణి, మా చెల్లెలు క్షేమంగా
ఉన్నారా?” అని అడిగాడు ఉత్తుంగుడు.

“అందరూ క్షేమంగా ఉన్నారు!” అంటూ
సేనాధిపతి మాణిక్యపురి కేసి బయలుదేరాడు.
ఆయనవెంట వెళుతూ రాకాసిమృగం ఎలా