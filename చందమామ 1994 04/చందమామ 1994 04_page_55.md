“వాళ్ళింటిక వెళ్ళిదాం. పిల్లలు వేలం వెర్రిగా తింటున్నారని, సుబ్బమ్మ అరిసెల జాడీని అటక మీద పెట్టడం నేను కళ్ళారా చూశాను. చీకటిచాటున, అజాడీలోని అరిసెలు కొన్ని తెచ్చుకుంటే సరిపొతుంది,” అన్నాడు రంగడు.

“అదెలా సాధ్యం? అయినా కొత్తల్లుడిని, ఊళ్ళే అడ్డమైన వాళ్ళిళ్ళకూ వెళ్ళడం ఏం మర్యాద?” అన్నాడు కోటిలింగం కాస్తసం కోచంగా.

“అరిసెలవిషయంలో, ఈ పట్టింపులేమిటి, చిన్నయ్యగారూ? మీ అత్తగారు అరిసెలు చేసి నందుకు సుబ్బమ్మకు కానీ విదల్పదట, అన్యాయం! అందుగొను, రేపావిడ చేసే

అరిసెలకు ఏ పాతిక రూపాయలో ముట్ట చెప్పడం న్యాయం. మీరు డబ్బిచ్చే వంకతో రండి, మిగతాపని నేను చూస్తాను,” అన్నాడు రంగడు నమ్మకంగా.

కోటిలింగం కాస్తనిరుత్సాహంగానేబయలు దేరాడు. వాళ్ళు సుబ్బమ్మ ఇల్లు చేరేసరికి చీకటి పడబోతున్నది. ఇంట్లో సుబ్బమ్మ ఒక్కతే వున్నది.

“ఇలా వచ్చేరేం, బాబూ? అరిసెలు రేపు చేసి ఇస్తానన్నానుగా!” అన్నది సుబ్బమ్మ, కోటిలింగాన్ని చూస్తూనే.

“ఇంతకాలంగా అరిసెలు చేస్తూ డబ్బు పుచ్చుకోలేదట. ఈ పాతిక రూపాయలూ ఇద్దా మనివచ్చాను,” అంటూ కోటిలింగం, సుబ్బమ్మకు డబ్బిచ్చాడు.

అంతలో రంగడు, “అన్నట్టు, సుబ్బమ్మా! ఏనాడో ఊళ్ళు పట్టి పొయాడనుకున్న నీ మొగుడు, నాలుగు రోజుల క్రితం పట్టంలోని పెద్ద బజారులో, మా బావమరిదికి కనిపించాడట! మనిషి బాగా ఒళ్ళు చేశాడనీ, ముఖానికి మాంచి నిగారింపు వచ్చిందనీ, మావాడంటు న్నాడు!” అన్నాడు.

సుబ్బమ్మ, అల్లుడిముందు, ఇల్లు వదిలిన మొగుడి సంగతి మాట్లాడడం ఇష్టం లేని దానిలా ముఖం పెట్టి, రంగణ్ణి వీధివాకిటికేసి తీసుకుపోయింది.

రంగడు వెళ్ళే ముందు అల్లుడికి సైగ చేశాడు.