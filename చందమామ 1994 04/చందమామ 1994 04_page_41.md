కాంతయ్య చూపిన దారి వెంట వెళ్ళిన అపరిచితుడు, కొంతసేపటికి మళ్ళీ తిరిగి వచ్చి, “అయ్యా! చెరువుగట్టు ప్రాంతంలో కాంతయ్య అన్నవారే లేరు. ఎవరినడిగినా, ఇల్లు ఇక్కడేనని చెబుతున్నారే?” అన్నాడు.

కాంతయ్య చిరునవ్వుతో, “బలే వాడివి దారికావులే! నువ్వేమని అడుగుతున్నావు? వాళ్ళేమని చెబుతున్నారు? ఇది మాత్రం కాంతయ్య ఇల్లు కానే కాదు. చెరువు గట్టున వుండే కాంతయ్య, ఇల్లు మారతానని చెప్పిన గుర్తు. అయితే మారిపోయాడన్నమాట! ఇక నేం, తిన్నుగా పడమటిదిక్కుగా సాగిపో. గ్రామ సత్రం వస్తుంది. అక్కడ విచారించు, పో!” అంటూ వాడిని పంపేశాడు.

సత్రం వైపు వెళ్ళిన అపరిచితుడు, గంట తర్వాత కాళ్ళీడ్చుకుంటూ కాంతయ్య దగ్గిరకు వచ్చి, “మీరు చెప్పిన సత్రం వద్ద కాంతయ్య అన్న వారెవరూలేరు. అందరూ, ఆ ఇల్లు ఇక్కడేనని చెప్పారు,” అన్నాడు నీరసంగా.

“అంతావిచిత్రంగావుందే! కాని, కాంతయ్య ఇల్లు మాత్రం ఇది కాదు. సత్రం దగ్గిర వుండే కాంతయ్య మరొకసారి ఇల్లు మారనున్నాడని, ఎవరో అనగా విన్నాను. అయితే మళ్ళీ ఇల్లు మారినట్టుంది. ఇలా దక్షిణ దిక్కుగా వెళితే చింతలతోపు తగులుతుంది, అక్కడ వాకబు చెయ్యి,” అన్నాడు కాంతయ్య.

కాంతయ్య ఇంటి కోసం వెతుకుతూ, చింతలతోపుకు వెళ్ళిన అపరిచితుడు నిస్సత్తు వగా అడుగులు వేస్తూ మళ్ళీ కాంతయ్య దగ్గి రకువచ్చి, “అయ్యా! ఆ చింతలతోపు వద్ద దయ్యాలుతప్ప మనుషుల నివాసాలు వున్నట్టు కనిపించదు. పాలాలలో పనిచేసుకుంటున్న వారిని కూడా విచారించాను. వాళ్ళు కాంతయ్య ఇల్లు ఇక్కడేనని చెప్పారు. కాని మీరేమో కాదు, కాదు అంటున్నారు. ఏం చేసేది? కాంతయ్యగారి ఇంటి కోసం ఇంకా వెతకటం అన్నది, నావల్ల కాని పని, వెనుదిరిగి వెళ్ళి పోతాను,” అంటూ ముందుకు కదిలాడు.

కాంతయ్యకు ఇక తన ఆట ముగించ బుద్ధి వేసింది. “ఏమిటీ! ఊరి నాలుగు దిక్కులా ఎవరినడిగినా కాంతయ్య ఇల్లు ఇదేనని చెప్పారా? నిజమేమరి, నేనేకదా కాంతయ్యను!