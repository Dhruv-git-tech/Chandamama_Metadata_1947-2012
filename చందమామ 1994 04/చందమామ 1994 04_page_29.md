పద్మరజని ఇవ్వ జూపిన అమూల్యావకాశాన్ని చేజార్చుకోవడం, మూర్ఖత్వ మనిపించుకోదా? అంతేకాక, అతడికి తనలా కాక, సంగీత శాస్త్రజ్ఞానంతో మురళి వాయించే రవిచంద్ర మీద అసూయ వున్నదని, మనం భావించడం పారబాటు కాదనుకుంటాను. పైగా, అతడికి తన ఉన్నతికి కారణమైన యువరాణి దేవదత్త పట్ల కృతజ్ఞతా భావం ఏమాత్రం వున్నట్టు కన బడదు. అది సరికాదనుకుంటే, అమె మాటను కాదనక, పద్మరజని వెంట వెళ్ళిపోయేవాడు కదా? ఈ అన్ని కారణాల వల్ల, వంశీకృష్ణ అసూయాపరుడు, మూర్ఖుడు, కృతఘ్నుడు అనే కాక, తనలో ఇతరుల పట్ల పెంచుకున్న ఆవేశ కావేషాలకు లొంగిపోయి నిర్ణయాలు చేసే తత్వం కలవాడన్నది నిర్వివాదాంశం కదా? ఈ సందేహాలకు సమాధానాలు తెలిసి కూడా చెప్పక పోయావో, నీ తల పగిలిపోతుంది,” అన్నాడు.

దానికి విక్రమార్కుడు, “వంశీకృష్ణ, పద్మ రజని కోరిన విధంగా సూర్యశిలా నగరానికి వెళ్ళ నిరాకరించడానికి, పైన చెప్పినవేవీ కార

ణాలు కాదు. అతడు తిరిగి స్వగ్రామం వెళ్ళి పోవాలనుకోవడానికి, అర్థంలేని ఆవేశం కారణం అనడం పెద్ద పారబాటు. దేవదత్త కనీసం మాట మాత్రంగానైనా అతడి అభి ప్రాయం తెలుసుకోకుండా, అతణ్ణి పద్మరజని వెంట పంపడానికి సిద్ధపడింది. ఇది వంశీకృష్ణ అత్మాభిమానాన్ని తీవ్రంగా గాయపరిచింది. సహజంగా బానిసలను మాత్రమే, వాళ్ళ ఇష్టా ఇష్టాలతో నిమిత్తం లేకుండా, వాళ్ళ యజ మానులుక్రయవిక్రయాలు జరుపుతూంటారు. చిలకను తనకు ఇచ్చి, వంశీకృష్ణను తీసుకు వెళ్ళమని దేవదత్త, పద్మరజనికి చెప్పింది. ఇది విన్నవంశీకృష్ణ తన అత్మగౌరవాన్నీ, వ్యక్తి త్వాన్నీ కాపాడుకునేందుకు, పద్మరజని వెంట వెళ్ళడానికి నిరాకరించాడు. ఇందులో మూర్ఖ త్వానికీ, కృతఘ్నుతకూ ఆస్కారం లేదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం) [అధారం: రాఘవరాజు పట్టాభిరామరాజు రచన]