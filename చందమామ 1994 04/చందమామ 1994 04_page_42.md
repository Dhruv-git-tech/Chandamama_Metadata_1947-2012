ఇదే కదా నా ఇల్లు! మరి, నువ్వు వచ్చిన
పనేమిటో చెప్పు?” అని అడిగాడు నింపాదిగా.

ఇదివిని, వచ్చినవాడు వచ్చే కోపాన్ని అణు
చుకుంటూ, “అయ్యా! కాంతయ్యగారు మీరే
అయివుండికూడా చెప్పక, నన్ను ఊరంతా
తిప్పించారు. కారణం ఏమిటి?” అని అడిగాడు.

“ఓ, అదా!” అంటూ కాంతయ్య తేలిగ్గా
నవ్వేసి, “ఈ ఊరిలో నేను, నా పేరు, నా ఇల్లు
ఎందరికి తెలుసునో తెలుసుకోవాలన్నదివ్య
మైన అలోచన కలిగింది. సమయానికి నువ్వు
దారికావు! నీ అనుభవాన్నిబట్టి చూస్తే, ఊరి
నలుమూలలా నేనంటే ఎరగనివారు లేరని
తెలుస్తున్నది. భేష్, నాకున్న పేరు ప్రతిష్ఠలు
చూసుకుంటూంటే, నాకింతంతనరాని గర్వ
కారణంగా వున్నది. సరే, ఇక ఇప్పుడు, నువ్వు
వచ్చిన పనేమిటో వివరించు,” అన్నాడు.

వచ్చినవాడునిలువునా ఊగిపోతూ గొంతు
పెగుల్చుకుని, “అయ్యా! నేను జనార్దనపురం
నుంచి మీ కోసం ఒక అత్యవసరమైన కబురు
మోసుకు వచ్చినవాణ్ణి! కోటీశ్వరుడైన మీ
బంధువు శ్రీకంఠుడికి, ఈ ఉదయం అకస్మా

త్తుగా గుండెపోటు వచ్చింది. ఆ తర్వాత
కొద్దిసేపటికే అయన మరణించాడు. అయ
నకు భార్యా పిల్లలు ఎవరూ లేరన్న సంగతి
మీరెరిగిందే కదా? అందువల్ల, అయన మర
ణించే ముందు మిమ్మల్నీ, మరి ఇద్దరు
దాయాదుల్నీ గుర్తు చేసుకుని, తన మరణవార్త
మీకు అందించవలసిందనీ, మీలో ఎవరు
ముందుగా వచ్చి, తన చితికి నిప్పంటించి,
అంతిమ సంస్కారాలు జరిపిస్తారో — వారికి
తన యావదాస్తి చెందాలనీ చెప్పి కన్ను
మూశారు. నేను వారిదగ్గర పనివాడిని. ఈ
కబురు మీకు వేగంగా చేర్చి మీ మెప్పును,
బహుమానాన్ని పొందాలని ఆశించి వాయు
వేగంతో వచ్చాను. చివరికి ఇలా అయింది!
మనం తక్షణం బయలుదేరి వెళ్ళినా ఫలితం
వుండబోదు. మిగిలిన, వారి దాయాదులిద్దరిలో
ఎవరో ఒకరు, ఈసరికి అ కర్మకాండ అంతా
ముగించి వుంటారు!” అన్నాడు కళ్ళనీళ్ళతో.

తీరుబాటుగా కూర్చుని చేసిన అలోచనను
అమలులో పెట్టినందువల్ల కలిగిన ఫలితాన్ని
చూసి, కాంతయ్య నెత్తీ నోరూ బాదుకున్నాడు.