నామీద ఒట్టే!” అంటూ రాజు చేతిని, తన తలమీద పెట్టుకుని గట్టిగా అడిగింది రాణి.

అప్పుడు రాజు హీనస్వరంతో జరిగిందంతా చెప్పాడు: రాజు పాదాలకు వజ్రాలు తాపడం చేసివున్న పాదరక్షలు చూస్తూనే ముని, “రాజా, త్వరలో నీకు కాళ్ళకు పాదరక్షలు కూడా వుండని స్థితి రాబోతున్నది. పాదరక్షల కోసం ‘దేహ్ అనవలసివస్తుంది. ఒకానొక కోయ యువకుడు తిరిగి నీకు కిరీటధారణ చేస్తాడు,” అన్నాడు.

ముని మాటలకు రాజు వణికిపోయాడు. ఆయన కాళ్ళకింద భూమి బద్దలయినట్లుగా తోచింది. ఆయన నోరు మెదపలేదు. తిరిగి వచ్చేశాడు.

“దేవీ! ముని పలుకుల్లోని నిగూఢార్థం- త్వరలోనే మనమీదికి బలవంతుడైన రాజెవడో దాడి చేయనున్నాడన్నమాట! మనం పరా జయంపాలయి, కాళ్ళకు చెప్పులు కూడా లేకుండా అడవుల వెంట తిరుగుతాం. మళ్ళీ కోయల సహాయంతో మనం రాజ్యం తెచ్చు కోవడం ఎప్పటిమాటోమరి!” అన్నాడు రాజు ఎంతో దిగులుగా.

ఇది విని రాణి బెంబేలు పడిపోయి, “మీరు ఆ మునీశ్వరుణ్ణే, ఈ అనర్థం జర క్కుండా మార్గం చూపమని అడిగివుండవల సింది. ఏవైనా గ్రహశాంతులూ, పూజలూ, జపాలూ చేయవలసి వుంటుందేమో! మరొక సారివెళ్ళి ఆయన్ను అడగండి!” అని బల వంతం చేసింది.

మర్నాడు రాజు రథంలో ముని దగ్గరకు బయల్దేరాడు. అడవి దారిలో ఒకచోట పులి, లేడిని తరుముకు వస్తూ హఠాత్తుగా రథానికి ఎదురైంది. పులిని చూసి బెదిరిన రథం గుర్రాల్లో ఒకటి, రథాన్ని పక్కకు లాగింది. రథం దాపులనేవున్న బురదగుంటలోకి ఒరిగి పోయింది. రాజు రథంనుంచి జారిపడి నడుం