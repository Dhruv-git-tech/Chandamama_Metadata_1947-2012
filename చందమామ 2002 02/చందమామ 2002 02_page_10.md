మాయాసరోవరం

చాలాకాలం క్రిందట అమరావతీ నగర రాజుగారి ఆస్థానంలో, కులశేఖరుడనే రాజోద్యోగి వుండేవాడు. ఆయనకు జయ శీలుడనే ఒక్కగానొక్క కొడుకు. బాల్యంలోనే తల్లిని పోగొట్టుకున్న జయశీలుణ్ణి, కుల శేఖరుడు ఎంతో గారాబంగా పెంచాడు. జయశీలుడు ఇరవై ఏళ్ళ వయసువాడయ్యే సరికి, అన్ని విద్యలతో పాటు, క్షత్రియోచిత మైన యుద్ధవిద్యలలో కూడా ప్రవీణుడని పించుకున్నాడు.

కులశేఖరుడు తన కొడుకును రాజు గారికి పరిచయంచేసి, ఆస్థానంలో ఏదైనా ఉద్యోగంలో ప్రవేశపెట్టుదామని ఆలోచిస్తూం డగా హఠాత్తుగా జబ్బుచేసి, కొద్దిరోజుల్లోనే మరణించాడు.

జయశీలుడుప్పుడు ఒంటరివాడు. మంచీ, చెడూ చెప్పే పెద్దలెవరూ లేరు. అతడికి క్రమంగా దుర్వ్యసనాల్లో మునిగి తేలే కొందరు యువకులతో స్నేహం ఏర్పడింది.

అతడు వాళ్ళతో కలిసి, తండ్రి వదిలిపోయిన ఆస్తిని విచ్చల విడిగా ఖర్చుచేస్తూ, త్వరలోనే జూదగృహాలకు వెళ్ళడం కూడా ప్రారం భించాడు.

ఈ విధంగా, తండ్రి పోయిన నాలుగ యిదు నెలల్లోపునే జయశీలుడు తనకున్న ఆస్తి అంతా పోగొట్టుకున్నాడు. ఆ దుర్దశలో అతడు ఒకసారి మూడురోజుల పాటు తిండి కూడా లేకుండా, మాసిన గుడ్డలతో వీధిలోకి వచ్చేందుకు సిగ్గుపడి, జూదగృహంలోనే ఉండిపోయాడు.

ఇది చూసిన దేవశర్మ అనే అతడి మిత్రుడు, జయశీలుడికి దుఃఖం మాని ముందుమార్గమేమిటో ఆలోచించమని చెప్పి, “జయశీలా! మనం ఆడే పాచికలు దరిద్రదేవత నేత్రాలనీ, బ్రహ్మ జూదగాడి ముఖాన, దుమ్మే పట్టుపరుపుగా, వీధులే ఇళ్ళుగా లిఖిస్తాడనీ, నీకు తెలిసినట్టు లేదు. నువ్వు విద్యావంతుడివి. దుఃఖిస్తూ