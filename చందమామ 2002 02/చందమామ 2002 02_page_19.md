తూండడం వింత ఏమీ కాదు. అరుణ అనేఒక పెళ్ళీడు యువతి, ఒకమహర్షి ఇచ్చిన వరాన్ని అనాలోచితంగా తనమేలుకు కాక, ఇతరుల మేలుకోసం కోరింది. నువ్వూ అలాంటి పార బాటు చేయకుండా వుండేందుకు ఆమెకథ చెబుతాను, శ్రమ తెలియకుండా విను,” అంటూ ఇలా చెప్పసాగాడు:

వీరమ్మపరమగయ్యాళి. తలిదండ్రులు ఆమెను పరమ శాంతమూర్తి వీరయ్యకిచ్చి పెళ్ళిచేసి హమ్మయ్య అనుకున్నారు. ఆనాటి నుంచి వీరయ్య ఇంట్లో అసలు శాంతి లేకుండా పోయింది.

వీరమ్మ కాపురానికి వచ్చేసరికి అత్తగారు మంచానపడిపుంది. మామగారు తనపనులు తాను చేసుకోలేని ముసలివాడు. సరైన సేవలు అందక అత్తగారూ, మనశ్శాంతి లేక మామ గారూ ఎంతోకాలం బ్రతకలేదు. ఆ తర్వాత

నుంచి వీరమ్మ, భర్తను సాధిస్తూ జీవితం కొన సాగించింది. ఆమెకొక కొడుకూ, కూతురూ పుట్టారు. వీరమ్మ వాళ్ళనూ సాధిస్తూండేది. కూతురు పెద్దదై పెళ్ళిచేసుకుని, అత్తూరి ఇంటికి వెళ్ళాక ఊపిరి పీల్చుకుంది.

భీముడు, వీయ్ముకొడుకు. కండలు తిరిగి చూడ్డానికి మహావీరుడిలా వుంటాడు. కానీ వాడికి తండ్రి శాంతగుణం బాగా ఒంట బట్టింది. ఈ ప్రపంచంలో ఎవరికీ భయపడని భీముడు, తల్లికి మాత్రం భయపడేవాడు.

ఒకసారి భీముడు తల్లికోసం పట్టుచీర తేవాలని గంగవరం వెళ్ళాడు. గంగవరం పట్టుచీరలకు ప్రసిద్ధి. వీరమ్మకు అక్కడి నుంచి పట్టుచీర తెప్పించుకోవాలని చాలా కాలంగామను. కొడుక్కు రుగులు, చుక్కలు వివరాలన్నీ చెప్పిందామె. భీముడు గంగ వరంలో ఏ నేతగాడింటికి వెళ్ళినా, తల్లి చెప్పిన వివరాలకు సరిపోయే పట్టుచీర కనబడలేదు. అచ్చం తను చెప్పినలాంటి చీర తేకున్నా, అసలు చీరే తేకున్నా వీరమ్మ పెద్ద రాద్ధాంతం చేస్తుండని, భీముడికి తెలుసు. అందుకూ, ఏం చేయాలో తోచక, ఆ ఊరి కాలవ ఒడ్డునచెట్టు కింద దిగులుగా కూర్చున్నాడు.

ఆ సమయంలో కొందరాడపిల్లలు అక్కడికి బిందెలతో మచ్చారు. రోజూ ఆ సమయంలో వాళ్ళు కాలవలో స్నానాలు చేసి, బిందెలతో నీళ్ళు తీసుకుని వెళతారు.

ఆడిపిల్లల్లో అరుణ అనే అమ్మాయి, చెట్టు కింద కూర్చున్న భీముణ్ణిచూసి, “ఎవరయ్యా, సిగ్గులేదూ, ఆడపిల్లలు స్నానం చేసే సమయంలో ఇక్కడ కాపు కాశావు!” అని చీవాట్లు పెట్టింది.