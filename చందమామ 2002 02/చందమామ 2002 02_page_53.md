లోతు బురదలో కూరుకుపోయాడు. సారథి గుర్రం జూలుపట్టుకుని, దాన్ని నిలవరించ బోయి, అది గట్టిగా మెడ విదిలించేసరికి ఎగిరి బాట పక్కన పడిపోయాడు.

రాజు అతిక్షుంమీద బురదగుంట లోంచి ఒడ్డుచేరాడు. ఆయన పాదరక్షలు గుంటలో ఎక్కడో కూరుకుపోయాయి. దారంతా ముళ్ళ పాదలు. అడుగుతీసి అడుగు వేయలేక రాజు, కాళ్ళీడ్చుకుంటూ రథంకేసి వస్తున్న సారథి నడిగి, అతడి పాదరక్షలు తీసుకున్నాడు.

ఆ సమయంలో విల్లంబులు ధరించిన కోయ యువకుడొకడు అటుగా వచ్చాడు. వాడు దూరంగా పాదలదగ్గర పడివున్న రాజు గారికిరీటాన్నిచూసి, దాన్ని చేతికి తీసుకుని, పైపంచతో దులిపి, దాన్ని రాజు తలపై పెడుతూ, “మహారాజా! తమకు దెబ్బలేమీ తగలలేదు గదా?” అని ఆతృతగా అడిగాడు.

రాజు లేదన్నట్టు తల ఆడించాక వాడు తన దారిన తాను పోయాడు.

ఒక అరగంటసేపట్లో సారథి రధాన్ని సిద్ధం చేశాడు. రాజు రథం ఎక్కికూర్చుని, “ఇప్పుడు మన ప్రయాణం మునీశ్వరుడి దగ్గరకు కాదు,

రాజభవనానికి. రధాన్ని వెనక్కు మళ్ళీంచు,” అన్నాడు సారథితో.

చీకటిపడుతూండగా రాజు రాజభవనాన్ని చేరాడు. ఆయన మాసిపోయిన దుస్తులతో, నీరసంగా, నిరుత్సాహంగా తిరిగి రావడం చూసిన రాణి, ఆదుర్దాగా ఏం జరిగిందని అడిగింది.

రాజు, ఆమెకు అడవిలో జరిగినదంతా పూసగుచ్చినట్టు చెప్పి, “ఆ మునీశ్వరుడి భవిష్యవాణి అమోఘం అనడంలో ఎలాంటి సందేహానికీ తావు లేదు. ఆయన చెప్పింది అక్ష రాలాజరిగిందిగదా! అయితే, జరగబోయేది పరిపరి విధాలుగా ఊహించకుంటూ, నాలుగు రోజులుగా నేను అనుభవించిన నరకం పగాడిక్కూడా వద్దు. భవిష్యత్తు తెలి యకపోవడవేమే జీవితంలో ఆనందానికి ముఖ్యకారణం!” అన్నాడు.

రాణి అవునన్నట్టు తలాడించి, “ఇంత అతి స్వల్పమైన వాస్తవం అర్థంచేసుకోవడానికి, మీరెన్ని బాధలకు గురయ్యారు; నేనెంత ఆదుర్దాకు లోనయ్యాను!” అంటూ ఫక్కున నవ్వేసింది.