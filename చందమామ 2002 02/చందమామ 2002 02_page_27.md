తలల వేట!

ఒకానొకప్పుడు నాగాలు మనుషులను వేటాడే వాళ్ళు. కనీసం ఒక్క మనిషి తలను కూడా వేటాడ లేనివాణ్ణి అసమర్థుడని పరిహసించే వాళ్ళు. అలాంటి వాడికి సులభంగా పిల్లనిచ్చేవాళ్ళు కూడా కాదు. ప్రాచీన నాగాలు పుర్రెలను ఇళ్ళల్లో జ్ఞాపికల్లా అమర్చి ఉంచేవారు. అది వాళ్ళ వీరానికి చిహ్నంగా భావించేవాళ్ళు!

కోహీతో సంతోషంగా గట్టుమీదికి వచ్చాడు. దూరంగా కొందరు ఆడపిల్లలు పాడుకుంటూ నీళ్ళు కోసం నదికేసి నడవడం గమనించాడు. వాడు గబాగబా పరిగెత్తి వాళ్ళదగ్గరికి వెళ్ళి, “నీళ్ళు కోసం మీరు ఇకమీదట అంతదూరం వెళ్ళ పని లేదు. నేను బావి తవ్వాను. నీళ్ళు మహాస్వచ్చంగా ఉన్నాయి, వచ్చిచూడండి!” అన్నాడు. వాడి మాటలు వాళ్ళు మొదట నమ్మలేదు. అయినా, వెళ్ళి చూడ్డం వల్ల నష్టమేమిటి అన్న ఉత్సాహం కొద్దీ వాడి వెనక వెళ్ళారు. నిర్మలజలంతో నిండిన బావిని చూసి పట్టరాని అనందం చెందారు.

క్షణాలలో కోహీతో బావి గురించి ఊరు ఊరుతా తెలిసిపోయింది. పిల్లలూ, పెద్దలూ, ఆడా, మగా అందరూ వచ్చి ఆ బావిని వింతగా చూడసాగారు. దానిని ఒంటరిగా తవ్విన కోహీతో పట్టుదలనూ, శక్తిసామర్థ్యాలనూ మెచ్చుకున్నారు. ఇప్పుడు కోహీతో నలుగురి మొప్పునూ పొంది గ్రామప్రముఖులలో ఒకడుగా గుర్తింపు పొందాడు.

అయితే, ఇది ఆట్టేకాలం కొనసాగలేదు. కొన్నా శ్చకు కోహీతో బావిని గురించి మేఘాల మధ్య ఉన్న కెన్నెరలకూ తెలియవచ్చింది. కెన్నెర యువతులు రాత్రుల్లో చంద్రోదయమయ్యాక భూమి మీదికి దిగివచ్చి కోహీతో బావిలో జలక్రీడలాడి సూర్యోదయానికి ముందు తమ లోకానికి వెళ్ళిపోయేవారు. అలా వాళ్ళు జలకాలాడి వెళ్ళడంవల్ల బావిలో వాళ్ళ