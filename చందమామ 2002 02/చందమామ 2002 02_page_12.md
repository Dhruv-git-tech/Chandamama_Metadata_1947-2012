కృషణజిత్తు ఏమీ దాచకుండా జరిగిం
దంతాచెప్పాడు. అంతా విన్న రాజు కోపంగా,
“జిత్తూ! నీ పిరికితనం కారణంగా, నా
సైన్యం అంతకూ తలవాంపులు తెచ్చావు.
నీకిదే, దేశబహిష్కరణ విధిస్తున్నాను. కత్తి
అక్కడ పెట్టి, తక్షణం దేశం వదిలి వెళ్ళిపో!”
అన్నాడు.

కృషణజిత్తు కత్తిని నేలమీద పెట్టి, తల
వంచుకుని వెళ్ళిపోయాడు. అప్పుడు రాజు
జయశీలుడికేసి కొరకొర చూస్తూ, “ఒరే,
జూదరీ! నీకు శిరశ్చేద శిక్ష విధించాను. ఏమైనా
చెప్పుకోవాలంటే చెప్పుకో,” అన్నాడు.

తన దారిద్ర్యావస్థను తలచుకుంటూ,
నిరాశా నిస్పృహల్లో వున్న జయశీలుడు, రాజు
మాటలకేమీ భయపడక, “మహారాజా!
తమరు నాకు శిరశ్చేదం విధించాక, ఇక నేను
చెప్పుకునేందుకేమున్నది?” అన్నాడు.

“నీకు ప్రాణభయం లేదా?” అని అడి
గాడు రాజు ఆశ్చర్యపోతూ.

“దారిద్ర్య భయం ముందు, ప్రాణ
భయం ఏపాటి, మహారాజా!” అన్నాడు
జయశీలుడు.

“అవునవును. జూదం, వ్యసనాల తల
మానికం, అన్నారు గదా పెద్దలు!” అన్నాడు
రాజు. అప్పుడు మంత్రి కల్పించుకుని,
“మహారాజా! ఈ యువకుడు, ఒకప్పుడు
మన ఆస్థానంలో పనిచేసిన కులశేఖరుడి
ఒక్కగా నొక్కకొడుకు. కులశేఖరుడు చని
పోయాడు. తమరు ఇతడిమీదకొంచెం కరుణ
చూపాలి,” అన్నాడు.

“అయితే, ఇతడికి శిరశ్చేదం కాదు, దేశ
బహిష్కరణ శిక్ష విధిస్తున్నాను!” అన్నాడు

రాజు. జయశీలుడు, రాజుకు నమస్కరించి
మెనుదిరిగేంతలో, రాజు అతడితో, “ఇదుగో,
ఆ కృషాణజిత్తు వదిలిపోయిన కత్తి తీసుకో.
ఒక్క వారం రోజుల లోపల, నా రాజ్యసరిహ
ద్దులు దాటిపోవాలి, తెలిసిందా?” అన్నాడు.

జయశీలుడు అప్పటికప్పుడు బయలు
దేరి నగరం వదిలి, అరణ్యమార్గాలు పట్టి
నడవసాగాడు. ఇలా అతడు ఒక వారం
రోజులు ప్రయాణం చేసి, అరణ్యంలో దొరి
కిన కాయలూ, పళ్ళూ తింటూ, ఒకనాటి
సూర్యాస్తమయవేళకు, మరొక దేశం రాజ
ధానీనగర పరిసరాలకు చేరాడు.

ఆ రాత్రికి జయశీలుడు అక్కడ వున్న
ఒక పెద్ద ఊడలమర్రి కింద కాలం గడప
దలిచి చెట్టు పాదంలో భూమినుంచి పైకి
వచ్చిన, ఒక లావుపాటి వేరును తలగడగా
పెట్టుకుని పడుకున్నాడు. కొంతసేపటికి