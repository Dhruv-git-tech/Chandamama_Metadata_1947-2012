# పాలేరు చెప్పిన పాఠం

పేరిశాస్త్రి ఉపాధ్యాయుడుగా, ఆరోజే పదవీ విరమణ చేశాడు. అప్పుడు జరిగిన సన్మాన సభలో వక్తలు, పేరిశాస్త్రి జ్ఞానం అపారమనీ, అటువంటి మేధాసంపన్నుడు, ఆ చుట్టు పక్కల గ్రామాల్లో ఎవరూ లేరనీ వేనోళ్ళ పాగిడారు. ఆ మాటలు విని పేరిశాస్త్రి పరమా నందం చెందాడు.

ఆ సాయంత్రం ఇంటికి తిరిగి వచ్చిన పేరిశాస్త్రి, సభలో తనకు వేసిన పూలదండనూ, కప్పిన పండితశాలువానూ భార్య అలివేలు చేతికిస్తూ, సంతోషంగా సభా విశేషాలు చెప్పి, “ఈ రోజు సన్మానసభలో వక్తలు నన్ను ఎంతో పాగిడారు. నా మేధా సంపత్తిని ఎంతగానో మెచ్చుకున్నారు. అయినా, నాకో అనుమానం, అలివేలూ! నేనింత మేధాసంపన్నుడి నయినా, నా తరగతిలో ఎప్పుడు చూసినా ‘విద్యార్థులు పలచగానే వుండేవారు. దానికి కారణం ఏమంటావు?” అని అడిగాడు కాస్త విచారంగా.

“చింతబరికెలతో పిల్లల్ని చావబాదే వారేమో!” అన్నది అలివేలు.

“ఛ,ఛ! నేనేనాడూ బరికె కాదు గదా, పేంబెత్తంకూడా చేతబట్టిన పాపాన పోలేదు,” అన్నాడు శాస్త్రి.

“అయితే, మెలితిప్పిన ఆ దుబ్బు మీసాలు చూసిపిల్లలు వడలిపోయేవారేమో. అంతెం దుకు, నేనే వాటిని చూసి దడుసుకుని, పెళ్ళి పీటల మీంచి పారిపోవాలనుకున్నాను,” అంటూ నవ్వింది అలివేలు.

ఆ మాటకు శాస్త్రి కూడా నవ్వుతూ, “అలాంటిదేం కాదనుకుంటాను. నాకు తెలియడంలేదు గానీ, మరేదో కారణం ఉండాలి,” అన్నాడు.

పదవీ విరమణ తర్వాత, ఆ పట్నంలో ఖర్చులకు తట్టుకోవడం కష్టమని, నెల తిరక్కుండానే తమ సొంత ఊరుకు మకాం మార్చేశాడు శాస్త్రి. అక్కడ ఉదయం భోజనం చేసినప్పటి నుంచీ, రాత్రి పడుకోబోయేదాకా