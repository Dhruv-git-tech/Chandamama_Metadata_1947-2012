దగ్గరనుంచి బయలుదేరాడు. అతడు ఆ భయంకర శ్మశాన ప్రదేశాన్ని వదిలి కొంత దూరం నడిచేసరికి, ఒక చిన్న ఇల్లూ, ఆ ఇంటి కిటికీలోంచి వెలుగుతున్న దీపం అతడి కంటబడినై. ఆ ఇంటివారిని అడిగి ముందు దాహం తీర్చుకోవచ్చుననుకుంటూ, “అయ్యా, నేను బాటసారిని. ఇంత మంచి నీరిచ్చి దాహం తీర్చగలరా!” అని కేకెపెట్టాడు.

వెంటనే ఇంటి తలుపు తెరుచుకున్నది. ఒక వృద్ధురాలు దీపం చేతబట్టుకుని, బయటి చీకటిలోకి చూస్తూ, “బాబూ! చీకటిపడగానే, ఏ సత్రంలోనో పడుకుని నిద్రించక, ఇంత రాత్రివేళ ప్రయాణం చేస్తున్నావా? లోపలికి రా, మంచినీరిస్తాను,” అన్నది.

జయశీలుడు లోపలికి వెళ్ళాడు. వృద్ధు రాలు అతణ్ణి దీపపు కాంతిలో పరీక్షగా చూసి, ఆశ్చర్యపోతూ, “నువ్వేదో వయసు మళ్ళీన, తీర్థయాత్రలకు పోయే బాటసారి

వనుకున్నాను. అదేమిటి? ఇంత పిన్నవయ సులో కత్తి నడుముకు కట్టుకుని, అర్ధ రాత్రివేళ ఈ అరణ్యప్రాంతాల్లో తిరుగుతున్నావు?” అన్నది.

జయశీలుడు నీళ్ళుతాగి, “అమ్మా, నా ప్రాణాలు నిలిపావు. ఇంటిలో మరెవరూ వున్నట్టులేదే!” అన్నాడు.

“ఎవరూ లేరు, నాయనా! నాకు సంతానంకలగలేదు. నా భర్త సంవత్సరం కిందట చనిపోయాడు. ఆయన రాజాశ్రితుడు. నిరాధారురాలనై నాకు, రాజుగారు, నా భర్త జీతంలో మూడోవంతు భరణంగా ఇస్తు న్నాడు. దాని ఆధారంతో ఒంటరిగానే, ఈ ఇంట్లో కాలం వెళ్ళబుచ్చుతున్నాను,” అన్నది వృద్ధురాలు.

“అమ్మా నేనీప్రాంతాలకు కొత్తగా వచ్చిన వాణ్ణి, ఇక్కడికి దాపులలో వున్న నగరం పేరేమిటి? రాజుగారి పేరేమిటి?” అని అడిగాడు జయశీలుడు.

ఆ ప్రశ్నకు వృద్ధురాలు చిన్నగా నిట్టూర్చి, “అది హీరణ్యపురం. రాజుగారి పేరు కనకాక్షుడు. ఎంతో ప్రజాహితంగా రాజ్యసాలన చేసే ధర్మాత్ముడు. కానీ, ఆ మధ్యసెల రోజుల కిందట పెళ్ళీడుకొచ్చిన ఆయన కుమార్తెమా, యౌవరాజ్యపట్టాభిషేకం చేసుకోనున్న ఆయన కుమారుణ్ణీ, ఎవరో అపహరించుకు పోయారు. ఆనాటినుంచీ రాజుగారు దిగులుతో మంచం పట్టారు,” అన్నది.

కూతురూ, కొడుకూ కనిపించకుండా పోయిన దిగులుతో మంచం ఎక్కిన రాజును, ఉద్యోగం కోసం అర్థించటం ఎలా? అనుకున్నాడు జయశీలుడు. ఆ వెంటనే అతడికి