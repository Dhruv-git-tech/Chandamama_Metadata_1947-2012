అతడికి నిద్ర ముంచుకు వచ్చింది. సరిగ్గా
నడిరేయివేళ, దాపుల నక్కల కూతలు విని,
అతడు కళ్ళు తెరిచాడు. కొంచెం దూరంలో
చెట్ల చాటు నుంచి చిన్న వెలుగూ, పాగా
అతడి కంటబడినై.

జయశీలుడు ఆశ్చర్యపోతూ అటుకేసి
చూసేంతలో, “రక్షించండి! రక్షించండి!
మహాకాలుడు మింగజూస్తున్నాడు,” అన్న
ఆర్తనాదం వినిపించింది.

జయశీలుడు చప్పున లేచి, కత్తి దూసి,
ఆ అర్తనాదం వచ్చిన వైపుకు పరిగెత్తాడు.
అదొక శ్మశానం! రెండు, మూడు శవాలు
చితుల్లో కాలుతున్నవి. ఆ మంటల వెలు
గులో, నల్లటి వస్త్రాలు ధరించి, జుట్టు
విరబోసుకుని ఆర్తనాదాలు చేస్తూ పరిగెత్తు
తున్న మనిషి ఒకడు, అతడికి కనిపించాడు.
నిలువెల్లా తెల్లని వస్త్రం కప్పుకున్న ఆకారం
ఒకటి, అతణ్ణి వెంటబడి తరుముతూ,

“ఆగు! ఆగు! మహాకాలుడి బంటునైన ఈ
కాలకాలుడిని చూసే భయపడే నువ్వు,
మహాకాలుణ్ణి ఆవాహన చేయచూస్తావా?”
అని అరుస్తున్నది.

జయశీలుడు, ఆ కాలకాలుణ్ణని చెప్పు
కునేవాణ్ణి అడ్డగించి, “ఓరీ, నువ్వెవరైనా
నాకు భయంలేదు. కానీ, వెన్నిచ్చి పారి
పోయేవాణ్ణి, వెంటబడి తరిమి చంపాలని
చూడటం మాత్రం సహించను!” అన్నాడు.

ఆ మాటలు వింటూనే కాలకాలుడు
వికృతంగా నవ్వి, “మెచ్చితిరా యువకుడా,
ఏదీ నా నిజరూపం చూడు!” అంటూ కప్పు
కున్న తెల్లవస్తాన్ని తీసి దూరంగా విసిరివేశాడు.

ఇప్పుడా కాలకాలుడి రూపం అతి
భయంకరంగా వున్నది. నల్లని శరీరచ్చా
యతో, నిప్పులు చెరుగుతున్న కళ్ళతో, నోట
మంటలు కక్కుతూ అతడు భయంకరంగా
గర్జన చేశాడు.

జయశీలుడు ఒక్క తృటికాలం నిశ్చేష్టు
డయ్యాడు. కానీ, అంతలోనే తెప్పరిల్లి,
కత్తిని కాలకాలుడి గుండెలకేసి గురిచేసి,
“దుష్టుడా! నీ వికృతాకారానికి నేను భయ
పడతాననుకోకు! నారి పోయేవాణ్ణి చంప
చూసే నీవు, ఏ రకూ పిరికిపందవైపుంటావు?”
అని అడిగాడు.

కాలకాలుడు ఒక్కడుగు వెనక్కువేసి,
“యువకుడా, నీ ధైర్యానికి మెచ్చాను. అమా
నుషశక్తుల్ని, మహాసత్వులు మాత్రమే అధీ
నంలో వుంచుకోగలరు. ఇప్పుడు నన్ను ఆవా
హనచేసిన సిద్ధసాధకుడు అల్పసత్వుడు!
అలాంటివాణ్ణి ప్రాణాలతో వదలరాదు. అడ్డం
తెలగు!” అంటూ ముందుకు దూకబోయాడు.