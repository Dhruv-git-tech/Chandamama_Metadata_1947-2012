భీముడు దీనంగా ముఖంపెట్టి, తనకు వచ్చిన ఇబ్బంది అరుణకు చెప్పుకున్నాడు.

అది విన్న అరుణ హేళనగా నవ్వి, “హా, గొప్ప తెలివైనదే, మీ అమ్మ! చీరల ఎంపికకు తను రావాలి; ఎవైనా ఆడవాళ్ళను పంపాలి. మగవాణ్ణి-అందులోనూ నీలాంటివాణ్ణి పంపుతుందా! సరేలే, నీకు నేను సాయపడ తానుకానీ, నువ్వు ముందు ఇక్కణ్ణించి లేచి, ఊళ్ళోకి పో. అక్కడ సాంబయ్యగారిల్లెక్కడా అని అడిగి తెలుసుకుని, ఆ ఇంటి వీధి అరుగుమీద కూర్చో. నేను స్నానంషేసి వచ్చాక, మీ అమ్మ బాగుబాగు అని మెచ్చే చీర, నీ చేత కొనిపిస్తాను,” అన్నది.

భీముడు అక్కడినుంచి లేచి తిన్నగా ఊళ్ళోకి పోయి, సాంబయ్య ఇల్లు తెలుసు కుని, ఆ ఇంటి అరుగు మీద కూర్చున్నాడు. కొంతసేపటికి అరుణ వచ్చి, వాణ్ణి పలకరించి, వీరమ్మ చూపులకెలా వుంటుందో అడిగి తెలుసుకున్నది. తర్వాత వాణ్ణి వెంటబెట్టు కుని, ఒక నేతగాడి ఇంటికివెళ్ళింది. అక్కడ ఒకచీర ఎంపికచేసి బేరమాడి తక్కువ ధరకు వచ్చేలా చేసింది.

ఇలాపని ముగిశాక అరుణ, భీముడితో, “ఇల్లు చేరాక చీరను అమ్మకివ్వు. తర్వాత, ఆమెతో-నేతగాడు నువ్వు చెప్పిన చీర వివరా లన్నీ విని, అచ్చం అలాంటి చీరే ఆరేళ్ళక్రితం ఈదేశు మహారాణికోసం నేసి ఇచ్చానన్నాడని చెప్పు. మహారాణి అభిరుచులతో సరిపోలిన అభిరుచులుగల మరొక స్త్రీ ఉన్నందుకు, అతడు ఆశ్చర్యపోయాడని కూడా చెప్పు. అయినా, అమ్మకు తృప్తి కలక్కపోతే- మహారాణి జాతకురాలికి, ఈచీర నచ్చి

తీరుతుందనీ, ఒకవేళ నచ్చకపోతే ఆవిడ మహారాణి జాతకురాలు అయుండదనీ అన్నాడు నేతగాడని చెప్పు. నీకే ఇబ్బందీ వుండదు,” అంటూ భీముడికి హితబోధ కూడా చేసింది.

భీముడు తిరిగి తన ఊరువెళ్ళి, అంతా అరుణ చెప్పినట్లే చేశాడు. తనను మహారాణితో పోల్చినందుకు వీరమ్మఎంతో సంబరపడి, భీముడు తెచ్చిన చీరను చాలా మెచ్చుకుంది.

వాడు, తండ్రితో జరిగిందంతా చెప్పి, “అరుణ ఈ ఇంటి కోడలైతే, అమ్మలో మార్పు తేగలదని నాకు ఆశగా వుంది,” అన్నాడు.

మర్నాడు వాడు పనిమీద పారుగూరుకు వెళుతున్నానని తల్లికి అబద్ధం చెప్పి, గంగవరం వెళ్ళాడు. వాడు కాలవకేసి రావడం అంత దూరంలోనే చూసిన అరుణ, గబగబా వాడి