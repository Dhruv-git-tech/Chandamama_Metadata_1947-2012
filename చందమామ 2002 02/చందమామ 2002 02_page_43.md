ప్రతిష్ఠానుపురానికి తిరిగి వచ్చాడు. రాజు తనకు ఘనస్వాగతం పలుకగలడని ఆశించాడు. అయితే, ఆయన ఆశించింది జరగలేదు. రాజు ఎందుకో ఉదాసీనత కనబరచాడు. దాంతో గుణాధ్యుడు తీరని ఆశాభంగానికి గురయ్యాడు. భరించరాని ఆవేదనతో, తాళపత్రాలతో దాపులనున్న కొండ శిఖరానికి వెళ్ళాడు. అప్పటికే సాయంకాలమయింది. ఆకాశు మేఘావృత్తమైవుంది. పెద్దమంట రగిలించాడు. ఆ మంట వెలుగులో తన సంకలనంలోని మొదటి భాగాన్ని తీసి ఆవేశంతో బిగ్గుగా చదివాడు. అది ప్రకృతికి సంబంధించినది. ఆయన కథలు చదువుతూంటే ప్రకృతి పులకరించింది. మేఘాలు నర్తించాయి; మెల్లమెల్లగా గాలులు వీచాయి. అయితే ఆయన తాళపత్రాలను అగ్నికి ఆహుతి ఇచ్చినప్పుడు గాలులు చండప్రచండంగా వీచాయి; మేఘాలు ఉరుములతో ప్రళయగర్జన చేశాయి!

ఆ తరవాత ఆయన రెండవభాగం చదువడం మొదలుపెట్టాడు. అది జంతువులకూ, పక్షులకూ, చెట్లకూ సంబంధించినది. ఆయన గట్టిగా చదువుతూ ఉంటే—తమ కథలను వినడానికి జంతువులు ఆయన చుట్టూ చేరాయి. పక్షులు

దాపులనున్న చెట్లమీదికి వచ్చి వాలాయి. చదువడం పూర్తిచేసి తాళపత్రాలను అగ్నిలో వేసినప్పుడు జంతుప్రత్తలు విలుపించాయి; పక్షులు గోలపెట్టాయి; చెట్లు మంటలనార్పడానికి ముందుకు వాలాయి. అయినా ప్రయోజనం లేకపోయింది!

అంతలో కొండమీద జరుగుతూన్న విలయాన్ని రాజుకు ఎవరో చెప్పారు. రాజు హుటాహిటిగా వచ్చి, గుణాధ్యుణ్ణి కౌగలించుకుని, అగ్నిని ఆర్పేలా చేశాడు. అయినా, అప్పటికే గుణాధ్యుడు ఐదు భాగాలుగా రచించిన బృహత్కథలోని నాలుగు భాగాలు అగ్నికి ఆహుతైపోయాయి!

పదకొండవ శతాబ్దంలో కాశ్మీరును పరిస్థితించిన అనుస్ర్యం ఆస్థానకవి సోమదేవుడు దానిని సంస్కృత భాషలోకి అనువదించాడు. తమ పుత్రుల దుష్ప్రవర్తన కారణంగా బాధాత్తు హృదయులైన వృద్ధ రాజదంపతులకు, సోమదేవుడు రచించిన ఈ కథలు ఎంతో ఊరట, ఓదార్పు కలిగించాయని చెబుతారు.

“ఆహా! కథల వెనక ఎన్నెన్ని ఆసక్తికరమైన కథలు ఉన్నాయి!” అంటూ ఆశ్చర్యపోయింది శ్యామల!

-(ఇంకావుంది)