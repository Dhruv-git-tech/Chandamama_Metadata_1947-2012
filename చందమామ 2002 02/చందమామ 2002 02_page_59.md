మండపంలో రాసి ఉన్నది పార్వతి చదవ బోతున్నదన్న వార్త క్షణంలో ఊరంతా పాకింది. ఊళ్ళో వాళ్లంతా అమితోత్సాహంతో మండపం వద్దకు చేరారు. పార్వతి వచ్చి, హడావుడిగా గోడకు కట్టిఉన్న తెర తొల గించి, అక్కడ రాసి ఉన్నదాన్ని గడగడా ఇలా చదివింది:

“చెయ్యగలవాళ్ళే దీన్ని పైకి చదవాలి. ఈ చెరువులో పది అడుగుల బురద పేరు కుని ఉన్నది. నేను ఇప్పుడే పారా, బుట్టా తీసుకుని, తిన్నగా అక్కడికి వెళ్ళి ఒంటరిగా ఈ బురద అంతా తీసేస్తాను, అందుకు మీరందరూ సాక్షులు.”

ఆమె చదవటం పూర్తిచెయ్యగానే ఎవరో ఆమె ముందు పారా, బుట్టా తెచ్చిపెట్టారు.

“ఇవి ఏమిటి?” అన్నది పార్వతి ఆశ్చర్యంగా.

“చూస్తూంటే తెలియడం లేదా? పారా, బుట్టా తల్లీ. వాటిని తీసుకుపోయి చెరువులో బురద తీయి,” అన్నారు అక్కడివాళ్ళు.

“నేను చదువుతానన్నాను గాని, పని చేస్తాననలేదే?” అన్నదామె.

“మేమంతా చదవలేని శుంతలమా, తల్లీ? దాన్ని చదివి వినిపించినవాళ్ళు రాసి నట్టు చెయ్యాలని అందులోనే స్పష్టంగా ఉన్నది గద! అందుకే ఎవరమూ ఆ రాసిన దాన్ని పైకి చదువలేదు. నువ్వముందూ వెనకా చూడకుండా తొందరపడి చదివేశావు. మారు మాట్లాడకుండా పారా, తట్టా తీసుకో. తప్పుతుందా మరి?” అన్నారు అక్కడి పెద్దవాళ్ళు.

పార్వతి తన స్థితికి బావురుమని ఏడ్చింది.

పెద్దవాళ్ళు ఆమెను ఓదార్చి, “తెలివితేట లను ఎప్పుడు బట్టితే అప్పుడు ప్రదర్శించ గూడదు. దేనికైనా సరే సమయం సందర్భం అంటూ పాటించాలి కదా?” అని హితబోధ చేశారు.

శివజ్ఞానపండితుడు తిరిగి వచ్చేసరికి పార్వతి పూర్తిగా మారిపోయింది. ఆమె అహం కారాన్ని అణచటానికి పండితులైన తన మిత్రులు చేసిన యుక్తి గురించి విని, తన కూతురు మారినందుకు ఆయన ఎంతో సంతోషించాడు.