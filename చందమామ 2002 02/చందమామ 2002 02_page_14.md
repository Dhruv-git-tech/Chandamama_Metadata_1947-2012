జయశీలుడు కత్తిని, కాలకాలుడి వక్షానికి
అడ్డుగా పెట్టి, సిద్ధసాధకుడు ఎక్కడ ఉన్నాడో
అని వెనక్కు తిరిగి చూశాడు. అంతలో
కాలకాలుడు హుమ్, అంటూ కత్తిని చేత్తో
పక్కకు నెట్టాడు.

జయశీలుడు చప్పున కాలకాలుడి
కంఠాని కేసి కత్తి విసిరాడు. ఆ దెబ్బకు వాడి
తల మొండెం నుంచి వేరయిపోయి, అంత
దూరానపడింది. మరుక్షణం తెగి కిందపడిన
తల ఎగిరెగిరి పడుతూ, బిగ్గరగా నవ్వి,
“జయశీలా! నిస్సంశయంగా నువ్వు మహా
సత్వుడివి. నా కంఠరక్తంతో తడిసిన నీ కత్తి,
అమోఘ శక్తులుగలదవుతుంది. వెళ్ళు,
నీవు కోరినవన్నీ ప్రయత్నించి సాధించుకో!”
అన్నది.

జయశీలుడు ఆ మాటలకు అబ్బుర
పాటు చెందాడు. అతడు తెగిపడిన తలను
సమీపించి కత్తితో దాన్ని అటూ ఇటూ కదిపి
చూశాడు; జీవం వున్నట్టులేదు. ఈ చచ్చిన
వాడెవడోగాని మంచి బలాఢ్యుడు. చెవు
లకూ, ముక్కులకూ వెండిపోగులూ; పుస్తె
మీసాలూ, కంఠానికి గట్టిగా బిగించివున్న
పూసలదండా, జయశీలుడి కంటబడినై.

అతడు కత్తిని తిరిగి ఒరలో పెట్టి, రక్షించ
మంటూ పరిగెత్తిన నల్లటి దుస్తులవాడి కోసం
చుట్టూ కలయజూశాడు. ఈసారి వాడెక్కడా
వున్న సూచనలే లేవు. వాడేమైవుంటాడు?
భయంతో గుండె పగిలి, ఈ చుట్టుపక్కల
వున్న చెట్లకింద ఎక్కడైనా పడిపోలేదు కదా!
ఇలా ఆలోచిస్తూ జయశీలుడు, తాను
ముందు పడుకున్న ఊడల మర్రికేసి
నడిచాడు.

ఇప్పుడు మర్రిచెట్టు కొమ్మల్లో గుడ్ల
గూబల అరుపులతో పాటు, దూరంగా
నక్కల కూతలు కూడా ప్రారంభమయినై.
ఇక అక్కడ తాను నిద్రించటం సాధ్యపడ
దనుకున్నాడు, జయశీలుడు. పైగా దాహంతో
అతడి నాలుక పిడచకట్టుకుపోతున్నది.

"రాత్రి మూడవజాము గడిచినట్టున్నది!
ఈ చుట్టుపక్కల ఎక్కడైనా కొలను లాంటిది
వుంటే దాహం తీర్చుకుని, స్నానం చేసి
తూర్పు తెల్లనవుతూండగానే నగరంలోకి
పోవాలి. దుస్తులు చీలికలూ వాలికలూ
అయివున్నా, నడుం నుంచి వేలాడుతున్న
కత్తి ఒరమీదా, పిడిమీదా వ్యీన్న నగిషీ పని
చూసి, నేనేదో గొప్ప కులీనుణ్ణనే జనం
అనుకుంటారు. ఈ చిరుగు దుస్తులకు
కారణం, అరణ్యంలో ఒకసింహాన్నెదుర్కొని
హోరాహారీగా పోరాడటం అని చెపుతాను!"
అనుకుంటూ జయశీలుడు మర్రిచెట్టు