తన భుక్తిగడిచే మార్గంకన్నా, ముందు రాజుగారు పడ్డ చిక్కుల గురించి తెలుసు కోవాలనిపించింది.

“అమ్మా, రాజుగారి కొడుకూ, కుమా రైల్వి ఏ శత్రురాజో రూస్యంగా ఎత్తుకుపోయి వుంటాడు. అంతేగదా?” అని అడిగాడు జయశీలుడు.

“అలా జరిగివుంటే చిక్కేమున్నది, నాయనా! శత్రురాజును చంపి కనకాక్ష రాజుగారు, తన పుత్రీ పుత్రుల్ని ఇంటికి తెచ్చుకునేవాడు. ఆ ఎత్తుకుపోయినవా డెవడో రాక్షసుడో, యక్షుడో అనుకుంటు న్నారు,” అన్నది వృద్ధురాలు.

ఆమె మాట ముగించే లోపలే ఇంటి ముందు కలకలం బయలుదేరింది. ఒకడు ఏడ్పు గొంతుతో, “అయ్యా, శృశానంలో నా తండ్రి తల నరికినవాడు ఇటే రావడం నా కళ్ళారా చూశాను. ఈ బ్రాహ్మణావిడ ఇంట్లో దీపం వెలుగుతున్నది. ఆమె ఏమైనా వాణ్ణి చూసిందేమో అడగండి,” అంటున్నాడు.

“ఒరే, కాటికాపరిమెధూ, నోరు మూసుకో! ఆ మహావీరుడు తల నరికింది, భూత ప్రేతాలకు పెద్దనని చెప్పుకునే కాలకాలుణ్ణి. సిద్ధ సాధకుణ్ణయిన నాకు, ఇలాంటివి క్షుణ్ణంగా తెలుసు!” అంటున్నాడు మరొ కడు కోపంగా.

వాళ్ళిద్దర్నీ పెద్దగా గదమాయిస్తూ మరొక గొంతు, “మీరిద్దరూ కాస్త నోళ్ళు మూయండి. చచ్చిన ముసలి కాటికాపరి మళ్ళీ ఎలా బతికాడు, అన్నదానితో పాటు సర్వం విచారించమని నగర రక్షకుణ్ణయిన నన్ను, మంత్రిగారు పంపారు. నాకు అడ్డు రాకండి!” అన్నది.

ఈ సంభాషణ విన్న జయశీలుడు, వృద్ధు రాలిని, “అమ్మా, నా కోసం నగర రక్షకుడూ, కొందరు భటులూ వచ్చినట్టుంది. నీ ఇంట నేను కనబడడం క్షేమమా లేక పెరటిద్వారం గుండా బయటికి వెళ్ళమన్నావా?” అని అడిగాడు.

వృద్ధురాలు జవాబు చెప్పేలోపలే, నగర రక్షకుడు ద్వారాన్ని సమీపించి, తలుపు తడుతూ, “లోపల వున్నవారెవరో వెంటనే తలుపు తెరుండి!” అంటూ అధికారస్వరంతో కేకపెట్టాడు.

— (ఇంకావుంది)