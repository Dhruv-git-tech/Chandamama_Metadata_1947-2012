దగ్గరకు వచ్చి, “మీ అమ్మ నిన్ను బాగా చీవాట్లు పెట్టిందా?” అంది, భీముడి మీద జాలిపడుతూ.

“లేదు, చీరను బాగా మెచ్చుకుంది. నీతో ఒక ముఖ్య విషయం మాట్లాడదామని వచ్చాను,” అన్నాడు భీముడు.

దానికి అరుణ ఆశ్చర్యపోయి, “ఏమిటా ముఖ్య విషయం?” అని అడిగింది.

భీముడు కాస్త బెరుకుబెరుకుగా, “నిన్ను పెళ్ళాడాలని వుంది,” అన్నాడు.

“నువ్వు నన్నడుగుతావేమిటి? మీపెద్ద లతో, మా పెద్దలను అడగమని చెప్పు,” అన్నది చిరాగ్గా అరుణ.

“పెద్దల సంగతి తర్వాత. నాకు నువ్వు నచ్చావు. నేను నీకు నచ్చానో లేదో తెలుసు కుందామనే, ఇప్పుడిలా వచ్చాను,” అన్నాడు భీముడు.

అరుణ ఒక క్షణం భీముడి ముఖంకేసి చూసి, “నువ్వు అందంగా వున్నావు. మంచి వాడివి. నచ్చావుకాబట్టే చీర ఎంపికలో నీకు సాయపడ్డాను,” అంటూ సిగ్గుపడింది.

అప్పుడు భీముడు, అరుణకు తన తల్లిని గురించి వివరంగా చెప్పి, “నీ తెలివి తేటలతో, మా అమ్మను మార్చగలవా? బాగా ఆలోచిం చుకో!” అన్నాడు.

ఆలోచించడానికి అరుణకు ఎంతోసేపు పట్టలేదు. ఆమెకు బిల్వమహర్షి గుర్తుకు వచ్చాడు. ఆయన ఒకసారి దేశసంచారం చేస్తూ, గంగవరం వచ్చి, కాలువ ఒడ్డున జారిపడ్డాడు. కాలు మడతపడడంతో ఆయన లేవలేక అవస్థపడుతూంటే, స్నానానికి వచ్చిన ఆడుల్లలు, ఆయన్ను అపహాస్యం చేయడేమే కాక, తొందరగా అక్కణ్ణించి వెళ్ళిపామ్మని కేకలు వేశారు.

అరుణ వాళ్ళను మందలించి, బిల్వమహర్షికి తగిన శుభ్రపచేసి లేవదీసి కూర్చోబెట్టింది. అప్పుడాయన అరుణతో, “అమ్మాయి, నీ సేవలకు సంతోషించాను. ఏదైనా వరం కోరుకో, ఇస్తాను!” అన్నాడు.

అయితే, ఏం కోరుకోవాలో అప్పటికి అరుణకు తెలియలేదు. ఆమె కొంత గడువు కోరింది. బిల్వమహర్షి సరేనని, “కళ్ళు మూసుకుని మూడుమార్లు నాపేరు తలచు కుంటే ప్రత్యక్షమై, నీ కోరిక తీరుస్తాను,” అని వెళ్ళిపోయాడు.

అరుణ ఇప్పుడు భీముడికి, బిల్వమహర్షి కథచెప్పి, “మీ అమ్మను మార్చడం మామూలు మనుషులవల్ల అయ్యే పనిలా కనిపించడం లేదు. మనం బిల్వమహర్షిసాయం అర్థిద్దాం!”