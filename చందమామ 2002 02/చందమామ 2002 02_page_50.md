భవిష్యవాణి!

చంద్రగిరి రాజు చతురవర్మ ఎప్పుడూ నవ్వుతూ, నలుగురినీ నవ్విస్తూండేవాడు. జీవితకాలం అతి స్వల్పమనీ, దానిని అన్ని వేళలా ఆనందంగా గడపాలనీ, ఆయన అభిప్రాయం. ఆయన అనునిత్యం జీవితంలో కొత్తదనం కోరుకునేవాడు.

ఒకనాటి సాయంకాలం రాజూ, రాణీ ఉద్యానవనంలో విహరిస్తున్నారు. ఉన్నట్టుండి చతురవర్మ, రాణీకేసి తల తిప్పి, “ఇవన్నీ మనం రోజూ చూసే చెట్లూ, పువ్వులూ, అంతేగదా! కొత్తదనం కోసం ఏవైనా కమ్మని కబుర్లు చెప్పు,” అన్నాడు.

భర్తమాటలకు రాణి చిన్నగా నవ్వి, “ఇది మరీ బావుంది! రోజూ మీ కోసం కొత్తకొత్త కబుర్లు నేనెక్కడినుంచి మోసుకురాగలను,” అన్నది.

రాజూ కొద్దిసేపు ఏదో ఆలోచిస్తూ ఊరు కుని, “చూడు, మనకు ఈపూట ఆ తోటమాలితో కాలక్షేపం,” అని దూరంగా

చెట్లపాదుల్లో పనిచేసుకుంటున్న తోటమాలిని చుట్టుట్లు చరిచి పిలిచాడు.

తోటమాలి పరుగున వచ్చి, ఆయన ముందు చేతులు కట్టుకుని నిలబడ్డాడు. రాజూ తనమెడలోని ముత్యాలహారు తీసి వాడిచేతిలో పెట్టాడు. అనుకోకుండా లభించిన అంత విలువైన బహుమతికి, తోటమాలి ఏమిచేయ బోతాడో చూడాలని రాజూ ఆలోచన. అయితే, తోటమాలి హారాన్ని దుస్తుల్లో దాచుకుని, అక్కణ్ణించి మెనుదిరిగాడు.

తోటమాలి ప్రవర్తనకు నిర్ఘాంతపోయిన రాజూ, “ఒరే, నీకు ఎటువంటి కారణం లేకుండానే వేల విలువచేసే హారం బహూక రించాను. అయినా నీకు రవ్వంత ఆశ్చర్యం, ఆనందం కలిగినట్టులేదు! ఎందువల్ల?” అని అడిగాడు.

“ప్రభూ! మీరు ఈ రోజో రేపో హారం ఇస్తారని, నాకు ముందే తెలుసు,” అన్నాడు తోటమాలి.