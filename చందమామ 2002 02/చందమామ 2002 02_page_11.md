కూర్చోవడం ఎందుకు?” అంటూ హితబోధ చేశాడు.

జయశీలుడు కొంచెంసేపు వౌనంగా ఆలోచిస్తూ పూరుకుని, “దేవశర్మా, నువ్వు నిజమైన మిత్రుడివ్వదగిన సలహా ఇచ్చావు,” అన్నాడు.

దేవశర్మ ఏదో జవాబివ్వబోయేంతలో, జూదగృహం ముందు కలకలం బయలు దేరింది. కృషాణజిత్తు అనే రాజుగారి అశ్వ దళనాయకుడు, వెంట మరి నలుగురు భటులు రాగా, జూదగృహం ప్రవేశించి, అక్కడ వున్నవాళ్ళను కొరడాతో ఎడాపెడా కొట్టసాగాడు.

ఇది చూసిన జయశీలుడు, “అయ్యా, ఏమిటీ దురన్యాయం? మీ బోటివారికి ఇది ఏమాత్రం ధర్మం అనిపించుకోదు,” అన్నాడు బాధగా.

“ఆహా, వ్యసనపరుడైన జూదరి నాకు ధర్మబోధ చేయటం! అద్భుతం!” అంటూ కృషాణజిత్తు, జయశీలుణ్ణి కొరడాతో గట్టిగా కొట్టాడు.

జయశీలుడు దెబ్బ తగలగానే, చర్రున ఎగిరి, దాపులనున్న కర్రతో కృషాణజిత్తు తల మీద గట్టిగా మోదాడు. దెబ్బతింటూనే కృషాణజిత్తు అబ్బా అంటూ ఒక్క అరుపు అరిచి, కత్తి దూయబోయాడు. అంతలో జయశీలుడు అతడి నడుం మీద బలంగా ఒక్క తన్ను తన్నాడు.

కృషాణజిత్తు ఒక చావుకేక పెట్టి కిందపడి లేచి, తన గురాన్కెక్కి పారిపోజూశాడు. అయితే, జయశీలుడు అతడివెనకగా గుర్రం మీదదూకి, ఒకచేత్తోదాని కళ్ళాలు పట్టుకుని, రెండవ చేత్తో కృషాణజిత్తు జుట్టు పట్టుకుని, మోచేతులతో అతణ్ణి కుమ్మసాగాడు. గుర్రం అలవాటు ప్రకారం పోయి రాజభవనం ముందు ఆగింది.

ఆ సమయంలో, రాజుగారు భవనం పైభాగాన నిలబడి, మంత్రితో ఏవో సంప్రదాయకు పిలిచి, “నడివీధిలో గౌడవచేస్తూన్న ఆతాగు బోతు వెధవల్ని, నా దగ్గరకు తీసుకురా,” అని ఆజ్ఞాపించాడు.

నౌకరు, కృషాణజిత్తునూ, జయశీలుణ్ణి వెంటబెట్టుకుని రాజుగారి దగ్గరకు వచ్చాడు. రాజు తన అశ్వదళనాయకుణ్ణి గుర్తుపట్టి, “జిత్తూ! నువ్వు, నా అశ్వదళనాయకుడివి. రాజవీధిలో గుర్రం మీద, సిగ్గుమాలిన ఈ దొమ్మరి విద్యాప్రదర్శన ఏమిటి?” అని గద్దించి అడిగాడు.