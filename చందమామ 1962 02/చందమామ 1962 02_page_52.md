గొప్ప పంశంలో పుట్టినవాడు కానప్పటికీ మా తండ్రిగారు ఆయన కాలంలో బాగ్దాడు లోని వర్తకు లందరిలోకి గొప్ప ధనికుడు, గౌరవం పొందినవాడు. ఆయనకు నగరం అన్నిమూలలా దుకాణాలుండేవి. ఆయన ఆస్తికి నేను వారసుణ్ణి అయాక ఏ లోటూ లేకుండా సుఖంగా జీవిస్తూ, నేను ఆనందం పొందుతూ, నా ఆప్త మిత్రులకు ఆనందం చేకూర్చుతూ, ఒడుదొడుకులు లేక ప్రశాంతంగా కాలం వెళ్ళబుచ్చ సాగాను.

ఇలా ఉండగా, ఒక నాడు నేను ఒక దుకాణం ముందు కూచుని ఉన్న సమయంలో, ఒక చక్కని ఆడపిల్ల దుకాణం

బయట నిలబడి, “అబూ అల్ హసన్ ఇబన్ అహ్మద్ దుకాణం ఇదేనా?” అని అడిగింది. అప్పుడే యౌవనంలోకి ఆడుగు పెడుతున్న ఆ పిల్లను చూస్తూనే నాకు ప్రేమ పుట్టు కొచ్చింది. నేనే అహ్మద్ ననీ, అది నా దుకాణమేననీ నేను చెప్పిన మీదట ఆమె లోపలికి వచ్చి కూచుని, “నాకు మూడు పందల దీనారాలు కావాలి. మీ గుమాస్తాను ఎంచి ఇవ్వ మనండి!” అని ఆజ్ఞాపించింది. నా ఆజ్ఞ ప్రకారం నా షరాబు ఆమెకు డబ్బిచ్చాడు. ఆ డబ్బు తీసుకుని, వెళ్ళి వస్తాననికూడా చెప్పకుండా ఆమె తీవ్రిగా తన దారిన వెళ్ళిపోయింది.