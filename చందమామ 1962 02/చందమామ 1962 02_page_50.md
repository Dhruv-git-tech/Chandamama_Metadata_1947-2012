ఖిలీఫాల సాత్ము

ఖిలీఫా హారూన్ అల్ రషిద్ మనమడికి మనమడైన అల్ ముతనిద్ బిల్లా అనే ఆయన అరవ ఖిలీఫాగా బాగ్దాడు నగ రాన్ని పరిపాలించిన కాలంలో ఒక సంఘ టన జరిగింది.

ఒకనాడు ఖిలీఫా తన అంతరంగికు డైన హమ్మూన్తో సహా మారు వేషంలో నగరమంతా తిరుగుతూ ఒక పాలరాతి ఆసనంపై కూచుని విశ్రాంతి తీసుకుంటూ ఉండగా ఆయన కెదురుగా ఒక తోటా, తోట మధ్య కనపడి కనపడకుండా ఉన్న ఒక అందమైన భవనమూ కనిపించాయి. ఖిలీఫా బుద్ధి నిశితమైనది. అందుచేత ఆయన ఆ ఇల్లు గలవాడి అధిరుచులూ, బుద్ధీ దొడ్డవి అని గ్రహించాడు.

అంతలోనే ఆ ఇంటికి చెందిన ఇద్దరు నోకరు కుర్రవాళ్ళు తమలో తాము అను కుంటున్న మాటలు ఖిలీఫా చెవినపడ్డాయి.

"ఇవాళ అయ్యగారికి అన్నం సయించదు. ఆయన పంక్తిన భోజనం చెయ్యటానికి ఒక్క అతిథి అయినా రాలేదు," అని ఒక కురాడు అన్నాడు.

"ఎవరైనా తేట చూడటానికి వచ్చినా ఎంతో బాగుండును," అని రెండోవాడన్నాడు. ఈ మాటలు విని ఖిలీఫా తన అనుచరుడితో, "విన్నావా, హమ్మూన్? అస్తమాసం అతిథుల కోసం అలమటించే ఈ పెద్దమనిషి చాలా విచిత్రమైన వ్యక్తి కాదూ?" అన్నాడు.

"అటువంటి మనిషి పరిచయం తప్పక సంపాదించ దగినదే," అన్నాడు హమ్మూన్. అతను ఖిలీఫా అనుమతితో ఆ కురాళ్ళను సమీపించి, "ఇద్దరు దూరదేశపు వర్తకులు దర్శనానికి వచ్చారని మీ యజమానితో చెప్పండి," అన్నాడు. కురాళ్ళు పరమాసందంతో పరిగెత్తి పోయారు.

సి. మాధవరావు