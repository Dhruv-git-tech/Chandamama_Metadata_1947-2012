విద్యాధర గంధర్వులు
విశ్వే దేవతలందరు
తన కూడిగ మొనరింపగ
తారకు డేలిక యయ్యెను.

వాని కంట బడిన మునులు
ప్రాణముతో బయట పడరు;
వానిచేత నాశనమ్ము
కాని యజ్ఞమొకటి లేదు!

తనను గెలుపలేక శివుడు
వసముల పాలయ్యెననుచు,
విష్ణు వసలు లేదటంచు
విజ్ఞవిగుచుండె నతడు.

వాని గెల్చునట్టి వీర
సేనాపతి మాకు నిమ్ము ”
అని యడిగిన బ్రహ్మదేవు
డాలోచన చేసి పలికె.

"అమరులార! మీ కోరిక
సమకూరెడు నికమీదట;
తారకు నేనిపుడు చంప
ధర్మము కా దిది వినుండు.

శివు డిప్పుడు హిమగిరిపై
చేరి తపము చేయుచుండె;
పార్వతి యాతని ప్రక్కన
పరిచర్యలు జరుపుచుండె.

వా రిద్దహికిని పుట్టిన
వా డాతని చంపగలడు;
కావున ఈశ్వరుడామెను
కైకొను నట్లానరింపుడు.”

అని యానతి యొసగి బ్రహ్మ
అంతర్ధాసము చెందెను;
ప్రమదముతో ఇంద్రాదులు
అమరావతి కరుదెంచిరి. —(సశేషం)