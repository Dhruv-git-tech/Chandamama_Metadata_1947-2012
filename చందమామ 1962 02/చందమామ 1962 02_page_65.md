పడ్డాడు, వాడి చెయ్యి దోక్కుపోయి రక్తం కారింది. రాజకుమార్తె తన చీరె కొంగు చించి సోములు గాయానికి కట్టు కట్టింది.

తరవాత సోములు తనకు నిద్ర వస్తున్న దని చెప్పి తన ఇంటికి వెళ్ళిపోయాడు. పంటవాడు రాజకుమార్తెను ఆమె ఇంటికి చేర్చాడు. వాడు రాజుగారితో, “మహారాజా, ఎలాగో నేనా మూడు తలల రాకీసుణ్ణి చంపి అమ్మాయిగార్ని కాపాడాను. రాకీసుడు బెదిరించి వెళ్ళినాక తమరు, ఎవరన్నా ఆ రాకీసుణ్ణి చంపగలిగితే వాడికి అమ్మాయి గారి నిచ్చి చేస్తామన్నారు. అందుచేత ‘నాకు అమ్మాయిగారి నిచ్చి చెయ్యాండి,” అన్నాడు.

రాకీసుణ్ణి చంపిన సోములు రాజుగారితో ఆ సంగతి చెప్పడని పంటవాడు రూఢి చేసుకున్నాడు. చెప్పేవాడైతే వాడు సరాసరి ఇంటికి వెళ్ళి నిద్రపోడు. ఇక రాజకుమార్తె తనను కాదని పశువుల కాపరిని పెళ్ళాడదని వాడనుకున్నాడు.

రాజుగారు పంటవాడి మాట సమ్మి మర్నాడే పెళ్ళి ఏర్పాటు చేశాడు. తెల్లవారి నిద్ర లేస్తూనే రాజకుమార్తె తనకు పంట వాడితో పెళ్ళి కాబోతున్నదని తెలుసుకుని, తండ్రిని ఇదేమిటని అడిగింది. అంతా విని ఆమె తన తండ్రితో, “నన్ను ఇవ్వదలిస్తే సోములు కిప్పండి. మూడు తలల రాకీసుణ్ణి చంపినవాడు అతనే!” అన్నది.

రాజుగారు సోముల్ని పిలిపించి అడిగితే తాను చంపిన రాకీసులందరి జాబితా చెప్పి, తాను వాళ్ళు గుహలో దాచుకున్న పెట్టడు బంగారమూ, పెట్టడు వెండి ఇంటికి తెచ్చు కున్న సంగతికూడా బయటపెట్టాడు.

ఆన్నిటికన్నా సోములు నిండుకుండ లాటి వాడన్నది రాజుగారికి ఎక్కువగా నచ్చింది. తనకు అంతకన్న మంచి ఆల్లుడు దొరకడని ఆయన తన కుమార్తెను సోములు కిచ్చి పెళ్ళిచేసి, అబద్దాలాడిన పంటవాణ్ణి నగరం నుంచి వెళ్ళగొట్టాడు.