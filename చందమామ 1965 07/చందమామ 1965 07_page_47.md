చివర కతను, “నేను గలిచిన బంగార మంతా నా కిచ్చెయ్యండి,” అన్నాడు. దాని కూడా దేవతలు జవాబివ్వలేదు. జూదంలో ఓడిపోయి, డబ్బివ్వక, మాట్లాడ కుండా ఊరుకున్న వారిని రంపాలతో కొయ్యటం రివాజు. ఆందుచేత తింతాకరాళుడు దేవత లను కొయ్యటాని కొక రంపం పట్టుకొచ్చాడు. దాన్ని చూసి భయపడి దేవతలు అతనికి తాము ఓడిపోయిన ధన మంతా ఇచ్చారు.

అది మొదలు తింతాకరాళుడు ప్రతిరాత్రి మాతృదేవతలతో జూద మాడి బంగారం గలుచుకో సాగాడు. ఇది ఇలా ఎంత కాలం జరుగుతుందో సన్నదిగులు

మాతృదేవతలకు పట్టుకున్నది. అది చూసి చాముండదేవి వాళ్ళతో, “వాడు పందెం పెట్టి జూదానికి పిలిచినప్పుడు, మేం తప్పు కుంటున్నా మని చెబితే మీరు ఆటలో లేనట్టే. ఈ సారి వాడితో ఆ మాట చెప్పండి,” అన్నది.

తింతాకరాళుడు వచ్చి జూదానికి రమ్మని పిలవగానే గుడి మీద ఉండే దేవత లందరూ, “మేం తప్పకున్నాం,” అనేశారు. దానితో అతని ఆట కట్టయింది. అతను తిన్నగా మహాకాళుడి పద్దకే వెళ్ళి, ఆ దేవుణ్ణి ఆటకు పిలిచాడు. “నేను తప్పకున్నాను,” అన్నాడు మహాకాళుడు కూడా.

వెంటనే తింతాకరాళుడు దేవుడి కాళ్ళు రెండూ పట్టుకుని, “స్వామీ, నా దురదృష్టం మూలాన నీవు కూడా లోభివైపోయావా? మూడు లోకాలూ భరించగలవు గాని, నా పంటి దరిద్రుణ్ణి భరించలేవా? నీతో మాట్లాడిన నేను మళ్ళీ జూదరులతో ఏమని మాట్లాడను? నన్ను నీవే ఎలాగైనా అనుగ్రహించాలి,” అని ప్రాధేయపడ్డాడు.

“ఒరే, భయపడకు. నీ కే లోటూ రాకుండా నేను చూస్తాను. నీ విక ఇక్కడే ఉండిపో,” అన్నాడు మహాకాళుడు. తింతా కరాళుడు అక్కడే కాలం గడపసాగాడు.