ఈ మాట విని ఉత్తముడు రధ మెక్కి అనేక ప్రదేశాలు గాలించి, చివర కొక ముని ఆశ్రమం చేరాడు.

ఆ ముని రాజు కోసం అర్హ్యం తెమ్మని శిఘ్యడితో అన్నాడు. శిఘ్యుడు గురువు చెప్పినట్టు చెయ్యక, “కొంచెం ఆలోచించండి,” అన్నాడు గురువుతో.

అప్పుడు ముని రాజు పరిస్థితి జ్ఞప్తికి దెచ్చుకుని, “రాజా, ఒక పక్షం రోజులు కర్మ త్యాగం చేస్తే బ్రాహ్మణుడు సైతం అస్పృశ్యు డౌతాడంటారు. నీవు ఏడాది పాటు నీ భార్యను వదిలి పెట్టావు,” అన్నాడు కోపంగా.

ఉత్తముడా మాట విని వెల వెల పోయాడు. అతనా మునికి తాను వచ్చిన పని చెప్పగా ముని దివ్యదృష్టితో చూసి, “సుశర్మ భార్యను బలాకుడనే రాక్షసుడు తీసుకుపోయి కుత్పలావత మనే అర ణ్యంలో ఉంచాడు. నీ వామెను తీసుకు పోయి సుశర్మ కిచ్చి, సీకు కలిగిన పాపం ఆ బ్రాహ్మణుడికి కలగకుండా చూడు,” అని చెప్పాడు.

ఉత్తముడు బలాకు డుండే చోటికి వెళ్ళి, ఆక్కడ సుశర్మ భార్య ఉన్న సంగతి తెలుసుకుని, బలాకుడితో, “ఏం కోరి నీ వామెను తెచ్చావు?” అని అడిగాడు.