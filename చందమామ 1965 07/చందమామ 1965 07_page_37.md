చిన్నరాణి కొడుకు అయిదేళ్ళ వాడై ఉండగా ధనంజయుడు తిరిగి వచ్చాడు. దేశాటన చేస్తూ అతను అనేక విజయాలు సాధించి, అంతులేని ధనమూ, పరివారమూ వెంటబెట్టుకుని స్వదేశానికి చేరుకున్నాడు. అత నింకా తన తండ్రి కోటను సమీపించక ముందే, ఎవరో మహావీరుడు పెద్ద సైన్యంతో కోట పైకి వస్తున్నా డన్న వార్త రాజుకు చేరింది.

ఈ వార్త చేరవేసినపాళ్ళు ఒకప్పుడు యువరాజును బాగా ఎరిగినవాళ్ళేగాని, అతను పూర్తిగా మారిపోయి ఉండటం చేత గుర్తు పట్టలేకపోయారు.

ఎవరో తన పైకి దండెత్తి వస్తున్నారని భయపడి రాజు తన మంత్రిని సపరివారంగా ధనంజయుడి వద్దకు పంపాడు. మంత్రి కూడా ధనంజయుణ్ణి గుర్తుపట్టక, “మహారాజా, తమ రెవరో తెలియదు. మాతో యుద్దం చెయ్యకుండా తమ దారిన తాము వెళ్ళిపోయిన పక్షంలో దారి ఖర్చుకు మా రాజుగారు రెండువేల వరహా లిచ్చుకుంటారు,” అన్నాడు.

ధనంజయుడు నవ్వి, “నా దారి కోట లోకే. నేనీ దేశపు యువరాజును. మహామంత్రి, నన్ను మీరు కూడా గుర్తించ లేదా?” అని అడిగాడు.

మంత్రి పరమానందం చెంది, అతనితో ఈ మధ్య కాలంలో జరిగిన దంతా చెప్పి, “ఇప్పుడు నీ తల్లి గుర్తిదై గోరింట అడవిలో ఆరుకోసుల దూరాన ఉంటున్నది. రాజు గారి కిప్పుడు మరొక యువరాజు పెరిగి వస్తున్నాడు,” అని చెప్పాడు.

ధనంజయుడీ వార్త విన్నాక కోట ప్రవేశించక తన పరివారంతో సహా తల్లి ఉంటున్న మేడకే వెళ్ళాడు. కొడుకు కంతం వింటూనే అతని తల్లి కంట జలజలా ఆనందాశువులు రాలి, ఆమెకు పోయిన దృష్టి తిరిగి వచ్చింది.