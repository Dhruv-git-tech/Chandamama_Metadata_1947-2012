ఒకనాటి రాత్రి భైరవుడు అతనితో, “ఒరే, ఈ సమయంలో కొందరు అప్సరలు మహా కాళీ తీర్థంలో స్నానాలు చేస్తున్నారు. వారు గట్టున పెట్టుకున్న బట్టలన్నీ చప్పున పట్టుకురా. వారిలో కళావతి అనే అప్సర ఉన్నది. అది నిన్ను పెళ్ళాడటానికి ఒప్పుకున్న దాకా వారి బట్టలు వారి కివ్వకు,” అని సలహా ఇచ్చాడు.

తింరాకరాళుడు అలాగే చేశాడు. అతను కళావతిని తన కిస్తే గాని బట్ట లివ్వనంటే, మిగతా అప్సరలు సమ్మతించారు. ఎందు కంటే కళావతికి అదివరకే ఇంద్రుడి శాపం ఉన్నది. స్వర్గం చూసి ఆసందించటానికే

తప్ప, భూలోకంలో ఉండే సుఖాలు అక్కడ లేవని కళావతి అక్షేపించింది. అది తెలిసి ఇంద్రుడు, “మానవుణ్ణి పెళ్ళాడి భూలోక సుఖాలు అనుభవించు,” అని శపించాడు. ఆ శాపం ఇప్పుడు ఫలించింది. కళావతి తింరాకరాళుడికి భార్య అయింది. ఆమె పగలు దేవలోకానికి వెళ్ళి, రాత్రి కాగానే తన భర్త వద్దకు తిరిగి వస్తూండేది.

ఒకనాడు కళావతి తన భర్తతో, “రేపు రంభ ఇంద్రుడి ఎదట ఒక కొత్త నాట్యం చేస్తున్నది. అది ముగిసిన దాకా మే మంద రమూ అక్కడే ఉండాలి. అందుచేత నేను చాలా ఆలస్యంగా వస్తాను,” అన్నది.