“నా బాణాలు నా కియ్యి,” అంటూ కుర్రవాడు ఏడవసాగాడు.

కొడుకు ఏడుపు విని రాజు చిన్నభార్య వచ్చి, “ఏమిటి, నాయనా? ఎందు కేడు స్తున్నావు?” అని అడిగింది.

“ఈయ నెవరో వచ్చి నా బాణాలు పారేశాడు,” అన్నాడు రాజు చిన్నకొడుకు.

“ఇక నీ గోడూ నా గోడూ వినేవా రెవరు?” అన్నది చిన్నరాణి.

ధనంజయుడు బాణాలు వదిలిన దిక్కుగా నౌకర్లు బయలుదేరి వెళ్ళారు. ఎంత దూరం వెళ్ళినా వారి కా బాణాల జాడ తెలియలేదు.

చిన్నరాణి అంతఃపురంలో ఆడావుడిగా ఉన్నట్టు రాజుకు తెలిసింది. ఆయన వచ్చి తన చిన్న భార్యను, “ఏమిటి గౌడవంతా?” అని అడిగాడు.

“ఆ అబ్బాయి ఏడి బాణాలు పారేశాడట,” అన్నది చిన్నరాణి.

“ఆ అబ్బాయి ఎవరో కాదు, యువ రాజు. ఆ బాణాలు కూడా వాడివే, నీ కొడు కువి కావు,” అన్నాడు రాజు.

“అవును. మీరూ మీరూ ఒకటికా కేంజేస్తారు?” అని చిన్నరాణి దెప్పి పాడిచింది.

ధనంజయుడు తన తమ్ముణ్ణి బుజ్జగించి, “నీకు నేను మంచి బాణాలు చేయించి పెడతాను. ఏడవకు,” అని చెప్పి, తన తమ్ముడికి బాణాలు చేసి ఇవ్వమని పని వాళ్ళకు చెప్పి, తండ్రి వద్ద సెలవు పుచ్చు కుని తల్లి మేడకు వెళ్ళిపోయాడు.

చచ్చిపోయా డనుకున్న ధనంజయుడు తిరిగి వచ్చేశాడు. దానితో చిన్నరాణికీ, ఆమె కొడుకూడా పతనం సంప్రాప్త మయింది. ధనంజయుణ్ణి నిజంగానే చంపించాలను కుని చిన్న రాణి రాజవైద్యులను పిలిపించి, “ఏ మందులోనో విషం పెట్టి మీరు ధనం జయుణ్ణి చంపేస్తే మీకు మంచి బహుమానం ఇస్తాను,” అన్నది.