ధనంజయుడు నూరామడల దూరం
నుంచి బాణం వేశాడని తెలిసి రాకసిరాజు
అతనికి తన కూతురు నిచ్చి పెళ్ళి చేశాడు.
పెళ్ళి కాగానే ధనంజయుడు తన భార్యతో
తాను వచ్చిన పని చెప్పాడు.

“నేను రాకసులను పెంచుతున్నాను.
జీవలంకలో అసలు రాకసు లున్నారు.
నా పెంపుడు రాకసులను జీవలంకకు
పంపితే వాళ్ళు కావలిసినంత పట్టు, రాకసులు నేసేది, తీసుకువస్తారు,” అన్నది
రాజు కూతురు.

ఈ విధంగా పది సంచుల రాకసిపట్టు
తెప్పించి, ధనంజయుడు తన భార్యతో సహా
కొందరు పెంపుడు రాకసులను కూడా
వెంటబెట్టుకుని తన దేశానికి తిరిగి
వచ్చాడు. ఆ రాకసులను చూస్తూనే చిన్న
రాణి తన తలనొప్పి నయమయిందన్నది.
వైద్యులు రాకసిపట్టు కాల్చి దానితో
మందు తయారుచేసి రాణి కిచ్చారు.

కొద్ది రోజులు గడిచాయి. చిన్న రాణి
ధనంజయుణ్ణి చంప టానికి వైద్యులతో
మరొక ఉపాయం ఆలోచించి, తిరిగి తల
నొప్పి వచ్చినట్టు పడుకున్నది.

రాజు వైద్యులను పిలిపించి ఏం చేయా
లని అడిగాడు.

“మహారాజా, రాకసిపట్టు వైద్యంతో
కూడా పురుగు సాంతం చావలేదు. పెద్దపులి
జున్నుపాలతో గాని ఈ వ్యాధి పోదు,”
అన్నారు వైద్యులు.

పెద్దపులులు ఉత్తరాన పులి రాజు
రాజ్యంలో ఉంటాయి. అక్కడికి వెళ్ళి,
ఈనిన పులులుగా చూసి, వాటి పాలు
పిండుకు రావాలి. ఈ పనికి పూనుకుని
ధనంజయుడు పులిరాజు పట్టణానికి బయలు
దేరాడు. ఆ పట్టణం చేరే సరికి అక్కడి
ధ్వజస్తంభానికి అతని బాణం గుచ్చుకుని
ఉన్నది. అతను పిలవగానే ఆ బాణం వచ్చి
అతని చేతిలో పడింది.