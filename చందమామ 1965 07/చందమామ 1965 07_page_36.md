జగత్సేను డనే రాజుకు ధనంజయు
డనే కుమారు డుండేవాడు. అతను సకల
విద్యల లోనూ ఉత్తీర్ణుడై, విలువిద్యలో
ప్రత్యేకమైన ప్రావీణ్యం సంపాదించాడు.
అతనికి యుక్తవయసు రాగానే తండ్రి
యువ రాజ్యాభిషేకం చేయ తలపెట్టి
అందుకు ప్రయత్నాలు సాగించాడు. కాని
ధనంజయుడికి మరికొంత కాలం స్వేచ్ఛగా
గడపాలనీ, ప్రపంచం నాలుగు మూలలూ
చూడాలనీ కోరిక పుట్టింది. అయితే తాను
దేశసంచారం పోతానంటే తల్లిదండ్రులు
ఒప్పుకోరు, ఎందుకంటే అతను వారికి లేక
లేక పుట్టిన కొడుకు.

అందుచేత ధనంజయుడు తన
తండ్రికి గాని, తల్లికి గాని తెలియకుండా
ఇల్లు విడిచి దేశాటన మీద బయలుదేరాడు.
రాజు తన కొడుకు కోసం ఎంతగానో వెతి
కించాడు, కాని ప్రయోజనం లేకపోయింది.

రాజుగారు దిగులు పడిపోయాడు. రాణి తన
కొడుకు కోసం అనేక మాసాల పాటు
కంటికీ మంటికీ ఏకధారగా ఏడిచి, కళ్ళు
పొగొట్టుకున్నది. ధనంజయుడు చచ్చిపోయి
నట్టే అందరూ భావించారు. అతని కోసం
యిక వెతికించి లాభం లేదనుకున్నారు.

కొంత కాలం గడిచింది. ప్రత్యశోకంతో
అదే పనిగా కుములుతూ, కళ్ళు కూడా
పొగొట్టుకున్న భార్యతో విసుగెత్తి రాజు
ఆమెను వదిలేసి, మరొక భార్యను చేసు
కున్నాడు. ఆయన పెద్ద భార్యకు దూరాన
అరణ్య ప్రాంతంలో ఒక మేడ కట్టించి,
అక్కడే ఆమెకు అవసరమైన వసతులన్నీ
ఏర్పాటు చేశాడు. కాలక్రమాన చిన్నరాణి
ఒక కొడుకును కన్నది. వాడి అచ్చట్లూ,
ముచ్చట్లూ చూసుకుంటూ రాజు తన పెద్ద
కొడుకునూ, పెద్ద భార్యనూ పూర్తిగా
మరిచిపోయాడు.