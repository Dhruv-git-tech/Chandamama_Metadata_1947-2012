పాడుచెయ్యటం నా కష్టం లేదు. దేవుడి దయవల్ల మీరు పది కాలాలపాటు సుఖంగా ఉండాలి! నే నిచ్చిన అలంకారాలను ఎల్లప్పుడూ ధరిస్తూ ఉండు. నన్ను మాత్రం మరిచిపోకు. నీ హృదయరత్తాన్ని నిర్మలంగా ఉంచుకో!” అన్నది.

ఆమె కంఠం గద్ధదం కావటమూ, ఆమె కళ్ళ నిండా నీరు నిండటమూ తిలోత్తమ గమనించింది; “అక్కా, నువు దుఃచ్ఛిస్తున్నా వెందుకూ?” అంటూ తాను కూడా ఏడుపు గొంతు పెట్టింది.

ఈ మాటతో ఆయషా కళ్ళవెంట కన్నీరు ధారగా కారసాగింది. ఆమె అక్కడ ఒక్క కుణం కూడా వుండలేక గబగబా వెళ్ళి తన పల్లకీలో ఎక్కేసింది.

ఆయషా తన ఇంటికి చేరే సరికి రాత్రి ఇంకెంతో లేదు. ఆమె తన దుస్తులు విప్పేసి మామూలు వస్త్రాలు ధరించి, చల్లగాలి కోసం కటికీ వద్దకు వెళ్ళి అక్కడ

నిలబడింది. ఆకాశాస ఆనంతమైన నక్షత్రాలు ధగధగా ప్రకాశిస్తున్నాయి. దిగువన కోట చుట్టూ ఉన్న అగడ్తలో ఆకాశం ప్రతిబింబిస్తున్నది.

ఆయషా కటికీలో కూర్చుని ఏమి ఆలోచిస్తున్నదీ ఊహించటం కష్టం. ఆమె తన వేలి నుంచి ఒక ఉంగరం తీసింది. ఆ ఉంగరంలో విషం ఉన్నది. అది హాలాహలం లాటి విషం.

“ఈ విష రసాన్ని తాగితే నా తృష్ణయావత్తూ ఒక్క కుణంలో సమసిపోతుంది,” అనుకున్న దామె; కాని మరు కుణమే, “ఇందుకేనా భగవంతుడు నన్ను సృష్టించి ఈ ప్రపంచం లోకి పంపింది? ఈ కాస్త బాధనే సహించ లేకపోతే నా స్త్రీ జన్మ ఎంత నిరర్థకం? ఆదీగాక జగత సింహుడికి తెలిస్తే అత నేమనుకుంటాడు,” అనుకుని ఆయషా ఆ ఉంగరాన్ని అగడ్తలోకి గిరాటు వేసింది. —(అయిపోయింది)