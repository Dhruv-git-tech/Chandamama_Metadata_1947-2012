అనంతరం దుర్యోధన, శకుని, దుశ్శాసనులు కర్ణుడితో కలిసి మంత్రాలోచన చేశారు. అప్పుడు దుర్యోధనుడు కర్ణుడితో, “భీష్ముడూ, ద్రోణుడూ, శల్యుడూ ఎందు చేతనో పాండవులను బాధించలేక పోతున్నారు. పాండవులు అపజయమన్నది లేక మన సైన్యాన్ని నాశనం చేస్తున్నారు. రోజు రోజుకూ నా సేన తరిగిపోతున్నది. దేవుడూ, పాండవులూ కూడా నాకు పరాభవం కలిగిస్తున్నారు. నేను పాండవులను ఎలా జయిస్తానో తెలియకుండా ఉన్నది,” అన్నాడు.

దానికి కర్ణుడు, “మహారాజా, భీష్ముడు యుద్దం విరమించనీ, నేను వచ్చి పాండవులను సోమకులతో సహా చంపేస్తాను. నా పరాక్రమం ఎలాటిదో భీష్ముడికి చూపుతాను. భీష్ముడికి పాండవుల మీద ప్రేమ, చూస్తూ చూస్తూ వారిని చంపడు, చంపలేడు కూడా. అందుచేత నువు వెంటనే భీష్ముడి శిబిరానికి వెళ్ళి, అయనను అస్త్రసన్యాసం చెయ్యమని చెప్పు. అయన అపని చేసిన మరుక్కణం పాండవులు చచ్చారే అనుకో!” అన్నాడు.

దుర్యోధనుడు తన తమ్ములనూ, ఇతరులనూ వెంటబెట్టుకుని భీష్ముడి వద్దకు వెళ్ళి, “తాతా, నీకు నా మీద కోపమో. లేక నా దురదృష్టమోగాని, నువు పాండవులను

రక్తిస్తున్నావు. నీ ఉద్దేశం వారిని రక్తం చటమే అయితే, యుద్దం విరమించి, యుద్ద భారం కర్ణుడి మీద ఉంచు. అతనూ, అతని బంధువులూ పాండవులను జయిస్తారు,” అన్నాడు.

ఈ మాటలు భీష్ముడికి ములుకులలాగా తగిలాయి. అయన కళ్ళు ఎర్రబడ్డాయి. అయన మూడు లోకాలనూ దహించే వాడిలాగా అయిపోయి, “దుర్యోధనా, ఇలాంటి మాటలు ఎందుకు అంటున్నావు? నా ప్రయత్నంలో లోపం ఏమిటి? శత్రువులను అపారంగా నాశనం చేస్తున్నాను. అర్జునుడు మహా వీరుడని నీకు తెలియదా? నిన్ను గంధర్వులు పట్టుకు పోయినప్పుడు కర్ణుడు

చందమామ