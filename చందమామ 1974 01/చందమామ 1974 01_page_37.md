సప్తగఢి రాజు కొడుకైన స్వర్ణకుమారుడు రాజోద్యానంలో తిరుగుతూండగా అతన్ని తుమ్మెద కుట్టింది. రాజుకూ, రాణికి చాలాకాలం పిల్లలు లేక వార్ధక్యంలో పుట్టిన స్వర్ణకుమారుణ్ణి వాళ్ళు ప్రాణంగా చూసుకునే వారు. వాడికి ఇప్పుడు ఎనిమిదేళ్ళు. వాడు కణంసేపు కళ్ళు ఎదట లేక పోతే వాళ్ళు తపించిపోతారు. స్వర్ణకుమారుడు తన తల్లి దండ్రులతో కలిసి ఉద్యానంలో సడుస్తూ ఉండగా నల్లని తుమ్మెద వాణ్ణి కుట్టింది. వాడు బాథకు ఏడవసాగాడు. నౌకర్లు వెంటనే వాణ్ణి రాజభవనంలోకి తీసుకుపోయి, అస్థానవైద్యుడి చేత చికిత్స చేయించారు. మందులు పనిచేసి కుర్రవాడు కొంత సేపటికి ఉపశమనం పొందాడు.

అ రాత్రి రాణికి ఒక వింత కల వచ్చింది. కలలో అమెకు ఒక దేవత కనిపించి, “రాణీ, నీ కొడుకును గురించి జాగ్రత్తపడు. వాణ్ణి కుట్టినది మామూలు తుమ్మెద కాదు, శాపం పొందిన రాకీసి, దాని కాటు ఎటువంటిదంటే, అది కుట్టిన వాడు క్రమంగా కిణించి, రోజుకు ఒక తులం చొప్పున బరువు తగ్గుతూ, చివరకు అస్థిపంజరం అయిపోతాడు. కావాలంటే నీ కొడుకు బరువు మంచి త్రానుతో రోజూ పరీక్షించు, నిజం నీకే తెలుస్తుంది,” అన్నది.

“దీనికి విరుగుడు ఏమిటి?” అని రాణి అడిగింది.

కాని అ ప్రశ్నకు సమాధానం చెప్పు కుండానే దేవత అంతర్ధాన మయింది.

రాణి అదిరిపడి లేచి, రాజును లేపి తన కల గురించి చెప్పింది.

“అదంతా నిజం అనుకోకు. కలలు కలలే,” అన్నాడు రాజు.