ఈ వార్త నిమిషాలమీద దొంగకు చేరింది. వాడు వీలైతే ఆ పెట్టెను కాజెయ్యాలని రజాక్ ఇంటిని వెయ్యి కళ్ళతో కనిపెట్టసాగాడు.

రెండురోజుల అవతల రజాక్, తన భార్యను ఎలా ఒప్పించాడోగాని, పెట్టె తీసుకుని రాజధానికి బయలుదేరాడు. అతనితోబాదే దొంగకూడా బయలు దేరాడు.

ఆ రోజుంతా ప్రయాణంచేసి రజాక్ ఆ రాత్రికి రాజధాని చేరుకుని, ఒక సరాయ్ లో దిగాడు. దొంగకూడా అందులోనే చేరాడు. ఒక మనిషి తనతోపాటే తమ పట్టణం నుంచి రావటం రజాక్ గమనించి, అతనే గజదొంగ అయి ఉండాలని నిశ్చయించుకున్నాడు. అతను తన పెట్టెను తన దగ్గిరే పెట్టుకుని పడుకుని, గాఢనిద్రలో ఉన్నట్టు గుర్రుపెట్టసాగాడు. అదే సమయమనుకుని దొంగ ఆ పెట్టెను తీసుకుని మర్నాడు ఉదయం సుల్తాను గారి దివాణానికి వెళ్ళాడు.

దొంగ తెచ్చిన పెట్టెను రాజభటులు సుల్తానుకు అందజేశారు. సుల్తాను ఆ పెట్టెను తెరిపించి చూస్తే, అందులో ఒక కాగితంమీద, “ఈ పెట్టె తెచ్చినవాడు ఫలానా పట్టంలోని గజదొంగ,” అని ఉన్నది. దానికింద రజాక్ పేరూ, ఊరూ, వీధీ ఉన్నాయి.

సుల్తాను దొంగను విచారణ జరిగే దాకా ఖైదులో ఉంచమని ఉత్తరు విచ్చాడు. ఇది కళ్ళారా చూసి రజాక్ సుల్తాను దర్శనం సంపాదించి, దొంగను పట్టిచ్చినది తానేననీ, తాను చాలా పేద వాడిననీ చెప్పుకున్నాడు.

దొంగ ఉండే ఇల్లు సోదా చేయించిన మీదట చాలామంది పోగొట్టుకున్న వస్తువులు దొరికాయి. దొంగకు సుల్తాను కారాగారశిక్ష విధిస్తూ, అతన్ని పట్టిచ్చిన రజాక్కు వెయ్యి బంగారు దీనారాలు బహుమతి ఇచ్చాడు. ఆ డబ్బుతో రజాక్ సొంతాన వ్యాపారం ప్రారంభించి, సుఖంగా జీవించాడు.