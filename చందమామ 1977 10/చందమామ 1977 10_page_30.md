మధ్యాన్నం దాటినాక 'సుబ్బయ్య ప్రభువు' అవతారంలో గురం మీద మహారీవిగా సూళూరుపట్టణం వెళ్ళి, వ్యాపారి వద్ద 1500 లకు చీరా, రవికే కొన్నాడు.

తరవాత వాటిని ఏంచెయ్యాలా అన్న సమస్య వచ్చింది. బారకూరి రాజకుమార్తె చాలా అందగత్తె అని తాను వినిఉన్న సంగతి అతనికి గుర్తుకు వచ్చింది. వ్యాపారి చేతనే ఆ చీరనూ, రవికెనూ ముచ్చటగా పాట్లం కట్టించి, 'మీరు బారకూరు వెళ్ళి, వీటిని అక్కడి రాజు కిచ్చి, సూళూరునగరం నిజాయితీ దత్తయువరాజు రాజకుమార్తికి కానుకగా పంపినట్టు చెప్పండి,' 'అన్నాడు.

ఈ పని చేసి పెట్టినందుకు గాను సుబ్బయ్య, వ్యాపారికి దారి ఖర్చులూ వాటినిమిత్తం మరో అయిదువందలు ఇచ్చాడు.

వ్యాపారి సుబ్బయ్య చెప్పినట్టే బారకూరు వెళ్ళి, చీరనూ, రవికెనూ అక్కడి రాజకుమార్తెకు అందజేశాడు. ఆమె వాటిని చూసి ముచ్చటపడి, వ్యాపారికి ఒక మణి ఇచ్చి, తనకు కానుక పంపినవారికి దాన్ని ఇయ్య మన్నది.

వ్యాపారి మళ్ళీ సూళూరు వచ్చి, పట్టణ వీధిలో సుబ్బయ్యను కలుసుకుని, రాజకుమార్తి ఇచ్చిస మణిని ఇచ్చాడు.

సుబ్బయ్య దాన్ని తీసుకోక, 'నేను తొందర పనిమీద పోతున్నాను. అందు