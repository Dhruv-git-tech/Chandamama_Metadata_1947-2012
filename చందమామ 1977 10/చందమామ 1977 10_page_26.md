మటలు పోశాయి. ఆయినా ధైర్యం తెచ్చుకుని, 'నేనూ దయ్యాన్నేలే !' అన్నాను. కొమ్మల్లో నుంచి వెర్రికేక వినిపించింది. దభీమని చెట్టుమీదినుంచి ఎవరో కిందపడ్డారు. నాకు అంతా అర్థ మయింది. వాడెవడో దయ్యంలా నటించి అందరినీ భయపెడుతున్నాడు ! వాణ్ణి మోసుకుని ఊళ్ళోకి వెళ్ళి, 'ఇదుగో మిమ్మల్ని పీడిస్తున్న దయ్యం,' అని, జరిగినదంతా ఊళ్ళోవాళ్ళకు చెప్పాను. వాళ్ళు తమ పీడ విరగడ అయినందుకు సంతోషించి, చందాలు వేసుకుని, నాకు కొంత డబ్బు ముట్టజెప్పారు."

శేషయ్య తన అనుభవాన్ని ఇలా చెప్పాడు :

"ఉద్యోగరీత్యా నేను పట్టణంలో స్థిర పడ్డాను. కాని ఉండడానికి ఇంకా ఇల్లు చూసుకోలేదు. పట్నంలో ఒక చివరగా పాడుపెట్టిన పెంకుటిల్లు ఉన్నది. అది దయ్యాల కొంప అని చెప్పుకునేవారు. నాకు దయ్యాలంటే భయంలేదు. అందుకని ఆ ఇంట ఉండటానికి నిశ్చయించాను. ఆ రాత్రి భోజనం చేసి, ముందు గది శుభ్రంచేసి, లోపల గడియపెట్టి, నిశ్చింతగా నిద్రపోయాను. ఒకరాత్రివేళ అలికిడికి మెలకువ వచ్చిండి. ఇల్లంతా రకరకాల చప్పుళ్లు !

లోపల గజ్జెలమోత ! తల తిప్పి చూస్తే ఏవో నీడలు కదలడం కనబడింది. ముందు భయంవేసింది. కాని పరిశీలనగా చూస్తే బయటి కొబ్బరిచెట్ల నీడలు వెన్నెలలో లోపలపడి, కదులు తున్నాయి. కాస్త ధైర్యం తెచ్చుకుని లోపల గదిలోకిపోయి చూశాను. వందల కొద్దీ ఎలుకలు ! అవి వీరవిహారం చేస్తూన్న చప్పుళ్ళే నేను విన్నది. నన్ను చూడగానే ఒక పెంపుడు పిల్లి మ్యావ్ అని అరిచి, దాని కాళ్ళకు కట్టిన గజ్జెలు చప్పుడు చేస్తూ, కిటికీ లో నుంచి బయటికి వెళ్ళిపోయింది. ఆ ఇంటి యజమాని, నేను ఆ ఇంట ఉండి దీపం