ఒకటి తెగ అరవసాగింది. అది విని శీలవతి, “ఓసీ, కాకీ ! ఎందుకలా ఆరుస్తావు ? ఒక పారపాటుచేసి నేను ఇల్లు వదిలిపెట్టవలసి వచ్చింది. ఇంకో సారి అలాచేస్తే నా భర్త ముఖం మళ్ళీ చూడలేనేమో !” అన్నది.

ఈ మాటలు విని ఆశ్చర్యపడి రత్నాకరుడు బండి దిగివచ్చి, “నువ్వు ఇప్పుడన్నమాటకు అర్థమేమిటి ?” అని కోడల్ని అడిగాడు.

“సువాసన ఉన్నందువల్లనే గంధపు చెక్కను అరగదీస్తారు. రంగు ఉండటం వల్లనే జేగురుగడ్డను చితకగొట్టి పాడి చేస్తారు. నా విశేషగుణాలే నాకు

శత్రువులైనాయి. నాకు పక్షుల భాషా, జంతువుల భాషా తెలుసును,” అన్నది శీలవతి.

ఆమెకు పిచ్చేమో ననుకున్నాడు రత్నాకరుడు. శీలవతి ఇంకా ఇలా చెప్పుకుపోయింది :

“కొన్నాళ్ళకితం అర్ధరాత్రివేళ అడ నక్కకూసింది. నదిలో ఒక స్త్రీ శవం కొట్టుకుపోతున్నదనీ, ఆ శవంమీద అభరణా లున్నాయనీ నక్క అంటున్నది. అది విని నేను ఖాళీకుండ తీసుకుని నదికివెళ్ళి, శవాన్ని నీటినుండి ఒడ్డుకు లాగి, దాని అభరణాలు తీసి కుండలోపెట్టి, ఆ కుండను గుర్తుగా ఒకచోట పాతిపెట్టి, శవాన్ని నక్కకు వదిలి, ఇంటికి తిరిగి వచ్చాను. ఈ చిన్న తప్పు చేసినందువల్ల నేను మీ అనుమానానికి గురి అయి ఈ స్థితికి వచ్చాను.”

రత్నాకరుడికి ఇదంతా విని ఆశ్చర్యమూ, కోడలిపైన జాలీ కలిగాయి. శీలవతి ఇంకా ఇలా చెప్పింది :

“అయితే నా పైన పశు పక్షాదులకు ఎంత అభిమానమో చూడండి. ఆ కాకి ఇంతసేపటినుంచి నాతో చెబుతున్నది, ఆ చెట్టుకింద పెద్ద నిధి ఉన్నదని !”

వెంటనే రత్నాకరుడు ఆ చెట్టుకింద