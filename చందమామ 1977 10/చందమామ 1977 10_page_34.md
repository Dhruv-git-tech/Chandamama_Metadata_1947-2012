రాముడికి స్వయంప్రభనూ, భీముడికి రత్నమాలనూ ఇచ్చి, తస దగ్గిర ఉన్న కొన్ని మణులుకూడా ఇచ్చి వాళ్ళను మరింత ఆనందపరచి పంపేశాడు.

సోముడికి సపర్యలు చేసిన కన్యకూడా అందమైనదే, అయితే ఆమె సోముడి మనసును బలంగా ఆకర్షించలేదు. అతని మనసు గుహలోని రత్నరాసుల మీదే ఉన్నది.

ఆ సంగతి గ్రహించి ముని అతనికి గుహకు వెళ్ళేదారి చెప్పి, “జాగ్రత్తగా అత్మరక్షణ చేసుకో,” అని హెచ్చరించాడు.

సోముడు క్షేమంగానే గుహకు చేరాడు. అతనికి దారిలో భయంకర ప్రమాదా లేవీ తటస్థపడలేదు. అతను గుహ నుంచి తాను మోయగలిగినన్ని మణిమాణిక్యాలు తీసుకుని, తన గ్రామానికి తిరిగి వెళ్ళక, నగరంలో పెద్దభవంతి కట్టించి, దాసదాసీజనంతో రాజవైభోగంగా జీవించసాగాడు.

కొంతకాలం ముగ్గురూ తృప్తిగానే జీవించారు. అయితే రాముడిలోనూ, భీముడిలోనూ అసంతృప్తి తలఎత్తింది. (భీముడి భార్య తన భార్యకన్న అందమైనదిగా రాముడికి తోచింది. రాముడి భార్య తన భార్యకన్న అందమైనదిగా

భీముడికి తోచింది.)

ఒక రోజు వాళ్ళిద్దరూ కలుసుకుని, “మనకన్న సోముడు అదృష్టవంతుడు. వాణ్ణి ఒక సారి చూసి వద్దం,” అనుకున్నారు.

వాళ్ళు వెళ్ళేసరికి సోముడి ఇల్లు రాజభవనం లాగున్నది. అక్కడి దాసీలు రంభను తలదన్నేలాగా ఉన్నారు. అయితే సోముడి ముఖంలో ఆనందం కనిపించలేదు.

రాముడూ, భీముడూ ఒక వారం రోజులు సోముడితో గడిపి, “మేం ముని ఆశ్రమానికి పోతున్నాం. అక్కడ మాకు కొంచెం పని ఉంది,” అన్నారు. సోముడు