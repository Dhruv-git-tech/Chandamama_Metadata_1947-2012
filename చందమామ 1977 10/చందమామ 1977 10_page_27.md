పెడతా నన్నదే చాలునని, అద్దెకూడా అడగకుండా నా కా ఇల్లు ఇచ్చేశాడు. దయ్యాలూ లేవు, భూతాలూ లేవు! అంతా మన భ్రమ !”

రాజయ్య తన అనుభవం ఇలా చెప్పాడు :

‘ఒకనాడు వీధివెంట పోతూ, ఒక ఇంటి ముందు చాలామంది మూగి ఉండడం చూశాను. ఆ ఇంట్లో ఒక అమ్మాయికి దయ్యం పూనిందిట. ఎవరో భూతవైద్యుణ్ణి పిలవమంటున్నారు. నాకు దయ్యాలంటే నమ్మకంలేదు. ‘ఈ భాగ్యానికి భూతవైద్య డెందుకు ? నేనే దయ్యాన్ని కణంలో వదలగొట్టగలను,’ అని చెప్పి, వెర్రిగా వాగుతున్న ఆ అమ్మాయిని పక్కగదిలోకి తీసుకు పోయి, ఆమె చెంపమీద చాచికొట్టి, ‘చెప్పు !’ ఈ దొంగనాటకం ఎందుకు ఆడుతున్నావో చెప్పకపోతే నీ కళ్ళన్నీ విరిచేస్తాను,’ అని బెదిరించాను. ఆ అమ్మాయి వెక్కి, వెక్కి ఏడుస్తూ, ‘నటించక ఏంచెయ్యను ?’ నా సవతి తల్లి నన్ను రాచి రంపాన పెట్టుతున్నది. ఇప్పుడు నన్ను ఒక ముసలి రోగిష్ఠికి ఇచ్చి పెళ్ళిచెయ్యాలని చూస్తున్నది. ఈ పెళ్ళి తప్పిపోవడానికే నేను నాటకం ఆడుతున్నాను,’ అన్నది. ఆమె మీద చెయ్యి చేసుకున్నందుకు పశ్చాత్తాపపడి, ‘ఈ నాటకం అనవసరం. నీ కష్టమెతే నేనే నిన్ను చేసుకుంటాను,’ అన్నాను. ఆమెను పెళ్ళాడాను కూడా. అందు చేత, దయ్యాలు పూనడం వొట్టి బూటకం. అసలు దయ్యాలంటూ ఉంటేగద, పూనడానికి ?”

బయట వర్షం నిలిచిపోయింది. ముగ్గురూ ఆ గదిలో తలా ఒక మూల సర్దుకుని పడుకు న్నారు. వాళ్ళు ముగ్గురూ వెంటనే నిద్రపోయారు. వాళ్ళు నిద్ర లేచేసరికి భల్లున తెల్ల వారింది. ముగ్గురూ ఉలిక్కిపడి లేచి కూర్చున్నారు.

ముసలిది లేదు ! పెంకుటిల్లు లేదు ! వాళ్ళు ముగ్గురూ శ్మశానంలో ఒక పెద్ద సమాధి మీద ఉన్నారు.