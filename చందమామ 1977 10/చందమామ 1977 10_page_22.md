హెచ్చుగా మెచ్చు కుంటున్నారు. ముఖ్యంగా అతని దాతృత్వాన్ని గురించి కథలుగా చెప్పుకుంటున్నారు. తాను కూడా దానశీలుడేగద! తనకన్న శాంతి సేనుడికి అంత కీర్తి ఎలా వచ్చింది? అవతలి దేశంలో తన పేరు తలుచుకునే వాళ్ళు ఉన్నారా, లేరా?

శూరసేనుడు కీర్తికోసం మరింతగా దానధర్మాలు చెయ్యనారంభించాడు. అందువల్ల అతని ఆశయం సిద్ధించక పోగా, అతను శాంతిసేనుడితో పోటీపడు తున్నాడన్నమాట పుట్టింది. దానితో అతనికి వెర్రెత్తిపోయింది. ఈర్ష్యా, అవమానమూ అతని మనస్సును దహించి, నిద్రా హారాలు లేకుండా చేశాయి.

చిట్టచివరకు అతను శాంతిసేనుడి గొప్ప ఏమిటో స్వయంగా తెలుసుకోవ టానికి నిశ్చయించాడు.

అతను తన రాజ్యాన్ని కొద్దికాలం పాటు మంత్రుల పరంచేసి, మామూలు దుస్తులు ధరించి, పడవ మీద నదిదాటి, శాంతిసేనుడి రాజ్యం ప్రవేశించి, ఒక ధర్మసత్రంలో బసచేసి, ప్రజలమధ్యతిరుగుతూ, వాళ్ళు అనుకునే మాటలు వినసాగాడు. దూరపు కొండలు నునుపు అన్నట్టుగా కాకుండా, శాంతిసేనుడి కీర్తి అతని దేశంలో కూడా హెచ్చుగానే ఉన్నది. ఇక తన పేరు స్మరించే వాళ్ళు శూరసేనుడికి అంతమందిలోనూ ఒక్కడూ కనిపించలేదు.