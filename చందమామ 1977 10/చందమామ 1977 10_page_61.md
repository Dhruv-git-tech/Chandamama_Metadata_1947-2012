శివాజీ ఆటలో ఓడాడు. “అమ్మా, నీకేం బహుమానం కావాలో చెప్పు?” అన్నాడతదు. జీజాబాయ్ గంభీరంగా ముఖం పెట్టి, “నాయనా, నాకు సింహగడ్ దుర్గం కావాలి!” అన్నది. ఆ జవాబుకు అంత శక్తిమంతుడైన శివాజీ కూడా నిర్విణ్ణుడయాడు. సింహగడ్ అంత తేలిగ్గా లభ్యమయే బహుమానం కాదు!

అయినా, తల్లి కోరిన బహుమానం యివ్వగలనని శివాజీ మాట యిచ్చి వున్నాడు! ఆ దుర్గంపై దాడి చేయగల దైర్యశాలి ఒకే ఒకడున్నాడు; అతడు తానాజీ మాలునరే. శివాజీ అతడి కోసం కబురంపాడు. తన కుమారుడి వివాహ వేడుకల్లో వున్న తానాజీ వెంటనే బయలుదేరి వచ్చాడు.

శివాజీ తన తల్లి కోర్కె గురించి తానాజీకి చెప్పాడు. తానాజీ నిన్నం కోచంగా అప్పటికప్పుడే మెరికల్లాంటి వేయిమంది సైనికుల్ని వెంటబెట్టుకుని, కారుచీకటిలో, జడివాసను కూడా లెక్క చేయకుండా సింహగడ్ కేసి బయలుదేరాడు.