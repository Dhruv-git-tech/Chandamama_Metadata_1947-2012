ఎన్నడూ చూడలేదు.

నవాబు వాటిని చూసి మెచ్చుకునే సరికి, సాధువు ఒక పండు కోసి, దాని రసం ఒక పాత్రలో పిండి, నవాబుకు ఇచ్చాడు. ఒక్క పండులోనుంచి అంత రసం రావటమూ, అది అమృతంలాగా ఉండటమూ చూసి నవాబుకు ఆనందంతో బాటు రకరకాల ఆలోచనలు కూడా వచ్చాయి.

ఆతోట మీద సాధువుకు మంచి రాబడి వస్తూండాలి ! రాబడికి తగిన పన్ను అతను చెల్లిస్తున్నాడో, లేదో ?

ఆయన ఇలా అనుకుంటూ మరొక దానిమ్మపండు రసం పిండి ఇయ్యమని సాధువును కోరాడు. సాధువు అలాగే చేశాడు. కాని ఈ సారి రసం మొదటి దానిలో సగమే ఉన్నది.

"రెండో పండు మొదటిదానంత పెద్దదిగా ఉన్నప్పటికీ అందులో రసం సగమే ఉన్నదేం ?" అని నవాబు సాధువును అడిగాడు.

"సర్కారు వారు మన్నించాలి ! మొదటి పండు రసం తాగినవారూ, రెండో పండు రసం తాగినవారూ ఒకరు కారేమో !" అన్నాడు సాధువు.

"అరె, రెండూ తాగినవాణ్ణి నేనేకద!" అన్నాడు నవాబు.

"ఆమాట నేను నమ్మలేను సర్కార్! పళ్లు అక్రమ తీర్పు చెప్పవు. మీరే ఆలోచించండి. మీలో ఏదో మార్పు కలిగి ఉండాలి," అన్నాడు సాధువు.

నవాబుకు తల కొట్టిన ట్టయింది. సాధువు పడుతున్న శ్రమను మెచ్చుకోక, అతన్ని పీడించాలనే ఆలోచన తనకు కలిగింది. దాని ఫలితమే దానిమ్మ పండులో కనిపించి ఉండాలి ! పాలకుల దుర్పుద్దులను ప్రకృతి కూడా ఏవగించు కుంటుంది కాబోలు !

నవాబు రాజధానికి తిరిగి వెళ్లుతూనే తోటల పైన వేస్తూ వచ్చిన పన్నులను రద్దు చేసి, ఫలవృక్షాల పెంపకానికి ప్రోత్సాహం కలిగించాడు.