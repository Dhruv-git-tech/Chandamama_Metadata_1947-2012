ఒకవేళ వాళ్ళుపోయినా, ఇక్కడ వాళ్ళ అనుచరులిద్దరున్నారు కదా !'' అన్నాడు జయశీలుడు.

సిద్ధ సాధకుడు మంగళవర్మ కేసి, దేవశర్మ కేసీ కళ్ళురుముతూ ఒకసారి చూసి, ''ఈ మంగళవర్మ మనం ఎరిగిన వాడే! ఈ రెండో అతను నీటిమనిషిలా లేడు. మనం మాయాసరోవరం చేర టానికి సాయపడేవాళ్లు నదిలోకి వెళ్ళారు. వాళ్ళు అటునుంచి అటే పారిపోవటం జరిగితే, ఇక యిప్పట్లో మనం మాయా సరోవరాన్ని చేరలేం,'' అన్నాడు.

ఆ మాటలకు దేవశర్మ చిన్నగా కోపం తెచ్చుకుని, ''సాధకా, నీలో ఆలోచన కన్న, ఉద్రేకంపాలెక్కువలా వుంది. ఆ మకరకేతు పనిగట్టుకుని, యీ కొండ ప్రాంతాలకు ఎందుకొచ్చాడనుకున్నావు ? నిన్నూ, నీమిత్రుణ్ణీ ఆ మాయాసరోవరానికి తీసుకుపోయేందుకే. ఆక్కడ భయంకరు లైన జలవృక రాక్షసుడి అనుచరులతో, మీ యిద్దరూ పోరాడి, ప్రాణాలతో బయట పడవలసి వుంటుంది,'' అన్నాడు.

''జలరాక్షసులా? వాళ్ళను మహాకాలుడి అండతో, యీ శూలానికి గుచ్చి, నీటి నుంచి లాగి, ఒడ్డున పడవేయగలను. ఇక జయశీలుడా ! అతడి దగ్గిర మహాకాలుడి బంటు కాలకాలుడు స్వయానా

''నీ గురుభక్తి మెచ్చదగిందే, వర్మా!'' అని జయశీలుడు అతణ్ణి మెచ్చుకుని, ''అయితే, నా ప్రశ్నను వైద్యదేవుణ్ణే అడుగుతున్నాను,'' అన్నాడు.

అంతలో ఆక్కడికి, ''జై, మహాకాళా!'' అంటూ సిద్ధసాధకుడు నరవానరం మీద ఎక్కి వచ్చి, ''జయశీలా! నువ్వలా తాపిగా యీ నీటి పక్ష వెధవల్లో మాట్లాడ తావేం? అవతల ఆ మొసలి ముఖం వాడూ, వాడి నేస్తాలూ, ఆ దిక్కుమాలిన పక్షుల రధం ఎక్కి. పారిపోవాలని చూస్తున్నట్టున్నది,'' అన్నాడు.

''సాధకా, నిజంగా వాళ్ళు పారిపోవాలని చూస్తే, మనం ఆపగలమా ?