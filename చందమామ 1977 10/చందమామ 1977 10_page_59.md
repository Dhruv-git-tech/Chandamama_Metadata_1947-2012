యుద్ధభూమినీ, తాను రావణుణ్ణి చంపిన
స్థలాన్నీ, కుంభకర్ణుణ్ణి చంపిన స్థలాన్నీ,
సముద్రాన్నీ, సేతువునూ, విభీషణుడు
మొట్టమొదట తన వద్దకు వచ్చిన ప్రదే
శాన్నీ, కిష్కింధా నగరాన్నీ, తాను
వాలిని చంపిన స్థలాన్నీ చూపాడు.

సీత రాముడితో, “నేను అయోధ్య ప్రవేశించేటప్పుడు నా వెంట సుగ్రీవుడి భార్యలైన తార మొదలైన స్త్రీలనూ, ఇతర వానర ప్రముఖుల భార్యలనూ తీసుకు పోవాలని కోరుతున్నాను,” అన్నది.

రాముడు పుష్పకాన్ని కిష్కింధలో
ఆపి, సుగ్రీవుడితో, “మీ భార్యలందరూ
తన వెంట అయోధ్యకు రావాలని సీత
కోరుతున్నది. ఆ మాట మీ ఆడవారందరికీ
చెప్పు,” అన్నాడు.

సుగ్రీవుడు తార దగ్గిరికి పోయి,
“నిన్నూ ఇతర వానర స్త్రీలనూ
అయోధ్యకు తీసుకురమ్మని రాముడి
ఆజ్ఞ. సీతాదేవి ఆలా కోరిందట. వెంటనే
బయలుదేరండి,” అన్నాడు.

తార ఆపాదమస్తకమూ అలంక
రించుకుని, మిగిలిన వానర స్త్రీలతో,
“మనమందరమూ అయోధ్యకు పోయి,
ఆక్కడి విశేషాలు చూసి వద్దాం, బయలు
దేరండి,” అన్నది. వానర స్త్రీలు అలంక
రించుకుని, సీతను చూడాలన్న కుతూ
హలంతో తార వెంట బయలుదేరి,
పుష్పక విమానంలో ఎక్కారు. తిరిగి
విమానం ఆకాశంలో ప్రయాణం సాగిం
చింది. రాముడు సీతకు ఋశ్యమూక
పర్వతాన్నీ, తాను సుగ్రీవుణ్ణి మొదట
కలుసుకున్న స్థలాన్నీ, పంపాసరస్సునూ,
సీతను పొగొట్టుకుని తాను ఏడ్చిన
ప్రాంతాన్నీ, కబంధుణ్ణి చంపిన స్థలాన్నీ,
ఇతర ప్రదేశాలనూ చూపాడు.

విమానం అత్రిమహర్షి అశ్రమం
మీదుగానూ, గుహుడు ఉండే శృంగి
బేరపురం మీదుగానూ, చిత్రకూటం
మీదుగానూ, భరద్వాజాశ్రమం మీదు
గానూ ఎగురుతూ, అయోధ్యానగరాన్ని
చేరవచ్చింది.