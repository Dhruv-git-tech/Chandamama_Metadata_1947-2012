మోసపోయిన దొంగ

పర్షియా దేశంలోని ఒక పట్టణంలో
రజాక్ అనే పేదవా డుండేవాడు.
అతను ఒక వర్తకుడి దుకాణంలో పని
చేస్తూ, చాలీచాలని జీతంతో తన
కుటుంబాన్ని పోషిస్తూండేవాడు.

ఆ పట్టణంలో ఒక గజదొంగ బయలు
దేరి, పట్టణంలోనూ, చుట్టుపక్కలా
దొంగతనాలు చెయ్యసాగాడు. వాణ్ణి
పట్టిచ్చిన వారికి మంచి బహుమానం
ఇస్తానని సుల్తాను ప్రకటించాడు.

తరవాత ఒకనాడు రజాక్ వీధినపడి
తన పెళ్ళాన్ని దుమ్మెత్తిసాయసాగాడు,
దారేపోతున్న నలుగురూ చేరి కారణం
అడిగారు.

‘‘నా భార్య ఎంత బుద్ధిహీనురాలో
చూడండి. మా మామగారు దానికి ఒక
పెట్టె పంపించి, దాన్ని సుల్తానుగారికి
ఇస్తే మంచి బహుమానం ఇస్తారనీ,

దానితో మమ్మల్ని సుఖంగా బతకమని
చెప్పాడు. ఆ పెట్టెను నా కింద్ర్యమంటే
ఇయ్యనంటుంది. అదేం మనిషి ? మీరే
చెప్పండి,” అన్నాడు రజాక్.

ఇంతలో రజాక్ భార్య లోపలినుంచి
బయటికి వచ్చి, ‘‘మా నాన్నకు మతి
లేదు. నా మొగుడికి అంతకన్న మతి
లేదు. ఆ పెట్టెలో ఓ కాగితం ముక్క
తప్ప లేదు. దీన్ని తీసుకుని ఈయనగారు
రాజధానికి పోతాడట! సుల్తానుగారు
ఈయనకు మెచ్చి మేకతోలు కప్పతాడట!
ఆరునూరైనా నేను ఆ పెట్టెను ఇయ్యను
గాక ఇయ్యను !'' అని గట్టిగా చెప్పి,
లోపలికిపోయి తలుపు వేసుకున్నది.

రజాక్ వసారాలో కూర్చుని, ‘‘ఎలా
ఇయ్యవో నేనూ చూస్తాను ! నీ సంగతి
నేను చూడలేననుకున్నావా?’’ అన్నాడు.