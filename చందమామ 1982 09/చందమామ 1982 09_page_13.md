ఆ రహస్య ప్రదేశం యెక్కడం, యో పట్టున అక్కడికి వెళ్ళవలసిన అవసరమేమిటో నా కర్ఘం కాలేదు. నా సంశయాన్ని గమనించిన వృద్ధుడు నవ్వుతూ, ''శివదత్తా, శత్రువుల నుంచి కాపాడుకునేందుకు మాకూ మీ వలెనే కోటలూ, కందకాలూ, యితరత్రా సాధనాలూ వుంటవి. నే చెప్పుతున్న రహస్య ప్రదేశం, మా కోయలలో కొద్దిమందికి తప్ప, అందరికీ తెలియదు. అది కొన్ని వందల సంవత్సరాల కందట శిథిలమై పొయిన ఒక కొండ మీది దుర్గం. నర వాహనుడికి వ్యతిరేకంగా మేము జరప బోయే యుద్ధం, అక్కడినించే నడపబడుతుంది,'' అన్నాడు.

నేను నా అనుచరులతో బయలు దేరాను. కోయ వృద్ధుడి వెంట కొంతమంది యువకులు వున్నారు. అందరం కలిసి దట్టంగా వున్న అడవి ప్రాంతం కేసి బయలుదేరాం. మేము వెళ్ళే మార్గంలో అనేక కోయగూడేలు వున్నవి. ప్రతిగూడెంలోనూ యుద్ధ సన్నాహాలు జరుగుతున్న సూచనగా చాలా కోలాహలం కనబడింది. ఒక గూడెంలో కొందరు కోయ యువకులు నాలుగైదు చిరుతపులు లకు మెడలకు తాళ్ళు కట్టి చిన్న చిన్న గుడిశెల నుంచి బయటికి లాక్కువస్తున్నారు. ఎంతో కాలంగా మచ్చిక చేయ బడిన అ పులులు, పెంపుడు కుక్కల లాగా వాళ్ళ వెంట పడి వస్తున్నవి.