మీరంతా యింత గొప్పగా ప్రశంసించే ప్రభాకరుణ్ణి నేనే !'' అన్నాడు.

ఈ మాటలతో, పండితులు కొందరు, అతణ్ణి గుర్తించి హర్షధ్యానాలు చేశారు. రాజు అతడికి పాదాభివందనం చేశాడు.

బేతాళుడు యీ కథ చెప్పి, '' కవిగా ప్రభాకరుడి గొప్పతనాన్ని గురించి అంతమంది పండితులు మెచ్చుకుంటున్న సమయంలో, ప్రభాకరుడే తనకు సంబం ధించిన కొన్ని కఠినసత్యాలను సభలో వెల్లడించడంలో వున్న అంతరార్థమేమిటి? వృద్ధాప్య కారణంగా అతడికి మతిచలించ లేదుకదా ! ఈ సందేహానికి సమాధానం తెలిసి కూడా చెప్పకపొయావో, నీ తల పగిలిపొతుంది,'' అన్నాడు.

దానికి విక్రమార్కుడు, '' ప్రభాకరుడు మాట్లాడిన తీరుచూస్తే, అతడు మహాకవి అనేకాక, వ్యక్తిగా ఎంతో నిజాయితీ పరుడన్న సత్యం కూడా వెల్లడవుతుంది. అందువల్ల మతిచలించడం అన్న సమస్యే లేదు. అతడు తనను గురించి కొన్ని

కఠిన సత్యాలను బయట పెట్టడానికి చాలా ముఖ్యమైన కారణమే వున్నది. అజ్ఞాతకవిగా అతడు దేశం విడిచి పొయాడు. రాజుకు అతడి రచనలపట్ల వున్న అదరాన్ని పురస్కరించుకుని, పండితులు మెప్పుకోసం అతడి కవిత్వాన్నే గాక, ఎరగని అతడి వ్యక్తిగతజీవితాన్ని కూడా ఆ కాశాని కెత్తేస్తున్నారు. తన తదనంతరం మరికొందరు పండితులు యింకా ఎన్నో అభూతకల్పనలు సృష్టించే అవకాశం కూడా వున్నది. ఈ కారణాల వల్ల, సత్యసంధుడూ, నిజాయితీపరుడూ అయిన ప్రభాకరుడు తనను గురించిన వాస్తవం నలుగురి ముందూ వెల్లడి చేశాడు. ఇందువల్ల వ్యక్తిగతంగా తను గాని, తన కవిత్వంగాని ముందు, ముందు వాదోపవాదాలకు గురి అయే ప్రమాదం లేకుండా పొతుంది.'' అన్నాడు

రాజుకు ఈ విఘంగా మౌనభంగం కలగ గానే, బేతాళుడు శవంతో సహ మాయమై, తిరిగి చెట్టెక్కాడు. —(కల్పితం)