# దయ్యాలకు దడ్డనివాడు

నాగన్నకు చిన్నతనంలోనే తల్లీ, తండ్రి పొయటము. వాడు ఇరవై ఏళ్ళ వయసు వాడయేవరకూ, గ్రామంలోని మోతుబరి రైతుల ఇళ్ళల్లో పాలేరుగా పనిచేస్తూ పొట్ట నింపుకున్నాడు. వాడు సహజంగా మంచి తెలివైనవాడు కావడంతో, వ్యవసాయపు పనుల్లో నేర్పరి అని పేరు సంపాయించాడు.

నాగన్న యిక తను పెళ్ళాడి, ఒక ఇంటివాడు కావాలనుకున్నాడు. కాని, వాడికి పిల్లనిచ్చేందుకు ఎవరూ యిష్ట పడలేదు.

“నువ్వు చూడబోతే పాలేరువి. నీ యజమాని ఇంటి పనిపాటుల్లో రాత్రించవళ్ళు ఒళ్ళు హూనం చేసుకుంటావు. నీకు పిల్లనిస్తే, మా పిల్ల అలనాపాలనా అయినా చూసేందుకు నీకు తీరు బాటుంటుందా? నువ్వు పాలేరు పని మానేసి, ఎవరి పాలమైనా కౌలుకు తీసుకునేటట్టయితే, మా పిల్లనిస్తాం,” అన్నారు ఒకరిద్దరు.

వాడు తనకు తెలిసిన పెద్ద రైతుల నుంచి పాలం కౌలుకు తీసుకునే ప్రయత్నం చేశాడుగాని, అది సాధ్యపడలేదు. దానితో వాడికి తను పుట్టిపెరిగిన గ్రామం మీదా, తన బతుకుతీరు మీదా ఏవగింపు కలిగింది.

నాగన్న ఒకనాటి ఉదయం గ్రామం వదిలి, మూడు రోజులపాటు అడవి దారిన ప్రయాణంచేసి, నాలుగోనాటి ఉదయానికి మరొక గ్రామం చేరాడు.

ఆ గ్రామానికి నాలుగు పక్కలా పచ్చటి పంట పాలాలున్నవి. అయితే, నాగన్న గ్రామంలోకి పొతున్న దారిపక్కన, పంటపాలాల మధ్యలో, ఒక పెద్ద బీడూ, పాడుబడిన బావీ వాడి కంటబడినై.