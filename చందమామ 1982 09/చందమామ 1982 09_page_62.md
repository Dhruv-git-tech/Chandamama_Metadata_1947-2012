అనగనగా ఒక నగరం. దాన్ని ఒక రాజు గారు పారిస్తున్నారు. అ నగరంలో ఒక జేబుదొంగా, ఒక కన్నపుదొంగా ఉన్నారు. వారిద్దరిలో ఎవరు ఎక్కువ నేర్పరి అని సమస్య వచ్చింది. ముందుగా జేబుదొంగ తన నేర్పరితనాన్ని ప్రదర్శించటానికి తన స్నేహితుణ్ణి షరాబుబజారుకు తీసుకు పొయాడు," అంటూ జరిగిన కథ యాపత్తూ చెప్పాడు.

అఖిరుకు తాను రాజుగారి శయ్యా మందిరంలో ప్రవేశించి, బానిసను కట్టి అవతల పెట్టి, వాడి స్థానం ఆక్రమించు కోవటందాకా చెప్పి. "మహారాజా, తమరే చెప్పండి! ఈ యిద్దరిలో ఎవరు ఎక్కువ నేర్పరి? జేబుదొంగా, కన్నపుదొంగా?" అని అడిగాడు.

ఇదంతా కథే కాబోలు ననుకుని రాజు గారు, "నిశ్చయంగా కన్నపు దొంగే నేర్పరి!" అన్నాడు. ఈ మాటలు అవతల ఉండే జేబుదొంగకు కూడా వినిపించాయి. తిరిగి రాజుగారికి నిద్ర పట్టినదాకా కాళ్ళు

పిసికి, కన్నపుదొంగ తన స్నేహితుడితో సహా రాజభవనం నుంచి తిరిగి వచ్చేశాడు.

మర్నాడు ఉదయమే రాజుగారు నిద్రలేచి, తన బానిస కట్టిపడేసి ఉండటం చూసి, తాను రాత్రి విన్నది కథ గాదని, తనకు ఆ కథ చెప్పినవాడు కన్నపు దొంగే నని గ్రహించి, వాడి తెలివితేటలకు ముచ్చటపడ్డాడు. తరవాత ఆయన ఒక చాటింపు వేయించి, కండటి రాత్రి తన పడకగదిలో జారబడిన దొంగ బయట పడినట్టయితే వాడికి కొలువిస్తానన్నాడు.

అ చాటింపు విని కన్నపుదొంగ రాజు గారి దర్శనం చేసుకున్నాడు. అన్న ప్రకారం రాజుగారు వాడికి తన కొలువులో మంచి ఉద్యోగం ఇచ్చాడు.

కన్నపుదొంగ నేర్పరితనం గొప్పదని రాజుగారే స్వయంగా తీర్పు చెప్పటం తన చెవులతో విన్నాడు గనక జేబుదొంగ కాదనలేదు. అందుచేత వారు ప్రేమించిన పిల్ల కన్నపుదొంగనే పెళ్ళాడి, గొప్ప ఉద్యోగి భార్య అయింది.