“ రాజు అవినీతిపరుడైనందు చేతనే అధికారులు దుష్టులైనారు. పగలు రాజు భటుల బాధా, రాత్రి దొంగల బాధా భరించలేక ప్రజలు ఇళ్ళకు ముళ్ళ కంపలు అడ్డంపెట్టి, భార్యా బిడ్డలతో అడవికి పారిపోతున్నారు. లేకపోతే నా కాలిలో ఈ ముల్లు విరగవలసిన పనేమిటి?” అన్నాడు వృద్ధుడు.

రాజు, పురోహితుడూ ఇంకొక గ్రామానికి వెళ్ళారు. అక్కడ వారికొక స్ర్తి కని పించింది. అమెకు యుక్తవయసు వచ్చి ఇంకా పెళ్ళిగానికుమార్తెలు ఇద్దరున్నారు. వారిని అడవికి తీసుకపోవటం ఇష్టంలేక ఆమె తన ఇంటనే దాచివుంచి, ఇంటికి కావలసిన కట్టెలూ, అకులూ తానే తెస్తూవుండేది. ఇప్పుడామె ఏవో అకులు కొయ్యటానికి ఒక చెట్టెక్కి దానిపై నుంచి కిందపడి, “ఈ రాజు చచ్చిపొను! వీడు బతికుండగా కన్యలకు పెళ్ళిగీత కూడా లేదు!” అన్నది.

ఈ మాటలు విని పురోహితుడు అమెను సమీపించి, “బుద్దిహినురాలా, రాజ్యంలో ఉండే ప్రతి కన్యకూ భర్తను వెతకటమే రాజుగారి పనా?” అన్నాడు.

“పగలు రాజుభటుల భయం, రాత్రి దొంగల భయం. కన్యలకు భర్తలెలా దొరుకుతారు?” అన్నదా, స్ర్తి.

రాజు, పురోహితుడూ అక్కడినుండి బయలుదేరి ఇంకా ముందుకు వెళ్ళారు.

ఒక పాలాన్ని దున్నుతూ ఒక రైతు వారి కంట పడ్డాడు. అతను దున్నుతూ వుండగానే నాగలికన్రు గుచ్చుకుని ఒక ఎద్దు పడిపోయింది. వెంటనే అ రైతు పట్టలేని కోపంతో, “ఈ పాంచాల రాజు గుండెలో బల్లెం గుచ్చుకుని ఇలాగే పడిపో రాదా? మా కష్టాలు తీరుతాయి!” అన్నాడు.

పురోహితుడు రైతుతో, “ఏమోయే! నీ అశ్రద్ధవల్ల ఎద్దుకు దెబ్బ తగిలి పడి పొతే అందులో రాజుగారి తప్పేమిటి?” అన్నాడు.