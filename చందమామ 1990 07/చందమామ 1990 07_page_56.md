వంటజోలికి పోడు. దానితో జీవితాంతం తనకు వంటపని తప్పదు! ఇలా ఆలోచించిన వరహాలు, కావాలనే పని గట్టుకుని వంటకాలన్నీ చెడగొట్టింది.

చలపతితోబాటు భోజనానికి కూర్చున్న ఇంటిల్లిపాదికీ, వరహాలు వండినవి నోట్లో పెట్టుకోగానే రౌరవాదినరకాలు కనిపించి నట్టయింది. చలపతి ముఖం ముడుచు కుని బయిటికి వెళ్ళాక, అందరూ వరహాలును గట్టిగా తిట్టి కోప్పడ్డారు. వరహాలు నిర్లక్ష్యంగా తలాడిస్తూ వూరుకున్నది.

మర్నాటి ఉదయం అందరూ నిర్దలేచేసరికి, చలపతి గది ఖాళీగా కనిపించింది. గది మధ్యన ఒక చీటీ పడివున్నది. అందులో చలపతి—వరహాలు వంట జీవితాంతం తినేదైర్యంతనకులేదనీ, ఇక ఆమె పెళ్ళిమాటకు వస్తే, పరమేశ్వరుడి వరం అయినా భంగపడి పోతుందనీ రాశాడు.

ఇది చదివి అందరికన్నా ఎక్కువగా వరహాలు బెంగపడిపోయింది. వనదేవత

వరం, ఇలా పనికిరాకుండా పోతుందని, ఆమె ఊహించలేదు. ఆనాటి నుంచి ఇంట్లో ప్రతి ఒక్కరూ ఆమెను నిర్లక్ష్యంగా చూడసాగారు. వరహాలు, వనదేవత కోసం చాలాసార్లు చెరువుకట్టమీదికి పోయింది. కాని, ఆదేవత జాడలేదు.

ఈ సంఘటన జరిగాక, వరహాలులో క్రమంగా మార్పు రాసాగింది. ఆమె వదినెలకు చేదోడువాదోడుగా వుండి పని పాటూ చేస్తూ, ఒద్దికగా వుండడం ప్రారంభించింది. రోజూ అంతో యింతో శరీర శ్రమ చేయడం మొదలుపెట్టాక, త్వరలోనే ఆమెస్టూలకాయంతగి, మనిషి నాజూకుగా తయారైంది.

ఈ దశలో పొరుగూరి పెద్దరైతొకాయన, తన కొడుక్కు వరహాలును చేసుకోదలచి, పెద్ద ఎత్తున లాంఛనాలతో వచ్చాడు. అందరూ ఆ శ్చర్యపడేంత వైభవంగా వరహాలు పెళ్ళి, చక్కని వరుడితో జరిగి పోయింది. ఈ విధంగా వనదేవత వరం ఫలించింది!