రాణి ఆక్కడి భూములు కొని, దేవాలయం నిర్మించడానికి ప్రారంభించింది. రాణి, జగన్మాత భక్తురాలు. అందువల్ల ఆలయంలో కాళిమాతను ప్రధాన దేవతగా ప్రతిష్ఠించాలని ఆమె ఆశించింది.

ఒకనాడు రాణిగారి మనుమలు, గదాధరుడి అన్న రామ్‌కుమార్ వద్దకు వెళ్ళి, దక్షిణేశ్వర ఆలయంలో దేవి విగహాన్ని ప్రతిష్ఠించి, ఆలయ ప్రధాన పూజారిగా బాధ్యతలు స్వీకరించమని రాణిగారి కోరికగా తెలియజేశారు.

రామ్‌కుమార్ అందుకు అంగీకరించాడు. ఆగమాస్తాప్రకారం ఆలయంలో విగహప్రతిష్ఠాపన జరిగింది. భారతదేశం వివిధ ప్రాంతాల నుంచి, పలువురు బ్రాహ్మణులూ, పండితులూ ఆ ఉత్సవానికి హాజరయ్యారు.