వరహాలు-వనదేవత

గంగవరం గ్రామంలో వుండే సూరయ్య, రమణమ్మలకు ఇద్దరు కొడుకులూ, ఒక కూతురు. కూతురు పేరు వరహాలు. ఆమె పెళ్ళిడుకు ఎదిగివచ్చింది. అయినా, ఏఒక్క సంబంధమూ రాలేదు. అందుకు ముఖ్యకారణం ఆమె స్థూలకాయానికి తోడు, నోటి దురునుతనం. ఆమె నోటి ధాటికి తల్లిదండ్రులే కాక, ఇరుగుపారుగు కూడా భయపడుతూంటారు. ఒళ్ళు బరువూ, నోటి దురుసూ తగ్గించుకుంటే గాని, ఆమెకు పెళ్ళి కాదని అందరూ అనుకోసాగారు. కానీ, ఈ సంగతి వరహాలుకు చెప్పే ధైర్యం మాత్రం ఎవరికి లేదు.

ఆ మధ్య ఒక సారి, వరహాలుకు వినతల్లి వరసఅయిన ఒకావిడపారుగూరు నుంచి పని మీద వచ్చి, సంగతి విని, వరహాలుకు హితబోధ చేయబోయింది.

ఆయితే, వరహాలు గయించి అవిడ మీదికి లేచి, "నువ్వేమైనా నాకు పెట్టి పొషిస్తున్నావా? నా తండ్రి బోలెడు సంపాదించాడు, నాకడుపు పట్టినంతతింటాను. నచ్చని మాటలు ఎవరైనా అంటే, యిష్టమొచ్చినట్టు తిట్టేస్తాను. పెళ్ళి అయినప్పుడే అవుతుంది. మూటాముల్లే సర్దుకుని వచ్చిన దారిపట్టు," అనేసింది.

ఇదేవిధంగా మరిద్దరుముగ్గురు దగ్గిర బంధువులు, వరహాలుకు హితవు చెప్పటేతే, వాళ్ళను నానా తిట్లూతిట్టి కొట్టేంత పని చేసింది. దానితో అందరూ ఆమె పెళ్ళిభారం దేవుడి మీద వేసి నిమ్మకు నీర్తిత్తినట్టు వుండిపోయారు.

ఆమె ఇద్దరన్నలు, చాలాకాలం చెల్లెలి పెళ్ళికోసం తమ పెళ్ళిళ్ళు మానుకుని ఎదురు చూసి, చివరికి విసిగి తమకు తగిన వధువుల్ని చూసి పెళ్ళాడేశారు.