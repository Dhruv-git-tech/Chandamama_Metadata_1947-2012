“నువ్వీక్షణం నుంచే ఇలాంటి ఆలోచనలను వధిలిపెట్టాలి. ఎందుకంటే, మనదేవాలయ నిర్మాణానికి దూరతీరాల నుంచి వచ్చిన వేలాదిమంది శిల్పులు రేయించవళ్ళు తమ శ్రమను ధారపోశారు. మనమూ దీనికెంతో ధనం వెచ్చించాము; పాటుపడ్డాము. లోక క్షేమం కోసం ఈ దైవ కార్యం పూర్తికావడానికి ఇంకొకరు వేరొకదాన్ని కోల్పోవడంలో ఆశ్చర్యం లేదు. అందుకు బాధపడవలసిన అమసరం లేదు! పైగా, సముద్రంలో ఒక దుంగ కొట్టుకు వస్తున్నట్టు, నాకు కలద్వారా దివ్యసందేశం అందింది. ఆ దుంగతో దైవరూపాన్ని చెక్కి దాని లోపల నువ్వు తెచ్చిన దివ్యప్రతిమను భద్రపరచి బ్రహ్మాండమైన ఆలయంలో ప్రతిష్ఠిద్దాం. దానిని దర్శించడానికి, నీకు ఆతిథ్యమిచ్చిన ఆ మహానుభావుడు కూడా ఆనందించగలడు?” అంటూ రాజు విద్యాపతిని ఓదార్చాడు.

మరునాడు సూర్యోదయానికి ఒక గంట ముందే విద్యాపతితో సహా రాజు, తన పరివారంతో బయలుదేరి సముద్రతీరం చేరాడు. సరిగా సూర్యోదయ సమయానికి, “అదిగో కనిపిస్తున్నది కద! అలలమీద తేలుతు వస్తున్నది చూడండి!” అని అన్నాడు రాజు పట్టారాని ఉత్సాహంతో.

మరుక్కణమే, అక్కడే సిద్ధంగాపున్న పది పడవలు, సముద్రంలోకి ప్రవేశించాయి. పడవలలోని మనుషులు దుంగను సమీపించి దానిని తీరంకేసి నెట్టడానికి ప్రయత్నించారు. కాని, అది కదలలేదు. ఆశ్చర్యంతో, కొందరు ఈతగాళ్ళు పడవల నుంచి నీళ్ళలోకి దూకి దుంగను ముందుకు తోశారు. కాని, అది ఏమాత్రం కదలలేదు. పడవలతో నెట్టి చూశారు. ప్రయోజనం కనిపించలేదు. దుంగకు తాళ్ళను బిగించి, పెద్దపెద్ద పడవల నుంచి గట్టుకేసి లాగారు. దుంగ ఒక్క అంగుళం కూడా ముందుకు సాగలేదు.

ఈ పరిస్థితిని చూసి రాజు విచారం చెందాడు. దీనిని తీరానికి చేర్చకుండా వెనుదిరగడం లేదు – అన్న పట్టుదలతో రాజు అక్కడే వుండిపోయాడు.

సాయంకాలమై రాత్రి అయింది. బంగారు పల్లకీలో రాణి గుండిచాదేవి సముద్రతీరానికి వచ్చి రాజును, “ప్రభూ, తెల్లవారేవరకూ ఇక్కడే వుండిపోతారా!” అని అడిగింది.

“ఏమి చేయడానికి తోడుడం లేదు రాణీ,” అంటూ రాజు కళ్ళు మూసుకుని ఒక్క క్షణం ఆలోచించి, “ఆపండి!” అన్నాడు సముద్రంకేసి చూస్తూ. ఆ తరువాత విద్యాపతిని దగ్గరికి పిలిచి, “దుంగ ఎందుకు కదలడంలేదో ఇప్పుడు నాకర్థమయింది. నువ్వు తీసుకువచ్చిన దివ్య ప్రతిమను, ఇంతకాలం అరణ్యంలో పూజిస్తూ వచ్చిన మహాను భావుడివద్దకు నన్ను తీసుకుపో! ఆయన సప్పర్థ మాత్రమే దుంగను కదిలించగలదు!” అన్నాడు.

విద్యాపతి దారి చూపగా, మంత్రి దుండనాథులు వెంటరాగా రాజు, అరణ్యమధ్యంలోని కోయదొరు విశ్వాసము గూడెంకేసి బయలుదేరాడు. మరునాడు మధ్యాన్నానికి వారు, కోయ గూడేన్ని ఆనుకుని వున్న కొండ మీదికి చేరారు.