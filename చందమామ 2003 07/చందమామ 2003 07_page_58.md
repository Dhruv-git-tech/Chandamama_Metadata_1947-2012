భద్రయ్య ఇచ్చిన ఆకతాయి చిట్కా
వైద్యం మేరకు, ముసలావిడ తన నడుం
నొప్పి నయం చేసుకునేందుకు, చింతచెట్టు
కొమ్మకు తాడు కట్టి, రెండవ కొసను నడు
ముకు కట్టుకుని ఊగింది. ఆసమయంలో
ఎండిన చెట్టుకొమ్మ విరిగి పక్కన వున్న తొర
లోంచి - ఆమె పూర్వీకులెవరో పెద్దచెంబులో
దాచిపెట్టిన వరహాలు బయటపడ్డాయి.
చింతకొమ్మ చిట్కా, నడుం నొప్పి కుదర్చక
పోవడంతో, భద్రయ్య చెప్పిన రెండో చిట్కా
ప్రకారం ఆమె గొయ్యి తవ్వుతూండగా,
అందులో ఒక రాగిబిందె నిండు బంగారు
వరహాలతో బయటపడింది!

ఈ విధంగా ముసలావిడ దారిద్ర్యం తీరి
పోవడంతో, సమర్థుడైన వైద్యుడితో వైద్యం
చేయించుకుని నడుం నొప్పి నుంచి బయట
పడి, చక్కని ఇల్లూ, పాలాలూ కొనుక్కుని,
పనివాళ్ళను పెట్టుకుని కొంతకాలం సుఖ
పడి, ఈమధ్యనే చనిపోయింది. ఆమెకు
వాయులంటూ ఎవరూ లేకపోవడంతో, ఇంత
సంపదకూ కారకుడైన హేలాపురికి చెందిన
బాలయ్యకు తన ఆస్తి చెందాలంటూ పత్రం
రాయించింది.

భద్రయ్య, ముసలావిణ్ణి ఆటపట్టించ
డానికి చేసిన ఆకతాయి పనిలో భాగంగా,
అతడు తన పేరు బాలయ్య అంటూ చెప్ప
డంతో, ఇప్పుడు అదృష్టం బాలయ్యను
వరించింది!

భద్రయ్య కారణంగా ఇంత ఆస్తి తనకు
చెందడం న్యాయం కాదనిపించింది, బాల
య్యకు. అతడు ఆ సంగతి గ్రామాధికారికి
చెప్పి, ఆస్తిని భద్రయ్యపరం చేయమన్నాడు.
ఇందుకు గ్రామాధికారి ఒప్పుకోక, “చనిపోయే
ముందు వ్యక్తులు రాసిన ఇలాంటిపత్రాలను
మార్చడం ఎవరితరమూ కాదు!” అంటూ
అవ్వ ఆస్తిపాస్తులను బాలయ్యపరం చేశాడు.

ఈ జరుగుతున్నదంతా దిగాలుపడి
చూస్తున్న భద్రయ్యతో, బాలయ్య, “దిగులు
పడకు, భద్రం! నీ ఆకతాయి చేష్టల కార
ణంగా, మేలూ-కీడూ రెండూ జరిగినై. ఆఖరి
రోజుల్లో అవ్వఅంతో ఇంతో సుఖపడింది. మనకు
మాత్రం ఇది, బదిలీ అయిన అదృష్టం! ఇక
నుంచయినా, పదిమందితో మర్యాదగా
మసులుకోవడం అలవరుచుకో,” అని,
తనకు సంక్రమించిన ఆస్తిలో సగం భద్ర
య్యకు రాసి ఇచ్చాడు.