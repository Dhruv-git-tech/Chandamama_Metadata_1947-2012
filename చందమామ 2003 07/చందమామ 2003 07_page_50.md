# చందమామ కబుర్లు

## కుక్కలకు ప్రత్యేక స్నానఘట్టాలు!

టోక్యోలోని కుక్కల యజమానులు, తమ పెంపుడు జంతువులు అనవసరంగా ఎక్కువ బరువు పెరగకూడదని అమితశ్రద్ధ కనబరుస్తున్నారు. అలాంటివారికి సాయ పడడానికి కొందరు కుక్కలకు ప్రత్యేక ఆరోగ్య స్నానఘట్టాలను ఏర్పాటుచేస్తున్నారు. ఇక్కడ 'ట్రెడ్ మిల్స్' 'జాకుస్సీలు' కూడా ఉన్నాయి. 'ట్రెడ్ మిల్' మీద పరిగెత్తించాక కుక్కలను ఔషధాలు కలిపిన వెచ్చటి నీళ్ళలో స్నానం చేయిస్తారు. ఆ తరవాత సుగంధజలంలో స్నానం చేయించి, తుడిచి వాటి శరీరాలకు తేయాకు, సైప్రెస్ నూనెలను పూస్తారు.

## 12 గంటలలో ఒక పుస్తకం!

మామూలుగా ఏప్రిల్ 23 వతేదీన ప్రపంచ పుస్తక దినోత్సవం జరుపుతారు. ఈ సందర్భంగా జర్మనీకి చెందిన ఒక ప్రచురణసంస్థ ఈ సంవత్సరం సరికొత్త రికార్డును సృష్టించింది. ఉదయం 7.45 గంటలకు 40 మంది రుయితలకు రాయడానికి ఒకఅంశాన్ని ఇచ్చింది. 12 గంటల తరవాత అంటే సాయం కాలం 7.45 గంటలకల్లా పుస్తక 'ప్రతులు' 10 నగరాలలో అమ్మకానికి సిద్ధం అయ్యాయి. ఆ పుస్తక రచన, కంపోజింగ్, ముద్రణ, బెండింగ్ అంతా ఏకబిగిన ఆ పన్నెండు గంటలలోగా పూర్తయిందన్నమాట! ముందుమాటతోసహా ఆ పుస్తకం 100 పేజీలు వచ్చింది. ఈ అపూర్వ ప్రయత్నానికి నేపథ్యంగా ఉన్న స్టిఫ్స్టన్ లెస్సెన్ సంస్థ ప్రజలమధ్య పరనాసక్తిని పెంపాందించడానికే ఈ ప్రయోగాన్ని తలపెట్టింది. ప్రపంచరికార్డు సృష్టించడం దాని ఉద్దేశం కాదు.