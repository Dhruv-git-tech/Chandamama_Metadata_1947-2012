# మాయాసరోవరం

## 18

[బెబ్బులిదొరనూ, గణాచారినీ బంధించి, సిద్ధసాధకుడు, హిరణ్యపుర రాజైన కనకాక్షుణ్ణి చూడబోయాడు. హంసల రథంలో వున్న జయశీలుడికి, అరణ్యంలో ఒకచోట పులిచేత తరమ బడుతున్న కాంచనమాల కనిపించింది. కిందికి వచ్చి అతడామెను రక్షించాడు. ఆ సమయంలో చాటున వుండి మాయాసరోవరేశ్వరుడు, అతడి మీదికి ఉచ్చుతాడు విసిరాడు. తరూత—]

జయశీలుడు తన మెడను ఉచ్చుతాడు తాకగానేతృటికాలం నివ్వెరపోయి, వెనుదిరిగి చూశాడు. అతడికి జలగ్రహం మీద మాయా సరోవరేశ్వరుడూ, పక్కనే గుర్రం మీద మకర కేతూ కనిపించారు. జయశీలుడు చప్పున తేరుకుని తన కంఠానికి బిగుసుకుపోతున్న తామరకాళ్ళ తాడును కత్తితో నరకబోయిన వాడల్లా ఆగి, సరోవరేశ్వరుడి కేసి తేరిపార చూశాడు. మాయాసరోవరేశ్వరుడు తన చేతిలో వున్నతాటి కొసను కొంచెం లాగి, జయశీలుడితో, “నువ్వేగదా, జయశీలుడనే మహా

వీరుడివి! తాడును కత్తితో నరకబోయిన వాడివి, ఎందుకు ఆగావు?” అన్నాడు.

“ఆ, ఇప్పుడు తెలిసింది, నువ్వు మాయా సరోవరేశ్వరుడివన్నమాట! తాడును కంఠానికి ఉచ్చువేసినవాడివి, దాన్ని గట్టిగా బిగించి, నా ప్రాణాలు తీయకుండా ఎందుకు వూరు కున్నావు?” అని అడిగాడు జయశీలుడు.

“నేను ఒకసరోవరానికి రాజును. ఎంత మహాసత్వుడైన మానవుడి ప్రశ్నకైనా నేను జవాబివ్వనవసరం లేదు,” అన్నాడు మాయా సరోవరేశ్వరుడు.