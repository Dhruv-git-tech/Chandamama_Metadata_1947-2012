లేని మనుషులు, ప్రాణులను పట్టి తినే వృక్షాలు-ఇలా, ఒకసారి అరణ్యాల్లో ప్రవేశిస్తే, మనకొదురయ్యేవి వింతలు తప్ప మరేం వుండవు," అన్నాడు సిద్ధసాధకుడు.

అంతలో కొంచెం దూరంగా వున్న చెట్ల కింద కలకలం బయలుదేరింది. అక్కడ వున్న రాజభటులతో ఇద్దరు నరభక్షకులు వాదు లాడుతున్నారు. తమకొక గొప్ప రహస్యం తెలుసుననీ, అది చెప్పేందుకు తమను నరవానరాన్ని ఎక్కి తిరిగే భూతాలరాయుడి వద్దకు తీసుకుపామ్మనీ అడుగుతున్నారు.

భటులు వాళ్ళను, “మీరెవరు? ఎక్కణ్ణించి వచ్చారు?” అని ప్రశ్నిస్తున్నారు.

సిద్ధసాధకుడు ఒక రాజభటుణ్ణి పంపి, వాళ్ళనిద్దర్నీ తన దగ్గిరకు తీసుకురమ్మన్నాడు. నరభక్షకులిద్దరూ వస్తూనే సాధకుడికి ప్రాణా చారంపడి లేచి, “దొరా, మా నాయకుణ్ణీ, గణాచారినీ విడిపిస్తే, మీకు గొప్ప రహస్యం చెపుతాం,” అన్నారు.

సాధకుడికి వాళ్ళేదో ముఖ్యమైన సంగతి తెలుసుకుని వచ్చారన్న అనుమానం కలిగి, జలవృకభటుడికి, గుర్రాలకు కట్టివున్న నర భక్షకుల్ని విడిపించి తెమ్మని అజ్ఞ ఇచ్చాడు.

వాడు పోయి, బెబ్బులిదొరా, ముసలి గణా చార్ల కట్టుతాళ్ళు విప్పి, ఇద్దర్నీ చెరొక చేత్తో ఎత్తి పట్టుకు తెచ్చి, సాధకుడి ముందు నిల బెట్టాడు.

“ఇప్పుడు చెప్పండి, మీకు తెలిసిన రహస్యం ఏమిటి?” అని అడిగాడు సిద్ధసాధకుడు, నరభక్షకులను.

“భూతాల దొరా, మీ నుంచి పారిపోయిన మొసలి ముఖంవాణ్ణీ, వింత ఏనుగునెక్కి వచ్చినవాణ్ణీపట్టుకు తినేందుకు అరణ్యంలో పెతుకుతూండగా, వాళ్ళకు మీలాంటిమనిషీ, మరొక ఆడపిల్లా తటస్థపడ్డారు. మేము వాళ్ళందర్నీ మీదపడి పట్టుకోవటం ప్రమాదమేమో అని సంశయిస్తూ, చెట్లచాటున పొంచి వుండగా, వింత ఏనుగువాడూ, మొసలి ముఖంవాడూ వాళ్ళను తమ వాహనాలమీద ఎక్కించుకుని, కొండలకేసి దౌడు తీశారు. ఇంకో రహస్యం ఏమంటే; హంసలరథంలో నుంచి నేలదిగిన కొందరు మనుషులు, తూర్పు దిక్కున ఇక్కడికి ఒక ఆమడ దూరంలో, మధ్య మధ్య కేకలుపెడుతూ, ఎవరికోసమో చెట్టూ పుట్టలూ గాలిస్తున్నారు,” అన్నారు నరభక్షకులు.

—( ఇంకావుంది)