విద్యాపతి గుర్రంపై నుంచి కిందికి దిగి, జాగ్రత్తగా గుహ లోపలికి ప్రవేశించాడు. అక్కడ అతడు మరొకసారి అద్భుతమైన అనుభూతికి లోనయ్యాడు. “దేవా, నీ మీద భారం వేసి, ఉత్తమమని తోచిన నా కర్రవ్యాన్ని నిర్వహిస్తున్నాను. అపరాధమయితే క్షమించి, రక్తించు,” అని మనసులో ప్రార్థిస్తూ, విశ్వావసు పువ్వలు ఉంచిన రాతిపీఠం మీది చిన్న శిలాప్రతిమను తీసుకుని కళ్ళకద్దుకుని సంచిలో వేసుకుని, విద్యాపతి వెలుపలికి వచ్చి, గుర్రమెక్కి, దాన్ని ముందుకు అదిలించాడు.

విద్యాపతి కొన్నిగంటలు ప్రయాణం చేశాక, అరణ్యం దాటి పచ్చటి మైదానాలను చేరు కున్నాడు. తను వచ్చినకార్యం సాధించినందుకు సంతోషిస్తూ, చిన్నకొలను గట్టున దిగి, ఒక బండపై కూర్చుని, లలిత కట్టి పంపిన మూట విప్పి, అన్నం తిని చెట్టుకింద కొంతసేపు విశ్రాంతి తీసుకున్నాడు. ఆ తరవాత అరణ్యం కేసే ఒకసారి తిరిగి చూసి, విశ్వావసుకూ, లలితకూ మనసులో క్షమాపణలు చెప్పుకుని, మళ్ళీ గుర్రమెక్కి రాజధానీనగరం కేసే బయలుదేరాడు.

సాయంకాలానికి అతడు రాజధానీనగరు చేరుకుని తిన్నగా రాజప్రాసాదానికి వెళ్ళాడు. రాజు పరమానందంతో ఎదురు వచ్చి, “నీ రాకోసం ప్రతిక్షణం ఎదురుచూస్తున్నాను. వెళ్ళిన కార్యం జయప్రదమయింది కదా!” అని అడిగాడు.

“నేను అన్వేషిస్తూ, వెళ్ళిన దివ్యప్రతిమను తెచ్చాననే భావిస్తున్నాను. అయినా...” అని ఆగిపోయాడు విద్యాపతి.

“సంకోసం లేకుండా చెప్పు, నాయనా. జీవితంలో గొప్పకార్యాలు సాధించాలంటే అవ రోధాలూ, ఆటంకాలూ తుప్పువు. ఈ మహాకార్యం సాధించడానికి నీకు ఎదురైన సమస్య ఏమిటో చెప్పు. పరిష్కరించడానికి ప్రయత్నిస్తాను,” అన్నాడు రాజు.

“నా బాధను ఎవరూ తీర్చలేరు ప్రభు!’’ అంటూ నమ్మిన ఆప్తుల నుంచి దివ్యవస్తువును దొంగిలించుకుని వచ్చిన సంగతి చెప్పాడు బాధగా విద్యాపతి.