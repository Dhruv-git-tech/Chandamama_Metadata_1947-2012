విఘ్నశ్వరుడు

గుహద్వారాన్ని మూసి ఉన్న కొండంతరాతిని గులకరాయిలాగ తొండంతో లాగేసి, గజ రాజు లోపలికి వెళ్ళి కొంతసేపయ్యాక రత్నాల నగలను కట్టలు కట్టలుగా తొండంతో తీసు కొచ్చి సౌదామిని ముందు కుప్పవేసింది. చంద్రహారాల్నీ, కంఠాభరణాల్నీ ఆమె మెడ నిండా వేసి, తండ్రి బిడ్డను బుజ్జగించి చెప్పి నట్లుగా వీపు నిమిరి, మిగతా నగలను ధరించినన్ని ధరించి, తక్కినవి మూటగట్టుకొని తీసుకెళ్ళమని సైగచేసి చెప్పింది.

సౌదామిని అలాగే చేశాక, ఏనుగు ఆమెను మెల్లగా అరణ్యం దాటించి కళ్యాణినగర సమీపాన విడిచి, అరణ్యంలోకి వెనుతిరిగి వెళ్ళిపోయింది.

బంగారు విగ్రహంలాగనగలతో తటుక్కు, తటుక్కున దేదీప్యమానంగా మెరుస్తున్న కోడలిని చూసి కలహకంఠి నిర్ఘాంతపోయి,

కొంతసేపటికి సంబాళించుకొని, మెల్లమెల్లగా ఆ నగలన్నీ ఎలాగ వచ్చాయో చెప్పేవరకూ వేధించి, సౌదామిని చెప్పినదంతా విని, “ఏను గకు వెలగుళ్ళు అంత ఇష్టమన్నమాట!” అని తల పంకించి, వెంటనే సంతకు వెళ్ళి సంచి నిండా వెలగుళ్ళు కొనుక్కు వచ్చింది.

నగలు నింపుకొని రావడానికి ఒక గట్టి గోతాన్ని భుజానమేసుకొని, వెలగుళ్ళ సంచితో ఉత్సాహంగా అడవికేసి కలహకంఠి బయలు దేరింది.

అరణ్యం ప్రవేశించి కోడలు చెప్పిన గుర్తుల ప్రకారం ఎంత వెతికినా వెలగచెట్టు కనపడక విసిగి, ఒక చింతచెట్టు కింద చతికిలబడి, తినాలని వెలగపండు తీసింది.

తినాలనే తీసినా ఎలాగో నిగ్రహించుకొని, వెలగపండు చేతో ఎత్తి పట్టుకొని, చుట్టు పక్కల కలయజూసి గొంతు సవరించుకొని,