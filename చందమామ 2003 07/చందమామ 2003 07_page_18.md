గోవిందుడాయనకు తనను తాను పరిచ యంచేసుకుని, “అయ్యా! తమరెవరు?” అని అడిగాడు.

“నన్ను రాజశేఖరుడంటారు. నువ్వు ప్రదర్శిస్తున్న కొత్త విద్య గురించి విని, అది నేర్చుకునేందుకు, నీ వద్ద శిష్యరికం చేయడానికి వచ్చాను,” అన్నాడా పెద్దమనిషి.

గోవిందుడు తడబడుతూ, “తమరు రాజశేఖరుడా! తమకు రాని విద్యలేదంటారు. ఈ ఒక్క విద్యకోసం వెతుక్కుంటూ నావద్దకు వచ్చారా! ఎన్నో విద్యలు నేర్చిన తమకింకా కొత్త విద్యలెందుకు? తమకు రానివిద్య ఉండకూడ దన్న అహంభావమా!” అన్నాడు.

“నాయనా! నాకేగనక అహం వుంటే నీ వద్దకు శిష్యరికం చేయడానికి వచ్చేవాడినే కాను,” అన్నాడు రాజశేఖరుడు.

అ జవాబుకు అయిష్టంగా గోవిందుడు, “అలాంటప్పుడు, ఈ కొత్తవిద్య నేర్చుకోవల సినామసరం మీకేమిటి? మీరు కూడా వినోద ప్రదర్శనలిచ్చి డబ్బు సంపాదించాలనుకుంటున్నారా?” అన్నాడు గోవిందుడు.

“విద్యామతుడికి ధనసంపాదనపై వ్యామో హంపుండరాదు. నేను విద్యలు నేర్చినది నా కోసం కాదు. నా జ్ఞానాన్ని భావితరాలవారికి పంచి పెట్టాలని అన్ని విద్యలనూ గ్రంథస్థం చేస్తున్నాను. ఆ విధంగా మన జ్ఞానం మనతోనే అంతరించిపోకుండా జాగ్రత్తుడుతున్నాను,” అన్నాడు రాజశేఖరుడు.

దీనికి గోవిందుడు హేళనగా నవ్వి, “అయ్యా! మనిషిని కోతిలా గెంతేలా చేయ గల నా విద్యనాతోనే అంతరించిపోతే ప్రపంచా నికి ఏమైనా నష్టమున్నదా?” అని అడిగాడు.

“ఉంది నాయనా!” అన్నాడు రాజశేఖరుడు. “చేప నీటిలో ఈదుతుంది; భూమ్మీద విలవిలలాడుతూ ప్రాణాలు విడుస్తుంది. హిమాలయాల్లోని ఎలుగుబంటి, ఎడారిలో క్షణకాలం వుండలేదు. మనిషి అలాకాదు. అతడు నీటిలో ఈదాలి. గాలిలో ఎగరాలి. అన్ని వాతావరణ బీభత్సాలనూ తట్టుకోవాలి. అందుకు తగినవిధంగా దేవుడు, మనిషికి మెదడునిచ్చాడు. ఇప్పుడు నీవు నేర్చిన విద్య విషయమే తీసుకుంటే - దాని సాయంతో ఏరు దాటవచ్చు. చిక్కుకున్న మంటల్లోంచి బయటపడవచ్చు. ఏ విద్యకైనా ఎన్నో ప్రయో జనాలుంటాయి. అమురాన్నిబట్టి మనుషులు ఉపయోగించుకుంటారు. విద్యలను గ్రంథ స్థంచేస్తూ ప్రచారం చేయడం విద్యావంతుల కర్తవ్యం!”

రాజశేఖరుడు ఇలా చెప్పగానే, గోవిందుడు, ఆయనకు రెండుచేతులూ జోడించి