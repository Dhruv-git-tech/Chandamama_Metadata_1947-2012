“నాకు రాలేదుకానీ, వృద్ధాప్యం తమకు వచ్చేసింది కదా? తమవంటి పుణ్యాత్ములతో కలిసి వెళితేనే నాకు తీర్థయాత్రలు చేసిన పుణ్యం పరిపూర్ణంగా లభిస్తుంది. తమ సాహచర్యం నాకు ప్రధానం. అది లేకుంటే ఎన్నిసంపదలున్నా ఏమిటి ప్రయోజనం?” అన్నాడు సేఫ్.

బాబాకు మనుషుల మనస్తత్వం బాగా తెలుసు. సేఫ్‌కు చేసిన పాపాలను తీర్థయాత్రల ద్వారా ప్రక్షాళనం చేసుకుని పుణ్యం సంపాదించాలని ఉంది. అయితే, అందుకు దమ్మిడీ ఖర్చు కాకూడదు. బాబా వెంట వెళితే దారిలో తిండిఖర్చులుండవు. అంతా ఆయన భక్తులే చూసుకుంటారు. అదీ సేఫ్ ఎత్తుగడ అని బాబా గ్రహించాడు.

అయినా బాబా, “కేవలం తీర్థయాత్రలు చేయడం వల్లా, పుణ్యస్థలాలు దర్శించడం వల్లా ఎలాంటి ప్రయోజనమూ ఉండదు, నాయనా. అందుకు మనిషి ప్రాపంచిక బంధాలను తెంచు కోవాలి. యాత్రాసమయంలో లాభనష్టాలను గురించి ఆలోచించకూడదు. ఎలాంటి ఐపిక చింతలూ, విచారాలూ లేకుండా నువ్వు నిర్మల చిత్తంతో, దైవచింతనతో యాత్ర చేయగలనని అనుకుంటున్నావా?” అని అడిగాడు.

“బాబా, ఈ ఒక్క నెలరోజుల పాటు నేను ఇంటిపట్టున లేకుంటే నా భార్యా పిల్లలు ఇంటి వ్యమహారాలను ఎలా నెట్టుకు రాగురోచూడాలని ఉంది,” అన్నాడు సేఫ్ తల పంకిస్తూ.

“అంటే, ఈ ఒక్క యాత్రద్వారా బహుళ ప్రయోజనాలను సాధించాలనుకుంటున్నావు, అంతే కదా,” అంటూ సాధువు మందహాసం చేసి ఊరుకున్నాడు.

సేఫ్ మరిద్దరితో కలిసి బాబా వెంట తీర్థ యాత్రకు బయలుదేరాడు. అతడు తెచ్చుకున్న మూటను కూడా, పెద్దమనిషి అనే గౌరవం కొద్దీ మిగిలిన ఇద్దరు యాత్రికులు మోసుకు రావడం

వల్ల, సేఫ్ చేతులూపుకుంటూ హాయిగా నడవ సాగాడు.

మార్గమధ్యంలో ఏ ఊళ్ళోనో ఆగి భోజనం చేసి విశ్రాంతి తీసుకుంటున్నప్పుడు, సేఫ్ గుట్టు చుప్పుడు కాకుండా పక్కనున్న అంగడి వీధిలోకి వెళ్ళి అక్కడ సరుకుల ధరలను తెలుసుకుని వచ్చేవాడు. ఆ ధరలను తమ గ్రామంలో అమ్మే వస్తువుల ధరలతో పోల్చుకునేవాడు. నడిచి వెళ్ళేప్పుడు దారిలో బాబా చెప్పే నీతి కథలనూ, వేదాంత విషయాలనూ అసలు విసేవాడు కాదు. వ్యాపార విషయాలను ఆలోచించుకుంటూ వెళ్ళేవాడు.

ఒకనాడు సాయంకాలం సమయం, హఠా త్తుగా ఆకాశంలో మబ్బులు కమ్మాయి. బాబా వెంట సేఫ్, మరి ఇద్దరు యాత్రికులు ఒకచిన్న నదీతీరంలో నడిచి వెళుతున్నారు. నది నిండుగా ప్రవహిస్తున్నది. కొంత సేపటికి నదీప్రవాహం మరింత ఉధృతమయింది. ఎగువ ప్రాంతంలో కొండల మధ్య బాగా వర్షం కురిసినట్టుంది. నదీ