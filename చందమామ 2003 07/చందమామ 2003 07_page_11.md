దృష్ట్వంతురాలే! కనీసం ఇతడు జలవ్యక రాజును హతం చేయటానికి సాయపడినా, నాకు గొప్పమేలు జరిగినట్టే," అనుకున్నాడు మాయాసరోవరేశ్వరుడు తనలో తాను.

“మహారాజా, ఇప్పుడు ఏం చేయమని ఆజ్ఞ?” అని అడిగాడు మకరకేతు.

“అందరం సరోవరానికి పోతున్నాం. ముందుండి దారి తియ్యి,” అన్నాడు మాయా సరోవరేశ్వరుడు.

“జయశీలుడు కాలినడకన మనను అనుసరించి రాగలడా?” అంటూ మకర కేతు, జయశీలుడికేసి చూశాడు.

“కాంచన నాతోపాటు జలగ్రహం మీద వస్తుంది. నువ్వూ, జయశీలుడూ గుర్రం మీద బయలుదేరండి,” అన్నాడు మాయా సరోవరేశ్వరుడు.

కాంచనమాల కూడా తిరిగి మాయాసరో వరానికి తీసుకుపోబడుతున్నదని వింటూనే జయశీలుడు గతుక్కుమని, మకరకేతుతో,

“కేతూ, కాంచనమాలను తిరిగి మాయా సరోవరానికి తీసుకుపోయేందుకు నేనో ప్పను. కనకాక్షరాజుగారికి, అపహరించుకు పోబడ్డ పిల్లలిద్దర్నీ తెచ్చి ఒప్పచెపుతానని వాగ్దానం చేశాను. దొరికిన ఈవిణ్ణి మళ్ళీ నిర్బంధానికి గురిచేసేందుకు వీల్లేదు,” అన్నాడు.

మాయాసరోవరేశ్వరుడు కోపంగా జయ శీలుడికేసి చూశాడు. కాంచనమాల కూడా అతడికేసి కోపంగా చూస్తూ, “నేనూ, మా అన్న కాంచనవర్మా అరణ్యంలో నుంచి అపహరించుకుపోబడిన మాట నిజమేగాని, ఎవరి నిర్బంధంలో మాత్రం లేము. అన్న వెంట లేకుండా నేను ఒక్కదాన్నే, నా తలిదండ్రుల వద్దకు ఎలా వెళ్ళేది? చేతనైతే, నా అన్నను కూడా నువ్వనే నిర్బంధాన్నుంచి విముక్తుణ్ణి చెయ్యి,” అంటూ చకచకా జలగ్రహం దగ్గిరకు పోయి, మాయాసరోవరేశ్వరుడు అందించిన చేయి ఆధారంతో, దానిమీద ఎక్కి కూర్చున్నది.

“కేతూ, అంతా చిత్రంగా వున్నది! రాజు గారిపిల్లలు అపహరించబడటం, మాయా సరోవరం – అంతా అబద్ధం కాదుగదా?” అన్నాడు జయశీలుడు ఆశ్చర్యపోతూ.

“ముందు వచ్చి గుర్రం మీద కూర్చో. సరోవరం చేరాక, సంగతి సందర్భాలన్నీ నువ్వే గ్రహించగలవు,” అన్నాడు మకరకేతు.

జయశీలుడు మారుమాట్లాడకుండా పోయి, మకరకేతు వెనక గుర్రం మీద కూర్చు న్నాడు. మాయాసరోవరేశ్వరుడు జలగ్రహాన్ని అదిలించాడు. అది కదిలి వేగంగా నడవసా గింది. దానిని అనుసరించి మకరకేతు గుర్రాన్ని