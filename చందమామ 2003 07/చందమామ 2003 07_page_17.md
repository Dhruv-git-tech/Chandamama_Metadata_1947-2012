దరూ లెంపలు వేసుకుని మనసులోనే, ఆ కోతిని ఆంజనేయస్వామిగా భావించి దణ్ణం పెట్టుకున్నారు.

గోవిందుడు మాత్రం తార్కికంగా ఆలోచించి, ఆ చెట్టుకాయలో ఏదో మహిమ వున్నదనుకున్నాడు. చేదుగా వున్నప్పటికీ ఆ చెట్టుకాయనొకదాన్ని వాడూ తిని గెంతడానికి ప్రయత్నించాడు. తనలో కొంత కొత్తశక్తి వచ్చినట్లు అనిపించినప్పటికీ, ఎక్కువ ఎత్తు ఎగరలేకపోయాడు. అయినా, నిరుత్సాహ పడకుండా మరికొంతసేపు ప్రయత్నించే సరికి, వాడికి ఆయాసం వచ్చింది.

గోవిందుడికి హఠాత్తుగా, కోతి ఆయాస పడిన సమయంలో, ఆ చెట్టుకాయ తిని చాలాదూరం లంఘించి పారిపోయిందన్న సంగతి గుర్తుకొచ్చింది. పెంటనే చెట్టునుంచి మరొకకాయ కోసి తిన్నాడు. ఆ మరుక్షణం వాడికి శరీరం చాలా తేలికైపోయినట్టనిపిం

చింది. ప్రయత్నిస్తే, గాలిలో అదివరకెన్నడూ లేవలేనంత ఎత్తుకు ఎగిరాడు. దూకడానికి ప్రయత్నిస్తే, అంతకుముందెన్నడూ దూకలే నంత దూరం దూకాడు.

అప్పుడు గోవిందుడిక్కలిగిన ఆనంద మంతా ఇంతా కాదు. మనిషి, కోతిని మించి దూకగల కొత్తవిద్య వాడికి తెలిసింది. బహుశా, రామాయణకాలంలో ఆంజనేయుడిటుమంటి ఫలాన్నే తిని సముద్రాన్ని దాటాడేమోనని, వాడనుకున్నాడు.

గోవిందుడు తను నేర్చుకున్న విద్యను ఊళ్ళో ప్రదర్శించసాగాడు. తన తోటలోని చెట్టుకాయ గురించి వాడెవరికీ చెప్పలేదు. వాడు చాలాఎత్తు గాల్లోకి ఎగరడం, కుప్పించి ఎంతోదూరం ముందుకు దూకడం చూసి జనం సంతోషంతో చప్పట్లు కొట్టేవారు. ఊళ్ళో వాడికి ఎంతో పేరు రావడమేకాక, దూర ప్రాంతాలనుంచి కూడా వాడి అద్భుత ప్రదర్శన చూడడానికి తండోపతండాలుగా జనం వస్తూండేవారు.

ఒకనాడు గోవిందుడు తండ్రితో, 'నేను కావాలని పరిసరాలను గుమనిస్తూ అతి తక్కువ కాలంలో, ఈ కొత్త విద్యను నేర్చుకున్నాను. ఈ విద్య మీరనే ఆ రాజశేఖరుడికి తెలుసు నని, నేనుకోను. ఇకనన్ను ఆ రాజశేఖరుడి వద్ద శిష్యరికం చేయమని చిన్నబుచ్చవద్దు!' అని చెప్పాడు.

తాను కొత్తవిద్యనేర్చుకున్నానన్న భావం కంటే, రాజశేఖరుడికి రాని విద్యను అభ్యసించినందుకు ఎక్కువగా మురిసిపోతున్న గోవిందుణ్ణి, ఒకరోజునొక పెద్దమనిషి వచ్చి, గోవిందుణ్ణి గురించి అడిగాడు.