ఈ చిట్కా వైద్యం అంతా వేళాకోళం అని గ్రహిస్తుందనుకున్నాడు.

తర్వాత మిత్రులిద్దరూ రాజధాని చేరు కుని, రంగరంగవైభోగంగా జరిగిన రాజుగారి జన్మదిన వేడుకలు చూసి హేలాపురి తిరిగి వచ్చేశారు.

పదేళ్ళకాలం ఇట్టే గడిచిపోయింది. ఒక నాడు బాలయ్య, భద్రయ్యలు ఊరి రచ్చ బండ దగ్గర కబుర్లాడుకుంటూండగా, ఒక కొత్తవ్యక్తిఅక్కడికివచ్చి, “ఈ ఊళ్ళోబాలయ్య అనే ఆయన ఇల్లెక్కడో మీకు తెలుసా?” అని అడిగాడు.

“నేనే బాలయ్యను. మీరెవరు? సంగతే మిటి?” అని అడిగాడు బాలయ్య.

ఆ వ్యక్తి సుగంధపురి నుంచి వచ్చాడు. సుగంధపురి శివార్లలో వుండే ఒక ముసలావిడ చనిపోతూ తన ఆస్తి మొత్తం - ఇరవై వేల వరహాలు, డాబా ఇల్లు, పది ఎకరాల పాలం, హేలాపురి ఘంటలవారి చెరువుదగ్గర వుండే బాలయ్యకు చెందేలా పత్రం రాయించింది. ఆస్తిని స్వాధీనం చేసుకోవడానికి వెంటనే బయలుదేరి రమ్మని, సుగంధపురి గ్రామాధి కారి, బాలయ్యకు పంపించిన వర్ణమానంతో, ఆ వ్యక్తి వచ్చాడు.

ఇది విని బాలయ్య, భద్రయ్యలు ఆశ్చర్య పోయారు. ఆ ముసలావిడ ఎవరో వాళ్ళకు వెంటనే గుర్తుకు వచ్చింది. ఆ పేదరాలికి ఇంత ఆస్తిపాస్తులు ఎలా వచ్చాయో వాళ్ళకు అర్థం కాలేదు.

వాళ్ళు ఆ మరుక్షణం బయలుదేరి సుగంధపురి గ్రామాధికారిని కలిసిన తర్వాత, జరిగిందే మిటో తెలియవచ్చింది.