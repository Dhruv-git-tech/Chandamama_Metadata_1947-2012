జయశీలుడు ఈసారి కోపంగా ఏదో అనబోయేంతలో, అంతవరకూ ఈ జరుగు తున్నదానికి నిర్విణ్ణురాలైపోయి చూస్తున్న కాంచనమాల తెప్పరిల్లి, “మామయ్యా, నువ్వు హంసలరథం లోంచి కిందపడి, ప్రాణాలతో వున్నందుకు చాలా ఆనందంగా వున్నది. కాని నువ్వు జయశీలుడనే ఈ యువకుడికి హాని కలిగించకు. ఈయన నన్ను పులిబారి నుంచి రక్షించాడు,” అన్నది.

“అమ్మా, కాంచనా! అదంతా నేను స్వయంగా నా కళ్ళతో చూశాను. ఇతణ్ణిచుపాలని లేదు! ప్రాణాలతో బందీగా మాయాసరో వరానికి తీసుకుపోబోతున్నాను,” అన్నాడు మాయాసరోవరేశ్వరుడు.

కాంచనమాల, జయశీలుడికేసి తల తిప్పి, “మామగారు నీకెలాంటి హానీ కలిగించనంటున్నారు గదా! నువ్వు ఇష్టంగానే, ఆయనపెంట మాయాసరోవరానికి ఎందుకు రాకూడదు?” అన్నది.

“కాంచనా, ఇందులో నా ఇష్టాయిప్పాలకు తావెక్కడిది? ఈ సరోవరేశ్వరుడు నన్ను జయించి బందీగా తీసుకుపోతున్నానను కుంటున్నాడు. కావాలంటే ఈ క్షణాన ఒక్క కత్తివేటుతో, నా కంఠానికి చుట్టిన తాడును తెగనరకగలను,” అన్నాడు జయశీలుడు.

జయశీలుడు ఇలా అనగానే మాయాసరోవరేశ్వరుడు, తన పక్కన వున్న మకరకేతుతో, “కేతూ, నువ్వు ఈ జయశీలుడు పారిపోకుండా దారి అడ్డగించు. ఈ లోపలనేను ఉరి తాడును కొంచెం బిగలాగి, బలవన్మరణం అంటే ఎలా వుంటుందో, ఇతడికి తెలిసేలా చేస్తాను,” అన్నాడు.

మకరకేతు అయిష్టంగా ముఖం పెట్టి, రాజాజ్ఞ గనక చేసేదేమీలేనందున గుర్రాన్ని అదిలించి, జయశీలుడికేసే నడిపాడు. అంతలో కాంచనమాల భయంతో చిన్నగా కేకపెట్టి, జయశీలుడి కంఠాన్నుంచి వేలాడుతున్న తాడును రెండు చేతులతో గట్టిగా పట్టుకుని, “మామయ్యా, ఈ తాడును మరేమాత్రం గట్టిగా లాగి, ఈయన కంఠాన్ని బిగించినా, నేను సహించను. నేనూ, ఈయనతోపాటు ఇదే తాడుతో ఉరిపోసుకుంటాను,” అన్నది.

“ఆశ్చర్యం! ఈ కొద్ది క్షణాల్లోన్నే కథ ఇంత దూరం వచ్చిందన్నమాట!” అంటూ సరోవరేశ్వరుడు ఆశ్చర్యపోయి, అయినా ప్రయత్నించి చూడటంలో తప్పేముంది, అని మనసులో అనుకుని, చప్పున తల ఎత్తి, “జయశీలా, నువ్వన్నట్టు కత్తితో నీ మెడను చుట్టిన తాడును తెగకొట్టగలవేమో కాని, ఈ జలగ్రహాన్నుంచి తప్పించుకుని పారిపోలేపు. అది నిన్ను కాళ్ళతో మట్టగించి, కోరలతో