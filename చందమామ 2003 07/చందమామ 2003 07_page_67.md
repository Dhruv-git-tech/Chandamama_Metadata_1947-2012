ఏడింతలు పెద్దది; రాగితో చేయబడింది.
అలాంటి చంద్రుణ్ణి తీసుకురాలేను, దయ
దలచి మన్నించండి!” అని విన్నవించు
కున్నాడు.

ఆ జవాబుతో రాజు ఉగ్రుడైపోయి,
“తక్షణం మాసమక్షం నుంచివెళ్ళిపో. ఆస్థాన
ఐంద్రజాలికుణ్ణి పంపించు!” అన్నాడు
తీవ్రస్వరంతో.

ఐంద్రజాలికుడు క్షణాలమీద వచ్చి,
రాజు చెప్పింది విని, “ప్రభూ! ఇప్పటివరకూ
యువరాణి కోసం ఎన్నో ఇంద్రజాల విద్యలు
ప్రదర్శించాను. అద్భుతమైన ఏడు జతల
పాదరక్షలు ఇచ్చాను. మంత్రదండాలు...
ఇంకా ఎన్నో ఇచ్చాను. కానీ, చంద్రుణ్ణి
మాత్రం నేనేకాదు ఎవరూ తీసుకురాలేరు.
అది మనకు, నాలుగు వేల యోజనాల

దూరంలో వుంది. పైగా, తమ రాజమందిరం
కన్నా పదింతలు పెద్దదిగా వుంటుంది. అది
స్వచ్ఛమైన వెన్నమీగడలతో తయారుచేయ
బడింది. దయచేసి, మన్నించండి!” అన్నాడు.

రాజు, ఐంద్రజాలికుడి జవాబుకు కోపంగా
పిడికిలి బిగించి, అతణ్ణి పంపించి, ఆస్థాన
గణితశాస్త్రజ్ఞుణ్ణి పిలిపించి, అతడు గదిలోకి
రాగానే, “ఎన్నో సంవత్సరాల నుంచి నువ్వు
మా కోసం ఏమేమి చేశావో ఇప్పుడు ఏకరువు
పెట్టవద్దు. యువరాణి కోసం చందమామను
తీసుకురావడానికి లెక్కలు వెయ్యియా?” అన్నాడు.

గణితశాస్త్రజ్ఞుడు ఏవేవో లెక్కలు వేసి,
“ప్రభూ! అది మనకు, మూడువేల ఇరవై
ఆమడల, నాలుగు క్రోసుల దూరంలో వుంది.
నాణెం మాదిరిగా చదునుగా వుండి ఇసుకా,
సున్నంలాంటి మిశ్రమాలతో చేయబడింది.
అంతేకాదు, ఆకాశానికి గట్టిగా అతికించబడి
వున్నది. నేనేకాదు, ఎంతటివారూ తీసుకు
రాలేరు. కరుణించి నన్ను మన్నించండి!”
అన్నాడు.

ఇందుకు రాజు భగ్గుమని, అతణ్ణి వెళ్ళ
మని, ఆస్థానవిదూషకుణ్ణి పిలిపించాడు.
అతడు రాగానే, యువరాణి అస్పష్టత గురించి
చెప్పి, “సేనాపతీ, ఐంద్రజాలికుడూ, గణిత
శాస్త్రజ్ఞుడూ – వీళ్ళకు చందమామ ఎంత
దూరంలో వున్నదన్న విషయంలోనే ఏకాభి
ప్రాయం లేదు! ముగ్గురూ యోజనాల తేడా
చెబుతున్నారు,” అన్నాడు ఆవేశంగా.

ఆస్థానవిదూషకుడు, “ఆశ్చర్యం, ప్రభూ!”
అని, “వాళ్ళందరూ మహామేధావులు. ఒక
వేళ వాళ్ళు చెప్పిందే నిజమేనేమో. కానీ,