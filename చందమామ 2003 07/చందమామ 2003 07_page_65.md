విఘ్నీశ్వరుడు ఇంద్రధనుస్సు రంగుల్లో అనేక రూపాల్లో నర్తిస్తూ శ్రోతల కన్నులకు కట్టేవాడు.

హంసధ్వని రాగంలో తెల్లని రాజహంస లాగ, మాయామాళవరాగంలో ఉదయరవి బింబంలాగ, భైరవిరాగంలో ఎర్రతామరలాగ, హిందోళరాగంలో నీలాకాశంలాగ, నీలాం బరిరాగంలో నీలికలువలాగ, ఆనందభైరవి రాగంలో అరవిచ్చిన తెల్లకలువలపై విరిసిన పున్నమీవెన్నెలలాగ విఘ్నీశ్వరుడు లీలగా కనిపించేవాడు.

గజాననపండితుడికి సత్కారాలమీద, సన్మానాలమీద కాంక్ష ఏ కోశానా లేకపోయినా, అత్యున్నత సత్కారమైన బంగారుగణేశ ప్రతిమ అతనికే ప్రతి సంవత్సరం వస్తూండేది. ఆ ప్రతిమలతో అతని ఇల్లు నిండిపోయింది.

దేశాంతరంగా చాలామంది మహామహా విద్యాంసులకే గజాననుడంటే ఎనలేని గౌర వమూ, గురుభావమూ ఉంటున్నా, వాతాపి నగరంలో కొంతమందికి అతనిపై అసూయ బాగా పెరిగింది. వారందరికీ నాయకుడు స్వరకేసరి.

స్వరకేసరి ఎప్పుడూ విద్యత్తు చూపడానికి గొప్ప తాపత్రయపడేవాడు. అతను గళం

విప్పితే సింహగర్జనలు వెలువడేవి. మద్దెల వాయించేవాడిని ముప్పుతిప్పలు పెడుతూ వీరవిహారం చేస్తూన్నట్లు పాడేవాడు. గజానన పండితుడికి అటువంటి విద్వత్తు ప్రదర్శించు కోవాలనే యావ లేకపోవడమే కాకుండా, విఘ్నీశ్వరుడిపై భక్తితో తన్మయావస్థలో పడి తాళం తప్పతూ, మరొకప్పుడు పాడుతూ, పాడుతూ మూగబోతూండేవాడు. అటువంటి సందర్భాలను స్వరకేసరి ప్రభృతులు గజా ననుడికి శాస్త్రపాండిత్యం లేదనీ, కేవలం అతనిది మనోధర్మగానమనీ గాలిపాట అనీ హేళనగా ప్రచారం చేస్తూ, అక్కసు తీర్చు కుంటూండేవారు. గజాననుడికి ఎపేమన్నా, ఏమనుకుంటూన్నా ఆ ధ్యాసే ఉండేది కాదు. మనసులోని విఘ్నీశ్వరుడితో ఏకాంతంలో మంతనాలాడుకొంటున్నట్లు పాడేవాడు. అందులో ఏదో అనిర్వచనీయమైన శక్తి వింటున్నవారిని మైమర్థించి దివ్యలోకాల్లోని ఆనందసాగరాల్లో ముంచి తేల్చేది.

ఏవిధంగానైనా ఆ సంవత్సరం స్వర్ణగణేశ విగ్రహం గజాననపండితుడి ఇల్లు చేరకుండా చేయడానికి స్వరకేసరి బాగా ఆలోచించి, ఒక గొప్ప పథకం వేశాడు.