అంతలో పాడుబడ్డ ఇంటి కిటికీలోంచి గబ్బిలం కీచుమంటూ ఆమె తల మీదుగా ఎగిరిపోయింది. ఆమె భయంతో కెవ్వు మన్నది.

కరీటి నవ్వి, 'వర్షంలో ఒంటరిగా రావడం చూసి, చాలా ధైర్యపంతురాలి వనుకున్నాను,' అన్నాడు.

ఆమె సిగ్గుపడుతూ, 'నాకు దొంగలన్నా. చికటన్నా, పాములన్నా భయం లేదు; కాని దయ్యాలంటే మహ చెడ్డ భయం. పాడుబడ్డ ఇళ్లల్లో దయ్యాలుంటవి గదా!' అన్నది.

తరవాత ఆమె తన పేరు శిల్ప అని చెప్పింది.

కిరీటి ఒక క్షణం ఆగి, 'చూడు, శిల్పా! మనకు ముందు తెలియదుగాని, మన చుట్టూ వున్న మనుషుల్లో దయ్యాలను మించినవాళ్ళున్నారు. నా సంగతే చూడు! మా నాన్న పోయాక బంధువుల మంటూ ఇంట చేరినవాళ్ళు, నన్ను రక రకాలుగా మోసగించి, ఉన్న కొద్దిపాటి ఆస్తీ కాజేశారు. నేను బతుకు తెరువుకు ఉద్యోగం కోసం వెతుకుతూ తిరుగుతున్నాను. నాకు దయ్యాలకన్నా, మనుషులంటే భయం,' అన్నాడు.

'పోనీండి! ఈ రాత్రివేళ దయ్యాల ఊసెందుకు,' అన్నది శిల్ప.

వర్షం తగ్గే సూచనలు లేకపోవడంతో కరీటి, 'ఇక మనం, యీ రాత్రికి యీ ఇంట్లోనే తలదాచుకోక తప్పదు,' అని, తుప్పు పట్టిన తాళాన్ని గట్టిగా లాగాడు. అది చేతిలోకి ఊడి వచ్చింది.

అంతలో, లోపలి నుంచి, 'ఎవరు వాళ్ళు? నేను దయ్యాన్ని. జాగ్రతత, లోపలికి రాకండి!' అన్న కేక విని పించింది.

శిల్ప వణికిపోతూ, కరీటి చెయ్యి పట్టుకుని, 'వర్షం అయితే అయింది, పారిపోదాం రండి,' అన్నది.

కిరీటి ఆ మాటలు వినిపించుకోకుండా, కాలితో తలుపును గట్టిగా తన్నాడు. అది