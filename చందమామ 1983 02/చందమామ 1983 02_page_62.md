“ఇంకా లేదు,” అన్నాడు భర్త విచారంగా మొహంపెట్టి.

“అయితే నాకు నీ మొహం చూపించకు,” అన్నది భార్య.

పేదవాడకి ప్రాణం విసిగిపోయింది. నేరుగా ఖలీఫాను అడిగేసి లేదనిపించుకుందామనుకుని బయలుదేరి వెళ్ళాడు. ఖలీఫాగారు మిద్దె మీద కూర్చుని వున్నారు. ద్వారపాలకులు పేదవాణ్ణి అక్కడికి తీసుకుపోయారు.

“ఏలిన వారిని ఒక్కటి కోరదామని వచ్చాను. తమరు కరుణించినట్టయితే నాకు తమ ఆస్థాస జ్యోతిషుడుగా వుండాలని వుంది,” అన్నాడు పేదవాడు. ఆ సమయానే ఒక నౌకరు ఒక సంచీలో ఏదో పెట్టుకుని ఖలీఫా వద్దకు వస్తూ దూరాన కనిపించాడు.

“ఆ వచ్చేవాడు ఏం తెస్తున్నాడో చెబితే నిన్ను అలాగే ఆస్థాన జ్యోతిషుడుగా పెట్టుకుంటాను,” అన్నాడు ఖలీఫా చిన్నగా నవ్వుతూ.

పేదవాడి గుండె జారిపోయింది. “ఏలినవారు మన్నించాలి! తమరిని హమాము నుంచి బయటికి రమ్మన్నాను. ఆ సమయానికే కప్పు కూలింది. కుంటి బాతు కనబడిందన్నాను. దాని పాట్టలో పజ్రపుటుంగరం దొరికింది. కుందేలు ఎంత యుక్తి గలదైతే ఏం లాభం, వేట గాడి ఉచ్చులో పడక తప్పదు!” అన్నాడు పేదవాడు.

ఇంతలో నౌకరు దగ్గిరికి వచ్చి మూటలో వున్న కుందేలును బయిటికతీసి ఖలీఫాకు చూపించాడు.

“శభాష్! శభాష్! నీ కంటె గౌప్ప జ్యోతిషుడు ప్రపంచంలో ఉంటాడను కోను. నీ కోరిక ప్రకారం, నిన్ను ఈ క్షణం నుంచే మా ఆస్థాన జ్యోతిషుడుగా నియమిస్తున్నాను!” అన్నాడు ఖలీఫా సంతోషంగా.

పేదవాడి రొట్టె విరిగి నేతిలో పడింది. అతడు ఇంటికి వచ్చి సంగతి చెప్పగానే, భార్య పొందిన ఆనందానికి అంతే లేదు.