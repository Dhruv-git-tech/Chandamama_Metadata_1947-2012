సరిగా సూర్యాస్తమయం కాబోయే సమయంలో వజ్రముప్పి అందరికన్న ముందు నడిచి, దారి పక్కన ఉన్న ఒక పెద్ద చెట్టు ఎక్కాడు. అతడికి దాదాపు ఒక కోసుదూరంలో అల్లిబిల్లిగా ఉన్న సముద్రపు ఉప్పుటేర్లూ, అందులో చిన్న చిన్న భూభాగాలూ కనిపించినై. అలాంటి ఒక ప్రదేశంలో కొందరు మనుష్యులు కూడా సంచరిస్తూ ఉండడం వజ్రముప్పి గుర్తించాడు.

వజ్రముప్పి వెంటనే చెట్టు దిగి, శివ దత్తుణ్ణి సమీపించి, “అయ్యా, మనం దేవమాయి చెప్పే సముద్రకేతుడి నివాస స్థానానికి ఎంతో దూరంలో లేమిను కుంటాను. ఆ చెట్టు మీంచి చూస్తే, పాముల్లా మెలికలు తిరిగి వున్న ఉప్పుటేర్లూ, అక్కడక్కడా భూప్రదేశం కనబడుతున్నది. ఒకచోట కొందరు మనుష్యులు కూడా కనిపించారు. వాళ్ళు సముద్రపు దొంగల ముఠా కావొచ్చు!” అన్నాడు.

“అలా అయితే, మనం అందరం ఒకేసారి ఆ ప్రాంతాన్ని సమీపించటం అంత మంచిది కాదు. అందువల్ల నువ్వు మరిద్దర్ని వెంటబెట్టుకుని ముందు వెళ్ళి, అక్కడ స్థితిగతు లేమిటో తెలుసుకు రా!” అని అజ్ఞాపించాడు శివదత్తుడు.

శివదత్తుడి అజ్ఞ కాగానే వజ్రముప్పి ఇరువురు అనుచరుల్ని వెంట తీసుకుని, బయలుదేరాడు. వాళ్ళు చెట్ట చాటున ఎంతో జాగ్రత్తగా నడుస్తూ, కొద్దిసేపటికి ఉప్పుటేర్లు ఉన్న ప్రాంతం చేరారు. ఉప్పుటేరు ఒడ్డున గుబురుగా పెరిగిన చెట్ట చాటునుంచి, ముందుకు చూసి నప్పుడు వారికి ఉప్పుటేరులో చిన్న చిన్న తెప్పలు కొన్ని కనిపించినై. ఆ ఉప్పుటేరు వెడల్పు సలభై, యాభై గజాల కంటె ఎక్కువ ఉండదు. దాని అవతల అంచున ఉన్న ఎత్తయిన ప్రదేశం నుంచి వికృతమైన నవ్వులూ, కేకలూ వినిపించుతున్నవి. — (ఇంకా వుంది)