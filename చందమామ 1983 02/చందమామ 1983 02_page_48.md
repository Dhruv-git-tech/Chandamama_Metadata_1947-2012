ఇలా ఉండగా ఒక ఏడు వర్షాలు బాగా పడలేదు. అందుచేత ఆ చెరువు ప్రతి ఏడూ నిండినట్టుగా నిండలేదు. తరవాత వేసవి చాలా తీవ్రంగా వచ్చింది. చెరువు కాస్తా ఎండిపోయింది. చెట్లూ, చేమలూ మాడిపోసాగాయి. గరిక కూడా ఎండిపోయి పశువులకు మేత దొరకని స్థితి వీర్పడింది. జనం నీటికోసం అల్లాడ సాగారు. కొందరు దూర ప్రాంతాలకు వెళ్ళిపోయారు.

ఒకనాటి మధ్యాహ్నం వేళ గంగ తాను నాటిన చెట్టు వద్దకు వచ్చింది. తాను కష్టపడి పెంచిన ఆ చెట్టు మాడిపోతుందేమోనని ఆమెకు బెంగ. కాని ఆ చెట్టు మాత్రం చెక్కు చెదరలేదు. దాని ఆకులు దట్టంగా నవనవలాడుతూ ఉన్నాయి. చెట్టునీడ చల్లగా, ప్రాణం లేచి వచ్చేలా గున్నది. దాహంతో తపించిపోతున్న గంగ దాని నీడన పడుకుని, తాను చావటం తథ్యం అనుకున్నది. ఆమె ఆ రోజు నీటిచుక్క ఏమిటో ఎరగదు. దాహంతో నాలుక ఈడ్చుకు పోతున్నది. తన చెట్టు నీడనే ప్రాణాలు విడుద్దామన్న కోరికతో ఆమె కాళ్ళీ డ్చుకుంటూ ఆక్కడికి వచ్చింది. అంతదూరంలో చెరువు పొడి ఆరి పోయి బావురుమంటున్నది. గంగ మెల్లగా కళ్ళు మూసింది.

ఆంతలోనే గంగకు ఒక భ్రమలాటిది కలిగింది. చెట్టు మానులో ఒక మనిషి ముఖంలాటిది పొడగట్టి, “గంగా, నాకు చాలాకాలం నీరుపోశావు. నీకు నీరిస్తాను. నా వేరు ఒకటి పెకలించా వంటే నీకు నీరు దొరుకుతుంది. ఆ నీరు తాగి వేరు మళ్ళీ యధాస్థానంలో పెట్టెయియి. ఈ రహస్యం ఎవ్వరికీ చెప్పకు!” అన్నది.

గంగ తన కళ్ళనూ, చెవులనూ నమ్మ లేకపోయింది. ఆమె లేచి ఆటూ ఇటూ చూసేసరికి ఒక రాతిమీదుగా భూమిలోకి దిగబడిన వేరొకటి కనిపించింది. ఆమె తన శక్తినంతా వినియోగించి దానిని పైకి లాగింది. వెంటనే వేరు దిగబడిన రంధ్రం