కావలసిన ఆహారం, వగైరాలన్నీ అక్కడికే తెచ్చిపెట్టారు.

పేదవాడికి మతిపోయినట్టయింది. అతను రోజుల్లా కిటికీ దగ్గిర నిలబడి, బయట వున్న మైదానం కేసి చూస్తూ ఉండిపోయాడు. ఆ మైదానం మీద కొన్ని పెద్ద బాతులు కనిపించాయి. వాటిలో ఒక బాతు కుంటిది. అది జబ్బుగా కూడా వున్నట్టు పేదవాడి కళ్ళకు కనిపించింది. పేదవాడు దాన్ని చూసి, “ఇదీ పాపం నా లాగే వుంది,” అనుకున్నాడు. అతను రెండు రోజులూ దాన్నే చూస్తూ వుండి పోయాడు. మూడో రోజున ఖిలీఫా మను మలు నలుగురు వచ్చి గది తలుపు

తెరిచి, పేదవాణ్ణి ఖిలీఫా వద్దకు తీసుకు పోయారు.

“నా ఉంగరం ఏమయింది? దాని ఆచోకీ నీ కేమైనా అంతుచికిక్కిందా?” అని ఖిలీఫా అడిగాడు.

“ఏలినవారు కరుణించాలి. నేనీ రెండు రోజులూ ఒక కుంటి బాతును తప్ప ఇంకేమీ చూడలేదు,” అన్నాడు పేదవాడు.

“కుంటి బాతు” అని అతను అంటుండగానే ఖిలీఫా మనుషులు పరిగెత్తుకుంటూ పోయి కుంటి బాతును పట్టుకుని, దాని పాట్ట కొయ్యగా అందులో ఖిలీఫా పోగొట్టుకున్న వజ్రపుటుంగరం దొరికింది.

ఆ ఉంగరాన్ని ఒక దాసీది దొంగిలించి, ఎక్కడా దాచటానికి లేక, ఒక బాతు చేత మింగించి, గుర్తుగా ఉండగలందులకు దాని కాలొకటి విరిచింది.

పేదవాడి జ్యోతిష ప్రజ్ఞకు ఖిలీఫా మెచ్చుకుని అంతులేని బహుమతు లిచ్చాడు.

పేదవాడు ఇంటికి పోయి, “ఎలాటి బహుమతులు తెచ్చానో చూడు,” అన్నాడు భార్యతో.

“నాకు బహుమతుల మాట చెప్పకు, ఆస్థాన జ్యోతిషుడివయావా లేదా?” అన్నది భార్య.