# నీటి ఎద్దడి

గోపయ్య అనే యువకుడు కేశవరంలో చాలామందికి పాలు నరఫరా చేస్తూ, ఆ రాబడి ద్వారా సుఖంగా జీవయాత్ర సాగిస్తున్నాడు. అతడికి పక్కనే వున్న వీరవరంలో కూడా పాల వ్యాపారం వున్నది.

ఒకరోజున పరమేశం అనే కేశవరం గ్రామస్థుడు వీరవరం వెళ్ళి, ఆక్కడ గోపయ్య కేశవరంలో కన్న పాలు చవకగా అమ్ముతూండడం చూశాడు. పరమేశం గోపయ్య దగ్గిరే వాడుకగా పాలు కొంటూంటాడు.

“గోపయ్యా, యీది పచ్చి అన్యాయం! తోటి ఊరివాడివై వుండి కేశవరంలో ఎక్కువ ధరకూ, యీ పారుగూళ్ళో తక్కువ ధరకూ పాలమ్ముతున్నావు,” అంటూ పరమేశం, గోపయ్య మీద ఖన్సుమంటూ లేచాడు.

గోపయ్య ఏమీ తొణక్కుండా, “మన ఊరి నీటి ఎద్దడి నీకు తెలియంది కాదు గదా? ఇక, యీ వీరవరం నీటినమ్మద్దికి పెట్టింది పేరు. పాల ఖరీదులో వచ్చే తేడాకు, అదే మూల కారణం!” అన్నాడు.
—జె. వి. రామారావు