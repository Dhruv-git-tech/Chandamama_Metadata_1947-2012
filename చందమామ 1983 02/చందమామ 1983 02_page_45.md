ప్రయాణించాక, ఒకచోట రాజుకు ఏపుగా వున్న పంట పాలాల పక్కన కొన్ని జంతువుల శవాలు కనిపించినై.

రాజు వాటిని మంత్రికి చూపుతూ, ‘‘మన నగరవాసులు పారిశుధ్యం విషయంలో చాలా అజ్ఞానస్థితిలో వున్నట్టున్నది. చచ్చిన జంతువుల శవాలను అలా ఆరు బయట పారవెయ్యడ మేమిటి? ఇనసం చేస్తే సరి పోతుంది గదా,’’ అన్నాడు.

“మహారాజా, సాధారణంగా ఎవరూ చచ్చిన జంతువులను ఖననం చెయ్యారు, యిలా ఊరి బయట పారేస్తారు. వాటిని ఏ రాబందులో, కుక్కలో పీక్కుతింటవి,” అన్నాడు మంత్రి.

“ఆవును, ఆ మాట నిజమే! మరి, ఈ ప్రాంతాన ఎక్కడా ఒక్క రాబందు గాని, కుక్కగాని కనబడదేం? ఆశ్చర్యం!” అన్నాడు రాజు.

“ఇందులో ఆశ్చర్యపడవలసిందేమీ లేదు. మన రాజధానీ నగరంలోని

కుక్కలూ, చుట్టుపక్కల వున్న కొండల్లో నివసించే రాబందులూ, ఉజ్వల మండలా నికి వెళ్ళివుంటాయి,” అన్నాడు మంత్రి.

ఆ జవాబుతో రాజు విశాలాక్కుడికి వాస్తవ పరిస్థితులేమిటో అర్థమయినై. ఆయన వణుకుతున్న కంఠ స్వరంతో, రథసారథిని వెంటనే రథాన్ని వెనక్కుమళ్ళించమని అజ్ఞాపించాడు.

“అదేమిటి, మహారాజా! మనం ఉజ్వల మండలానికి ప్రయాణమయి పోతున్నాంగదా?'' అన్నాడు మంత్రి.

“ఆ వసరంలేదు. అక్కడి క్షామ పరిస్థితులెలావున్నవో, యిక్కడే నేను అంచనా వేశాను,” అన్నాడు రాజు.

ఆయన రాజభవనానికి తిరిగి వస్తూనే ఉజ్వలమండలానికి తక్షణ సాయంగా ఇరవై లక్షల వరహాలు మంజూరు చేశాడు. దానితోపాటు యితర సహాయ కార్యాలు కూడా ప్రకటించి, వాటిని పర్యవేక్షించేందుకు మంత్రిని స్వయంగా అక్కడికి వెళ్ళవలసిందిగా కోరాడు.