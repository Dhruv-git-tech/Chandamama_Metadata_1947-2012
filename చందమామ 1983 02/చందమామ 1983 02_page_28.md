ఆ ప్రశ్నకు దేవయ్య కోపంగా, “ఇదేం దొంగిలించి తెచ్చాననుకుంటున్నావా ? జమీందారుగారు నా కూతురు పెళ్ళికి చదివించిన కట్టం. ఆయనే చెప్పారు, రెండు వేలకు కొన్నట్టు!” అన్నాడు.

“అలాగా!” అని రంగన్నతాత, దేవయ్యను వెంటబెట్టుకుని బసవాచారి దగ్గిరకు పోయి, గొలుసును గీటువేసి, దాని నిగ్గు తేల్చమన్నాడు.

భసవాచారి గీటువేసి చూసి, “ఆహాఁ, మేలిమి బంగారం!” అన్నాడు.

ఆ మాట విని దేవయ్య ఉత్సాహంగా రంగన్నతాతతో, “విన్నావా ? జమీందారు గారే మోసం చేశారనుకున్న, నీ బుద్దె లాంటిది!” అన్నాడు.

రంగన్నతాత, బసవాచారిని గొలుసుకు మరి కాస్త లోతుగా గీటుపెట్టి చూడ మన్నాడు. బసవాచారి ఆలా చేసి ఆశ్చర్య పోతూ, “ఇది పైన మందంగా బంగారు పూత పూసిన గొలుసు. అమ్మితే, ఐదు వందల కన్న ఎక్కువ రాదు,” అన్నాడు.

ఆ మాటలకు దేవయ్య నీరుగారి పోయాడు.

“సరే, దేవయ్యా! జమీందారుగారి దగ్గిరకు పోయి, యిలా మోసం చేశా రెండుకని అడుగుతావా ?” అని ప్రశ్నించాడు రంగన్నతాత.

“బాబో, అంతమాటే! పెద్దవాళ్ళు, ఏం చేసినా చెల్లుబడి అయిపోతుంది,” అన్నాడు దేవయ్య.