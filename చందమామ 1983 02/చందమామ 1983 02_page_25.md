తరపున నేను అడుగుతాను. వాటికి సరైన సమాధానాలేమిటో ఆమె నిర్ణయిస్తుంది.'' అని, నాగ వల్లిని, ''ఏమిటమ్మా, ఆ ప్రశ్నలు?'' అని అడిగాడు.

నాగవల్లి ఒక చిన్న తాళపత్రాన్ని రాజ గురువుకు యిచ్చింది. అయన దానికేసి ఒకటి, రెండు క్షణాలు చూసి, ''చాలా వజ్రకరినమైన ప్రశ్నలే!'' అని, రాజ కుమారులతో, ''మా రాకుమారి అడగ దలచిన మూడు ప్రశ్నలూ యివి: బరువు లేని వస్తువు ఏది? కనబడని ఆకారం ఏది? గాలి పీల్చని ప్రాణి ఏది?'' అన్నాడు.

ఆ ప్రశ్నలు విని కొందరు తెల్లబోయారు. మరికొందరు ఓటమినిఒప్పకుంటూ తలలు దించుకున్నారు. ఇంకా కొందరు ఏవేవో సమాధానాలు చెప్పడానికి ప్రయత్నించారు గాని, అవేవీ రాకుమారికి నచ్చలేదు.

ఇదంతా చూస్తూ మౌనంగా కూర్చున్న వీరపురం రాకుమారుడు వసంతనాగుడు, ఆసనంలోనుంచి లేచి నిలబడి, ''రాకు మారి అడిగిన ప్రశ్నలకు ఎవరూ సరైన

సమాధానం చెప్పలేకపోయారన్న మాట నిజం. దానికి బలమైన కారణమే వున్నది. బరువులేని వస్తువూ, కనబడని ఆకారం, గాలిపీల్చని ప్రాణీ సృష్టిలోనే మనకు కనిపించవు. అందువల్ల ఆ ప్రశ్నలే అర్థం లేనివి!'' అన్నాడు.

ఆ మాటలకు సభలో కలకలం బయలు దేరింది. కొందరు వసంతనాగుడు, రాకు మారి తెలివితేటలను కించపరిచినట్టు భావించి, అతడి కేదో కీడు రాసున్నదను కున్నారు. కాని, నాగవల్లి మందహాసం చేస్తూ, వసంత నాగుణ్ణి సమీపించి, ''నా ప్రశ్నలు అర్థంలేనివన్న మాట నిజం! అయినా, కొందరు వాటికేవో సమాధానాలు న్నవను కుని భ్రమపడ్డారు. మరికొందరికి అవి అర్థంలేని ప్రశ్నలని తెలిసి వుండవచ్చు. కాని ఆ మాట చెప్పేందుకు ధైర్యం చేయలేకపోయారు. ఆ రెండూ చేసిన వీరపుర రాకుమారుణ్ణి, నేను వరిస్తున్నాను,'' అని, చెలికత్తె అందించిన పూల మాలను వసంతనాగుడి మెడలో వేసింది.