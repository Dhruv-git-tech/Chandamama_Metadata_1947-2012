ఇంటిమర్యాద

సుశాంతుడికి తను మంచి పాటగాడిననీ అనుమానం. అతడు ఒకరోజున దారిన పోతున్న దానయ్యును అపి, ఒక పాట పాడి వినిపించి, “పాట ఎలా వున్నదయ్యా?” అని అడిగాడు.

“తమరి ముక్కు చాలా బాగున్నడండి!” అన్నాడు దానయ్య.

“పాట గురించి అడిగితే, ముక్కు గురించి చెబుతావేమిటయ్యా?” అన్నాడు సుశాంతుడు ఆశ్చర్యంగా.

“ఆది, మా ఇంటి మర్యాదంది,” అన్నాడు దానయ్య.

“ఇదేం మర్యాద! పాట ఎలా వున్నదని అడిగితే, ముక్కు బావున్నదని చెప్పడంలో మర్యాద వున్నదా?” అని అడిగాడు సుశాంతుడు రవంత కోపంగా.

“ఎదుటి వాళ్ళు దేన్ని గురించయినా అభిప్రాయం అడిగారనుకోండి. అది మనకు నచ్చక పోతే, ఆ మాట చెప్పడానికి బదులు, వారిలో మనకు నచ్చిన అంశం చెప్పిపోవడం మర్యాద అని మా తాత, మా నాన్నకూ; మా నాన్న నాకూ చెప్పారు,” అని వెళ్ళిపోయాడు దానయ్య.

— “బాబి”