రాజు తటపటాయించడం గమనించిన కళాసాగరుడు, ' ' తమరు రాకుమార్తెకు సంబంధించిన మూడు తరాల గతచరిత్ర నాకు చెప్పడం యిష్టంలేని పక్షంలో, చిత్రసాగరు డనే నా సోదరుణ్ణి పిలి పించండి. అతడు మీ కుమార్తె అద్భుత సొందర్యాన్ని గత చరిత్ర అడకుడండానే వాస్తవంగా చిత్రించగలడు, '' అన్నాడు.

వసంత సేనుడు చిత్రసాగరుణ్ణి పిలి పించాడు. అతడు రాజుతో, '' నేను రాకుమార్తి చిత్రం గీయగలను. కాని, ముందుగా నేను ఆమెతో ఏకాంతంగా మాట్లాడే అవకాశం యివ్వాలి, '' అన్నాడు.

' ' ఎందుకు ? '' అన్నాడు వసంత సేనుడు ఆశ్చర్యపోతూ.

" నేను ఎవరితోనైనా ఏకాంతంగా మాట్లాడానంటే, వారి గత మూడు తరాల చరిత్రనూ కుఁణ్ణంగా తెలుసుకోగలను. గొప్పలు చెప్పుకోవడం కాదు — అది భగవంతుడు నాకు ప్రసాదించిన శక్తి ! " అన్నాడు చిత్రసాగరుడు.

చరిత్ర చెప్పమని అడిగాడు కళా సాగరుడు. ఆ చరిత్ర ఏదో తానే తెలుసు కోగలనంటున్నాడు, చిత్రసాగరుడు. మొత్తం మీద యిద్దరికీ చరిత్ర కావాలి ! తన ఇంటి రహస్యం ఇత్తరులకు తెలియ నివ్వడం ఏమాత్రం యిష్టం లేని రాజు,

యిప్పుడేం చేయడమా అని ఆలోచించ సాగాడు.

రాజు వాలకం గమనించిన చిత్రసాగరుడు, '' ప్రభూ! మీరు తలపెట్టిన కార్యం నా సోదరుడు రేఖాసాగరుడి వల్ల కాగలదు. చరిత్రతో పనిలేకుండా చిత్రం గీయడం అతడికే సాధ్యపడుతుంది, '' అన్నాడు.

వసంత సేనుడు, రేఖాసాగరుణ్ణి పిలిపించాడు. అతడు రాజు కోరిన ప్రకారం చంద్రావతి చిత్రపటం తయారుచేశాడు. దాన్నిచూసి ఆమె అబ్బురపాటుచెందింది. అది అద్దంలో ఆమె ప్రతిబింబంలా వున్నది. రాజు అతణ్ణి ఘనంగా సన్మానించాడు.