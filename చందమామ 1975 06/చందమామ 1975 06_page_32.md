పోటీ సక్రమంగా జరిగింది. అందులో
రత్నకుమారుడు మొదటివాడు గానూ,
ఉత్పలసింహుడు రెండోవాడు గానూ,
న్యాయవ్యవహారాల మంత్రి కొడుకు
ఆర్జునుడు అనేవాడు మూడోవాడుగానూ,
ఒక కులీనుడి కొడుకు సంపత్ అనేవాడు
నాలుగోవాడు గానూ వచ్చారు.

మర్నాడు నిండు సభలో రుద్రదేవుడు తన మంత్రి సామంతులతో ఇలా అన్నాడు:

“నేను చేయబోయే సూచనను మీరందరూ ఆమోదిస్తారనినమ్ముతున్నాను. ఇటీవల జరిగిన పోటీలలో నలుగురు యువకులు తమ సామర్థ్యాన్ని నిరూపించుకున్నారు. చనిపోయిన మన సేనాపతికి కుమారుడైన ఉత్పలసింహుడు వారిలో ఒకడు. కొత్త సేనాపతిగా నియమించబడే అవకాశం ఈ నలుగురిలో ఎవరికి దక్కుతుందో పరీక్షించి నిర్ణయించాను. ఇది సంప్రదాయ విరుద్ధమని నాకు తెలుసును. కాని కొత్త మార్గాలు అవలంబించకుండా పురోగమనం సాధ్యం కాదని మీరు గ్రహించాలి. నా యీ పథకాన్ని మీరం దరూ హృదయపూర్వకంగా ఆమోదిస్తా రనుకుంటాను.”

చాలామంది రుద్రదేవుడి పై గల గౌరవం కొద్దీ ఆయన అవలంబించ దల చిన కొత్త పద్ధతికి సమ్మతించారు.

“అలా అయితే నా పథకాన్ని అమిలులో పెడదాం,” అని రుద్రదేవుడు, తన పక్కనే ఉన్న రాణీ సులతతో, “మహారాణి గారు కాస్త సహాయపడాలి.” అన్నాడు.

అమె అంగీకరించింది.

నాలుగు అట్ట ముక్కలూ, వాటి కోసం నాలుగు కవర్లూ రాణీగారికి ఇచ్చారు. నాలుగు అట్ట ముక్కల మీదా నలుగురు పోటీ దార్ల పేర్లూ రాసి ఉన్నాయి.

రాణిగారు పక్కనే ఉన్న గదిలోకి ఏకాంతంగా వెళ్ళి, ఒక్కొక్క కవరులోనూ ఒక్కొక్క పోటీ దారు పేరుగల అట్టముక్కను ఉంచి, కవరు అంటించి తీసుకు వచ్చి, రాజుకు ఇచ్చింది.