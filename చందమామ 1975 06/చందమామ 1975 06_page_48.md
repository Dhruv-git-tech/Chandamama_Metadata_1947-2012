చలించనిమనస్సు

ఒక ఊళ్ళో ఈశ్వరయ్య అనే సాధారణ కుటుంబీకుడు ఉండేవాడు. వయసు మళ్ళే నాటికి అతను జీవితంలో కష్ట సుఖాలను అన్నిటినీ చూశాడు. అతనికి సంసారం మీద విరక్తి కలిగింది; బంధాలన్నిటినీ తెంచుకుని, కాశీకి వెళ్ళి విశ్వేశ్వరుణ్ణి సందర్శించి, తరించాలని నిశ్చయించుకున్నాడు. అతను ఒక మంచి రోజు చూసి కాశీ యాత్రకు బయలు దేరాడు.

దారిలో ఈశ్వరయ్యకు మరిముగ్గురు యాత్రికులు తారసపడ్డారు. వాళ్ల ముగ్గురిదీ ఒకే ఊరు. ఒకడు పర్వతయ్య అనే నగల వర్తకుడు. అతను వ్యాపారంలో లక్షలు గడించి, పాలాలూ, ఇళ్ళూ కొన్నాడు. కాని శాంతి పొందలేక, ఇంత పుణ్యం మూట కట్టుకుందా మని కాశీ యాత్ర చేస్తున్నాడు.

మిగిలిన ఇద్దరూ అన్నదమ్ములు. పెద్ద వాడు చంద్రయ్య డబ్బు సంపాదించటానిక, చిన్నవాడు సూరయ్య విద్యసంపాదించటానికీ కాశీకి పోతున్నారు.

నలుగురూ కలిసి కొన్ని రోజులు ప్రయాణం చేసి అరణ్యప్రాంతం ప్రవేశించారు. ఆ అరణ్యంలో కొంతదూరం వెళ్లాక, వాళ్లకు ఒక పొదలో తళ్లుక్కున మెరుస్తూ ఒక వజ్రం కనిపించింది. దాని చుట్టూ మనిషి పురే, ఎముక లూ ఉన్నాయి.

దాన్ని చూడగానే ఈశ్వరయ్యకు తప్పమిగిలిన ముగ్గురికీ కళ్లు మెరిశాయి. వాళ్లు ఒక్క పరుగున పొద దగ్గిరికి వెళ్ళారు. నగల వర్తకుడు పర్వతయ్య వజ్రాన్ని తన చేతిలోకి తీసుకుని, పరిశీలించి, “ఇది ఆసాధారణమైన వజ్రం. దీని విలువ లక్షలలో ఉంటుంది. ఈ వజ్రం