బొందితో నరకానికి

పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, బొందితో స్వర్గానికి వెళ్ళినవారు ఉన్నట్టు విన్నాం. కాని బొందితో నరకానికి వెళ్ళినవాళ్ళ కథ నువు విని ఉండవు. వాళ్ళ విచిత్ర కథ చెబుతాను, శ్రమ తెలియకుండా విను,” అంటూ ఇలా చెప్పసాగాడు;

హేమంతదేశంలో ఒక విధవరాలు ఉండేది. అమెకు కుసుమవతి అని ఒక కుమార్తె ఉండేది. ఆ పిల్ల పసికందుగా ఉండగానే ఆమె తండ్రి పోయాడు. తరవాత విధవరాలు ముష్టి ఎత్తి జీవితం గడుపుతూ, ఎవరికీ తాను భారంగా ఉండకుండా ఊళ్ల వెంటతిరుగుతూ తన కుమార్తెను పెంచి పెద్దదాన్ని చేసింది.

బేతాళ కథలు