చేసేదిలేక పెద్దమనిషి తల వేలాద వేసుకుని వెళ్లిపోయాడు.

ఆ రోజు రాత్రి గ్రామాధికారి కంసాలి భద్రయ్య ఇంటికి వెళ్ళి, “చూడు, భద్రయ్యా, అత్యవసరంగా డబ్బు కావలసి వచ్చింది. అప్పుచెయ్యటం మనకు ఇంటా, పంటా లేదు. నా భార్య చేతి ఉంగరం తెచ్చాను. దానికి ఖరీదు కట్టి ఇయ్యి,” అన్నాడు ఉంగరాన్ని భద్రయ్యాకిస్తూ.

భద్రయ్య దాన్ని అటూ, ఇటూ తిప్పి చూసి, “ఈ ఉంగరం నాలుగువందల పరహాలు చేస్తుంది. నా దగ్గిర ఇప్పుడు రెండువందల పైన లేదు. దీన్ని మరెవరి వద్ద కన్నా తీసుకుపొంది,” అన్నాడు.

ఈ విషయం ఇంకొకరికి కూడా తెలియటం దేనికని, గ్రామాధికారి భద్రయ్యతో, “ఫరవాలేదులే, భద్రయ్యా. నీ దగ్గిర ఉన్నంత ఇప్పుడు ఇయ్యి. మిగ తాది రేపు సాయంత్రానికి సర్దితే చాలు,” అన్నాడు.

భద్రయ్య రెండు వందల పరహాలు తెచ్చి ఇచ్చాడు. గ్రామాధికారి డబ్బు తీసుకుంటూ, “భద్రయ్యా, ఈ సంగతి ఎక్కడా చెప్పకు,” అన్నాడు.

మర్మాడు సాయంత్రం గ్రామాధికారి భద్రయ్య ఇంటికి వచ్చి మిగతా డబ్బు అడిగాడు.

“డబ్బా, నేను మీ కేం డబ్బు ఇయ్యాలి? దేనికియియ్యాలి?” అన్నాడు భద్రయ్య.

“భద్రయ్యా, నన్ను మోసం చెయ్య జూడకు. రాజుగారితో చెప్పి, నీ తల తీయించెయ్యగలను,” అని గ్రామాధికారి బెదిరించాడు.

భద్రయ్య భయపడలేదు. అతను గ్రామాధికారి వెంట రాజుగారి సభకు వెళ్ళి, రాజు సమకంలో గ్రామాధికారి చెప్పిన దాంట్లో అబద్దంలేదనీ అంతా నిజమేననీ ఒప్పుకున్నాడు.

రాజు భద్రయ్యకు పెద్ద జరిమానా విధించాడు.