ఆ కోమటిది సమీపంలో ఉన్న మరొక గ్రాము. అతను తన దుకాణానికి కావలి సిన సరుకులన్నీ ఎప్పుడూ ఈ పూరి నుంచే పట్టుకుపోయేవాడు. ఆ ప్రకారమే అతను మూడో ఝామున లేచి, ఈ ఊరికి సరుకుల కోసం బయలుదేరాడు. దారి అతనికి అలవాటైనదే. అతను శ్మశానం దగ్గిరికి వచ్చేసరికి నక్కలూ, గుడ్ల గూబలూ అరవటం వినిపించి భయం పుట్టింది. మర్రి ఆకులు గలగల మన్నాయి. మర్రి ఊడ పట్టుకుని, తెల్లని పంచే, లాల్చీవేసుకుని ఎవరో ఊగుతున్నట్టు అతనికి లీలగా కనిపించింది. అసలే ఆ కోమటికి దయ్యాల భయం! దానికి తగ్గట్టుగా ఆ దయ్యం, ‘‘ఒరే కోమటి, నీ దగ్గిర ఉన్న డబ్బు ఇలా ఇచ్చిపో!’ నా పెళ్ళాంబిడ్డలకు జరుగు బాటు కావద్దా? నేనెవరో తెలుసా? వీరయ్యను!’’ అన్నది.

వెంటనే కోమటికి స్పృహ తప్పింది.

కోమటి మాటలలో నమ్మకం కుదిరి ఊరివాళ్ళు, కోమటి పోగొట్టుకున్న డబ్బు కోసం మంగమ్మ ఇల్లంతా గాలించారు. కాని వాళ్ళకు అక్కడ చిల్లిగవ్వ కూడా దొరకలేదు.

మంగమ్మ వెక్కి, వెక్కి ఏడ్చింది. గంగిగోవు లాటి తన భర్త దయ్యం కావటమేగాక, బాటసారులను బాధించి దోచుకోవటం ఆమెకు చాలా బాధ కలి గించింది.