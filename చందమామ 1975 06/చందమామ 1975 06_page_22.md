అని అడిగి కనుక్కునేది. కుసుమవతి పనితనం ఇంటిల్లిపాదికి ఎంతో నచ్చింది. ఇంటి విషయాలూ, కుటుంబ విషయాలూ దాచకుండా వాళ్ళు కుసుమవతికి చెప్పేవారు.

ఇలా రెండు నెలలు గడిచింది. ఒక రోజు సాయంకాలం కుసుమవతి బిందెతో నీళ్లు తెస్తూండగా, ఇంటి వెనక ప్రాంతంలో ఆమెకు బరిష్ఠంగా ఉన్న యువకుడు ఒకడు కనిపించి, “నువు ఇక్కడి మనిషివి కావే?” అన్నాడు.

“అవునంది. నేను కూడా మిమ్మల్ని చూడలేదే?” అన్నది కుసుమవతి.

“కొంత కాలంగా నేను ఈ ప్రాంతాల లేను. సీ నుంచి నాకు ఒక సహాయం కావాలి. నా గురించి ఒక సంవత్సరం పాటు ఎవరికీ తెలియకుండా చూశావంటే నేను నరకం నుంచి బయటపడి, అందరి లాగా బతకగలుగుతాను. నేను ఈ యింటి వారికి ఒక్కణ్ణో కొడుకును. అవివేకంగా నేను పిశాచాలను ధిక్కరించి నరకంలో చిక్కుకున్నాను. ఇంకొక్క సంవత్సరం పాటు నరకయాతన తప్పదు,” అన్నాడు అయువకుడు.

“మీ రహస్యం నేను దాస్తాను. మీకు ఏ విధంగా సహాయపడగలనో చెప్పండి,” అన్నది కుసుమవతి.

“ఈ యింటి యజమానురాలు నా తల్లి. నేను కనపడకుండా పోయినప్పటినుంచి ఆమె నా గదికి తాళం పెట్టి ఉంచింది.”