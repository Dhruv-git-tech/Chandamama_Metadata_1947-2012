పిశాచాలు అతన్ని చచ్చిపోయినట్టు చేసి,
తరవాత అతని శరీరాన్ని నరకానికి
చేర్చాయి. అక్కడ అతను నరకంలో
వాళ్ళకు రకరకాల సేవలు చేస్తున్నాడు.
అతని విముక్తికి ఇంకా ఒక్క ఏడు గడు
వున్నది. అతను ఒక గంట సేపు ఎటైనా
రావచ్చు గాని, అయిన వాళ్ళ కంట
పడరాదు.

ఆ యువకుడు ఆ రాత్రి ఆమెతో ఒక
గంట గడిపి తిరిగి వెళ్ళిపోయాడు.

అదిమొదలు అతను రోజూ రాత్రి
పూట కుసుమ దగ్గిరికి వచ్చి, ఆమెతో
కొంత సేపు గడిపి, పిశాచాల వెంట నర
కానికి తిరిగిపోతూ వచ్చాడు. కుసుమ
గర్భవతి అయింది. ఆ సంగతి ఇంటి

యజమానురాలు కనిపెట్టింది. కుసుమకు
పుట్టబోయే బిడ్డకు తండ్రి ఎవరో తెలుసు
కునేటందుకు ఇంటి యజమానురాలు
విశ్వప్రయత్నం చేసింది. కాని కుసుమ
రహస్యం ఆమెకు అంతు చిక్కలేదు.

ఇంతలో ఒకరోజు కుసుమ పనిలోకి
రాలేదు. ఇంటి యజమానురాలు కుసుమ
గది వద్దకు వెళ్ళి శ్రద్ధగా విన్నది.
లోపల కుసుమతో ఎవరో మాట్లాడు
తున్నారు.

ఇంటి యజమానురాలు తలుపు
సందుల్లో నుంచి లోపలికి చూసింది.
కుసుమ చంటిబిడ్డకు పాలిస్తున్నది.
ఆమెకు ఎదురుగా కూర్చుని ఆమెతో
మాట్లాడుతున్నవాడు—తన కొడుకే!