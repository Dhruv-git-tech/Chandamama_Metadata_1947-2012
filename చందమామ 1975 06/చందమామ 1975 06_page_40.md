శామదు అనుకూల తో

ఒక ఊళ్ళో శామయ్య అనే సంపన్నుడు ఉండేవాడు. అయనకు భీమయ్య అనే కొడుకు ఉండేవాడు. భీమయ్య తల్లి చని పోయిన చాలా కాలానికి శామయ్య తన జంట పనిమనిషిగా ఉండిన చంద్రమ్మను పెళ్ళి చేసుకుని, అమెకు ఒక కొడుకును కన్నాడు. ఆ కొడుకు పేరు రాముడు.

శామయ్య రాజుగారి ఖజానాలో గణకుడుగా ఉండి, పెద్దవాడైపోయి పని విరమించుకున్నాడు. తరవాత ఆయన జబ్బు చేసి మంచాన పడ్డాడు. తనకు చావు దగ్గిర పడిందని ఆయనకు తోచింది. ఆయనకు ఒక్కటే బెంగ పట్టుకున్నది. అదేమంటే, భీమయ్యకు తన తండ్రి చేసు కున్న రెండో పెళ్ళి ఇష్టంలేదు. తాను చచ్చిపోతే అతను చంద్రమ్మనూ, రాముణ్ణి బీదరికానికి గురి చేస్తాడని శామయ్యకు దిగులు.

ఆయన భీమయ్యను పిలిచి, “నేను పోయాక చంద్రమ్మనూ, రాముణ్ణీ వీధి పాలు చేసి, నాకు చెడ్డ పేరు తీసుకు రాకు. నేను వయసు మళ్ళీనాక మళ్ళీ పెళ్ళి చేసుకోవటం తప్పే. వాళ్ళను నువు పోషించను కూడా వద్దు. తూర్పుదిక్కున ఉన్న ఎకరం మేరబీడూ, అందులో ఉన్న పాడు కొంపా వాళ్ళకు ఇయ్య, చాలు. వాళ్ళ జీవితం నా మూలంగా భ్రష్టు అయిందన్న అపకిర్తి నాకు రాకుండా చూడు," అన్నాడు.

తండ్రి కోరిన ప్రకారమే చేస్తానని భీమయ్య మాట ఇచ్చాడు.

తరవాత శామయ్య చంద్రమ్మను పిలిచి, అట్ట మీద అంటించిన తన చిత్తరువు ఇస్తూ, “నీ పిల్లవాడికి వయసు రాగానే ఈ బొమ్మను న్యాయాధికారికి చూపించి, ఆ బొమ్మలో ఉన్న రహస్యం