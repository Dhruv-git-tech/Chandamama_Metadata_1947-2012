రాజు అనుమతించాడు. బలభద్రుడు మఠాన్ని తగల బెట్టించాడు. కపటసన్యాసి అందులో కాలిపోయాడు.

ఇలా చెప్పి కరటకం, “కనక ప్రమాద కరమైన నీ కుట్ర కట్టిపెట్టు,” అన్నది.

దానికి దమనకం, “అది అర్థం లేని మాట ! నుపు చెప్పే కోటి సిద్ధాంతాలు కూడా నా ఆచరణ విలవ చెయ్యవు. అంత దాకా దేనికి రా, అబ్బీ? ఈ ఎద్దు శరీరం మీదనే మనం ఎన్నో నెలలపాటు బతకవచ్చు. దాని కళేబరం ఇప్పుడే నాకళ్ల ముందు స్పష్టంగా మెదులు తున్నది. కాని, యుక్తిగల నక్కలాగా, ఎత్తు పారిస దాకా ఈ విషయం రహస్యంగా ఉంచు,” అన్నది.

“ఏమిటా కథ?” అని కరటకం అడిగింది.

దమనకం ఇలా చెప్పింది:

యుక్తిగల నక్క

ఒక అరణ్యాంలో వ జ్రాదంష్ఠం అనే సింహం ఉండేది. దానికి ముగ్గురు మంత్రులుండేవాళ్ళు—చమరకం అనే నక్కా, ఒక తోడేలూ, ఒక ఒంటే.

ఒకనాడు సింహం ఒక మగ ఏనుగుతో ఘోరంగా పోరాడి తీవ్రంగా గాయపడింది. అట్టు తరవాత అది తన గుహలో బాధ తోనూ, అకలితోనూ అలమటిస్తూ పడి

ఉండి, వేటాడలేక పోయింది. ఆ స్థితిలో అది తన మంత్రులను పిలిచి, “అకలితో చచ్చిపోతున్నాను. ఏ జంతువు నైనా వేటాడి తీసుకురండి,” అన్నది.

అయితే ఎంత గాలించినా వాటికి ఏ జంతువూ చిక్కలేదు.

అప్పుడు చమరకం అనే నక్క తనలో, “ఈ ఒంటెను చంపినట్టయితే మేమం దరమూ కొద్ది రోజులపాటు కడుపు నిండా తినవచ్చు. అయితే అది మిత్రుడూ, మంత్రీ, కావటం చేత సింహం దాన్ని చంపటానికి ఒప్పుకోదు. అందుచేత, ఒంటె చావటానికి ఒప్పుకునేట్టు నేనే ఒక యుక్తి పన్నుతాను,” అనుకున్నది.