వజ్రంలో వాటా అవసరం లేదని మిగిలిన ఇద్దరితో చెప్పటానికి అతను నిశ్చయించుకున్నాడు

ఆ రాత్రి పర్వతయ్యా, చంద్రయ్యా తమ వద్ద ఉన్న వజ్రాన్ని చూసుకుని మురిసిపోతూ, అందులో ఈశ్వరయ్యకు వాటా లేకుండా చెయ్యటానికి వాళ్ళు తెల్ల వారే లోపుగా అతనితో చెప్పకుండా పారి పోవాలని నిశ్చయించుకున్నారు. తలుపు సందుల్లో నుంచి ఎవరివో కళ్ళు తమ వజ్రాన్ని చూస్తున్న సంగతి వారికి తెలీదు.

తెల్లవారుతూనే ఈశ్వరయ్య నిద్రలేచి, తన నిర్ణయాన్ని తన మిత్రులకు తెలియ జేయటానికి వాళ్ల గదికి వెళ్ళాడు. గదిలో ఇద్దరూ చచ్చిపడి ఉన్నారు! వజ్రం కోసం గది ఆంతా చూశాడు. అది కనిపించ లేదు. ఆ వజ్రం కోసం ఎవరో వాళ్ళను హత్యచేశారు. వజ్రం మీద ఈశ్వరయ్యకు మరింత ఆసహ్యం పుట్టింది.

ఈశ్వరయ్య ఒంటరిగా కాశీకి బయలు దేరాడు. పట్నం దాటగానే అతనికి

యాత్రకు వెళ్ళే బైరాగుల బృందం ఒకటి కనబడింది. బారెడేసి గడ్డాల తోనూ, జడలు గట్టిన జుట్టుతోనూ, నుదుట విభూతి రేఖలతోనూ, రుద్రాక్ష మాలల తోనూ, ఆ బైరాగులు ఈశ్వరయ్య దృష్టికి ఎంతో శాంతస్వరూపుల లాగా కనిపించారు. ఈశ్వరయ్య వాళ్ళతో కలిసిన కణం నుంచీ అతని మనస్సు దృఢంగా భగవంతుడి మీద లగ్నమయింది.

ప్రయాణం ఉల్లాసంగా సాగటానికి బైరాగులు రకరకాల పాటలు పాడుతున్నారు, సృత్యం చేస్తూ నడుస్తున్నారు. వాళ్ళతో కలిసి నడుస్తున్న ఈశ్వరయ్యకు ఒక పాదలో ఏదో తళ్ళతళా మెరుస్తూ కనబడింది. దాని చుట్టూ ఒక పుర్రే, కొన్ని ఎముకలూ ఉన్నాయి. వెంటనే ఈశ్వరయ్య చటుక్కున మొహం తిప్పకుని, చరచరా ముందుకు సాగి, బైరాగులను చేరుకుని, వాళ్ళతో పాటు నడిచి పోయాడు.