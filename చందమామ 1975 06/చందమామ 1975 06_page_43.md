# అసలుకేమోసం

ఒిక గ్రామంలో కామమ్మ అనే ఆమెకు అరేళ్ళ కొడుకు ఉండే. వాడు. వాడు ఒక నాడు అడుకోవటానికి పోతుంటే వీధిలో ఏదో తళుకున్న మెరిసింది. అది ఒక ఉంగరం. కుర్రవాడు దాన్ని తీసు కుని ఇంటి కేసి పరిగెత్తాడు.

సమీపంలోనే వీధి అరుగు మీద కూర్చుని ఉన్న రామయ్య అనే అయన, కుర్రాడు వంగటమూ, దేన్నో తీసుకుని పరిగెత్తటమూ చూసి, కుర్రవాణ్ణి ఆపి, “ఏమిట్రా నీ చేతిలో? పరిగెత్తుతున్నా వెందుకూ?” అని అడిగాడు.

కుర్రాడు చెయ్యి విప్పి ఉంగరం చూపించి, అది తనకు దొరికిందన్నాడు.

“ఒరే, నీ కెందుకు? అది. నా కిచ్చి, ఈ కానీ తీసుకుపోయి, ఏమన్నా కొనుక్కు తిను,” అంటూ రామయ్య కుర్రాడి నుంచి ఉంగరం తీసుకుని, వాడి చేతిలో ఒక

కానీ పెట్టాడు. కుర్రాడు ఉత్సాహంగా ఆ కానీతో తినుబంధారం కొని ఇల్లు చేరుకున్నాడు.

“ఎక్కడిదిరా అదీ? ఎవరిచ్చారూ?” అని తల్లి వాణ్ణి అడిగింది.

“కొనుక్కున్నాను,” అన్నాడు వాడు.

“డబ్బులెక్కడివిరా నీకూ?” అన్నది తల్లి.

“పక్కింటి రామయ్య కానీ ఇచ్చాడు,” అన్నాడు కొడుకు.

“వెధవా, ఊళ్ళో వాళ్ళనంద ర్శీ డబ్బుల కోసం దేబిరిస్తున్నావా?” అని తల్లి కోప్పడింది.

“నేనేమీ దేబిరించలేదు. ఉంగరం తీసుకుని కానీ ఇచ్చాడు,” అన్నాడు కొడుకు.

“ఉంగరమేమిట్రా, వెధవా?” అని తల్లి వాణ్ణి కసిరింది.