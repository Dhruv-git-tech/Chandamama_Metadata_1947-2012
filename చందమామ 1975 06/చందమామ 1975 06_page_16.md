చాడు. ఆవి నీటిలోంచి బైటిక. రాగానే రాకసుడు, '' మీలో, కొత్తగా వచ్చిన ముగ్గురూ ఎవరు?'' అని గద్దించి అడిగాడు.

కవలసోదరులు ముగ్గురూ ముందుకు వచ్చి. '' మేమేను. అమాయకులైన ఈ రాకుమార్తెలను ఎందుకిలా బంధించి పుంచుతావు? ఇప్పటికైనా మించిపోలేదు. వీళ్ళని వదిలిపెట్టు, లేదా నీ తమ్ముడి గతి ఏమైందో నీకూ అదే కాబోతుంది,'' అని బెదిరించారు.

‘‘ ఆఁ, ఏమిటీ? నా తమ్ముడి గతా! ఏమైనాడువాడు? '' అని రాకసుడు పెద్దగా బొబ్బలు పెట్టాడు.

‘‘ ఏమిటవుతాడు, మట్టిలో కలిసి, పోయాడు. వాడితోపాటు నీ మాయాభవన మున్నూ....'' అని కవలసోదరులు అంటూ వుండగానే రాకసుడు అక్కడ నిలవక ఒక్క పరుగున తన తమ్ముడు కాపలాకాస్తున్న భవనం వైపుకి పరు గెత్తాడు. చూస్తే ఏముంది? శిలాప్రతిమలు తప్ప మరేమీ కానరాలేదు.

కళ్ళవెంట చింత నిప్పలు రాలుస్తూ రాకసుడు తిరిగి వచ్చాడు. ఈలోగానే కవలసోదరులు తోటలోకి వెళ్ళి మామిడి కాయలు కోసి తిని కోతులుగా మారి పోయారు. రాకసుడికి అందకుండా

ఆ కోత్తులు ఒక చెట్టు మీది నుంచి, మరొక చెట్టు మీదికి దూకసాగినై.

చివరకు ప్రాణం విసిగి రాకసుడు, '' కానివ్వండి. ఇలా ఎంతకాలం తప్పించుకు తిరుగుతారో నేనూ చూస్తాను.'' అంటూ మళ్ళీ గద్దరూపంలో రివ్వన ఆకాశమార్గాన ఎరిగిపోయాడు.

మరికొద్ది సేపటికల్లా కోతులరూపంతో కవలసోదరులు తిరుగుతున్న చోటుకు గడ్డపువాడు వచ్చి ప్రత్యక్షమయాడు.

కోతులను చూస్తూనే వాడు, ''మంచి శాస్త్రి జరిగింది. లేకపోతే అంత కొవ్వా? ఇంకానయం, మిమ్మల్ని ప్రాణాలతో వదిలాడు,'' అన్నాడు.