అమె మొదటి కవరు తీసుకు వస్తూండగా రాజు “ఉత్పలసింహ” అన్నాడు. మంత్రి ఆ కవరు మీద ఉత్పలసింహుడి పేరు రాశాడు. రాణి రెండో కవరు తెస్తూండగా రాజు, “సంపత్”, అన్నాడు. మంత్రి రెండో కవరు మీద సంపత్ పేరు రాశాడు. అలాగే మూడోసారి రాజు “రత్నకుమార్” అనీ, నాలూగోసారి “అర్జును” అనీ చెప్పటమూ, మంత్రి మూడు, నాలుగు కవర్ల మీద ఆ పేర్లు రాయటమూ జరిగింది.

తరవాత రాజు సభవారితో, “కవర్లలోపల అట్టల మీద ఎవరి పేర్లు ఉన్నదీ చూడకుండా నేను నోటికి పచ్చిన పేర్లు వెప్పాను. దైవికంగా కవరు మీది పేరూ, దానిలో ఉన్న పేరూ ఒకటే అయితే ఆ పేరుగల వాణ్ణి సేనాపతిగా నియంత్రిస్తాను,” అన్నాడు.

అన్ని కవర్లూ చించి చూడగా ఒక్క రత్నకుమారుడి పేరే కవరు మీదా, అట్టమీదా కూడా ఉన్నట్టు స్పష్టమయింది.

ఆ విధంగా రత్నకుమారుడు సేనాపతి పదవి అందుకుని, తన శక్తి సామర్థ్యాలు రుజువు చేశాడు.

అభ్యంతర మందిరంలో కబుర్లు చెప్పుకునేటప్పుడు రాణి, రాజుతో, “మీ యుక్తి పారటానికి నేనే సహాయపడ్డాను,” అన్నది.

“ఏ పేరున్న కవరు ఎలా పట్టుకుని తీసుకు రావాలో నీకు బోధించిన వాడు రంగరాజ్. నువు దిగువ మూల పట్టుకున్న కవరులో ఉత్పలుడి పేరూ, పక్కవాటంగా పట్టుకున్న దానిలో సంపత్ పేరూ. పై కొస పట్టుకున్న దానిలో రత్నకుమారుడి పేరూ, పై భాగం మధ్యపట్టుకున్న దానిలో అర్జునుడి పేరూ ఉన్నదని తెలుసుకుని, రత్నకుమారుడి పేరు తప్పమిగిలినవన్నీ మార్చి చెప్పాను,” అన్నాడు రాజు.

ఈ విధంగా సహాయపడినందుకు రంగరాజ్ కు, రుద్రదేవుడి నుంచి మంచి బహుమానం ముట్టింది.