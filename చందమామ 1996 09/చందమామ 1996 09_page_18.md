గూడదా, బాబూ?” అంటూ రూపధరుడు అక్కడినుంచి కదిలాడు.

“ఎంత మాట అన్నావురా?” అంటూ దుర్పుద్ధి తన చేతిలో ఉన్న పీట రూపధరుడి వీపున కుడిభుజంపైన విసిరాడు. అది రూపధరుడి వీపున కుడిభుజంపైన బలంగా తగిలింది.

కాని రూపధరుడు ఆ దెబ్బకు చలించ లేదు. అతను తలతిప్పి దుర్పుద్ధి కేసి ఒక్క సారి రోషంగా చూసి, వాకిలివద్ద తన స్థానా నికి తిరిగి వెళ్ళి ఇలా అన్నాడు: “ఈ ఇంటా విడను పెళ్ళాడగోరే బాబుల్లారా! నా మాట వినండి. తన సొత్తును సంరక్షించుకునే ప్రయత్నంలో మనిషి దెబ్బతింటే అందులో విశేషం ఏమీ లేదు. కాని ఒక మనిషి పాట్ట కోసం పాకులాడుతూ దెబ్బ తినడం చాలా ఘోరం. మా బిచ్చగాళ్ళను కాపాడే దేవు దెవడైనా ఉంటే ఈ దుర్పుద్ధి పల్లకి ఎక్కడం అట్టడ్డమూ పాడె ఎక్కడం మాత్రం నిజమూ అవుతుంది!”

“నోరు మూసుకు కూచుని తింటావా, తిను: లేదా బయటికి నడు! అంతే గాని, ఇలా పేలావంటే నిన్ను అందరమూ కలిసి తాట వాలుస్తాము, జాగ్రత్త!” అన్నాడు దుర్పుద్ధి కోపంగా.

ఆ ముసలి బిచ్చగాడి పట్ల దుర్పుద్ధి అంత క్రూరంగా ప్రవర్తించడం మిగిలినవారికి కూడా అంతగా నచ్చలేదు. “ఆ ముసలి వెధవను కొట్టటమేమిటి?” “ఒకవేళ బిచ్చ గాళ్ళ దేవుడున్నాడేమో!” “ఒకొక్కసారి దేవుళ్ళే ఇలాటి రూపంలో వస్తారు!” అని తలా ఒక మాటా అన్నారు.

ఆ మాటల్లో ఓ ఒక్కటీ దుర్పుద్ధి విని పించుకోలేదు.

కాని తన తండ్రికి తగిలిన దెబ్బ చూసి ధీరమతికి మండిపోతున్నది. అతను తన దుఃఖాన్నీ, ఆగ్రహాన్నీ బలవంతాన అణచి పెట్టుకున్నాడు.

అక్కడ జరిగిన సంగతులు పద్మముఖికీ, ఆమె వెంట వున్న పరిచారికలకూ తెలిశాయి. ఆమె పందులకాపరిని పిలిపించి, “ఆ బిచ్చ గాణ్ణి ఒకసారి పిలుచుకు వస్తావా? ఆయన చాలా దేశాలు తిరిగాట్ట, నా భర్త సమాచారం ఏమైనా చెబుతాడేమో! అడిగి చూస్తాను,” అన్నది.

పందుల కాపరి రూపధరుడి దగ్గరకు వెళ్ళి, “అమ్మగారు నిన్నోకసారి రమ్మంటు న్నారు. మా యజమాని వార్తలు నీకేమైనా