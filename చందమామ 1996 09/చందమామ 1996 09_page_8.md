వార్తలు- విశేషాలు
# ఎల్సిన్ కు రెండవసారి
## అధ్యక్షపదవి

బోరిస్ ఎల్సిన్ ఆగస్టు 9వ తేదీ రష్యా అధ్యక్షుడుగా రెండవసారి పదవీ ప్రమాణ స్వీకారం చేశాడు. మాస్కోలోని, క్రెమ్లిన్ కాంగ్రెస్ భవనంలో దాదాపు 5,000 మంది ప్రజల సమ క్షంలో అతి నిరాడంబరంగా జరిగిన ఈ కార్య క్రమం, ఎల్సిన్ అనారోగ్య కారణంగా పదహేను నిమిషాలలో ముగిసిపోయింది. జూలైలో జరిగిన రెండవసారి అధ్యక్ష ఎన్నికలలో ఎల్సిన్ విజే తగాప్రకటించబడ్డాడు. వెంటనే ఆయన చికిత్స కోసం ఆస్పత్రికి వెళ్ళి 15రోజులు అక్కడ విశ్రాంతి తీసుకుని, ఆగస్టు 6వ తేదీ ఆయన కార్యాలయానికి వచ్చి, 9వతేదీ పదవీ బాధ్యతలు స్వీకరించాడు.

జూన్ 16వతేదీ జరిగిన మొదటి సారి ఎన్నికలలో ఎల్సిన్ కు గాని, ఆయన ప్రధాన ప్రత్యర్థి అయిన కమ్యూనిస్టు నాయకుడు గెన్నడి జుగనోవ్ కు గాని కావలసినంత శాతం ఓట్లు రాలేదు. ఆ ఎన్నికలలో డెమొక్రటిక్ పార్టీ నాయకుడు వ్లాడిమీర్ జరినోవ్ స్క్రీ, మాజీ సోవియట్ యూనియన్ అధ్యక్షుడు మిఫైల్ గోర్చచేవ్ కూడా పోటీ చేశారు.

మొదటి సారే విజయం సాధించగలనని ఎల్సిన్ భావించాడు. అయితే, ఆయన అనారోగ్యం, ఫెడ రేషన్ లోని చెచెన్యా తిరుగుబాటు దారులతో విజయవంతంగాని యుద్ధం, దాని పర్యవసానంగా దేశంలో ఏర్పడిన ఆర్థిక సంక్షోభం ఆయన విజ యావకాశాలను తగ్గించాయి.

జనవరిలో జరిగిన డ్యూమా (పార్లమెంటు దిగువ సభ) స్పీకర్ ఎన్నికలలో కమ్యూనిస్టు పార్టీ అభ్యర్థి విజయం సాధించాడు. దాంతో 1991వ సం॥లో సోవియట్ యూనియన్ విచ్చిత్తితో పతనమై పోయిన కమ్యూనిస్టు పాలనను మళ్ళీ నెలకొల్పాలన్న ప్రచారం బయలు దేరింది. తాను అధికారంలోకి వస్తే విడిపోయిన రిపబ్లిక్కులను మళ్ళీ ఒకటిగా సంఘటితం చేయగలనని కమ్యూనిస్టు నాయకుడు గెన్నడి జుగనోవ్ మాట ఇచ్చాడు.

పాలనాధికారానికి ఎల్సిన్ వచ్చినా, జుగనోవ్ వచ్చినా ప్రజాస్వామ్యానికి ముప్పు అని గోర్చచేవ్ ప్రచారం చేశాడు. గోర్చచేవ్ ను వదిలేసి, మిగతా ముగ్గురు నాయకులు అధికారాన్ని పంచుకోవాలని డెమొక్రటిక్ పార్టీ నాయకుడు జరినోవ్ స్క్రీ అభిప్రాయపడ్డాడు. అటువంటి సహకారం ఉన్నట్టయితే అధ్యక్ష ఎన్నికలే అనవసరమని ఆయన చెప్పాడు.

ఎన్నికలకు ముందు జూన్ లో జరిగిన సర్వేలో ఎల్సిన్ కు 35 శాతం, జుగనోవ్ కు 24 శాతం వచ్చాయి. కాబట్టి రెండవ సారి ఎన్నికలు అనివార్యమని అప్పుడే ఊహించారు. రెండవసారి ఎన్నికలలో ఎల్సిన్ విజేతగా ప్రకటించబడ్డాడు.

ఈ ఎన్నికల గురించి అక్కడి ప్రజలలో ఒక ఛలోక్తి ప్రచారంలో ఉందట: సెక్యూరిటీ చీఫ్ ఎల్సిన్ దగ్గరికి వెళ్ళి, “ఒక దుర్వార్త, ఒక శుభవార్త తెచ్చాను,” అన్నాడు. “మొదట దుర్వార్త ఏదో చెప్పు,” అన్నాడు ఎల్సిన్. “కమ్యూనిస్టు అభ్యర్థి 68 శాతం ఓట్లతో గెలుపొందవచ్చు!” అన్నాడు సెక్యూరిటీ చీఫ్. “మరి శుభవార్త మాటేమిటి?” అని అడిగాడు ఎల్సిన్. “తమకు 78 శాతం వస్తుంది!” అన్నాడు సెక్యూరిటీ చీఫ్.