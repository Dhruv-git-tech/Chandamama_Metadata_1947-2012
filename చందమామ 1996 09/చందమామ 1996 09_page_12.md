“నాది మరీ అవసరమైన ప్రయాణం.
తమ నీంగతి తెలియదు. కానీ చీటికీ మాటికీ
బండినాపితే ప్రయాణం ఆలస్యమవుతుంది.
ప్రాణం పోయేలా అనిపిస్తే తప్పదు కానీ,
దాహానికి ఓర్చుకోవడం మంచిది,” అన్నాడు
పరంధామయ్య.

మహాపండితుడి కుక్రోషం వచ్చి మంచి
నీళ్ళు తాగలేదు. బండి మరి కాస్త దూరం
వెళ్ళేసరికి, ఆయనకు దూరంగా ఒక మనిషి
కనిపించాడు. గుప్పుగుప్పున వాడు పాగ
వదలడం గమనించి, పరంధామయ్యతో,
“అయ్యా! ఎవడో చుట్ట కాలుస్తూ మనకు
ఎదురొస్తున్నాడు. బండినాపమని చెప్పేదా?”
అన్నాడు.

ఇందుకు పరంధామయ్య ఎంతో సంతో
షించి, వెంకన్నతో బండినాపమని చెప్పాడు.
మహాపండితుడు మరచెంబుతో కిందికి
దిగి, “ఆ మనిషి నాకు తెలిసిన వాడులా

ఉన్నాడు. కానీ గొంతెండిపోయి మాట
రావడం కష్టంగా ఉంది. మంచినీళ్ళు
తాగేదా?” అన్నాడు. “బండిలో అయితే
అభ్యంతరం కానీ, బాట మీద అయితే
నాకేం నష్టం?” అన్నాడు పరంధామయ్య.

మహాపండితుడు మంచినీళ్ళు తాగేసరికి,
ఆ మనిషి దగ్గరయ్యాడు. ఆయన వాణ్ణి
పలకరించగానే, “తమరా, బాబూ! గుర్తు
పట్టలేదు. మన్నించండి,” అంటూ చుట్ట
నోట్లోంచి తీసి దూరంగా విసిరేశాడు.

“అయ్యో ఎంతపని చేశావురా! ఆ చుట్ట
కోసమే కదా నిన్ను పలకరించింది!” అంటూ
మహాపండితుడు వాడికి పరంధామయ్య
అవసరం చెప్పాడు.

“ఫరవాలేదు, బాబయ్యా! అది ఎడ్లలంక
పాగాకుచుట్ట. ఒక పట్టాన ఆరదు. ఆ
పక్కన పాదల్లో పడ్డట్టుంది. తెచ్చి వారి
కిచ్చేదా?” అన్నాడా చుట్టకాల్చేమనిషి.