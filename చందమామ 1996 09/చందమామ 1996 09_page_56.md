కళ్యాణి కళ్యాణం

తను అదైకుంటున్న ఇంటి యజమానురాలు కామాక్షమ్మ, కొడుకు ఆనందుడికి ఎక్కడో పెళ్ళి సంబంధం చూసిందని తెలిసినప్పటి నుంచీ, అనమాయకు మనసు మనసులో లేదు. ఆ పెళ్ళిముహూర్తం ఈరోజు రానే వచ్చింది.

బయట పెళ్ళి పందిట్లో బాజా భజంత్రీల మోత, పిల్లలకేకలు. ఇవన్నీ వింటూంటే, అసలే దిగులుతో వున్న అనసూయకు తల నొప్పి ప్రారంభమైంది. ఆమె మంచం మీద పడుకుని, కామాక్షమ్మ ద్రోహబుద్ధి గురించి మధనపడుతూండగా, విసురుగా తలుపుతోనుకుని లోపలికి వచ్చిన ఆమె కూతురు కళ్యాణి, “ఇంకా ఇక్కడ ఇలా పడుకునే వున్నావా? ముహూర్తం వేళయింది. వెంటనే బయల్దేరు,” అన్నది.

“నాకు ఒంట్లో బాగాలేదు. రాలేను,” అన్నది అనసూయ ముభావంగా.

కళ్యాణి ఒకక్షణం పాటు తల్లి ముఖంకేసి పరీక్షగా చూసి మారుమాట్లాడకుండా బయటికి వెళ్ళిపోయింది.

ఈ తల్లీ కూతుళ్ళు రెండేళ్ళ క్రితం, ఆ ఇంట్లో అదైకు చేరారు. అప్పట్లో ఇంటావిడ కామాక్షమ్మ కొడుకు అనందుడు ఏ ఉద్యోగమూ లేక అల్లరి చిల్లరగా తిరుగుతూండే వాడు. కొడుకు జీవితంలో ఎప్పటికి స్థిరపడతాడో అని, కామాక్షమ్మ బాధపడుతూండేది. “వీడి చేత ఏ వ్యాపారమైనా మొదలు పెట్టిద్దామంటే, పెట్టుబడికి డబ్బు లేదు!” అంటూ కామాక్షమ్మ తన కష్టాలు అనసూయకు చెప్పుకునేది.

అనసూయకు భర్త పోయే నాటికి ఉన్న యాబైవేలలో ఇరవై వేలు ఖర్చయిపోయినా, మిగతా ముప్పైవేలూ కూతురు కళ్యాణి పెళ్ళికని భద్రంగా దాచివుంచింది. ఇప్పుడు అక్కడాఇక్కడా సంగీతపాఠాలు చెబుతూ,