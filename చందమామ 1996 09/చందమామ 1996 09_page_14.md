ప్రయాణంలో అవసరానికి ఉపయోగ పడు
తుంది” అన్నాడు.

నిప్పుపెట్టిను తీసుకుని మహాపండితుడు
బండెక్కాడు. నిప్పుపెట్టిను పరంధామయ్య
కిచ్చాడు.

అప్పుడు పరంధామయ్య ఆనందం
వర్ణనాతీతం. ఆయన ఉత్సాహంగా చుట్ట
నోట్లో పెట్టుకుని, నిప్పుపెట్టెలోంచి పుల్లను
బయటకు తీస్తూండగా, “అయ్యా! తమరు
చుట్ట వెలిగించబోతున్నారేమో! నాకు చుట్ట
వాసన పడదు,” అన్నాడు మహాపండితుడు.

“అయితే ఒక్క క్షణం బండి ఆపుదాం.
చుట్టకాల్చక నాకు ప్రాణం కడబట్టినట్లుంది,”
అన్నాడు పరంధామయ్య.

“మీ సంగతి నాకు తెలియదు కానీ,
నాది మరీ అవసరం అయిన ప్రయాణం.
చీటికీ మాటికీ బండి ఆపడం నాకిష్ట
ముండదు,” అన్నాడు మహాపండితుడు.

“మీకు దాహం వేసినప్పుడల్లా బండి
ఆపుతూ వచ్చారు కదా! నా కోసం ఎందుకు
ఆపరు?” అన్నాడు పరంధామయ్య కోపంగా.

“సాటి ప్రయాణీకుడికి ఇబ్బంది కల
క్కూడదని తమరే చెప్పారు. నేను బండిని

మంచినీళ్ళ కోసం ఆపానని మీరు పార
బడుతున్నారు. తమకు నిప్పు దొరికే సౌకర్యం
కోసం, తమ అనుమతి తీసుకునే బండిని
ఆపాను. గుర్తు చేసుకోండి. ఇక చుట్ట
సంగతంటారా? ప్రయాణంలో ఆ మాత్రం
ఓర్చుకోగలగాలి మరి!” అన్నాడు మహా
పండితుడు.

దానికి పరంధామయ్య చిరాకు పడుతూ,
“మీకు చుట్ట వాసన పడనప్పుడు, నిప్పుపెట్టిను
సంపాయించి పెట్టడ మెందుకు? చుట్ట
కాల్చకపోతే దీన్ని నేనేం చేసుకోను,” అన్నాడు.

“నేను లేనప్పుడు చుట్ట కాల్చుకునేందుకు
ఆ పెట్టి ఉపయోగపడుతుంది. నా పేరే
మహాపండితుడు. పేరుకు తగ్గట్లే నాకు
పంతమెక్కువని ఇంట్లో అంతా అంటారు.
మీరు నాకు ఎన్నో అభ్యంతరాలు చెప్పారు
కదా! ఒక్క విషయంలోనైనా మీకు అభ్యం
తరం చెప్పడం కోసమే, ఇంత కష్టపడి
నిప్పుపెట్టిను సంపాయించి ఇచ్చాను,”
అన్నాడు మహాపండితుడు.

ఇది వింటూ బండిలో మిగతా ముగ్గురూ
నవ్వారు. పరంధామయ్య సిగ్గుతో తల
వంచుకున్నాడు.