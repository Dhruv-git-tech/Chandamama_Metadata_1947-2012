వనవాసం చెయ్యడానికి బయలుదేరి
వస్తున్నాం,” అన్నాడు.

కిమ్మీరుడిది విని, “ఎట్లాగూ? ఇతడేనా భీముడు? ఈ భీముణ్ణి చంపాలని చాలా కాలంగా ఎదురు చూస్తున్నాను. ఇవాళ నా పంట పండింది. ఇతడు నా అన్న బకుణ్ణి చంపాడు. నా స్నేహితుడైన హిడింబుణ్ణి చంపి, వాడి చెల్లెలు హిడింబిని కాజేశాడు. ఈ దుర్మార్గుడు బుద్ధితక్కువతనం చేత ఈ మహారణ్యంలోకి వచ్చి, నాకు దారికాడు. ఈతని నెత్తురు బక హిడింబులకు తర్పణం చేస్తాను. మీ అందరి ఎదుటనే ఈ దుర్మార్గుడి నెత్తురు తాగి, మాంసం తిని మా జాతి పగ తీర్చుకుంటాను,” అన్నాడు.

ధర్మరాజుకు చాలా కోపం వచ్చి, “ఛి,
నోరు మూసుకో!” అన్నాడు. భీముడు ఒక

చెట్టు పెరికి, కిమ్మీరుడి మీద కలియ
బడటానికి సిద్ధమయ్యాడు. అర్జునుడు గాండీ
వానికి తాడు తగిలించి మీటి, బాణాలు సవ
రించాడు. భీముడు అర్జునుణ్ణి వారిస్తూ,
“నువ్వు ఆగు. ఈదుర్మార్గుణ్ణి ఇప్పుడే యమ
పురానికి పంపేస్తాను,” అంటూ తన చేతిలో
ఉన్న చెట్టు కిమ్మీరుడి మీదికి విసిరాడు.

కిమ్మీరుడు ఆ దెబ్బకు అలిగి, తన
చేతిలో ఉన్న కొరవి భీముడిపై విసిరాడు.
భీముడు దాన్ని ఎడమకాలితో నలిపేశాడు.
తరవాత ఆ ఇద్దరూ చెరొక చెట్టూ పీకి
కొట్లాడనారంభించారు. తరవాత రాళ్ళతో
ఒకరినొకరు కొట్టుకున్నారు. చివరకు
కలియబడ్డారు. ఒకరినొకరు రక్కుకున్నారు,
చాలా దారుణంగా పోట్లాడారు. చివరకు
రాక్షసుడి బలం తగ్గిపోవడం గమనించి
భీముడు వాణ్ణి చంకలో ఇరికించుకుని
గిరగిరా తిప్పి, కిందపడేసి నడుము మీద
కాలువేసి తొక్కి వాడి తలా, చేతులూ పట్టు
కుని విరిచి చంపాడు. వాడు అతిదారుణంగా
రంకెలు పెడుతూ చచ్చాడు. భీముడు వాడి
శవాన్ని దూరంగా పారేశాడు. ఆ అరణ్యానికి
వాడి పీడ లేకుండా చేశాడు. తరవాత
ద్రౌపదీ, ధౌమ్యుడూ భీముణ్ణి ఎంతగానో
అభినందించారు.

కిమ్మీరవధ ఇలా జరిగిందని విదురుడు
చెప్పేసరికి ధృతరాష్ట్రుడు నిట్టూర్పులు
విడుస్తూ, తల వంచుకుని విచారంలో మునిగి
పోయాడు.

పాండవులు అధర్మమైన జూదంలో ఓడి
అరణ్యాలలో ఉన్న మాట తెలిసి, యాద
వులూ, పాంచాలులూ వారిని చూడ వచ్చారు.