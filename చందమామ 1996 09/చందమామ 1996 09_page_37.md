వనంగా రూపుదాల్చింది. చూపరులను ఇట్టే ఆకట్టుకునేలా ఆ వనంలో వృక్షసంపదతో పాటు, నీటి జలధారలు కూడా వెలిశాయి. ప్రకృతి బీభత్సానికి జ్ఞాపకచిహ్నంగా రూపు దిద్దుకున్న ఆ వనంలో, హనుమంతుడి విగ్రహం ప్రతిష్ఠించడమే మిగిలింది.

కొద్దివారాల్లో విగ్రహ ప్రతిష్ఠాపనముహూర్తం రానేవచ్చింది. జమీందారుతో సహా ప్రజలు అధిక సంఖ్యలో తరలివచ్చారు. సుందర మైన ఆ వనంలో నిలువెత్తు ఆంజనేయ విగ్రహం ప్రతిష్ఠించబడింది.

హనుమంతుడి మీద పాటలు, పద్యాలు రచించి, గాయకులు, కవులు వినిపించారు. సామాన్యజనం భజనలు చేశారు. కార్య క్రమంలో భాగంగా, ఒకరోజు జమీందారు, “ఈ రోజు సుందరకాండ పారాయణం

చేయిద్దాం. వీలయినంత ఎక్కువమందితమ తమ రామాయణాలతో రండి!” అని కోరాడు.

ఆ సమయంలో ఒక వ్యక్తి బిగ్గరగా రోదిస్తూ, “జరిగేది జరగక మానదు. భగవంతుడు దుర్మార్గుడు. సుందరకాండ చదివి నంత మాత్రాన హనుమంతుడు ప్రసన్నమవు తాడను కోవడం పారబాటు. నేను రామాయణంలోని సుందరకాండను పద్యరూపంలో రచించాను. అయితే, ఆ మధ్య వచ్చినఉప్పె నలో దానితో పాటు ఇల్లూ వాకిలీ సర్వం కోల్పోయాను,” అంటూ కేకలు వేయసాగాడు.

జమీందారు అతణ్ణి దగ్గరకు పిలిపించి, “ప్రకృతి పంచభూతాల కలయిక. ఆ పంచ భూతాలలో ఒకటైన జలప్రశయం ముందు మనమేపాటి! నిజంగా మీరు భక్తిగా సుందర కాండ రచించి వుంటే, వ్యక్తిగతమైన నష్టంగా దీన్ని భావించ కండి. కవులకు లోకమే కుటుంబమంటారు. మీరు సుందరకాండ తిరిగి రాయడానికి సకల సదుపాయాలూ కల్పిస్తాను. పంచభూతాలలో ఒకటైన, ఆ వాయుపుత్రుడిని నాకు సంతృప్తి కలిగేలా కీర్తించండి!” అని కోరాడు.

జమీందారు ఇలా అనగానే, ఆ వ్యక్తి సిగ్గుపడుతూ, “ప్రభూ! నేనొక కవినన్నమాట మరిచిపోయాను. సుందరకాండ చదివితే కష్టాలు తొలగిపోయి కీర్తి ప్రతిష్ఠలు లభ్య మవుతాయంటారు. నేను సుందరకాండ రచన చేసినా, ఉప్పెన బీభత్సంలో, నా రచ నతో సహా సర్వం కోల్పోయేసరికి భగవన్నింద చేశాను. నన్ను క్షమించండి! మీరు నిర్మించిన ఈ వనం మధువనానికి సరిపోవాలి. పంచ భూతాలలో నాల్గవ భూతానికి పుట్టిన