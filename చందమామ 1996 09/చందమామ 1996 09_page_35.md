చలువరాళ్ళు పొదిగినట్లు కనిపిస్తుంది. అయితే, అవి చలువరాళ్ళు కావు. కాల్చిన కొబ్బరిచిప్పలు, బొగ్గు, సున్నం. ఆకుపసరులు, గుడ్డులోని తెల్లసాన కలిపి తయారుచేసిన మిశ్రమంతో దీనిని నిర్మించారు. కేరళ ప్రాంతానికే ప్రత్యేకమైన ఈ పద్ధతి చాలాకాలం క్రితమే కనుమరుగైపోయింది. ఇవాళ ఇటువంటి నిర్మాణాలను చాలా కొద్దిచోట్ల మాత్రమే చూడగలుగుతున్నాము.

కొచ్చి నుంచి దక్షిణంగా కొల్లం వరకు వరసగా జలాశయాలు, సముద్రజల తటాకాలు చాలా ఉన్నాయి. కొచ్చి నుంచి ఆలప్పుళా వరకు గల వేంబనాడు తటాకం దాదాపు 79 చ.మై. విస్తరించి ఉన్నది. కేరళలోని అతి పెద్ద జలాశయం ఇదే.

ఆగస్టు-సెప్టెంబర్ నెలలలో జరిగే 'చుందన్ వల్లమ్' అనే పడవ పందాలు చూడడానికి ఆలప్పుళా జలాశయితీరానికి ప్రజలు తండోతండాలుగా వస్తారు. పక్షిముక్కు వంటి 130 అడుగుల పాడవైన పడవలో వందకుపైగా పడవ నడిపేవాళ్ళు, లయబద్ధంగా కేకల్పు వేస్తూ, శరవేగంతో పడవలను నడుపుతారు. యేటా ఆగస్టు 15వ తేదీ స్వతంత్ర దినోత్సవం నాడు 'నెహ్రూ ట్రోఫీ బోట్ రేస్' ఘనంగా జరుపుతారు. భారత తొలిప్రధాని జవహర్లాల్ నెహ్రూ మొట్టమొదటిసారిగా కేరళకు వచ్చినప్పుడు ఆలప్పుళాకు పౌరుగున ఉన్న కుట్టనాడు (కేరళ ధాన్యాగారం) ప్రజలు ఆయన సమక్షంలో ఈ పోటీలు నిర్వహించారు. వాటిని చూసి పరవశం చెందిన నెహ్రూ, భద్రతా ఏర్పాట్లను కూడా లెక్కచేయకుండా, గెలుపొందిన పడవలోకి వెళ్ళి కూర్చుని ఆలప్పుళా వరకు విహారం చేశారు. నెహ్రూ ఢిల్లీకి తిరిగి వెళ్ళిన తరవాత, ఆయన తన పేరిట ఒక 'సిల్వర్ ట్రోఫీ'ని నాటి కేరళ ముఖ్యమంత్రికి వంపి- అక్కడ యేటా జరిగే పడవపందాల విజేతలకు దానిని బహూకరించమని కోరారు.

'చుందన్ వల్లమ్'
పడవ పందాలు