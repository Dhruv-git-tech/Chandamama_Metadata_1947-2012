మనదేశపు ఋషులు!

గాలవుడు

విశ్వామిత్ర మహాముని కుమారుడు గాలవుడు.
ఒకనాటి సాయంకాలం ఆయన నదీజలంలో
నిలబడి సూర్యుడికి అర్వ్యమిస్తూన్న సమయంలో
- చిత్రసేనుడనే గంధర్వరాజు ఆకాశమార్గంలో
వెళుతూ ఉమ్మటంతో, అది వచ్చి ముని
దోసిట్లో పడింది. గాలవుడికి బాధ కలిగింది.
పట్టరాని ఆగ్రహం వచ్చింది. శ్రీ కృష్ణుడి వద్దకు
వెళ్ళి, “కన్నూ మిన్నూ కానని ఆ అహంకారికి
మరణమే తగిన శిక్ష!” అన్నాడు. కృష్ణుడు
సరేనన్నాడు.

ఈ సంగతిని నారదముని చిత్రసేనుడికి చేర
వేశాడు. గంధర్వరాజు హతాళుడై ప్రాణభయంతో
వణికిపోతూ, తరుణోపాయం చెప్పమని నారదుణ్ణి
ప్రార్థించాడు. నారదుడు అతణ్ణి ఓదార్చి రత్నావళి,
సంధ్యావళి అనే చిత్రసేనుడి భార్యలను - శ్రీకృష్ణుడి
చెల్లెలూ, అర్జునుడి భార్యా అయిన సుభద్రాదేవి
శరణు కోరమని సలహా ఇచ్చాడు.

చిత్రసేనుడు ఇద్దరు భార్యలతో సహా,
సుభద్రాదేవి భవనం వెనక దిగాడు. అక్కడ ఒక
చితి పేర్చాడు. చిత్రసేనుడు చేతులు జోడించి,

చితి సమీపంలో నిలబడ్డాడు. భార్యలిద్దరూ
బిగ్గరగా విలపించసాగారు. వారి ఏడుపు విని
సుభద్ర అక్కడికి వచ్చి, కారణం అడిగింది.
వాళ్ళు సంగతి చెప్పి, “మా భర్తకు మీ అన్న
కృష్ణుడి. చేతిలో మరణం సంభవిస్తే, మేము ఈ
చితిలో పడి ప్రాణాలు వదులుతాము!” అన్నారు.

వారి దైన్యస్థితికి జాలిపడిన సుభద్ర, భర్త
అర్జునుడి దగ్గరికి వెళ్ళి, చిత్రసేనుణ్ణి కాపాడమని
ప్రార్థించింది. శరణార్థిని కాపాడడం క్షత్రియధర్మం
కనుక, అర్జునుడు తన అమ్ములతో చిత్రసేనుడి
దేహం చుట్టూ అదృశ్యకవచం నిర్మించాడు. కృష్ణుడి
బాణాలు ఆ కవచాన్ని ఛేదించలేకపోయాయి.
ఆ తరవాత కృష్ణుడు అక్కడికి వచ్చాడు. అర్జునుడు
అడ్డుపడ్డాడు. ఇరువురి మధ్య యుద్ధం ఆరంభ
మయింది. హతాత్తుగా సుభద్ర ఇద్దరి మధ్యకూ
వచ్చి నిలబడి, యుద్ధం ఆవమని ఇద్దరినీ
కోరింది.

కృష్ణుడు, గాలవుడికి క్షమాపణలు చెప్పుకోమని
చిత్రసేనుణ్ణి కోరాడు. చిత్రసేనుడు గాలవముని
పాదాలపైబడి, తెలియక చేసిన అవరాధాన్ని
క్షమించమని ప్రార్థించాడు. గాలవముని శాంతిం
చాడు. “పశ్చాత్తాపానికి మించిన ప్రాయశ్చిత్తం
లేదు. అతనిలోని అహంకారం పూర్తిగా నశించింది.
కాబట్టి అతన్ని చంపవద్దు,” అని గాలవుడు
కృష్ణుణ్ణి వేడుకున్నాడు.