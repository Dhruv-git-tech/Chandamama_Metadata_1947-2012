ఆ డబ్బుతో వ్యాపారం మొదలుపెట్టిన
ఆనందుడికి, పట్టిందల్లా బంగారమయింది.
రెండేళ్ళలో దాదాపు రెండు లక్షల పైచిలుకు
ఆర్జించాడు.

అనసూయ ఇక కామాక్షమ్మ దగ్గర,
కూతురు పెళ్ళి ప్రస్తావన తీసుకువద్దామను
కుంటూండగా, రెండు వారాలక్రితం ఆమె
ముప్పైఐదువేలు తెచ్చి అనసూయకిస్తూ,
“సరిగ్గా లెక్కపెట్టుకో, అనసూయా! నీ బాకీ
వడ్డితో సహా తీర్చేశాను,” అన్నది.

అనసూయ తెల్లబోయి, “అదేమిటి?దీన్ని
కట్నం డబ్బుగా భావించి కళ్యాణిని, మీ
ఇంటికోడలుగా చేసుకుంటానన్నారు. పైగా,
ఆనందుడికి కూడా కళ్యాణి అంటే ఇష్టమే
నని, ఆ మధ్య ఒకటి రెండుసార్లు చెప్పారు,"
అన్నది.

“రెండేళ్ళ క్రితం అన్నాననుకో! ఈ మధ్య
కాలంలో పరిస్థితులు మారిపోయాయి గదా.
విస్పన్నపాలెం పార్వతీశంగారు – ఈయన
మనిషెంత భారీయో మనసూ అంతభారీయే
అని పరగణా అంతా చెప్పుకుంటారు –
స్వయాన వచ్చి, లక్ష కట్నంతోపాటు కూతురు
నిస్తామన్నారు. నేనైతే సంశయించాననుకో.
కాని, నీ డబ్బు పుణ్యాన వ్యాపారలక్షణంబాగా
ఒంట బట్టిన అబ్బాయి, ఆ సంబంధం వైపు
మొగ్గు చూపాడు. కట్నం డబ్బుతో నీ అప్పు
తీర్చేశాను!” అంటూ ముఖ్యమైన పనేదో వున్న
దానిలా, వెళ్ళిపోయింది కామాక్షమ్మ.

కూతురు పెళ్ళి బెంగలేదని, ఇన్నాళ్ళూ
నిశ్చింతగావున్నది అనసూయ. ఇప్పుడు హఠా
తుగా మోయలేనంత బరువు మీదపడినట్టు
కుంగిపోయింది.

ఊరగాయలూ, అప్పడాలూ చేసి దుకాణాల
వాళ్ళకు అమ్ముతూ గుట్టుగా సంసారం
నెట్టుకు వస్తున్నది.

ఒకనాడు ఆమె, కామాక్షమ్మతో, “మేము
అదైవాళ్ళమయినా, కుటుంబంలో ఒకరుగా
చూస్తున్నారు. మీ అబ్బాయిని ఏదైనా
వ్యాపారం మొదలుపెట్టమనండి. మరొక
రెండేళ్ళదాకా కళ్యాణికి పెళ్ళి చేసే ఆలోచన
లేదు, నాకు!” అంటూ ముప్పైవేలు కామా
క్షమ్మ చేతిలో పెట్టింది.

కామాక్షమ్మ కళ్ళలో నీళ్ళు తిరిగాయి.
ఆమె అనసూయ చేతులు పట్టుకుని, “నీది
దొడ్డమనను, అనసూయా! ఈ డబ్బు తిరిగి
నీకు ఇచ్చేదిలేదు. రెండేళ్ళ తర్వాత కళ్యాణి
కోడలుగా మా ఇంట్లో అడుగుపెడుతుంది!”
అన్నది.