చూడాలన్న దుర్భుద్ధితో కూడిన కుతూహలం
కూడా శ్రీపతికి కలిగింది.

అందుచేత అతను జగపతి దగ్గరకు వచ్చి, “బావి దగ్గరి పిల్లలిద్దరికీ పెళ్ళి కాలే దులాగుంది. మనం కూడా పెళ్ళి చేసుకుందా మనుకుంటున్నాం కద. రంగుచీర కట్టుకున్న పిల్లను నేను చేసుకుంటాను. తెల్లచీర కట్టు కున్న పిల్లను నువ్వు చేసుకో. సరేనా?” అన్నాడు.

జగపతి సరేనన్నాడు. స్నేహితులిద్దరూ ఆ పిల్లల వెనకగా ఊళ్ళోకి వెళ్ళి, పెళ్ళి ప్రయత్నాలు చేశారు. ప్రయత్నాలు ఫలించాయి. పెద్ద కోరికలు గల లక్ష్మి జగపతిని పెళ్ళాడి, అతని పూరికొంపలో అడుగుపెట్టింది. ఏ పెద్దకోరికా లేని రోహిణి శ్రీపతిని పెళ్ళాడి, అతడి పెద్ద మేడలో సంతోషంగా అడ్డుగు పెట్టింది.

రోహిణి శ్రీపతి ఇంట అడుగుపెడుతూనే ఇల్లంతా కలియజూసి, “ఇంత ఇంట్లో ఒక్క నౌకరూ కనిపించడేమిటి?” అన్నది. శ్రీపతి తేలికగా నవ్వేసి, “నౌకరెందుకు? జీతం దండగ. మన పనులు మనమే చూసుకుంటే పోలేదా? అదివరకు ఒక నౌకరు ఉండే వాడు; మాన్పించేశాను. ఇప్పుడు నువ్వున్నా వుగా? ఇద్దరమూ చెరౌక పనీ చూసుకుందాం,” అన్నాడు.

రోహిణి వంటకు ఉపక్రమిస్తూ, “ఏం కూరలు వండమంటారు? పిండివంటలు ఏం చెయ్యను?” అని భర్తతో అంది.

“కూరలంటావేమిటి? అన్నంలోకి కాస్త గోంగూరపచ్చడి చాలదూ? పిండివంటలు దేనికి? కాసిని బటానీలు పట్టుకువస్తా.

వాటితో నోటి ఉబలాటం తీరుతుంది!”
అన్నాడు శ్రీపతి.

ఆ రాత్రి రోహిణి తన భర్తతో, “మనకు ఇంత సిరీ, సంపదా ఉన్నది గదా. నాకుమంచి చీరలూ, నగలూ తెచ్చి పెట్టండి,” అన్నది.

దానికి శ్రీపతి, “ఇదుగో, నువ్వు ఇలా అడగకూడదు. సిరి ఉన్న మాత్రాన దండుగ ఖర్చులు చేయకూడదు. చీరలూ, నగలూ దేనికి? తృప్తి ఉండాలి,” అన్నాడు.

“వట్టి లోధి!” అని రోహిణి తన భర్తను తిట్టుకున్నది.

మర్నాడు శ్రీపతి నిద్ర లేచేసరికి ఇంట్లో నలుగురు మనుషులు పనుల మీద తిరు గుతూ కనిపించారు.

“ఎవరు మీరు? ఇక్కడ ఏం చేస్తున్నారు?” అని అతను వాళ్ళను అడిగాడు.