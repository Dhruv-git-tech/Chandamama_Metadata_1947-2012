“బెంగపడిలాభమేమిటి? నాకింకా ఇరవై ఏళ్ళయినానిండలేదు,” అని తల్లికి ధైర్యం చెప్పింది కళ్యాణి.

ఆనందుడి పెళ్ళి జరిగిపోయాక, ఇక ఆ ఇంట్లో ఒక్కరోజు కూడా పుండకూడదను కున్న అనసూయ, అద్దె ఇంటికోసం బయలు దేరింది. సాయంకాలం వరకూ ఊరంతా తిరిగినా, ఎక్కడా ఖాళీ ఇల్లు కనిపించలేదు. ఆమె ఉసూరు మంటూ ఇంటికి తిరిగి వస్తూండగా, ఒకచోట రెండువాటాల ఇల్లు నిళ్ళ బ్దంగా కనిపించింది. దానిముందున్న కొబ్బరి చెట్టుకింద కూర్చుని, యువకుడాకడు ఏదో లెక్కలు చూసుకుంటున్నాడు.

అనసూయ అతణ్ణి సమీపించి, “ఈ ఇంట్లో అద్దెకు ఖాళీ వాటా ఏమైనావుందా, బాబూ?” అని అడిగింది.

యువకుడు ఆమెకేసి పరీక్షగా చూసి, ఒక్కక్షణం ఆగి, “మా పక్కవాటా నాలుగు రోజుల్లో ఖాళీ అవుతుంది. చూస్తారా?” అంటూ అనసూయను వెంటబెట్టుకు వెళ్ళాడు.

మూడుగదులతో విశాలంగా, గాలీ వెలు తురూ ధారాళంగా వస్తున్న ఆ వాటా భాగం అనసూయకు బాగా నచ్చింది. ఆమె యువ కుణ్ణి అద్దె సంగతి అడిగింది.

“ఐదువందలు. రెండు నెలల అద్దె ముందే ‘ఇవ్వాలి,’ అన్నాడా యువకుడు.

అనసూయ అందుకు సరే అని, యువ కుడిచేతిలో వెయ్యిరూపాయలు పెట్టి, “మేము ఆదివారం సామానుతో సహా వస్తాం,” అని చెప్పింది.

ఆదివారంనాడు అనసూయ రెండుబళ్ళలో సామాను సర్దుకుని, కామాక్షమ్మతో, “వెళ్ళి

వస్తాం, వదినా!” అన్నది. కామాక్షమ్మ ముఖం చిట్లించి, “వేరే ఇల్లు చూసుకుంటున్నామని, మాటమాత్రంగా నైనా చెప్పలేదేం?” అన్నది. “నీ కొడుక్కు వేరే సంబంధం చూసుకుంటున్నామని, నువ్వు ముందు చెప్పావు కనకనా?” అనేసి అనసూయ కూతురుతో పాటు బండి ఎక్కింది.

ఆమె కొత్త ఇంటి ముందు సామాను దింపిస్తూంటే, “ఎవరువారు?” అంటూ ఒక ముసలాయన ఇంట్లోంచి బయటకు వచ్చాడు.

“మీ పక్కవాటాలో అద్దెకు రాబోతున్న వాళ్ళం,” అన్నది అనసూయ.

“అద్దెకు రావడమా? ఆ వాటా ఖాళీగా లేదే! అందులో పదేళ్ళుగా రామన్నపంతులు గారు అద్దెకుంటున్నారు,” అన్నాడాయన ఆశ్చ ర్యపోతూ.