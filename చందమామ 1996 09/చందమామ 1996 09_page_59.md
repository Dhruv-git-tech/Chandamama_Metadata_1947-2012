“వాళ్ళు నాలుగురోజుల్లో ఖాళీచేసి పోతా
రని, మీ అబ్బాయనుకుంటాను, చెప్పాడు,
వెయ్యిరూపాయలు బయానా కూడా ఇచ్చాను!”
అన్నది అనసూయ అయోమయంగా.

“మా కసలు పిల్లలే లేరు!” అంటూ ముసలాయన భార్యను కేకవేశాడు.

ఆవిడతో పాటు పక్కవాటా వాళ్ళు కూడా వచ్చారు. అనసూయ జరిగిందంతా చెప్పాక, “సందేహం లేదు! ఆ సాయంత్రం మనం అంతా, శివాలయంలో ధ్వజస్తంభం ఎత్తు తున్నారని వెళ్ళాం. ఈలోపల బడినుంచి పంతులుగారు వచ్చేస్తారేమో అని, మాఇంటికి తాళంపెట్టకుండా మాచుట్టాలబ్బాయి రాఘు వను ఇల్లు చూస్తూండమని చెప్పాను. ఈవిడ దగ్గర, ఆ వెయ్యిరూపాయలు రాఘువే కాజేసి వుంటాడు,” అన్నది పంతులుగారిభార్య.

అదివింటూనే అనసూయకు ముచ్చె మటలుపోశాయి. తనను నిలువునామోసం చేసిన ఆ రాఘవమీద పీకలదాకా కోపం వచ్చింది. ఆమె ఏదో అనబోయేంతలో ముసలాయన, “ఇల్లు ఖాళీచేసి వచ్చినట్టు న్నారు. సామాను ముందుగదిలో సర్దుకోండి. ఇల్లు దొరికే దాకా ఇక్కడే వుండండి,” అన్నాడు జాలిపడుతూ.

అనసూయ ఆ ముసలాయనకు కృతజ్ఞతాపూర్వకంగా నమస్కరించి, సామాను ఆయన చెప్పిన చోట సర్దిన తరవాత, “ఈ రాఘవ ఎక్కడుంటాడు?” అని ఆయన్న డిగింది.

“కచ్చేరీలో ఏదో ఉద్యోగ ప్రయత్నం మీద వచ్చాడు. వాడు మా బాబాయి మనవడు. ఉద్యోగం దొరకలేదని, మూడు రోజుల క్రితమే, సొంత ఊరు పుల్లలరేవుకు వెళ్ళిపోయాడు,” అన్నాడు ముసలాయన.

కళ్యాణి ఎంత చెబుతున్నా వినిపించు కోకుండా అనసూయ, “ఇప్పుడే పుల్లలరేవుకు వెళ్ళి ఆ మోసగాడు రాఘవ సంగతి తేలుస్తాను!” అంటూ వచ్చిన బాడుగబండిలో బయలు దేరింది.

ఆమె పుల్లలరేవు చేరుకునే సరికి, సాయంత్రం కావస్తున్నది. ఆ చిన్న ఊళ్ళో రాఘవ ఇల్లు కనుక్కోవడం ఏమంత కష్టం కాలేదామెకు.

బాడుగబండిని పంపించి, మూసి వున్న తలుపును తట్టబోతూ, లోపలినుంచి ఏవో మాటలు వినిపించి, అనసూయ నిలబడి పోయింది. “అమ్మా! నీ జబ్బుకు వైద్యుడు చెప్పిన మందులు కొనడానికి డబ్బులేదు."