“పనిమనుషులం బాబయ్యా! అమ్మగారు ఇవాళ నుంచీ మమ్మల్ని పనిలోకి రమ్మ న్నారు,” అన్నారు వాళ్ళు దణ్ణాలు పెట్టి ఎంతో వినయంగా.

“ఏమిటీ? ఏకంగా నలుగురే? పొండి. మిమ్మల్ని నేనెక్కడ భరిస్తాను?” అని శ్రీపతి అరిచాడు.

అంతలో రోహిణి వచ్చి భర్తతో శాంతంగా, “మీరు ఊరుకోండి. ఈ నలుగురినేమిటి? నలబైమంది నౌకర్లను భరించే శక్తి ఉన్నది మనకు,” అని నౌకర్లతో, “ఇక్కడెందుకు? వెళ్ళి మీ పనులు మీరు చూసుకోండి,” అని పంపేసింది.

శ్రీపతి భోజనానికి కూర్చోగానే వంటవాడు వచ్చి, నాలుగు కూరలూ, పిండివంటలూ వడ్డించాడు.

“నా కొంప గుల్ల అవుతున్నది!” అని శ్రీపతి అరిచాడు.

“ఇస్, ఊరుకోండి. పనివాళ్ళు నవ్విపోతారు. మనం ఇంత తిని ఇతరులకు ఇంత పెట్టగలం. ఎందుకు బాధపడతారు?” అన్నది రోహిణి.

మరో నాలుగు రోజులు గడిచాక రోహిణి రకరకాల బట్టలూ, నగలూ కొని తెచ్చి తన భర్తకు చూపింది. వాటిని చూసి శ్రీపతి “బాబోయ్, నేను బికారినయిపోయాను,” అంటూ బావురుమని ఏడిచాడు.

రోహిణి అతని కళ్ళు తుడుస్తూ, “ఏడవ కండి. ఊరుకోండి,” అని ఓదార్చింది.

“ఏడవక ఏం చెయ్యమంటావు? ఆనాడు బావిదగ్గర నీ మాటలు విని మోసపోయాను. వట్టి అబద్ధాలకోరువి,” అన్నాడు శ్రీపతి.

రోహిణి ఆశ్చర్యపడుతూ, “అదా సంగతి! ఆ రోజు మాటలు విని నన్ను చేసుకున్నారన్న మాట! అయినా నేను అబద్ధాల కోరునికాను. మనకు గతి లేకపోతే సరిపెట్టుకునేదాన్నే.