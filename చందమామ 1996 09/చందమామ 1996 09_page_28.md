ఆమె ముఖం ఎంతో అందంగా ఉంది.
“ఆహాఁ అందమంటే ఈమెదే! పెళ్ళంటూ చేసుకుంటే ఈమెనే చేసుకోవాలి,” అను కున్నాడు మోహనకృష్ణ.

రాక్షసిని చూసి భటులూ, పల్లకీలోని యువతీ ప్రాణభయంతో కంపించిపోసాగారు. రాక్షసి తన కిప్పుడు ఒకేసారి చాలామంది మనుషులు దొరికారన్న సంతోషంతో, అడుగులో అడుగేసుకుంటూ తాపీగా నడిచి రాసాగింది. అది కాలిబాట పక్కనే వున్న ఒక పాడుబడ్డ బావి దగ్గరకు రాగానే, మోహన కృష్ణ మురళిని ఊదడం ప్రారంభించాడు.

రాక్షసి మురళీనాదం వింటూనే,
“అద్భుతం, మహాద్భుతం!” అంటూ నిద్రమత్తుతో తూలి పాడుబడ్డబావిలో పడి పోయింది. అదే సమయంలో భటులూ, గుర్రాలూ, బోయీలూ, పల్లకీలోని యువతీ అంతా నిద్రలోకి జారుకున్నారు.

మోహనకృష్ణ మురళి ఊదడం ఆపాడు.
వెంటనే అందరూ నిద్రమత్తు వదిలి కళ్ళు తెరిచారు. బావిలో పడ్డ రాక్షసి కాళ్ళు విరిగి పెద్దగా కేకలు పెట్టసాగింది. ఏమి జరిగిందో తెలియక ఆశ్చర్యపోతున్న భటులతో వాడు జరిగిందేమిటో వివరించి చెప్పి, “ఆ రాక్షసి ఇప్పట్లో బావి నుంచి బయటకు రాలేదు. ఇంతకూ మీరెవరు? ఎక్కడికి పోతున్నారు?” అని అడిగాడు.

అందుకు భటుల్లో ఒకడు, “అయ్యా,
ఇదంతా మా ప్రారబ్ధం. మాది సూర్యగిరి.
మా పారుగు దేశమైన మకరగిరి రాజు మా
దేశం పైకి దండెత్తాడు. యుద్ధం ప్రారంభమై
నేటికి వారం రోజులైంది. మా సైనికులు

వేల సంఖ్యలో మరణించారు. మాకు ఓటమి
తప్పదని తేలిపోయింది. అందువల్ల, రహస్య
మార్గం గుండా, మా యువరాణిని తీసుకుని,
ఇలా అరణ్యంలోకి పారిపోయి వస్తున్నాం,”
అన్నాడు.

వాళ్ళకు మోహనకృష్ణ తనెవరైందీ చెప్పి,
“నన్ను మహారాజువద్దకు తీసుకు వెళ్లండి.
ఆయనతో నేను అత్యవసరంగా యుద్ధతంత్రం
గురించి మాట్లాడాలి. మన సైన్యం గెలిచే
ఉపాయం నాకు తెలుసు,” అన్నాడు.

యువరాణి అనుమతి తీసుకుని భటులు
తమ రాజధానికేసి బయలుదేరారు. భటుల్లో
ఒకడు మోహనకృష్ణను తన గుర్రం వెనక
ఎక్కించుకున్నాడు. తాలిజాము గడిచేసరికి
వాళ్ళు రాజధాని చేరుకున్నారు. రహస్య
మార్గంగుండా అందరూ కోటలో ప్రవేశించారు.