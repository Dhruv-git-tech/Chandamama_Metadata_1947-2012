చందమామ
అనుబంధం - 95

దిరిసెన చెట్టు

మన ప్రాచీన కవులకు చాలా ప్రీతి
పాత్రమైనది దిరిసెన చెట్టు. కణ్వాముని
ఆశ్రమంలోని శకుంతల దిరిసెన పువ్వును
కురులలో ధరించేదని మహాకవి కాళిదాసు
అభిజ్ఞాన శాకుంతల నాటకంలో రాశాడు.
తులసీదాసు తన రామచరిత్ మానసిలో,
శ్రీరామచంద్రుడి మనసు శిరీష్ కుసుమ
కోమలమని అభివర్ణించాడు. మనదేశంలో
చాలా యేళ్ళు గడిపిన రుడ్యార్డ్ కిప్లింగ్
‘దిరిసెన కొమ్మపై నుంచి కోయిల పాడే
పాటను’ కొనియాడాడు.

ఆంగ్లంలో దిరిసెన చెట్టును 'పేరట్ ట్రీ'
'విమన్స్ టంగ్' 'ఈస్ట్ ఇండియన్ వాల్ నట్'
అని రకరకాలుగా పిలుస్తారు.

మనదేశపు చెట్టు

దిరిసెన చెట్టు అడవులలో చాలా ఎత్తుకు
పెరుగుతాయి. ఇవి మన దేశమంతటా
విస్తరించి ఉన్నప్పటికీ దిగువ హిమాలయ
ప్రాంతం, పశ్చిమ బెంగాల్, చోటా నాగపూర్,
అండమాన్ దీవులలో ఎక్కువగా కనిపిస్తాయి.
తడిగా ఉన్న నేలలో ఇవి బాగా పెరుగుతాయి.
వీటిని బాటలకు ఇరువైపులా అలంకార
వృక్షాలుగా పెంచుతారు. వీటి వేళ్ళు సన్న
గానూ, పాట్టిగానూ ఉండడం వల్ల ఈ చెట్టు
తుపాను ధాటికి తట్టుకోవడం కష్టం.

మార్చ్ - ఏడ్రిల్ నెలల మధ్య దిరిసెన
పూతకు వస్తుంది. పువ్వులు గుత్తులు గుత్తు
లుగా పూస్తాయి. లేత పచ్చ - తెలుపురంగులో
ఉంటాయి. ఇంచుమించు మల్లెపువ్వులాంటి
వాసన వీస్తాయి. ఆకులు చిన్నవిగా
ఉంటాయి. ఆక్టోబర్ - నవంబర్ నెలల
మధ్య ఆకులు పూర్తిగా రాలిపోయి దాదాపు
రెండు నెలలు చెట్లు మోడుగా కనిపిస్తాయి.
ఏడ్రిల్ నెలలో మళ్ళీ చిగురిస్తాయి. ఆగస్టు-
సెప్టెంబర్ నెలలలో కాయలు ముదిరి
పండుతాయి.

దిరిసెన కలప దృఢమైనది. కాబట్టి
బండి చక్రాలకూ, ఇతర వ్యవసాయ పని
ముట్లు తయారు చేయడానికీ ఉపయో
గిస్తారు.

హిందీ, బెంగాలీ, మరాతీ, గుజరాతీ
భాషలలో దీనిని శిరీష్ అనీ, తమిళంలో
వేంగైమరమ్ అనీ, మలయాళంలో వేగమరమ్
అనీ అంటారు.