యాదవులను వెంటబెట్టుకుని వచ్చిన
కృష్ణుడు కంటతడి పెట్టుకుని, క్రోధావేశంతో,
“పాపాత్ములైన దుర్యోధన దుశ్శాసన శకుని
కర్ణుల రక్తంతో భూమి తడవాలి. అటువంటి
అధర్మపరులను చంపడం ఉత్తమ ధర్మం.
వారందరినీ ఒక్కపెట్టున చంపి, ధర్మరాజుకు
రాజ్యాభిషేకం చేద్దాం,” అన్నాడు.

ద్రౌపది తనవాళ్ళయిన ధృష్టద్యుమ్నుడు
మొదలైన పాంచాలులను వెంటబెట్టుకుని
కృష్ణుడి వద్దకు వచ్చి, తనకు కౌరవులు
చేసిన పరాభవాలను చెప్పుకుని కుమిలి
కుమిలి ఏడ్చింది.

కృష్ణుడు ఆమెను ఓదార్చుతూ, “ద్రౌపదీ,
నిన్ను అవమానించిన ఆ దుర్మార్గులునశించి
తీరుతారు. వారి భార్యలు నీ కన్న మరింతగా
దుఃఖిసముద్రంలో మునుగుతారు. త్వరలోనే
పాండవులు రాజాధిరాజులవుతారు. నువ్వు
వారి పట్టమహిషివి అవుతావు,” అన్నాడు.

ద్రౌపదిని అర్జునుడూ, ధృష్టద్యుమ్నుడూ
కూడా ఓదార్చారు.

తరవాత కృష్ణుడు ధర్మరాజుతో, “ఆ
నమయంలో నేను ద్వారకలో ఉండి
నట్టయితే, పిలవని పేరంటంగానైనా మీరా
డిన జూదం చూడటానికి వచ్చి, సహాయ
పడి ఉండేవాణ్ణి. అసలు నేనుంటే ఆ జూదం
జరిగేది కాదు. దుర్యోధనుడు జూదం
మానకపోతే అక్కడే వాడికి శాస్త్రి చేసి
ఉండేవాణ్ణి. నేను ద్వారకకు తిరిగి రాగానే
యుయుధానుడు నాకు మీ విషయాలన్నీ
చెప్పాడు. వెంటనే మిమ్మల్ని చూడటానికి
బయలుదేరి వచ్చాను,” అన్నాడు.

“ఆ రోజులలో నువ్వు ద్వారకలో ఎందుకు
లేవు? ఎక్కడికి వెళ్ళావు?” అని అడిగాడు
ధర్మరాజు.

“రాజసూయయాగ మప్పుడు శిశుపాలుణ్ణి
నేను చంపానని నామీద అతని తమ్ముడు