మురళిని నేలకు జారవిడిచి, అతడి చేతిలో
ఉన్న రొట్టెల మూటను లాక్కుని కొమ్మల్లోకి
పారిపోయింది. వాడు కోపంతో చెట్టుకొమ్మల
కేసి ఒకసారి చూసి, కోతి కనబడక పోయేసరికి,
ఉసూరుమంటూ, అక్కడ పడివున్న మురళిని
తీసుకుని, కొలనులో ఇన్ని నీళ్ళు తాగి
ముందుకు నడిచాడు.

వాడు అలా కొండలకేసి కొంతదూరం
వెళ్ళేసరికి, శతవృద్ధుడయిన ఒక ముని
అతడికి ఎదురయ్యాడు. ఆయన తల,
పాడవాటి గడ్డం తెల్లగా పండిపోయి వున్నాయి.
ఆయన కళ్ళు జ్ఞానజోతుల్లా మిలమిలా
మెరుస్తున్నాయి. మోహనకృష్ణ అప్రయత్నంగా
ఆయనకు సాప్టాంగపడ్డాడు.

ముని వాణ్ణి ఆప్యాయంగా లేవనెత్తి,
ఏదో చెప్పబోతున్నవాణ్ణి కళ్ళతోనే వారించి,
“నాకంతా తెలుసు, నాయనా! నువ్వీ ప్రాంతాన
గల మునులలో ఎవరినైనా ఆశ్రయించి,
కోర్కెలను నెరవేర్చుకోవాలని వచ్చావు. నీ
చేతిలో వున్నది మామూలు మురళి కాదు;
గొప్ప మహత్తు గలది. దాన్ని ఊదేవారికి
తప్ప, ఆ నాదం ఎవరు విన్నా వారికి నిద్ర
ముంచుకు వస్తుంది. ఇందుకు పశు పక్ష్యా
దులు, రాక్షసులు కూడా మినహాయింపు
కాదు. మరొక సంగతి. మనిషి కోరికలు
అతడి తాహతుకూ, శక్తిసామర్థ్యాలకూ, బుద్ధి
వివేకాలకూ మించినవిగా ఉండరాదు. అలా
కానప్పుడు అవహేళనలకూ, అవమానాలకూ
గురి కావలసి వస్తుంది. ఇది నా హెచ్చరిక!”
అని తన దారిన తాను వెళ్ళిపోయాడు.

మోహనకృష్ణ, ముని మాటలకు అబ్బుర
ష్డాడు. వాడు సంతోషంగా వెనుదిరిగి ఊరుదారి

పట్టాడు. వాడలా పది బారల దూరం నడిచాడో
లేదో, సింహగర్జన వినవచ్చింది. మరుక్షణం
లేడినాక దాన్ని తరుముకుంటూ, సింహమొకటి
అటుగా వచ్చింది. వాడు భయంతో వణికిపోతూ
పక్కనే ఉన్న చెట్టు పైకి పోయాడు. ఇంతలో
వాడికి తన మహిమ గల మురళి గుర్తు
కొచ్చింది. మురళిని పెదాలకానించి ఊద
సాగాడు. వెంటనే సింహం, లేడి రెండూ కింద
పడి గాఢనిద్రలోకి జారుకున్నాయి. వాడలా
కానేపు ఊది, అలుపు తీర్చుకునేందుకు క్షణ
కాలం ఊదడం ఆపేసరికి సింహం, లేడి ఉలిక్కి
పడి నిద్రలేచాయి. పరిగెత్తుతున్న లేడినితరుము
కుంటూ సింహం చెట్లలోకి వెళ్లిపోయింది.

ఇంతలో, దాపులనున్న పెద్దమర్రిచెట్టు
పై నుంచి ఒక బ్రహ్మరాక్షసి, మోహనకృష్ణ
ముందు దూకింది. దాన్ని చూసి వాడు