కట్టుబడి ఉంటాను' అన్నాడు రంగనాథం.
రంగనాథం వాదన విన్న ధర్మయ్య కాసేపు
ఆలోచనలో పడ్డాడు. తర్వాత తన తీర్పు
వినిపించాడు.

‘ఇరువైపులా వాదనలు విన్న తర్వాత,
ఇరుపక్షాలకీ న్యాయం జరిగేలా నేనో
నిర్ణయానికొచ్చాను. రామయ్య పంట
మొత్తంలో రంగనాథం మూడొంతులు బాకీ
కింద జమ చేసుకుని ఒక వంతు అతడి
ఇంటికి పంపించాలి. మిగతా బాకీ తర్వాతి
పంట కాలంలో తీసుకోవాలి.

అంతే కాదు. తర్వాతి పంట కాలంలో
రామయ్యకి అమరమైన ధనం రంగనాథమే
సమకూర్చాలి. దాన్ని కూడా వడ్డీతో సహా ఆ
పంట కాలంలో వసూలు చేసుకోవాలి.
అప్పుడు కూడా కాలం అనుకూలించకపోతే
ఆ తర్వాతి పంటకాలంలో.. ఇలా రామ
య్యకి ఎప్పుడు అనుకూలమైతే అప్పుడు
వసూలు చేసుకోవాలి. రంగనాథమే కాదు.

ఇకనుంచి ఏ వడ్డీవ్యాపారి అయినా సరే
రైతులకి తక్కువ వడ్డీకి రుణాలివ్వాలి.
వీలును బట్టి వసూలు చేసుకోవాలి'.

అక్కడిదాకా కథ చెప్పిన శవంలోని
బేతాళుడు 'రాజా! ధర్మయ్య తీర్పు సమం
జసంగా ఉందా? సరియైన తీర్పులకు
పెట్టింది పేరయిన ధర్మయ్య ఈ విష
యంలో అలాంటి తీర్పు ఎలా చెప్పాడు?
అప్పిచ్చి వసూలు చేసుకోవడమే రంగ
నాథం తప్పయిందా? దానికే అతనికి
అలాంటి శిక్ష విధించబడిందా? ఈ ప్రశ్న
లకి సరైన సమాధానం తెలిసీ చెప్పకపో

యావో నీ తలవెయ్యి ముక్కలైపోతుంది'
అన్నాడు.

అప్పుడు విక్రమార్కుడు 'స్థూల దృష్టితో చూస్తే రంగనాథం చెప్పింది సరై నదే అనిపిస్తుంది. దాంతో ధర్మయ్య తీర్పు తప్పనిపిస్తుంది. కానీ, సూక్ష్మదృష్టితో చూస్తే ధర్మయ్య తీర్పులోని విచక్షణ అర్థమవుతుంది. సమాజానికి దిశా నిర్దేశం చేసే వ్యక్తులకి ఆ సూక్ష్మదృష్టి చాలా అవసరం. మరీ ముఖ్యంగా న్యాయం చెప్పే స్థానంలో ఉన్నవాళ్లకి. దేశ కాలమాన పరిస్థితుల బట్టి తీర్పు ఉండాలి. అది భవిష్యత్తులో రాబోయే తగాదాలకి, భావితరాలకి మార్గ దర్శకమవ్వాలి. ధర్మయ్య తీర్పు ఆలాంటి లక్ష్యం కలది. ఈ తగాదా విషయంలో రామయ్యని మామూలు అప్పు తీసుకున్న