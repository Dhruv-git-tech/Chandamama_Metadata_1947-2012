ఇస్తానన్న సమయానికి డబ్బు ఇస్తాడు.
వీలు కాకపోతే ఆ విషయం ముందే చెప్పి,
వేరే ప్రయత్నాలు చేసుకోమని చెబుతాడు.
ఇవ్వడం ఇష్టం లేని పక్షంలో నిక్కచ్చిగా ఆ
విషయం చెబుతాడు తప్ప చాలామంది
వడ్డీ వ్యాపారుల్లా కుంటిసాకులు చెబుతూ
కాలయాపన చెయ్యడు.

వసూలు విషయంలో కూడా అంతే
నిక్కచ్చిగా ఉంటాడు రంగనాథం. నెల
కాగానే వడ్డీ ఇచ్చేయాలి అసలు కూడా
అంతే. ఇస్తానన్న సమయానికి ఇచ్చే
య్యాలి. కావాలంటే పాత అప్పు తీర్చి,
మళ్లీ తీసుకోవాలి తప్ప, వాయిదా మాత్రం
ఒప్పుకోడు. అప్పు ఇచ్చేటప్పుడే అవతలి
వారి తీర్చే స్థోమత, ఆస్థిపాస్తులు అన్నీ
పరిగణనలోకి తీసుకునే ఇస్తాడు గనుక,

గడువు నాటికి అసలు, వడ్డీ అన్నీ జమ
కాకపోతే, వాటికి సరిపడా అవతలివారి స్థిర
చరాస్థులు తన స్వాధీనంలోకి తీసేసుకుం
టాడు.

అలాంటి రంగనాథం దగ్గరికి అప్పు
కోసం వచ్చాడు రామయ్య అనేరైతు.

‘రంగనాథం గారూ, ఇప్పుడు పంటలు వేసే రోజులు. దుక్కి దున్నాలి, నారు పోయాలి, నీరుపెట్టాలి. ఈ మధ్యన వర్షా భావ పరిస్థితుల కారణంగా పంటలు సరిగా పండలేదు. దాంతో చేతిలో చిల్లిగవ్వ లేకుండా పోయింది. కనుక మీరు కొంత డబ్బు అప్పుగా ఇస్తే కోతలమ్మేసరికి మీ డబ్బు మీకు వడ్డీతో సహా ఇచ్చేస్తాను’ అన్నాడు రామయ్య.

‘రామయ్యా.. నా దగ్గర కూడా ఇప్పుడు ధనం స్థిరంగా లేదు. అంతా ప్రజలమీద ఉండిపోయంది. అయినా నువ్వెప్పుడూ నోరు తెరిచి అడగని వాడివి కనుక ఒకపని చేస్తాను. నీకు అవసరమైనప్పుడల్లా డబ్బు సర్దుబాటు చేస్తాను. పంట చేతికి వచ్చాక మొత్తం సామ్మువడ్డీతో సహా ఇద్దువు గాని’ అన్నాడు రంగనాథం.

‘చిత్తం. తమదయ’ అన్నాడు రామయ్య.

‘మరో విషయం.... అవసరానికి అప్పు తీసుకునేటప్పుడు అప్పిచ్చువాడు దేవు డిలా కనిపిస్తాడు. వసూలుకు వచ్చిన ప్పుడు మాత్రం రాక్షసుడిలా కనిపిస్తాడు. అంత్యనిష్టూరం కన్నా ఆది నిష్టూరం మేలు కదా. అందుకే చెబుతున్నాను. పంట చేతికి వచ్చాక అసలు, వడ్డీ మొత్తం జమ చేయక