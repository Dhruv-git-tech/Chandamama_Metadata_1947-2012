సవినయంగా జవాబిచ్చాడు. ఆ జవాబుతో జయసేనుడి ముఖం వెలిగిపోవడం, సుధా ముడి దృష్టిని తప్పించుకోలేదు....

అనంతరం మహారాజు, మహామంత్రి అక్కణ్ణుంచి వెళ్ళిపోయారు. కొద్దిసేపటి తరువాత సుముఖుడు, అనఘుడులకు మహారాజు నుండిపిలుపు వచ్చింది. తమలో ఎవర్ని ఎంపిక చేసారోనన్న ఉత్కంఠతో, కొలువుదీరియున్న జయసేనుడి ముందు హాజరయ్యారు ఇద్దరూ.

ఉత్పల దేశపు ప్రధాన దౌత్యాధికారిగా సుముఖుణ్ణి నియమిస్తున్నట్లు ప్రకటించాడు మహామంత్రి.

తన నిర్ణయానికి వివరణ ఇలా ఇచ్చాడు సుధాముడు. సుముఖుడు, అనఘుడు ఉన్న వసతి గదులలోని చిత్రపటాలని వారికి తెలియకుండా తన సిబ్బంది ద్వారా సుధా ముడే మాయం చేయించాడు. వాటి అదృశ్యా నికి వారు ఏంసంజాయిషీ ఇస్తారో వినాలన్నదే అందుకు కారణం. అనఘుడు ఇతరులకు చౌర్యం అంటగట్టి చేతులు దులిపేసుకు న్నాడు. సుముఖుడు మాత్రం చతురతతో

తిరుగులేని సమాధానం ఇచ్చాడు. మహారాజు పైన భక్తి గౌరవాలతో వారి చిత్రపటాన్ని పూజించడానికి ఎవరో తీసుకువెళ్ళారంటే హర్షించని వారు ఉండరు. అతను ఊహించి నట్లే, అతని సమాధానం ప్రభువులను సంతృప్తుల్ని చేసింది. దౌత్యాధికారికి ప్రధానంగా కావలసినవి లౌక్యం, సమయస్ఫూర్తి. తాను నొవ్వక, ఇతరులను నొప్పించక, మాట్లాడే చతురత. విపత్కరస్థితిలో సైతం శాంతంగా ఆలోచించగలిగే మనస్తత్వం...

ఆ లక్షణాలన్నీ అన్నుడిలో కంటె సుముఖుడిలోనే ఎక్కువ ఉన్నాయి. అన్ని పరీక్షల లోనూ సమ ఉజ్జీలుగా నిలచిన ఆ ఇద్దరి లోనూ అత్యంత సమర్ధుడైన వాణ్ణి కనుగొనేందుకే ఆ చిత్రపటపరీక్షపెట్టాడు సుధాముడు.

మహారాజు జయసేనుడు మహా మంత్రి సుధాముడి వంక ప్రశంసాపూర్వకంగా చూస్తే, సభలో హర్షధ్వానాలు రేగాయి.

సుముఖుడు కృతజ్ఞతతో మహారాజుకు శిరసు వంచి నమస్కరించాడు. తరువాత ఆనందంతో అనఘుణ్ణి కౌగలించుకుంటే, మనస్ఫూర్తిగా అభినందించాడు అతను.

Chandamama

August 2011 T