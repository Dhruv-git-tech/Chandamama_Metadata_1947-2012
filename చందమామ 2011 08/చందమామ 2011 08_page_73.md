తీపి పదార్థాలపై మక్కువ గురించి మాట్లాడుకోవలసి వస్తే, ఒల్మెక్ తెగ
ప్రజల కన్నా చాకొలెట్ ని ఆస్వాదించే వారు మరొకరు ఉండరు! వారికి
ఇదొక ప్రధానమైన ఆహారం. వాళ్లు దీనిని ఉదయం తింటారు, మధ్యాహ్నం
తింటారు. రాత్రి కూడా తింటారు.

అజ్‌టెక్, మాయన్ తెగ ప్రజల జీవితంలో చాకొలెట్ ప్రత్యేక స్థానం
పొందింది. అజ్‌టెక్ తెగకు చెందిన నవదంపత్తులు కోక్ గింజలతో
చేసిన చూర్ణంని కప్పు పరిమాణంలో తీసుకుంటారు. మాయన్,
అజ్‌టెక్ తెగలు కోకోవాను పండించి జొకోటల్ అని పిలిచే శీతల
పానీయాన్ని తయారుచేస్తారు. నురగలు గక్కే కొకోవా పానీయంలో
చీలీ మిరియాలు, జమైకా మిరియాలు, మూలికలు కలగలిసిపోయి
ఘాటుగా, అసాధారణ రుచితో ఉంటుంది!

మోంటెజుమా చక్రవర్తి చాకొలెట్ అంటే పడిచస్తాడని మీకు తెలుసా?
ఎరుపురంగులోని చిక్కటి చాకొలెట్ పానీయాన్ని ఇతడు మక్కువగా
స్వీకరించేవాడు. ఈ పానీయాన్ని అతడికి బంగారు గ్లాసుల్లో నింపి
అందించేవారు. ఒకసారి తాగిన గ్లాసును తిరిగి వాడకుండా అతడు
వాటిని విసిరివేసేవాడు. రోజుకు అతడు ఎన్ని సార్లు చాకొలెట్ పానీ
యాలను తాగేవాడో ఊహించగలరా? 50!!!!!

కొకోవా కాడలను ఆజ్‌టెక్స్ తెగల వాళ్లు చాలావిలువైనవిగా భావించే
వారు. 15వ శతాబ్దంలో వారు వీటిని కరెన్సీగా వాడేవారు. ఒక కోకో కాడతో
మీరు ఒక టమోటోని కొనవచ్చు. మూడు కోకా కాడలకు ఒక బేరిపండును,
పది కోకో కాడలతో ఒక టర్కీ కోడిని కొనవచ్చు మరి. కోకోవా నగదు
రూపంలో ప్రజలు రాజుకు పన్నులను, నజరానాలను చెల్లించేవారు.

కార్ల్ లిన్నేయస్ కొకోవాకు 'థియోబ్రోమా కకావో' అనే శాస్త్రీయ నామాన్ని చేర్చాడు.
థియోబోమా అంటే దేవతల ఆహారం అని అర్థం. ఈ దివ్య ఆహారానికి సరైన
పేరే కదూ?

చాకొలెట్ మన శరీరంలో ఎండోర్ఫిన్స్ మరియు సెరోటోనిన్ రసాయనాలను
విడుదల చేసి మీకు సంతోషం కలిగిస్తుంది!