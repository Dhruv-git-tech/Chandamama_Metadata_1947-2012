నిన్ను చంపబోతున్నట్లు ఖాయం చేసు కోవచ్చు' అన్నది దమనకం.

తరవాత దమనకం వెళ్ళి కరటకాన్ని కలుసుకున్నది.

‘ఏం చేసుకువచ్చావు?’ అని కరటకం అడిగింది.

‘ఇద్దరిమధ్యా చిచ్చుపెట్టి వచ్చాను’ అన్నది దమనకం.

‘నిజంగానా?’ అన్నది కరటకం.

‘నా ప్రయత్నాలు ఎలా ఫలించేదీ నువు అతిత్వరలోనే చూస్తావు. ఇన్నాళ్ళుగా ఎద్దుకూ, సింహానికీ మధ్య కొనసాగిన స్నేహబంధాన్ని శాశ్వతంగా తెంచి పారే శాను’ అన్నది దమనకం.

‘అందులో ఆశ్చర్యమేమున్నదీ? అదే పనిగా నీరు ప్రవహిస్తూంటే కొన్నాళ్ళకు రాళ్లు కూడా అరిగిపోతాయి.

నువు విడవకుండా కుట్ర చేస్తే వాళ్ళ స్నేహం చెడిపోవచ్చు.

కాని, ఇంత పెద్ద పన్నాగం పన్నినావు గదా! చివరికి, ఇందువల్ల నీకేం ఒరుగుతుం దనుకుంటున్నావు?’ అని కరటకం దమన కాన్ని ప్రశ్నించింది.

‘అదేం ప్రశ్న? నేను ప్రధానమంత్రిసై, ఎంతో లాభం పొందబోతున్నాను. గ్రంథాలు పడచదివి కూడా ఆ చదువువల్ల డబ్బూ, అధికారమూ సంపాదించుకోలేనివాడి చదువు వ్యర్థమని పెద్దలు చెబుతారు,’ అన్నది దమనకం.

‘కాని స్వార్థం కూడా హీనమైనదే గద! ఈ తుచ్చమైన శరీరం కోసం ఏది పడితే అది చెయ్యరాదు.

అదీగాక, నీమోసం బయటపడి, వంచ కుడి కథలోలాగ, నీ ప్రాణానికే అపాయం కలగవచ్చు’ అన్నది కరటకం.

‘ఏమిటా కథ?’ అని దమనకం అడిగింది. కరటకం వంచకుడి కథ ఇలా చెప్పనారంభించింది: (ఇంకా ఉంది)