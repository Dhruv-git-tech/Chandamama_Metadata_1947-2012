శిఖిముఖి ఇలా ఆలోచించేంతలో అత డికి పూజారి ఎక్కడ అన్న ప్రశ్న ఎదురైంది.

వాడూ, వాడి బంటు సవరభేరుండం
ఎక్కడికి పోయారు? ఒకవేళపూజారి, నాగు
మల్లిని దొంగలపరం చేసి తాను తన
బంటుతో బ్రహ్మపుత్రానదీ ప్రాంతాలకు
తిరిగి ప్రయాణమయ్యాడా?

ఆలోచిస్తూ కాలం వృధాపుచ్చటం
మంచిది కాదనుకుంటూ శిఖిముఖి కిటికీ
నుంచి ఇవతలికి వచ్చి, పొదల చాటున
నక్కుతూ, అరణ్యం కేసి పోయే కాలిబాట
మీదికి వచ్చాడు. హఠాత్తుగా అతడికి గుర్రపు
గిట్టల సవ్వడి వినిపించింది. శిఖిముఖి
చప్పున దారికి పక్కనున్న పొదల చాటుకు
పోయాడు. అంతలో ఒక చెట్టు చాటు
నుంచి సవరభేరుండం పరిగెత్తుకుంటూ
వచ్చి, 'ఎవరక్కడ? పొదల చాటున దాగిం
దెవరు? బయటికి వచ్చేయండి!' అంటూ
కేక పెట్టాడు.

శిఖిముఖి ప్రమాదాన్ని గుర్తించి, అక్క
ణ్ణించి మరి కొంచెం దూరంగా కదిలేంతలో
శిథిలాలయపూజారి గుర్రం మీదవేగంగా
అక్కడికి వస్తూ, 'ఎవడూ, భేరుండమా?
ఏమిటాకేకలు? శత్రువులకు మననివాసం
తెలియపరచాలనుకుంటున్నావా?' అన్నాడు
కోపంగా.

‘కాదు పూజారిదేవా! పొదల్లో ఏదో అలి కిడయింది!’ అన్నాడు భేరుండం తడబడుతూ.

‘ఆ అలికిడేదో నీ బుర్రలో అయింది. వద్దంటే మళ్లీ అతిగా తాగుతున్నావు. సరే, ఆ అలికిడికి కారణం ఏమిటో చూసి త్వరగా రా,’ అంటూ పూజారి గుర్రాన్ని ఇంటికేసి దౌడు తీయించాడు.

సవరభేరుండం చేతిలో ఉన్న ఈటెను
ఝుళిపిస్తూ, శిఖిముఖి దాగి ఉన్న పొదల
కేసి అడుగులో అడుగు వేసుకుంటూ
బయలుదేరాడు.
(ఇంకా ఉంది)

T ఆగస్ట్ 2011