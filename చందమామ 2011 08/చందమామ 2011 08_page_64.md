‘వేలు నరికి వదిలాడు. మెడ నరి కాడు కాదు!’ అంటూ అక్కడ చేరిన ప్రజలంతా వారిలో వారు నవ్వుకున్నారు.

తరవాత ఇంకొక దేశపు రాజకుమారుడు తిమిరద్వీపానికి బయలుదేరాడు. అతడికీ ఓటమి కలిగింది. కుడిచేతి చిటికెనవేలును మాత్రం కోసి, వజ్రకాయుడు అతణ్ణీ ప్రాణాలతో వదిలౌాడు.

ఈ విధంగా పది పదిహేను రోజుల య్యేసరికి దేశదేశాలనుంచి వచ్చిన రాజకుమారులందరికీ వజ్రకాయుడు చిటికెనవేలు నరికి పంపటం మామూలైంది. ఏ రాజకుమారుడి హస్తాన్ని చూసినా ఐదువేళ్లకు బదులు నాలుగు వేళ్ళే కనిపించసాగినై! వాళ్లబతుకు తలవంపుల యిపోయింది.

పరిస్థితులు ఇలా తయారయ్యేసరికి నిత్యానందుడు దిగులుపడిపోయాడు. రాజకుమార్తె భాసురాంగి కూడా కలత పడింది. అప్పటికి వందలకొద్దీ రాజకుమారుల చిటికెనవేళ్లు, వజ్రకాయుడికి కత్తికి బలైపోయాయి. తరవాత ఏం చేయటమా అని అందరూ ఆలోచిస్తుండగా, ఎక్కడినుంచో ఒక యువకుడు రాజదర్శనం కోసం వచ్చాడు.

‘ప్రభూ! నేను రాజకుమారుణ్ణి కాను: ఒక కాపు బిడ్డని, నేను వజ్రకాయుణ్ణి జయిస్తే, నాకు తమ పుత్రికను ఇచ్చి

వివాహం జరిపిస్తారా?’ అని అడిగాడు. రాజు మంత్రి కేసీ, కుమార్తె కేసీ ఓమారు చూశాడు. అంగీకార సూచకంగా వాళ్లు తలలూపగానే ‘వజ్రకాయుణ్ణి జయించినవాడు ఎవడైనా తప్పక జగదేకవీరుడే అవుతాడు. అలాంటివాడికి తప్పక నా కుమార్తెనిచ్చి వివాహం చేస్తాను,’ అని ప్రకటించాడు రాజు.

ఆ వచ్చిన కాపు యువకుడు సెలవు తీసుకుని వెళ్లిపోయాడు. వజ్రకాయుని చేత ఓడింపబడిన ప్రతి ఒక్కడికీ కుడిచేతికి నాలుగు వేళ్లు మాత్రమే ఉంటవనేది ఇదివరకే మనకు తెలుసు. ఒకసారి సముద్రం దాటి ఆ ద్వీపాన్నుంచి కుడిచేతికి ఉన్న ఐదు వేళ్లతోనూ బయటపడ