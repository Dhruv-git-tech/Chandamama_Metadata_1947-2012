కేరీర్ అంటే?

మిత్రులారా!

అదివారం అమ్మానాన్నలతో కలిసి నేను మహాబలిపురం వెళ్లాను. రోజు మొత్తం అక్కడే హాయిగా గడిపాము. అక్కడ నేను ఫ్యాషన్ ఫోటోగ్రాఫర్ అజిత్‌ని కలిశాను. తన వృత్తి గురించి తెలుసుకోవడానికి నేను అతడితో కలిసి వెళ్లాను. అక్కడి విశేషాలను మీతో పంచు కుంటాను.

ఫ్యాషన్ ఫోటోగ్రాఫర్లు పేరు పొందిన మోడల్స్, నటులు, ట్రెండీ డిజైనర్లతో కలిసి పనిచేస్తారు. పత్రికలకు, వార్తాపత్రికలకు గాను మోడల్స్, సెలెబ్రిటీల ఫోటోలు తీస్తారు.

వృత్తినైపుణ్యం కలిగిన ఆహార్యంతో దుస్తులు, అనుబంధ దుస్తులు, శిరోజాలంకరణను ఈ షూటింగులో ఉపయోగిస్తారు.

ఫ్యాషన్ ఫోటోగ్రాఫర్లు అన్ని సందర్భాలలోనూ అనుకూల పరిస్థితుల్లోనే పనిచేయ లేరు. వీరు ఇండోర్‌లో అవుట్‌డోర్‌లో కూడా షూటింగ్ తీస్తారు. వీళ్లు బహిరంగ ప్రదేశాలలో అత్యంత ఉష్ణ, శీతల వాతావరణాల్లో ఫోటోలు తీస్తారు. ఇక్కడ ఫోటోగ్రాప్ నాణ్యతతో రాజీ పడకుండానే అనేక అంశాలను వీరు మెరుగుపర్చుకోవలసి ఉంటుంది. ఫ్యాషన్ ఫోటోగ్రాఫర్‌కి ఉండవలసిన కీలకమైన నైపుణ్యాలు ఇక్కడ పొందుపరుస్తున్నాను.

సౌందర్యాత్మక వివరాలపై నిశిత దృష్టి ఉండాలి.

బొమ్మలు తీయడానికి సంబంధించిన సౌంకేతికాంశాలు, కమెరాలు, కాంతి దూరం, దృక్పధం వంటి వాటిపై సమగ్ర జ్ఞానాన్ని సంతరించుకుని ఉండాలి.

కళాత్మక స్పందన, కొన్ని రకాల మానసిక స్థితులను చిత్రించడంపై గట్టి సామర్థ్యం ఉండాలి.

మంచి కమ్యూనికేషన్ నైపుణ్యాలు:

మోడల్స్, డిజైనర్లు, అలంకరణ నిపుణులు, కళా దర్శకులు, ఏజెంట్లు, ఫ్యాషన్ ఎడిటర్లు/విలేకరులతో మంచి సంబంధాలు ఏర్పర్చుకుని, కొనసాగించడానికి బలమైన సామాజిక నైపుణ్యాలు కలిగి ఉండాలి.

ఫ్యాషన్ ఫోటోగ్రాఫర్లు రిటైలర్ ఫ్యాషన్ పబ్లికేషన్లు, ఫ్యాషన్ హౌస్‌లు, ప్రకటన సంస్థలు, ఏజెన్సీలు, ఫ్యాషన్ తయారీదారులు, నిపుణులతో కలిసి పనిచేస్తారు లేదా తమ స్వంత స్టూడియోలను నెలకొల్పుకుంటారు.

- సాయి