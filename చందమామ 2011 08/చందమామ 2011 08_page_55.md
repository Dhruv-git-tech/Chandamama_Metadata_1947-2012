దివిటీ కాంతి కిటికీ లోంచి బయటకి కనబడుతున్నది.

శివాలుడు తలుపు దగ్గిరకు పోయి దాన్ని గట్టిగా తడుతూ, ‘ఎవరూ లోపల? తలుపు తెరవండి!’ అన్నాడు.

లోపలినుంచి జవాబు లేదు. శివాలుడు తలుపును గట్టిగా తోశాడు. అది కిర్రు మంటూ తెరుచుకున్నది. లోపల ఒక కొయ్యబల్ల మీద శిథిలాలయ పూజారి కూర్చుని ఉన్నాడు.

అతడు శివాలుణ్ణి చూస్తూనే వికృతంగా నవ్వి, ‘ఓహో, కులపెద్దలంతా కలిసికట్టుగా వచ్చినట్టుందే! స్వాగతం అనక తప్పదు గదా? లోపలకి రండి’ అన్నాడు.

పూజారి ధైర్యం, తెగువతనం చూసి

శివాలుడు నిర్విణ్ణుడయిపోయాడు. సవర గండుపోతు పెద్దగా హుంకరించి కత్తి ఝిళి పిస్తూ పూజారీకేసి దూకబోయాడు.

శివాలుడు, గండుపోతును భుజం పట్టుకుని ఆపి, ‘తొందరపడకు పోతూ, మనచేతిలో చిక్కిన ఈ దుష్టుడు మరెక్కడికీ పారిపోలేడు’ అన్నాడు.

గండుపోతు ఆ మాటలతో కాస్తశాంతించాడు. కాని, అతడి కళ్లు నిప్పలు చెరుగు తున్నవి. ఏమాత్రం వీలు దొరికినా పూజా రిని కత్తితోరెండుగా నరకాలన్న ఉద్రేకంలో ఉన్నాడతను.

శివాలుడు, శిథిలాలయ పూజారిని సమీపించి, ‘మా అందరికీ ఎంతో కష్ట నష్టాలు కలిగించటమే గాక, సవరపెద్ద కుమార్తెను కూడా నువ్వు అపహరించుకు పోయావు. అలాంటి నువ్వు ఇంతధైర్యంగా మా మధ్యకు రావటం నాకు ఆశ్చర్యాన్ని కలిగిస్తున్నది’ అన్నాడు.

శిథిలాలయ పూజారి ఆ మాటలకు వికవికమంటూ నవ్వి, ‘నువ్వు గండుపోతు కన్న ఎన్నో రెట్లు వివేకవంతుడివి, నా శక్తిసామర్థ్యాలు ఎలాంటివో ఇప్పటికి నీకర్థ మైనదనుకుంటాను’ అన్నాడు.

పూజారి నవ్వు, అతడి మాటల వెనక ఉన్న అవహేళనూ చూసి శివాలుడు మండి పడి, ఒక్క అంగలో అతణ్ణి సమీపించి మెడ గట్టిగా పట్టుకుని, ‘నీచుడా, అంతధీమాగా మాట్లాడకు, నాగుమల్లిని ఎక్కడ దాచావు?