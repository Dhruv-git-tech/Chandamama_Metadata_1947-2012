పెరిగిపోయారు. సగానికి సగం సిబ్బందిని తగ్గించుకుంటూ పోతే మనకి భద్రతా పెరుగుతుంది. జీతాల ఖర్చుసగం మిగులుతుంది' అన్నాడు.

ఖర్చు తగ్గుతుందనేసరికి బృహస్పతికి సగం ప్రాణం లేచివచ్చింది. రాజ్యానికి సమకూడే ఆదాయానికి, ఖర్చుకూ పొంతన లేకుండా పోయింది. కాలజ్ఞాని సలహాను వెంటనే పాటించి, అంతఃపుర సిబ్బందిని తగ్గించాడు బృహస్పతి.

ఉద్యోగాలు కోల్పోయిన వారు బృహస్పతిని శత్రువుగా భావించారు. సలహా ఇచ్చిన కాలజ్ఞాని మాత్రం వాళ్ల కంటికి కనిపించలేదు. మరికొన్ని రోజులకు, వ్యవసాయదారుల మీద పడ్డాడు బృహస్పతి. కాలజ్ఞాని సలహా మేరకు వారికి ఉచితంగా అందించే మేలురకపు విత్తనాలు, నాణ్యమైన ఎరువుల సరఫరా వంటివి తగ్గించాడు. రాజుకు చాలా ఆదాయం మిగిలి పోయింది. అయితే బీదా బిక్కీ రైతులు వ్యవసాయ పెట్టుబడులు లేక కూలిపనులకు వెళ్ళిపోయేవారు. వారంతా రాజుకు శత్రువులే అయ్యారు.

పంటభూములు కాస్తాబీడుపడ్డాయి. పంటలు తగ్గాయి. పంటల ధరలు పెరిగి రాజ్యంలో బీదాబిక్కీ ఆకలి చావులకు గురవుతూ వచ్చారు.

ధరల సెగ బృహస్పతికి సోకలేదు. ప్రజల్లో ఎవరైనా ముందుకొచ్చి రాజుకు ఈ విషయం చెప్పాలంటే కాలజ్ఞాని నియమించిన మనుషులు వాళ్లను చావగొట్టి

చెవులు మూసేవారు. రాజ్యంలో ఉండే చేతివృత్తుల వారి మీదపడ్డాడు బృహస్పతి. వారు అంతవరకూ చెల్లిస్తోన్న వృత్తిపన్నును రెట్టింపు చేశాడు. బంగారం మీద పన్ను పెంచాడు. బంగారు అభుషణాలు తయారు చేసేవారికి వృత్తిపన్ను పెంచాడు. దాంతో ధనికులూ, బంగారపు పనివారూ బృహస్పతికి శత్రువులైన వారి జాబితాలోకి చేరిపోయారు. సైన్యానికి జీతాలు తగ్గించారు.

ప్రజల్లో అన్నివర్గాల వారూ బృహస్పతి తీసుకున్న నిర్ణయాలతో ఇబ్బందులను ఎదుర్కొంటూ వచ్చారు. ప్రజలు ఎక్కడి కక్కడతిరుగుబాటు వర్గాలుగా చేరిపోయి రాజును అంతం చేయడానికి పథకాలు వేస్తూ వచ్చారు. సైనికులు కూడా వారితో బాటు తిరుగుబాటుకు సిద్ధంగా ఉన్నారు.