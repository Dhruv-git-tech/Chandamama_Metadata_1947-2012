ఎవరు పెద్ద?

హిమాలయ పర్వత ప్రాంతంలో ఒకపురాతనమైన మర్రి చెట్టు ఉండేది. దానిమీద ఒక
చకోరపక్షి, ఒక కోతీ ఉండేవి. చెట్టు కింద ఒక ఏనుగు నివసిస్తూ ఉండేది. మూడూ ఒక
చోటనే ఉంటూ కూడా ఎప్పుడూ తమలో తాము కీచులాడుకుంటూండేవి.

ఇలా కీచులాడటం వాటికే భావ్యంగా కనిపించలేదు. అందుచేత అవి, తమలో ఎవరు
వయసులో పెద్ద అయినదీ తేల్చుకుని, వారు చెప్పిన ప్రకారం మిగిలిన ఇద్దరూ వినే
టందుకు నిశ్చయించాయి. కాని వయసులో ఎవరికన్న ఎవరు పెద్దో తేల్చుకునేదెలా?

‘నాకు ఊహ వచ్చేనాటికి నేను ఈ మర్రి చెట్టుమీద నిలబడితే దీని తల సరిగా నా పాట్టకు తగులుతుండేది’ అన్నది ఏనుగు. ‘ఈ చెట్టు ఇంకా చిన్నదిగా ఉండగా నేనెరుగుదును. నేను నేలమీద కూచుని, నోటితో ఈ చెట్టుపై చిగుళ్లు అందుకునేదాన్ని’ అన్నది కోతి.

‘తమ్ముళ్లారా, ఇక చెప్పకండి. ఇక్కడికి కొంతదూరంలో మరొక పెద్ద మర్రిచెట్టు ఉండేది. నేను దాని పండు తిని ఇక్కడ రెట్ట వెయ్యగా ఈ మర్రి మొలిచింది’, అన్నది చకోరపక్షి.

ఆనాటినుంచి చకోరపక్షిచెప్పినట్టు ఏనుగూ, కోతీ వినసాగాయి. వాటిలో వాటికి పోరు
లేకుండా పోయింది.
- చందమామ

T ఆగస్ట్ 2011