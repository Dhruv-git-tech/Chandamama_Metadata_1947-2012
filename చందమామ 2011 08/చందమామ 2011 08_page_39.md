వారిని రోజు కొందరు రాజోద్యోగులు దర్శించి
పరామర్శించి వెళ్లేవారు కూడాను.

నాలుగవ రోజున మహారాజు, మహామంత్రి
కలిసి, మొదట అనఘుడి గదికి వెళ్ళారు.
అతనికి అక్కడ సౌకర్యంగా ఉన్నదీ లేనిదీ
విచారించాడు మహారాజు. మహామంత్రి ఆ
మాటా ఈ మాటా అడుగుతుండగా, అతని
చూపులు దేనికోసమో వెదికాయి.

ప్రశ్నార్థకంగా చూసిన అనఘుడిని 'ఇక్కడ
ప్రభువుల చిత్రపటం ఉండాలి. ఇప్పుడది
కనిపించడం లేదు. ఏమయింది?' అనడి
గాడు. తాను ఆ గదిలో ప్రవేశించినప్పుడు అర
చేత వెడల్పున ఉండే మహారాజు చిత్రపటం
ఒకటి గూట్లో ఉండడం జ్ఞప్తికి వచ్చింది అన
ఘుడికి. అది ఎలా అదృశ్యమైందో తెలియ
లేదు.

'నేను ఇక్కడకు వచ్చేసరికి మహారాజు
గారి చిత్రపటం ఇక్కడ ఉన్న మాట వాస్త

వమే. ఈ మూడునాళ్ళ లోనూ ఎవరెవరో
ఇక్కడకు వచ్చి వెళ్లారు. వారిలో ఎవరో దాన్ని
దొంగిలించి యుండవచ్చును' అని జవాబి
చ్చాడు అనఘుడు.

అతని సమాధానానికి జయసేనుడు
విస్తుపోయి చూస్తే, సుధాముడు నవ్వి
'పోనీలే. మరో చిత్రపటం తెప్పించి ఇక్కడ
ఉంచవచ్చును' అన్నాడు అనఘుడితో.

అనంతరం మహారాజు, మహామంత్రి
సుముఖుడి వద్దకు వెళ్ళారు. అతనితో
సంభాషిస్తూనే, ఆ గదిలో ఉండవలసిన
మహారాజు చిత్రపటం కూడా మాయమై
నట్లు గ్రహించాడు సుధాముడు. -- అదే
విషయం సుముఖుణ్ణి అడిగాడు.

తృటికాలం బిత్తరపోయాడు సుముఖుడు. గత దినం కూడా మహారాజు చిత్రపటాన్ని యధాస్థానంలో చూసాడు తను. ఇప్పుడు అది కనిపించకపోవడం ఖంగు తిని పించింది. అది ఏమైందో అతని ఊహకు అందలేదు. తన నిర్లక్ష్యానికి మహారాజు ఏమనుకుంటాడో ననిపించింది.

'మహారాజు చిత్రపటాన్ని ఎవరో దొంగి
లించారని తెలుస్తోంది. అందుకు కారణం
రక్షక భటుల ప్రమత్తతేనని మా అభిప్రాయం'
అన్నాడు సుధాముడు చిరుకోపం నటిస్తూ.

సుముఖుడు గతుక్కుమన్నాడు. తన
భావాలను బైటకు కనిపించకుండా జాగ్రత్త
పడుతూ, 'మన్నించండి, అమాత్యవర్యా!
చిత్రపటం చౌర్యానికి గురికాలేదు. ప్రభు
వుల పైన భక్తి గౌరవాలతో దాన్ని తమ పూజా
మందిరంలో ప్రతిష్ఠించుకోవాలన్న కోర్కెను
నిలువరించుకోలేకపోయారెవరో! ఇందులో
రాజభటుల అలసత్వం అసలు లేదు' అని