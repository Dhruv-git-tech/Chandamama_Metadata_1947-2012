కోయిల కూసిన దేశం

వినీల దేశాన్ని పాలించే సుమంతుడు రాజ్యంలో ఎన్నో పరిశ్రమలను స్థాపించాడు. అడవులు కొట్టించి గృహాలు నిర్మించాడు. అందువల్ల దేశం అభివృద్ధి చెంది ప్రజల జీవన ప్రమాణాలు పెరిగాయి.

ఐతే దేశంలో వర్షాలు కురవడం మానే శాయి. పంటలు పండక తిండి గింజలను దిగుమతి చేసుకోవలసి వచ్చింది. ప్రజలలో అనారోగ్యం పెచ్చు పెరగడంతో ప్రభుత్వ ఖజా నాలో అధిక భాగం వీటి నిమిత్తమే ఖర్చు అయ్యేది.

ఓ సారి హిమాలయాల నుండి రాజ్యా నికి విచ్చేసిన సాధువు దర్శనం చేసుకున్నాడు రాజు సుమంతుడు. సాధువుకి ప్రణమిల్లి తన రాజ్యానికి సంక్రమించిన కష్టాన్ని గూర్చి విన్నవించుకున్నాడు.

సాధువు ఓ క్షణం కన్నులు మూసుకుని ధ్యానముద్ర వహించాడు. అనంతరం రాజు

నుద్దేశించి, 'వినీల దేశంలో కోయిల కూసిన నాడే మీ సమస్యలు సమసిపోతాయి' అని చెప్పాడు. రాజ్యంలోని ప్రతి గ్రామంలోనూ కోయిలలు కూసే ఏర్పాటుచేయవలసిందిగా ఆదేశించాడు సుమంతుడు. అయితే దేశంలో ఎక్కడా కోయిల జాడ లేదన్న సత్యం అప్పుడు గానీ తెలియలేదు.

పారుగు దేశాల నుండి కమ్మగా పాడే కోయిలలను కొని తెచ్చారు. వాటిని పంజ రాలలో ఉంచి, తిండి గింజలను వేసారు. అవి గళం విప్పడం కోసం ఆత్రుతతో ఎదురు చూసారు.

కాని ఎన్నాళ్ళు గడిచినా, గొంతులు మూగ వోయినట్టు మౌనంగా ఉండిపోయాయి. వాటిని పంజరాలలోంచి బైటకు తీసారు. ఐనా అవి గళం విప్పలేదు. ఎటో ఎగిరిపోయాయి. కారణం బోధపడక హతా శులయ్యారంతా.