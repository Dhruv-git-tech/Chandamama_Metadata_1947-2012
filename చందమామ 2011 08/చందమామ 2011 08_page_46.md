లేదని తేలిపోగానే, శాంత, బల్వంతులు లాహోరు పోయి లాథాజీ అనే మహాను భావుని శరణు చొచ్చారు. లాథాజీ ఆ ప్రాంతంలో పేరు పొందిన పరోపకారి. పరోపకృతి కోసం ఎంతటి త్యాగాన్నయినా చేయగల పుణ్యాత్ముడు. ఆ సోదరులు పోయి తమకు కలిగిన పరాభవం చెప్పుకో గానే, లాథాజీకి కరుణ కలిగింది. 'సరే, మీరు వెళ్లండి. నేను కనుక్కొంటాను', అని చెప్పి వాళ్లను పంపించివేశాడు.

వాళ్లు వెళ్లగానే లాథాజీ ముఖమంతా మసి పూసుకుని, గాడిదనెక్కి ఊరేగుతూ, అర్జున్‌దేవ్ వద్దకు బయలుదేరాడు. లాథాజీ అమృతుర్‌చేరుకునేకల్లా గొప్ప కోలాహలం ప్రారంభమయింది. పురుషులు, స్త్రీలు, పిల్లలు గుంపులు గుంపులుగా చేరి పెద్ద గోల చేయసాగారు. ఇదేమిటా హడావుడి అని కనుక్కోగా, ఆ వేషంతో వస్తున్న లాథా

జీని చూసి అందరూ ఆశ్చర్యపోయినట్లు తెలియవచ్చింది. వీధులలో ఊరేగుతున్న ఆ మహానుభావుణ్ణి, ఈ రూపంలో చూడ గానే ప్రజలు విస్మయంతో, పోయి గురు దేవునితో చెప్పారు.

అందరితోపాటు.. అర్జునదేవునకూ ఆశ్చర్యం కలిగింది. లాథాజీ కనబరిచిన పరోపకారబుద్ధికి ఎంతో సంతోషించాడు. ఆయనకు దర్భారులో సమస్తమైన మర్యా దలూ చేసి, శాంత, బల్వంతులను క్షమించి లాథాజీని సంతోషపెట్టాడు.

ఆనాటి నుంచీ శాంత, బల్వంతులు బుద్ధి తెచ్చుకుని, వారి సంగీత ప్రజ్ఞను దైవ సంకీర్తన కోసమే వినియోగించి, ధన్యుల య్యారు, నాటినుంచి మహానుభావుడైన లాథాజీకి, పరోపకారీ అనే బిరుదు సార్థక్యమై నిలిచింది. శాంత బల్వంతులలో గొప్ప పరివర్తన కలిగింది.