‘భూతమా! ఇప్పుడు నీవు నేను చెప్పే మాటలు ఆలకించాలి’, అన్నాడు వల్లభుడు. ‘ఈ నిధిని నా బాగు కోసం తీసుకోవాలను కోవడం లేదు. పేద గ్రామీణులకు ఈ నిధిని ఖర్చుపెట్టదలిచాను. అక్కడ ఎండిపోయిన ఆ చెరువును చూస్తున్నావు కదా, చెరువులో పూడికను తొలగించడానికి ఈ నిధిని ఉపయోగించాలనుకుంటున్నాను. కాలువలకు మరమ్మతులు చేసిరైతులకు పంటలు వేసు కోవడానికి తగిన నీటిని కల్పించాలని ఉంది.

గ్రామ మహిళలకు మంచి నీటి సమస్యలేకుండా బావులు తవ్విస్తాను. అలాగే ఉచితపాఠాలలు, ఆసుపత్రులు కూడా కట్టిస్తాను. నా తోటి వారి సంక్షేమం కోసం ఈ నిధిని ఉపయోగిస్తాను.

ఈ పనులు చేసినందుకు గాను ఈ నిధిని అంటిపెట్టుకుని ఉన్న శాప ఫలాన్ని నేను అనుభవించవలసి వస్తే సంతోషంగా దాన్ని స్వీకరిస్తాను.

‘వారెవా!’ అంటూ ఆశ్చర్యం వ్యక్తం చేసింది భూతం. ‘నీవు సామాన్యుడివి కావు.

దైవసమానుడివి. నేను శిరసు వంచి నీకు నమస్కరిస్తున్నాను. నేనెవరో నీకు తెలుసా? ఈ నిధిని కొల్లగొట్టి పంచుకునే క్రమంలో కొట్టుకుని చనిపోయిన ముగ్గురు దొంగల్లో ఒకడిని. చనిపోయి భూతంగా మారిన తర్వాత నేను ఈ నిధిని అంటిపెట్టుకుని కావిలి కాస్తూ, దీన్ని స్వీకరించే సరైన వ్యక్తి కోసం చూస్తున్నాను.

ఇన్నాళ్ళకు నా చిరకాల నిరీక్షణ ఫలించింది. గత జీవితంలో నేను చేసిన పాపాలకు గాను ఇన్నాళ్ళుగా పశ్చాత్తాపం ప్రకటిస్తూ వచ్చాను.

ఈ నిధిని వదిలించుకున్న తర్వాత దేవుడిని క్షమించవలసిందని కోరాలనుకున్నాను. కాని ఇప్పుడు నేను దేవుడికోసం వెదకవలసిన అవసరం లేదు. బదులుగా నన్ను క్షమించాలని నిన్నే వేడుకుంటాను. దివ్య పురు షుడా, ఈ నిధిని స్వీకరించి నా పాపాలనుండి నన్ను విముక్తి చేయి.

తర్వాత ఆ భూతం వల్లభుడి పాదాలకు మొక్కి క్షమించమని కోరుకుంది.