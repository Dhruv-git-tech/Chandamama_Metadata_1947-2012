శివుడు పరిశీలించి కంసాలి ప్రక్కనున్న ఇంటిని ఎంపిక చేశాడు. ‘ఎందుకని ఆ ఇల్లు ఎంపిక చేసావు! బంగారయ్య ఇంటి పక్క ఇల్లు విశాలంగా ఉంది. అదే ధరకు వస్తున్నది కదా!’ అన్నాడు వరదరాజు. ‘నాన్నా! బంగారయ్య ధనికుడు. అతడి ఇంటి ప్రక్కన ఉంటే అన్ని విషయాల్లో అతనితో పోల్చి చూసుకుంటాము. అది అసంతృప్తిని కలిగి స్తుంది. అదే మన స్థాయి కలిగిన వ్యక్తి ఇంటి ప్రక్కన ఉంటే మనశ్శాంతిగా ఉంటుంది’. అన్నాడు శివుడు. వరదరాజు శివుడి ఎంపిక ప్రకారమే కంసాలి ఇంటి పక్కన ఇల్లు కొను గోలు చేశాడు.

శివుడికి యుక్త వయస్సు వచ్చింది. సంబంధాలు రాసాగాయి. అందులో రెండు సంబంధాలు వరదరాజుకి నచ్చాయి. వనజ రాములయ్య అనే రైతు కూతురు. విమల ధనరాజు అనే ధనికుడి కూతురు. అమ్మాయిలు ఇద్దరూ చూడముచ్చటగా ఉన్నారు.

వరదరాజు శివుడితో ‘వీరిలో ఒకరిని ఎంచుకునే బాధ్యత నీది’ అని చెప్పాడు. శివుడు, రైతు కూతుర్షి ఎంపిక చేస్తాడని అతడు భావించాడు. అయితే శివుడు, విమలను వివాహం చేసుకోవాలని భావించాడు.

అందుకు వరదరాజు ఆశ్చర్యపడుతూ ‘అంత కలవారి అమ్మాయి మన ఇంటి కోడ లుగా వస్తే ఇమడగలదా? తన భేషజం చూపి మనల్ని ఇబ్బందుల పాలు చేస్తుందేమో! ఆలోచించావా!’ అని అడిగాడు.

అందుకు శివుడు ‘వనజను చూడ్డానికి వెళ్ళినప్పుడు ఆ అమ్మాయి ‘పల్లెటూరిలో ఉండి ఎంత కాలం వ్యవసాయం చేస్తారు? పాలం అమ్మి పట్నం వెళ్లి ఏదైనా వ్యాపారం చేస్తూ అక్కడస్థిరపడదాం’ అన్నది. అయితే విమల ‘నాకు చిన్నప్పటి నుంచి తల్లి లేదు. కాబోయే అత్తలోనే అమ్మను చూసుకోమని నాన్న చెప్పేవారు. డబ్బు గలవారి ఇళ్ళల్లో ప్రేమలు తక్కువ. అందుకే మీ ఇంటికి వచ్చి ఆ ప్రేమను పొందాలనుకుంటున్నాను’ అని చెప్పింది. అటువంటి ప్రేమించే మనసున్న అమ్మాయికి ధనం ఉందన్న అహం ఉండదు. అందుకే విమలను భార్యగా ఎంపిక చేసు కున్నాను” అని చెప్పాడు. ‘నీ ఎంపిక సరై నదే!’ అని మెచ్చుకున్నాడు వరదరాజు.