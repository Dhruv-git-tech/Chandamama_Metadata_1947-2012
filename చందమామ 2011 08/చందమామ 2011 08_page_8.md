అది 1952-53 కాలం. నేను ఏడవ తరగతి చదువుతున్నాను. చందమామను మొదటిసారిగా అప్పుడే చూశాను. ఇతర పిల్లల పత్రికలకు భిన్నంగా, సుందరమైన సాంప్రదాయిక కథలు, అద్భుతమైన చిత్రాలు నన్ను ఆకట్టుకున్నాయి. అప్పటి నుంచి ప్రతినెలా నేను చందమామను కొంటూ వచ్చాను. తర్వాత అది అలవాటుగా మారిపోయింది. సంస్థాపకులుగా బి.నాగిరెడ్డి, సంపాదకులుగా చక్రపాణి ఉంటూవచ్చిన కాలమది. అప్పట్లోనే విచిత్రకవలలు సీరియల్ ముద్రించబడింది.

ఇప్పుడు నా వయస్సు 70 ఏళ్లు. ఇప్పటికీ చందమామను అదే ఆసక్తితో ప్రతి నెలా కొని చదుతున్నాను. ఆరోజుల్లో చిత్రా, శంకర్ బొమ్మలు బాగా ఆకట్టుకునేవి. చందమామ కథకు మల్లే ఈ చిత్రాలు కూడా ప్రాముఖ్యత సంతరించుకునేవి. ఏ ఇతర పత్రికలలో అయినా ఇంతటి రమణీయ చిత్రాలు ఉండేవా? కథ నడకను ఈ బొమ్మలు సజీవంగా ఉంచేవి!

నేను కూడా చిన్నప్పటినుంచి చిత్రకారుడిగా ఉన్నాను. పాట్నా ఆర్ట్ కాలేజి నుంచి ఆర్ట్‌లో ప్రభుత్వ డిప్లామా తీసుకున్నాను హిందీలో ప్రస్తుతం కథా రచయితగా నాకు పేరు ప్రఖ్యాతులు ఉన్నాయి కాని ఈనాటికీ చందమామ అంటే నాకెంతో ఇష్టం.

గత కొంతకాలంగా కార్టూన్స్, జానపద కథలు చందమామలో ఎక్కువగా ముద్రించబడేవి. ఇవి చందమామ రూపురేఖలను మార్చాయి. కాని మళ్లీ ఇప్పుడు కథలకు ప్రాధాన్యత ఇస్తున్నారు. కథల సంఖ్య కూడా పెరిగింది. ఇది స్వాగతించవలసిన విషయం.

గతంలో నా కుమారుడు చందమామ పత్రికను చదివేవాడు. తనకు ఇప్పుడొక కుమారుడు న్నాడు. తాను ముంబైలో ఉంటున్నాడు. నా మనవడికి వీడియో గేమ్స్ అంటే చాలా ఇష్టం. అయితే నాకు ఎప్పుడు అవకాశం వచ్చినా, చందమామను అతడికి బహమతిగా పంపడం మానలేదు.

దయచేసి చందమామను పాత సైజులో ముద్రించండి. ప్రస్తుత సైజులో పత్రిక చిన్నదిగా ఉంది.

బాల్యంలో నేను భద్రపర్చిన తొలి చందమామ ప్రతులు నా వద్ద ఉన్నాయి. వాటిని తిరగేస్తు న్నప్పుడు తొలినాటి సంతోషానుభూతిని ఇప్పటికీ అనుభవిస్తుంటాను. మొదట్లో సీరియల్స్ మాత్రమే రంగుల్లో ఉండేవి. చిత్రాలు కూడా సాదారంగులో ఉండేవి. కాని అవి అద్భుత సౌందర్యంతో అలరారేవి. చందమామలో బొమ్మలకు మరింత ప్రాధాన్యత ఇవ్వండి. బొమ్మలు కథకు ప్రాణ ప్రతిష్ట చేస్తాయి.

Name: Chandramohan Pradhan
Occupation: G.D.Art,
Patna Art College, Bihar.

Request to readers: Contributors of stories, memories are requested to send in their entries with their complete name, address, phone no and other contact details to enable us to get back to you.
Write to us: Chandamama India Ltd., No:2 Ground Floor, Swathi Enclave, Amman koil street, Vadapalani, Chennai-600026. ● Phone: 044-43992828 ● Email: online@chandamama.com