ఇద్దరి కేసి చూసి, ఆ యువతి 'మీ కత్తుల పదునులో కాస్తంతయినా మీ బుద్దు లకు ఉంటే ఈ కొట్లాట జరిగేది కాదు', అన్నది.

‘ఈ మూర్ఛుడికి దూరదృష్టి లేదు. ఈ యుద్ధదేవత విగ్రహం వెండిదట!’ అని పరిహాసించాడు శూరసింహుడు.

‘ఇతగాడికి దృష్టివక్రించింది. వెండి విగ్రహాన్ని బంగారు విగ్రహమని వాదించడమేమిటి, అవివేకం కాకపోతే!’ అని గేలి చేశాడు. ధీరసింహుడు.

అప్పుడా యువతి పకపక నవ్వి, యోధులిద్దరినీ వెంటబెట్టుకుని విగ్రహం చుట్టూ తిప్పింది.

మొండిగా వాదించిన ధీరసింహుడికి, విగ్రహానికి ఒకవైపు బంగారపు పూత కన్పించింది. విగ్రహం బంగారపుది అని వాదించిన శూరసింహుడికి వెండిపూత కన్పించింది.

ఆ దృశ్యం చూసినంతనే ఇద్దరూ తెల్ల బోయి, ఒకరి వంక ఒకరు చూచుకో సాగారు. అంతలోనే ఆ యువతి అంత ర్ధానమయింది.

ఆపె కోసం వారిద్దరూ ఆత్రంతో అటూ ఇటూ చూస్తుండగా, ఒక దిక్కు నుంచి ఇలా వినబడింది.

‘యోధుల్లారా! నేనే శాంతి దేవతను. మీ ఇద్దరూ మహాయోధులే. మీ ఇద్దరి ఉద్దేశాలూ సరి అయినవే. కయ్యాలు మానండి. పౌరుషపడకండి. శాంతంగా జీవించండి!’

శూరసింహుడూ, ధీరసింహుడూ గుర్రాల మీది నుంచి దిగారు. ఒకరి నొకరు కౌగిలించుకున్నారు. డాలూ, కత్తులూ విగ్రహం ముందు పారవేశారు.

నాటినుండీ వారిద్దరూ వ్యవసాయ వృత్తిఅవలంబించి, ప్రశాంతంగా జీవనం గడువసాగారు.