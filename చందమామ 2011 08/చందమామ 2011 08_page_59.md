‘సరే, అలాగే ఆ తాళపత్రాలు పల్లె నుంచి తెప్పించి నీకిస్తాను. కాని నాగుమల్లిని నువ్వు వదులుతావన్న నమ్మకం ఏమిటి?’ అని అడిగాడు శివాలుడు.

‘నేను ఆటవికుణ్ణి కాను. దేవీభక్తుణ్ణి! దేవీ భక్తుడు మాట తప్పడు. ఆ తాళపత్రాలున్న సంచీని, తెల్లవారే లోపల ఆ రావి చెట్టుకు వేలాడ కట్టండి. వాటిని నా శిష్యుడు తీసుకోగానే, నాగుమల్లి అక్కడే మిమ్మల్ని కలుసుకుంటుంది’ అన్నాడు శిథిలాలయ పూజారి.

‘మాట తప్పవు గదా?’ అన్నాడు శివాలుడు.

‘ఆ మూర్ఛ ప్రశ్నకు ఇంతకు ముందే జవాబు చెప్పాను. మరో అరగంటలోనేను నాస్థానానికి చేరకపోతే, నాగుమల్లి మొండెం రావిచెట్టును చేరుతుంది. వెళతాను... సూర్యోదయం లోపల.. గుర్తుంది గదా?’ అంటూ శిథిలాలయ పూజారి పాకలోంచి బయటకు నడిచి, చీకట్లో కలిసిపోయాడు.

‘పూజారి, ఇప్పటికి నీ కుతంత్రం ఏమిటో నాకు పూర్తిగా అర్థమైంది. సరే, నీకు ఎలాంటి ప్రాణాపాయం రాదు. నాగుమల్లిని ఎక్కడమా స్వాధీనం చేస్తావు?’ అని అడిగాడు శివాలుడు.

‘నాగుమల్లిని వట్టినే మీకు తిరిగి ఒప్పంగించదలిస్తే, అసలు ఇక్కడికినేను రావడం ఎందుకు? నేను పిచ్చివాణ్ణనుకున్నారా? విక్రమకేసరి నీకు తెచ్చి ఇచ్చిన, తాళపత్రాలు నా స్వాధీనం చేస్తే, నాగుమల్లి సజీవంగా మిమ్మల్ని చేరుతుంది. లేకపోతే, రేపు సూర్యోదయం వేళ, తలలేని ఆమె మొండెం, కొండ మలుపున ఉన్న రావి చెట్టుకు వేలాడుతూ ఉంటుంది’ అన్నాడు శిథిలాలయ పూజారి.