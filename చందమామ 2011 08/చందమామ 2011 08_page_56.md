వెంటనే చెప్పు'అంటూ హుంకరించాడు.
పూజారి మాట్టాడబోయి, మెడమీద శివా
లుడి గుప్పెట బిగిసి ఉండటంతో గిలగిల్లా
డుతూ కళ్లు తేలవేసే స్థితికి వచ్చాడు. వాణ్ణి
చంపే ముందు, నాగుమల్లి ఎక్కడ ఉన్నదీ
తెలుసుకోవడం ముఖ్యం అనుకుని శివా
లుడు అతడి మెడపట్టు వదిలాడు.

పూజారి మెడను రెండు చేతులతో కాసేపు
సవరించుకుని, ఒకసారి గట్టిగా కాండ్రించి
పట్టరాని కోపంతో ముక్కుపుటాలు అదురు
తుండగా, శివాలుడి కేసీ తీవ్రంగా చూస్తూ,
‘శివాలూ, చివరికి నువ్వు ఆటవికుడివన్న
సత్యాన్ని బయటపెట్టుకున్నావు. నేను నీ
మిత్రుడి కుమార్తెను అపహరించి కూడా,
మిమ్మల్ని కావాలని ఇక్కడికి ఎందుకు
పిలిచానో నీకర్ణమైనట్లు లేదు. మరొకమాట:
శిథిలాలయ పూజారి పాదాలను తప్ప మరే
శరీరభాగాన్నీ మానవమాత్రుడెవరూ తాక
రాదు. అటువంటి పవిత్రమైన శరీరంలో
మెడభాగాన్ని పట్టుకుని నువ్వు నీ నాశనాన్నీ,
నీ వంశ నాశనాన్నీ, కోరి తెచ్చుకున్నావు
అన్నాడు.

'ఆ వెధవ కోతలన్నీ కట్టిపెట్టి, ముందు
నాగుమల్లిని ఎక్కడ దాచావో చెప్పు! అలా
చెప్పకపోయావో, ఈ సారి నీ తుచ్చమైన
దేహాన్ని నేను తాకను. దాన్ని మా పెంపుడు
కుక్క ఎర్రగండు ఆకలయినప్పుడల్లా తీవ్ర
స్వరంతో కొంచెం కొంచెంగా తినేస్తుంది'
అన్నాడు శివాలుడు.

ఎర్రగండు అన్నమాట వింటూనే కుక్క
శివాలుణ్ణి సమీపించి, అతడి పక్కగా
నిలబడి చిన్నగా మొరుగుతూ, శిథిలా
లయ పూజారి కేసి దూకేందుకు కాళ్లు
చాచబోయింది.

శివాలుడు దాని తల నిమురుతూ, 'ఈ
నీచుడిదేహం విషంతో సమానమన్న భయం
నాకుంది. తొందరపడి తిని ప్రాణాపాయం
తెచ్చుకోవడం ఎందుకు, కొంచెం ఆగు'
అన్నాడు. 'శివాలూ, ఈ అవమానాన్ని నేను
సహించను. నీ మేలు కోరి ఒక మాట
చెపుదామని వచ్చాను. కాని నీ ధోరణి నాకు
కోపం తెప్పిస్తున్నది. నేను వెళుతున్నాను'
అంటూ శిథిలాలయ పూజారి బల్లమీద
నుంచి లేచాడు.