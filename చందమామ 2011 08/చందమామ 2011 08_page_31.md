తీర్థయాత్రలు ముగించుకున్న సాధువు తిరుగు ప్రయాణంలో మళ్ళా వినీల దేశానికి విచ్చేశాడు. సుమంతుడు అతన్ని కలు సుకున్నాడు. కోయిల విషయంలో తాను చేసిన విఫల ప్రయత్నాలను వివరించాడు.

అంతా శ్రద్ధగా ఆలకించిన సాధువు, ‘వసంత బుతువులో ప్రయత్నించారా?’ అని ప్రశ్నించాడు. సమాధానంగా రాజు, మంత్రి వంక చూసాడు.

‘మేము బుతువులను మరచిపోయి చాలా ఏళ్ళయింది స్వామీ! దేశంలో ఏడాది పొడవునా ఎండలు మాడ్చేస్తున్నాయి’ అన్నాడు మంత్రి సవినయంగా.

సాధువు నవ్వాడు, ‘చెట్లు నరికి అరణ్యాలను ధ్వంసం చేస్తే బుతువులెలా వస్తాయి? పరిశ్రమల మీద అతిగా దృష్టిని సారించి రాజ్యాన్ని రాతి అడవిగా మార్చేసారు మీరు. పచ్చదనం లేని చోట మేఘాలు ఎక్కణ్నుంచి వస్తాయి? వసంతానికి నోచుకోని దేశంలో కోయిలలు ఎందుకు అడుగిడతాయి? వాటి గళం ఎలా పెకలుతుంది?.. కోయిల కూసే దేశం సుభిక్షమవుతుంది. ఇప్పటికైనా వాస్తవాన్ని గ్రహించి దేశంలో చెట్లు నాటించండి. అడవులను పెంచండి. త్వరలోనే మీ సమస్యలు సమసిపోతాయి.. పరిశ్రమలూ, గృహ నిర్మాణమూ అవసరమే. అలాగని వ్యవసాయాన్ని నిర్లక్ష్యం చేసి, అడవులను నాశనం చేయతగదు. వృక్షుంపదను నిర్లక్ష్యం చేయడం తగదు', అంటూ హితబోధ చేసాడు.

సాధువు పలుకులతో రాజు సుమంతుడు తన తప్పిదం గ్రహించాడు. వెంటనే దేశమంతటా చెట్లు నాటి, వనాలూ పెంచే కార్యక్రమాన్ని యుద్ధ ప్రాతిపాదికన ఆరంభించాడు.

ఫలితంగా అనతి కాలంలోనే వినీల దేశంలో మళ్లీ పచ్చటి ప్రకృతి తాండవమాడింది. దాంతో పాటేపక్షులూ, జంతుజాలమూ పుట్టు కొచ్చాయి. మళ్ళీ సకాలంలో వర్షాలు కురవ నారంభించాయి. బుతువులు తిరిగి వచ్చాయి. ప్రజల అనారోగ్య సమస్యలు క్రమంగా తగ్గుముఖం పట్టి ఆరోగ్యం మెరుగుపడింది. ఓ పక్కపరిశ్రమలు, మరోపక్క వ్యవసాయము, వన సంపదా సమపాళ్ళలో వృద్ధి చెందడంతో వినీల దేశం సుభిక్షమై ఆదర్శ రాజ్యంగా నిలి చింది.