మాత్రం ఆ కన్యపైన అలాంటి కోపమేమీ రాలేదు. ఆమె సాహసానికి బలానికీ అతడు మెచ్చుకుని, తన మెడలోని ముత్యాల హారం ఆమెకు వేయబోయాడు.

ఇందుకామె బిడియపడుతూ, ‘నాకెందుకండి ఇటువంటి హారం! ఏమంత ఘనకార్యం చేశానని?...’ అంటూ విన యంగా పక్కనించే పోయి, మంచె ఎక్కి యధాప్రకారం పిట్టలను తోలుకోసాగింది.

రాజకుమారుడూ అతని పరివారమూ మృగాన్ని చంపలేక, దానిని తరుముకు రావడంలో అలసిపోయారు. సమీపంలో ఒక సెలయేటి ఒడ్డున విశ్రమిద్దామని కూర్చున్నారు. కూర్చుని ఉండగా, ఒక

మట్టి ఉండ రివ్వన వచ్చి, రాజపుత్రుని గుర్రం కాలికి తగిలింది. ఎవరు చెప్పా ఈ పని చేసింది? అని వాళ్లు నలుదిక్కులా చూడగా వడిసెలతో రాళ్లు రువ్వి పిట్టలను తోలుతూ ఉన్నపిల్ల కనబడింది. అప్పుడు పరివారంలో ఒకడు పరుగెత్తి వెళ్లి పిల్లతో, ‘అమ్మాయీ, నువ్వు అపరాధం చేశావు! ఎవరున్నారో చూసుకోకుండా ఇలాగరాళ్లు రువ్వవచ్చా?’ అన్నాడు. ఆమె వెంటనే మంచె దిగి, జొన్న కంకులు కొన్ని చేత పట్టుకు వచ్చి రాజకుమారుని ముందు పెట్టి, ‘నాత్పు మన్నించండి; ఈ కంకులు అరగించండి’, అన్నది. రాజకుమారుడు కోపించక ‘ఫరవాలేదు’, అంటూ ఆమెను పంపివేశాడు.

రాజపుత్రునికి కోపం రాలేదు, తక్కిన వాళ్లకి మాత్రం ఆమె అంటే మనస్సులో ఇదిగానే ఉంది. మకాముకు పోదామని రాజపుత్రుడు లేచాడు. తీరాపరివారంతో గుర్రాలెక్కి బయలుదేరేసరికి ఆ కన్య, నెత్తిపైన ఒక పాలకుండతోనూ రెండు వైపులా రెండు మేకపిల్లలతోనూ వస్తూ వారికి ఎదురయింది.

రాజపుత్రుని పరివారంలో ఒకనికి ఆమెను బెదిరించాలన్న కొంటెబుద్ధి పుట్టింది. కళ్లెం వదులు చేసి రికాబులతో గుర్రంపక్కలు నొక్కి, వాడు దానిని ఆ కన్య