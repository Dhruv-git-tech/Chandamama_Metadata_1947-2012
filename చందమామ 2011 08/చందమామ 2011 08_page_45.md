నాలుకలు స్వాధీనం తప్పినై. వాళ్లు యాత నపడ్డారు. తిండి నోటికి పోవటం కూడా కష్టమైపోయింది.

అక్కడ అర్జున్ దేవ్, భజనకు వచ్చిన వారందరితో 'నిశ్చల భక్తితో దైవ ప్రార్థన చేయండి. మీమీ ఇష్టమైన వాద్యాలు చేత పట్టుకుని కీర్తనలు పాడండి'. అని ఆదేశించాడు. ఆ మాటలతో అక్కడ సమావేశమైన అందరూ ఒక్కొక్కరు ఒక్కొక్క వాద్యాన్ని తీసుకుని, గొంతెత్తి భగవన్నామస్మరణ ప్రారంభించారు. అక్కడ సంగీతం ఏమీ చేతకాని వాడు సైతం ఎంతో అద్భుతంగా, అనుభవజ్ఞుడిలాగా పాడగలిగాడు. ఎప్పుడూ చూచి ఎరుగని వాద్యాలు కూడా వారు ఎంతో చక్కగా వాయించగలిగారు.

కొంతకాలానికి శాంత, బల్వంతులు తమ తప్పు తెలుసుకున్నారు. గురుదేవుని ఎదట పడటానికి మొహం చెల్లక, స్నేహితుల ద్వారా క్షమాపణ చెప్పుకున్నారు. అందుకు గురుదేవుడు ఉగ్రుడై,

'భగవంతుడు ప్రసాదించిన కంఠమాధుర్యాన్ని, భగవంతుని కోసం పాడే గీతాలకు వినియోగించడానికి నిరాకరించిన వాళ్లకు క్షమాపణ ఏమిటి? ఇటుపైన ఈ విషయంలో నాతో మాటాడటానికి ఎవరైనా వస్తే అలాంటి వారి ముఖానికి మసిపూసి గాడిదను ఎక్కించి ఊరేగింపు చేయిస్తా,' అన్నాడు.

అర్జున్ దేవ్ ఇలా అనేసరికి, ఎవళ్లూ ఎదటికి వెళ్లలేకపోయారు. ఏమీ లాభం