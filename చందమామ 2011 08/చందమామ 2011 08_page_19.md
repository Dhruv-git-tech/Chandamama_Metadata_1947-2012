ఉండటం మీకిష్టమేనా?’ అని అడిగాడు.

ఆ మాట అనేసరికి పరివారమంతా ‘ఈ పేదవాడి కూతురునా రాజకుమారుడు పెండ్లి చేసుకోవడం!’ అని విస్మయం పొందారు. ‘ఇంతకుంటేనా,’ అని ఆ వృద్ధుడు ఎగిరి గంతేసి కూతురుని తెచ్చి రాజపుత్రుని పాదాలముందు నిలబెడతాడనుకున్నారు వాళ్లంతా. కాని వృద్ధుడలాంటి పని యేదీ చేయలేదు సరికదా, ఏ మాటా చెప్పక అలాగే ఊరుకున్నాడు.

రాజకుమారుడు చిరునవ్వుతో, ‘నేను మీవార్ రాణావారి కుమారుణ్ణి! యువ రాణా హరసింగుని,’ అన్నాడు. అందుకు వృద్ధుడు, ‘తెలుసు. అందుకే నేనూ సందేహిస్తున్నాను’ అన్నాడు. ఆశ్చర్యంతో యువ రాణా, ‘ఎందుకు సందేహం?’ అన్నాడు.

ఈ ప్రశ్నకు వృద్ధుడు, ‘మాకు గల ధన మల్లా, శౌర్యం పౌరుషమున్ను. ఇంతకు

మించి మరేమీ లేదు’ అన్నాడు. ‘నేను కోరింది ఆమెలోని శౌర్య ధనం చూసే!’ అన్నాడు యువరాణా.

‘అట్లయితే నాకభ్యంతరం లేదు. పిల్ల ఇష్టం తెలుసుకొని కబురు చేస్తా,’ అంటూ వృద్ధుడు లేచి వెళ్లాడు.

ఆ రోజున కురుందేవిని బెదిరించ బోయి గుర్రం మీదనుంచి కిందపడ్డ రౌతు పక్కవాడితో ‘ఈ ముసలి వాడికి ఎంత టెక్కో’ అన్నాడు. పక్కవాడు. ‘మెల్లిగా మాటాడు. యువరాజుకు వినబడిందంటే మన ప్రాణాలు నిలబడవు. ఆయన రాణా వారితో వియ్యమందబోతున్నాడు. ఏమను కున్నావో!’ అని మందలించాడు.

వాడన్నట్టే కురుందేవికీ హరసింగుకీ అతి వైభవంగా వివాహమైంది. ఆ దంప తులకు పుట్టినవాడే శతృభయంకరుడని పించుకున్న రాణా హమర్ సింగు.