భారత దర్శిని
మెరిసేవన్నీ....

మనదేశాన్ని ధీమంతులూ, వివేకసంపన్నులూ అయిన గొప్ప రాజులు ఎందరో పరిపాలించారు. కానీ, పరిపాలించిన వారందరూ అలాంటి తెలివి తేటలు కలవారని చెప్పలేము. అయితే, రాజులూ, రాణులూ అందరినీ కూడా ధగద్ధ గాయమానంగా మెరిసేలా చేశాయి వాళ్ళు ధరించిన వజ్ర వైడూర్యాలు పొదిగిన స్వర్ణ ఆభరణాలు!

ఈ ఆభరణాల రక్షణకు రాజులు చేపట్టవలసిన చర్యలనూ, అమలు చేయవలసిన నియమ నిబంధనలను గురించి క్రీ.పూ. 3వ శతాబ్దానికి చెందిన చాణక్యుడు తన అర్థశాస్త్రంలో వివరించాడు. ప్రతి పాలకుడూ తన రాజ్యంలో ఎక్కడెక్కడ ఖనిజసంపద నిక్షిప్తమై ఉన్నదీ తెలుసుకుని ఉండాలనీ, తవ్వి వెలికి తీసిన ఖనిజాల మీద సంపూర్ణ నియంత్రణ ఉండాలనీ చాణక్యుడు చెప్పాడు. రాజులు వాటిని చక్కగా మనసులో నిలుపుకుని, తమ రాజ్యంలోని గనుల్లో లభించే మణులూ, మాణి క్యాలూ, వజ్ర వైడూర్యాలూ తమ ఖజానా చేరడానికి తగు జాగ్రత్తలు తీసుకుని కట్టుదిట్ట మైన ఏర్పాట్లు చేశారు!

అస్సాం ప్రాంత సత్ర్తియా నాట్యం!

నాట్యం గురించి మాట్లాడేప్పుడు మామూలుగా భరత నాట్యం, ఒడిస్సీ, కూచిపూడి, కథకళిమొదలైన నాట్యరీతులే గుర్తుకు వస్తాయి. ఇప్పుడు అస్సాం ప్రాంతానికి చెందిన సత్ర్తియా నాట్యాన్ని కూడా ఈ జాబితాలోకి చేర్చుకోవాలి. దీనిని 15వ శతాబ్దానికి చెందిన శంకరదేవుడనే వైష్ణవాచా ర్యుడు రూపొందించాడు. ప్రారంభకాలంలో దీనిని పురు షులు మాత్రమే ప్రదర్శించేవారు. ఆ తరవాత స్త్రీలు కూడా ప్రదర్శనలివ్వడం ప్రారంభించారు. కథకళిలాగే ఈ నాట్యం దృశ్యాలుగా విభజించబడకుండా ‘సూత్రధారి’ వ్యాఖ్యానంతో నృత్యకళానాటకశైలిలో ఏకధాటిగా సాగుతుంది!