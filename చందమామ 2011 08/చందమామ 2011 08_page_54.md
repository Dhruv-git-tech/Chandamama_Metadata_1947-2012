శిధిలాలయం - 17

(శిధిలాలయపూజారి తన బంటు సవరభేరుండం సాయంతో, నాగుమల్లిని అపహరించి, పారిపోయాడు. అరణ్యంలో శిఖిముఖి, పూజారికి గుర్రాన్ని అమ్మి సాయపడిన దొంగలు కనిపించగా, వాళ్లను వెన్నంటి పోయాడు. శివాలుడూ, గండుపోతూ, లోయలోకి వచ్చారు. వారికి దూరం నుంచి ఎవరో ఈలవేస్తున్న ధ్వని వినిపించింది. తరవాత-)

శివాలుడు దివిటీవెలుగుకేసి, ఓ క్షణకాలం చూసి.., తన అనుచరులతో, ‘దివిటీని గాలిలో అల్లల్లాడిస్తున్న వాడెవడు?’ ‘ఆ ఈల లోగడఎక్కడో విన్నట్లున్నదే’, అన్నాడు ఆశ్చర్చపడుతూ.

అప్పుడు శబరుల్లో, ఒకడు శివాలుడితో, ‘దొరా, ఆ దివిటీ కనబడుతున్న చోటున బడేచెంచు వేటకు వచ్చినప్పుడు విశ్రాంతి తీసుకునే పాక ఒకటి ఉన్నది. చీకటి పడేవేళ నేను అటునుంచే వచ్చాను. ఆసమయంలో ఎవరూ అక్కడ లేరు,’ అన్నాడు. దివిటీని శివాలుడూ వాళ్లున్న వైపుకు రమ్మన్న

సూచనగా పైకీ కిందికీ ఊపుతూ, వాడెవడో మరింత బిగ్గరగా ఈల వేయసాగాడు. శివాలుడు, గండుపోతుతో మాట్లాడి, అను చరులతో, ‘వాడెవడో గాని మననే పిలు స్తున్నట్లున్నది. పోదాం పదండి’ అంటూ బయలుదేరాడు.

శివాలుడూ వాళ్లూ పాకను సమీపించేంతలో, దివిటీపట్టుకున్నవాడు ఈలలు వేయటం మాని పాక లోపలికి వెళ్లిపోయాడు. శివాలుడు పాకను సమీపించి చూసేసరికి, దాని వెదురుకర్రల తలుపు మూయబడి ఉన్నది. లోపలవెలుగుతున్న