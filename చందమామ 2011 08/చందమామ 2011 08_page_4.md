## వానమేఘాల రాక

య్యావిధిగా, ప్రతి సంవత్సరం మనం ఆగస్ట్ 15న స్వాతంత్ర్య దినోత్సవాన్ని జరుపు కుంటూనే ఉన్నాము. ఈ ఏడు కూడా మనం స్వతంత్ర దినానికి సిద్ధమవుతుండగా వాన మేఘాలు దేశంలోకి ప్రవేశించాయి. అయితే ఉగ్రవాద దాడుల నుంచి దేశం సురక్షితస్థితిలో ఉందనే సంతృప్తిని మన పౌరులలో కల్గించడంలో ఇప్పటికీ మనం వెనుకబడే ఉన్నాం. పైగా, అవినీతిని నిరోధించడానికి, నిర్మూలించడానికి ప్రయత్నాలను చేపట్టలేని వాతా వరణాన్ని మన రాజకీయ ప్రతినిధులు సృష్టించడం కూడా మనం చూశాము.

దేశనైతిక చట్రం దారుణంగా బలహీనపడిపోయింది. కొద్ది సంవత్సరాల క్రితం వరకు అల్పంగా, హీనమైనవిగా భావించబడిన అంశాలు ఇప్పుడు మన జీవితాల్లో ఓ భాగమై పోయాయి. ఈ నెలలోనే మనం రక్తాబంధన్ జరుపుకుంటున్నాము. ఇది సోదరికి సోదరుడు రక్షణకల్పించడానికి ప్రతీకగా నిలిచే పండుగ. కాని ప్రతి రోజూ మనం పత్రికలలో అత్యాచారకేసులను చదువుతూనే ఉన్నాము.

ఈ సమస్యలపై తగిన వైఖరిని అవలంబించడమే కాకుండా మనకు చేతనైన రీతిలో చర్యలు చేపట్టవలసిన తరుణం ఆసన్నమయింది. ఇది మన సమాజాన్ని బలోపేతం చేసి సముచిత స్థానంలో నిలబెడుతుంది. మన ఇరుగు పౌరుగున ఉన్నవారిని మెరుగు పర్చడానికి కూడా రాబోయే కాలంలో కొన్ని నిర్దిష్టచర్యలను చేపట్టాలని తీర్మానించుకుం దాము.

పదే పదే చెబుతున్నట్లుగా, మన దేశానికి ఉజ్వల భవిష్యత్తు ఉంది కాని దాన్ని ఎంత ప్రకాశవంతం చేస్తామనేది మన మీదే ఆధారపడి ఉంది. ఆ దిశగా బుడిబుడి అడుగు లేద్దాము రండి....

- సంపాదకులు