పూర్వం ఒక భక్తుడు ఉండేవాడు. అతనికి యాత్రలు చేయాలని అభిలాష మిక్కుటంగా ఉండేది. అయితే, ఇల్లు కదలటానికి ఎంత మాత్రమూ వీలులేకపోయింది. వృద్ధులైన తల్లి దండ్రులు అతని మీదనే ఆధారపడివున్నారు. కనుక, క్షణం సేపైనా వాళ్ళను విడిచిపోవాలంటే సాధ్యమయ్యే పనిగా కనిపించలేదు.

ఈస్థితి భక్తుడి మనస్సుకు చాలా కష్టం కలిగించింది. “ఈ ముసలివాళ్ళను వదిలి నేను యాత్రలు చేసుకునేదేమిటి? నాకిక మోక్షం కలిగేదేమిటి?” అని నిరాశ చెంది అతను విచారించసాగాడు.

యాత్రలమీద దీక్ష పట్టిన ఆ భక్తుడికి ఒక్కొక్కసారి, “ఈ ముసలివాళ్ళను వదిలేసి పోదామా?” అనిపించేది. ఇలావుండగా, అతనికి ఒక మంచి అవకాశం దారికింది. అతని బంధువు ఒకాయన, “నాయనా, నువ్వుపోయి యాత్రలు చేసుకురా. నువ్వు తిరిగి వచ్చేదాకా

నీతల్లిదండ్రులనునేను కనిపెట్టుకువుంటాను,” అన్నాడు.

భక్తుడు వెంటనే యాత్రలకు బయలు దేరాడు.

అతను పోయిపోయి కొన్నాళ్ళకు ఒక అరణ్యమార్గం ప్రవేశించాడు. ఆ అరణ్యంలో కుక్కుటముని అనే ఒక మహానుభావుడు ఉన్నట్టూ, ఆయన దర్శనం చేసి ఎంతోమంది తరించుతున్నట్టూ అతడు విన్నాడు.

తీరా ఆశ్రమానికి వెళ్ళి చూస్తే, భక్తుడు తలిచినట్టు ఆ కుక్కుటముని తవస్సూ చేసు కోవటం లేదు, ఏమి లేదు. సామాన్య గృహస్థు లాగానే సంసార తాపత్రయంలో మునిగి ఉన్నాడు. భక్తుడు ఆశ్చర్యంతో ఆయన చర్యలన్నిటినీ గమనిస్తూ కూర్చున్నాడు.

ఆ ముని వంటచేశాడు. అక్కడ వుండే ముసలి దంపతులకు వడ్డించాడు. వాళ్ళ సదుపాయాలన్నీ చూశాడు. ఇదంతా పూర్తి