ఎదుట ఉన్న ముక్కాలిపీట మీద కూర్చో
మన్నాడు.

ఉత్తుంగుడు కూర్చున్నాక, “రాజుతో
సహా అందరూ నీ ప్రయాణం మెచ్చుకుంటూ
తెగ మురిసి పోతున్నారు గదా! ఇప్పుడు
చెప్పు, నువ్వు చేస్తున్న ఆ సాహస ప్రయాణం
ఏమిటో?” అని అడిగాడు నాగసింహుడు
హేళనగా.

అతని ధోరణిని చూసి ఉత్తుంగుడు
గతుక్కుమన్నాడు. అయినప్పటికీ ఆ క్షణమే
తేరుకుని, ఏ మాత్రం తొణక్కుండా తన
ప్రయాణం గురించిన వివరాలన్నిటినీ పూస
గుచ్చినట్లు వివరించాడు. అంతా విన్న నాగ
సింహుడు, “ఇంత దూరం ఒంటరిగా వచ్చిన
సాహసవీరుడివి ఇక్కడి నుంచి ఒంటి
వెళ్ళలేవా? నీ అచంచలమైన దైర్యం ఇంతలో
ఏమైపోయింది?” అన్నాడు మరింత పరిహా
సంగా.

“నేను ఒంటరిగా వెళ్ళడానికే వచ్చాను.
అసలు ఇక్కడ మీ రాజ్యం ఉన్న సంగతి
కూడా నాకు తెలియదు. అయితే, మీ రాజు
కరుణామూర్తి. నామీద కరుణజూపి నాకు
తోడు పంపుతానన్నాడు. మరొక్క విషయం
ఏమంటే రాకాసిమృగాన్ని ఉపాయంగా
మానవ నివాసానికి సాధ్యమయినంత దూరా
నికి తీసుకునివెళ్ళి వదిలిపెట్టడం నా ధ్యేయం.
అలా చేయడం వల్ల ఒక్క మాణిక్యపురికి
మాత్రమే కాదు; మీ నాగపురికి కూడా ఆ

మృగం నుంచి రక్షణ లభిస్తుంది,” అన్నాడు
ఉత్తుంగుడు.

“నాగపురి రాజ్యం గురించి నీకు విచారం
వద్దు. ఒక్క రాకాసిమృగమే కాదు; ఇతర
శత్రువులు ఎవరు వచ్చినా సరే మా రాజ్యాన్ని
కాపాడుకోవడానికి మేము ఉన్నాం. అందుకు
నీ సహాయం అవసరం లేదు. అది సరే,
రాకాసిమృగాన్ని చూశానంటున్నావు. అయినా,
ఈ కాలంలో రాకాసిమృగాలు ఎక్కడివి?
నువ్వు చెప్పే కాకమ్మ కథ నమ్మడానికి వినే
వాళ్ళందరూ అమాయకులు కారు!” అన్నాడు
నాగసింహుడు పరిహాసంగా నవ్వుతూ.

“మీరు నమ్మినా, నమ్మకపోయినా ఇది
ముమ్మాటికీ నిజం! ఆ రాకాసిమృగాన్ని