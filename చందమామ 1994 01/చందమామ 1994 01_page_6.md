చందమామ

సంస్థాపకుడు : 'చక్రపాణి'

నాగిరెడ్డి

సంచాలకుడు : నాగిరెడ్డి

నూతన సంవత్సరం!

మళ్ళీ నూతన సంవత్సరం ప్రారంభమయింది. గత సంవత్సరానికి నిన్న కాక మొన్న స్వాగతం పలికినట్టు ఉంటుంది. అందుకే—కాలం ఎంతో వేగంగా నడుస్తుంది! అంటూ ఉంటాం.

నిజమే. భూతకాలాన్నీ, భవిష్యత్తునూ తనలో ఇముడ్చుకుని ఉరకలు వేస్తూ పరుగులు తీస్తుంది కాలప్రవాహం. అయితే, నదీ ప్రవాహంలాగా దీనికి ఆరంభం, అంతం అంటూ ఉండదు. నిరం తరం ముందుకు సాగుతూనే ఉంటుంది. కాలం ఎవరికోసమూ ఆగదు. ఈ సత్యాన్ని గుర్తించి, కాలం విలువను గ్రహించినవాళ్ళే, జీవితంలో ఏదైనా సాధించగలుగుతారు; మంచి మార్పు కోసం కృషి చేసి, మానవజాతి అభ్యున్నతికి అనుకూలంగా కాలచర్యాన్ని తిప్పినవారవుతారు.

కాలంతోపాటు ప్రజల జీవితాలలోనూ ఎన్నో మార్పులు వస్తూ ఉంటాయి. వాటిని మంచి మార్పులుగా మలుచుకోవడం అన్నది మనిషి తెలివితేటలను బట్టి ఉంటుంది. ఈ మార్పు కోసం ఏడాది వరకు ఆగనవసరం లేదు. ఆ మాటకు వస్తే మంచి మార్పును తెచ్చే ప్రతిరోజు, నూతన సంవత్సరమే. నిన్నటి మన చేతలను బట్టి, ఈరోజు మన పరిస్థితి ఉంటుంది. ఈరోజు మనం చేసే పనుల మీదే రేపటి జీవితం ఆధారపడి ఉంటుంది. కాబట్టి, నిన్నటికన్నా ఈరోజు అభ్యుదయ పథంలో ఒక్క అడుగయినా ముందుకు వేద్దాం. అదే రేపటి వసంతానికి స్వాగతం పలికి నట్టవుతుంది!

సంపుటి: 93

జనవరి'94

సంచిక: 1

విడిప్రతి : 4.00

సంవత్సర చందా : 48.00