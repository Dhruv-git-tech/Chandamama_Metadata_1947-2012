ఏనుగు తొండంతో చెరుకు గడను పట్టుకొన్నట్లుగా లక్ష్మణుడిని సంహరించడానికి మెరుపు లాగా వస్తున్న శివుడి త్రిశూలాన్ని ఎడమ చేత్తో ఒడిసి పట్టుకొని, గంభీరాకృతితో శివుడి లాగే నిల్చున్నాడు.

మణిధ్వజుడు సంభ్రమంతో శివుడే దిగి వచ్చాడనుకుని చేతులెత్తి జోడించబోతూంటే నవ్వి, హనుమంతుడు, “ఓయి, శివ మహాభక్తుడా! నేను శివుణ్ణి కాదు, ఒక కోతిని, హనుమంతుడిని! రాముడి బంటును? తెలి సిందా?” అంటూ గదను ఎత్తి వాడి మీదికి లంఘించాడు.

మణిధ్వజుడు వేటు తప్పించుకొని దూరంగా పారిపోయి హనుమంతుణ్ణి చూసి తెల్లమొహం వేశాడు.

హనుమంతుడి జటాజాటం గాలిలో ఎగురుతున్నది. కళ్ళు అగ్ని గోళాల్లా భయం కరంగా మెరుస్తున్నాయి. ఒక చేత్తో త్రిశూలాన్ని నేలకు తాటించి పట్టుకొని, అపర మహేశ్వరుడి లాగ నిల్చున్నాడు. తనకు చావు తప్పదనే భయంతో మణిధ్వజుడు ఎలాగో తెగించి శివుడు ప్రసాదించిన పాశుపతాస్త్రం గుర్తు తెచ్చుకొని మంత్రం జపించి, దానిని వింటికి సంధించి విడిచాడు.

పాశుపతాస్త్రం వేడికి ఆ ప్రదేశమంతా ఉడికిపోయింది. లక్ష్మణ భరత శత్రుఘ్నులూ వారి సైన్యమూ అంతా నేలకు ఒరిగి మూర్ఛ పోయారు.

హనుమంతుడు రామనామం జపిస్తూ రామ్ము విరుచుకుని అస్త్రానికి ఎదురుగా