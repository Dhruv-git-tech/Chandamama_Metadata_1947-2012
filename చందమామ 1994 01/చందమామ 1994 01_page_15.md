ముఖంలోకి తేరిపార జూస్తూ, “బుద్ధి కర్మాను సారి కద, అన్నారు పెద్దలు. నేను నాక్కి వక్కా ణిస్తున్నాను – మీరు గోదానం చెయ్యకపోతే, ఈ నెల తిరక్కుండానే మిమ్మల్ని శని పట్టి పేడిస్తుంది. నాహెచ్చరిక పాటించండి. చేతులు కాలాక ఆకులు పట్టుకోవడం మూర్ఖపద్ధతి!” అన్నాడు.

రమణమూర్తి ఏమాత్రం తాణక్కుండా, అక్కడ చేరినవాళ్ళకేసి ఒకసారి చూసి, శాస్త్రితో, “ఏమో, శాస్త్రిగారూ! ఈ ఆవుకూ, నాకూ ఏదో పూర్వజన్మ సంబంధం వున్నట్టు తోస్తున్నది. ఈనాటివరకూ ఎక్కడా కనీవినీ ఎరగను, ఇది రోజుకు పది సేర్ల పాలిస్తున్నది. అందువల్ల, ఈ ఆవును మాత్రం దానం చెయ్యను. ఒకవేళ మీరు చెప్పినట్టే, శని ప్రభావం వల్ల నాకు తీవ్ర నష్టం జరిగితే, మీ పాండిత్యాన్ని నమ్మి, నా తప్పును క్షమించ మని కోరుతూ, మీకు రెండు ఆవుల్ని దానం చేస్తాను. ఒకవేళ నెల రోజుల లోపల నాకేమీ నష్టం కలగకపోతే, మీరు చెప్పింది బూటకపు జాతకంగా భావిస్తాను. కనక దయతలచి

నెల గడిచాకే గోదానం మాట ఎత్తండి,” అన్నాడు. ఇది విని కృష్ణశాస్త్రి నిశ్చేష్టుడయ్యాడు. అక్కడ చేరిన జనం పంతులుగారు చెప్పింది న్యాయంగానే వున్నదన్నారు.

కృష్ణశాస్త్రి తల వంచుకుని ఇంటికి వచ్చి, మంచం మీద రెండు చేతుల్తో తల పట్టుకుని కూర్చుని భార్యతో, “కొత్తగా మన గ్రామం వచ్చిన, ఈ మూర్తిగాడెవడో పచ్చి పాషండు డిలా వున్నాడు. నేను చెప్పిన జాతకం ఎలానూ ఫలించదు. వెయ్యి విలువ చేసే గంగిగోవు లాంటి ఆవును రెండు వందలకే సొంతం చేసుకున్నాడు. పైగా, గ్రామంలో నేను జ్యోతిషశాస్త్రంలో తిరుగులేని పండితుడి నన్న నమ్మకం కూడా పోయే ప్రమాద మున్నది,” అన్నాడు.

కృష్ణశాస్త్రి భార్య, భర్తను ఓదార్చుతూ, “గ్రామంలో, పక్క గ్రామాల్లో మీరు పౌరో హిత్యం చేస్తూ గడించే దానితో మనకు సుఖంగానే గడిచిపోతున్నది. అలాంటప్పుడు, ఎందుకు మీకీ జ్యోతిషాలూ, జాతకాల గొడవ!” అన్నది.