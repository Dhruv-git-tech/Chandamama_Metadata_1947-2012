తగిలించుకున్నాడు. తర్వాత పెట్టుడు కొమ్ముల్ని తలమీద గట్టిగా బిగించుకున్నాడు.

ఇదిచూసిన దృష్టి, మిగతావాళ్ళతో, “ఒక ముసలి రాక్షసుడు పెట్టుడు కోరలతో, కొమ్ములతో తలుపు తెరవబోతున్నాడు. ఏ పెట్టుడి వైనా, రాక్షసుడు రాక్షసుడే! పారిపోదామా?” అన్నాడు.

ఇంతలో రాక్షసుడు తలుపుకు దగ్గరగా వచ్చి, “చిట్టిబాబూ, సర్వాంగ సుందరా! నువ్వేనా తలుపు తట్టింది?” అని అనుమా సంగా అడిగాడు.

వెంటనే శారి, “తలుపు తెరవండి రాక్షసోత్తమా! మీ చిట్టిబాబే మమ్మల్ని పంపించాడు,” అన్నాడు.

రాక్షసుడు ఆత్రంగా తలుపు తెరిచి, “మాచిట్టిబాబు ఎక్కడున్నాడు? ఎప్పుడు వస్తున్నాడు? ఇంకా నామీద కోపంగానే వున్నాడా?” అంటూ ప్రశ్నల వర్షం కురిపించాడు.

శారి నీరసం నటిస్తూ, “చీకటితో బయలు దేరి, ఏకబిగిన పది కోసులు నడిచి, చుక్కలనంటే తమ కంచుకోటకు చేరాం. ఆయాసం, మగత, నిద్ర! నీరసంతో నేల కూలుతామేమో అని భయంగా వుంది. ఈ రాత్రికి విశ్రాంతి తీసుకుని, తెల్లవారి మీ చిట్టిబాబు సంగతులన్నీ చెబుతాం!” అన్నాడు.

ఆ జవాబుతో రాక్షసుడు తృప్తిపడి, వాళ్ళు తినడానికి బుట్టెడు పళ్ళిచ్చాడు. తాగడానికి రాగి బిందెడు పాలిచ్చాడు. నలుగురికీ తలుపు పక్కనే వున్న గదిలో పడకలు ఏర్పాటుచేసి, “కళ్ళు మూసుకుని పడుకోండి, పారపాటున కూడా కోట లోపలికి రావద్దు. ముసలివాణ్ణి గనక – ఇవన్నీ పెట్టుడుగోళ్ళూ, కొమ్ములూ, కోరలూ అని పారబడేరు, జాగ్రత్త! నిలువునా చీల్చి చెండాడగలను,” అని గట్టిగా పళ్ళు కొరకబోయి, అబ్బా అనుకుంటూ దవడ పట్టుకుని లోపలి గదుల్లోకి వెళ్ళిపోయాడు.

ఆ తర్వాత కొద్దిసేపటికే, కోట అదిరి పోయేలా రాక్షసుడి గురక ఆరంభమైంది.

ధ్వని, రాక్షసుడి గురకను కాసేపు విని, ఇంకేదో తెలుసుకున్న వాడిలా చిటికె వేసి, “వీడి భూనభోంతరాళాలు దద్దరిల్లే గురకతో పాటు, కోటలోని చివరి గదిలో ఒక స్త్రీ రోది