నిశ్చయించారు. మాటల సందర్భంలో నేనే
అతనికి శతాబ్దిక పుష్పాలు మీదగ్గర ఉన్నా
యని చెప్పాను. పైగా, నాగసింహుడు నాగ
పురి సింహాసనం కోసం కుట్రపన్నడానికి
ఆలోచిస్తున్నట్టు యువరాణి నాకు తెలియ
జేసింది. అతనిద్వారా రాజుగారికి కూడా
ఆపద వాటిల్లే అపాయం ఉన్నది. కాబట్టి
నాగసింహుడే మీ ఇంట్లో శతాబ్దిక పుష్పాలను
అపహరించి ఉంటాడని నాకు అనిపిస్తున్నది!”
అని యువరాణి తనకు చెప్పిన విషయాలన్ని
టినీ కాబూయికి చెప్పాడు.

“నాగసింహుడికి రాజుగారి పట్ల అసూయా ద్వేషాలు ఉన్నాయనీ, అతడు నాగపురి సింహాసనం కోసం కలలు కంటున్నాడనీ నేను ఇంతకు ముందే విన్నాను. అటువంటి దుర్మార్గుణ్ణి నీకు రక్తణగా పంపాలనుకోవడం దురదృష్టకరం. అతని పట్ల నువ్వు చాలా జాగ్రత్తగా వ్యవహరించాలి సుమా. దళనాయ కుడు నీకోసం కబురు చేస్తానన్నాడు గనక నువ్వు ఇక్కడే వుండు. నేను మాత్రం వెళ్ళి రాజుగారికి పువ్వులు కనిపించని సంగతి

చెబుతాను,” అంటూ కాబూయీ అక్కడి
నుంచి రాజు దగ్గరికి వెళ్ళాడు.

కాబూయీ మాటలు విని రాజు, “మీ ఇంట దాచిన శతాబ్దికపుష్పాలు కూడా కని పించడం లేదా! రాకాసిమృగానికే కాదు, వేరెవరికో కూడా ఆ పువ్వుల అవసరం ఏర్ప డిందన్నమాట!” అని కొంతసేపు ఆలోచించి, సేనాధిపతి కోసం కబురంపాడు.

సేనాధిపతి రాగానే, “దుర్జయా! కాబూయీ ఇంటిలోని పుష్పాలు కూడా మాయమయ్యా యట! ఏదో కుట్ర ప్రారంభమయినట్టున్నది!” అన్నాడు రాజు ఆవేశంగా.

“అంతా చిత్రంగా ఉన్నది, ప్రభూ! కుట్ర దారులెవరైనాసరే, త్వరలోనే బయటపెడతాను ప్రభూ!” అన్నాడు సేనాధిపతి.

కాబూయీ, ఉత్తుంగుడు తనకు చెప్పిన
విషయాలను సేనాధిపతికి చెప్పాడు.

“అదా సంగతి! అంటే శతాబ్దిక పుష్పాలు మీ ఇంట ఉన్న విషయం నాగసింహుడికి తెలుసునన్న మాట!” అన్నాడు సేనాధిపతి తల పంకిస్తూ.

— (ఇంకావుంది)