కొండ కింది గుహలో రాత్రంతా కటిక రాళ్ళ మీద పడుకునే బాధతప్పేది!” అన్నాడు శౌరి.

“ఏమిటీ, నా కొడుకు కొండ కింది గుహలో వున్నాడా?” అంటూ ముసలి రాక్షసుడు ఆనందం పట్టలేక పెద్ద కేక పెట్టి, కొండదిగసాగాడు. వాడివెనకే శౌరీ, ముగ్గురు కురూపులూ కొండదిగారు. రాక్షసుడు చప్పట్లు చరుస్తూ, గుహలోకి వెళ్ళగానే శౌరి, శక్తికి సంజ్ఞ చేశాడు. వాడు కళ్ళతో ఆదేశించగానే, నాలుగు నిలువెత్తుల బండరాయి లేచి గుహ ద్వారానికి అడ్డుగా పడిపోయింది.

తర్వాత నలుగురూ వెళ్ళి, కోట గదిలో బంధితురాలై వున్న రాకుమారికి రాక్షసుడి పీడ విరగడయిందని చెప్పారు. ఆమె అడిగిన మీదట శౌరి, ఆమెకు తాను ఇంటి నుంచి

బయలుదేరిన కారణం, ఆతర్వాత జరిగిన దంతా వివరంగా చెప్పాడు.

అంతా విని రాకుమారి ఆశ్చర్యపోతూ, శౌరితో, “ఈ జరిగిందంతా ఒక అద్భుతమైన కథలా వున్నది! ఒక రాజుకు వుండవలసిన తెలివీ, సాహసం, అందం, సమయస్ఫూర్తీ- అన్నీ నీలో వున్నవి!” అన్నది చిన్నగా నవ్వుతూ.

తర్వాత ఐదుగురూ, కొండదిగి కొంత దూరం వచ్చాక, ధ్వని వాళ్ళను ఆగమని, “నాకు ఏనుగొకటి ఇటు వస్తున్న ధ్వని విని పిస్తున్నది!” అన్నాడు.

ఆ మాట వింటూనే శక్తి, “ఏనుగులంటే నాకు చెడ్డ భయం! ఒరే, దృష్టి! అదెక్కడున్నదో చెప్పు. ఒక బండరాయిని పంపి, దాని కుంభస్థలం బద్దలుకొడతాను,” అన్నాడు.