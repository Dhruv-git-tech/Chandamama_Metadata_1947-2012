వారి అగచాట్లు త్వరలోనే తీరుతాయనీ రాముడు వారికి అభయమిచ్చి, అంతవరకు తన రాజ్యంలో సుఖంగా ఉండమని శరణు ఇచ్చాడు. వారందరూ అక్కడే కాలం గడుపు తున్నారు.

స్వెర విహారం చేస్తూ వస్తున్న రాముడి యాగాశ్వం తొలి డెక్క తన రాజ్య సరిహద్దు మీద పడి పడగానే, మణిధ్వజుడు అమితో త్సాహంతో దాన్ని పట్టి తన రాజధాని మణి పురం అశ్వశాలలో బంధించాడు.

గుర్రాన్ని విడిచిపెట్టి రాముడి పట్ల స్నేహ భావాన్ని చూపవలసిందిగా మణిధ్వజుడికి చెప్పి రమ్మని లక్ష్మణుడు రాచ మర్యాదగా దూతను పంపాడు. మణిధ్వజుడు దూత

వీపుమీద కాల్చిన త్రిశూలంతో వాత పెట్టించి, “రావణాది శివభక్తులను చంపిన రాముణ్ణి, శివస్రీతిగా బైరవుడి విగ్రహం ముందు చిత్ర వధ చేసి, బలి ఇద్దామని ఉవ్విళ్లూరుతున్నాను! కోటి మంది రాముళ్ళు వచ్చినా నాకు లెక్క లేదు. ఎవరు వచ్చినాసరే త్రిశూలం ముద్రలు వేయించి పంపుతానని, నేను చెప్పినట్లుగా వెళ్ళి లక్ష్మణుడికి చెప్పు!” అని దూత నెత్తి మీద గంపెడు భస్మాన్ని గుమ్మరింపించాడు మితిమించిన అహంకారంతో.

అంతవరకు ఏ రాజ్యంలోగాని ఎటువంటి ఘర్షణా లేకుండా వస్తున్న లక్ష్మణ భరత శత్రుఘ్నులకు మణిధ్వజుడితో యుద్ధం తప్పనిసరి అయింది.

భరతుడు పూరించిన పాంచజన్యం లాంటి శంఖ ధ్వనితో దిక్కులు పిక్కటిల్లుతూండగా, ఒక వంక శత్రుఘ్నుడు సుదర్శన చక్రంలాగ విజృంభిస్తూంటే, తనవంక వెయ్యి పడగలు విప్పి బుసలు కొడుతూన్న శేష సర్పంలాగ ఎత్తివస్తున్న లక్ష్మణుడి ప్రచండ ధాటికి మణిధ్వజుడు తట్టుకోలేక శివుని త్రిశూలాన్ని పిలిచాడు.

అప్పుడు మణిధ్వజుడి పూజామందిరం నుంచి మెరుపులాగా ఉరుముకుంటూ పెద్ద త్రిశూలం లక్ష్మణుడి మీదికి దూసుకుంటూ వెళ్ళింది.

సరిగొ అదే సమయానికి అక్కడికి వచ్చిన హనుమంతుడు లక్ష్మణుడికి అడ్డంగా వాలి,