“అంటే, ఆ పువ్వులను చూడాలంటే, నేను రాజభవనానికి వెళ్ళాలన్న మాట!” అన్నాడు నాగసింహుడు.

“అవును. కానీ,” అంటూ ఏదో చెప్పు బోయి ఆగిపోయాడు ఉత్తుంగుడు.

“కానీ ఏమిటి? ఆ పువ్వులు రాజభవ నంలో లేవా?” అని గద్దించాడు నాగసింహుడు.

“రాజుగారి దగ్గరి నుంచి ఆ పువ్వులను యువరాణి తీసుకుపోవడం మాత్రమే చూశాను. రాజభవనంలో అవి ఎక్కడ ఉన్నవో నాకు తెలియదు,” అన్నాడు ఉత్తుంగుడు.

“ఆ విచారం నీకు వద్దు. ఆ విషయం నేను రాజునే వెళ్ళి అడగగలను. మహారాణి

మా అక్కగారన్న విషయం నీకు తెలుసా?” అని అడిగాడు నాగసింహుడు నవ్వుతూ.

“అలాగా! ఆ సంగతి ఇప్పుడే తెలిసింది. చాలా సంతోషం,” అన్నాడు ఉత్తుంగుడు ఆ విషయం తనకు అంతకు ముందే తెలుసునన్న విషయం బయటపెట్టకుండా.

“మనం ఎప్పుడు వెళ్ళాలో ఆలోచించి, నీకు తెలియజేస్తాను. ఆ తరవాత ఇద్దరం కలిసి సేనాధిపతి దగ్గిరికి వెళదాం. అంత వరకు నువ్వునీ విడిదిలోనే ఉండు!” అన్నాడు నాగసింహుడు.

ఉత్తుంగుడు అక్కడినుంచి బయలుదేరి తన విడిదికి వెళ్ళాడు. అక్కడ కూర్చుని ఎవరి నుంచి ఎప్పుడు ఏ కబురు వస్తుందో అని ఎదురుచూడసాగాడు. కానీ మధ్యాన్నం ద్వాటినా ఎవరూ రాలేదు. సాయంకాలమై పాద్దు గూకింది. అయినా, దళనాయకుడి నుంచి గాని, సేనాధిపతి నుంచి గాని, రాజు లేక యువరాణి నుంచి గాని ఎలాంటి సమా చారమూ రాలేదు. అందువల్ల రాజభవనంలో యువరాణి గది నుంచి శతాబ్దిక పుష్పాలు కనిపించకుండా పోయిన సంగతి కూడా అతనికి తెలియదు.

మరునాడు తెల్లవారి, పాద్దెక్కిన కొంత సేపటికి కోయదొర కాబూయీ ఉత్తుంగుడి విడిదికి హడావుడిగా వచ్చాడు. అతన్ని చూడ గానే, “ఏమయింది కాబూయీ?” అని అడి గాడు ఉత్తుంగుడు ఆదుర్దాగా.