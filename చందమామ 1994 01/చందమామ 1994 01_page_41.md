తూర్పు తెల్లనవుతూనే, ముసలి రాక్షసుడు మైమరపుకొద్దీ వాడి గోళ్ళూ, కోరలూ, తలమీద కొమ్ములూ లేకుండా ఆదుర్దాగా వాళ్ళ దగ్గ రికి వచ్చి, “నా కొడుకు ఎక్కడున్నాడు? మీతో ఏం చెప్పి పంపించాడు?” అని అడిగాడు.

శౌరి, రాక్షసుడికి వంగి నమస్కారం చేసి, “ఆహాఁ, రాక్షసేంద్రా! కొడుకును గురించిన దుఃఖంతో, రాత్రికి రాత్రే మీ వాడి గోళ్ళూ, కొమ్ములూ అదృశ్యమైనట్టున్నది. మీ పితృప్రేమ వేయిన్నాకనోళ్ళ పొగడదగింది!” అన్నాడు.

వెంటనే రాక్షసుడు తల తడవి చూసుకుని, అక్కడ కొమ్ములు లేకపోవడంతో బిక్కచచ్చి పోయి. మరుక్షణం తెప్పరిల్లి కోపంగా, “ఒరే, నిన్నూ, ఈ నేలబారు కొండముచ్చు వెధవల్నీ, నా కొడుకు మిత్రులు గనక ప్రాణాలతో వదులుతున్నాను. నా కొడుకెక్కడ?” అంటూ హుంకరించబోయి పెద్దగా దగ్గసాగాడు.

అప్పుడు శౌరి, వాడితో, “నువ్వు రాకు మారితో పెళ్ళి జరిపిస్తావో లేదో, ఆఖరిసారిగా కనుక్కురమ్మన్నాడు నీ కొడుకు. అలా కాన ప్పుడు సముద్రం మధ్యకు పోయి మునిగి చస్తానన్నాడు,” అని చెప్పాడు.

అది వింటూనే రాక్షసుడు చెప్పులు మూసు కుని, “అశుభాలు పలకకు! రాకుమారిని తెచ్చి కోటలో దాచాను. నా కొడుకు సర్వాంగసుందరుణ్ణి వెంటనే బయలుదేరి రమ్మను,” అన్నాడు.

“ఆహాఁ, ఈ సంగతి తెలిస్తే, రాత్రే నీ కొడుకు కోటలోకి వచ్చేవాడు. పాపం, అతడికి కష్టం చేయగల రాక్షసిపిల్లనే కోడలుగా తెచ్చు కోవాలని, వాడు ఆరాటపడుతున్నాడు. ఈ విషయంలో తండ్రీ కొడుకుల మధ్య పెద్ద కలహం జరిగింది. సర్వాంగసుందరుడు కోపం కొద్దీ ఎటో వెళ్ళిపోయాడు. ఒక్కగానొక్క కొడుకు దూరం కావడంతో రాక్షసుడు విలువలాడిపోయి, రాకుమారిని ఎత్తుకువచ్చాడు. కొడుకు తిరిగి రాగానే ఆమెతో పెళ్ళి జరిపే ఆలోచనలో వున్నాడు.

శౌరి అంతా విని, రాకుమారికి దైర్యం చెప్పి, “భయపడకండి సూర్యోదయంతో పాటే, మీకీ రాక్షసుడి కోట నుంచి విముక్తి కలిగి స్తాను!” అని ముగ్గురు కురూపుల దగ్గిరకు వచ్చాడు.