పువ్వులను కూడా తెచ్చుకోవచ్చు,” అన్నాడు ఉత్సాహంగా.

“పడవలు సిద్ధమవుతున్నాయి. ఈలోగా నీతో పంపవలసిన భటులను ఎంపిక చేస్తు న్నాము. నీకు తోడుగా పంపడానికి దళనాయ కుడు నాగసింహణ్ణి కూడా పిలిపించాము. ఎప్పుడు వెళ్ళాలి? ఎలా వెళ్ళాలి? రాకాసి మృగాన్ని ఎలా ఎదుర్కోవాలి? మొదలైన విషయాలను గురించి నీతో చర్చించడానికి నాగ సింహుడు వస్తానన్నాడు,” అన్నాడు సేనాధిపతి.

“ఎప్పుడు వస్తానన్నాడు?” అని అడిగాడు ఉత్తుంగుడు.

“ఈపాటికే వచ్చి ఉండాలి. మరి రాని కారణం తెలియదు,” అని సేనాధిపతి చెబు

తూన్నంతలో దళనాయకుడు నాగసింహుడు అక్కడికి వచ్చాడు.

“నాగసింహా! ఇతడే నేను చెప్పిన యువ కుడు ఉత్తుంగుడు. నువ్వు తోడుగా వస్తున్నా వని తెలిసి చాలా ఉత్సాహంగా ఉన్నాడు. ఈ యువకుణ్ణి నీ శిబిరానికి తీసుకుని వెళ్ళి, ప్రయాణం గురించిన వివరాలు తెలుసుకో. ఎప్పుడు ఎలా వెళ్ళాలి? ఎలాంటి జాగ్రత్తలు తీసుకోవాలి? మొదలైన విషయాలను ఇరు వురూ చర్చించి నిర్ణయించండి. ఈ యువ కుడి ప్రయాణం తప్పకుండా విజయవంతం కావాలని రాజుగారు ఆశిస్తున్నారన్న విషయం మరిచిపోవద్దు. ఇరువురూ మాట్లాడుకుని ఎప్పుడు బయలుదేరాలో తెలియజేయండి,” అన్నాడు సేనాధిపతి.

నాగసింహుడు చిన్నగా నవ్వి, “చిత్తం, సేనాధిపతి! మా సముద్ర ప్రయాణం గురించిన పథకం సిద్ధం చేసుకుని, సాయంకాలానికి మీ దగ్గరికి వస్తాము,” అని ఉత్తుంగుడివైపు తిరిగి, “వెళదామా,” అంటూ వెనుదిరిగి వెలువలికి నడవసాగాడు.

ఉత్తుంగుడు అతన్ని అనుసరించాడు. ఇద్దరూ దాపులనే ఉన్న సైనిక శిబిరానికి చేరారు. తన గదిలో ప్రవేశించేంత వరకు నాగసింహుడు ఒక్క మాట కూడా మాట్లాడ లేదు. ఉత్తుంగుడు కూడా మౌనంగానే నడి చాడు. నాగసింహుడు తన గదిలో ఉన్న ఒకే ఒక ఆసనంలో కూర్చుని, ఉత్తుంగుణ్ణి