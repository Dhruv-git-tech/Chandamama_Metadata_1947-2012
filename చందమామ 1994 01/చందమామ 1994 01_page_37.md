సహించే కన్నా, ఇలా ప్రశాంతంగా అరణ్యంలో
బ్రతకడం మంచిదనిపించింది," అన్నాడు.

శౌరి ఆప్యాయంగా ధ్వని భుజం తట్టి,
"నువ్వు చేయని నేరానికి, నువ్వే శిక్ష విధించు
కుంటావా? నేను సైనికుడిగా చేరి దేశసేవ
చేయాలని, రాజధానీనగరానికి వెళుతున్నాను.
మన దేశానికి నీ సేవలు కూడా ఎంతగానో
ఉపయోగపడతాయి. నువ్వు కూడా నాతో
పాటు రా!" అన్నాడు.

ధ్వని సరేనని, శౌరి వెంట బయలుదేరాడు.
మిట్టమధ్యాహ్నం వేళ వాళ్ళిద్దరూ నీళ్ళ కోసం
వెతుకుతూంటే, "ఎండతీప్రంగావున్నది. కాసేపు
విశ్రాంతి తీసుకుని వెళ్ళండి!" అన్న మాటలు,
ఒక రాళ్ళగుట్ట మీది నుంచి వినవచ్చాయి.

ఆ మాటలు అన్న వ్యక్తి, ధ్వని కన్నా
కురూపి. శౌరి, ధ్వని ఆ కురూపి తెచ్చి
ఇచ్చిన మంచినీళ్ళు తాగి దాహం తీర్చు
కున్నారు.

"నువ్వు దుస్తుల చాటున నడుముకు బిగించుకున్న డబ్బు మూట ముడి ఒకటి ఊడింది. మరొకటి కూడా ఊడితే, మూట కిందికి జారిపోగలదు, జాగ్రత్త!" అన్నాడు ఆ వికారి.

శౌరి డబ్బు మూటను బయటికి లాగి
చూశాడు. ఆశ్చర్యం! వాడు చెప్పినట్టుగా
ఒక ముడి ఊడి వున్నది.

"దుస్తుల చాటున వున్న డబ్బు మూట,
నీకెలా కనిపించింది?" అని శౌరి వాణ్ణి అడి
గాడు.

"నా పేరు దృష్టి! గోడకవతల వున్న వస్తు
వులు కూడా స్పష్టంగా చూడగలను!" అన్నాడు
వికారి.

ఈ జవాబుకు శౌరి చాలా ఆశ్చర్యపడి,
"ఆలాగా! ఇంత అపురూపమైన విద్య దేశానికి
ఉపయోగపడకపోవడం అన్యాయం. నువ్వు
కూడా మాతోపాటు రాజధానికి బయలు
దేరు!" అంటూ దృష్టిని కూడా తమతోపాటు
బయలుదేరదీశాడు.

వాళ్ళు ముగ్గురూ కొంచెం ముందుకు
వెళ్ళగానే, "ఆగండి! దగ్గరలోనే పులి వస్తున్న
సవ్వడి వినవస్తున్నది," అంటూ ధ్వని, శౌరినీ,
దృష్టినీ ఆపాడు.