ద్వారాన్ని సమీపించనున్నంతలో హఠాత్తుగా ఆకాశం పెద్దగా ఉరిమి ద్వారం మీద ఫెళ ఫెళారావాలలో పిడుగు పడింది.

ఆ పిడుగుపాటుకు స్వాగతద్వారం కూల నున్నంతలో, భాస్కరుడు పట్టపుటేనుగును అంకుశంతో అదిలెంచి మెరుపువేగంతో ముందుకు నడిపాడు. ఆ విధంగా రాజుకు పెద్ద ప్రమాదం తప్పింది.

మెల్లగా నడిచే ఏనుగును, తృటికాలంలో మెరుపువేగంతో ముందుకు పరిగెత్తించడ మన్నది, గజవిద్యలో ఎంతో క్లిష్టమైన ప్రక్రియ. అందుకు ఎంతో మనస్థయిర్యం, లాఘవం కావాలి. ఇది రాజు సూర్యసింహుడు గమనిం చాడు.

తిరిగి అంతఃపురం చేరాక రాజు, తనను ప్రమాదం నుంచి రక్తించినందుకు భాస్కరుణ్ణి అభినందించి, “నీ మనసులోని కోరిక చెప్పు, తప్పక తీరుస్తాను,” అన్నాడు.

రాజు ఇలా అనగానే భాస్కరుడు ఆలోచనలో పడ్డాడు. వాడికి ఒకేసారి మూడు ఆలోచనలు కలిగాయి. మొదటిది : వాడి స్నేహితుడైన జనార్దనుణ్ణి గురించి, జనార్దనుడు, భాస్కరుడి తోపాటు గురుకులంలో విద్యాభ్యాసంచేశాడు. అతడు రాజుగారి కొలువులో ఉద్యోగం కోసం ప్రయత్నించాడు. ఫలితం లేకపోయింది. అతడికి ఉద్యోగం ఇప్పించడం స్నేహధర్మం.

రెండవ ఆలోచన : భాస్కరుడి పారుగున వుండే వీరదాసు ఇంట్లో దొంగలుపడి వున్నదంతా దోచుకుపోయారు. నగరపాలకుడికి చెప్పుకున్నా దొంగలు దొరకలేదు. పారుగు వాడికి సాయపడడం మానవతాధర్మం.

మూడవ ఆలోచన: భాస్కరుడి చిన్ననాటి గురువు సుధర్ముడికి జబ్బు చేసింది. వైద్యులు మందులు వాడి, రాజవైద్యుడు తప్ప మరె వ్వరూ ఆయన జబ్బు నయం చెయ్యలేరని తేల్చిచెప్పారు. ఆయనకు రాజవైద్యుడి చేత వైద్యం చేయించడం శిష్యధర్మం.

భాస్కరుడు ఆలోచనలో పడడం గమనించిన సూర్యసింహుడు, “భాస్కరా! ఏమిటాలో చిస్తున్నావు? ఏం కోరిక కోరాలనా? నీ మన సులోని ఆలోచన చెప్పు, నేను పరిష్కారం చేస్తాను,” అన్నాడు.