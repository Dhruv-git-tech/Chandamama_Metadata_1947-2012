చట్టపురంలో నరేంద్రుడి బాబాయి వుంటున్నాడు. ఆయన తనకున్న వందెకరాల పాలాన్నీ సమర్థవంతంగా సాగు చేయిస్తూ ఎంతో వైభవంగా జీవిస్తున్నాడు. ఆయన పేరు చతురుడు. పేరుకు తగ్గట్లే తన వద్దకు వచ్చిన వారందర్నీ చతురోక్తులతో నవ్విస్తూం టాడాయన. కొన్నాళ్ళపాటు బాబాయి దగ్గిరకు వెళితే తన మనసుకు ప్రశాంతత చేకూరు తుందని నరేంద్రుడనుకున్నాడు.

చతురుడు, నరేంద్రుడిని ప్రేమాచిమానా లతో ఆదరించి కుశలప్రశ్నలు వేశాడు. జమీం దారు తన ఇబ్బందుల గురించి చెప్పుకుని, “నా సమస్యకు పరిష్కారమున్నట్లు తో చదు. జమీందారీని వదిలి నీ లాగా ఎక్కడైనా వందె

కరాలు పాలం తీసుకుని సాగు చేసుకుంటే, ఏ సమస్యలూ లేకుండా సుఖంగా జీవించ వచ్చునేమో!” అన్నాడు.

దీనికి చతురుడు నవ్వి, “వందెకరాల భూమిని సాగుచేయడం సులభమేం కాదు. ఎలాంటి సమస్యనైనా పరిష్కరించి, ఏ వ్యవహారిన్నయినా చక్కబెట్టగల ప్రతాపుడు, నా కుమారుడు కాబట్టి అది సులభమయింది,” అన్నాడు.

ఈ మాటలకు నరేంద్రుడాశ్చర్యపడి, “అయితే ప్రతాపుణ్ణి నాతో పంపించు. నా సమస్యను పరిష్కరించగలదేమో ప్రయత్నిస్తాను,” అన్నాడు.

“ప్రతాపుడు నీ సమస్యను పరిష్కరించగలడనే నా నమ్మకం. కానీ, నీతో పంపడం నాకిష్టంలేదు. ఎందుకంటే, వాడి అహంకారం ఇంతాఅంతా కాదు. ఈ వందెకరాల పాలాన్నీ చక్కగా సాగుచేయిస్తున్నందుకే, వాడు కన్నూ మిన్నూ కానకుండా వున్నాడు. ఇప్పుడు నీ సమస్యను పరిష్కరించాడంటే, వాడికిక పట్ట పగ్గాలుండవు. ఏమైనా భరించగలను కానీ, అహంకారాన్నిభరించడం నావల్ల కాదు. వాడి లోంచి అది పోగొట్టాలని ఎన్నో ప్రయత్నాలు చేశాను. ఫలించ లేదు,” అన్నాడు చతురుడు.

అప్పుడు నరేంద్రుడు నవ్వి, “నీ సమస్యచిన్నది. నా సమస్య పెద్దది. ప్రతాపుడు నా సమస్య తీర్చితే, నేను నీ సమస్య తీర్చగలను,” అన్నాడు.