తేదీదోషం

గూటాల గ్రామంలో కృష్ణశాస్త్రి అనే పురోహితుడుండేవాడు. ఆయనకు తెలిసింది పారోహిత్యానికి సంబంధించిన మంత్రాలే అయినా, తను జ్యోతిషశాస్త్రంలో గొప్ప పాండిత్యం గలవాడిననీ, భూతభవిష్యద్వర్తమానాలు చెప్పగలననీ ప్రచారం చేసుకునేవాడు. గ్రామ ప్రజలు ఇది నిజమని నమ్మి, ఆయన్నాక గొప్ప జ్యోతిషపండితుడిగా గౌరవించేవారు.

ఈవిధంగా, ప్రజల అమాయకత్వాన్ని అసరా చేసుకుని, ఆయన అప్పుడప్పుడూ గ్రామానికి అపకారం జరగబోతున్నదనీ, పశువులకు అంటువ్యాధులు రానున్నవనీ నమ్మించి, దానికి విరుగుడుగా శాంతి పూజలు, హోమాలు చేయాలని, వారినుంచి భారీగా డబ్బూ, అన్నిరకాల తృణ ధాన్యాలు వసూలు చేసేవాడు.

ఇలా వుండగా, ఆ గ్రామానికి బడి పంతులుగా రమణమూర్తి అనే యువకుడు వచ్చి,

కృష్ణశాస్త్రి ఇంటి పక్కనే వున్న ఒక చిన్న ఇంట్లో నివాసం ఏర్పరచుకున్నాడు. గ్రామ స్థులు కృష్ణశాస్త్రి గొప్ప జ్యోతిషపండితుడని చెబుతూంటే విని ముభావంగా వూరుకునే వాడు.

ఒకనాటి సాయంకాలం కృష్ణశాస్త్రి, రమణ మూర్తితో మాటల సందర్భంలో, “మాది వంశపారంపర్యంగా పురోహిత కుటుంబం కావడంతో, అలా పారోహిత్యం చేసుకుంటూ కాలం గడిపేస్తున్నాను. కానీ, జ్యోతిషశాస్త్రం గురించి నాకు తెలిసినంతగా, ఈ చుట్టుపక్కల ఏడేడు పధ్నాలుగు పరగణాలలో మరెవ్వరికీ తెలియదు. ఇంతెందుకు – మీ ముఖం చూసి, మీ భవిష్యత్తు చెప్పగలను, భయపడ కండి! మీకు నెల రోజుల్లో తీవ్రమైన అస్వస్థతా, విపరీతమైన ధన నష్టం జరగ నున్నది. ఇందుకు కారణం మరేం లేదు, శనిదోషం!” అన్నాడు.