రాక్షసుడి కోట

శౌరి అనే యువకుడు అందగాడు, చురుకైన
వాడు, సాహసవంతుడు. చిన్నతనంలోనే
తల్లిదండ్రులను పోగొట్టుకున్న శౌరిని, వాడి
అవ్వ అల్లారుముద్దుగా పెంచి పెద్ద చేసింది.
సాహసవంతుడైన శౌరి సైనికుడిగా చేరి,
రాజ్య రక్షణ చేయాలని ఉవ్విళ్ళూరేవాడు.
అయితే, వాడి అవ్వ అందుకు ససేమిరా
ఒప్పుకునేది కాదు.

అవ్వ పోగానే శౌరి తన జీవితకాంక్ష నెర
వేర్చుకోవడానికి, రాజధానీ నగరానికి బయలు
దేరాడు. దారిలో దట్టమైన అడవిని దాటవలసి
వున్నది.

శౌరి అడవిలో ప్రవేశించిన కాస్సేపటికే,
“ఆగు! ఎత్తిన కాలు దించకు!” అన్న బొంగురు
గొంతు వినిపించింది. పక్కనే వున్న దిబ్బ
మీద, ఒక కురూపి నిలబడి వున్నాడు. వాడే
శౌరిని ఆగమన్నది. శౌరి ఎత్తిన కాలు ఎత్తి
నట్టే వుంచి, ఏదో అనబోతూంటే, కురూపి,

“సరిగ్గా నీ పాదం పడేచోట ఒక గండు
చీమ వున్నది. అది ప్రాణభయంతో వేసిన
పెద్ద కేక, నా మనసును కలచివేసింది,”
అన్నాడు.

శౌరి వంగి చూడగా, నిజంగానే కురూపి
చెప్పిన స్థానంలో గండుచీమ వున్నది.

“ఈ చీమ కేక నీకు వినవచ్చిందా?
నమ్మశక్యంగా లేదు!” అన్నాడు శౌరి, చీమ
పక్కగా నడిచి దిబ్బ ఎక్కుతూ.

ఇందుకు కురూపి, “నా పేరు ధ్వని!
ఎంత చిన్న శబ్దాన్నయినా, నేను వినగలను,”
అన్నాడు.

శౌరి ఆశ్చర్యపోతూ, “ఇంతటి అరుదైన
శక్తిని నీలో వుంచుకుని, అనామకుడిగా ఈ
అరణ్యం మధ్యలో- వున్నావెందుకు?” అని
అడిగాడు.

ధ్వని భారంగా నిట్టూర్చి, “నా ఈ వికార
రూపంతో, నలుగురిలో వుండి అవమానాలు