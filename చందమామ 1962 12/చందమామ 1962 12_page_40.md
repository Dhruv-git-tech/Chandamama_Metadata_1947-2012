కలిగింది. అంచేత కత్తి ఒకటి తెప్పించి
రైతు కిప్పించాడు.

రైతు కోడి తల కోసి రాజుగారి ముందు
పెడుతూ, “తమరు రాజ్యానికి తలలాటి
వారు గనక ఈ కోడి తల మీ వంతు,”
ఆన్నాడు. తరవాత కోడి వీపు కోసి, “ఇది
రాణీ గారిది. ఎందుచేతనంటే సంసార
భారమంతా ఆమెగారి వీపే మోస్తుంది,”
ఆన్నాడు. తరవాత కోడి కాళ్ళు రెండూ
కోసి, “ఇవి మీ కుమాళ్ళవి. ఎంచేతనంటే
వారు తమ అడుగు జాడల్లో నడవపలిసిన
వాళ్ళు,” అన్నాడు. ఆ తరవాత కోడి
రెక్కలు రెండూ కోసి, “ఇవి అమ్మాయి

గార్లవి. ఎందుకంటే వారు ఏ నాటికైనా
రెక్కలు కట్టుకుని ఎగిరి పోవలిసిన వారే.
ఇంక మిగిలిన కోడి ఉంది చూశారూ, అది
నాది. ఎందుకంటే నే నివాళ తమకు
ఆతిథిని,” అన్నాడు.

రైతు తెలివి తేటలకు మెచ్చుకుని రాజు
వాడికి తగినంత ధన మిచ్చి ఇంటికి
పంపేశాడు. ఈ సంగతి ఊరంతా పాకిక్కింది.
ఆ ఊళ్ళోనే ఒక లోథి ఉన్నాడు. లోథికి
ఆశ హెచ్చు అంటారు. ఈ లోథికి ఆశ
హెచ్చేగాని తెలివితేటలు తక్కువ. రైతు
లాగే తానుకూడా అదే పని చేసి రాజుగారి
వద్ద ధనం పాందాలని ఆశ పుట్టుకొచ్చింది.