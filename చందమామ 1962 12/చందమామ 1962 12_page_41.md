వెంటనే ఆ లోభి ఏం చేశాడూ? ఒకటి కాదు, ఐదు కోళ్ళను ఒక బుట్టలో పెట్టుకుని రాజుగారి దర్శనానికి వెళ్ళాడు.

వాణ్ణి చూడగానే రాజుగారికి వాడి దురాశ తెలిసి పోయింది. ఆయన నవ్వుతూ, “ఏమయ్యా, మేము ఆరుగుర మున్నాంగదా, అయిదు కోళ్ళు ఎలా పంచుకోమూ? వాటిని కొయ్యకుండా ఎలా పంచుతావోపంచు,” అన్నాడు.

“అరెరె, మరో కోడినికూడా తెస్తే సరి పోయేది!” అని లోభి విచారించాడుగాని కోళ్ళను పంచటం చేతగాక గుడ్లు మిటక రించాడు.

అప్పుడు రాజుగారు ఆ లోభితో, “నువు పంచలేవు. అందుకు తగినవాడు రైతే. అతనెలా పంచుతాడో చూద్దాం,” అంటూ రైతు కోసం కబురు పెట్టాడు.

రైతు వచ్చి పరిష్కరించవలిసిన సమస్య ఏమిటో రాజుగారి ద్వారా తెలుసుకుని ఇలా

ఆన్నాడు. “ఈ ఐదు కోళ్ళను ఎలా పంచితే బాగుంటుందో నేను చెబుతాను. తమరికి, రాబీగారికీ కలిపి ఒక కోడి; మీరిద్దరూ అదీ కలిసి ముగ్గురవుతారు. మీ ఇద్దర రబ్బాయిలకూ ఒక కోడి, ఆ ఇద్దరూ అదీ కలిసి ముగ్గురవుతారు. అదే విధంగా మీ ఇద్దరు అమ్మాయిలకూ ఒక కోడి నిస్తే వారూ అదీ కలిసి ముగ్గురవుతారు. పోతే ఇంకా రెండు కోళ్ళు మిగిలాయి. అవీ నేనూ కలిసి ముగ్గురమవుతాము, అందుచేత అవి నావి!”

ఈ పంపకం చూసి లోభి నిర్ఘాంత పోయాడు, రాజుగారు లోభి చూస్తుండగానే రైతుకు ఆ రెండు కోళ్ళతోబాటు బోలెడంత డబ్బు కూడా ఇచ్చి, లోభికి మాత్రం ఎర్ర ఏగాని అవ్వకుండా ఇంటికి పంపేశాడు.

“ఆందుకే మనవాళ్ళు తెలివొకరి సామ్మా అన్నారు,” అన్నాడు తాతయ్య. చిన్నబ్బాయి తప్ప అంతా గౌల్లున నవ్వారు.

(ఆర్. బయపరెడ్డి కథ ఆధారంగా)