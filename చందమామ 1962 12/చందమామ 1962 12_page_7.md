పంచాసనమును కాంచిన
ప్రాణభయం బొందు గజము
ఉక్కడగి షడానను కడ
క్రుక్కిన పేనై యుండదె!

షణ్ముఖుపై దేవేంద్రుడు
సప్త మాతృకలను పంపె,
భీకరముగ వా రాతని
పైకి. దూకి చెలరేగిరి.

ఆ కుమారవరుని భీక
రాకారము కనిసంతట
మాతలు గజగజ లాడిరి,
మమ్ము కావుమని వేడిరి.
అంద్రుండపుడు చేయి వీచి
హెచ్చరించె తన సేనల;
షణ్ముఖుపై ఉప్పెన వలె
సైన్యమెల్ల చెలరేగెను!

అప్పుడా కుమారవరుని
ఆర్మొగముల పెనుమంటలు

బయల్వెడలి దేవతలను
భస్మముచేయ దొడంగెను.
అమరులు భయమందినారు,
ఆయుధముల విడిచినారు,
శరణు శరణని కుమార
స్వామికి ప్రణమిల్లినారు.
అంద్రుండపు డోర్వక కను
లెఱ్జు చేసి బలిమికొలది
వహ్నాసుతునిపై మండెడు
వజ్రాయుధ మెత్తి వైచె.
వహ్నాసుతుని కుడిప్రక్కన
వజ్రము ఇనుమంత తగిలే;
అందుండి విశాఖు డనెడు
అమితబలుం డుదయించెను.
ఆతని గని దేవేంద్రుడు
అమితభయము చెందినాడు ;
హయమునెక్కి బ్రహ్మకడకు
రయమున పరుగెత్తినాడు.