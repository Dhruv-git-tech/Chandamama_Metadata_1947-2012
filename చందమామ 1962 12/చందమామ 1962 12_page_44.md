రాజుగారు ఆది చూసి, “నీ కేమైనా పిచ్చా ఏమిటి? పశువులాగా ఎండు గడ్డి తెంటున్నాపు!” అని అడిగాడు.

“విచ్చి కాదు, మహారాజా. తమ పంక్తిని మరెవరూ లేకపోవటం భావ్యంగా ఉండదని ఆలా చేస్తున్నాను,” అన్నాడు సభాపతి.

రాజుకు ఈ మాట చురుకుక్కన తగిలింది. ఆయన తన ముందున్న పళ్ళలో ఒకటి తీసి సభాపతి కిచ్చాడు. సభాపతి ఆ పండు ఒలుస్తూ, “నాది ఒక్క మనవి. తమరు ఆంగీకరిస్తే మనవి చేస్తాను,” అన్నాడు.

“ఏమిటది?” అని రాజు అధిగాడు.

“రాత్రి బోజనం చేసేలోపల తమరు కాస్సేపు నిద్రపోవాలి,” అన్నాడు సభాపతి.

“నే నెలాగూ చిన్న కునుకు తీద్దామనే అనుకుంటున్నాను. అందుచేత నీ కోరిక తీర్చటం ఏమంత కష్టం కాదు,” అన్నాడు రాజు.

ప్రయాణపు బడలికా, భుక్తాయాసమూ తోడు కావటం చేత రాజుగారు ఒక గదిలో పడుకుని నిద్రపోయాడు. ఆయన నిద్రించే సమయంలో సభాపతి రాజుగారి కాళ్ళూ చేతులూ గట్టిగా బంధించమని సామంతుడి నౌకర్లకు చెప్పాడు. తన నౌకర్లు ఈ పని

చేసేటప్పుడు సామంతుడు అక్కడ లేకుండా వెళ్ళిపోయాడు.

కాస్సేపటికి రాజుగారు నిద్రలేచి తాను బంధితుడై ఉన్నట్టు గ్రహించాడు. ఆయనకు ఆకలి కూడా దహించుకు పోతున్నది.

ఆయన నిద్రలేచినట్టు తెలియగానే సభాపతి పంటవాళ్ళ చేత రకరకాల కూరలూ, పిండి వంటలూ, పాయసాలూ, వెన్నా, నెయ్యించిన చిన్న మొత్తాలలో తెప్పించి తన ముందు పెట్టుకుని కూచున్నాడు. వాటిని చూస్తుంటేనూ, వాటి వాసన తగులు తూంటేనూ రాజుగారి ఆకలి మరింత అవుతున్నది.