ఆచారికి పాతిక రూపాయలు ముట్టి జెప్పారు.

వ్యవసాయదారులు ఏ విధంగా కష్టపడేది ఆచారికి ఇప్పుడిప్పుడే బోధపడ సాగింది సాయంగా ఉన్నవాళ్ళకే ఇంత కష్టంగా ఉంటే, పనిచేసే రైతుల కింకా ఎంత కష్టమో ఆచారి ఊహించుకున్నాడు.

సంక్రాంతి పండుగ ముందు నూర్పులు జరిగినప్పుడు, ఒక పదిరోజులపాటు ఆచారి మళ్లీ వెంకయ్యగారి పాలానికి కాపు వెళ్ళవలసి వచ్చింది. కళ్ళంలో గింజలు దొంగతనం జరగకుండా చూడాలి.

ఒకనాటిరాత్రి ఎవరో దొంగలు పాలంలో ప్రవేశించి, కళ్ళంలో పనల ఆడుగునుంచి నాలుగు బస్తాల ధాన్యం తీసేశారు. వారి జాడ తెలిసి పాలేర్లూ, రైతులూ వారిపై దాడిచేశారు. దొంగలు బస్తాలు వదిలి పారిపోయారు.

నిజంగా వాళ్లు దొంగలు కారు, ఆచారిని భయపెట్టడానికి రామం నియమించిన మనుషులే వాళ్ళు.

బళ్ళు ధాన్యంతో ఇల్లు చేరాయి. ఆచారే దగ్గిర ఉండి ధాన్యాన్ని గాదెలలో పోయిస్తున్నాడు. రామం అతనితో, ''ఒరే, ఆచారీ! ఎలా ఉందిరా వ్యవసాయం? కిందలేడు నువ్వేమన్నావో గుర్తుందా? '' అన్నాడు.

''ఏదో బళ్ళతో ధాన్యం మీ ఇంటికి చేరటం చూశాను గాని, ఈ సాధక బాధకాలు ఇన్ని ఉన్నాయనుకోలేదురా. నీ ధర్మమా అని నాకు కొంత కష్టపడి పని చెయ్యటం అలవాటయింది,'' అన్నాడు ఆచారి.

రామం నవ్వుతూ, ''దూరపు కొండలు నునుపురా! ఎంత కష్టపడితే ఇలా సుఖపడుతున్నామో నీకు అర్థమయింది ఈనాటికి!'' అన్నాడు.

ఆచారి ఊళ్ళో ఉన్న అందరు మోతు బరులకూ వ్యవసాయం లో సహాయ పడుతూ, తన పాట్టపోసుకోవటం నేర్చుకుని, తన కాళ్ళ మీద తాను నిలబడే స్థితికి వచ్చాడు.