అతని మాటలు ప్రజలు నమ్మారు.
ఎందుకంటే గోరీలు చక్కగా వెల్లవేసి
ఉన్నాయి. వాటిమీద తులసిమొక్కలూ,
దీపారాధనా ఉన్నాయి. అవి నిజంగా
రాజవంశం వారివి కాకపోతే ఈ మనిషి
వాటిపట్ల అంత భక్తిశ్రద్ధలు ఎందుకు
చూపుతాడు ?

ఊరి ప్రజలు కూడా ఆ గోరీల పట్ల శ్రద్ధాసక్తులు కనబరచి, దేవాలయానికి వచ్చినట్టుగా వచ్చి, గోరీల దీపారాధనకు చేతనైనంతలో నూనే, డబ్బులూ ఇయ్య సాగారు. వారిలో కొందరు భక్తితో గోరీలకు ప్రదక్షణలు చేసి, కోరికలు కోరసాగారు.

గోరీలకు మొక్కుకుని, ప్రదక్షణలు చేసినవారి కోరికలు తీరుతున్నాయని విద్యావంతుడు వచ్చే జనంలో చల్లగా ప్రచారం చేశాడు.

త్వరలోనే ఆ గోరీలు గొప్ప యాత్ర స్థలం అయాయి.

ఈ సమాచారం క్రమంగా రాజుగారి దాకా వెళ్ళింది. ఆ గోరీలు నిజంగా రాజ వంశానికి చెందినవో, కావో, రాజవంశానికి చెందినవే అయితే ఇంతకాలమూ ఎలా మరుగునపడిపోయాయో విచారించి తెలియపరచమని రాజుగారు మంత్రికి ఉత్తరువు ఇచ్చాడు.

మంత్రిగారు గోరీలను పరిశీలించి
రమ్మని పరిశోధకులను పంపాడు. వాళ్ళు
వచ్చి గోరీల మీద రెండు పేర్లు చెక్కి
ఉన్న సంగతి తెలుసుకున్నారు. అవిగాక
అక్కడక్కడ ఏవో చిహ్నాలు కూడా చెక్కి
ఉన్నాయి.

ఆ వివరాల వల్ల వెంటనే ఏమీ తేల
లేదు. రాజుగారు తమ వంశవృక్షం వివ
రాలు తెప్పించి పరిశీలింప జేశాడు.

పధ్నాలుగు తరాల క్రితం ఆ గోరీల
మీది పేర్లు గల భార్యాభర్తలు దేశాన్ని
పాలించినట్టు స్పష్టమయింది. గోరీల మీద
ఉండిన చిహ్నాలు కూడా ఆనాటి రాజ
వంశపు చిహ్నలే !