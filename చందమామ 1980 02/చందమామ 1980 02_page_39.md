దురాశాపరులు

సుబ్బయ్యశెట్టి చిల్లరకొట్టు వ్యాపారంతో బాటు, మేకలను కూడా పెంచేవాడు. అతని భార్యకు సగల పిచ్చి, చీరల పిచ్చినూ. ఆవిడ కోసం మేకలు అమ్మగా వచ్చిన డబ్బు మాత్రమే శెట్టి ఉపయోగించేవాడు.

ఇలా ఉండగా ఏదో పండగ దగ్గిర పడింది. శెట్టి భార్యకు చీర కొనవలసి వచ్చింది.

శెట్టి ఒక మేకను అమ్మటానికి పారు గూరు సంతకు తీసుకువెళ్ళాడు. అతను డబ్బు వ్యవహారాలో ఇతరులను ఏమాత్రం నమ్మడు.

సంతరోజు అనుకోకుండా పెద్దవర్షం పడడం వల్ల జనం పలచగా ఉన్నారు. క్రయవిక్రయాలు మందంగా ఉన్నాయి. శెట్టి మేకకు పదిరూకల ధర కూడా పలక లేదు. ఇరవైకి తక్కువైతే అమ్మే ఉద్దేశం లేక, చీకటిపడినదాకా మంచిబేరం కోసం ఎదురుచూసి, చివరకు మేకను తీసుకుని నిరుత్సాహంగా ఇంటికి తిరుగుప్రయాణ మయాడు శెట్టి.

అంతా కొండదారి. ఊరి దగ్గిర కొండ మలుపులో గుహ ఉన్నది. అందులో దయ్యాలుంటాయని చెప్పుకునేవారు. ఆ పరిసరాలకు చేరేసరికి శెట్టికి గుండె దడ పట్టుకున్నది. అసలే చీకటి గాథాంధకారం!

శెట్టి గబగబా అడుగులు వేస్తూ ఆ మలుపు తిరగబోతూండగా, ''ఎవరు వారు? చీకటిపడి ఈవైపు రావడానికి ఎంత ధైర్యం!'' అన్న మాటలు భయంకరంగా వినిపించాయి.

శెట్టి గజగజలాడిపోతూ, ''నేను సుబ్బయ్యశెట్టిని! అమ్ముడుపోని మేకను ఇంటికి తోలుకుపోతున్నాను. ఆలస్య