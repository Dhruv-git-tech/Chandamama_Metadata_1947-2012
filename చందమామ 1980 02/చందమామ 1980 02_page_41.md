హెచ్చుధర ఇచ్చి మేకలను కొన్నారు.
చికటి పడేసరికి ఒకరికి తెలియకుండా
ఒకరు దయ్యపుగుహలోకి తమ మేకలన్నీ
తోలేసి, వచ్చేశారు. తన భార్య బాధపడ
లేక, శెట్టి కూడా మరో పదిమేకలను
గుహలోకి తోలి ఇంటికి వచ్చాడు.

తూర్పు తెల్లవారుతూండగా పాతిక
మంది జనం గుహ బయట పోగుపడ్డారు.
కాని ఎవరికీ మేకల ఖరీదు అందలేదు.
కనీసం దయ్యం కంఠమైనా వారికి
వినిపించలేదు.

తెల్లగా తెల్లవారిపోయింది.

అందరూ ధైర్యం చేసి గుహలోకి
వెళ్ళారు. గుహలో ఒక్కమేక కూడా
లేదు. కాని గుహ మధ్య బండ మీద ఒక
కాగితం ఉన్నది. దాని మీద చిన్నరాయి
బరువుపెట్టి ఉన్నది. ఆ కాగితం మీద
ఇలా రాసి ఉన్నది:

“ఈ ఉత్తరం రాస్తున్నది దయ్యం కాదు, మీ లాటి మనిషే! పని కోసం మాసం రోజులుగా మీ చుట్టూ తిరిగిన శేషయ్యను

నేను! మా నాన్న పోయాడు. ఇంట్లో
ఉన్నదంతా కలిసి వందరూకలు. అవి
తీసుకుని నేను మీ ఊరు పచ్చి మిమ్మల్ని
పని అడిగితే, ' కొత్తవాడివి, నిన్ను నమ్మి
పని ఎలా ఇస్తాం?' అన్నారు. ఉన్న
డబ్బు సగం ఖర్చయింది. ఇంకో ఊరు
పోదామని సాయంకాలం ఈ దయ్యం
గుహలో పడుకున్నాను. మేకను తోలుకు
వస్తున్న శెట్టిని చూశాక నాకీ ఊహ
కలిగింది. మనిషిని నమ్మలేని మీరు
దయ్యాన్ని నమ్మారు! లేని దయ్యం నాకు
ఎంతో మేలు చేసింది. పని చేస్తానని
వచ్చినవాడికి పైస కూడా విడవని మీరు,
తేరగా డబ్బు వస్తుందనగానే, కట్టకట్టుకు
వచ్చి పడ్డారు. మీ మేకల్ని అమ్మిన
డబ్బుతో ఎక్కడైనా వ్యాపారం ప్రారం
థించి ఏడాది లోపల మీ రుణం తీర్చేస్తా
నన్న నమ్మకం నా కున్నది. అంతదాకా
ఓపిక పట్టండి.”

ఈ ఉత్తరం చదివించుకుని విన్న
వాళ్ళంతా నోళ్లు వెళ్లబెట్టారు.