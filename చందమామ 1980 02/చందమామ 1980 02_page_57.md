మనసులో నుంచి పోకుండా ఉన్నది.
ఆ ఇంద్రుణ్ణి అంతం చెయ్యి, '' అన్నాడు.

వృత్తుడు తండ్రి వద్ద సెలవు పుచ్చు కుని, క్రోధా వేశంతో గంధమాదన పర్వతం మీదికి వెళ్లి, గంగలో స్నానాలు చేస్తూ, దగ్ధచాప మీద ఉండి, అన్ని రకాల ఆహారమూ త్యజించి, యోగం అవలం బించి, మునులకు అద్భుతమనిపించే లాగా బ్రహ్మాను గురించి తపస్సు చేశాడు.

ఇంద్రుడికి దడపుట్టింది. తనకు చేత నైనది తపోభంగం చెయ్యటం. అందుకు గాను అతను అప్పరలను పంపాడు. వాళ్ళ చేష్టలు వృత్తుడి మీద పనిచెయ్య లేదు. వాళ్ళు విచారంగా ఇంద్రుడి వద్దకు తిరిగివెళ్ళి, వృత్తుడి తపస్సు చెడగొట్టటం తమ శక్తికి మించిన పని అని చెప్పారు.

చివరకు వృత్తుడి తపస్సుకు బ్రహ్మ సంతోషించి, ప్రత్యక్షమై, '' ఇంక నీ తపస్సు చాలించి, నీకు ఏం కావాలో అడుగు, '' అన్నాడు.

వృత్తుడు బ్రహ్మకు చేతులు జోడించి, ''దేవా, ఇదివరకే ఇంద్రపదవి సంపాదించి ఎంతో సంతోషించాను. ఇవాళ నీ దర్శన భాగ్యం లభించటం అంతకంటే ఎంతో ఎక్కువకదా! ధన్యుణ్ణి! నేను కోరిన వరం ఇయ్యదలిస్తే, లోహాలవల్ల గాని, కర్రలవల్ల గాని, ఎండిన, ఎండని వెదురు వస్తువులతో గాని, ఇతర ఆయుధాలచేత గాని నాకు చావు లేకుండా వరం ఇయ్యి. యుద్ధం సాగినకొద్దీ నా శక్తి పెరిగేటట్టు వరం ఇయ్యి.'' అన్నాడు.

బ్రహ్మ అతను కోరినవరం ఇచ్చి వెళ్లి పోయాడు.

వృత్తుడు పరమానందంతో తన తండ్రి వద్దకు తిరిగివెళ్ళి, జరిగినదంతా ఆయనకు చెప్పాడు.

'' నాయనా, నీకు శుభం! నీ అన్నను, విశ్వరూపుణ్ణి, అకారణంగా చంపి, బ్రహ్మ హత్యాపాతకం మెడకు చుట్టుకున్న ఆ ఇంద్రుణ్ణి ఇప్పుడు నిర్భయంగా చంపెయ్యి.'' అన్నాడు త్వష్ట.