జిల్లాదు

ఒక నగరంలో ఒక విద్యావంతుడు ఉండే వాడు. అతను గర్భదరిద్రుడు. ఆందుచేత అతను ఎలాగైనా రాజుగారి కొలువులో చిన్న ఉద్యోగం సంపాదించటానికి ఎన్నో ప్రయత్నాలు చేశాడు. అయితే అతనికి రాజదర్శనం కాలేదు సరేకదా, రాజుగారి దివాణంలో పనిచేసే ఉద్యోగుల ఆశ్రయం కూడా దొరకలేదు.

కాని తాను ఎలాగైనా బతకాలి. కూటి కొరకు కోటివిద్య లన్నారు. ఆ కోటిలో ఏదో ఒకటి ఎన్నుకుంటే తప్ప అతనికి పొట్టగడవదు.

ఒక రోజు అతను ఊరికి దూరంగానూ, ఆడవికి దగ్గరగానూ రెండు గోరీలు ఉండటం గమనించాడు. వాటి చుట్టూ పుట్టలూ, పొదలూ పెరిగి ఉన్నాయి. ఆ గోరీలను చూడగానే విద్యావంతుడికి ఒక ఆలోచన వచ్చింది. అతను శ్రమపడి గోరీల చుట్టూ పెరిగి ఉన్న పొదలను కొట్టేసి, చుట్టూ ఉన్న ప్రదేశం చదును చేసి, ముగ్గులు పెట్టి, గోరీల మీద తులసి మొక్కలు తెచ్చిపెట్టి. గోరీలను రోజూ పూలతో ఆలంకరించి, పూజిస్తూ రాసాగాడు.

ఊరి ప్రజలు ఊరి బయట దేవాల యానికి వచ్చినప్పడూ, అరణ్యమార్గాన పారుగూరికి పోయేటప్పడూ ఈ గోరీలను చూసి, ఆశ్చర్యపడి ఆగి, అక్కడే కుటీరం వేసుకుని నివసిస్తున్న విద్యావంతుణ్ణి అడిగారు.

“ఇవి రాజుగారి పూర్వీకుల గోరీలు. శిథిలావస్థలో ఉండిన వీటిని చూసి, రాజ వంశం మీది గౌరవం కొద్దీ వీటిని పునరుద్ద రించి, వీటి పోషణ చూస్తున్నాను. వీటికి పూజా పున స్మారాలు చేస్తున్నాను,” అన్నాడు విద్యావంతుడు.