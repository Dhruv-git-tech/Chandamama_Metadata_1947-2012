అతను మళ్ళీ బతకకుండా అతని తల కాయలు చెక్కెయియ్యి.'' అన్నాడు.

దానికి వడ్డంగి, ''అదేమిటి? ఇతను వజ్రాయుధం దేబ్బతో చనిపోయాడు. చచ్చినవాణ్ణి వధించి పాపం కట్టుకోనా? నువు నిష్కారణంగా ఈ మునిని ఎందుకు చంపావో నాకైతే తెలీదు. అయినా చచ్చి పోయిన వాడి తల నరకవలసిన పని ఏమిటి? ఇంతకూ ఇతనంటే నీకెందుకు భయం?'' అని అడిగాడు.

''ఇతను గొప్ప ముని అయితేనేంగాక, నాకు శత్రువు! శత్రువును చంపటం విధి గనక చంపాను. చచ్చిపోయి కూడా బతికి ఉన్నట్టే కనబడ్డాడు. ఆగ్నిశేషమూ, ఋణశేషమూ, శత్రు శేషమూ ఉండ నియ్యరాదుగదా!'' అన్నాడు ఇంద్రుడు.

''నిరపరాధీ, బ్రహ్మతేజస్సుగలవాడూ అయిన ఇతన్ని చంపినందుకు నీకు బ్రహ్మహత్యాదోష భయంలేదా?'' అని వడ్డంగి అడిగాడు.

''నాకు శత్రుశేషం అంటే ఉన్న భయం బ్రహ్మహత్యాపాపం అంటే లేదు. అ పాపాన్ని ఎలాగైనా పొగొట్టుకోవచ్చు కాని శత్రుశేషానికి ప్రాయశ్చిత్తం లేదు గదా! అందుచేత శత్రునిర్మూలనకు ఏ పాపమైనా చెయ్యవచ్చు.'' అన్నాడు ఇంద్రుడు.

''ఇటువంటి పాపిష్ఠి కార్యానికి నిన్ను లోభం పురిగొల్పిందేమో, నన్ను పురి కొల్పే లోభం ఏదీలేదే, నేనెందుకు యిలాంటి పాపం చెయ్యాలి?'' అని వడ్డంగి అడిగాడు.

''నువు అలా అనేటట్టుంటే, ఇక నుంచి నీకు యజ్ఞంలో భాగం ఇప్పిస్తాను. యజ్ఞంలో బలి చేసే పశువు తల ఇక నుంచి నిదే!'' అన్నాడు ఇంద్రుడు.

అ మాట మీద వడ్డంగి తన గొడ్డలితో విశ్వరూపడి తలలు నరికాడు. చిత్రంగా అతలలు నేల మీద పడేటప్పుడు, ఒక్కొక్క తలనుంచి ఒక్కొక్క రకం పక్కులు అనేక వేల సంఖ్యలో బయటికి