యిక్కడ కూర్చుని, నాతోబాటు తపస్సు చెయ్యి," అన్నాడు.

ఇద్దరికీ కొంత వాగ్వాదం జరిగింది. ఆ బోయవాడు మామూలు బోయవాడు కాదనీ, ఎవరో మహాత్ముడయి వుంటాడనీ గ్రహించి, పరశురాముడు అతని కాళ్ళ మీద పడ్డాడు.

శివుడు చాలా సంతోషించి, పరశు రాముణ్ణి లేవనెత్తి, "నాయనా, నువ్వింకా చిన్నవాడివి. రౌద్రాస్త్రాన్ని భరించే శక్తి నీ కింకా లేదు. అందుచేత కొంతకాలం తీర్థయాత్రలు చేసిరా," అని అంతర్ధాన మయాడు.

దానిమీదట పరశురాముడు తపస్సు తాత్కాలికంగా కట్టిపెట్టి, తీర్థయాత్రలు చేసి, తిరిగి వచ్చి, మళ్ళీ తపస్సు ప్రారంభించాడు.

ఇలా ఉండగా, ఇంద్రుడు దేవతలను వెంటబెట్టుకుని శివుడి వద్దకు వచ్చి, "దేవా, దానవులు మానగరాన్ని నాశనం చేస్తున్నారు. నువేమమ్మల్ని కాపాడాలి," అని వేడుకున్నాడు.

శివుడు మహోదరుడు అనే వాణ్ణి పిలిచి, పరశురాముణ్ణి తీసుకురమ్మ న్నాడు. శివుడి పిలుపు విని పరశురాముడు శీఘ్రంగా వచ్చాడు.

"రామా, ఇంద్రుడి నగరాన్ని దాన వులు నాశనం చేస్తున్నారట. నువు వెళ్ళి, దానవులను వెళ్ళగొట్టిరా," అన్నాడు శివుడు.