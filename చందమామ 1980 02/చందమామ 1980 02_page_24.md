## కొత్తేదయ్యగం - పొలేదయ్యం

ఒక ఊళ్లో ఒక రైతు ఉండేవాడు. పాలం పనులకూ, బండిలాగటానికి అతని వద్ద రెండు ఎడ్లు ఉండేవి. వాటిలో ఒకటి చనిపోయింది. దానికి బదులుగా మరొక ఎద్దును కొనుక్కురావటానికి రైతు, తన కొడుకును వెంటబెట్టుకుని ప్రయాణ మయాడు. దారిలో తినటానికి రైతు భార్య వాళ్ళ కోసం మూడు సజ్జరొట్టెలు కాల్చి, మూటగట్టి ఇచ్చింది.

తండ్రి కొడుకులు సంతకు వెళ్ళి వెతకగా, వెతకగా ఒక ఎద్దు దొరికింది. బేరం కుదుర్చుకుని ఆ ఎద్దును కొని తిరిగి వస్తూ, దారిలో ఒక దిగుడు బావి కన బడితే అక్కడ రొట్టెలు తినటానికి తండ్రి కొడుకులు మెట్లు దిగి, కాళ్లూ, చేతులూ కడుకున్నారు.

రైతు కొడుకు మూట విప్పి, మూడు రొట్టెలుండటం చూసి, ''నాన్నా, నాకు

ఆకలిగాలేదు. నీకు రెండూ, నాకు ఒకటి!'' అన్నాడు.

ఆ దిగుడు బావిలో మూడు దయ్యాలు కాపరం ఉంటున్నాయి. రైతు కొడుకు అన్న మాటకు అవి హడలిపోయి, పైకి వచ్చి, ''బాబ్బాబు, మమ్మల్ని తినకండి. మీరు ఏం పనిచెబితే అది చేస్తాం!'' అన్నాయి తండ్రి, కొడుకులతో.

రైతు అవి దయ్యాలనీ, తమను చూసి భయపడ్డాయనీ గ్రహించి, ''మా వెంట వచ్చి, మేం చెప్పిన పనులన్నీ చేస్తే, మిమ్మల్ని తినం,'' అన్నాడు.

''మీరు ఏంచెయ్యమంటే అది చేస్తాం,'' అన్నాయి దయ్యాలు విధేయతగా.

రైతూ, అతని కొడుకూ కొత్త ఎద్దుతో బాటు దయ్యాలను కూడా ఇంటికి తెచ్చి, వాటిచేత అడ్డమైన చాకరీ చేయించుకో సాగారు.