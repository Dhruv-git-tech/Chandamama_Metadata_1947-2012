నలుగురూ అటుకేసి వెళ్ళారు. ఖజా నాకు పెద్దతాళం వేసివుంది. కాని దాన్ని మొదటి దొంగ క్షణంలో ఊడదీశాడు. దొంగలు లోపల ప్రవేశించారు.

ఈ సమయంలో రాజు వాళ్ళకు తెలియకుండా వెళ్ళిపోయి తన భటులను పంపాడు. గజదొంగలు ముగ్గురూ సొత్తుతో సహా పట్టుబడ్డారు.

మర్నాడు వారిని విచారణకు దర్పారుకు తెచ్చారు. సింహాసనం మీద కూర్చున్న రాజును చూస్తూనే మూడో దొంగ తన తోటివాళ్ళతో, ''ఈయనే నిన్న మనతో దొంగతనానికి వచ్చిన కొత్త మనిషి!'' అని చెప్పాడు.

విచారణ అంతా అయిపోగానే రాజు తనకుడిచేతిబాటునవేలు కిందలితిప్పాడు. గజదొంగలకు మరణశిక్ష విధించబడింది.

మర్నాడు ఉదయం వారిని ఉరికంబం వద్దకు తీసుకుపోయారు. అధికారి, ''చెప్పండి! మీ ఆఖరు కోరిక ఏమిటి?'' అని దొంగలను అడిగాడు.

''రాజుగారిని ఒక ప్రశ్న ఆడగాలి. అదే మా ఆఖరు కోరిక!'' అన్నారు దొంగలు.

ఆధికారి యీ సంగతి చెప్పగానే రాజుగారు వచ్చాడు.

''మీరు నన్నడగగోరే ప్రశ్న ఏమిటి?'' అన్నాడాయన.

''మరేంలేదు, మహాప్రభూ! మా శక్తులు మీకు ప్రదర్శించాం. మీ శక్తులను గురించి మాకు రెండు విషయాలు చెప్పారు. ఆందులో ఒకటే ప్రదర్శించారు. రెండవది కూడా చూసి సంతోషించాలని మా కోరిక!'' అన్నాడు మూడో దొంగ.

రాజు చిరునవ్వు నవ్వి తన చూపుడు వేలు పైకెత్తాడు. వెంటనే రాజభటులు వచ్చి గజదొంగల కట్లు విప్పేసి, ఉరి కంబం నుంచి దించేశారు.

తరువాత ఆ గజదొంగలు దొంగతనాలు చేయటం మాని రాజు దగ్గిరే కొలువుంటూ, రాజుగారి పట్ల ఎంతో భక్తిగా కాలం గడిపారు.