# అత్యాశ

ఒక రోజు శెట్టి సంతకు బయలుదేరుతూంటే, కూలి చేసుకు బతికే రంగదాను ఎదురు వచ్చాడు. ఆ రోజు శెట్టికి సంతలో చాలా లాభం వచ్చింది. రంగదాను ఎదురు పడటం చేతనే లాభం వచ్చిందన్న సంతోషంతో శెట్టి రంగదాసుకు కొంత డబ్బిచ్చాడు.

ఆ సంగతి గ్రహించి రంగదాను రోజూ శెట్టికి ఎదురు వచ్చేవాడు. రోజూ శెట్టికి అంతో ఇంతో లాభం వచ్చేది. శెట్టి రంగదాసుకు కొంత డబ్బు ఇచ్చేవాడు.

నిజంగానే తన మూలాన శెట్టి లాభ పడుతున్నాడనుకుని, రంగదాసుకు దురాశ పుట్టింది. ఒకనాడు వాడు శెట్టికి ఎదురు వెళ్ళలేదు. ఆ రోజే శెట్టికి లాభం రాలేదు.

“ ఇవాళ ఎదురు రాలేదేం ? ” అని శెట్టి అడిగాడు.

“ నా వల్ల మీరు రోజూ లాభం పొందుతున్నారు. మీ లాభంలో సగం వాటా ఇస్తానని మునసబుగారి దగ్గిర ఒప్పందం చేసుకుంటేనే ఎదురు వస్తాను, ” అన్నాడు రంగదాసు.

శెట్టి సరేనని, వాడు కోరినట్టే చేశాడు.

ఒకనాడు అకస్మాత్తుగా వర్షం వచ్చి, శెట్టి సరుకంతా తడిసిపోయి చాలా నష్టం వచ్చింది. శెట్టి మునసబు దగ్గిరికి వెళ్ళి, తనకు నష్టం వచ్చిందనీ, అందులో సగం రంగదాను అచ్చు కోవాలని అన్నాడు. విధిలేక రంగదాను అచ్చుకున్నాడు! —గండ్రేటి పెంటయ్య