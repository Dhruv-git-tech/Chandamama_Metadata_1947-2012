“దేవా, నీకు మాత్రం తెలియదా? దానవులు బలవంతులు. వాళ్ళను నేను ఎలా జయించను?” అని రాముడు శివుణ్ణి అడిగాడు.

అప్పుడు శివుడు పరశువును (గండ్ర గొడ్డలిని) రాముడికి ఇచ్చి, అతనిలో తన తేజస్సు ప్రవేశపెట్టాడు.

రాముడు ఇప్పుడు పరశురాముడై, ఇంద్రుడి నగరానికి వెళ్ళి, అక్కడ ఉన్న దానవులను తరిమికొట్టి, నగరాన్ని దేవతల పరంచేసి, తిరిగివచ్చి, యధా ప్రకారం తపస్సు కొనసాగించాడు.

శివుడు ఇతని భక్తికీ, దీక్షకూ మెచ్చి, ఇతనికి భార్గవాస్తాన్ని ప్రసాదించాడు.

పరశురాముడు హిమాలయం నుంచి కదలి, తన తల్లిదండ్రులను చూడటానికి బయలుదేరాడు. దారిలో ఒక పులి ఒక బ్రాహ్మణ బాలుడిపై పడబోతూ అతని కంటపడింది. బాలుణ్ణి రక్షించటానికి పరశురాముడు పులిని బ్రహ్మాస్త్రంతో కొట్టాడు. వెంటనే, దెబ్బతిని కిందపడిన

పులి కాస్తా ఒక గంధర్వుడి రూపం ధరించి, పరశురాముడికి నమస్కారం చేసి, తాను శాపవశాన పులి అయాననీ, తనకు శాపం తీరిపోయిందనీ చెప్పి, గంధర్వలో కానికి వెళ్లిపోయాడు.

పులి బారి నుంచి పరశురాముడు రక్షించిన కుర్రవాడి పేరు అకృతప్రణుడు. అతను శాంతుడు అనే మునికి కొడుకు. ఆ కుర్రవాడు తీర్థయాత్రలు చేస్తూ దారి తప్పి, నిర్జనప్రదేశంలో పులికి దొరికాడు. తనను కాపాడిన పరశురాముణ్ణి అకృత ప్రణుడు జీవితాంతం సేవించి, శిఘ్యుడూ, స్నేహితుడూ గా మసలుకున్నాడు.

అకృతప్రణుణ్ణి వెంటబెట్టుకుని పరశురాముడు వరసగా భృగుడి ఆశ్రమానికీ, ఔర్వుడి ఆశ్రమానికీ, ఋచీకుడి ఆశ్రమానికీ వెళ్ళి. అక్కడి వారందరికీ సంతోషం కలిగించి, తన తల్లిదండ్రులను చూడబోయాడు. అతను తన కధంతా వాళ్లకు చెప్పాడు.

—(ఇంకా వుంది)