బహుశా, ఈ కత్తి త్వరలోనే యీ జితకేత
రాజు తల నరకవచ్చు.'' అన్నాడు.

మర్రిచెట్టు మీది నుంచి కిందికి దూకిన
బోయవాడు దిక్కులు చూస్తూ, ''అయ్యా
యిక నా దారిన నేను పోవచ్చా?'' అని
అడిగాడు.

తలారి భల్లూకుడి సేవకుడైన ఆటవి
కుడు వాణ్ణి సమీపించి, ''ఒరే. నువ్వు
బోయవాడివి, నేను ఆటవికుణ్ణి. బతుకు
తెరువుకు మనిద్దరం చెట్టూపుట్టా పట్టుకు
తిరగవలసినవాళ్లమే. ఆందువల్ల నువ్వూ.
నాలాగే ఏ శక్తిమంతుణ్ణో ఆశయించి,
ఎందుకు బతగ్గూడదు ? ఈ చంద్రశిలా
నగరం రాజు జితకేతుడు యింకా ఆట్టే

కాలం సింహాసనం మీద వుండడని,
నా నమ్మకం. అప్పుడు గెలిచినవాళ్ళ
పక్షాన వున్న మనకు, రాజా స్థానంలో
మంచి నౌకరీలు దొరికే అవకాశం
వున్నది.'' అన్నాడు.

బోయవాడు ఆశగా ఆటవికుడి కేసి
చూస్తూ, '' ఆటవికన్నయ్యా, నువ్వేదో
చాలా చెప్పావు. బాగానే వున్నది.
దుర్మార్గుడూ, చేతగానివాడూ అయిన
ఈ జితకేతరాజును సింహాసనం మీది
నుంచి దింపగలిగిన బలవంతుడెవరు ?''
అని అడిగాడు.

ఆటవికుడు అప్పుడే సౌరంగమార్గం
లోకి దిగిపోతున్న కాళీవర్మను చూపిస్తూ,
'' ఆయన పేరు కాళీవర్మ. లోగడ రాజు
జితకేతుడు ఆయన్ను అవమానించటమే
గాక, దిరిసెనవనంలో తల నరికించేందు
కూడా ప్రయత్నించాడు. ఇప్పుడాయన,
ఆ రాజు మీద పగ దీర్చుకోబోతున్నాడు,''
అన్నాడు.

బోయవాడు. '' అన్నా, నేనూ, నీతో
పాటే!'' అంటూ ఎగిరి గంతేసి ఆటవికుణ్ణి
కావిలించుకున్నాడు.

సౌరంగమార్గం ప్రవేశించిన కాళీవర్మ,
మోకాటి నీటిలో కొంతదూరం నడిచి,
ముందుపోతున్నటైరాగులను హెచ్చరిస్తూ,
''ఒరే, ఆగండి!'' అంటూ కేకపెట్టాడు.