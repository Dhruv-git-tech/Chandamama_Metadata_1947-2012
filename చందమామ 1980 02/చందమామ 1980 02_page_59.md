నాలుగోధాంగ

ఒక దేశంలో ముగ్గురు గజదొంగ లుండే వారు. వారు రోజుకొక దొంగతనం చేసినా వారిని పట్టటం ఎవరికీ సాధ్యంకాలేదు. వాళ్ళ పేరు చెబితే ధనికులకు సింహ స్వప్నంగా ఉండేది. వాళ్ళను ఏ విధంగా నైనా పట్టాలనే ఉద్దేశంతో ఆ దేశపు రాజు ప్రతి రాత్రి తాను కూడా ఒక దొంగ లాగా వేషం వేసుకుని, నగరం నాలుగు మూలలూ తిరగసాగాడు.

ఈ విధంగా కొన్ని రాత్రులు తిరగగా, తిరగగా ఒక చికటిరాత్రి రాజుకు దొంగ లుండే స్థలం చికిక్కంది. రాజు అక్కడికి చేరుకునేసరికి ఆ దొంగలు ఆ రాత్రి తాము చేయదలచిన దొంగతనం గురించి ఆలోచిస్తున్నారు.

కొత్త దొంగను చూడగానే గజదొంగ లకు కొంత అనుమానం కలిగింది. వాళ్ళు రాజు కేసి కోపంగా చూస్తూ, ''ఎవరు

నీవు? ఇక్కడికి ఏం పనిమీద వచ్చావు? '' అని అడిగారు.

''నేనూ దొంగనే. ఈ ప్రాంతాల మీరు చాలా గొప్ప దొంగలని విని మీకు నా శక్తి ఎలాంటిదో చూపించ వచ్చాను,'' అన్నాడు రాజు.

దొంగలు నవ్వి. ''మా శక్తులను గురించి నీ కేమైనా తెలుసా?'' అని అడిగారు.

''తెలియదు. నేను యీ ప్రాంతాలకు కొత్తవాణ్ణిగదా, చెప్పండి, వింటాను!'' అన్నాడు రాజు.

''నేను ఎంత లావు తాళాన్నయినా పూచికపుడకతో తీయగలను,'' అన్నాడు మొదటి దొంగ.

''నేను భూమికి చెవి పెట్టి ఆలకించా నంటే డబ్బు ఎక్కడ ఉన్నదీ పసికట్ట గలను,'' అన్నాడు రెండో దొంగ.