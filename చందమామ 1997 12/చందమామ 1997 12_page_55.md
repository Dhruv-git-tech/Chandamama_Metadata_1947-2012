స్వాతంత్ర్య స్వర్ణోత్సవ సంవత్సర చందమామ కానుక!

## ప్రథమ స్వాతంత్ర్య సంగ్రామం

[తాము ఏమి చేయాలి? ఏమి చేయకూడదు? అని నిర్ణయించే అధికారం- వ్యాపారం కోసమని ఎక్కడి నుంచో వచ్చి, రాజ్యాలను ఆక్రమించుకుంటూన్న తెల్లవారికి లేదని భారతీయ ప్రజలు భావించసాగారు. మొదట మీరట్‌లోని సిపాయిలు తిరగబడి జయించి, ఆ తరవాత ఢిల్లీకి వెళ్ళి కంపెనీ అధికారులను తొలగించారు. ఈ విజయం వేలాది సిపాయిల తిరుగుబాటుకు స్ఫూర్తి నిచ్చింది. నానాసోబ్ నాయకత్వంలో కాన్పూరు సిపాయిలు తిరుగుబాటు జరిపి అక్కడి కోటను పట్టుకున్నారు. చావగా మిగిలిన తెల్లవారిని క్షేమంగా అలహాబాదుకు తరలించారు. -తరవాత]

ప్రశాంతమైన సూర్యోదయంవేళ ఝాన్సీ రాజభవనం సమీపంలోని విశాల మైదా నంలో ఒక యువకుడు గుర్రపు స్వారీ నేర్చుకుంటున్నాడు. ఆ యువకుడికన్నా కాస్త పెద్దవాడైన మరొక యువకుడు గుర్రాన్ని పట్టుకుని పరిగెత్తుతూ అతనికి సాయపడుతున్నాడు. కొంత దూరంలో నిలబడిన సంస్థానాధికారులు కొందరు వారికి ఉత్సాహం కలిగించే విధంగా హర్షధ్వానాలు చేస్తున్నారు. ఆ దారిన వెళుతూన్న సామాన్య ప్రజలు ఆ దృశ్యాన్ని చూసి ఆనందాళ్చర్యాలుపాందారు. గుర్రపు స్వారీ చేస్తున్న యువకుడు ఎవరా అని దగ్గరికి వెళ్ళి పరిశీలనగా చూసి పురుష వేషంలోవున్న తమ రాణి గుర్రపు స్వారీ నేర్చుకుంటున్నదని గ్రహించి మురిసి పోయారు. ఝాన్సీ రాణికి గుర్రపు స్వారీ నేర్చుతూన్న వాడు పూరీనుంచి వచ్చిన