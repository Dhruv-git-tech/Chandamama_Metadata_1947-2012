భేదవతి

చందనపురంలో రామదాసు, లక్ష్మమ్మ అనే పుణ్యదంపతులకు లేకలేక పుట్టింది ఒక ఆడపిల్ల. ఆనందంతో అది కిలకిల మంటూ నవ్వేనవ్వు, వేదపతనంలా వున్నదని తల్లిదండ్రులామెకు వేదవతి అని పేరు పెట్టారు.

ఒకసారి వేదవతి, తల్లివద్ద పాలుతా గుతూ తన గుప్పెటతో చీరను బలంగా పట్టుకున్నది. తల్లి ఎంత ప్రయత్నించినా, ఆ చీరను విడిపించుకోలేకపోయింది. రామదాసు వచ్చి తనూ ప్రయత్నించాడు కానీ పర్రున చిరిగిన తర్వాతే, చీర చిన్న దాని చేతుల్లోంచి బయటపడింది. ఖరీదైన చీరపాడైనందుకు తల్లి నొచ్చుకున్నది. కానీ మూడు నెలల పసిపాపను ఎవరేమన గలరు? సంగతి విన్నవారు మాత్రం, అంత చిన్నపిల్లచేతుల్లోఅంతపట్టుండడం విశేషమేనన్నారు.

మరొక మూడునెలల తర్వాత వేదవతి పాక్కుంటూ వెళ్ళి, ఒక బల్లను లాగింది. ఆ బల్ల మీద తాతల కాలం నుంచి వుంటున్న గాజుజాడీ ఒకటి నేల మీద పడి ముక్కలుముక్కలయింది. నగిషీలో పనితనానికి పేరుబడిన ఆ జాడీ పోయిందని రామదాసు బాధపడ్డాడు. పిల్లకేమీకాలే దని లక్ష్మమ్మ తృప్తిపడింది.

ఇలా వేదవతికి ఏడాది నిండేసరికి, ఇంట్లో ఎన్నో వస్తువులు పాడయ్యాయి. చిన్న పిల్లలుండే ఇంట్లో అలాగే జరుగుతుందని కొందరన్నారు. కానీ వేదవతిని ఏదో దుష్టశక్తి ఆవహించి వున్నదని మరికొందరంటే, రామదాసు నమ్మిహఠయోగి వద్దకు వెళ్ళాడు.

చందనవురానికి రెండూళ్ళవతల వుంటున్నాడు హఠయోగి. ఆయన అష్టసిద్ధులూ సాధించాడట. ఆయనకు తెలి