“ఈ విషయాన్ని సుశేముడికి ముందే తెలియజేయడం ఎలా?” అని అడిగాడు అశోకుడు.

“ఆ పనిని నేనే చేస్తాను. నగరం పాలి మేరలో ద్వారతోరణం ఏర్పాటు చేసి, చేతిలో పుష్పహారంతో సుశేముడికి స్వాగతం చెబుతాను. ఒకరిద్దరు పెద్దలు తప్ప నా చుట్టూ ఆయుధాలు ధరించిన సైనికులెవ్వరూ ఉండకూడదు. మేము యుద్ధానికి సిద్ధంగాలేమనీ, శాంతిమంత నాలకు కాచుకుని ఉన్నామనీ సుశేముడికి అర్థమవుతుంది. ఆయన దగ్గరికి రాగానే పుష్పహారంవేసి తమ ప్రతిపాదనను తెలియజేస్తాను,” అన్నాడు ప్రధానమంత్రి.

“మీ ధైర్యాన్నీ, వివేకాన్నీ అభినందిస్తు న్నాను. ప్రధానమంత్రీ! అయినా, తమ

ప్రాణాలకు ఆపద వాటిల్లుతుందేమోనని భయపడుతున్నాను,” అన్నాడు అశోకుడు.

“నేను చేయబోయే పని అపాయకరమై నదే. కాని, యువరాజు నన్ను చంపడం ద్వారా సాధించేదే మీ ఉండదు. అది ఆయన ప్రాణాలకే ముప్పు అవుతుంది. అయినా, మగధ సామ్రాజ్య రక్షణకూ, శాంతికీ నా ప్రాణాలర్పించడానికి సిద్ధంగా ఉన్నాను,” అన్నాడు ప్రధానమంత్రి.

“మీ రాజభక్తి శ్లాఘనీయమైనది. మీ సాహసం జయప్రదం కావాలని కాంక్షిస్తు న్నాను,” అన్నాడు అశోకుడు.

సుశేముడు నగరం శివార్లను సమీపించడానికి ముందే ఖల్లాటకుడు నగర ప్రవేశ ద్వారం దగ్గరికి చేరాడు. సుశేముడు దూరంగా కనిపించగానే చేతిలో పుష్పహారం పట్టుకుని నిలబడ్డాడు.

నగరాన్ని సమీపించే కొద్దీ సుశేముడిలో ఆగ్రహం పెల్లుబకసాగింది. “నేను రాజ భవనంలోకి ప్రవేశించి సింహాసనం అధి ష్ఠించేంతవరకు మార్గమధ్యంలో ఎవరు అడ్డుపడినా సరే హతమార్బండి!” అని సైనికులను హెచ్చరిస్తూ గుర్రంపై తుపా నులా ముందుకు రాసాగాడు.

సుశేముడు ద్వారాన్ని సమీపించగానే ప్రధానమంత్రి పుష్పమాలను పైకెత్తిస్వాగతం అన్నట్టు అతన్ని ఆపబోయాడు. సుశేముడు ఒక్కక్షణం ఆగాడు. కాని అంతలోనే, “దుర్మార్గుడా! నువ్వు ఇక్కడే ఉన్నావా?” అంటూ కత్తిదూశాడు.

“యువరాజా! ఆగండి...” అంటూ ప్రధానమంత్రి ఏదో చెప్పబోయాడు. కాని