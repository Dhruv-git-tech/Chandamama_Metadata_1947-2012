అ రాజ్యంలోని ప్రలోమగ్రామం ప్రకృతి సౌందర్యానికి పుట్టినిల్లని, అంతా చెప్పు కునేవారు. శతభోజుడు ఒకసారి తన పండితపరివారంతో ఆ గ్రామానికి వెళ్ళి, గ్రామం సమీపంలో గుడారాలు వేయించాడు. రాజుకూ, పరివారానికీ అన్ని సదుపా యాలూ చేసేందుకు గ్రామ ప్రముఖులం దరూ ముందుకు వచ్చారు.

ప్రలోమ గ్రామంలో పిట్టయ్య అనే మూర్ఖుడున్నాడు. ప్రపంచంలో తనకు తెలియనిది లేదని వాడు నమ్ముతాడు. వాడితో వాదన లెందుకులే అని, గ్రామం లోని పండితులు కూడా, వాడేమన్నా సహించి పూరుకునే వారు. దానితో పిట్టయ్యకు తనంతవాడు లేడన్న నమ్మకం బలపడింది.

పిట్టయ్యకు ప్రమీల అనే చెల్లెలుంది. చూడ్డానికి దేవలోకంనుంచి దిగివచ్చిన అప్పరసా అనిపిస్తుంది. ఆమెను పెళ్ళాడాలని గ్రామంలోని యువకులు చాలామంది కలలు కంటూండేవారు. వాళ్ళందరూ మంచిమాటలతో పిట్టయ్యను వశపరు చుకోవాలని, వాడిని ఆకాశానికెత్తేస్తూండే వారు. అందువల్లపిట్టయ్యకు గర్వంమరింత పెరిగింది.

శతభోజ మహారాజు గ్రామంచివర గుడా రాల్లో బసచేస్తున్నాడనీ, ఆయన వెంట ఉద్దండపండితులు వచ్చారనీ పిట్టయ్యకు తెలిసింది. వాడు వెంటనే వెళ్ళి పండిత పరివారాన్ని కలుసుకుని వారితో, “అయ్య లారా! మాగ్రామ పండితులందరూ నన్ను మించిన పండితుడులేడని ఒప్పుకున్నారు.”