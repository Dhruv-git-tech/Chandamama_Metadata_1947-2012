అప్పుడప్పుడు ఇలాగే ప్రశ్నించి గ్రామం లోని యువకులు పిట్టయ్యను ఉడికిస్తూండేవాళ్ళు. అలాంటప్పుడు పిట్టయ్య వాళ్ళకు తన చెల్లెల్నిచ్చి పెళ్ళి చెయ్యనని బెదిరించేవాడు. వాళ్ళు చప్పున వాడు చెప్పినట్టు వినేవారు. ఆవిషయం గుర్తుకొచ్చి పిట్టయ్య, “నేనేం చేస్తానో చెప్పను; ఏం చెయ్యనో చెబుతాను. దెబ్బకు మహారాజైనా దిగిరా వలసిందే!” అన్నాడు.

“పోనీ, అదే చెప్పు,” అన్నాడు శతభోజుడు.

“నా చెల్లెల్ని మీకిచ్చి పెళ్ళి చెయ్యను,” అన్నాడు పిట్టయ్య. శతభోజుడికీ బెదిరింపు వినగానే నవ్వొచ్చింది. అయితే, ఇలాంటి మూర్ఖుడి చెల్లెలెలా వుంటుందో, ఆమెతో మాట్లాడితే ఇంకెంత వినోదం లభిస్తుందో అన్న ఉద్దేశంతో ఆయన, “ఒకసారి నీ చెల్లెల్నిచూస్తాను. తర్వాత నీ సన్మానం విషయం ఆలోచిస్తాను. సరేనా?” అన్నాడు.

ఇందుకు పిట్టయ్య ఒప్పుకున్నాడు. శతభోజుడు వాడితోకలిసి వెళ్ళి, ప్రమీలను చూసి, అప్పరసలను తలదన్నే ఆమె అందానికి దిగ్గ్రాంతుడయ్యాడు. ఆమెతో కొద్దిసేపు మాట్లాడగానే, ప్రమీలకు అన్న లాంటి మూర్ఖత్వం లేదనీ, ఆమెకు లోక జ్ఞానం బాగా వున్నదనీ రాజుకు అర్థమ యింది.

“నీవంటి అందగత్తె మహారాణి కావడమే న్యాయం. నన్ను పెళ్ళాడ్డం నీకిష్టమేనా?” అన్నాడు శతభోజుడు.

పిట్టయ్య మధ్యలో కలగజేసుకుని, “ప్రభూ, తమ అస్థానపండితులచేత నాకు సన్మానంచేయిస్తేనే, ఈ పెళ్ళి జరుగుతుందని, ముందే మనవి చేశాను. తమకు అంగీకారమే కదా!” అని ప్రశ్నించాడు.