మహిళ్లు రచనం

ఉత్తరుడు కౌరవసేనలను జయించి గోవులను మళ్ళీంచటానికి సహాయపడిన వాడు ఎవరో దేవుడని విని విరాటరాజు, “నాకు ఇంతమహోపకారంచేసిన ఆ దేవుడుఎవరోగదా! ఆయననుచూసి, పూజిం చాలని నాకు కోరికగా ఉన్నది,” అన్నాడు.

దానికి ఉత్తరుడు, “ఆ దేవకుమారుడు అక్కడే అంతర్ధానమయ్యాడు. రేపుగాని, ఎల్లుండి గాని ఆయన మనకు దర్శన మిస్తాడు,” అన్నాడు. ఆ దేవకుమారుడు నపుంసకుడి ఆకారంలో తన ఎదటనే ఉన్న సంగతి విరాటరాజు ఎరగడు.

విరాటుడు అనుమతించిన మీదట అర్జునుడు కురువీరుల తలగుడ్డలను ఉత్తరకు ఇచ్చేశాడు.

తరవాత ఉత్తరుడూ, ధర్మరాజూ, అర్జునుడూ జరగవలసిన దాన్ని గురించి ఏకాంతంగా మాట్లాడుకున్నారు.

ఇది జరిగిన మూడోనాడు పాండవులు అయిదుగురూ, కాలకృత్యాలు తీర్చుకుని, చక్కగా స్నానం చేసి, తెల్లని బట్టలుకట్టు కుని, విరాటుడికొలువుకూటానికివచ్చారు. వాళ్ళు రాజులు కూచునే ఆసనాలలో కూర్చున్నారు.

కొంత సేపటికి విరాటుడు రాచ కార్యాలుచూడటానికి సభాస్థలానికి వచ్చి, ఉన్నతాసనాలలో కూర్చునిఉన్న పాండ వులను చూసి ఒక్కక్షణం నివ్వెరపోయి, మరుక్షణం ఆగ్రహావేశుడై ధర్మరాజుతో, “ఏమయ్యా, నిన్ను నాతో జూదం ఆడటా నికి గదా పెట్టుకున్నాను? సింహాసనం మీదకూర్చున్నావు ఎందుచేత?” అని అడిగాడు.

విరాటుడు పరాచకాలాడుతున్నాడను కున్నవాడిలాగా అర్జునుడు ఆశ్చర్యం ప్రకటిస్తూ, “రాజా, ఈ మహాత్ముడు