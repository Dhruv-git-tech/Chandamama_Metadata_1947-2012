మహారాజు బిందుసారుడి దహన సంస్కారానికి ముందు జరిగిన పోరాటం గురించీ, రాకుమారుల మరణం గురించీ, ఆ తరవాత అశోకుడు రాజ్యాధికారాన్ని చేపట్టిన విషయం గరించీ దూత సుశేము డికి తెలియచెప్పాడు.

“ఆహా! ఎంతఘోరం జరిగిపోయింది! ఆ పరిచారికాపుత్రుణ్ణి ఇక ప్రాణాలతో వదలకూడదు. ఈ క్షణమే నా ఖర్గంతో తెగనరుకుతాను! పాటలీపుత్రానికి బయలు దేరాలి; దళానాయకులను పిలవండి!” అని కేకవేశాడు సుశేముడు.

“మహారాణిగారు తమర్ని ఇప్పుడే రావ ద్దని హెచ్చరించారుకదా?” అన్నాడు దూత వినయంగా చేతులు జోడించి.

“నోర్ముయ్!” అని దూతను కిందికి తోసి, “నా మాటకు ఎదురాడకు. నన్ను కాబోయే రాజుగా నా తండ్రి నిర్ణయించాడు కదా? నేను దహనసంస్కారానికి రావడా నికి కొంత ఆలస్యమైనంత మాత్రాన మా తండ్రి నిర్ణయాన్నికాదనడానికి, ఆ దుర్మా ర్గులు ఎవరు? ఇదంతా ఆ గుంటనక్క ఖల్లాటకుడి కుట్ర! ఆనీచుడే నా ఖడ్గానికి మొదటి బలికావాలి!” అంటూ సుశేముడు తోక తాక్కిన త్రాచులా బుస్సున లేచాడు.

☆☆☆

యువరాజు సుశేముడు తక్షశిలలో వున్న సైన్యాన్ని వెంటబెట్టుకుని పాటలీ పుత్రంకేసి వస్తున్నాడని తెలియగానే ప్రధాన మంత్రీ, సేనాధిపతీ తీవ్రమైన ఆందోళనకు గురయ్యారు. కర్తవ్యం గురించి చర్చించ డానికి అశోకుడు వాళ్ళందరినీ పిలిపిం కంటే, తక్షశిల నుంచి రాజుగారి జ్యేష్ఠి కుమారుడు సుశేముడు ఏ క్షణాన వచ్చి ఎటువంటి అఘాయిత్యానికి పూనుకుం టాడో అని దిగులుపడసాగారు.

తక్షశిలలో సుశేముడు, నాట్యకత్తెలు వంచనతో చెప్పిన మాటలనే ఇంకా నమ్ముకుని, అశోకుడు కదలలేని స్థితిలో పడివున్నాడని ఊహించుకుంటూ కాలయా పన చేయసాగాడు. సుశేముడి తల్లి, మళ్ళీ తన కుమారుడికి రహస్యంగా ఒక లేఖ పంపింది. “తండ్రి మరణించాడు. కానీ, నువ్వు ఇప్పుడు పాటలీపుత్రానికి రావద్దు!” అని ఆ లేఖలో ఉన్నది. ఆ లేఖను చదవగానే సుశేముడు ఒక్క క్షణం దిగ్భ్రాంతి చెందాడు. లేఖ తెచ్చిన దూతకేసి ఆగ్రహంగా చూశాడు.