చందమామ కబుర్లు

విలక్షణమైన హాబీ

సాధారణంగా దేశ విదేశాల స్టాంపులు, రకరకాల నాణాలు, వింత వింత పోస్ట్ కార్డుల బొమ్మలు, రంగురంగుల చాక్లెట్ కవర్లు సేకరించడం పిల్లలకు హాబీగా ఉంటుంది. అయితే, కేరళరాష్ట్రంలోని

నిలాంబూరుకు చెందిన షమీర్, షహీర్ అనే అన్న దమ్ముల హాబీ చాలా విలక్షణమైనది. నిలాంబూర్ ఏనుగులకు నిలయమైన అడవులకు ప్రసిద్ధి గాంచింది. అడవుల సమీపంలో తిరుగుతూన్న అన్నదమ్ములకు రెండేళ్ళ క్రితం, ఒకనాడు దాదాపు రెండు అడుగుల పాడవున్న పక్షి ఈక ఒకటి కనిపించింది. దానిని ఆసక్తితో ఇంటికి తెచ్చి భద్రపరచారు. అప్పటినుంచి రకరకాల పక్షుల ఈకలు

సేకరించడం, వాళ్ళకు హాబీగా తయారయింది. నెమళ్ళు, వడ్రంగి పిట్టలు, చిలుకలు, మైనాలు - ఇలా దాదాపు 200 రకాల పక్షుల ఈకలు ఆ సోదరులు సేకరించారు. తల్లి తండ్రులూ, ఉపాధ్యాయులూ వాళ్ళను ప్రోత్సహించడంతో పాటు పక్షుల గురించి తెలుసుకోవడానికి సహాయం చేశారు. రకరకాల పక్షుల, వాటి ఆహారవుటలవాట్లు, జీవన విధానం గురించి వాళ్ళు నోట్స్ తయారు చేశారు. ఈకల సేకరణలో వాళ్ళు సంఖ్య కన్నా వైవిధ్యానికే ఎక్కువ ప్రాముఖ్యత నిస్తున్నారు. అంటే- విలక్షణమైన వింత పక్షుల ఈకలు సేకరించడం కోసమే వాళ్ళు ప్రయత్నిస్తున్నారు.

బంగారంపై మోజు.

4,93,000 కోట్లరూపాయల విలువచేసే 9,500 టన్నుల బంగారం మనదేశంలో నిలువ ఉన్నది. ఇదంతా నగలరూపంలో మనదేశంలోని సంపన్న కుటుంబాలలో ఉన్నది. ప్రపంచంలో లభించిన బంగారంలో దాదాపు 8 శాతం మనదేశంలోనే ఉన్నది. యేటా 500 టన్నుల బంగారం మన కుటుంబాలకు చేరుతున్నదని ఒక అంచనా. ఇందులో 2 టన్నులు మాత్రమే మన దేశంలోని బంగారు గనుల నుంచి లభించే దయితే, మిగతా విదేశాల నుంచి దిగుమతి చేసుకునే బంగారం!

వేలంపాటలో అస్థివంజరం!

దాదాపు 65,000,000 సంవత్సరాలకు పూర్వం భూమి మీద నివసించిందని విశ్వసింపబడే ఒక డైనోజార్ అస్థివంజరాన్ని అమెరికాలోని దక్షిణ డకోటాల్ 1990వ సం॥లో హిడ్రిక్ సన్ అనే ఆయన కనుగొన్నాడు. 50 అడుగుల పాడవున్న ఈ అస్థివంజరం పేరు సూయి. దీనిని 130 పెట్టెలలో ఇటీవల న్యూయార్క్‌కు తెచ్చారు. ఇప్పటి వరకు కనుగొన్న డైనోజార్ అస్థివంజరాలలో దాదాపు 40 నుంచి 50 శాతం ఎముకలు శిథిలమై ఉన్నాయి. అయితే, సూయి అస్థివంజరంలో ఎముకలన్నీ అలాగే ఉన్నాయి. ఇటీవల న్యూయార్క్‌లో జరిగిన వేలంపాటలో చికాగో మ్యూజియం యజమాని ఒకరు దీనికి 8,400,000 డాలర్లు (దాదాపు 30 కోట్ల రూపాయిలు) చెల్లించికొన్నారు.