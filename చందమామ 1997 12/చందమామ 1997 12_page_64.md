ఎంత ప్రయత్నించినా ఒంటికి వెచ్చదనం
మటుకు కలగలేదు. పరుపుమీద పరిచిన
దుప్పట్లు తడిగా ఉన్నట్టుకూడా వాడికి
తోచింది.

మర్నాడు తెల్లవారి లేచేసరికి రాక్షసుడి
శరీర మంతా తీవ్రంగా బాధపెడుతున్నది.
ఎముకల దగ్గిర నుంచి సలుపుతున్నాయి.
కదలటానికి కూడా వాడికి తగని బాధగా
ఉన్నది. పరుపేమో సగం కరిగి పోయింది.

“లాభంలేదు. మల్లిక సమర్థురాలే
గాని, ఇటువంటి పరుపు మీద పడుకుంటే
నాకు చావు తప్పదు,” అనుకుని రాక్షసుడు
ఇంటికి వెళ్ళిపోయాడు. మల్లిక వచ్చి,
“పెళ్ళి చేసుకుందాం పట్టు,” అంటుందేమో
నని వాడికి హడలు పుట్టుకొచ్చింది

రాక్షసుడు వెళ్ళిపోయాడని తెలియగానే
మల్లిక రాక్షసుడి ఇంటికి తన తండ్రిని
పంపింది. రైతురాక్షసుడి ఇంటికి వెళ్ళి, పెళ్ళి
కూతురు కనిపెట్టుకుని ఉన్నదని లోపలికి
కబురు చేశాడు.

“నాకు ఒంట్లో బాగాలేదు. పెళ్ళాడలేనని
చెప్పు,” అని రాక్షసుడు రైతుకు తననౌకరు
ద్వారా జవాబు పంపాడు.

ఆ నౌకరు తిరిగి వచ్చి, “వాళ్ళమ్మాయికి
ఆశాభంగం కలిగించినందుకు పరిహారం
ఏమిచ్చుకుంటావో అడగమంటున్నాడు
రైతు,” అన్నాడు.

“కట్నం ముందుగానే ఇస్తిని, ఈకల
పరుపిస్తిని. ఇంకేం కావాలిట?” అన్నాడు
రాక్షసుడు.

“నువ్వు ఈకల పరుపును అప్పచ్చిలా
చేశావుట. ఇంకొన్ని బాతు ఈకలు ఏరి
పెట్టాలిట,” అన్నాడు నౌకరు తిరిగివచ్చి.

“మన దొడ్లో ఉన్న బాతులన్నిటినీ తోలు
కుపోయి ఏగంగలోనన్నా దూకమను.
మారు మాట్లాడితే విరుచుకు తింటానని
చెప్పు,” అన్నాడు రాక్షసుడు తన నౌకరుతో.

ఈ మాట రైతు చెవినపడిన మరుక్షణం
అతను బయలుదేరి, వెళుతూ వెళుతూ
రాక్షసుడి బాతులన్నీటినీ తోలుకుపోయాడు.

రాక్షసుడు ఈకలపరుపు దెబ్బ నుంచి
తిరిగి కోలుకోనేలేదు. వాడింకెవరి అమ్మా
యినీ పెళ్ళాడతానని కూడా అనలేదు.

మల్లిక మాత్రం రాక్షసుడి డబ్బుతో
స్థితిమంతురాలై, తనకు తగిన భర్తను
సంపాదించుకుని, సుఖంగా జీవించింది.