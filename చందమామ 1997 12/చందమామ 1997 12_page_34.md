బడుతూన్న మొట్టమొదటి మాంగ్రూప్ అడవి సుందర్బన్స్. దీనిని ప్రపంచ ‘వారసత్వ ప్రాంతంగా’ ప్రకటించారు.

గంగా ముఖద్వారంలోని సుందర్బన్స్‌లో వున్న 102 దీవులలో ముఖ్యమైనది సాగర్‌ద్వీప్. మాంగ్రూప్ చెట్ల గుబుర్లను తొలగించడం వల్ల ఈ దీవి ఏర్పడింది. ఈ ద్వీపం అంటే రవీంద్రనాథ టాగూర్‌కు చాలా ఇష్టం. ఈ ద్వీపంలో ఉన్నప్పుడే ఆయన పలు సంగీతప్రధాన గీతాలనూ ప్రసిద్ధిగాంచిన కొన్ని లేఖలనూ రాశాడని చేబుతారు.

ద్వీపం దక్షిణాగ్రాన్ని గంగాసాగర్ అని అంటారు. మకర సంక్రాంతి (జనవరి 14) నాడు పవిత్ర గంగాస్సానం చేయడానికి లక్షలాది మంది ఇక్కడికి చేరుతారు. గంగా స్నానానంతరం సుప్రసిద్ధమైన ‘కపిల్‌ముని’ ఆలయాన్ని దర్శిస్తారు. ఈ సందర్భంగా మూడురోజుల పాటు ఉత్సవం (మేలా) జరుగు తుంది.

ఈ ద్వీపంలో 1821వ సం॥లో నిర్మించిన లైట్‌హౌస్ ఇంకా పనిచేయడం విశేషం. ఇది సముద్రమట్టానికి ఇరవై ఆరు మీటర్ల ఎత్తులో ఉన్నది. వాతావరణం నిర్మలంగా ఉన్న రాత్రులలో దీని కాంతి సముద్రంలో 16కి.మీ. వరకు కనిపిస్తుంది.

కలకత్తాకు వెయ్యి కి.మీ. దూరంలో బంగాళాఖాతంలో అండమాన్ నికోబర్ దీవుల రాజధాని పోర్ట్‌బ్లాయిర్ ఉన్నది. మన దేశ తూర్పుతీరానికి సమాంతరంగా అండమాన్ నికోబార్ దీవులు వ్యాపించి ఉన్నాయి. సన్నటి చిన్న చిన్న దీవులు ద్వారతోరణంలాగా ఒంపుగా దాదాపు 780 కి.మీ. దూరం విస్తరించి ఉన్నాయి. ఉత్తరాగ్రంలో వున్న ల్యాండ్‌ఫాల్ ద్వీపం, మియాన్‌మార్ (బర్మా)కు 190 కి.మీ. దూరంలోనూ, దక్షిణాగ్రంలోని గ్రేట్‌నికోబార్ దీవి ఇండొనేసియాకు 150 కి.మీ. దూరంలోనూ ఉన్నాయి.

‘అండమాన్’ అనే పేరు హనుమాన్ నుంచి వచ్చిందని చెబుతారు. ఈ దీవులను ప్రాచీన కాలం నుంచి ఎరిగివున్న మలేసియా ప్రజలు హనుమాన్‌ను ‘హండమాన్’ అనేవారు. ఈ దీవిని కూడా

గంగాసాగర్ కపిల్‌ముని ఆలయ సమీపంలో