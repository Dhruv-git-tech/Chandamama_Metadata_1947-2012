పంపితే బాగుంటుంది. ఆ దూతవెళ్ళి, దుర్యోధనుడికి తగిన విధంగా చెప్పి, పాండవులకు అర్ధరాజ్యం ఇచ్చేటట్టు ఒప్పించి వస్తాడు గాక!”

తరవాత బలరాముడు కృష్ణుడి అభిప్రాయాన్ని బలపరుస్తూ, “ఇక్కడి నుంచి వెళ్ళే దూత భీష్మణ్ణీ, ధృతరాష్ట్రుణ్ణీ, ద్రోణుణ్ణీ, అశ్వత్థామనూ, కృష్ణుణ్ణీ, శకునినీ, ఇతర కౌరవముఖ్యులనూ, కర్ణుణ్ణీ కలుసుకుని, వారికి కోపం రాకుండా మంచిగా మాట్లాడి, పని పూర్తి చేసుకురా వాలి. నిజానికి శకునితో జూదం ఆడటం ధర్మరాజుదేతప్పు. శకుని పాచికల ఆటలో సాటిలేనివాడు. ధర్మరాజు ఆసభలో ఇంకె వరితో ఆడినా గెలిచి ఉండే వాడే. ఆడినవాడు ఆవేశంకొద్దీ తనకున్న దంతా

పణంగాపెట్టాడు. ఇందులో శకుని చేసిన మోసం ఏమీ లేదు. అందుచేత ఇక్కడి నుంచి వెళ్ళే దూత దుర్యోధనుడి అను గ్రహం సంపాదించాలి,” అన్నాడు.

బలరాముడిలా అనే సరికి సాత్యకికి అమితమైన ఆగ్రహం కలిగింది. అతను చప్పున లేచి, బలరాముణ్ణీ నిందిస్తూ, “నీ అంతరాత్మకు తగినట్టే మాట్లాడావు. అందుచేత నీ మీద నాకు కోపం లేదు. కాని నీ అర్థంలేని మాటలు వింటూకూ ర్చున్న ఈసభను చూస్తే నాకు మండిపోతున్నది. జూదంలో ప్రావీణ్యం లేని ధర్మరాజుచేతవాళ్ళు బలవంతాన ఆడిస్తే అది వారికి న్యాయమైనగెలుపు ఎలా అయింది? ధర్మరాజు ఇంటికి వారువచ్చి జూదమాడి గెలిస్తే అది న్యాయమైన విజయం అయేది. ఏమైనా, జూదంలో ఓడినందుకు పాండ వులు ప్రతిజ్ఞపాలించి వనవాసమూ, అజ్ఞాత వాసమూ చేశారు గద. ఇప్పుడు ధర్మరాజు తన రాజ్యం తానుకోరటానికి యాచించ వలసిన పని ఏమిటి? ఏవిధంగానైనా వీళ్ళ రాజ్యం కాజెయ్యాలన్న దురుద్దేశం గల దుర్యోధనాదులు ధర్మమార్గం అవ లంబిస్తారనే మాట అబద్ధం. మేమంతా వాళ్ళను హతమార్చి ధర్మరాజుకు రాజ్యాభిషేకం చేస్తాం. ధృతరాష్ట్రుడు జాలి తలిచి ఇచ్చే రాజ్యం ధర్మరాజుకు అవసరం లేదు. అయినా ధర్మరాజు అభిప్రాయం తెలుసుకోకుండా ఏమీ చెయ్యవద్దు,” అన్నాడు.

తరవాత ద్రుపదుడు మాట్లాడుతూ, “సాత్యకి చక్కగా చెప్పాడు. మంచి మాట