చందమామ

సంస్థాపకుడు : 'చక్రపాణి'

సంచాలకుడు : బి.నాగిరెడ్డి

## సంథాలుల తిరుగుబాటు

భారత స్వాతంత్ర్య సంగ్రామం గురించిన విశేషాలను తెలియజేసే రెండు శీర్షకలు ఇప్పుడు మన పత్రికలో వెలువడుతున్నాయి. అయినా, ఇవి సమగ్రం కావు. ఎందుకంటే, చరిత్రకు అందకుండా, కాలమేఘాల చాటున కనుమరుగైపోయిన పోరాటాలు అసంఖ్యాకాలు!

మనదేశంలో పనిచేసిన బ్రిటిష్ అధికారుల గతస్మృతులు, ఆనాటి రికార్డులు ఆధారంగా- స్వాతంత్ర్య వీరుల గాథలు కొన్ని బయట పడ్డాయి. ఉదాహరణకు 1857వ సహిలో జరిగిన సిపాయిల తిరుగుబాటు గురించి అందరికీ తెలుసు. అయితే అంతకు రెండేళ్ళక్రితం బీర్పూమ్ ప్రాంత 'సంథాలులు' సాగించిన పోరాటం గురించి అంతగా తెలియదు.

ఈస్ట్ ఇండియా కంపెనీ అధికారుల దౌర్జన్యాన్నీ, దారుణమైన దోపిడీనీ కొంతకాలం భరించిన సంథాలులు ఆ తరవాత ఎదురు తిరిగి 'మేము దేవుడి బిడ్డలం; ఎవరికీ బానిసలం కాము' అనే నినా దంతో స్వతంత్రం ప్రకటించుకున్నారు.

కంపెనీ అధికారులు ఆ అడవివీరుల తిరుగుబాటును అణచ డానికి యాభై ఏనుగుల చేత మద్యం తాగించి, వాళ్ళ గూడాల మీదికి తోలారు. అవి గూడాలపై పడి పిల్లలనూ, పెద్దలనూ, స్త్రీలనూ, పురుషులనూ ఎడా పెడా తొక్కి చంపాయి. దాంతో ఆగ్రహం చెందిన సంథాలులు విల్లంబులు, బరిసెలు చేతబట్టి కంపెనీ అధికారుల నివాసాల మీదికి వెళ్ళారు. తుపాకులు, ఫిరంగులు ఎదురయ్యాయి. కాని, వాళ్ళు వెనకడుగు వేయలేదు. తమలో ఆఖరివాడు ప్రాణాలు వదిలే వరకు అచంచలమైన దైర్యంతో, చెక్కుచెదరకుండా గోడలా నిలబడి పోరాడారు!

సంపుటి: 101 డిసెంబర్ '97 సంచిక : 6

విడిప్రతి : 6-00 సంవత్సర చందా 72-00