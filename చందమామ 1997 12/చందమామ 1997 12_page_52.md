చందమామ
అనుబంధం
110

మనదేశవు
అందచందాలు

# పర్యాటకులనాకర్షించే కొచ్చిన్

పచ్చని చెట్టు చేమలతో, కొండలతో నిండిన దక్షిణ భారత రాష్ట్రమైన కేరళలో ఉన్న కొచ్చిన్ ప్రాచీనమైన చరిత్ర కలిగిన నగరం. చారిత్రక, సాంస్కృతిక వైవిధ్యానికి ఈ నగరం పేరుగాంచింది. ఇక్కడి నుంచి అనేక శతాబ్దాలుగా సువాసన ద్రవ్యాలు, తేయాకు, కాఫీ గింజలు మొదలైన వాటిని ప్రపంచ దేశాలకు ఎగుమతి చేస్తున్నారు. 16వ శతాబ్దంలో కొచ్చిన్ ను మొదటి పోర్చుగీసులు ఆక్రమించారు. ఆ తరవాత ఇది డచ్‌వాళ్ళ వశమయ్యింది. హార్బర్ సమీపంలో మాటన్ చేరీలో వున్న 'డచ్‌ప్యాలస్' ను నిజానికి పోర్చుగీసులే 1557వ సం॥లో నిర్మించారు. అయితే 1663వ సం॥లో డచ్ వాళ్ళు దానిని పునరుద్ధారణ గావించడం వల్ల దాని కాపేరువచ్చింది!

కామన్వెల్త్ దేశాలలోని అతి ప్రాచీనమైన యూదుల ప్రార్థనామందిరం (సినగాగ్) ఇక్కడ ఉన్నది. దీనిని 1568వ సం॥లో నిర్మించారు. అయితే క్రి.శ. 1వ శతాబ్దంలోనే రోమన్ వేధింపులకు భయపడి యూదులు, కేరళకు శరణార్థులుగా వచ్చారు.

కొచ్చిన్‌లో మాత్రమే చైనాదేశపు చేపలు పట్టే వలలు ఇంకా ఉపయోగంలో ఉన్నాయి. కొచ్చిన్ చుట్టూ చాలా దీవులు ఉన్నాయి. ఈ దీవులను చేరడానికి పడవలు ఉన్నాయి. విల్లింగ్డన్ దీవి సమీపంలో డాల్ఫిన్స్ ఎగిరి పడుతూ ఉంటాయి. ఆహ్లాదకరమైన వాతావరణంలో వైపీన్ దీవిలో నడవడం హాయి గలిగిస్తుంది. కొచ్చిన్ నగరంలో రైల్వే స్టేషన్, విమాన నిలయం ఉన్నాయి. అయినా ఆల్లెపీ నుంచి కొబ్బరిచెట్లు కమ్ముకున్న సన్నటి కాలువల గుండా కొచ్చిన్‌కు పడవలలో ప్రయాణం చేయడం మరిచిపోలేని ఆనందానుభూతిని కలిగిస్తుంది!

©1997 UBC Feature World. All rights reserved.