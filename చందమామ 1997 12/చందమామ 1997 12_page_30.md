ఈ విధంగా ప్రమీల పండితులకు ఎన్నో వస్తువులు చూపింది. పట్టుబట్టల కంటే విలువైన నేత దుస్తులూ, కళా ఖండాల కంటే ఎక్కువ విలువను సంత రించుకున్నవంకరటింకరగీతల చిత్రాలూ ఇలా ఎన్నో ప్రమీలవద్ద చూసి, పండితులు అచ్చెరువు చెంది, “ఈ విశేషాలు మేము ఆనోటా ఈనోటా వినివున్నాము. కానీ ప్రత్యక్షంగా నీవద్దనే చూస్తున్నాము! నువ్వు చాలా అదృష్టవంతురాలివి,” అన్నారు.

“మీరంతా మహాపండితులు. ఇకనైనా నా అన్న విలువను గుర్తించి, అతడికి సన్మానం చేయండి. మహారాజుతో నా వివాహం జరిపించండి,” అన్నది ప్రమీల.

“నీ మాటలు చిత్రంగా వున్నాయి. ఈ వస్తువులన్నీ చూడడం వల్ల, నీ అన్నకు సన్మానార్హత ఏవిధంగా వస్తుందో, నువ్వే వివరించు,” అన్నారు పండితులు.

అప్పుడు ప్రమీల వాళ్ళకు చేతులు జోడించి, “అయ్యలారా! మీరు పండితులు, ప్రాజ్ఞులు. నన్ను పరీక్షించడానికే మీరిలా అడుగుతున్నారు తప్ప, ఈపాటికి మీకంతా అర్థమయ్యేవుంటుందని నేను నమ్ముతున్నాను,” అన్నది.

వెంటనేపండితులు ఆలోచనలో పడ్డారు. ఒకటి రెండు క్షణాలు గడిచేలోపల, ఒక వృద్ధపండితుడు మందహాసం చేస్తూ, చేయెత్తి ప్రమీలను దీవించి, “అమ్మా! నీమాటలతో, మాలో మహాపండితుల మన్న అహంకారం వుంటే అది నశించింది. మూర్ఖుడికి సన్మానం ఏమిటా అన్న విషయం గురించి, మేము సూక్ష్మంగా

తర్కించి వుంటే, మన మహారాజుకు క్షణకాలం కూడా మనస్తాపం కలిగివుండేది కాదు. మూర్ఖుడి సన్మానార్హత గురించి, నీలాగా ఇంతవరకూ ఎవరూ చమత్కరించి వుండలేదు. నీ వంటి తెలివైన యువతి, ఈదేశానికి మహారాణికావడం ప్రజల అదృష్టమనే ఉద్దేశంతోకూడా, మేము నీఅన్నను సన్మానించదలచాం!” అంటూ మిగతా పండితులకేసి చూశాడు.

పండితులందరూ, ప్రమీల తనకు లభించిన వింతకానుకలను చూపించడం ద్వారా చెప్పదలచినదేమిటో, అప్పటికి అర్థమైనట్టు తలలూపి, కరతాళ ధ్వనులు చేశారు.

బేతాళుడు ఈ కథ చెప్పి, “రాజా, మూఢత్వంకూడా సన్మానార్హమని భావించే