శతభోజుడు చిరాకుపడి, “మా ఇద్దరికీ ఇష్టమైతే, మధ్య నువ్వేవడివి? కావాలంటే కోరినంత డబ్బిస్తాను, తృప్తిపడు. పిచ్చి పిచ్చి కోర్కెలు కోరి ప్రాణాలమీదికి తెచ్చు కోకు,” అన్నాడు.

ప్రమీల, రాజునువారించి, “ప్రభూ! అతడు స్వయానా నాకు అన్న. అతడు కోరింది. ఏ మంతపెద్దకోరి కాదు; తమకు అసాధ్యమూ కాదు. నేను మిమ్మల్ని సంతోషంగా వరించాలంటే ఈమాత్రం చెయ్యలేరా?” అన్నది.

శతభోజుడికామె మాటలు న్యాయమని పించి, సరే నన్నాడు. తరవాత గుడారానికి తిరిగి వెళ్ళి, పరివారాన్ని పిలిచి, జరిగింది చెప్పి, “ప్రమీలను తొలిచూపులోనే వరించాను. మా ఇద్దరికీ వివాహం జరగాలంటే, మీ సహకారం కావాలి,” అన్నాడు.

పండితులందరూ ముఖముఖాలు చూసుకున్నారు. పిట్టయ్య వంటి పరమ

మూర్ఛుడికి, తమవంటివారు సన్మానం చేస్తే, తమపాండిత్యాన్నీ, శతభోజుడి కళాపో షణనూ ప్రపంచమంతా హేళన చెయ్యదా? ఒక ఆడదానికోసం రాజుఇంతగా దిగజా రడం, అన్నివిధాలా అవమానకరం కాదా?

పండితులు, రాజుకు ఆ పని తమ వల్ల కాదనీ, రాజు గనక కాదుకూడదంటే, తాము ఆస్థాన పదవులకు నీళ్ళు వదులు కోగలమనీ చెప్పారు.

శతభోజుడు, పండితులనేమీ అనలేక, ప్రమీలను వదులు కోలేక, మనసులోనే దుఃఖపడసాగాడు.

ఈ విషయం ప్రమీలకు తెలిసింది. ఆమె పండిత పరివారానికి కబురు పెట్టి, వాళ్ళు తన ఇంటికి రాగానే, “మీరు మహాపండితు లని విన్నాను. మీపాండిత్యం మీరాజుకు పనికిరాక పోవడం చిత్రంగా వున్నది,” అన్నది.