సముద్రతీర ప్రయాణాలు-26

## నుందర్బన్ - అండమాన్ నికోబార్ దీవులు

రచన: మీరానాయర్ ♦ చిత్రాలు: గౌతమసేన్

కలకత్తానుంచి కొంతదూరం ముందుకు వెళ్ళామంటే అచ్చిఘట్ (అచ్చిపూర్) చేరుకుంటాం. 1840వ సం॥ ప్రాంతంలో చైనా దేశస్థులు ఇక్కడికి వలసవచ్చి స్థిరపడ్డారు. అచ్చిఘట్ను చైనాటాన్ అని కూడా పిలుస్తారు.

గంగానది హంగ్లీ పేరుతో బంగాళాఖాతంలో సంగమించడానికి ముందు దక్షిణంగా మలుపు తిరిగి డైమండ్ హార్బర్ సమీపంలో వెడల్పుగా మారి ఉప్పుకయ్యలను ఏర్పరుస్తున్నది. ఒకప్పుడు ఇక్కడ ఈస్ట్ఇండియా కంపెనీ నౌకలను లంగరు దించి ఆపేవారు. ఇప్పుడు ఉప్పు కయ్యల చుట్టూ జనాన్ని తీసుకు వెళ్ళడానికి ఉపయోగించే మోటారు లాంచీలనూ, నాటు పడవలనూ ఆపడానికి దీనిని ఉపయోగిస్తున్నారు.

హార్బరుకు దక్షిణంగా పలు పాయలుగా చీలే గంగానదీ; దానికి తూర్పుగా శాఖోపశాఖలై సముద్రంలో సంగమించే బ్రహ్మపుత్ర కలిసి ప్రపంచంలోనే అతిపెద్ద డెల్టా ప్రాంతాన్ని ఏర్పరుస్తున్నది. బ్రహ్మాండమైన ఈ నదులు కొట్టుకువచ్చే రేగడి మన్ను కారణంగా డెల్టా తూర్పు ప్రాంతంలో కొత్త లంకలూ, దీవులూ ఏర్పడుతూ ఉంటాయి. అదే సమయంలో ప్రధాన భూభాగాన్ని సముద్రం అలలు హరించేస్తూ ఉంటాయి.

కలకత్తా నుంచి బంగాళాఖాతం కేసి వెళ్ళామంటే సగం దూరం నుంచి డెల్టా ప్రదేశంలో చిత్తడి నేలలో పెరిగిన అడవులు తూర్పుగా బంగ్లాదేశ్ వరకు వ్యాపించి ఉన్నాయి. ఈ అడవులు దాదాపు 15,500 చ.క.మీ. విస్తరించి ప్రపంచంలోని పెద్ద మాంగ్రూప్ అడవులుగా ప్రసిద్ధిగాంచాయి.

### తలల వెనక తొడుగులు ధరించిన మత్స్యకారులు