ప్రజలు ఒక్కుమ్మడిగా కోటమీదికిరావడం
చూసి, బ్రిటిష్ సైనికులు దిగ్భ్రాంతి
చెందారు.

“పరమ రాక్షసుడైన నీల్ నాయక త్వంలో మన ఇళ్ళను దోచుకుని తగుల బెట్టిన కిరాతకులువీళ్ళే!” అంటూకొందరు కేకలు పెడుతూ ముందుకు ఉరికారు.

“మన అన్నదమ్ములను హతమార్చిన దుర్మార్గులువీళ్ళే!” అంటూ మరి కొందరు తెల్లవారిమీద కత్తులు దూశారు.

ఈస్ట్ ఇండియా కంపెనీ కోటమీద ఝాన్సీ పతాకం ఎగురవేసేలోగా దాదాపు డెబ్బైఅయిదుమంది ఆంగ్లేయులు హతు లయ్యారు!

ఝాన్సీ విజయం ఇతర సంస్థానాలు ఎదురు తిరగడానికి. మరింత ప్రేరణ కలిగించింది.

ఝాన్సీలో జరిగిన తిరుగుబాటు వార్త జూన్ ఎనిమిదవ తేదీ సాగర్‌కు చేరింది. దాంతో పాటు లలిత్‌పూర్‌లో బాన్పూర్ రాజా పెద్ద సైన్యాన్ని సమీకరించినట్టు తెలిసింది. షాఘడ్ రాజా కూడా బ్రిటిష్ అధికారులతో యుద్ధానికి సన్నద్ధుడ

య్యాడు. కొద్దిరోజుల్లోనే నర్మదానదికి ఉత్తర ప్రాంతమంతా తిరుగుబాటుకు సిద్ధమయింది. బాన్పూర్ రాజా లలిత పూర్‌ను పట్టుకుని, అక్కడి తెల్లవారిని ఖైదుచేశాడు. లలిత్ పూర్‌ను విడిపించడానికి మేజర్ గాసెన్ నాయకత్వంలో సాగర్ నుంచి బయలుదేరిన సైన్యం రాజా సేనలు అడ్డుపడడంతో మాల్డోను దాట లేకపోయాయి. రాజా సైనికులు, గాసెన్ సైనికులు చేతులు కలపడంతో ఇరవై అయిదవతేదీ గాసెన్ సైనికులు బహిరం గంగా ఎదురు తిరిగారు. ఆ సమయం లోనే బాన్పూర్ రాజా ఖైదు చేసిన అధికారులనూ, స్త్రేలనూ సాగర్‌కు వెళ్ళడానికి అనుమతించాడు. అయినా వాళ్ళను మార్గమధ్యంలో షాఘడ్ రాజా పట్టి బంధించాడు. మూడు నెలలు ఖైదీలుగా వుంచి ఆ తరవాత సాగర్‌కు వెళ్ళిపోనిచ్చాడు. ఇంత జరిగినప్పటికీ ఈ ప్రాంతాలలో ఏ ఒక్కచోట కూడా బ్రిటిష్ అధికారులను విచక్షణా రహితంగా చంపడం అన్నది జరగకపోవడం హర్షించతగ్గ విశేషం! - (ఇంకావుంది)