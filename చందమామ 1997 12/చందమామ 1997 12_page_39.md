అంతా విని గోవిందయ్య పరమానంద పడుతూ, “రాధాకృష్ణయ్యా, ఈకుర్రవాడే, మాతృమ్మాయికి తగినవాడని సాధువు నా చెవిలో చెబుతున్నాడయ్యా!” అన్నాడు.

రాధాకృష్ణయ్య ఆయాసపడుతూనే, “సాధువు పేరుచెప్పు, నువ్వే ఏదో ఆలోచిస్తు న్నావని గ్రహించాను. అదేమిటో చెప్పు ముందు!” అని అడిగాడు.

గోవిందయ్య పెద్దగా నవ్వి, “రాధా కృష్ణయ్యా! నేనుచేసేది మితాయిల వ్యాపారమని నీకు తెలుసుగదా! వాటి మధ్య కూర్చుని వ్యాపారం చేసేవాడికి ముఖ్యంగా వుండవలసినవి, చక్కని ఆహారపుటల వాట్లు. అవి మీ మేనల్లుడికున్నవి. అటు వంటివాడు నా వ్యాపారాన్ని అంది పుచ్చు కుంటే, ఇటు రుచికరమైన పదార్థాలను చేయిస్తూ, లాభసాటిగా వ్యాపారం చెయ్య గలడు. అటుదుకాణంలో కూర్చుని చేతి కందినవల్లా తింటూ, ఆరోగ్యం పాడుచేసు కోకుండా వుండనూ గలడు. నాకు నచ్చిన కుర్రవాళ్ళలో, నేను పరీక్షించినది అదే! ఇన్నాళ్ళకు భగవంతుడి దయవల్ల, ఈ రమేశుడు నాకు లభించాడు. ఇంక నా

కూతుర్నీ, వ్యాపారాన్నీ కూడా అతడిచేతుల్లో పెట్టి నిశ్చింతగా బతుకుతాను,” అన్నాడు.

మిత్రుడి మాటలు ఆశ్చర్యంగా విన్న రాధాకృష్ణయ్య, “ఇంతకూ అల్లుడి ఎన్నిక అంతా నీ ఇష్టమేనా! అమ్మాయి అంగీ కారం కనుక్కోవద్దూ?” అని ప్రశ్నించాడు.

దానికి గోవిందయ్య, “మీ భోజనాలు అయి, మీరు ముందు గదిలో కూర్చున్న ప్పుడు, నేను లోపలికి వెళ్ళింది రత్నమా లకు నాఅంగీకారంతెలియజేసి, దాని ఇష్టా ఇష్టాలు కనుక్కుందామనే! నాకూతురుకు ఈసంబంధంఇష్టమే. పోతే, తనకు ఇష్టమో కాదో చెప్పవలసింది అతడే!” అన్నాడు.

రాధాకృష్ణయ్య, మేనల్లుడి కేసి చూసి, “నువ్వేమంటావు?” అని అడిగాడు.

వెంటనే రమేశుడు, “ఎంతయినా ఇట్టే ఆలోచించగల సమర్థులు గోవిందయ్య గారిని కాదని ఎలాఅంటాం, మామయ్యా?” అన్నాడు.

“ఆహాఁ, కాబోయే అల్లుడిచేతే పాగిడించుకుంటున్నావు, తెలివంటే నీదేనయ్యా గోవిందయ్యా!” అంటూ రాధాకృష్ణయ్య నవ్వుతూ మిత్రుణ్ణి అభినందించాడు.