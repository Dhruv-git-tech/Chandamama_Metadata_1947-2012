అందుకు పండితులు ఆశ్చర్యపడి,
“మా పాండిత్యం రాజుకు అన్ని విధాలా
పనికివస్తున్నది. మూర్ఖుడి చెల్లెలితో వివా
హానికి మాత్రమే పనికిరాకుండా వున్నది!”
అన్నారు.

“ఎందువల్ల?” అని అడిగింది ప్రమీల.

“ఈ వివాహం జరగాలంటే, మేము
మీ అన్న పిట్టయ్యను సన్మానించవలసి
వున్నది. అనర్హుడిని సన్మానించడం పండిత
ధర్మంకాదు,” అన్నారు పండితులు.

“నా అన్న అర్హుడే అని నేను ఋజువు చేస్తాను. అప్పుడు మీరతడికి సన్మానం చేస్తారా?” అన్నది ప్రమీల.

“నీఅన్నకు ఏజ్ఞానమూ లేదు. ఏ ఆధారంతో అతడి సన్మానార్హతను ఋజువు చేయగలవు?” అని అడిగారు పండితులు.

ప్రమీల నవ్వి, “నా అన్న అర్వతను ఋజువు చేయడానికి, అతడికేజ్ఞానమూ అవసరం లేదు. నాకున్న లోకజ్ఞానం చాలు!” అన్నది.

తర్వాత ఆమె వారికి, తనను వివాహ మాడదలచిన యువకులు దేశదేశాలు తిరిగితెచ్చిన కానుకలను చూపింది. అవన్నీ వేర్వేరు పెట్టెలలో వున్నాయి.

ఒక పెట్టెలో వేపపుల్ల వున్నది. దాన్ని ప్రశాంతదేశంనుంచి తెచ్చాడోక యువకుడు. అక్కడ చందనం ఎంతసమృద్ధిగా వుంటుందంటే, వంట చెరకుగా చందనం కర్రనే వాడతారు. ఆ దేశంలో ఎక్కడో కానీ వేప చెట్టు కనబడదు. వేపపుల్ల అక్కడ ఎంతో విలువైనది.

మరొకపెట్టెలో రాగి ఉంగరం వున్నది. ఆ దేశంలో బంగారు గనులు ఇన్నీ అన్నీ కావు! వంటపాత్రలక్కూడా అక్కడ బంగా రాన్నే వాడుతూ, ఆభరణాలకు మాత్రం రాగిని వాడతారు. రాగి నగలు త్వరగా పాడవుతాయని, అలా జరక్కుండా లోహ మిశ్రమాలు కూడా కనిపెట్టారక్కడ. రాగిలో కొద్దిగా బంగారాన్ని కలిపిన మిశ్రమంతో తయారైనదే, ఆ రాగి ఉంగరం. ఈ దేశంలో బంగారు ఉంగరం కన్నా, ఆ దేశంలోని ఈ రాగి ఉంగరం విలువ ఎక్కువ.

ఇంకొక్క పెట్టెలో అందంగా కనబడే
నల్లటి భోగ్గుస్ఫటిక మున్నది. ఆ దేశం
నిండా వజ్రాలేకావడం వల్లనూ, మసిబొగ్గు
తక్కువగా లభించడంవల్లనూ, ఈ స్ఫటి
కాలకక్కడ చెప్పలేనంత విలువ వున్నది.