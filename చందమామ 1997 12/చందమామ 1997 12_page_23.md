“మీ అభిప్రాయం సమంజసంగానే ఉన్నది. సమయంచూసి రాజుగారిలో రాజ్యకాంక్షను కలిగించడం అవసరం,” అన్నాడు సేనాధిపతి.

ఆ సమయంలోనే వారసుడు లేకుండానే కళింగరాజుమరణించాడన్నవార్తాందింది. కొందరు అధికారులే పరిపాలనా వ్యవహా రాలు చూస్తున్నారు.

ఒకనాటి సాయంకాలం వేళ ప్రధాన మంత్రి, ఉడ్యానవనంలో విహరిస్తూన్న అశోకుణ్ణి సమీపించి, “మహారాజా! చంద్ర గుప్త మౌర్యుడూ, బిందుసార మహారాజూ జయించాలని కలలుగని, జయించకుండా వదిలిన రాజ్యం కళింగ ఒక్కటే. బాలీ, సుమత్ర వంటి దూరద్వీపాలతో వర్తక వ్యాపారాలు సాగిస్తూన్న సుసంపన్న రాజ్యం కళింగ. ఒకరాజు కింద వివిధ వంశస్థు లైనపాలకులు మైత్రీ సంబంధాలు కలిగి వుండడం వల్ల అక్కడ ఐకమత్యానికి కొదువలేదు. ఇప్పుడు రాజు మరణించాడు గనక, పాలకులమధ్య ఐకమత్యం పటా పంచలుకావడంతథ్యం. కళింగను జయిం చడానికి ఇదొక సువర్ణవకాశం,” అన్నాడు.

సేనాధిపతి కూడా అంతలో అక్కడికి వచ్చాడు.

మంత్రి మాటలకు అశోకుడు సమా ధానం చెప్పలేదు. మౌనంగా ఆలోచించ సాగాడు.

“మన సైన్యం చాలా సంవత్సరాలుగా యుద్ధంచేయలేదు. ఇలాగేసాగితే మన సైనికులుసోమరులుగామారిపోయే ప్రమాదం వుంది. సైన్యం అంటే తరచుశిక్షణకావాలి. ఇలాగేసాగితే శత్రువులనుఎదిరించే శక్తిని కూడా కోల్పోవచ్చు!” అన్నాడు సేనాధిపతి.

“సరే! కళింగపై దండెత్తడానికి కావల సిన ఏర్పాట్లన్నీచేయండి. మొదట కళింగకు మన గూఢచారులను పంపండి. ఆ రాజ్యంలోని సేనల బలాబలాలను తెలుసు కోవడం వాళ్ళ మొదటి పని! ఆ తరవాత వాళ్ళు అక్కడి పాలకులలో ఒకరిమీద ఒకరికి అనుమానం కలిగే పరిస్థితులను సృష్టించాలి!” అన్నాడు అశోకుడు.

“చిత్తం, ప్రభూ! మీ అజ్ఞను శిరసా వహిస్తాము!” అన్నాడు ప్రధానమంత్రి.

కళింగపై దండయాత్రకు మగధ సిద్ధం కాసాగింది.

- (ఇంకావుంది)