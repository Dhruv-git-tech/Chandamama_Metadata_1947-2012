ఆ తర్వాత మరొక ముగ్గురు కుర్రవాళ్ళ కూడా గోవిందయ్య విందుభోజనంపెట్టి, తగినవాళ్ళు కాదంటూ తిప్పి పంపెయ్యడం జరిగింది.

ఒకనాడు గోవిందయ్య ఆప్తమిత్రుడు రాధాకృష్ణయ్య, గోవిందయ్యను కలుసు కుని, “ఏమిటి, గోవిందయ్యా! పెళ్ళి కొడుకులందర్నీ ఇంటికి పిలిచి విందు భోజనాలు పెడుతున్నావట! ఏమిటి సంగతి?” అంటూ ప్రశ్నించాడు.

గోవిందయ్య సరదాగా నవ్వుతూ, “తగిన అల్లుడు దొరికేదాకా, ఈ రహస్యం ఎవరి దగ్గరా వెల్లడించరాదని సాధువు మరీ మరీ చెప్పాడు. కాస్త ఓపికపట్టు!” అన్నాడు.

రాధాకృష్ణయ్య కూడా నవ్వుతూ, “సరేలే, అలాగే కానీ! అయితే, వెంకటాపురంలో

నా చెల్లెలున్నది చూడు, దాని మూడో కొడుకు అన్ని విధాలా, మీ అమ్మాయికి తగిన వాడని, నిన్ననే నాకు స్పురించింది. మరి వాడికి విందుభోజనం పెడతావోమాన తావో నీ ఇష్టం,” అన్నాడు.

“అమ్మమ్మ! విందుభోజనం పెట్టిన తర్వాతే మరో ఆలోచన! ఆ కుర్రవాడు బాగుంటాడనుకుంటే, రేపే మనిద్దరంపెళ్ళి విందుకుపిలుద్దాం,” అన్నాడుగోవిందయ్య.

ఇందుకు సరేనన్నాడు రాధాకృష్ణయ్య. మర్నాడే ఇద్దరూ వెంకటాపురం వెళ్ళి, సంబంధంమాట్లాడి ఆకుర్రవాణ్ణి విందుకు ఆహ్వానించారు. పెళ్ళికొడుకు రమేశుడి తల్లీ తండ్రీ ఆశ్చర్యపోతూనే, కొడుకును గోవిందయ్యతో పంపడానికి అంగీకరించారు.

రమేశుణ్ణి వెంటబెట్టుకుని తమ ఊరు చేరాక, గోవిందయ్య అతడితో, “నాయనా! ఈ రాత్రికి మీ మేనమామ ఇంట పడు కుని, రేపు ఉదయాన్నే మా ఇంటికి వచ్చెయ్య,” అని చెప్పి, మిత్రుడితో, “పెళ్ళికొడుకును వెంటబెట్టుకుని నువ్వు విందుకు రా,” అని ఆహ్వానించాడు.

రాధాకృష్ణయ్య అంగీకరించి, మర్నాడు ఉదయం రమేశుణ్ణి వెంటబెట్టుకుని గోవిందయ్య ఇల్లు చేరాడు. వచ్చిన వాళ్ళిద్దర్నీ ముందుగదిలో కూర్చోబెట్టి కబుర్లు ప్రారంభించాడు గోవిందయ్య. అలా చాలాసేపు గడిచాక, “ఏమిటి గోవిందయ్యా! ఆకలి మండిపోతున్నది ఇంకా వంటకాలేదా?” అంటూప్రశ్నించాడు రాధాకృష్ణయ్య.