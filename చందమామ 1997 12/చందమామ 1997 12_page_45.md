ఇంద్రుడి అర్ధాసనం మీద కూర్చోవటానికి కూడా అర్హుడే. ఈచిన్న గద్దెమీద కూర్చో దగడా? ఈయన ధర్మస్వరూపుడు. మహా బలశాలి. రాజర్షీ. మనువులాగా లోకాన్ని రక్తించగలవాడు. ఈయన కురుదేశాన్ని పాలించేటప్పుడు, ఈయన వెనక పదివేల గజ బలమూ, ముప్పైవేల రథాలూఉంటాయి. శకుని కర్ణులు అండగా గల దుర్యోధనుడే ఈయన బలాన్ని తలుచు కుని దిగులుపడతాడు. అటువంటి ఈయన ఈ సింహాసనం మీద కూర్చోవ టానికి తగడా?” అన్నాడు.

విరాటుడీ మాటలకు నివ్వెరపోతూ, “ఈయన కుంతీదేవి పెద్దకొడుకైన ధర్మ రాజా? అయితే, ఈయనతమ్ములైన భీమా ర్జున నకులసహదేవు లేరీ? ద్రౌపది ఏదీ?

వారి జాడ ఏమాత్రమూ తెలియ రాలేదే,” అన్నాడు.

దానికి అర్జునుడు, “వల్లవుడనే పేరుతో నీదగ్గిర వంటవాడుగా ఉన్నవాడుభీముడు. గంధర్వులను జయించి, ద్రౌపది కోసం సౌగంధిక పుష్పం తెచ్చినవాడు. ఇతనే కీచకుణ్ణి హతమార్చిన గంధర్వుడు. ఆపని మరొకరివల్ల అవుతుందా? నీ గుర్రాలను చూస్తూ వచ్చినవాడు నకులుడు. గోవులను పాలించినవాడు సహదేవుడు. ఈ ఇద్దరూ మహారథులు. నీ సైరంధ్రి ద్రౌపది. నేను అర్జునుణ్ణి. రాజా, నీ చాటున మాకు అజ్ఞాతవాసం సుఖంగా గడిచింది,” అన్నాడు.

పాండవులు ఈ విధంగా బయటపడి పోయిన మీదట ఉత్తరుడు అర్జునుడు యుద్ధంలో చూపిన పరాక్రమాన్ని వర్ణించి చెప్పాడు. అతను అర్జునుణ్ణి గురించి చెబుతూ, “సింహం జింకలను తరిమి చంపినట్టు ఈయన కౌరవ యోధులను వేటాడాడు. ఈమహావీరుడు ఒక్కబాణంతో ఏనుగును చంపటం నేను చూశాను. ఈయన శంఖం పూరించేసరికి శత్రువు లతోపాటు, నా చెవులూగడియలు పడి పోయాయి,” అన్నాడు.

అది విని విరాటుడు, “నిజమే. ఇప్పుడు పాండవులను మనం మంచి చేసుకోవాలి. అందుకోసం మన ఉత్తరను అర్జునుడికి ఇచ్చి పెళ్ళి చేస్తాను,” అన్నాడు.

“ముందు మనం పాండవులందరినీ గొప్పగాసన్మానించవలసిఉన్నది,” అన్నాడు ఉత్తరుడు.