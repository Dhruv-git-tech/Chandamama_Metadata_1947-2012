ఆ రాత్రి తండ్రి ఇంటికి రాగానే
కొడుకు, ''నాన్నా, మన కోసం సముద్ర
రాజు మనుషులనూ పడవనూ పంపాడు.
మనవల్ల ఆయన కేదో పని కావాలిట.
ఆయన పని తీర్చామంటే మనకు మంచి
బహుమానం దొరుకుతుంది,'' అన్నాడు.

''వాళ్ళు రాజుగారి పద్ద నుంచి ఏదైనా
అనవాలు తెచ్చారా?'' అని అడిగాడు
రైతు.

'' తీసుకురాలేదు. వాళ్ళు మళ్ళీ
రారుట. మనం రేపు ఉదయం రేవుదాకా
వెళ్ళితే, పడవలో ఎక్కించుకుని తమ
దేశం తీసుకుపొతామన్నారు.'' అని రైతు
కొడుకు చెప్పాడు.

''రేవుదాకా నడవటమే ? నావల్ల
కాదు. చాలా దూరం ఉన్నది. దూరం
తగ్గించగలిగితే చెప్పు, వస్తాను !'' అంటూ
రైతు వెళ్ళి పడుకున్నాడు.

రైతు కొడుకు తన భార్యతో సముద్ర
రాజు ఆహ్వానం గురించి చెప్పి, ''రేవు
దారి తగ్గిస్తేనేగాని నాన్న రానంటాడు !
అది సాధ్యమయే పనేనా ?'' అన్నాడు.

అతని భార్య, ''దారి తగ్గించటానికి
ఖికటే ఉపాయం ఉన్నది. నడిచినంత
సేపూ కథ చెప్పటం. ఆ పని చేసి మీ
నాన్నను వెంట తీసుకుపొండి !'' అని
భర్తతో అన్నది.

రైతు కొడుకు తన భార్య తెలివి
తేటలకు చాలా సంతోషించాడు. అతడు
తెల్లవారు ఝూమునే లేచి తండ్రిని లేపి,
''నాన్నా. రేవుకు బయలుదేరుదాం, పద.
దారి తగ్గిస్తే వస్తా సన్నావుగా ! తగ్గిస్తాను,
రా !'' అన్నాడు.

రైతూ, కొడుకూ సముద్రతీరానికి
బయలుదేరారు. దారి పాడుగునా కొడుకు
తండ్రికి ఏవో కథలు చెప్పాడు. చివరకు
వారు రేవు చేరుకున్నారు. రేవులో ఒక
నాసిరకం పడవా, ముగ్గురు నల్లటి
మనుషులూ ఉన్నారు.

''ఇదేం పడవరా ? ఇది రాకుసుల
పడవలాగున్నది !'' అన్నాడు రైతు.