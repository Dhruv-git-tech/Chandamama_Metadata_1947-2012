వరాలయ్య ఇందులోని బాగోగులు తెలుసుకునేందుకు ధనగుప్తుడి ఇంటికి వెళ్ళాడు.

ధనగుప్తుడు అతడితో, "ఒకసారి విరిగిన మనసులు అతుక్కోవడం కష్టం. నువ్వీ పెళ్ళికి ఒప్పుకుంటే—నీ కొడుకూ, కొడలూ కూడా, కృతజ్ఞతతో జీవితాంతం, నిన్ను సేవించుకుంటారు. కొడుకును ఇంట్లోంచి వెళ్ళగొడితే, నీ భార్య దుఃఖిస్తుంది. ఇంట్లో సుఖశాంతులుండవు. డబ్బుండీ, సుఖశాంతులు లేని జీవితం వల్ల ప్రయోజనం ఏం వుంది?" అన్నాడు.

ఆ మాటలకు చాలా సంతోషించిన వరాలయ్య, "నువ్వు చాలా తెలివైనవాడివి. ఇంత మంచి అలోచన నాకు తట్టనేలేదు. అందరికీ మంచి సలహాలిస్తాడని పేరు పడ్డ శేషనాథుడికి, ఈ ఊహ స్ఫురించ లేదు," అని ధనగుప్తుణ్ణి మెచ్చుకున్నాడు.

ధనగుప్తుడు ఆశ్చర్యంగా, "అదేమిటి? ఈ అలోచన, నా బుద్దికి పుట్టిందికాదు. నీ స్మెహితుడు శేషనాథుడే నాకీ సలహాయిచ్చాడు," అన్నాడు.

అది విని వరాలయ్య నివ్వెరపోయాడు. తీతడు అక్కణ్ణించి బయలుదేరాడు. ఇంటికి వెళ్ళాక శేషనాథుణ్ణి, ఈ విషయమై గట్టిగా ప్రశ్నించాలనుకున్నాడు. అయితే, వెంటనే అతడికి ఒక అనుమానం వచ్చింది. శేషనాథుడు చితికిపోయి, తన దగ్గిరకు వచ్చాడు. అతడికి తనంటే, అనూ యగా వున్నదేమో! తను సుఖశాంతులతో బతకడం, అతడికి ఇష్టం లేకపోవచ్చు.

ఈ అనుమానం వచ్చాక వరాలయ్య, శేషనాథుణ్ణి మరింత శ్రద్ధగా గమనించ సౌగాడు. అందరికీ మంచి సలహాలిచ్చే శేషనాథుడు, తనకు చిన్న. చిన్న విషయాల్లో కూడా సలహాలివ్వడం లేదని తెలుసుకున్నాక, అతడి మనసు వికలమైపోయింది. తనవల్ల సాయం పొందిన శేషనాథుడు, తనకు సాయపడడం లేదని— ఇక ఈ ప్రపంచంలో ఎవ్వరికీ సాయపడ కూడదని అతడు నిశ్చయించుకున్నాడు.