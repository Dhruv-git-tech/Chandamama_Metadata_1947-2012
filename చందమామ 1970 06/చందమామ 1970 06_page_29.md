శిఖిముఖి, విక్రమకేసరీ యిలాంటి సంశయాలతో కొట్టుమిట్టాడుతూండగా ఎర్రగండు పెద్దగా మొరిగింది. కుక్క అరవటం, అది తలఎతి చూస్తూన్న దిక్కూ గమనిస్తూనే శిఖిముఖికి ఆ చెట్టుకొమ్మల్లో చిక్కుకుని పున్న ఆకారం నాంగ్‌సోమ్ అయివుంటుందన్న నమ్మకం కలిగింది.

“ కేసరీ ! మనం నేర్పుగా ఆ చెట్లకింద పున్న ఏనుగుల్ని దూరంగా తరమాలి. తరవాత చెట్టెక్కి, ఆ కనబడేది నాంగ్‌సోమె నేమో చూడవచ్చు,” అన్నాడతను.

శిఖిముఖి మాట ముగించే లోపలే, చెట్టుకింద పున్న ఏనుగుల్లో రెండు పెద్దవి, భయంకరంగా ఘంకరించి, తొండాలెత్తి వాళ్ళ కేసి రాసాగినై. అది చూస్తూనే పృశ్చికనాయకుడు, “ అందరూ త్వరగా ఆ రాళ్ళచాటుకు పరిగెత్తండి. అక్కణ్ణుంచి బండ రాళ్ళు తేసి ఏనుగుల్ని బెదరకొట్టటం సాధ్యమేమో చూద్దాం,” అన్నాడు.

ఆ హెచ్చరిక వింటూనే అందరూ కొండ అంచున పున్న రాళ్ల వెనక్కు పారి పోయారు. ఏనుగులు చెవ్వలు టపటచ లాడిస్తూ, తొండాలతో నేలను తాటిస్తూ, వాళ్ళు దాగివున్న వైపుకు కొంతదూరం పరిగెత్తుకు వచ్చి, అక్కడ పున్న బండ రాళ్ళ మధ్య కాళ్ళకు పట్టు దెరక్క వెనక్కు పొసాగినై. అదే అదనుగా శిఖిముఖివాళ్ళు అక్కడ అసనాటుగా పున్న బండరాళ్ళను వాటి కేసి దెర్లించారు. ఏను గులు ఘంకరిస్తూ వెనుదిరిగి అక్కణ్ణించి దూరంగా పరిగెత్తినై.

ఇప్పుడు అందరూ రాళ్ళ చాటునుంచి బయటికి వచ్చి, జాగ్రత్తగా చెట్లకిందికి పోయారు. వృశ్చికనాయకుడు తన జాతి వాణ్ణొకణ్ణి చెట్టెక్కమని చెప్పేంతలో కుంటి జాంగ్‌లా పట్టుకర్రను చెట్టుబోదెకు ఆనించి, కోతిలా చెట్టు మీదికి గబగబా ఎగబాకి పోయాడు.
—(ఇంకా వుంది)