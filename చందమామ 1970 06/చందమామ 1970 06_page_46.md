మాయదారి ముసలిది

హారూసల్ రషిద్ బాగ్దాద్ లో ఖరీఫాగా ఉండిన కాలంలో ఆ రాజ్యంలో పావురాల టపా నడిచింది. దాన్ని నడపటానికి ఖరీఫా ఒక సమర్థణ్ణి నియమించి నెలకు వెయ్యి దీనారాల జీతం ఇచ్చాడు.

అయితే కొంతకాలానికి ఆ మనిషి చని పోయాడు. ఆతనితోనే పావురాల టపా కూడా నిలిచిపోయింది. ఆ టపా నిమిత్తం ఏర్పాటయిన పావురాలూ, సలభైమంది నీగ్రో బానిసలూ, సలభై వేటకుక్కలూ ఖరీఫా వద్దకు తిరిగి పచ్చేశాయి.

ఆ పావురాల టపా నడిపినవాడికి దిలైలా అనే భార్యా, జీనాబ్ అనే కూతురూ ఉండేవారు. తన భర్త చనిపొగానే దిలైలా ఖరీఫాకు ఒక విజ్ఞాపన చేస్తూ, పావురాల టపా తాను నిర్వహించగలననీ, తన భర్తకు ఇస్తూ ఉండిన జీతమే తనకూ ఇవ్వవల సిందనీ వేడుకున్నది. కాని ఆమె విజ్ఞా

పనను ఖరీఫా తిరస్కరించాడు. దిలైలా శక్తిసామర్థ్యాలను ఆయన ఎరగడు.

ఇది జరిగిన కొద్ది రోజులకే ఖరీఫా ఇద్దరు ప్రసిద్ధులైన దొంగలను కొత్వాళ్ళుగా నియమించాడు. ఒకడు ఆహ్మద్, రెండో వాడు హసన్. వారిని పట్టటానికి చిశ్య ప్రయత్నాలు చేసి విఫలుడై; అంత సమర్థ గల దొంగలు కొత్వాలు పనిని చక్కగా నిర్వర్తించగలుగుతారని ఖరీఫా భావించాడు.

తన విజ్ఞాపనను తోసిపుచ్చిన ఖరీఫా దొంగలకు గౌప్పపదవు లిచ్చేసరికి దిలైలాకు చాలా అగ్రహం వచ్చింది. “ఈ దేశంలో దొంగలకూ, మోసగాళ్ళకూ గౌరవమర్యాదలు లభించే పక్షంలో, మనమేనా చేతగాని వాళ్ళం? ఈ హసన్‌గాని, ఆహ్మద్‌గాని నా ముందు ఎందుకూ పనికిరారని రుజువు చేస్తాను, చూసుకో!” అన్నదామె తన కూతురు జీనాబ్‌తో.