“అమ్మాయి, నేను చెప్పిన సాధువు ఈ మేడ కింది భాగంలోనే ఉండేది. నేను వెళ్ళి ఆయనతో నీ విషయం చెప్పి ఇప్పుడే వస్తాను. ఈ లోగా నువు నీ నగలన్నీ తీసి భద్రంగా మూటగట్టి, ఆ సాధువు ఉర్భసం చేసుకోవటానికి సిద్ధంగా ఉండు. ఆయన దగ్గిరికి అలంక రించుకుని వెళ్ళటం మహాపరాధం!” అని చెప్పి కిందికి వెళ్ళిపోయింది.

అమె కిందికి రాగానే మొహనిన్,
“ఏమిటి, పెళ్ళిఖరారు అనుకుందామా?”
అని అడిగాడు.

దిలైలా పగలఏడువు ఏడుస్తూ, “నేనేం చేసేది, నాయనా? ఒర్చలేని దుర్మార్గు లెవరో పిల్ల మనసు విరిచేశారు; నీకు తామర ఉన్నదనీ, బొల్లి ఉన్నదనీ దాన్ని నమ్మించారు. అది నిన్ను పెళ్ళాడనంటున్నది. ఒక పని చేద్దాం. నీ చొక్కా విప్ప దీసి కూర్చో. దాన్ని తెచ్చి నిన్ను చూపి పెళ్ళికి ఒప్పిస్తా. నీసంచీ, చొక్కా ఇలాతే, పైన భద్రంగా ఉంచుతాను,” అన్నది.

మొహనిన్ అమె మాటలు నమ్మి, వెయ్యి దీనారాలున్న తన సంచీ, చొక్కా అమె చేతి కచ్చాడు. వాటిని తీసుకుని దిలైలా మేడమీదికి వెళ్ళి, ఖాతూన్ తో,

“నీకోసం సాధువు ఎదురు చూస్తున్నాడు. నీ అదృష్టం బాగుంది. కిందికి పద. నీ నగల మూట దాచి నీ వెనకే నేనూ వస్తు న్నాను,” అన్నది.

ఖాతూన్ కిందికి దిగి లోపలికి వెళ్ళింది. దిలైలా అమె వెనుకగా రెండు మూటలూ పట్టుకుని కిందికి దిగి, తిన్నగా వీధిలోకి వెళ్ళిపోయింది.

ఖాతూన్ కిందిభాగం లోపలికి వెళ్ళి, సాధువు కోసం చూస్తే, అతగాడు కనిపించ లేదు. కాని మొహనిన్ కనిపించి, “చూసుకో, నా వంటి మీద ఒక్క మచ్చ అయినా ఉన్నదేమో!” అన్నాడు.