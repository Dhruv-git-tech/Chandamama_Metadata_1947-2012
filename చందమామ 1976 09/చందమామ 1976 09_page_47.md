ఆస్టానగాయకులు బంగారు శెట్టితో చెప్పవలసినది చెప్పారు. అందుచేత, మర్నాడు కృష్ణశాస్త్రి తన వద్దకు వచ్చి అప్పుమాట తీసుకు రాగానే, అతను, “అయ్యా, మీరు కోరిన సొమ్ము అప్పుగా ఇస్తాను. కాని నాకు తాకట్టుకింద మీ ఇల్లు అవసరం లేదు. మీ వేణుగా నాన్ని గురించి గొప్పగా విన్నాను. దాన్ని తాకట్టు పెట్టి సొమ్ము పుచ్చుకోండి,” అన్నాడు.

కృష్ణశాస్త్రి నిర్హాంతపోయి, “అంటే?”

అని అడిగాడు.

“ఏమీ లేదు. మీరు నా బాకీ తీర్చేదాకా ఎక్కడా వేణువు వాయించరాదు. అంతే!” అన్నాడు బంగారు శెట్టి.

కృష్ణశాస్త్రి అందుకు సమ్మతించి, శెట్టికి తాకట్టు పత్రం రాసి ఇచ్చి, కావలి సిన డబ్బు పుచ్చుకున్నాడు. ఆ డబ్బుతో చంద్రరేఖ పెళ్ళి సవ్యంగా జరిగి పోయింది.

తరవాత నవరాత్రులు వచ్చాయి. రాజుగారు ఈ ఏడు కూడా పెద్దపండుగ

రోజున కృష్ణశాస్త్రికి వేణుగానం చెయ్య వలసి ఉంటుందని కబురుచేశాడు.

కృష్ణశాస్త్రి రాజుగారిని కలుసుకుని, “మహారాజా, ఈ యేడు నేను వేణువును తాకను. పరిస్థితి బాగుంటే వచ్చే ఏడు చూసుకుందాం,” అన్నాడు.

రాజు ఆశ్చర్యపోయి, “అదేమిటి? మీ వేణుగానం లేకుండా నవరాత్రులు ఎలా జరుగుతాయి? మీ రెందుకు నిరాక రిస్తున్నారు,” అని అడిగాడు.

కృష్ణశాస్త్రి జరిగినదంతా చెప్పాడు.

కృష్ణశాస్త్రి మీదనే గాక, తన మీద కూడా కుట్ర జరిగిందని గ్రహించటానికి రాజుకు కేణం కూడా పట్టలేదు. ఆయన బంగారు శెట్టిని పిలిచి, నిలవదీసి అడిగే టప్పటికి, ఈ కుట్రకు మూలకారకులు తన ఆస్థాన విద్వాంసులన్న సంగతి బయటపడింది. ఆయన బంగారు శెట్టికి శిక్ష కింద తాకట్టుపత్రం తీసుకుని, మరే శిక్షాలేకుండా వదిలాడు. కాని ఆస్థాన గాయకులందరికీ ఉద్యోగాలు ఊడాయి.