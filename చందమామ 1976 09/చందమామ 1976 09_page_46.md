కృష్ణశాస్త్రి మంచి కట్నం ఇస్తాడు. అతని కేం? రాజుగారు కల్పవృక్షంలాగా ఆయన వెనక ఉన్నారు," అన్నారు.

విష్ణుశర్మకు ఆశపుట్టింది. కృష్ణశాస్త్రి అతనితో నిశ్చితార్థం చేసుకుందా మని అన్నప్పుడు, విష్ణుశర్మ తన కొడుక్కు వెయ్యివరహాలు కట్నం ఇయ్యవలసి ఉంటుందని హెచ్చరించాడు.

కృష్ణశాస్త్రికి ఏం చెయ్యాలో తోచలేదు. ఆ పరిస్థితిలో ఆస్థానగాయకులు ఆయనను చూడబోయి, "మీ చంద్రరేఖను విష్ణుశర్మగారి కొడుకు గుణశర్మ కిచ్చి చెయ్యటానికి నిశ్చయించారని తెలిసింది, శుభం! మీరు చాలా అదృష్టవంతులు," అని అభినందించారు.

"నిజమే, కాని వరకట్నం వెయ్యివర హాలు ఎక్కడి నుంచి తేవాలో తెలియటం లేదు. నాకు ఈ ఇల్లు తప్ప వేరే అస్తి లేదు. అది తాకట్టు పెట్టాలి. దాని మీద అంత సొమ్ము ఎవరు ఆప్పగా ఇస్తారో తెలీదు," అన్నాడు కృష్ణశాస్త్రి విచారంగా,

"దాన్నిగురించి మీరు విచారించకండి. బంగారు శెట్టి మనవాడే. అతనితో చెప్పి, మీకు కావలిసిన సొమ్ము ఆప్ప ఇచ్చే టట్టు మేం చూస్తాం," అన్నారు ఆస్థాన గాయకులు.

కృష్ణశాస్త్రికి ప్రాణం లేచివచ్చింది. అయన వారికి తన కృతజ్ఞత తెలుపుకుని, మర్నాడే బంగారు శెట్టి వద్దకు వెళతా నన్నాడు.