రాజు మరొకసారి దేవుడి ముందు సాప్టాంగపడి, అతిసారుడితో, ' 'చూశావా దైవలీల? ఇదిచూసి అయినా నీకు దేవుడిలో నమ్మకం కలగటం లేదా? నీ దైవ ద్వేషం మార్చుకో, ' ' అన్నాడు.

అతిసారుడు రాజుకు ఏ సమాధానమూ చెప్పలేదు. కాని మర్నాడే అతను రాజు గారి నడిగి పాటలీపుత్రానికి ప్రయాణమై వెళ్ళాడు.

బేతాళుడు ఈ కథ చెప్పి, ' 'రాజా, అతిసారుడికి దేవుడి మీద ఎందుకు పగ? రత్నకేతుడు అంతగా నచ్చచెప్పినా అతను ఎందుకు మారలేదు? రాజు తనకు ఎంతో మేలు చేసినప్పటికీ, అతని కొలువు మాని ఎందుకు వెళ్ళిపోయాడు? ఒకప్పుడు పనికి రాని పాటలీపుత్రం అతనికి ఇప్పుడెలా పనికివచ్చింది? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది, ' ' అన్నాడు.

దానికి విక్రమార్లుడు, ' ' అతిసారుడు దైవద్వేషి అనటానికి ఆధారం ఏమీ కన

బడటం లేదు. అతనికి దేవుడి యందు మూఢభక్తి లేదు, అంతే. దేవుడి పైన మూఢభక్తి గల వాళ్ళు తమకు మేలు జరిగినప్పుడు దేవుణ్ణి పూజిస్తారు గాని, కీడు జరిగేతరుణంలో సాటిమానవులను శిక్షిస్తారు. పాటలీపుత్ర వర్తకులు అతి సారుడికి ఆపత్సమయంలో కీడేగదా చేశారు? రేపు ఈ రాజుకు అలాటి పరిస్థితే కలిగితే అతిసారుడికి ప్రమాదం జరగ వచ్చు గద? ఒకసారి అనుకోకుండానూ, రెండోసారి బుద్ది పూర్వకంగానూ అతి సారుడు రాజుప్రాణాలు కాపాడాడు. రెండుసార్లూ రాజు దేవుడికే ధన్యవాదాలు చెప్పాడు గాని, అతిసారుడికి కృతజ్ఞత తెలుపుకోలేదు. అందుకే దేవుడిపై మూఢభక్తిగల వాడివెంట ఉండటానికి జంకి అతిసారుడు తనకు ఏమీ లేని పాటలీ పుత్రానికే బయలుదేరాడు, ' ' అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాకుడు. —(కల్పితం)