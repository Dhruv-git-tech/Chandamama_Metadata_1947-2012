పాకాలయ్య అనేవాడు పనికోసం చాలా ఊళ్ళు తిరిగి, ఒక చిన్నగ్రామం చేరాడు. ఆ ఊళ్ళో అందరూ వెర్రిబాగులవాళ్ళే.

పాకాలయ్యకు ఊరి మొదట్లోనే ఒక దృశ్యం కనిపించింది. ఒకడు దున్నను దుడ్డుకర్రతో కొట్టుతూ, '' త్వరగా దూడని ఈనవే !'' అని కేకలు పెట్టుతున్నాడు.

కట్టివేసి ఉన్న దున్న ఆటూ, ఇటూ తప్పకోజూస్తూ అరుస్తున్నది. ''నాకీబేరం అక్కర్లేదు. నిన్ను తిరిగి ఇచ్చేసి, నా వంద రూకలు నేను తెచ్చుకుంటాను,'' అన్నాడు వాడు, దాని కట్టుతాడు ఊడదీస్తూ.

దున్న తన పాత యజమాని వద్దకు పరుగు తీసింది. దాని వెనకే పరిగెత్తాడు ఆ మనిషి. పాకాలయ్య కూడా ఆ మనిషి వెనకే వెళ్ళాడు, ఏం జరిగేదీ చూతామని.

అంతకుముందు రోజే నాగన్న అనేవాడు ఆ దున్నను ఆ మనిషికి అమ్మాడు. ఇప్పుడా

మనిషి నాగన్న దగ్గిరికి వచ్చి, '' అర్థరాత్రి లోపల అది దూడను పెట్టితీరుతుందని మాట ఇచ్చావు. దాన్ని నువే ఉంచుకుని, నా వంద నాకు పారెయి్య,'' అన్నాడు.

నాగన్న ఆ దున్నతోక పట్టుకుని చూసి, '' ఇది నేను నీకు అమ్మింది కాదు. నువు మరొకదాన్ని నాకు అంటగట్టాలని చూస్తు న్నావు. నిన్న అమ్మినప్పడు దీని తోక చివర ఒక జోరీగ ఉండాలి. ఇప్పుడు లేదు,'' అన్నాడు కచ్చితంగా.

'' అప్పుడు సరిగా చూశావో, లేదో. ఇది నీ దున్నే ! అబద్ధాలు చెప్పడం మా ఇంటా వంటా లేదు,'' అన్నాడు ఆ మనిషి.

'' అబద్ధాలు చెప్పటం మా ఇంట్లో వాళ్ళకే అలవాటనా నీ ఉద్దేశం ? '' అంటూ నాగన్న గొంతుపెంచాడు.

ఇద్దరూ చాలాసేపు మాటకు మాట అనుకున్నారు. ఈ గోలకి నలుగురూ