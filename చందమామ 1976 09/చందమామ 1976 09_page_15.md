విరిగివున్న కత్తి రాజకుమారుడు కాంచన
వర్మది," అన్నాడు జయశీలుడు.

"ఇంత తెలిసిన వాడివి నువ్వు
బతకటం క్షేమం కాదు," అంటూ
మొసలి ఆకారంవాడు తన వాహనాన్ని
అదిలించి, జయశీలుడి కేసి దూకించ
బోయేంతలో, పక్కనే వున్న వీర
నారాయుడు శూలాన్ని రెండు చేతులతో
వడిసి పట్టుకుని, "మొసలిదొరా, అంత
ఒళ్ళు మరిచిన కోపం, మీకు రక్తప్పోటు
తెస్తుంది. ప్రమాదం!" అని కేక
పెడుతూ, జలగ్రహం మీదినుంచి పట్టు
తప్పి, శూలంతోపాటు దభీమంటూ కింద
పడిపోయాడు.

జయశీలుడు అదేక్షణంలో మెరుపులా
ఎగిరి జలగ్రహం మీదికి పోయి, వెనక
నుంచి మొసలిఆకారంవాడి మెడ పట్టు
కున్నాడు. ఈ లోపల సిద్ధసాధకుడు కింద
పడిన శూలాన్ని చేతిలోకి తీసుకుని,
"జై, మహాకాళా!" అంటూ కేకపెట్టాడు.

మొసలిఆకారంవాడు యీ విధంగా
కన్ను మూసి తెరిచేంతలో తన శూలాన్ని
పొగొట్టుకోవటమే గాక, నిరాయుధుడుగా
తన శత్రువుకు దొరికిపోయాడు. జయ
శీలుడు కత్తిని అతడి మెడకు ఆనించి,
"ఒరే, నీ పేరేమిటి? నువ్వు లొంగి
పోతావా లేక మెడ నరకమంటావా?" అని అడిగాడు.

మొసలిఆకారంవాడు ఒక నిమిష
కాలం నిర్విణ్ణుడైపోయి, అంతలోనే తేరు
కుని, "ఒరే, మనిషీ, నీ సాహసానికి
మెచ్చాను," అన్నాడు.

ఆ జవాబుకు సిద్ధసాధకుడు పెద్దగా
నవ్వి, "జయశీలుడి సాహసాన్ని నీ బోటి
పగటివేషం వెధవ మెచ్చటం ఏవిటి?
సాక్షాత్తూ ఆ మహాకాలుడే మెచ్చి, అతడి
కత్తిని దీవించాడు," అన్నాడు.

"ఎవరన్నావు, మహాకాళుడా? అదెట్లా?"

అన్నాడు మొసలి ఆకారంవాడు.

జయశీలుడు అతడి మెడ పట్టుకుని
గట్టిగా ఊపి, "ఒరే, మొసలితొడుగూ,

చంద్రమ