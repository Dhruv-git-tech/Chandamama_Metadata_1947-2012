చెయ్యమనీ చెప్పాడు. ధూష్రాక్షుడికి సేన సిద్ధమయింది. రక రకాల ఆయుధాలు ధరించిన రాకసులు ఆ సేనలో ఉన్నారు. వారిని వెంట బెట్టుకుని, ఉత్తమమైన రధం ఎక్కి ధూష్రాక్షుడు పడమటి ద్వారం వద్దకు వెళ్ళాడు.

ధూష్రాక్షుడు రావటం చూస్తూనే వానరులు సింహనాదాలు చేశారు. ఉభయ పక్షాలకూ పోరు ప్రారంభమయింది. రాకసుల ఆయుధాల చేత దెబ్బలు తింటూ వానరులు రాకసులను చెట్లతోనూ, గండ రాళ్ళతోనూ కొట్టారు. మొత్తం మీద రాకసులే ఎక్కువ నష్టపడి, పారిపోసాగారు. అది చూసి ధూష్రాక్షుడు వానరు

లను హింసించ నారంభించాడు. వాన రులు కూడా అధిక సంఖ్యలో చచ్చారు.

ధూష్రాక్షుడు వానరసేనలను నష్టపరచటమే గాక, తరమటం చూసి హను మంతుడికి చాలా కోపం వచ్చింది. అతను పెద్ద శిలను తీసుకుని ధూష్రాక్షుడి మీదికి పోయి, అతని రధంమీద విసిరి కొట్టాడు. రధం ధ్వంసమయింది. రధం మీద పడే ఆ శిలను చూస్తూనే ధూష్రాక్షుడు గద తీసుకుని, నేలమీదికి దూకి నిలబడ్డాడు.

తరవాత హనుమంతుడు చెట్ల బోదెలూ కొమ్మలూ తీసుకుని, రాకసులను ఎడా పెడా చదును చెయ్యసాగాడు. రాకసులు పారిపోయారు. తరవాత హనుమంతుడు ధూష్రాక్షుడి పైకి వచ్చాడు.

ధూష్రాక్షుడు గదతో హనుమంతుణ్ణి ఎదుర్కొని, దానితో హనుమంతుడి తల మీద కొట్టాడు. హనుమంతుడు ఆ దెబ్బను లక్ష్యపెట్టక, ధూష్రాక్షుడి మీద ఒక పర్వత శిఖరాన్ని వేశాడు. ఆ దెబ్బకు ధూష్రాక్షుడు చచ్చాడు. అది చూసి వానరులు మరింత ఉత్సాహంగా రాకసుల మీద పడ్డారు. రాకసులు భయపడి లంకలోకి పారిపోయారు.

ధూష్రాక్షుడు చచ్చినట్టు విని రావణుడికి అమిత కోపం వచ్చింది. అతను వజ్రదంష్టు డనే వాణ్ణి చూసి, ''నువు