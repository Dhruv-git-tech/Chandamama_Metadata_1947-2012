ధూమకేతు తనకు చేసిన ద్రోహం దండపాణికి అర్థమయింది.

తరవాత కదంబసేనుడు ధూమకేతు సహాయానికి అభినందించి, అతన్ని అప్పటికప్పుడే తన అంగరకీకుడుగా నియమించుకున్నాడు.

కొన్నిరోజులు గడిచాయి. ఒకనాడు ధూమకేతు కదంబసేనుడి అభ్యంతరమందిరానికి వెళ్ళాడు. రాజు పక్కనే పాత్రలో పానీయం ఉన్నది. రాజుతో చాకచక్యంగా మాటలు చెబుతూ, తన ఉంగరంలో దాచి ఉంచిన పొడిని పానపాత్రలో వేశాడు ధూమకేతు.

తరవాత కొంతసేపటికి పానపాత్ర చేతిలోకి తీసుకుని తాగబోతూండగా, ఎక్కడినుంచో దండపాణి ఊడిపడి, “మహారాజా, అందులో విషం ఉన్నది. తాగకండి,” అంటూ రాజు చేతిలోని పాత్ర తీసేసుకున్నాడు.

“విషమా? ఎవరు కలిపారు?” అన్నాడు రాజు ఆశ్చర్యంగా.

“ఇంకెవరు? తమ అంగరకీకుడే. అతని ఉంగరం చూడండి,” అన్నాడు దండపాణి.

పానీయంలో విషం చేరినట్టు రుజు వయింది. రాజు ధూమకేతుకు మరణ దండన విధించాడు. భటులు ధూమ కేతును తీసుకుపోయాక, రాజు దండపాణి చేసి తిరిగి, “నువు ఖైదులో నుంచి ఎలా తప్పించుకు వచ్చావు? ఈ ధూమకేతు నాకు విషం పెట్టబోతాడని నీకు ముందు గానే ఎలా తెలిసింది? నువు విదేశీ గూఢచారివి కావా?” అంటూ ప్రశ్నల వర్షం కురిపించాడు.

“మహారాజా, నేను చెరసాల నుంచి తప్పించుకున్నాను. నేను శత్రు గూఢచారినే. ధూమకేతు మీకు విషప్రయోగం చేసేటట్టు ప్రేరేపించినది కూడా నేనే,” అన్నాడు దండపాణి.

కదంబసేనుడు మరింత ఆశ్చర్యపడుతూ, “నాకు అంతా అయోమయంగా చంద్రమామ