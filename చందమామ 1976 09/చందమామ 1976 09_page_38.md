# పనికిమాలిన ప్రోత్సాహం

పల్లవరం గ్రామంలో రామయ్య అనే ధనికుడు ఉండేవాడు. అతని తల్లి ప్రవర్తన వింతగా ఉండేది. ఆమెకు బిచ్చగాళ్ళంటే అమిత అసహ్యం; కాని ఆమె ఇద్దరు కుర్రబిచ్చగాళ్ళకు రోజూ రెండుపూటలా తిండి పెట్టుతూండేది.

ఇది గమనించి రామయ్య తన తల్లి ప్రవర్తనకు కారణం అడిగాడు. ఆ కుర్ర వాళ్ళ తాతముత్తాతలు మంచి ధనికులనీ, రామయ్య తాత చేసిన దుర్మార్గం వల్ల వాళ్ళ కుటుంబం పూర్తిగా చితికిపోయి, వాళ్ళు దరిద్రులయారనీ రామయ్యతల్లి చెప్పింది.

ఇది విని రామయ్యగుండె ద్రవించింది. తమ కుటుంబం పల్ల ఆ కుర్రవాళ్ళకు జరిగిన అన్యాయం సరికావాలనీ, అలా చేసే బాధ్యత తనమీద ఉన్నదనీ ఆయన అనుకున్నాడు.

వెంటనే రామయ్య ఆ కుర్రవాళ్ళ తల్లిని చూడబోయాడు. ఆమె చాలా దీన స్థితిలో ఉన్నది. తన బిడ్డలు చాలామంది వైద్యసహాయం లేక పోయారనీ, ఈ ఇద్దరు కొడుకులు మాత్రమే బతికి బట్టకట్టారనీ ఆమె చెప్పింది. ఆమె అడుక్కుని బతుకు తున్నది. రామయ్య ఆమెను అడుక్కోవటం మానమని చెప్పి, కొంత డబ్బు ఇచ్చాడు; నెలనెలా ఆమెకు కావలసిన డబ్బు ఇస్తా ననీ, ఆమె కొడుకులను చదివించి ప్రయోజకులను చేస్తాననీ మాట ఇచ్చాడు.

కుర్రవాళ్లలో పెద్దవాడి వయసు తొమ్మి దేళ్ళు, పేరు శంకరయ్య. రెండోచాడు భీమయ్యకు ఏడేళ్ళు. రామయ్య చేస్తున్న ధన సహాయంతో ఆ ఊళ్ళో ఒక పాఠశాల నడుస్తున్నది. ఆ పాఠశాలలో పనిచేసే ఉపాధ్యాయుడికి రామయ్య కుర్రవాళ్లను అప్పగించి, వాళ్లకు చదువుచెప్పమన్నాడు.