బేతాళుడు ఈ కథ చెప్పి, “రాజా, గురు ముఖుడు రాజుమణిపాలుడికిచ్చిన సలహా యుక్తియుక్తంగానూ, వివేకవంతంగానూ వున్నట్టుకనబడదు. సకల శాస్త్రాలూ క్షుణ్ణంగా అర్థం చేసుకుని, దైవదర్శనం కోసం కఠోర తపస్సుచేస్తున్న కౌశికుణ్ణి, కోశాధికారిగా నియం మించమనడం విడ్డూరంగానూ, అసందర్భం గానూలేదా? అదే సమయంలో, ఎంతో ఏకాగ్రచిత్తులైన విరాగుడూ, భోగుడూ, వేగుడూ అనే వాళ్ళను, గురుముఖుడు కించపరిచి నట్టు కనబడుతున్నది. రాజును సూక్ష్మగాహి అంటూ ఆయన పాగడడం ఒట్టి వాచావాత్స ల్యామా లేక అందులో అంతరార్థమేమైనా వున్నదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “ఏమనిషి అయినా తాను ఎంచుకున్న వృత్తివ్యాపకాల్లో అగ్రశేణి వాడనిపించుకోవాలంటే, అందుకు కేవలం తెలివితేటలే కాక ముఖ్యంగా ఏకాగ్రత అవ సరం. అది విరాగుడూ, భోగుడూ, వేగుల లాంటి వాళ్ళల్లో స్పష్టంగా కనబడుతున్నది. కాని, తపస్సుతో ఎంతో ఘనకార్యాన్ని సాధించాలనుకున్న కౌశికుడిలో, ఆఏకాగ్రతఏమాత్రం

కనిపించదు. ఏ విషయాన్నయినా క్షుణ్ణంగా అర్థం చేసుకోవడంవేరు, దాన్ని కార్యసాధనకు అనుకూలంగా మలచుకోవడంవేరు. కౌశికుడిలో అలాంటి సత్తాగాని, నేర్పు ఓర్పులు గానిలేవు. ఆకారణంగానే అతడు, తను కళ్ళు మూసుకుని ఏకాగ్రతగా తపస్సులో వున్నాననుకుంటూనే, తన చుట్టూ జరుగుతున్న స్వల్ప విషయాలను కూడా గుర్తుపెట్టుకుంటున్నాడు. అలాంటివాడే కోశాధిగారా నికి సరైన అధిపతి కాగలడు! ఇక, ఆ పదవి ఆశించివచ్చిన ముగ్గురూ, తామనుకున్న ఆయావృత్తుల్లో గొప్ప ఏకాగ్రచిత్తులు. వాళ్ళ శక్తిసామర్థ్యాలు ఆయావృత్తులకు మాత్రమే పరిమితం! అందువల్ల, వాళ్ళు కోశాగార బాధ్యతలకు అర్హులుకారు. తాను చెప్పిన కొద్ది మాటల ద్వారా రాజు, తన సమస్యకు పరిష్కారమేమిటో గ్రహించగలడన్న నమ్మ కంతోనే, గురుముఖుడు ఆయనను సూక్ష్మగ్రాహి అని పాగడాడు, అది ఒట్టి వాచా వాత్సల్యం కాదు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహామాయమై, తిరిగి చెట్టెక్కాడు. —(కల్పితం)

[ఆధారం: “వసుంధర” రచన]