ప్రశంసనీయం. అయితే, మధ్యలో తను గౌరవించే ఏ ఆత్మబంధువో, గురువోవచ్చి, ఇది నీకు తగనికార్యం అన్నంత మాత్రాన, అంతవరకూ చేసిన ప్రయత్నానికి తిలోద కాలొదలడం వివేకం అనిపించుకోదు. పూర్వం కౌశికుడిలా పరుల మాట నమ్మి భంగపడ్డాడు. నువ్వూ అంత అవివేకంగా ప్రవర్తించకుండా వుండేందుకు అతడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

ఒకానొకప్పుడు గురుముఖుడు అనే పండితుడి గురుకులంలో కౌశికుడనేవిద్యార్థి వుండేవాడు. ఇరవై సంవత్సరాల వయసుకే సకల శాస్త్రాలూ క్షుణ్ణంగా అర్థం చేసుకున్న కౌశికుడికి, తర్వాత ఏం చేయాలో తోచ లేదు. గురువు నడిగితే ఆయన, “నాయనా! నీలో అపారమైన తెలివివుంది, కానీ ఏకాగ్రత

లేదు. కొంతకాలం పాటు తపస్సు చెయ్యి. దేవుడు ప్రత్యక్షమై నీకు కర్తవ్యబోధ చేస్తాడు,” అని సలహా ఇచ్చాడు.

కౌశికుడు చండకారణ్యం చేరుకుని విశాల మైన ఒక మర్రిచెట్టు నీడలో తుస్సు ప్రారంభించాడు. వాడి తపోదీక్ష అద్భుతంగావుండేది. తెల్లవారు ఝామునే లేచి కాలకృత్యాలు తీర్చు కుని ఫలాలను ఆహారంగా భుజించి తపస్సుకు కూర్చునేవాడు. సూర్యాస్తమయవేళకు తపస్సు చాలించి కందములాలను తెచ్చు కుని తిని నిద్రపోయేవాడు. ఇలా ఏడు సంవత్సరాలపాటు కోరదీక్ష కొనసాగించినా, వాడికి దేవుడు ప్రత్యక్షంకాలేదు.

అప్పుడప్పుడూ దేశ సంచారానికి వెళ్ళే గురుముఖుడు, దారిలో కౌశికుణ్ణి కలుసు కున్నాడు. కౌశికుడాయనకు తన గోడు విని పించుకున్నాడు.

“తపస్సుకు ఏకాగ్రత చాలాముఖ్యం. నిర్విఘ్నంగా కొనసాగుతూన్న నీ తపో సాధనలో ఏకాగ్రతకు లోటురావడంలేదుకదా?” అని అడిగాడు గురుముఖుడు.

“లేదు, గురువర్యా!” అన్నాడు కౌశికుడు.

“సరే! నేను మణిపాలుడనే రాజునుచూడ బోతున్నాను. అక్కడి నుంచి తిరిగివచ్చేట ప్పుడు, నీ సమస్యకు పరిష్కారం చెబుతాను,” అని గురుముఖుడు అక్కడినుంచి వెళ్ళిపోయాడు.

ఆసమయంలోనేమణిపాల మహారాజుకు ఒక ఇబ్బంది వచ్చింది. ఎంతో సమర్థుడైన కోశాధికారి మరణించడంతో, కొత్తకోశాధికారి నియామకం, ఆయనకు గడ్డు సమస్యగా పరిణమించింది. పాత కోశాధికారి కోశాగారా