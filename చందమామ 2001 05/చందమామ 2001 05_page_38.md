ఆంధ్రప్రదేశ్ రాష్ట్రానికి వచ్చాక, తిరుపతి క్షేత్రాన్ని దర్శించని వాళ్ళంటూ ఉంటారా? తిరుపతి మనదేశంలోని అతి సంపన్నమైన ఆలయం. దేశం నలుమూలలనుంచి పెదలు, ధనికులు అన్న భేదం లేకుండా రోజూ భక్తులు దెవదర్శనానికి వస్తూ ఉంటారు. సముద్ర మట్టానికి 840 మీ॥ ఎత్తులో తీరుమల కొండపై ఆలయం వెలుగొందుతున్నది.

“ఏమిటీ, ఎక్కడ చూసినా బోడిగుండ్లుగానే ఉన్నాయి?” అని అడిగింది అరుణ.

“దక్షిణాదిలో చాలామంది హిందువులకు, తిరుపతికి వస్తే ఇక్కడ తలనీలాలు సమర్పించి దేవుణ్ణి దర్శించడం సంప్రదాయం!” అన్నది తల్లి.

“అవును, నేనూ ఇప్పుడు నా తలనీలాలు సమర్పిస్తాను, అన్నాడు తండ్రి. పిల్లలు పకపకానవ్వారు. తండ్రి నీలాలు ఇచ్చిరాగానే అందరూ కలిసి దెవదర్శనం చేసుకున్నారు. ఆ తరవాత తండ్రి రుచికరమైన పెద్ద పెద్ద తిరుపతి లడ్డూలు తెచ్చిపెట్టాడు.

తరవాత తమిళనాడు తంజావూరులోని బ్రహ్మాండమైన బృహదీశ్వ రాలయాన్ని చూడగానే ఉదయ్ నోట మాటరాలేదు. “ఆహా! ఎంత పెద్ద దేవాలయం!” అన్నాడు 66 మీ॥ ఎత్తయిన గోపురం చుట్టూ ప్రదక్షిణం చేస్తూ.

చుట్టుపక్కల అసలు రాయి అంటూ లేని ప్రాంతంలో నల్ల బండలతో నిర్మించబడిన బ్రహ్మాండమైన ఆలయం ఇది.

ఉన్నట్టుండి అరుణ కనిపించలేదు. రద్దీ కూడా అంతగా లేదు. ఆ అల్లరిపిల్ల ఎక్కడికి వెళ్ళిందా అని అందరూ చుట్టుపక్కల వెదకసాగారు. అఖరికి ఆలయానికి ముందు కొద్దిదూరంలో ముగ్గులు పెడుతూన్న ఒక స్త్రీ ఎదుట కూర్చుని ఆసక్తిగా చూస్తోంది అరుణ.

“ఇది బియ్యం పిండితో పెట్టే ముగ్గు, పాపా! మొదట లెక్కగా చుక్కలు పెట్టాలి. ఆ తరవాత చుక్కలను కలుపుతూ ముగ్గు వేయాలి,” అని అరుణ తల్లి కేసి తిరిగి, “మీ అమ్మాయి స్తంభం మీది శిల్పాలను ఆసక్తిగా చూస్తోంది కదా అని ఈ ముగ్గు వేయడం నేర్పుతున్నాను!” అన్నది ఆ స్త్రీ.

ఇదిగో ఆమె వేసిన ముగ్గు ఇక్కడే ఉంది. ఇది వేయడం చాలా సులభం. మీరూ వేయగలరేమో ప్రయత్నించండి.