నన్ను ఒక వైద్యుడిగా, మీ అత్తగారికి పరిచయం చెయ్యి. ఆవిడజబ్బు తగ్గించే ప్రయత్నంచేస్తాను,” అని చెప్పాడు.

రెండు రోజుల తర్వాత శేషాయమ్మ రవీంద్ర పట్టం నుంచి తిరిగి వచ్చారు. అక్కడి వైద్యులు, ఆమెకు అన్ని పరీక్షలూ చేసి, ఏ వ్యాధీ లేదని తేల్చి చెప్పారు.

ఆ రోజు సాయంత్రం వచ్చిన రాజారాంను, రత్న, అత్తగారికి వైద్యుడంటూ పరిచయం చేసి, “ఈ మధ్య మా అత్తగారి ఆరోగ్యం ఏమీ బావుండడం లేదు. కాస్త పరీక్ష చేసి చూడు, అన్నయ్య!” అన్నది.

రాజారాం, శేషాయమ్మ చేయి పట్టు కుని, నాడి పరీక్షిస్తున్నట్టు నటించి, “మీకు చెప్పలేనంత గుండెడడ, దానికి తోడు ఆయాసం, అవునా?” అన్నాడు.

“అవును, బాబూ! అలా అని చెబితే ఏ వైద్యుడూ నమ్మడం లేదు,” అన్నది శేషాయమ్మ దీగులుగా. రాజారాం, ఆమె కళ్ళూ, నాలుకా పరీక్షించి, “ఈ జబ్బు లక్షణంలో నీరసం కూడా వుంటుంది,” అన్నాడు.

“అవును! మంచం దిగి పట్టుమని నాలు గడుగులు కూడా వేయలేకపోతున్నాను,” అన్నది శేషాయమ్మ. తన రోగలక్షణాలన్నీ కేవలం నాడి చూసి చెప్పేస్తున్న రాజారాం కేసి, శేషాయమ్మ ఆశ్చర్యంగా చూస్తూ, “నా బాధలన్నీ చదివినట్టుగా చెప్పేస్తున్నావు, బాబూ! ప్రతి వైద్యుడూ, నాకే జబ్బు లేదనే వాడే,” అన్నది శేషాయమ్మ నిష్ణూరంగా.

రాజారాం తన సంచీలోంచి నగిషీలు చెక్కిన ఒక చిన్న డబ్బా తీసి, శేషాయమ్మకు ఇస్తూ, “ఈ డబ్బాలోని చూర్ణం రోజుకు రెండు

సార్లు చిటికెడు చొప్పున భోజనం తరవాత వేసుకోండి. బాగా గుర్తుంచుకోండి; చిటికె డంటే చిటికెడు. దీనితో పాటు మీరు కాస్త వ్యాయామం లాంటిది కూడా చేయాలి. పెరట్లో తోటపని చూడండి. శివాలయానికి వెళ్ళేప్పుడు, ఏ పెళ్ళినడకోలాంటిది కాకుండా, చురుగ్గా నడవడం అలవరచుకోండి. మీకున్న వ్యాధి లక్షణాలన్నీ, ఒక్క వారం రోజుల్లో మటుమాయమవుతాయి,” అని చెప్పాడు.

శేషాయమ్మక్రమం తప్పకుండా, రాజారాం ఇచ్చిన మందు వాడుతూ తోటపనితోపాటు, ఇంటా బయటా కూడా వేగంగా నడవడం ఆరంభించింది.

రాజారాం చెప్పమన్నట్టుగా రవీంద్ర, తల్లితో, “ఈ రత్న వంట నాకేమీ నచ్చడం లేదు. ఈమధ్య నోరు చవిచ్చిపోయిందనుకో! కనీసం ఒక పూట అయినా నువ్వు వంట చేసి, పూర్వంలా కమ్మని భోజనం పెట్టు,” అన్నాడు.