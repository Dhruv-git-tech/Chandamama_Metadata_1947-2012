“అయ్యా, అరణ్యంలో మిమ్ములను చూసిన నామిత్రుల ద్వారా, మీ వస్త్రధారణా, పట్టిన ఆయుధాల సంగతి విని, మిమ్మల్ని చూస్తూనే గుర్తించాను. ఇందులో అబద్ధం లేదు,” అన్నాడు బందిపోటువాడు.

“ఆహా, నువ్వు బుద్ధికి బృహస్పతివి! ఎక్కడైనా గురుకులం పెట్టిశిష్టులకు విద్యా బోధ చెయ్యక, ఈ దారిదోపిడీ ముఠాలో ఎందుకు చేరావు?” అంటూ ఖడ్గవర్మ పెద్దగా నవ్వి, “ఆ రాళ్ళూ రప్పలు కొండ మీద ఒంటెలచేత లాగించుకు పోతున్నారే అవి ఎందుకు? ఎక్కడికి?” అని అడిగాడు.

“అయ్యా, స్వర్ణాచార్యులవారు, మా నాయకుడు స్థాపించబోయే రాజ్యానికి రాజ ధానీ నగరం, పెద్దకోటా నిర్మించబోతున్నారు. వారి ఆజ్ఞ ప్రకారం, రాళ్ళను ఒక సమతల ప్రదేశానికి చేరవేస్తున్నాం,” అన్నాడు బందిపోటువాడు.

వాళ్ళిలా మాట్లాడుకుంటూండగా, కొండ మీదినుంచి బందిపోట్లలో నలుగురు, ఖడ్గజీవ దత్తులను గుర్తించి, ఆ సంగతి స్వర్ణాచారికి చెప్పారు. స్వర్ణాచారి పరమానందభరితుడై పోయి, బందిపోట్లను వెంటబెట్టుకుని, వాళ్ళ దగ్గరకు వచ్చి వినయంగా నమస్కరించాడు.

జీవదత్తుడు నవ్వుతూ స్వర్ణాచారి భుజం తట్టి, “స్వర్ణాచారీ, ఎలా వున్నావు? చూడగా, నువ్వు కూడా బందిపోట్లకు ఒక చిన్న నాయ కుడివై పోయినట్టుంది!” అన్నాడు.

ఆ మాటలకు స్వర్ణాచారి ఒక క్షణకాలం నిశ్చేష్టుడైపోయి, “ప్రభువులు మన్నించాలి! నేను తప్పనిసరై బందిపోట్ల నాయకుడు సమరబాహుకు వాస్తుహితంగా కోట కట్టి

పెడుతున్నాను. ఆ పని పూర్తికాగానే, నా దారిన నేను పోయి విఘ్నేశ్వర పూజారిని కలుసు కుని, తర్వాత ఇద్దరం ఏ ఘోరారణ్యంలోనో తపస్సు చేసుకుంటాం,” అన్నాడు.

“చాలా మంచి ఆలోచన. ఖడ్గజాతివాళ్ళ దగ్గర సుఖంగా బతుకుతున్న పూజారి, నీతో పాటు తపస్సుకు బయలుదేరుతాడోలేదో మరి!” అన్నాడు జీవదత్తుడు.

“అంతా దైవేచ్ఛ!” అని, స్వర్ణాచారి, ఖడ్గజీవదత్తులతో, “ఇకనా నివాసానికి పోదాం రండి, భోజనంచేసి విశ్రాంతి తీసుకోవచ్చు,” అంటూ ముందుండి దారితీశాడు.

వాళ్ళు కొండ ఎక్కి, స్వర్ణాచారి నివాసాన్ని సమీపిస్తూన్నంతలో, అక్కడ ఎలుగుబంటి చర్మాలు ధరించిన ఒకడి చుట్టూ కొందరు బందిపోట్లు చేరి గొడవ గొడవగా మాట్లాడు తున్నారు. స్వర్ణాచారి వాళ్ళను కసురుతూ,