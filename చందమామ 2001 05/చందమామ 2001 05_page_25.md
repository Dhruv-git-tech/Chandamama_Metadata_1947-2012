ఈ నెలలో జన్మించిన ప్రముఖులు

చలనచిత్రాలంటే ఇష్టం లేనివాళ్ళు ఎవరుంటారు? అయితే మనలో చాలామంది సినిమాలు చూసి ఆనందిస్తాం. సత్యజిత్రాయ్ మంచి సినిమాలు తీయడం ద్వారా సినిమాల పట్ల తనకున్న అభిమానాన్ని వ్యక్తం చేశాడు. ఉత్తమ దర్శకుడుగా ప్రపంచ ప్రసిద్ధిగాంచిన రాయ్-ప్రపంచ చలనచిత్రరంగంలో భారతీయ చలన చిత్రాలకు సముచిత స్థానం కల్పించడానికి కృషి చేశాడు. ఆయనకెన్నో అవార్డులు వచ్చాయి. ఆ అవార్డులకన్ని టికీ మకుటాయమానంగా ఆయన జీవితంలో చలన చిత్రరంగంలో సాధించిన దానికి గుర్తింపుగా 1992 ఆస్కార్ అవార్డ్ 'లైఫ్ టైమ్ అచీవ్ మెంట్' కు లభించింది.

సత్యజిత్రాయ్ 1921 మే 21 వతేదీ కలకత్తాల్లో జన్మించాడు. కళల పట్లా, సినిమాల పట్లా ఆయన బాల్యంలోనే ఆకర్షితుడయ్యాడు. నిజానికి ఇది ఆయన కుటుంబంలోనే ఉన్నది. వారి తాతగారు ఉపేంద్ర కిశోర్ రచయిత, ప్రచురణకర్త. ఆయన తండ్రి సుకుమార్ రాయ్ బెంగాలీలో సుప్రసిద్ధ రచయిత, కవి.

సత్యజిత్ రాయ్ బహుముఖ ప్రజ్ఞావంతుడు. సినిమా దర్శకుడుగా, చిత్రకారుడుగా, సంగీత దర్శకుడుగా, రచయితగా, సంపాదకుడుగా, భాయగ్రాహకుడుగా, కవిగా, మేధావిగా అందరి దృష్టినీ ఆకర్షించాడు. చేపట్టిన ప్రతి ప్రక్రియలోనూ తన అసమాన ప్రజ్ఞాపాటవాలను ప్రదర్శించాడు.

ఆర్థిక శాస్త్రంలో పట్టభద్రుడైన సత్యజిత్రాయ్ 1941 లో శాంతినికేతన్ లో లిలీత కళలను, చిత్ర కళనూ అభ్యసించాడు.

1943 లో ఒక అడ్వర్ట్ జింగ్ కంపెనీలో ఉద్యోగిగా చేరాడు. అయినా ఆయన దృష్టిమాత్రం ఎప్పుడూ చలనచిత్రాల మీదే ఉండేది. 1950లో ఆయన పనిచేసే కంపెనీ యజమానులు ఆయన్ను లండన్‌కు పంపారు. అక్కడున్న ఐదు నెలలలో రాయ్ 100 సినిమాలు చూశాడు. ఇటాలియన్ సినిమా 'బైసికిల్ తీఫ్' ఆయన్ను ఎంతగానో ప్రభావితం చేసింది. ఆ చిత్రమే ఆయనకు చిత్రనిర్మాణానికి స్ఫూర్తినిచ్చింది.

'పథేర్ పాంచాలీ' చిత్రనిర్మాణంతో రాయ్ చలన చిత్ర యాత్ర ఆరంభమయింది. ఆ చిత్రం 1956 కేన్స్ ఫిలిం ఫెస్టివల్లో 'ఉత్తమ మానవతా చిత్రణ'

సత్యజిత్ రాయ్

అవార్డు అందుకున్నది. నాలుగు బాలల చిత్రాలతో సహా ఆయన 30 చిత్రాలు తీశాడు. అపరాజిత (1956) అపూర్ సంసార్ (1959) చారులత (1964) సత్రంజ్ కీ థిలాడీ (1977) ఆగంతక్ (1991) మొదలైన చిత్రాలు అభిమానుల విశేష ప్రశంసలను అందుకున్నాయి.

మాలిక్‌దా అని స్నేహితులూ, సన్నిహితులూ, ఆప్యాయంగా పిలిచే సత్యజిత్‌రాయ్‌కి-మానవ మన స్త్రాయం గురించీ, మనిషిపై పరిస్థితుల ప్రభావం గురించీ ప్రగాథమైన అవగాహన ఉండేది. ఆయన బాలల కోసం ప్రత్యేకంగా-గూపీ గైనే బాఘా బైనే; హిరాక్ రాజర్ దేశ్ అనే రెండు అద్భుతమైన సంగీత ప్రధాన చిత్రాలు రూపొందించాడు.

రచయితగా, కార్పూనిస్టుగా కూడా ఆయనకు మంచి పేరున్నది. వారి తాతగారు నడిపిన 'సందేశ్' అనే పిల్లల పత్రికను రాయ్ 1961లో పునఃప్రారం భించాడు. అందులో ఆయన కథలూ, చిత్రాలూ వెలువడాయి.

భారత ప్రభుత్వం 1992లో ఆయన్ను 'భారత రత్న' అవార్డుతో సత్కరించింది. అదే సంవత్సరం ఏప్రిల్‌లో ఆయన కీర్తిశేషుడయ్యాడు. ఆయన పేరు వినగానే చలనచిత్ర అభిమానుల పృదయాల్లో ఆశ్చ ర్యానందాలు కలుగుతూనే ఉంటాయి. మంచి అభిరుచిగల చలన చిత్ర అభిమానులు ఉన్నంత కాలం ఆయన కీర్తి నిలిచి ఉంటుంది.