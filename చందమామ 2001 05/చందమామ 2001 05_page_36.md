తా...ధిన...ధిన...తా...

ఉదయ్‌కుమార్, అరుణ ఇద్దరూ భరతనాట్యం నేర్చుకుంటున్నారు.

అందువల్ల వారికి ఉత్తర
ప్రాంతంలో ఉన్న మరిన్ని సుప్రసిద్ధ
నాట్యాలను చూపించాలని వాళ్ళ
నాన్న ఆశించాడు. ఒక
జానపద నృత్య
ప్రదర్శనను చూశాక,
“ఆ నాట్యం నేనూ
నేర్చుకుంటాను,” అన్నాడు ఉదయ్.

మణిపూర్‌లో వాళ్ళు అందమైన మణిపురి శాస్త్రీయ నృత్యాన్ని చూశారు.
నాట్యకారులు శ్రీకృష్ణలీలలు ప్రదర్శించారు. చిన్న చిన్న అద్దాలు అమర్చిన రంగు రంగుల దుస్తులు, పలుచటి వస్త్రాల మేలిముసుగులు ఈ నాట్యానికి మరింత ఆకర్షణను సమకూర్చాయి.

భువనేశ్వర్‌లో వాళ్ళు ఉత్తేజ పూరితమైన ఒడిస్సీ నాట్యాన్ని చూశారు. ఒడిస్సీని భారతదేశంలో అతి ప్రాచీనమైన శాస్త్రీయ నాట్యంగా పురాతత్వవేత్తలు భావిస్తున్నారు. ఒరిస్సాలోని రాణి గుంపా గుహలలో ఒడిస్సీ నాట్యభంగిమలలో కొన్ని గుహశిల్పాలు బయట పడ్డాయి. అవి క్రీ.పూ. 200 నాటికి చెందినవి.

ఆ తరవాత వాళ్ళు రెండు రకాల ‘ఛావ్’
నృత్యం చూశారు. ఉదయ్‌కి అది ఎంతో
నచ్చింది.

తూర్పు భారతదేశంలో అత్యంత ప్రాచుర్యం
పొందిన జానపద నృత్యం ‘ఛావ్!’
పంగడానికీ, గెంతడానికీ, దూకడానికీ,
గిరికీలు కొట్టడానికీ వీలుగా శరీరాన్ని
క్రమశిక్షణలో ఉంచుకోవడానికి
అనుకూలంగా కొన్ని ప్రత్యేక వ్యాయామాలు
నేర్చుకుంటారు.

రామాయణ, మహాభారత
ఘట్టాలను నాట్యాలుగా
ప్రదర్శిస్తారు.

పశ్చిమ బెంగాల్‌కు
చెందిన పురీలియా

ఛావో చాలా శక్తివంతమైనది. కాగితాలూ, బట్టలూ, బంకమన్నూ మొదలైన వాటితో తయారు చేసిన తొడుగులు ముఖాలకు ధరించి ఆరేడుగురు పురుషులు ఈ నృత్యం చేస్తారు.

బీహారుకు చెందిన మయూర్ భంజ్ ఛావ్ చైతోత్సవాల

సందర్భంగా
సంప్రదాయానుసారం
ప్రదర్శిస్తారు. కొన్ని యుద్ధ
విద్యలతో పాటు అందమైన
నాట్య భంగిమలూ, పాదాల
కదలికలూ మిళితమైన నృత్య
నాటికలు ఇవి!