కూడా ఊహించ లేదు సుమా!” అన్నాడు. ఆ పొగడ్డకు రాణీ పొంగిపోయింది. కాని, తర్వాత ఆమె తినబోతే బొత్తిగా రుచించ లేదు. ఏమైనా, తన వంట భర్తకు నచ్చింది కాబట్టి, తాను భోజనం విషయంలో కొంత త్యాగం చేయక తప్పదని, ఆమె నిశ్చయించుకున్నది.

ఆమె భర్తతో, “ఇకపై రోజూనేనేస్వయంగా వంట చేస్తాను. మీకు రోజూ అమృత తుల్య మైన భోజనమే అనుకోండి!” అన్నది చిన్నగా నవ్వుతూ.

ఆమె మాటలు వింటూనే రాజుగారికి పాలమారింది; గుండెల్లో రాయిపడినట్టయింది. ఆమె రోజూ వంట చేస్తాననడంతో భయకంపితుడై, “నీకెందుకు మహారాణీ, ఈశ్రమ?” అంటూ మెల్లగా నచ్చజెప్ప బోయాడు.

అయితే, “భర్తకు వంట చేసి పెట్టడం శ్రమ అని, ఏ భారతనారీమణికూడా అను కోదు!” అంటూ రాణీ తేల్చేసింది. ఆ రోజు నుంచీ రాజుగారికి కష్టకాలం ఆరంభమయింది. రాణీరకరకాల వంటలు చేస్తున్నట్టు నిద్రలో ఆయనకు తగని పీడకలలు! పట్టు మని వారం తిరక్కుండానే ఆయనకు, జీవితం మీద మహచెడ్డవిరక్తి పుట్టిపోయింది.

ఈ కఠోర సమస్యకు పరిష్కారమార్గ మేమిటో, ఎంత ఆలోచించినా రాజుకు అంతుపట్టలేదు. చివరకు ఆయనతన ఆస్థాన విదూషకుడు గోవర్ధనుణ్ణి పిలిచి, విషయ మంతా వివరించి, “గోవర్ధనా! రాణీగారి మంట భయంనుంచి కాపాడగలవాడివి నువ్వొక్కడిమే! ఏం చేస్తావో ఏమో!” అన్నాడు.

“భయపడకండి, మహారాజా! చక్రవర్తి పుట్టినరోజు వేడుకల్లో పాల్గొని, నాలుగు రోజుల్లో తిరిగి వస్తానుగదా. రాగానే మిమ్మల్ని, ఈ భయాల ఊబిలోంచి బయటకు లాగు తాను,” అన్నాడు విదూషకుడు.

చక్రవర్తి పుట్టినరోజూ, రాజువీరసేనుడి తండ్రి ఆబ్దికం ఒకేరోజు వస్తాయి. అందు వల్ల ఆయన ఏనాడూ చక్రవర్తి పుట్టిన రోజు వేడుకలలో పాల్గొనలేదు. ఈసారి జరుగు తున్నవి చక్రవర్తి వివాహం జరిగాక, మొట్ట మొదటి పుట్టినరోజువేడుకలు, చాలాఘనంగా చేస్తున్నారు. చక్రవర్తి భార్య అతిలోక సౌందర్య వతిగా జనం చెప్పుకుంటున్నారు.

నాలుగురోజుల తర్వాత, విదూషకుడు వేడుకలలో పాల్గొని తిరిగి రాగానే, రాణీ జగదీశ్వరీదేవి, అతణ్ణి అంతఃపురానికి పిలి పించుకున్నది. జనం గొప్పగా చెప్పుకునే చక్రవర్తి భార్య అందచందాల గురించి ఆరా తీయాలన్నదే ఆమె అత్రుత!