“ఆహ!” అంటూ ఎగురుతూ వచ్చింది అరుణ. “ఇదిగో వచ్చేశాను!” అంటూ ఉదయకుమార్ అక్కడికి వచ్చాడు. ఇద్దరూ కలిసి ఉత్సాహంగా తండ్రి దగ్గరికి వెళ్ళి తమ ప్రోగ్రెస్ రిపోర్టులు చూపారు. ఇద్దరూ వాళ్ళ వాళ్ళ తరగతుల్లో ఫస్టు మార్కుల తెచ్చుకున్నారు. “చాలా సంతోషం! మన ఒప్పందంలో మీరు మీ మాట నిలబెట్టుకున్నారు. ఇక నేను నా మాట నిలబెట్టుకుంటాను,” అన్నాడు వాళ్ళ నాన్న.

పరీక్షల్లో మంచి మార్కులు తెచ్చుకున్నట్టయితే, సెలవుల్లో మన దేశంలోని పర్యాటక కేంద్రాలకు తీసుకువెళతానని వాళ్ళ నాన్న వాళ్ళకు ఎప్పుడో మాట ఇచ్చాడు. వాళ్ళు క్లాసు ఫస్టు వచ్చారు ఇప్పుడు ఆయన సంగతే మిగిలింది.

మరికొన్ని రోజులు వాళ్ళు దేశపటాన్ని ముందు వేసుకూర్చుని, ఎక్కడెక్కడికి, ఎప్పుడెప్పుడు ఎలా ఎలా వెళ్ళాలో పథకం వేసుకున్నారు. ఆ తరవాత టెకెట్లు బుక్ చేసుకున్నారు. సీట్లు రిజర్వు చేసుకున్నారు. రైలు, విమానం, బస్సు, కారు

ఇంకా ఎడ్లబండిలో కూడా వాళ్ళు ప్రయాణం చేయవలసి ఉన్నది. కొన్ని రోజులు హోటళ్ళలో దిగవలసి ఉంటుంది. మరికొన్ని రోజులు ఆరుబయటే అంటే చుక్కలు మెరిసే ఆకాశం కిందే గడపవలసిఉంటుంది!

ప్రయాణానికి తీసుకోవలసిన జాగ్రత్తలు

ఏమిటి! అప్పుడే మీరందరూ ప్రయాణానికి సిద్ధమైపోయారా? అయితే, ఒక్కసారి ఈ విషయాలను సరిచూసుకోండి!

● రిజర్వేషన్ కు సంబంధించిన పేర్లన్నీ తీసుకున్నారో లేదో ఒకటికి రెండుసార్లు సరిచూసుకోండి.

● ఎక్కువ లగేజీ వద్దు. అవసరమైన వస్తువులనూ, దుస్తులనూ మాత్రమే తీసుకోండి.

● డబ్బు కన్నా ట్రావెలర్స్ చెక్స్, డ్రెడిట్ కార్డులు తీసుకువెళ్ళడం మంచిది.

● ముఖ్యమైన మందులూ, ఫస్ట్ ఎయిడ్ కిట్ తీసుకువెళ్ళడం మరిచిపోకండి.

● సన్ గ్లాస్, లోషన్లు, సబ్బులు తీసుకువెళ్ళాలి.

● ట్రెక్కింగ్ చేయాలనుకుంటే ఫస్ట్ ఎయిడ్ బాక్స్‌తోపాటు, వాటర్ బ్యాగ్, స్పాక్స్, జత బట్టలు, టార్బ్‌లైట్, స్పోర్ బ్యాటరీలు, టింట్ చాలా అవసరం. బైనాక్యులర్స్, కెమెరా, ఫిల్మ్ రోల్స్ మరిచిపోకండి.

అంతా రెడీ కదా! ఇక బయలుదేరండి మరి!