“ఈ గొడవంతా ఏమిటి? ఎలుగుబంటి వేషం వేసి తైతక్కలాడుతున్నవీడెవడు?” అన్నాడు.

ఎలుగుబంటి చర్మాలు కట్టుకున్నవాడు, స్వర్ణాచారికి వంగి నమస్కారంచేసి, “అయ్యా, స్వర్ణాచార్యులవారూ! ఈ చర్మాలు నేను కావాలని కట్టుకున్నవికావు. నేను ఉదయం నాయకుడితో వేటకై అరణ్యంలోకి వెళ్ళిన ఇద్ద రిలో ఒకణ్ణి. నాయకుణ్ణి అక్కడ ఎవరో మహా క్రూరులైన ఆటవికులు పట్టుకుని తీసుకు పోయారు. నేను వాళ్ళకు దొరిక్కూడా, అతి సాహాసంతో తప్పించుకుని పారిపోయి వచ్చాను,” అన్నాడు.

“బందిపోట్లనాయకుడైన సమరబాహుణ్ణి ఆటవికులు పట్టుకుపోయారా! అంత గొప్ప సమరశూరుణ్ణి పట్టగలిగిన ఆటవికులీ ప్రాంతాల ఎక్కడున్నారు?” అన్నాడు ఖడ్గవర్మ చిరునవ్వు నవ్వుతూ.

“ఖడ్గా, వాడెంత దుర్మార్గుడైనా, వాడికన్న దుర్మార్గుల చేతుల్లో చికినట్టుంది. నవ్వకు, పాపం!” అన్నాడు జీవదత్తుడు.

బందిపోట్ల నాయకుడు, ఆటవికులకు బందీ అయ్యాడనే వార్త వింటూనే స్వర్ణాచారి నిలువెల్లా కంపించిపోయాడు. అతడు మొదట్లో బందిపోట్లకు ఖైదీగా చికినా, తర వాత వాళ్ళు అతణ్ణి ఎంతో గౌరవాదరాలతో చూడసాగారు. నాయకుడు సమరబాహుకూ, స్వర్ణాచారికీ మంచి మైత్రీస్నేహాలు కూడా ఏర్పడ్డాయి.

“ఖడ్గజీవదత్త ప్రభువుల్లారా! మహా భయంకర విపత్తుఇది. మీరు శక్తిమంతులు, ఎలాగైనా సమరబాహును, ఆ ఆటవికుల నుంచి విడిపించే ప్రయత్నం చేయాలి,” అన్నాడు స్వర్ణాచారి దీనంగా ముఖంపెట్టి.

జీవదత్తుడు, ఖడ్గవర్మకేసి చూశాడు. ఖడ్గ వర్మ, “ఒరే, మీ నాయకుణ్ణీ, నీ తోటివాణ్ణీ ఆటవికులు ఎట్లాపట్టుకోగలిగారు? అసలు అరణ్యంలో ఏం జరిగింది? ఆ సంగతంతా ముందు చెప్పు,” అన్నాడు.

ఎలుగుబంటుచ్చూల బందిపోటువాడు, “అయ్యా, అరణ్యంలో జరిగిందంతా కొద్ది మాటల్లో చెప్పేస్తాను. మీరు త్వరగా సాయం వచ్చి రక్షించకపొతే, మా నాయకుణ్ణి క్రూరు లైన ఆ సరభక్షకులంతా కలిసి కాల్చుకు తిన్నా తినవచ్చు,” అన్నాడు. —(ఇంకావుంది)