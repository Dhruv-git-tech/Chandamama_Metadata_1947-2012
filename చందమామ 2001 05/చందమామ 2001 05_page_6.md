పాఠకుల లేఖలు

చందమామ పత్రికను కొత్త అందాలతో, ఒరవడితో, కొనసాగిస్తున్నందుకు అభినందనలు.
నేను 1960 నుంచే చందమామ పాఠకుణ్ణి.

ఫిబ్రవరి 2001 చందమామ సంపాదకీయంలో 'మీ తాతలు, తండ్రులు చదివిన రోజులకన్నా ఇవాళచందమామ మరింత ఆకర్షణీయంగా ఉందని రాశారు. కాని నాక్రతే '60లలో '70 లలోనే చందమామ చాలా చక్కగా, ఉల్లాస భరితంగా, చదవ కుతూహలంగా ఉండేది.

ఏది ఏమైనా అపూర్వ కళాఖండం అనదగ్గచందమామ మన భారతీయుల సుస్థిరాస్తి. దాన్ని చూసీ, తలచుకునీ మేం చాలా గర్విస్తాము. అనేక అభివందనలతో,

—గోపీనాధ్, ఒంగోలు (ఆం.ప్ర)

గత 45సం||లుగా చందమామను రెగ్యులర్‌గా చదువు తూన్న పాఠకుణ్ణి. కాలక్రమాన వస్తూన్న మార్పులు అనివార్య మేమోగాని, కథల స్థానాన్నిశీర్షికలు ఆక్రమించడం మాలాంటి పాఠకులకురుచించడంలేదు. లోగడ మీప్రశ్నావశికి ఎలాంటి సమాధానాలు వచ్చాయి? ఈ ఉత్తరాన్ని దృష్టిలో పెట్టుకుని మళ్ళీ అభిప్రాయ సేకరణ చెయ్యకూడదా?

—డి.ఎస్.శంకర్, వక్కలంక, తూ.గో.జిల్లా.

మనందరికీ ప్రియమైన చందమామ పత్రికలో గతంలో ప్రచురితమైన 'యక్షపర్వతం' మళ్ళీ ప్రారంభం కావటంతో ఎన్నో ఏళ్ళుగా ఎదురుచూస్తున్న మాకు చాలా అనందం కలిగింది. చక్కని కథలు ప్రచురిస్తూన్న చందమామకు ధన్యవాదాలు.

—శాస్త్రి, మచిలీపట్నం.

మేము గత ఐదు సంవత్సరాలుగా మీ పాఠకులం. మాకు మీ చందమామ బాగా నచ్చింది. ముఖ్యంగా మీరు ప్రచురించే 'యక్షపర్వతం' కథ చాలా బాగుంది.

—కె.సాయి ప్రసన్న, తాడేపల్లిగూడెం (ఆం.ప్ర)

ఈ సంచిక నుంచి 'పాఠకుల లేఖలు' ప్రారంభిస్తున్నాము. చందమామలో నెలనెలా వెలువడే కథలూ, సీరియల్ కథలూ, శీర్షికలూ, ప్రత్యేక శీర్షికలూ మొదలైన వాటిని గురించి పాఠకులు తమ అభిప్రాయాలను క్లుప్తంగా రాసి పంపినట్టయితే, వాటిని ఈ శీర్షికలో ప్రచురిస్తాము.

—సంపాదకుడు