నికి ఎదురుగావున్న ఇంటవుంటూ భార్యా బిడ్డలతో సుఖంగా కాలం గడిపేవాడు. ఎన్ని పనుల్లో వున్నా చివరకు గాఢ నిద్రపోతున్నా కూడా, కోశాగారం చుట్టుపక్కల చీమ చిటుక్కుమన్నా ఆయనకు తెలిసిపోయేది. అందుకాయన ఏకాగ్రదృష్టికారణమనీ- అలాంటి ఏకాగ్రదృష్టి తమకున్నదనీ విరా గుడు, భోగుడు, వేగుడు అనే ముగ్గురు వ్యక్తులు రాజుకు చెప్పుకుని, తమకు కోశాధి పతి పదవి ఇప్పించమని కోరారు.

ఈ ముగ్గురిలో విరాగుడు సంగీత విద్వాంసుడు. భోగుడు మహాభక్తిపరుడు. వేగుడు శ్రమజీవి. ముగ్గురికి ముగ్గురూ ఎంతో నమ్మకస్థులు. వీరిలో ఎవరిని ఎన్నిక చేయాలా అని రాజు ఆలోచిస్తూండగా, గురుముఖుడాయనను కలుసుకున్నాడు. రాజు మణిపాలుడాయనకు ఆనందంతో సకల మర్యాదలూచేసి, తన సమస్య చెప్పుకుని, “అయ్యా, తమరు సమయానికే వచ్చారు! నాకేదైనా ఉపాయం సెలవివ్వండి,” అని కోరాడు.

గురుముఖుడు పోటీదారులు ముగ్గుర్షీ పిలిచి, “మీ ఏకాగ్రత ఏపాటిదో పరీక్షించ దలచాను. చండకారణ్యంలోని ఒక విశాల మైనమర్రి చెట్టునీడలో, కౌశికుడనే నాశిష్యుడు తపస్సు చేసుకుంటున్నాడు. ఆ సమయంలో విరాగుడక్కడ రెండుగంటలసేపు పాటలు పాడాలి. ఏకాగ్రతతో పాడితే రెండుగంట ల్లోనూ పాతిక పాటలు పాడవచ్చు. విరాగు డక్కడ పాటలు పాడుతూండగా, భోగుడు శివార్చనకు ముఖ్యమైన ముళ్ళపూలు కోయాలి. ఏకాగ్రదృష్టివుంటే ముళ్ళు చేతికి

అంట కుండా రెండుగంటల్లోనూ నూరు పూవులు కోయవచ్చు. అదేవిధంగా వేగుడా సమయంలో అక్కడున్న చెట్టుమోడును గొడ్డలితో చీల్చి ఏబది కట్టెలుగా చేయాలి,” అన్నాడు. పోటీదారులు ముగ్గురూ అందు కంగీకరించారు.

మర్నాడేవాళ్ళూ, రాజూ, కొంతపరివారం, గురుముఖుడు చండకారణ్యంలోని మర్రి చెట్టును చేరుకున్నారు. ఆ సమయంలో కౌశికుడు కళ్ళు మూసుకుని తపస్సు చేసు కుంటున్నాడు. పోటీదారులు ముగ్గురు కూడా తమతమ పనులు ప్రారంభించారు.

రాజు మణిపాలుడు గురుముఖుడితో, “మీ శిష్యుడి తపోదీక్ష చాలా గొప్పది. తన సమీపంలోనే పొద్దుటినుంచి ఇంత గొడవ జరుగుతున్నా, ఏమాత్రం చలించడంలేదు,” అన్నాడు.