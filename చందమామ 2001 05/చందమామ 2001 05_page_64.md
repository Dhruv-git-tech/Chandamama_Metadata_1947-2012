బెట్టుకు వచ్చి, “రాజా, మీ కుమార్తెస్వయం వరంలో ఏర్పడిన సమస్యను నా శిష్యుడు పరిష్కరిస్తాడు,” అని చెప్పాడు.

ముని మాటలు వినగానే సభలో ఒక్క నిమిషం కలకలం బయలుదేరింది, ఆ తరవాత ఎక్కడ చూసినా నిశ్శబ్దం. ముని శిష్యుడు ఆ సమస్యను ఎలా పరిష్కరిస్తాడా అని సభికులు ఉత్కంఠతతో ఎదురు చూడ సాగారు.

రాజు చాలా సంతోషపడి, “ఏమిటా పరిష్కారం?” అని అడిగాడు.

అప్పుడు మునిశిష్యుడు రాజుతో ఇలా అన్నాడు:

“రాజా, అమరసింహ, జయసింహలలో అమరసింహుడే మిన్న. అందులో సందేహం లేదు. అమరసింహుడు జయసింహుడి కన్న కత్తి యుద్ధంలోనూ, గుర్రపు స్వారీలోనూ మించగలడు; ఏనుగుస్వారీలోనూ, మల్ల యుద్ధంలోనూ తక్కువే. కాని ఏనుగుపైనున్న ఖఢగంలేని వీరుడికన్న, గుర్రంపైనున్న ఖఢగ వీరుడు గొప్ప వీరుడు కాడా? అదీగాక గుర్రం

ఏనుగు మీదుగా దూకిపోగలదు. ఏనుగు గుర్రం మీదుగా దూకలేదు. ఏనుగు పైనుండే మల్లుడు, గుర్రం మీద ఉండి కత్తిపట్టినవాణ్ణి ఏ పరిస్థితిలోనూ చంపలేడు. కాని ఏనుగు మీద ఉన్న మల్లుణ్ణి కత్తిపట్టిన ఆశ్వికుడు తేలికగా చంపగలడు. ఈ కారణాల వల్ల జయసింహుడి కన్న అమరసింహుడే మిన్న.”

ఈ వాదాన్ని సభలో అందరూ ఆమోదించారు. రాజు కూడా తన సమస్యపరిష్కారమైనట్టు తృప్తిపడ్డాడు.

వెంటనే మునీ, ఆయన శిష్యుడూ తాము ధరించిన వేషాలు విప్పి, అసలు రూపాలతో ప్రత్యక్షమయ్యారు.

ముని అమరసింహుడే; అతని శిష్యుడు జయసింహుడు.

కౌశికరాజు తన కుమార్తెల నిద్దరినీ అన్న దమ్ములకిచ్చి పెళ్ళి చేసి, జయసింహుడికి అర్ధరాజ్యం ఇచ్చేశాడు.

మగధరాజు సమస్యకూడా తీరిపోయింది. కనక, ఆయన అమరసింహుడికి పట్టాభిషేకం చేసేశాడు.