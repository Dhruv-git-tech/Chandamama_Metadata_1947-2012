ఖడగజీవదత్తులు సింహాన్ని మరొక శిథిల భవనంలోకి తరిమి, ఆ ప్రాంతం నుంచి బయట పడేం
దుకు దారి వెతుక్కుంటూ బయలుదేరారు. వాళ్ళకు ఒక గదిలో చాలా ధాన్యం బస్తాలు కనిపించినై.
వాటికి వాళ్ళు నిప్ప పెట్టారు. అంతలో పక్క గదినుంచి అరుపులు వినిపించినై. వాళ్ళు వెళ్ళి చూడగా
పాడవాటి గడ్డంతో బక్కచికిన ఆజానుబాహైన ఒక వృద్ధుడు కనిపించాడు.
తరవాత-]

ఖడగజీవదత్తుల్ని చూస్తూనే ఆ వృద్ధుడు,
“ఎవరు మీరు? ఆ దొంగపూజారిణి శిష్యుల్లా
లేరే? ఎవరైతేనేం, నన్ను రక్షించండి. పక్క
గదిలో ధాన్యం కాలిపోతున్నట్టున్నది! ఆ వేడికి
నేను బంధించబడిన రాతిగోడ వేడెక్కి, నా
శరీరం కాలుతున్నది,” అన్నాడు.

“కొంచెం ఆగితే మొత్తం గదికప్పే లోపలికి కూలిపోతుంది!”అంటూ జీవదత్తుడు, వృద్ధుణ్ణి సమీపించి, దండంతో అతడి చేతులకు కట్టి వున్న గొలుసులను విరగ్గొట్టి, అతణ్ణి గదినుంచి బయటికి తీసువచ్చాడు.

వృద్ధుడు ఆత్రంగా చుట్టూ ఓమారు
కలయ చూసి, “ఎన్నాళ్ళ తర్వాత నాకు తిరిగి

స్వేచ్ఛ కలిగింది. ఆ దొంగపూజారిణి ఇంకా,
ఈ శిథిల నగరంలో అధికారం చెలాయిస్తు
న్నదా? మీరెవరు?” అని అడిగాడు.

దానికి జీవదత్తుడు, “నీ మాటలు వింటూంటేనువ్వే ఇక్కడ అసలు పూజారివనీ, ఇప్పుడు గద్దె ఎక్కి కూర్చున్న పూజారిణే నిన్నీ గదిలో బంధించిందనీ తెలుస్తున్నది. అవునా? మేం మాత్రం ఆవిడ శిష్యులం కాదు,” అన్నాడు.

“చాలా సంతోషం! ఆ నీచురాలు ఇప్ప
టికి ఇరవైఏళ్ళ క్రితం, ఇంత బాలికగా నాకు
అరణ్యంలో దొరికింది; తెచ్చి సాకాను. కాని,
ఏమాత్రం కృతజ్ఞత లేకుండా రెండేళ్ళ క్రితం,

“చందమామ”