ఒక భయంకర కాళరాత్రి వేళ, పెద్ద ఉరు ములూ, మెరుపులతో కుండపోతగా వర్షం కురుస్తున్న సమయంలో...”

జీవదత్తుడు, వృద్ధుడి మాటలకు అడ్డు వచ్చి, “మీ గత చరిత్ర అంతా వినే తీరు బాటు మాకులేదు. పూజారిణి బారినుంచి బయటపడి, అరణ్యం చేరాలని చూస్తున్నాం. మీరిక్కడే వుంటారా లేక ఈ కాలిపోతున్న కొంపల్లోంచి, మా వెంట అరణ్యం చేరతారా? ముందు ఆ సంగతి చెప్పండి,” అన్నాడు.

ముసలి మాంత్రికుడు ఒక క్షణ కాలం మౌనంగా పూరుకుని, తర్వాత కీచు గొంతుతో, “పగ తీర్చుకోకుండా-ఆ దొంగ పూజారిణిని హతం చెయ్యకుండా, నేనిక్కడి నుంచి కదలను. నన్ను ఈ స్థితిలో చూస్తే, నా పాత శిష్యులు కొందరు తప్పక నాపక్షం అవు తారు. వాళ్ళ సాయంతో ఆ నీచురాల్ని పట్టు

కుని ముక్కలు ముక్కలుగా నరికి కాకు లకూ, గద్దలకూ ఆహారంగా వేస్తాను,” అన్నాడు.

జీవదత్తుడు ఏదో చెప్పబోయేంతలో పూజారిణీ, మాంత్రికుడూ, జడలభూతంతో పాటు అక్కడికి వచ్చి, “ఆహా, ముసలి వెధవ చీకటి కొట్లోంచి బయట పడ్డాడా? వీళ్ళందర్నీ పట్టుకుని మహాభూతానికి బలిచేస్తాను,” అంటూ ముందుకు రాసాగింది.

ఖడ్గవర్మ చప్పన బాణం పూజారిణి కేసి ఎక్కుపెట్టి, “పూజారిణీ! మరొక్క అడుగు ముందుకు వేశావంటే, ఈ వాడి అంబు నీ కంఠాన్ని ఛేదిస్తుంది, జాగ్రత్త!” అన్నాడు.

పూజారిణి భృత్యుల్లో ఒకడు తన చేత గల శూలాన్ని గాలిలో గిరగిరా తిప్పి, “మహాశక్తి పూజారిణీ! ముసలి పూజారినీ, ఈ కొత్త వాళ్ళిద్దర్నీ, నీ మంత్రశక్తితో భస్మం చేసెయ్యి, అన్నాడు.

“ఊహ, అలా భస్మం చెయ్యను. ముగ్గుర్నీ పట్టుకుని మహాభూతానికి బలిపెట్టాలి,” అంటూ పూజారిణి పక్కనే వున్న మాంత్రికుడూ, జడలభూతాలతో, “ఒరే, అలా నిల బడి నేలచూపులు చూస్తారేం? అందర్నీ కలిపి పట్టుకోండి!” అన్నది పళ్ళు కొరుకుతూ.

ఆ మాటలకు జీవదత్తుడు నవ్వి, “ఏరా, వికృతభూతం! నువ్వు ఆడభూతానివో, మగ భూతానివోకూడా తెలియడంలేదు. మమ్మల్ని పట్టుకోక అలా నిలబడి వున్నావేం?” అని అడిగాడు.

జడలభూతం ఆ మాటలకు బెదిరి, మాంత్రికుడితో, “గురో, ఈ ఇద్దర్నీ పట్టుకుని విరుచుకు తినేదా?” అన్నది.