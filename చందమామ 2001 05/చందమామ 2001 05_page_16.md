“తప్పురా, శిష్యా, తప్ప! మహాపూజారిణి వాళ్ళను ప్రాణాలతో పట్టుకుని, మహాభూతా నికి ఆహారం చేయబోతున్నది. మనం తొందర పడకూడదు,” అన్నాడు మాంత్రికుడు.

వృద్ధపూజారి పెద్దగా గొంతెత్తి, “ఇప్పుడా గురుద్రోహికి ఎలాంటి మంత్రశక్తులూ లేవు. లోగడ నేను దానికిచ్చిన మంత్రశక్తినంతా ఉపసంహరించేశాను,” అన్నాడు.

“అంతా అబద్ధం! ఈ ముసలి ముచ్చు మాటనమ్మకండి,” అంటూ పూజారిణి అరిచి, వృద్ధపూజారి కేసి కదిలింది.

“ఆగు!” అంటూ ఖడ్గమర్మబాణాన్ని ఆమె శూలం పట్టుకున్న చేతికి గురిచేసి కొట్టాడు.

శూలం ఆమె చేతినుంచి జారి కింద పడి పోయింది. అది చూస్తూనే, అక్కడవున్న ఆమె శిష్యుల్లో ఇద్దరు, “పూజారిణి మంత్రశక్తి పోయింది. ఇక మా గురువు వృద్ధపూజారే!” అంటూ కేకలు ప్రారంభించారు.

అంతలో అక్కడికి మరికొందరు శిష్యులు వచ్చారు. వృద్ధపూజారి పరమానందంతో, “ఆహాహా, మహాభూతా! ఎన్నాళ్ళకెన్నాళ్ళకు నా శిష్యుగణం సత్యం తెలుసుకుని, అంధ కారం నుంచి వెలుగులోకి వచ్చేలా చేశావు! ఇక నీకు గతకాలంలోలాగే ప్రాణుల బలిని ఇతోధికంగా చేస్తాను,” అంటూ గడ్డం సవ రించుకుని, చేతులు జోడించి పైకెత్తాడు.

జీవదత్తుడు, వృద్ధ మాంత్రికుడి కేసి ఒక సారి చూసి, ఖడ్గవర్మతో, “ఖడ్గా, ఈ ముసలి మాంత్రిక పీసుగా క్రౌర్యంలో పూజారిణికి ఏమాత్రం తీసిపోయేవాడిలా లేడు,” అని, అక్కడ చేరిన మాంత్రికుల శిష్యుగణంతో, “మీ నాయకత్వపు తగాదాల్లోమేం తలదూర్చ బోవడంలేదు,” అన్నాడు.

అంతలో వృద్ధపూజారి పక్షం వాళ్ళూ, పూజారిణి పక్షం వాళ్ళూ రణగొణ ధ్వనిగా అరుస్తూ కలబడి కొట్టుకోసాగారు.

అది చూసి ఖడ్గవర్మ, “జీవా, ఈ కొట్లాటలో ఈ దొంగ మాంత్రికులూ, శిష్యుగణం చచ్చేలా వున్నారు,” అన్నాడు.

“చచ్చు వెధవలందర్నీ చావనీ! ఈ శిథిల భవనాల్లో చిక్కివున్న సింహానికైనా కొంతకాలం పాటు ఆకలితో డౌక్కమాడే అవస్థ తప్పుతుంది,” అన్నాడు జీవదత్తుడు.

ఆ తర్వాత ఖడ్గవర్మ కత్తి ఝయిపించి, “ఒరే, మాంత్రికా! నీ శిష్య జడలభూతంతో కలిసి, మాకు ఈ శిథిలాలనుంచి బయటికి వెళ్ళే మార్గం చూపించు,” అన్నాడు.

“మహాప్రసాదం, మహాసత్వుల్లారా!” అంటూ మాంత్రికుడూ, జడలభూతం ముందుండి దారితీయగా, ఖడ్గజీవదత్తులు,