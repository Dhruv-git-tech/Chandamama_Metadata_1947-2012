ఇస్తాను," అన్నాడు. "సంగీతానికి మూలపురుషు డైన పరమేశ్వరుడి గానం వినాలి. అదే నా కోరిక. నా కోరికలో అపరాధం ఉంటే క్షమించండి," అన్నాడు రాజు.

"అలాగే!" అని బ్రహ్మ, ఆయన కోరికను గురించి శివుడికి చెప్పాడు. శివుడు అందుకు అంగీ కరించాడు. పరమశివుడి గానాన్ని వినడానికి దేవత లందరూ ఒకచోట గుమికూడారు.

పరమశివుడు శంకరాభరణ రాగాన్ని ఆల పించాడు.

దేవతలందరూ పరమానందం చెందారు. శంక రుడి రాగాలాపన పూర్తయ్యాక కూడా హరితస్వుడు కదలా మెదలక అలాగే కూర్చుండిపోయాడు.

బ్రహ్మ ఆయన్ను పిలిచాడు. ఆయన ఉలికి పడి, "ఇంకా గీతాలాపన కొనసాగుతున్నదనే అను కున్నాను. అప్పుడే అయిపోయిందా?" అని అడి గాడు ఆశ్చర్యంగా.

"పాట ఇంకా పూర్తి కాలేదని అనుకోవడానికి కారణం ఏమిటి?" అని అడిగాడు బ్రహ్మ.

"శంకరాభరణ రాగం అలపించేప్పుడు గాయ కుడు పరిపూర్ణ ప్రశాంత చిత్తంతో ఉండాలి. అయితే ...." అని ఆగాడు రాజు.

ఆ మాట విని అందరూ దిగ్భృంతి చెందారు.

శివుడు పరిపూర్ణ ప్రశాంత చిత్తంతోలేడనేకదా రాజు సూచిస్తున్నది!

శివుడు మూడవనేత్రం తెరిచాడు. తన గానా లాపనను విమర్శించి, తనకు క్లేశం కలిగించిన రాజును భస్మం చేయగలడనే అందరూ అనుకు న్నారు. అయితే, అలా జరగలేదు.

రాజు సత్యవచనానికీ, ధైర్యానికీ సంతసించిన పరమశివుడు ఆయన్ను కరుణించాడు. మంద హాసం చేస్తూన్న శివుడికి రాజు నమస్కారం చేశాడు.

"నిజమే! బ్రహ్మకోరిక ప్రకారం, నేను ఆ రాగాన్ని ఆలపిస్తూన్నప్పుడు కేవలం మానవమాత్రుడైన ఈ రాజుకు నా గానాన్ని ఆస్వాదించగల శక్తి ఉన్నదా అన్న అనుమానం నాలో క్షణకాలం కలిగింది.

ఆ చాంచల్యం కారణంగా రాగాలాపనకు కావలసిన పరిపూర్ణ ప్రశాంత చిత్తం లిపిపాటు లోపించిన మాట వాస్తవమే!" అని పరమశివుడు దేవతలకు వివరించాడు.

పరమేశ్వరుడి ఫాలనేత్రం నుంచి వెలువడిన అగ్నిచేత పునీతుడైన కారణంగా, హరితస్వ మహా రాజు అత్యంత శక్తి సంపన్నుడుగా పరిణమించాడు. ఉత్తరోత్తరా దేవేంద్రుణ్ణి సైతం చెరసాలలో బంధించిన అంధకాసురుడనే భీకర రాక్షసుణ్ణి అవలీలగా వధించాడు.

—(ఇంకావుంది)