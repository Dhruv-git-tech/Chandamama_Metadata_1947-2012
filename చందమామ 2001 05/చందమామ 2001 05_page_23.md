అవి తమలో తాము ఏవో మాట్లాడుకుంటున్నాయి.
జానశృతి మహారాజుకు హంసల భాషతెలుసు. వాటి
మాటలను ఆయన జాగ్రత్తగా ఆలకించాడు.

“ఈ రాజప్రాసాదం నుంచి వింత ప్రకాశం కని పిస్తున్నది. అది మామూలు ప్రకాశంకాదు; దివ్య ప్రకాశం! అది ఏమైఉంటుంది?” అన్నది ఒక హంస.

“అవును, అది దివ్య ప్రకాశమే. ఇంతకు పూర్వం నేను ఇలాంటి వింత కాంతిని ఎక్కడో చూశాను. ఎక్కడా అని ఆలోచిస్తున్నాను. ఆ..జ్ఞాపకం వచ్చింది! రైక్వ మహారాజు భవనం మీదుగా ఎగురుతూన్న ప్పుడు కనిపించింది. అయితే అది ఇంతకన్నా గొప్ప ప్రకాశం!” అన్నది రెండవ హంస.

ఆ తరవాత హంసలు కనుమరుగైపోయాయి.
ఆ మాటలు విని జానశృతి మహారాజు ఏం చేశాడో
తెలుసా? ఆహా నాకన్నా ఉత్తమ పురుషుడు ఉన్నాడు
కదా అన్న ఆనందంతో హాయిగా నిద్రపోయాడు.

మరి కొన్నాళ్ళకు రైక్వ మహారాజును గురించి
విషయం సేకరించాడు. ఆయన్ను స్వయంగా వెళ్ళి

కలుసుకున్నాడు. రైక్వుడు యువకుడు కావడంతో తన ఏకైక కుమార్తెను ఆయనకిచ్చి వివాహం జరి పించాడు. ఆ తరవాత తన రాజ్యాన్నికూడా ఆయనకు అప్పగించి, వానప్రస్థాశ్రమం స్వీకరించి అడవికి వెళ్ళి పోయాడు.

“అంటే, ఆనాటి రాజులు రాజ్య సంపదల కన్నా, నీతీ నిజాయితీలకూ, సత్యానికీ ఎక్కువ విలువనిచ్చారన్నమాట!” అన్నాడు రాము.

“అవును. అంతేకాదు. కొందరైతే పెద్దల ఆగ్ర హానికి గురైనప్పటికీ, సత్యం పలకడానికి వెనుకాడే వారుకాదు. అందుకు హరితస్వుడినే ఉదాహరణగా చెప్పవచ్చు!” అన్నాడు దేవనాథుడు.

“అలాగా! ఆయన గురించి కూడా చెప్పండి తాతయ్యా!” అన్నది శ్యామల.

దేవనాథుడు చెప్పడం ప్రారంభించాడు: హరి తస్వ మహారాజు గొప్ప పాలనాదక్షుడేకాదు; అద్భుత మైన గాయకుడు కూడా. బహుశా ఆయనకు సాటి రాగల గాయకుడు ఆ కాలంలో లేడు. ఆయన ఒక నాడు తన ఉద్యానవనంలో పాటపాడుతూ ఉండగా, నారదముని అటుగా వచ్చి ఆ పాట విని ముగ్ధుడ య్యాడు. ఆ సంగతి ఆయన బ్రహ్మదేవుడికీ, సర స్వతికీ తెలియజేశాడు. వారుకూడా హరితస్వుడి గానం వినాలన్నారు. నారదుడు అందుకు ఏర్పాటు చేశాడు.

రాజు బ్రహ్మలో కానికి వెళ్ళాడు. బ్రహ్మ ఆయనతో, “లోకాలన్నిటినీ రక్షించే మహావిష్ణువు, సదా సర్వవేళలా ఆ పనిలోనే నిమగ్నుడైపోయి నిద్రలేకుండా ఉన్నాడు. నీ గానంతో ఆయన్ను మైమర పించి నిద్రపుచ్చగలవా?” అన్నాడు.

“ప్రయత్నించి చూస్తాను, దేవా!” అన్నాడు రాజు వినయంగా.

ఆయన పాట వినడానికి బ్రహ్మ, మహావిష్ణు
వును ఆహ్వానించాడు. రాజు అద్భుత గీతాలా
పనకు ముగ్ధుడైన మహావిష్ణువు తన్మయత్వంతో
నిద్రలోకి జారుకున్నాడు. దానిని చూసి పరమా
నందం చెందిన బ్రహ్మ రాజుతో, “నీ గాన ప్రతిభ
అమోఘం! నీకు కావలసిన వరం ఏదైనా కోరుకో,