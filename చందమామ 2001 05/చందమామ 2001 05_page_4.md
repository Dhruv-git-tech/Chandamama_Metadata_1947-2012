సంచాలకులు
చక్రపాణి. బి.నాగిరెడ్డి
---

చిన్నారుల స్నేహహస్తం!

అది ఒక విషాద శుక్రవారం. దేశమంతటా రిపబ్లిక్ దినోత్సవాలు జరుగుతూ ఉండగా, గుజరాత్ కఫ్ ప్రాంతాన్ని భీకర భూకంపం అతలాకుతలం చేసి తీరని శోకాన్ని మిగిల్చి వెళ్ళింది. ఆ సంగతి తెలియగానే, కంటికి దెబ్బ తగిలితే ఆదుకునే చేయిలాగా దేశం దేశమంతా ముందుకు వచ్చింది. ప్రజలందరూ చేతనైన సాయం అందించారు.

ఒక్క భారతదేశం నుంచే కాదు. దూరతీరాలలోని విదేశాల నుంచి కూడా అశేష స్నేహహస్తాలు ముందుకు వచ్చాయి. అప్పుడప్పుడే అమెరికా అధ్యక్ష పదవిని చేపట్టిన జార్జ్ బుష్, “భూకంపాలకు రాజకీయ సరిహద్దులు లేవు!” అని అన్నారు. బ్రిటిష్ ప్రధాని టోనీ బ్లెయర్, “మేము చేయగల సాయం చేయడానికి సిద్ధంగా ఉన్నాం,” అని చెప్పి ఆపద సమయంలో అండగా నిలిచారు. పాకిస్తాన్ సైనిక పాలకుడు జనరల్ ముషారఫ్ సైతం భారత ప్రధా నికి ఫోను ద్వారా సానుభూతి తెలియజేశారు.

ఇలా చెప్పుకుంటూ వెళితే జాబితా పెరుగుతూ పోతుంది. అయినా, దీనికి సంబంధించి టోక్యోలో జరిగిన ఒక విశేషం గురించి ఇక్కడ తప్పక చెప్పుకోవాలి. ఆరవ తరగతి చదువుతూన్న పన్నెండేళ్ళ ఇసోవా కకూచీ అనే చిన్నారి ఇండియాలో జరిగిన దుర్ఘటన గురించి విని తల్లడిల్లిపోయింది. తనలాగే మరో ఇరవైమంది విద్యార్థినులతో కలిసి తాము అంతవరకు పొదుపు చేసిన చిన్న చిన్న మొత్తాలను తీసుకుపోయి తమ ఉపాధ్యాయినికి ఇచ్చి భారత్ కు పంపమన్నది! ఆ చిన్నారులు, “మీరు అనుభవిస్తూన్న బాధ మాకూ బాధ కలిగిస్తున్నది!” అని తెలియజేశారు.

ఆపద సమయంలో నిండు మనసుతో ఆదుకుని నిజమైన స్నేహితులని నిరూపించిన కరుణాపృదయులందరికీ, హృదయపూర్వక కృతజ్ఞతలు తెలియజేస్తున్నాము.