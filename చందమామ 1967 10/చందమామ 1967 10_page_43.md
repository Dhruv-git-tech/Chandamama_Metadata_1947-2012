వద్దకు వెళ్ళాడు, తన అర్ధణాలన్నీ వర్తకుడి ముందు కుమ్మరించి, “అయ్యా, నేనిది నా జీవితమంతా కూడబెట్టిన సొమ్ము. ఇది తీసుకుని నాకు మంచి అభరణం ఏదైనా ఇవ్వండి,” అని అడిగాడు.

వర్తకుడి గుమాస్తాలు అర్ధణాలన్నీటినీ ఎంచి కుప్పలుగా పేర్చి, మొత్తం ఎంతో తెలిపారు. వర్తకుడు కొన్ని హారాలూ, కంకణాలూ తెచ్చి గుంజయుడి ముందు పెట్టి, “నీ డబ్బుతో వీటిలో ఏదయినా కొనవచ్చు,” అన్నాడు. వాటిలో, కెంపులూ, పచ్చలూ తాపిన కంకణం ఒకటి గుంజయుడికి నచ్చింది. అతను దాన్ని తీసుకుని,

తన పై బట్ట చెంగున కట్టుకుని తిన్నగా ఒక వర్తకుడి ఇంటికి వెళ్ళాడు. ఈ వర్తకుడు గుంజయుడికి బాగా తెలిసినవాడు.

“అయ్యా, తమరు వర్తకం మీద దేశదేశాలు తిరుగుతూంటారు. చాలా చక్కని అమ్మాయి, పదిహేను పదహరేళ్ళ పయసు గలది ఉన్నట్టు మీ రెప్పుడైనా విన్నారా?” అని అడిగాడు.

“నువు సౌగోర దేశపు రాజకుమార్తెను గురించి అడుగుతున్నట్టున్నావు. ఆమె అందం గురించి దేశదేశాలా చెప్పుకుంటారు. పయసు కూడా నువు చెప్పినంతే ఉంటుంది. అంతేకాదు, ఆమె చాలా మంచిదనీ, ఆమెలో ఏ కోశానా అతిశయమూ, అహంభావమూ లేవనీ అంటారు,” అన్నాడు వర్తకుడు.

గుంజయుడికి పరమానందమయింది. అతను తన పైబట్ట చెంగు నుంచి కంకణం విప్పి, “తమరు ఈసారి సౌగోరదేశం మీదుగా వెళ్ళేటప్పుడు ఈ కంకణాన్ని సౌగోర రాజకుమార్తె కివ్వండి. దీన్ని ఎవరిచ్చారంటే మాత్రం చెప్పవద్దు,” అన్నాడు.

“నేను పై వారంలోనే ఆదిక్కుగా బిడా రుతో బయలుదేరుతున్నాను. ఈ బహుమానానికి ప్రతిగా రాజకుమార్తెను ఏమి అడగమన్నావు?” అన్నాడు వర్తకుడు.