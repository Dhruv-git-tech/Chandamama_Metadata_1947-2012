“నీ పరుగుకా? ఇంకో మైలు పరిగెత్తా వంటే పండుపగిలినట్టు పగిలి పోగలవు! శ్ఠమితంగా కూర్చుని ఆలోచించు. కుర్ర వాళ్ళను మొట్టికాయలు వేసినట్టు కాదు. మనం వెన్నంటామంటే వాళ్ళు వాణ్ణి జారు విడిచెయ్యగలరు!” అన్నాడు బాఘీర.

“అయ్య, బాబోయ్! జారు విడవటమే!” అంటూ భాలూ నెత్తిన చేతులు పెట్టుకుని, వేదనతో ఆటూ ఇటూ ఊగసాగాడు.

“ఊరుకో, భాలూ. అట్లా శోకాలు పెడితే చూసినవాళ్ళు ఏ మనుకుంటారు? నేనే నీలాగ రోదనం ప్రారంభించాననుకో—” అని బాఘీర మందలించాడు.

“ఎవ రే మనుకుంటే నాకేం? వాడి పాటికే చచ్చిపోయాడేమో!” అంటూ భాలూ చేతులు వూపుతూ తసను తాను వైనవైనాలుగా తిట్టుకున్నాడు.

ఆంతలోనే భాలూ ఊగటం మానేసి నిటారుగా నిలబడ్డాడు. అతని కొక ఆలోచన వచ్చింది.

“మనం కొండచిలువ కావా దగ్గిరికి పోదాం. అతనంటే కోతులకు హడలు! అతను మర్కటులంత వేగంగానూ కచల గలడు, చెట్లెక్కగలడు. రాత్రివేళ వచ్చి వాళ్ళ పిల్లలను తినేస్తూ ఉంటాడు,” అన్నాడు భాలూ.