“చెరువు తవ్వాక సన్యాసి ఎవరూ ఆటు కేసి రాలేదు,” అని భటులు ఆయనకు జవాబు చెప్పారు.

రాజుకు మరింత ఆశ్చర్యమయింది. ఆయన భటులతో, “చెరువుకు సమీపం లోనే ఎక్కడో ఆ సన్యాసి ఉంటాడు. వెతికి తెలుసుకుని, ఆయనను నా వద్దకు పంపండి,” అన్నాడు.

కొద్ది రోజులు గడిచాక సన్యాసి వచ్చి, “రాజా, సన్ను రమ్మన్నాపట. ఏమిటి విశేషం?” అని ఆడిగాడు.

“మీలాటి వాళ్ళ కోసం నేను కష్టపడి పెద్ద చెరువు తవ్వించి, అన్ని సౌకర్యాలూ అమర్చితే, మీరు ఆ చాయలకే రావటం లేదుట. ఏమిటి కారణం?” అని రాజు అడిగాడు.

“ఆవును. నేను మరొక చోటికి వెళ్తు తున్నాను. కారణమడిగావు గనక చెబుతాను. ఇప్పుడది పుణ్యజలం కాదు. నోరు

లేని జంతువులు తమ స్వశక్తితో ఏర్పరచు కున్న జలాశయాన్ని నువు నీ సేవకుల శ్రమతో పెద్ద చెరువుగా తయారు చేశావు, బాగానే ఉన్నది. కాని ఆ జలాశయం మీద బతుకుతూ వచ్చిన నోరులేని జంతువులకు అందులో ఒక్క చుక్క దక్కకుండా చుట్టూ ప్రహరీ కట్టి, ఆ జలానికి కాపు పెట్టావు. ఆ చెరువును నీ కీర్తి చిహ్నంగా చేనుకుని దానికి దివాకరసరోవరం అని పేరు పెట్టావు. అందుచేత పుణ్యజలం కాస్తా కలుషితమైపోయింది,” అన్నాడు సన్యాసి.

రాజుకు తన తప్పు తెలిసివచ్చింది. ఆయన చెరువు చుట్టూ కట్టించిన ప్రహరీ గోడను పడగొట్టించేసి, అక్కడ కాపలా ఉండే భటులను తొలగించాడు. “దివాకర సరోవరం” అని రాసి ఉంచిన రాతిపలకను కూడా తీసేయించాడు. కొంతకాలం గడిచింది. ఆ చెరువులో నీరు ఆమృతంలాగా ఉన్నదని చెప్పుకోసాగారు ప్రజలు.