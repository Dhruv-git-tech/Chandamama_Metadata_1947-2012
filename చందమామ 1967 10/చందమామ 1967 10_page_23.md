“దీన్ని ఎందుకు పుణ్యజల మంటు న్నారు? ఇందులో ఏమిటి విశేషం?” అని రాజు సన్యాసిని అడిగాడు.

సన్యాసి ఇలా చెప్పాడు:

“ఒకప్పు డిక్కడ ఈ పల్లం కూడా లేదు. ఎండా కాలంలో ఒకనాడు వాస కురిసింది. మర్నాడు ఎండ దెబ్బకు తట్టు కోలేక ఎగురుతూ ఉన్న విచ్చుక ఒకటి ఇక్కడ పడిపోయి, గిజగిజా తన్నుకుంటూ, ముక్కుతో నేలను పొడిచింది. కాస్త తడి దాని ఒంటికి తగిలింది. దానికే ఆ విచ్చుక తెప్పరిల్లి, బలం వచ్చి, ఎగిరిపోయింది. ఆప్పు డక్కడ చిన్న గుంట అయింది.

తరవాత ఆ గుంటలో వాననీళ్ళు కొంచెంగా నిలిచాయి. నోరెండి పోయిన ఒక గద్ద వచ్చి ఆ గుంటను ఇంకా కొంచెం పెద్దది చేసి నీరు తాగి పోయింది. తరవాత ఈ ప్రాంతంలో ఉండే సక్కలూ, తోడేళ్లూ నీటి కోసం ఈ గుంట దగ్గిరికి వచ్చి, మట్టిని ఇటూ అటూ చెదరగొట్టి గుంటను ఇంకా పెద్దది చేశాయి. క్రమంగా అడవి పందులూ, అడవి ఎనుములూ చిన్న గుంటను ఒక పల్లంగా తయారుచేశాయి. రాను రాను ఇందులో ఏనుగులు కూడా పార్లాయి. పల్లం చాలా లోతూ, వెడల్పూ అయింది. వానలు బాగా కురిసినప్పుడు పల్లం నిండుతుంది. ఎంత ఎండా కాలమైనా దీని అడుగున బెత్తెడు లోతు నీరుండి, ఎడారిలో తిరిగే ప్రాణులకు దప్పిక తీర్చుతున్నది. ఎడారి కంతకూ ఇదే జలాశయం. ఇందులోని జలం పరమ పవిత్రమైనది. నేను ఎప్పుడూ ఇక్కడికే వచ్చి నీరు తాగుతుంటాను.”

ఈ సంగతి చెప్పి సన్యాసి వెళ్లిపాయ్యాక రాజు కొక ఆలోచన వచ్చింది. ఎంతమంది తాగినా పల్లం దిగువన ఉన్న నీరు ఏ మాత్రమూ తరగలేదు. దాన్ని బట్టి ఆ నీరు భూమి అడుగున చాలా విస్తృ తంగా ఉండి ఉండాలి. ఆక్కడ ఒక