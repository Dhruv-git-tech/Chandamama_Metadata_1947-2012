గంపెడు పిల్లల్ని కని, పాడిపంటలతో కల కాలం చాలా సుఖంగా జీవించారు.

బేతాళు డీ కథ చెప్పి, "రాజా, శివ కాముడు తన భార్యను మామూలు మనిషిగా చూసి అవమా నించటంలో తన నైజం బయట పెట్టుకున్నాడు కాని కేతకి అమానుష శక్తిసామర్థ్యాలుండి కూడా ఆ అవమానా లను ఎందుకు సహించింది? ఆమె మామూలు భార్యల లాగే సహనం ప్రదర్శించటానికి ఏమిటి కారణం? దీనికి సమాధానం తెలిసి కూడా చెప్పక పోయావో నీ తల పగులు తుంది," అన్నాడు.

దానికి విక్రమార్కుడు, "కేతకి ప్రవర్తనకు అనేక కారణాలున్నాయి. ఒకటి, ఆమె దేవతా స్త్రీ అయినప్పటికీ ఒక మాన, వుణ్ణి వలచి పెళ్ళాడింది; అతని కోసం మానవత్వం అవలంబించింది. అటువం టప్పుడు మానవ స్త్రీల విధులు నిర్వర్తించటం భావ్యంగా ఉంటుంది, కాని తాను

ఆమానవ స్త్రీ నన్నది భర్తకి చీటికీ మాటకి జ్ఞాపకం చెయ్యటం భావ్యంగా ఉండదు. రెండో సంగతి, ఆమె మానవ స్త్రీ కాదు గనక, మానవ స్త్రీలకు దుర్భర మనిపించే పరిస్థితులు ఆమెను కదల్చలేక పోవచ్చు. బలహీనుడి కన్న బలవంతు డెప్పుడూ ఎక్కువ నిగ్రహం కలిగి ఉంటాడు. మూడో సంగతి, కేతకి ఎద్దు మీద చూపిన బలంలో పదోవంతు భర్త మీద చూపి ఉంటే అతను బతికున్నంత కాలమూ అవిటివాడై ఉండేవాడు. అందువల్ల కేతకి కాపరం సుఖమయం కాబోదు. అందుచేతనే తన శక్తిని భర్త గుర్తించే అవకాశం దొరికిన దాకా కేతకి ఎంతో ఓర్పు వహించి, నేర్చుకో దగిన గుణపాఠం అతన్నే నేర్చుకో నిచ్చింది," అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)