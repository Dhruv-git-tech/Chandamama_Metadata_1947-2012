వేస్తారు? కిందికి చూస్తే ఆకులూ, కొమ్మలూ తప్ప మరేమీ కనిపించటం లేదు. మౌగ్లీ నీలాకాశంలోకి చూశాడు. అరణ్యంలో ఏప్రాణి అయినా చస్తుందా అని చూస్తూ, డేగన్న ఆకాశంలో చక్కర్లు కొడుతున్నాడు.

మర్కటులు దేన్నో చేర వేస్తుండటం డేగన్న చూడనే చూశాడు. చూసి, అది తిన టానికి పనికి వస్తుందేమోనని, కొన్ని వందల గజాలు దిగివచ్చాడు. దగ్గిరిగా వచ్చేసరికి మౌగ్లీ కనిపించాడు; డేగ భాషలో మౌగ్లీ, “మనమూ, మనమూ ఒకటే,” అన్న పలక రింత కూడా వినపడింది. డేగన్న ఆశ్చ ర్యంతో కూత వేసి, మౌగ్లీని మోసుకు

పోయే మర్కటుల మార్గాన్ని అనుసరించ సాగాడు. “నేను వెళ్ళేదారి గుర్తుంచుకుని, భాలూకూ, బాఘీరకూ, శిఖరం మీది మందకూ చెప్పు,” అని మౌగ్లీ డేగభాషలో కేక పెట్టాడు.

“నీ పేరేమిటి, తమ్ముడూ?” అన్నాడు డేగన్న. అతనికి అప్పటి కింకా మౌగ్లీ పరిచయం కలగలేదు.

“మౌగ్లీ. అందరూ సన్ను కప్పాయ్ అని పలుస్తారు,” అన్నాడు మౌగ్లీ.

డేగన్న అవ్వాయిచువ్వాలాగా ఆకాశం లోకి లేచి చిన్న చుక్కలాగా కనిపిస్తూ, మర్కటులు వెళ్ళేదారి గమనించాడు.

ఈ లోపల భాలూ, బాఘీరా పాందిన ఆగ్రహం వర్ణనాతీతం. బాఘీర ఎన్నడూ ఎగబాకని ఎత్తులకు చెట్లు ఎగబాకాడు. అతని బరువు మొయ్యలేక కొమ్మలు పెళ పెళా విరిగాయి. అతని గోళ్ళ నిండా చెట్ల బెరడు ఇరుక్కున్నది. అతను తన ఆగ్రహాన్ని భాలూ మీద వెళ్ళగకు్కతూ, “మౌగ్లీని ముందే ఎందుకు హెచ్చరించావు కావు?” అన్నాడు.

“త్వరగా! త్వరగా పోతే వాళ్ళను అందుకోగలమేమో!” అన్నాడు భాలూ రాప్పతూ పరిగెత్తుతూ.