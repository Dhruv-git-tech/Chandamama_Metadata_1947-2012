చావట్లో ఉన్నాడు. ఆ ముసలివాడూ, ఆయన భార్యా, కుమార్తే—అంతా వెనకటి లాగే ఉన్నది. ఆ పిల్లను చూడగానే శివ కాముడికి ప్రాణాలు లేచి వచ్చినట్టయింది. ఆ మనిషిని చూస్తుంటే కడుపు నిండినట్టుగా ఉన్నది. ఆమె కొంచెం సేపు లోపలి గదిలో తారట్లాడి, అందరినీ భోజనాలకు రమ్మాన్నది. ఈ సారి శివకాముడు సంకోచించలేదు. ముసలివాడు రమ్మానటమే ఆలస్యంగా అతను కూడా లోపలికి వెళ్ళాడు.

భోజనం దివ్యంగా ఉన్నది. అంత రుచి కరమైన అధరువులు శివకాము డెస్ఫడూ తిని ఉండలేదు. భోజనాల దగ్గిర పెద్ద

వాళ్ళిద్దరూ తమ కూతురి పెళ్లి ప్రస్తావన తెచ్చి, ఆమెను శివకాముడి కిచ్చి చెయ్యాలన్న తమ అభిప్రాయాన్ని వెల్లడించారు. ఆమెను పెళ్ళాడినట్టయితే అతనికి బాగా కలిసి వస్తుందనీ, పది తరాలపాటు అతని పంశం సుభిక్షంగా ఉంటుందనీ అన్నారు.

శివకాముడు మారు మాటాడకుండా ఆ పిల్లను పెళ్ళాడటానికి సమ్మతించాడు. ఆమె పేరు కేతకి.

ఈ యేడు అతను పంటతో పాటు ఇంటికి చేరుకోలేదు. అతను పశువుల దొడ్డిలోనూ లేడు. ఏమయాడో అతని బంధువులకు అంతు చిక్కలేదు. చివరకు ఒకనాడు అతను ఇల్లు చేరేసరికి, అతని వెంట అప్పరసలాటి అమ్మాయి ఒకతే ఉన్నది.

"ఈమె నాకు కాబోయే భార్య," అన్నాడు శివకాముడు. ఎవరూ అభ్యంతరం చెప్పలేదు. వాళ్ళ వివాహం యధాపకారం జరిగింది. పెళ్లికూతురు చాలా సాధువు. ఆమెలో ఏ మాత్రమూ అతిశయ మన్నది లేదు. ఆమె ఎవరో, ఎక్కణ్ణుంచి వచ్చిందో తెలియకపోయినా అందరూ సంతోషించారు.

ఆమె అడుగు పెట్టినది మొదలు శివ కాముడి ఇంట పాడి పంటలు అభివృద్ధి అయాయి. ఆమె తన ఇంటికి వచ్చిన