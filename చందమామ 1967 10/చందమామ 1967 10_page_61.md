# రాగిరేకు

ఒక గ్రామంలో వెంకడు అనే పేద వాడొకడుండేవాడు. వాడికి గల ఆస్తి ఒక ఎద్దు బండి. ఊళ్ళో ఉండే ఒక వర్తకుడు అప్పుడప్పుడూ సరుకులు చేరవెయ్యటానికి వెంకడి చేత బండి కట్టించేవాడు. అయితే ఇది నిలకడగా ఉండే సంపాదన కాదు. అందుచేత వెంకడు తప్పుడు పనులకూ, కప్పులు నేయటానికి, ఇతర చిల్లర పనులకూ పోతూండేవాడు. ఎన్ని రకాలపనులు చేసినా వాడి పేదరికానికి మాత్రం చలనం ఉండేది కాదు.

ఒకనాడు వెంకడు తన బండి మీద సరుకులు వేసుకుని, బస్తీ నుంచి వర్తకుడి ఇంటికి తెస్తూండగా దారి పక్కన ఒక ముసలి బైరాగి కనిపించాడు. ఆతను ఒక చెట్టు కింద పడుకుని, ఏదో జబ్బుతో బాధపడుతున్నట్టున్నాడు. ఆ బైరాగి వెంకణ్ణ ఆగమని చేత్తో సైగ చేసి, “నాయనా, నాకు

చాలా జబ్బుగా ఉంది. నీ బండి మీద ఊళ్ళోకి చేర్చుతావా?” అని అడిగాడు.

వెంకడు ఆ బైరాగిని పట్టుకుని బండి ఎక్కించి, ఊరు చేరాక, “ఊళ్ళో ఎక్కడికి పోతాపు?” అని బైరాగిని అడిగాడు.

“నా కీ ఊరు తెలీదు. ఏ సత్రానికో, మఠానికో చేర్చు. నీకు పుణ్యం ఉంటుంది,” అన్నాడు బైరాగి.

ఆ ఊళ్ళో సత్రమూ లేదు, మఠమూ లేదు. ఎవ రింటికి తీసుకుపోతే ఎవ రూరు కుంటారు? జబ్బుగా ఉన్న ఈ బైరాగి భారాన్ని ఎవరు మాత్రం ఎందుకు భరిస్తారు? అందుకని వెంకడు ఆ బైరాగిని తన ఇంటికే చేర్చి, సరుకులను వర్తకుడి ఇంటికి తోలుకుపోయి, మళ్ళీ ఇల్లు చేరుకున్నాడు.

వెంకడు తిరిగి వచ్చేసరికి బైరాగి గుడిసెలో ఒక మూల పడుకుని బాధతో