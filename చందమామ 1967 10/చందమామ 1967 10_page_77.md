“పాపిష్టి కళ్ళు! కాళ్ళు అసలే లేవు!
మన జాతేకాదు—వాడు మనకేం సహాయం
చేస్తాడు?” అన్నాడు బాఘీర అనుమానంగా.

“వాడు అనేక కాలాలు చూసినవాడు, మహా జిత్తులమారి. ఎప్పుడూ ఆకలి మీదనే ఉంటాడు. బోలెడన్ని మేకలను ఇస్తా మందాం,” అన్నాడు భాలూ.

“కడుపులో ఎత్తు పడితే నెలపాటు నిద్ర పోతాడు. నిద్రలో ఉన్నాడేమో ? ఒకవేళ మేలుకునే ఉన్నా, మీ మేకలు ఎవడి క్కావాలి అంటే?” అన్నాడు బాఘీర అనుమానంగా.

నిజానికి బాఘీరకు కావా గురించి దాదాపు
ఏమీ తెలీదు.

“నువూ, నేనూ అంత చాత కాని వాళ్ళమా ఏమిటి?” అన్నాడు భాలూ, తన భుజాన్ని బాఘీర కేసి రుద్దుతూ.

ఇద్దరూ కలిసి కొండచిలువ కావాను
వెతుక్కుంటూ బయలుదేరారు.

కావా వాళ్ళకు ఒక వేడెక్కిన రాతి మీద
మధ్యాన్నపు టెండలో పడుకుని కనిపిం
చాడు. అతను గత పది రోజుల లోపల
కుబుసం విడిచి, నిగనిగలాడే కొత్త చర్మంతో
చాలా ఆందంగా ఉన్నాడు. ఆరు బారల
నిడివి గల అతని శరీరం మెలికలు తిరిగి
పోతున్నది. అతను ఆహారం గురించి ఆలో
చిస్తూ పెదవులు నాక్కుంటున్నాడు.

భాలూ కావాను అంత దూరాన చూస్తూనే
బాఘీరతో, “ఆకలి మీద ఉన్నాడు. ఇంకా
కడుపులో ఎత్తు పడలేదు. జాగ్రత్త సుమా!
కుబుసం విడిచిన కొత్తలో అతనికి దృష్టి
సరిగా అనదు. దానితోబాటు తొందరపాటు
కూడా హెచ్చు,” అని హెచ్చరించాడు.

కావా విషసర్పంకాడు. విషసర్పాలు
పిరికివాళ్ళని అతనికి వాళ్ళంటే ఏవగింపు
కూడాను. అతనిలో అపాయకరమైనది
అతని కౌగిలింత. ఆ కౌగిలింతకు చికిత్స
బయటపడిన ప్రాణి లేదు.