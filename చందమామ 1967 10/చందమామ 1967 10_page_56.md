టందుకే వచ్చాడు; అప్పుడప్పుడూ వస్తానని మాట ఇచ్చినది కూడా అందుకేనని రాజుకు తోచింది.

మరొక నెల గడిచింది. జీవకుడు ఈసారి మరింత వైభవంగా, మరింత హెచ్చు పరివారంతో తండ్రిని చూడవచ్చాడు. అప్పుడు తండ్రి, “నాయనా, నువు తరుచు ఇలా వచ్చిపోతూ ఉండటం నాకు సంతోషంగానే ఉన్నది. కాని నువు ఇక్కడే ఎందుకు ఉండిపోగూడదు? నీ కిక్కడ ఏంలోటు?” అని జీవకుణ్ణి అడిగాడు.

“అది సాధ్యంకాదు. నా జీవితాన్ని మరొక చోట పాతుకున్నాను. నా సుఖసంతోపాలకు నిజమైన ఆశ్రయం అదే,” అన్నాడు జీవకుడు.

“ఆ చోటు వీది? నువు ఇక్కడికి వచ్చినట్టే మేం కూడా ఆక్కడికి వస్తూ పోతూ ఉంటాం,” అన్నాడు రాజు.

“ఆ మాట మాత్రం అడగకండి. నే నుండే చోటు ఎవరికీ చెప్పకూడదు. అది నా జీవితరహస్యం. మీ రెవరూ నే నుండే చోటికి రారాదు,” అన్నాడు జీవకుడు.

రాజుగారి అనుమానం మరింత దృఢపడింది. జీవకుడు వెళ్ళిపోయాక ఆయన తసమంత్రి మొదలైన వారితో ఆలోచనలు జరిపాడు. జీవకుడు ఉండే చోటు తెలుసు కోవటం అవసరమని వాళ్ళు ఆయనకు సలహా ఇచ్చారు.

మరొక నెల గడిచాక జీవకుడు మరొక సారి తండ్రిని చూడవచ్చాడు. ఈసారి అతని వెంట ఇంకా హెచ్చు పరివారం ఉన్నది, ఎన్నో బహుమానాలు తెచ్చాడు.

“పరివారం అన్న పేరు పెట్టుకుని వీడు ఒకొక్కక్క సారికి మరింత పెద్ద సేనతో వస్తున్నాడు. ఇలా వచ్చి, వచ్చి ఒకనాడు రాజ్యం ఆశ్రమించి, మరి వెళ్ళడు,” అనుకున్నాడు రాజు.