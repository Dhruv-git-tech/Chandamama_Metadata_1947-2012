దాన్ని పట్టించుకోకుండా ముభావంగా తలా డించడంతో తాగడానికి నీళ్ళందించి వంట గదిలోకి వెళ్ళిపోయింది భార్య, బీర్బల్ బట్టలు మార్చుకుని కాళ్ళు చేతులు కడు క్కుని భోజనానికి కూర్చున్నాడు.

భోజనం అయిందనిపించి, వరండాలో కాస్సేపు అట్టూ ఇట్టూ తిరిగాడు. మధ్యాప్తం కునుకు కోసం వెళ్ళి నడుంవాల్చిన బీర్బల్ మెరుపులాంటి ఆలోచనతో చివుక్కున లేచి కూర్చున్నాడు. వెంటనే కత్తెర తీసుకుని పడక పైతొడుగును ఒకవైపు చకచకా కత్తిరించాడు. “ఏమిటండీ, బంగారం లాంటి బట్టను అలా కత్తిరించేశారు,” అంటూ వాపోతూన్న భార్య మాటలను పట్టించుకోకుండా పడక పైతొడుగును జాగ్రత్తగా విడిగా లాగుతూ నౌకరును పిలిచాడు. నౌకరు పరిగెత్తిరాగానే దానిని వాడిచేతికిచ్చి, “నగరంలో గట్టివాడైన దర్జీ చేతికిచ్చి దీన్ని చక్కగా కుట్టించుకుని రావాలి,” అన్నాడు.

“మన్సూర్ అలీకి మించిన దర్జీ నగరంలో లేడు. అతడు నేను బాగా ఎరిగినవాడే,” అని చెప్పిన నౌకరు, “అవునూ, ఇది తమకెప్పుడు కావాలి?” అని అడిగాడు.

“రేపు మధ్యాహ్నానికల్లా ఇస్తే చాలు,” అన్నాడు బీర్బల్.

చెప్పినట్టుగానే మరునాటి సాయంకాలా నికల్లా కుట్టిన బట్టతో తిరిగివచ్చాడు నౌకరు. బీర్బల్ దానిని తీసుకుని నాలుగు మూలలా పరిశీలించి, చేత్తో తడివి చూశాడు. తను

కత్తిరించిన చోటు తెలియకుండా చాలా చక్కగా కుట్టబడి ఉన్నది. “చాలా బాగా కుట్టాడు. మన్సూర్ అలీని చూడాలి. రా వెళదాం,” అంటూ నౌకరును వెంటబెట్టు కుని బయలుదేరాడు.

బీర్బల్ ను చూడగానే, “హుజూర్! తమరు ఇంత దూరం రావాలా? ఒక్క మాట చెప్పి పంపి ఉంటే నేనే వచ్చేవాళ్ళ కదా?” అంటూ లేచి వంగి సలాం చేశాడు మన్సూర్ అలీ.

“అద్భుతమైన నీ పనితనాన్ని మెచ్చుకో వాలనే స్వయంగా వచ్చాను,” అన్నాడు బీర్బల్ చిన్నగా నవ్వుతూ.

“తమ నోటి గుండా ఆ మాట వినడం నా కెంతోసంతోషంగా ఉంది, హుజూర్,” అన్నాడు మన్సూర్ అలీ.