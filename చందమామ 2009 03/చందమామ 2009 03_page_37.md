రష్యా జానపద కథ

బంగారు చేప

సముద్ర తీరంలోని ఒక పాత ఇంట్లో వృద్ధ దంపతులు నివసిస్తూండేవారు. “తినడానికి రొట్టె ముక్కలేదు. ఈ ఇంటి కప్పు ఎప్పుడు పైనకూలుతుందో ఏమో,” అంటూ ముసలా విడ పొద్దస్తమానం గొణుగుతూ ఉండేది. ముసలాయన భార్యకేసి విచారంగా చూస్తూ బోసి నోటితో నవ్వేవాడు. ఆ తరవాత గాలం తీసుకుని సముద్రంలోకి చేపల వేటకు బయలుదేరేవాడు. కొన్ని రోజులు రెండు మూడు చేపలు దొరికేవి. ఒక్కొక్కసారి ఒక్క చేప కూడా దొరికేది కాదు.

అలా ఒకనాడు అతడు ప్రశాంత జలంలో గాలం వేస్తూండగా తను కూర్చున్న పడవ కొద్దిగా కదిలినట్టయింది. ముసలాయన

గాలాన్ని పైకి లాగాడు. గాలానికి అందమైన బంగారు చేప! ముసలాయన ఆనందంతో అందుకోబోయాడు. “అయ్యా, నన్ను వదిలి పెట్టు!” అన్నది చేప మనిషి కంఠస్వరంతో. ముసలాయన అమితాళ్ళర్యంతో బోసినవ్వు నవ్వాడు. “నన్నువదిలి పెట్టావంటే నువ్వు కోరినది ఇస్తాను,” అన్నది చేప మళ్ళీ.

ముసలాయన మెల్లగా తల పంకించి, “నీ నుంచి నాకేమీ అవసరం లేదు. నువ్వు హాయిగా వెళ్ళిపో,” అంటూ దాన్ని నీళ్ళలోకి వదిలి తీరం కేసి బయలుదేరాడు.

ఇంటిని సమీపిస్తూండగా అతణ్ణి చూసిన ముసలావీడ, “ఇంట్లో తినడానికి ఏమీ లేదు. ఆకలితో చస్తున్నాను. నువ్వేమో ఒక్క చేప కూడా లేకుండా చేతులూపుకుంటూ వస్తున్నావు,” అని గగ్గోలు పెట్టింది కోపంతో.

“ఈ రోజు ఒకే ఒకచేప దొరికింది. అదీ బంగారు చేప! దాని రెక్కలు, తోక మిలమిలా మెరుస్తున్నాయనుకో!” అన్నాడు ముసలాయన ఎంతో సంబరంగా. “బంగారు చేపా? ఎక్కడది?” అని అడిగింది ముసలా విడ ఆత్రుతగా.

“నీళ్ళలోనే వదిలేశాను. అది వదిలి పెట్టమన్నది. అంతేకాదు.