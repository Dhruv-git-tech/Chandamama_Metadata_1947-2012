రోజులు వరసగా రాకుండా ఐదో రోజు వచ్చే సరికి శ్రీకంఠుడు మండిపడి, “వ్యాపారం ముమ్మరంగా సాగే రోజుల్లో నాలుగు రోజులు రాకపోలే వ్యాపారం ఏమవుతుందో తెలుసా? వస్తే సక్రమంగా రా. లేకుంటే మాసెయ్. పెరొకణ్ణి చూసుకుంటాను,” అన్నాడు.

“క్షమించడయ్యా, ఉన్న కుంటెడు పొలంలో పైరు పెట్టడానికి పెట్టుబడి పెట్టే శక్తి లేదు. వరినాటు వేసుకుంటే తప్ప, తిండి గింజలు ఉండవు. పెట్టుబడి కోసం అడగరాని వాళ్ళందరినీ అడిగాను, అయినా అప్పు పుట్టలేదు. అందుకే పనిలోకి రాలేకపోయాను,” అన్నాడు శివయ్య దీనంగా.

“ఆ విషయం నాతో చెప్పకుండా ఎక్కడెక్కడో తిరగడమెందుకు? నన్నడిగితే నేనే ఇచ్చేవాణ్ణి కదా? దాని కోసం తిరుగుతూ పని ఎగ్గొడితే ఎలా?” అన్నాడు శ్రీకంఠుడు. శివయ్య తన చెవులను తనే నమ్మలేక పోయాడు. తన యజమాని నోటినుంచేనా ఆ మాటలు వచ్చాయి అని విస్తుపోయాడు.

శ్రీకంఠుడు ఇంటికి వెళ్ళి దొరికిన సొమ్ము నుంచి ఐదువందలు తెచ్చి శివయ్య చేతి కిచ్చాడు.

“అయ్యా, దీన్ని నేను ఒక్కసారిగా ఇచ్చు కోలేను. నా జీతం డబ్బుల నుంచి నెలనెలా కొద్ది కొద్దిగా రాబట్టుకోండి,” అన్నాడు శివయ్య ఎంతో కృతజ్ఞతతో.

“అదేం అక్కర్లేదు, నువ్వు నాకు రూపాయి తిరిగి ఇవ్వనమురం లేదు,” అన్నాడు శ్రీకంఠుడు. ఇది మరీ విడ్డూరంగా కనిపించింది శివయ్యకు. అయినా మరేమీ మాట్లాడకుండా అక్కడి నుంచి బయలుదేరాడు.