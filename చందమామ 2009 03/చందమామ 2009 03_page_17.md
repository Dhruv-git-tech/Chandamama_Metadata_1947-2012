చూసిన ఆటవికులు, ధూమక సోమకులు శరీరాలు విదిలించే సరికి గాలిలోకి లేచి అల్లంత దూరాన చెట్లల్లో దభీమంటూ పడ సాగారు.

ఒకటి రెండు నిమిషాలు గడిచినై. ఎంత బలం, ధైర్యం, కత్తియుద్ధంలో నేర్పూ వున్నా, తోడేళ్ళ గుంపులా వచ్చి మీద పడే ఆటవికుల ధాటికి ధూమక సోమకులు తట్టుకుని నిల బడటం కష్టమైంది. ఆటవికులు విసిరిన బల్లాల్లో ఒకటి రెండు వాళ్ళకు తగిలి, గాయాల నుంచి రక్తంకారసాగింది. చివరకు కత్తి తిప్పేం దుక్కూడా వీలు లేకుండా ఆటవికులు గుంపుగా కట్టకట్టుకు వచ్చి మీద పడి వాళ్ళి ద్దర్నీ పట్టుకున్నారు.

ఆటవికుల ఆనందానికి మేర లేదు. వాళ్ళల్లో చచ్చిన వాళ్ళు కొందరు చచ్చారు, కొందరుగాయపడి కేకలు పెడుతున్నారు. మరి కొందరు నడుములు విరిగీ, కీళ్ళు తొలిగీ మూలుగుతున్నారు. అయినా, మిగతా ఆటవికులు ధూమక సోమకుల్ని పట్టుకున్నా మనే ఆనందంలో కేరింతలు కొడుతూ, వాళ్ళ చుట్టూ చేరి గెంతులు వేయసాగారు.

దూరంగా తప్పెట మోగిన ధ్వని అయింది. గెంతులు వేసే వాళ్ళల్లో కొందరు ఆ ధ్వని వచ్చిన దిక్కు కేసి తిరిగి, “విరూపో! విరూపో!” అని కేకలు పెట్టారు. కొద్ది సేపట్లో అక్కడికి ఒక ఆజానుబాహువయిన ఆట వికుడు చేతిలో బల్లెం పట్టుకు వచ్చి, “ఆహ్వా శాంభవీ!” అంటూ భీకరంగా అరిచి, కళ్ళె గ్రచేసి, పళ్ళు పటపటా కొరుకుతూ, బల్లెం ఎత్తి ధూమక సోమకుల్ని పాడిచేందుకు ముందుకు ఉరికాడు.

ధూమక సోమకులు తమ అంతం సమీ పించిందని గ్రహించి, మనసులో పెళ్ళాం బిడ్డల్ని ఒక్కసారి తలుచుకుని, గుండెరాయి చేసుకుని కళ్ళు మూసుకున్నారు. గుండెల్లో ఆటవిక నాయకుడి బల్లెంపోటు పడుతుందని ఎదురు చూసిన వాళ్ళిద్దరికీ గొప్ప ఆశ్చర్యం కలిగింది. ఆటవికుల నాయకుడు విరూపుడు, బల్లెం ఎత్తిన వాడల్లా దాన్ని జారవడిచి, “అయ్యా, దొర బాబులూ! నా వాళ్ళ తప్పులు మన్నించండి, తెలియక చేశారు,” అంటూ వాళ్ళపాదాల ముందు సాప్టాంగపడిపోయాడు. - (ఇంకావుంది)