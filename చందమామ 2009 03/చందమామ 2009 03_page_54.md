గాడు యుక్తిగా ఆ నెమలిని పట్టివేసి కాశీ రాజుకు అప్పగించాడు.

ఆ బంగారు నెమలిని చూడగానే రాజుకు ఆశ్చర్యం కలిగి, గౌరవభావం ఏర్పడింది. దాని కోసం ఎత్తయిన ఒక సింహాసం తన పక్కన వేయించాడు.

అప్పుడు నెమలి రూపంలో ఉన్న బోధిసత్వుడు, “రాజా! నన్నెందుకు పట్టించి ఇక్కడికి తెప్పించావు?” అని అడిగాడు.

“నీ మాంసం తింటే జరామరణాలు ఉండ వని చెబుతున్నారు,” అన్నాడు రాజు.

“అంటే, నన్ను చంపవలసిందేకదా?” అని ప్రశ్నించాడు బోధిసత్వుడు.

“అవును,” అన్నాడు రాజు.

“పిచ్చివాడా! నాకే మరణం నిజమైతే నా మాంసం తిన్నవాళ్ళకు మరణం లేకపోవడం ఏమిటి?” అని మళ్ళీ ప్రశ్నించాడు బోధిసత్వుడు.

“నీది అపురూపమైన బంగారు చాయ. కనుక, నీ మాంసం తిన్నవాళ్ళకు ఆ చాయ

వస్తుందనీ, వాళ్ళకు చావు ఉండదనీ మా తండ్రి చెప్పాడు,” అన్నాడు.

“అయితే రాజా! నాకీ బంగారు చాయ వచ్చిన కారణం చెబుతా విను: ఒకప్పుడు నేనీ రాజ్యానికే మహారాజుగా ఉండే వాడిని, నేను న్యాయంగా పాలించి ధర్మం నిలబెట్టినం దుకు ఫలితంగా ఈ జన్మలో బంగారు నెమ లిగా పుట్టాను,” అని చెప్పాడు బోధిసత్వుడు.

కాశీ రాజు విస్తుపోయి, “ఏమిటీ, ధర్మ పరిపాలనకు ఫలితమా ఇది! నీ మాటకు రుజువేమిటి?” అని అడిగాడు.

“లేకేమి? నేను మహారాజుగా ఉన్న కాలంలో ఒక నవరత్న ఖచితమైన దివ్యరథం మీద విహారం చేసేవాణ్ణి. అది ఉద్యాన వనంలో కొలను పక్కన పూడ్చబడి ఉన్నది,” అన్నాడు బోధిసత్వుడు.

కాశీరాజు ఆ ప్రకారం కొలనుపక్కన తవ్వించగా దివ్యరథం కనిపించింది!

ఆనాటి నుంచి రాజు బోధిసత్వుణ్ణి తన గురువుగా ఎంచుకున్నాడు.