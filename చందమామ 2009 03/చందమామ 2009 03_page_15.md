తిని చెట్ల కింద కొంచెంసేపు విశ్రాంతి తీసు కుందామనుకున్నారు వాళ్ళు.

ఇద్దరూ గుర్రాలు దిగి వాటిని చెట్లకు కట్టివేసి, ఏటిని సమీపించేంతలో, ఇసుకలో వారికి కొన్ని పాదాల గుర్తులు కనిపించినై. వాటిల్లో ముఖ్యంగా ఒకటి ధూమకుడి దృష్టిని ఆకర్షించింది. అది మామూలు పాదాల గుర్తు కాదు, పావుకోళ్ళు ధరించిన కాళ్ళ గుర్తులు. ధూమకుడు ఆశ్చర్య సంభ్రమాలతో వాటిని పరీక్షించసాగాడు. సాధారణంగా సాధువులూ, యోగులూ మాత్రమే పావుకోళ్ళు ధరిస్తారు. ఈ మహారణ్యంలో అలాంటివారి కేమి పనుంటుంది? పోతే, ఇవి మాంత్రికుడు కాలశంబరుడి పావుకోళ్ళ గుర్తులై వుండాలి. ఆపక్కల నున్నవి శికాంతుడి పాదాల గుర్తులై వుండొచ్చు.

“సోమూ, ఇవి కాలశంబరుడి పావుకోళ్ళ గుర్తులే, సందేహం లేదు,” అన్నాడు ధూమకుడు.

సోమకుడు అడ్డంగా తలాడిస్తూ, “మనం తప్పదారి పట్టాం ధూమూ! రాజకుమార్తెను ఎత్తుకు పోయింది రాక్షసుడు గదా? మనం వెతికి తెస్తామన్నది అమెను. మరి, ఈ మాంత్రి కుడికోసం గాలించటం ఎందుకు?” అన్నాడు.

ధూమకు డతనికి తన అభిప్రాయం వివరించాడు: రాక్షసుడెటుపోయిందీ తెలుసుకు నేందుకు ఆధారమే లేదు. కాని, మంత్రదండం ఉన్నది గనకా, అది తూర్పుదిక్కుకు ఎగిరి పోయేందుకు ప్రయత్నం చేసింది గనకా, కాలశంబరుణ్ణి వెతికి పట్టుకోవడం కొంతతేలిక. అతడి ద్వారా కుంభీరుడు వుండే ప్రదేశం తెలుసుకోవచ్చు.

“అవును, ఇదీ నిజమే!” అంటూ సోమకుడు తలవూపాడు. ధూమకుడు సెలయేటి ఒడ్డుకు పోయి దాహం తీర్చుకుని, నీళ్ళల్లో దిగి అవతలి ఒడ్డుకు పోయాడు. నీరు మోకాళ్ళ లోతు మాత్రమే వున్నది. ఏటి కవతల ఇసుకలో కూడా ధూమకుడికి పావు కోళ్ళ గుర్తులు కనపించినై. అతడు సోమకు డికి ఏరు దాటి రమ్మని సంజ్ఞ చేశాడు. సోమకుడు దగ్గిరకు రాగానే, అతడికి ఆ గుర్తులు చూపిస్తూ, “మాంత్రికుడు ఈ సెలయేరు దాటిపోయి ఎంతో కాలం అయి వుండదు. మనం ఇక్కడ భోజనం కోసం ఆగకుండా మయిందుకు పోతే అతణ్ణి కలుసుకునే అవకాశం వుండొచ్చు,” అన్నాడు.