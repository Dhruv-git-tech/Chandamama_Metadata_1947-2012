హోలీ - రంగుల బలం

నూబు వజీద్ అలీషా పాలనా కాలం అది. యాదృచ్ఛికంగా హోలీ పండుగ, మొహరం రెండూ ఒకే రోజున వచ్చాయి. హోలీ పండుగ ఆనందోత్సాహాలతోనూ, మొహరం సంతాప సూచకంగానూ జరుపుకుంటారని మనకు తెలుసు. లక్నోలోని హిందువులు దీనిని గురించి అలోచించారు. ఆ రోజున వేడుకలు జరుపుకోవడం సబబు కాదని భావించారు. ముస్లిం సోదరుల మనోభావాల పట్ల వాళ్ళకున్న గౌరవాదరాలు అలాంటివి.

మొహరం ఊరేగింపులో పాలు పంచుకుని, మరి కొందరు ముస్లిం సోదరులతో కలిసి నవాబు తిరిగి వస్తున్నాడు. వీధులలో ప్రజలు రంగులతో సంబరాలు జరుపుకుంటూ ఉంటారని అయన అనుకున్నాడు. అయితే, వీధులన్నీ నిశ్శబ్దంగా ఉన్నాయి. ఆశ్చర్య పోయిన నవాబు కారణం ఆరా తీశాడు. సంతాపదినం జరుపుకునే వారి కోసం ప్రజలు స్వచ్చందంగా తమ సంబరాలను త్యాగం చేశారని తెలిసి ఆశ్చర్యానందాలకు లోనయ్యాడు. వాళ్ళు అలా తమను అంతగా గౌరవిస్తున్నప్పుడు, తనుకూడ అందుకు దీటుగా ప్రతిస్పందించాలనుకున్నాడు. ముస్లిం సోదరులందరూ తక్కిన వారితో కలిసి హోలీ జరుపుకోవాలని ప్రకటించాడు. అంతే కాదు. అలా జరుపుకునే వాళ్ళతో కలిసి తను ముందువరుసలో మొదటి వ్యక్తిగా నిలబడ్డాడు.

ఆనందోత్సాహాలు వెల్లి విరిశాయి. ఆ రోజు నుంచి ప్రజలం దరూ కలిసి అమితోత్సాహంతో హోలీ జరుపుకోవడం లక్నోలో అనవాయితీగా వస్తున్నది.

ఒక పండుగ-భేదాలన్నిటినీ మరిచి పోయి ప్రజులందరూ కలిసి అనందోత్సాహాలతో సంగీత నృత్య వినోద కార్యక్రమాలలో పాల్గొనేలా చేయగలదు అంటే అంతకు మించి మరేం కావాలి? చందమామ పాఠకు లకు హోలీ శుభాకాంక్షలు! ప్రత్యేకమైన ఆ రోజున అనందోత్సాహాలలో తేలియాడండి!

చందమామను ఇంటికి తెప్పించుకోండి!

న్యూస్ మేర్ మే డెలివరీ మ్యాస్ ద్వారా రెగ్యులర్ గా చందమామను తెప్పించుకోవచ్చు.
స్థానిక న్యూస్ స్టాండ్స్ నుంచి సీడింగ్ బుక్ షాప్స్ నుంచి చందమామను కొనుక్కోవచ్చు. చందా వివరాలకు www.chandamama.com లాగాన్ చేయండి.