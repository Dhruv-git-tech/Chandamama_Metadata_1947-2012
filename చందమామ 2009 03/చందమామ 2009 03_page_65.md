లేదు. తరవాత వాడు ఏనుగును తరిఫీదు చెయ్యలేక పోయాడు.

ఇంతలోనే రాజును పట్టపుటేనుగు ఎన్ను కునే రోజు వచ్చింది. ఏనుగు తొండానికి పుష్ప మాలను అందించి మావటివాడు రాజ ప్రాంగణంలోకి వచ్చాడు. ఏదో వంకన మావటి వాడురెండు మూడుసార్లు ఏనుగు ముందుకు వచ్చాడు గాని, అది వాడి మెడలో మాల వెయ్యలేదు. అది ఎవరి కోసమో చూస్తున్నట్టు కనిపించింది. రవివర్మ దాని కంటపడగానే అది గట్టిగా ఫీంకరించి, గబగబావెళ్ళి అతని మెడలో మాల వేసింది.

రవివర్మను అప్పటికప్పుడే రాజుగా అభిషేకించారు.

తరవాత ఒకనాడు మావటివాడు ఏకాంతంలో రవివర్మను సమీపించి, “మహారాజా, నన్ను తమరు క్షమిస్తే ఒక్క సందేహం మనవి చేసుకుంటాను,” అన్నాడు.

“నిర్భయంగా అడుగు,” అన్నాడు రవి వర్మచిన్నగా నవ్వుతూ.

“నేను రాజు కావాలన్న దుర్భుద్ధితో పట్టపు టేనుగుకు నా మెడలో మాల వెయ్యటం అలవాటు చేశాను. కాని తీరాసమయం వచ్చే సరికి అది మాల నాకు వెయ్యక మీ కెందుకు వేసింది?” అని మావటివాడు అడిగాడు.

రవివర్మ నవ్వి, “నువ్వు దానికి ఎన్ని విద్యలో నేర్పావు. కాని అవి నీకోసం కాదు. నువ్వు మాల వేసుకుని కనిపించినప్పుడల్లా నువ్వు మరెవరోలాగా కనిపిస్తావు. అది నీ నుంచి మాల వెయ్యటం నేర్చుకున్నదేగాని, నీ మెడలోనే మాల వెయ్యాలన్న ఆలోచన దాని మెదడులోకి రాలేదు. ఒక రాత్రి అది నీ మెడలో మాల వేయబోతూ నన్ను చూసింది. అప్పుడు నా మెడలో మాల ఉన్నది గనక, నాకు మాల సహజమనుకుని దాని తొండానికి ఉన్న మాలను నా కేసి చాచింది. ఆ రాత్రే నీ దుర్భుద్ధి నేను గ్రహించాను. అప్పటి నుంచే నా మెడలో మాల వెయ్యాలన్న ఆలోచన దాని మనసులో ఉండి ఉంటుంది. రాజు ఎన్నిక నాడు ఆ పని చేసింది,” అన్నాడు.