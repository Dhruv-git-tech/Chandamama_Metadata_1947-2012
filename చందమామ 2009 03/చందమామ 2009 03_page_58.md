చేతనైన సహాయం చేస్తాను," అన్నాడు విభీ షణుడు.

రాముడు సంతృప్తుడైలక్ష్మణుడితో సముద్ర జలం తెచ్చి, విభీషణుణ్ణి లంకకు రాజుగా అభిషేకించమన్నాడు. లక్ష్మణుడు వానరుల మధ్య విభీషణుణ్ణి లంకా రాజ్యాభిషిక్షుణ్ణి చేశాడు. వానరులు సింహనాదాలు చేసి రాముడికి జయధ్యానాలు పలికారు.

తరవాతసుగ్రీవహనుమంతులు విభీషణుడితో, "ఇంతమందిమీ ఈ మహాసముద్రాన్ని దాటి లంక చేరట మెలాగో మాకు తెలియలేదు. ఆ ఉపాయం నువ్వే చెప్పాలి," అన్నారు.

"రాముడు సముద్రుడి శరణు పొందాలి. సముద్రుడు రాముడి పూర్వీకుడైన సగరుడికి ఎంతగానో ఋణపడి ఉన్నాడు; అందుచేత రామకార్యం తప్పక తీరుస్తాడు," అన్నాడు విభీషణుడు.

సుగ్రీవుడు రామలక్ష్మణులున్న చోటికి వెళ్ళి, విభీషణుడన్న మాట చెప్పి, సముద్రుణ్ణి ఆరాధించాలని రాముడితో అన్నాడు. రాముడందుకు ఒప్పుకుని, సముద్రతీరాన దర్భలు పరిచి, వాటిపైన పడుకున్నాడు.

ఈలోపుగా శార్టూలుడనే రాక్షసుడు, రావణుడి వేగులవాడు, వానరసేన ఉన్న చోటికి వచ్చి, అక్కడిపరిస్థితులన్నీ చూసి, రావణుడి వద్దకు తిరిగివెళ్ళి, "వానర భల్లూకసేన అపరసముద్రంలాగా లంక పైకి వస్తున్నది. ఉత్తమాయుధాలు ధరించి సీత కోసం వస్తున్న రామలక్ష్మణులు సేనతో సహా సముద్రతీరాన నిడిసి ఉన్నారు. నేనీ విషయాలు స్థాలంగా

చూసి వచ్చాను. వివరంగా చూసి రావటానికి మరెవరిసైనా పంపటం మంచిది," అన్నాడు.

అప్పుడు రావణుడు శుకుడనే రాక్షసుడితో, "నువ్వు సుగ్రీవుడి వద్దకు వెళ్ళి, మంచిగా ఈ మాటలు చెప్పు," అని, ఏమి చెప్పాలో చెప్పి పంపాడు.

శుకుడు పక్షి రూపం ధరించి సముద్రం దాటి, వానర సేన దగ్గిరకు ఎగురుతూ వెళ్ళి, సుగ్రీవుడు మొదలైన వారి మీదుగా గాలిలోనే ఉండి ఇలా చెప్పాడు:

"వానర రాజైన సుగ్రీవుడా! రావణుడిలా అన్నాడు: ఉన్నత వంశంలో పుట్టిన వాడవు. మహాబలుడవు. జన్మత్ః నాకు బంధువులాటి వాడివి. అకారణంగా నాతో విరోధమెందుకు? ఇందువల్ల నీకు ఒరిగేదీ, తరిగేదీ లేదు. వాలి నా స్నేహితుడు. నువ్వు నా తమ్ముడిలాటి వాడివి.