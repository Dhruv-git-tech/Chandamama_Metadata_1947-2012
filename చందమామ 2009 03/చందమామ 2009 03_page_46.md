మరునాడు జమోరిన్, మంత్రి మాగాత్తచ్ఛన్ ఏదో చర్చిస్తూండగా రాజు భవనం బయట గొడవ జరుగుతు న్నట్టు తెలియవచ్చింది. మంత్రి వెంటనే లేచి వెలుపలికి వెళ్ళి చూశాడు. అడ్మిరల్ ఉడుపుల్లో కున్హాలీ మరక్కార్ సభామంటపానికి వస్తూంటే కాపలా భటులు అడ్డుకుంటున్నారు. ఆయన పట్టించుకోకుండా ముందుకు నడుస్తు న్నాడు. అదీ గొడవకు కారణం. “ఆగు! అడుగు ముందుకు వేయకు!” అని అరిచాడు మంత్రి.

కున్హాలీ, ఆగి నాలుగడుగులు వెనక్కు వేశాడు. ఆ తరవాత, “మిత్రమా, నిషేధం గురించి కారియక్కార్ నాకు చెప్పాడు. అయితే, నేను అది నమ్మలేదు. నేను పన్నెండు పోర్చు గీసు నౌకలను పట్టుకున్నాను. మరో ఆరింటిని నీట ముంచాను. రెండువందల సైనికులను హత మార్చాను. వారి దగ్గర దొరికిన సంపదను రాజు గారికి అప్పగించడానికే మస్తున్నాను. నన్ను రావద్దన డానికి నేను చేసిన నేరం ఏమిటి?” అన్నాడు.

“రాజాగారి ఏనుగు తోకను నువ్వుకోయ లేదా?” అని అడిగాడు మంత్రి.

“నన్ను గురించి బాగా ఎరిగిన నువ్వు, నేను ఏనుగు తోకను కోశానంటే అసలు నమ్ముతు న్నావా? నేను రాజాగారి ఏనుగును ముట్టుకో గలనా? అంతా పచ్చి అబద్ధం మిత్రమా,” అన్నాడు అడ్మిరల్.

అంతలో జమోరిన్ మంత్రిని వెతుక్కుంటూ వెలుపలికి వచ్చాడు. ఆయన కున్హాలీ మీద అమితాగ్రహంతో, “రాజభవనంలో అడుగు పెట్టడానికి నీకెవరు అనుమతి ఇచ్చారు. నీ

మొహం చూడ్డం నాకిష్టం లేదు,” అని భటుల కేసి తిరిగి, “వీణ్ణి, బంధించి చెరసాలలో వెయ్యండి,” అన్నాడు.

కారియక్కార్ మరిద్దరు భటలు ఆయన్ను సమీపించారు. వెంటనే కత్తి దూసిన కున్హాలీ, “ప్రాణాలపై ఆశలుంటే దగ్గరికి రాకండి,” అని హెచ్చరించాడు. దాంతో వాళ్ళు అక్కడే ఆగి పోయారు. కున్హాలీ తలెత్తుకుని గంభీరంగా వెలుపలికి అడుగులు వేశాడు.

కొన్ని రోజులు గడిచాయి. పోర్చుగీసు నౌకలను కోట దుదాపులకు రానీయకుండా తరిమికొడుతూ కోటను పరిరక్షించడంలో అన్నకు సాయపడు తూన్న కున్హాలీ తమ్ముడు కుట్టి ఒక దుర్వార్తను తీసుకొచ్చాడు. కోటను ముట్టడించడానికి జమోరిన్, పోర్చుగీసు వారితో చేతులు కలుపు తున్నాడన్నదే అది. విదేశీయులకు లొంగి పోకూడ దని కున్హాలీ నిర్ణయించి యుద్ధసన్నద్ధుడయ్యాడు.

కొత్తపోర్చుగీసు వైస్రాయికి స్వాగతం పలక డానికి రాజభవనం సమాయత్తం కాసాగింది.