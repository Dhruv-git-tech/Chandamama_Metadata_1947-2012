ప్రతినిధిగా నియమిస్తాను. సంతోషమే కదా!”
అన్నాడు చిన్నగా నవ్వుతూ.

వనజీ సిగ్గుతో తలవంచుకుని అందుకు
సంతోషంగా అంగీకరించింది.

బేతాళుడు ఈ కథ చెప్పి, “రాజా, ఏ
ప్రయోజనం కాంక్షించి చేసినా దొంగతనం
శిక్షార్హమైన నేరమే. శిక్షార్హుణ్ణి శిక్షించడమే రాజు
ప్రధాన కర్తవ్యం. ఉపేక్షాభావంతో ఇలా క్షమిం
చడం వల్ల, ఏవో ప్రయోజనాల నెపంతో మరి
కొందరు దుర్మార్గులు మరిన్ని నేరాలకు
పాల్పడే అపాయం లేదా? వీటన్నిటినీ విస్మ
రించి ఒక యువతి అందానికి మైమరచి,
ఆమె మాయమాటలు నమ్మి, ఒక నేరస్థుణ్ణి
శిక్షించకపోగా పదుితో సత్కరించాలను కోవడం
ఒక రాజు చేయతగిన పనేనా? హేమచంద్రుడి
విడ్డూరమైన ఈ ప్రవర్తనకు కారణం ఏమిటి?
నా సందేహాలకు సమాధానం తెలిసి కూడా
చెప్పక పోయావో నీ తల పగిలి పోతుంది,”
అన్నాడు.

దానికి విక్రమార్కుడు, “న్యాయానికీ,
ధర్మానికీ అన్ని వేళలా, అన్ని చోట్లా ఒకే కొల
బద్దను ఉపయోగించడం భావ్యం కాదని

ధర్మశాస్త్రాలే పేర్కొంటున్నాయి. ఇక్కడ
గమనించవలసిన ముఖ్య విషయం చైత
న్యుడు దొంగతనాలు చేయడానికి తనే కారణ
మని రాజు హేమచంద్రుడు గ్రహించగల
గడం. రాజైనవాడు ప్రజల కడగండ్లను
పెడచెవినిపెట్టడం నేరమే అవుతుంది. అలా
తనే నేరస్థుడైనప్పుడు ప్రజల బాగు కోసం
దొంగతనాలకు పాల్పడ్డ చైతన్యుణ్ణి ఎలా
శిక్షించగలడు? అందుకే ప్రజల క్షేమం
కాంక్షించి చైతన్యుడు చేసిన నేరాలను క్షమిం
చడంతో పాటు అతణ్ణి పదవితో సత్కరించడా
నికి నిర్ణయించాడు. అందులో అక్కడి ప్రజల
క్షేమం కూడా ఇమిడి ఉన్నది. ఇక వనజ
కేవలం అందాలరాశి మాత్రమే కాదు. నిశిత
దృష్టి, ఆత్మవిశ్వాసం, ధైర్యసాహసాలు,
ధర్మబుద్ధి కలిగిన అపురూప గుణవతి. అందు
వల్లే హేమచంద్రుడు ఆమెను వివాహం
చేసుకోవాలనుకున్నాడు,” అన్నాడు.

రాజుకు ఈ విధంగా మౌనభంగం కలగ
గానే, బేతాళుడు శవంతో సహా మాయమై,
తిరిగి చెట్టెక్కాడు.
- (కల్పితం)
[ఆధారం : గుండ్రాతి సుబ్రహ్మణ్యంగౌడు రచన]

మార్చ్ 2009

24

చందమామ