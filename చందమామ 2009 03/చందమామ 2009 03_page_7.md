పోగొట్టుకున్న వారికి అది అందదు కదా?” అన్నది మీనాక్షి.

“అందుకే దీన్ని ఏం చెయ్యాలో తోచడం లేదు. దీన్ని గురించి ఆలోచిస్తూ ఇక్కడ కూర్చుంటే అక్కడ కొట్టులో వ్యాపారం దెబ్బ తింటుంది,” అంటూ శ్రీకంఠుడు డబ్బు మూటను భోషాణంలో భద్రంగా దాచి కొట్టుకు బయలుదేరబోయాడు.

అప్పుడు తుల మీదబట్టల మూటనెత్తుకుని ఊరూరూ తిరిగి వ్యాపారం చేసే రంగయ్య అక్కడికి వచ్చి, “నా కుమార్తెకు ప్రసవ సమయం. కాన్పు కష్టం కావచ్చు. పట్నం వైద్యశాలకు తీసుకువెళ్ళమని ప్రసవం చూసే మంత్రసాని చెబుతున్నది. సమయానికి చేతిలో దమ్మిడీ లేదు. పరిస్థితి విషమంగా ఉంది. రెండు వందలు ఇచ్చారంటే, వీలైనంత

త్వరలో తిప్పి ఇచ్చేస్తాను,” అని ప్రాథేయ పడ్డాడు. శ్రీకంఠుడు వెంటనే ఇంట్లోకి వెళ్ళి, దొరికిన డబ్బు మూటలోంచి రెండు వందల రూపాయిలు తెచ్చి, రంగయ్య కిచ్చి కొట్టుకు వెళ్ళిపోయాడు.

రెండు రోజుల తరవాత పట్నంనుంచి తిరిగి వచ్చిన రంగయ్య శ్రీకంఠుణ్ణి చూడ వచ్చి, “అయ్యా, నా కూతురు పండంటి మగ బిడ్డను కనింది. సమయానికి మీరు చేసిన సాయం వల్ల రెండు ప్రాణాలు నిలిచాయి. మీమేలు ఈ జన్మకు మరిచిపోను,” అన్నాడు.

శ్రీకంఠుడు సంతోషంగా అతడి కేసి చూస్తూ, “నేనిచ్చిన డబ్బు వల్ల మీకు మేలు జరగడం నాకెంతో ఆనండం కలిగించింది. అందువల్ల ఆ డబ్బును తిరిగి ఇవ్వ నవసరం లేదు. నీ మనవడికి కానుకగా ఇచ్చినట్ట నుకో,” అన్నాడు.

ఆ మాటకు రంగయ్య ఆశ్చర్యపోయినా, మరేమీ వాట్లాడకుండా చేతులెత్తి మొక్కి కృతజ్ఞతలు తెలియచేసి వెళ్ళిపోయాడు.

శ్రీకంఠుడు భార్య కేసి తిరిగి, “చూశావా, దొరికిన డబ్బుతో మనం చేసిన సాయం వల్ల రెండు నిండు ప్రాణాలు నిలబడ్డాయి. మనకు మంచి పేరు కూడా వచ్చింది. మిగిలిన డబ్బును కూడా అలాగే వినియోగిద్దాం,” అన్నాడు.

భర్తమాటలకు మరేమీ మాట్లాడకుండా అవునన్నట్టు తల ఊపింది మీనాక్షి.

మరోరెండు వారాలు గడిచాయి. బట్టల దుకాణంలో పనిచేసే శివయ్య నాలుగు