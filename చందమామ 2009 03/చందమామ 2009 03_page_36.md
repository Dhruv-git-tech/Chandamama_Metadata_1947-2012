భారత దర్శిని

## ఆయుర్వేద పాన్

పటాన్ పట్టణం ఒక సందులో ఉన్న పాన్ షాప్ ఒకటి మనిషి పుర్రె, రెండు ఎముకల అపాయ చిహ్నంతో ఆహ్వానం పలుకు తోంది. ఎందుకో తెలుసా? పొగాకువల్ల వాటిల్లే అపాయాన్ని సూచించడానికి! ఈ షాపు యజమాని రామూకకా పొగాకుకు సంబంధించిన వాటిని అసలు అమ్మడు. వాటికి బదులు ఆరోగ్యాన్ని పెంపాందించే విధంగా ఆయుర్వేద పద్ధతిలో తయారు చేసిన పాన్లు అమ్ముతాడు. కొట్టుకు బయట కాస్త భయానక దృశ్యం కనిపిస్తుందే తప్ప, అతడు చేసే వ్యాపారం మాత్రం ఖాతాదార్లకు మేలు చేసేదే. ఆ బొమ్మ ప్రమాద సూచిగా లేదా అని అక్కడికి వచ్చేవారిని అడిగితే, “లేదు. అది అయన అమ్మేపాన్లకు సంబంధించినది కాదు. రామూకకా సమాజానికి అందించే సందేశం అది. అందుకే టౌనులో అందరూ ఆయన్ను గురించి చర్చించుకుంటున్నారు,” అని చెబుతారు.

## మెదడుకు పదునుపెట్టే క్రీడలు

కొంత కాలం క్రితం పిల్లలు ఆడుకున్న చెమ్మాచెక్కా, బొంగరాలు, అష్టాచెమ్మా, మేక-పులి మొదలైన ఆటల గురించి ఇప్పటి పిల్లలకు అసలు తెలియదు. పిల్లల మేధస్సును పెంచే మన సంప్రదాయ క్రీడలను పునరుద్ధరించాలనే ఉద్దేశంతో వినతా సిద్ధార్థ ముంబయిలో ‘క్రీడ’ అనే సంస్థను ప్రారంభించి వాటికి సంబంధించిన పరికరాలను మార్కెట్లో ప్రవేశపెట్టారు. ఆ ఆటలకు సంబంధించిన చరిత్ర, నిబంధనలు, నియమాలు కూడా తెలియజేస్తున్నారు. ఉదాహరణకు పైకుంఠ ఏకాదశి నాటి రాత్రి ‘పరమపదం’ అడేవారు. దాన్ని మన జీవితంలోని మంచి చెడ్డల పోరాటా నికి సంకేతంగా; నిచ్చెనలు సత్యం, ధర్మం మొదలైన మంచి గుణాలనూ, పాములు దుష్ట శక్తులనూ సూచిస్తాయని చెబుతున్నారు.