రావణుడే అయినా శరణన్న తరవాత విడిచి
పుచ్చను. శరణార్థిని రక్షించటానికి ప్రాణాలైనా
ఇవ్వాలి. నువ్వు వెంటనే అతణ్ణి తీసుకురా!”
అని రాముడు సుగ్రీవుడితో అన్నాడు.

ఈ మాటలతో సుగ్రీవుడి మనుషు మారింది.
అతను వెళ్ళి విభీషణుణ్ణి రాముడి వద్దకు
తీసుకు వచ్చాడు. విభీషణుడు తన నలు
గురు అనుచరులతో బాటు రాముడి కాళ్ళపై
పడి, “నేను రావణుడి తమ్ముణ్ణి. అతడి వల్ల
అవమానం పొంది నిన్ను శరణు జొచ్చాను.
నా సర్వస్వాన్నీ లంకలో వదిలి ఇక్కడికి
వచ్చాను. ఇక నా జీవితమూ, నా సౌఖ్యమూ,
నా రాజ్యమూ నీ చేతిలో ఉన్నాయి,” అన్నాడు.

రాముడు విభీషణుణ్ణి ఆశ్వాసించి, “రాక్ష
సుల బలాబలాలను యథార్థంగా వివరించి
చెప్పు,” అన్నాడు.

దానికి విభీషణుడిలా చెప్పాడు: “గంధర్వ ఉరగ రాక్షసుల చేతనూ, ఏ భూతం చేతనూ చావు లేకుండా రావణుడు బ్రహ్మ నుంచి వరం పొందాడు. రావణుడికి తమ్ముడూ, నాకు అన్నా అయిన కుంభకర్ణుడు మహా బలశాలి, యుద్ధంలో ఇంద్రుడికి సమా నుడు. రావణుడి సేనాపతి అయిన ప్రహస్తుడు కుబేర సేనాపతి అయిన మణిభద్రుణ్ణి జయించిన వాడు. హనుమంతుడతణ్ణి గురించి చెప్పే ఉంటాడు. రావణుడి కొడుకు ఇంద్రజిత్తు వర ప్రసాదుడు; యుద్ధం చేస్తూనే అదృశ్యుడైపోయి శత్రువులను చంపగల వాడు. మహోదరుడూ, మహాపార్మ్వుడూ, అకంపనుడూ అనే రావణ సేనాపతులు దిక్సాలకులతో సమంగా యుద్ధం చెయ్యగల వారు. రక్తమాంసాహారులూ, కామరూపులూ అయిన రాక్షసులు లంకలో పదివేల కోట్ల మంది ఉన్నారు. వారి సహాయంతోనే రావ ణుడు దిక్సాలకులను జయించాడు.”

విభీషణుడు చెప్పిన ఈ మాటలు విని
రాముడు, “విభీషణా, ఈ పనులన్నీ చేసిన
రావణుణ్ణీ, ప్రహస్తుణ్ణీ, రావణుడి బలగాన్నీ
చంపి, లంకారాజ్యం నీకు చేకూర్చుతాను,
నా మాట నమ్ము. అతను రసాతలానికి పోనీ,
పాతాళానికి పోనీ, బ్రహ్మలో కానికే పోనీ, నేను
ప్రాణాలతో వదలను. అతణ్ణి సపరివారంగా
వధించకుండా అయోధ్యకు తిరిగిపోను, నా
ముగ్గురు తమ్ముల మీద ఒట్టు!” అన్నాడు.

“ఆ యుద్ధంలో నేను కూడా పాల్గొని
శక్తికొద్దీ రాక్షసులను చంపుతాను, మీకు నా