# విజ్ఞానం ... వినోదం ... వికాసం ...

## విజ్ఞాన వీచికలు

## చంద్రుడి ఉపరితలంలో అర్థరాత్రి సూర్యుడు!

స్కాండినేవియా కొన్ని ప్రాంతాలలో వేసవిలో ఇరవై నాలుగు గంటలూ సూర్యుడి వెలుతురు ఉంటుంది. చంద్రుడి ఉపరితలంలో కూడా ఎప్పుడూ ఎండకాసే ప్రాంతాలు కొన్ని ఉన్నాయని ఖగోళశాస్త్ర వేత్తలు ఇటీవల కనుగొన్నారు.

అమెరికా జాన్స్ హాప్ కిన్స్ యూనివర్సిటీకి చెందిన డా. బెన్ బుస్సీ అభిప్రాయం ప్రకారం చంద్రుడి మీద ఇరవైనాలుగ్గంటలూ ఎండ కాసే కొన్ని ప్రదేశాలు ఉన్నాయి. చంద్రుడి ఉత్తర ధ్రువంలోని రిమ్ ఆఫ్ పీరీ అనే 73 అడుగుల వెడల్పాటి క్రేటర్ ను బెన్ బుస్సీ తన టీమ్ తో కలిసి అధ్యయనం చేశాడు. అందులో కొన్ని పర్వతశిఖరాలు వేసవి సమయంలో నిరంత రాయంగా ప్రకాశంతో కనిపించడం తెలియవచ్చింది. శీతాకాలంలో మార్పు ఉండవచ్చు అంటున్నారు. ఈ అధ్యయనాలు అంతకు ముందు జరిగిన క్లెమెంటీన్, లూనార్ ప్రాస్పెక్టర్ మిషన్స్ చేసిన పరిశోధనా లఫలితాలనూ, కరీబియన్ ఫ్యూర్టో రికో అరిసిబో రేడియో టెలిస్కోప్ తీసిన రాడార్ కొలతలతో కనుగొన్న విషయాలనూ ధ్రువీకరిస్తున్నాయి.

## మన పరిసరాలు

## బాగా నిద్రించండి-మంచి మార్కులు తెచ్చుకోండి!

మంచి నిద్ర జ్ఞాపక శక్తికి దోహదం చేస్తుందని కొత్త పరిశోధనల అధ్యయనాలు సూచిస్తున్నాయి. ఒక అధ్యయనంలో 84 మంది కళాశాల విద్యార్థులకు యంత్రం రూపొందించిన ఒకే విధంగా ధ్వనించే విభిన్న పదాలను వినిపించారు. మరునాడు వాటిని పునశ్చరణ చేసుకుని చెప్పమన్నారు. అలా చెప్పడం విద్యార్థులకు కష్టమనిపించింది. ఆ తరవాత మరో వందమంది పెద్దలను తీసుకుని కంప్యూటర్ కీబోర్డ్ మీద నిర్దిష్ట వరుసక్రమంలో ఉన్న ఐదు నంబర్ల కీలను టైప్ చెయ్యమని చెప్పారు. సక్రమంగా, వేగంగా టైప్ చేయడానికి మళ్ళీ మళ్ళీ చేయవలసివచ్చింది. రాత్రి బాగా నిద్రపోయి మరునాడు వచ్చి అలాంటి పనే చేయమన్నప్పుడు వాళ్ళ పనితీరు ఎంతో మెరుగ్గా కనిపించింది. విషయాలను గుర్తుపెట్టు కోవడానికి మంచినిద్ర ఎంతగానో దోహదం చేస్తుందని ఈ అధ్యయనాలవల్ల తెలియవచ్చింది.