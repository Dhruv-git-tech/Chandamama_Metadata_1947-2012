“సరే, అలాగే చేద్దాం. గుర్రాలను తీసుకొస్తాను,” అంటూ సోమకుడు వెనక్కు తిరగి బోయేంతలో, దాపులనున్న చెట్ల చాటునుంచి ఎవరో పెద్దగా చప్పట్లు చరచిన శబ్దమైంది. ధూమక సోమకులు కత్తులు దూసి, ఆ శబ్దం వచ్చిన చెట్ల కేసి పరిగెత్తి వాటి వెనకవెతికారు, కాని అక్కడ ఎవరూ లేరు. వాళ్ళు ఆశ్చర్య పడుతూ వెనక్కు తిరిగేంతలో, మరొకవైపు నుంచి చప్పట్లూ, ఈలలూ వినిపించినై. ధూమక సోమకులు ఈసారి జాగ్రత్తగా అడుగులో అడగు వేసుకుంటూ ఆ వైపుకు బయలుదేరారు. వాళ్ళా విధంగా కొద్ది దూరం వెళ్ళేసరికి, ఈ సారి చప్పట్లు వాళ్లకు కుడివైపునున్న చెట్ల చాటు నుంచి వినబడినై.

“సోమూ, మన నెవరో చుట్టుముట్టి హతమార్చాలని చూస్తున్నారు. మనం సెలయేటి దగ్గిరకు పోవటం మంచిది. అక్కడ

మన మీద ఏవరూ దొంగచాటుగా వచ్చి దెబ్బతీయలేరు,” అన్నాడు ధూమకుడు. ఆ వెంటనే ఇద్దరూ పక్కకు తిరిగి ఏటి కేసి పరిగెత్త బోయేంతలో ఈలలూ, చప్పట్లతో బాటు అరణ్యం ప్రతిధ్వనించేలా కేకలు విని పించినై. ఆ వెంటనే నలుగురైదుగురు ఆటవికులు చెట్లకొమ్మల్లోంచి వాళ్ళ మీదికి దూకారు. మరి కొందరు ఆటవికులు అడవి దద్దరిల్లేలా పెడబొబ్బలు పెడుతూ వాళ్ళను చుట్టుముట్టారు.

ధూమక సోమకులు ఒకశ్శ నొకళ్ళు హెచ్చరించుకునే అవకాశం కూడా లేదు. ఇద్దరూ ఒకేసారి, “జై, కాళేరమ్మా!” అంటూ ఆటవికుల మీద విరుచుకు పడ్డారు. వాళ్ళ చేతుల్లోని వాడికత్తులు మెరిపు వేగంతో ఎదురైన ఆటవికుల్ని తునాతునియలు సెయసాగినై. మీద పడి పట్టుకోవాలని