దానిలో నుంచి అస్పష్టమైన ధ్వనులేవో బయ
ల్వెడలసాగినై. ధూమకుడు దాని కేసి పరీక్షగా
కొంచెంసేపు చూసి, “సోమూ! నాకో ఆలోచన
వచ్చింది. కాలశంబరుడు దీని కోసం ఏవో
మంత్రాలు జపిస్తున్నాడు. అందుకే ఇది
అతణ్ణి చేరేందుకు ప్రయత్నిస్తున్నది,”
అన్నాడు.

“మనం ఇది చూపే దారి వెంటబడి పోతే, ఆ దుర్మార్గుణ్ణి పట్టుకోవచ్చు కదా?” అన్నాడు సోమకుడు మంత్రదండాన్ని ధూమకుడి కిస్తూ.

“అదెలాసాధ్యం? దీనితోపాటు గాల్లోకి మనం ఎగరలేం కదా! ఇప్పుడిది ఎగిరిపో చూసిన దిక్కుతూర్పు. అవునా?” అన్నాడు ధూమకుడు. సోమకుడు అవునన్నట్టు తల వూపాడు.

“ఇందులో మహత్తు వున్న సంగతి రహిస్యంగా వుంచుదాం. రాజకుమార్తె కాంతి సేనను వెతికి తెచ్చే బాధ్యత మనపైన పడింది కదా. ఈ మంత్రదండం అందుకు మనకు సహాయపడవచ్చు,” అన్నాడు ధూమకుడు.

ఆ తరవాత ఇద్దరూ గుర్రాలెక్కి మంత్రి గంగాధరుడున్న ప్రాంతానికి వెళ్ళారు.

“తిరుగుబాటుదార్లను, ఏ రక్తపాతం లేకుండా కదంబనగరానికి తిప్పి పంపి నందుకు మీ ఇద్దర్నీ అభినందిస్తున్నాను. కాని, వాళ్ళకు మీరు చేసిన వాగ్దానం నాకు ఆశ్చర్యం కలిగిస్తున్నది. రాజకుమారి కాంతి సేనను, రాక్షసుడి బారి నుంచి మీ రెలా విడిపించి తీసుకురాగలరు?” అని అడి గాడు మంత్రి గంగాధరుడు.

“అందుకు ప్రయత్నిస్తాం, ప్రభూ! ఆ ప్రయత్నంలో చావటానికైనా మేం సిద్ధమే,” అన్నాడు ధూమకుడు.

“ఇద్దర్లో నువ్వు నాయకుడిలా కనిపిస్తు న్నావ్. నా కుమార్తెను తేగలిగావంటే, నీకు అర్ధరాజ్యం ఇస్తాను, ధూమకా!” అన్నాడు రాజు ఉగసేనుడు.

“ఒకటి; మీ కిప్పడు రాజ్యమే లేదు. రెండు; ఉన్నా – మీ నుంచి నేను అర్ధరాజ్యం ఆశించటం లేదు,” అన్నాడు ధూమకుడు కోపంగా.

కదంబమంత్రీ, కోశాధికారీ కొరకొర చూస్తూ, ధూమకుడి కేసి ఒకడుగు వేయ బోయేంతలో గంగాధరుడు వాళ్ళను ఆపి, “చింత చచ్చినా పులుపు చావలేదంటారే,