వజ్రబాహువు తాను చేసిన దానికి పశ్చా త్తాపపడి సుమతినీ, సతీసమేతంగా భద్రా యువునూ తనవెంట దశార్ణదేశానికి తీసుకు పోయాడు. భద్రాయువుకు రాజ్య సింహాస నాన్ని అప్పగించాడు.

భద్రాయువు ప్రజలకు ఎటువంటి కొరతా లేకుండా రాజ్యపాలన చేయసాగాడు.

ఒకనాడు భద్రాయువు భార్యతో కలిసి వనవిహారానికి వెళ్ళి, అక్కడి సుందర దృశ్యాలను చూసి ఆనందించి మిట్ట మధ్యాహ్నానికి ఒక చెట్టు నీడన విశ్రమించాడు.

హఠాత్తుగా, “రక్షించు! రక్షించు!” అన్న ఆర్తనాదంవిని లేచి నిలబడి తిరిగిచూశాడు.

“నా భార్యను పులి ఈడ్చుకు పోతున్నది, రక్షించు, రక్షించు,” అంటూ ఒక బ్రాహ్మడు దాని కేసి చూపాడు.

భద్రాయువు ఎన్ని బాణాలు వదిలినా ప్రయోజనం లేకపోయింది. పులి బారి నుంచి బ్రాహ్మడి భార్యను విడిపించలేకపోయాడు.

“పులి బారిన పడ్డ ఒక అబలను రక్షించ లేక పోయావు, నువ్వూ ఒక రాజువేనా? నీ చంద్రహాసమెక్కడ?”

చంఖం ఏమయింది? రాజు చేతగానివాడయితే ప్రజలు జీవించే దెలా?” అంటూ బ్రాహ్మడు రకరకాలుగా నిందించ సాగాడు.

భద్రాయువు బ్రాహ్మడి కేసి తిరిగి, “క్షమించండి! మీ భార్యను కాపాడలేక పోయాను. అందుకు బాధపడుతున్నాను. అయినా, ఇప్పుడు కూడా మించిపోయిందేమీ లేదు! ప్రస్తుతం నాదేమూ, నా భార్యా, నా రాజ్యమూ నా అధీనంలో ఉన్నాయి. వీటిలో ఏది కావాలన్నా తీసుకోండి!” అన్నాడు.

బ్రాహ్మడు పరమానందం చెంది, “నీ ధర్మ నిరతికి సంతోషించాను. నువ్వు చూసినదంతా నిజం కాదు. నీ ధర్మబుద్ధిని పరీక్షించగోరే ఈ మాయాదృశ్యాన్ని కల్పించాను. పరీక్షలో నువ్వునెగ్గావు. నీ పాలనలో ప్రజలకు ఎలాంటిలోటూ రాదు. నీ వంశం కీర్తి ప్రతిష్ఠలతో వర్ధిల్లుతుంది,” అని ఆశీర్వదించాడు.

అదే విధంగా భద్రాయువు చిరకాలం తన ధర్మ పరిపాలన కొనసాగించి ప్రజల మన్న నలు పొందాడు.