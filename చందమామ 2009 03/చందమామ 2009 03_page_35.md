“దీన్ని పుచ్చుకో,” అంటూ బీర్బల్ ఒక మొహరీ అతడి చేతిలో పెట్టాడు.

“నాకు ఇవ్వవలసింది ఇందులో సగమే,” అంటూ మిగిలిన చిల్లర కోసం జేబులు వెదక సాగాడు మన్సూర్ అలీ.

అంతలో బీర్బల్ ముసలావిడ నుంచి తీసుకున్న సంచీని తీసి మన్సూర్ అలీకి చూపుతూ, “ఈ సంచీ చిరిగిందని ఎవరైనా వచ్చి కుట్టించుకుని వెళ్ళారా? కాస్త జాగ్రత్తగా చూసి చెప్పు,” అని అడిగాడు బీర్బల్.

మన్సూర్ అలీ కళ్ళు అతడు కుట్టిన చిరుగు సంచీని చూడగానే కనిపెట్టేశాయి. “హుజూర్, దాదాపు నెల క్రితం గుల్ షా ఈ సంచీని తెచ్చి చిరుగును కుట్టించుకుని వెళ్ళాడు,” అని చెప్పాడు మెరిసే కళ్ళతో.

“చాలా కృతజ్ఞతలు,” అంటూ బీర్బల్ అక్కడి నుంచి బయలుదేరాడు.

మరునాడు ఉదయం సభాసదులందరూ రాగానే చక్రవర్తి సభలో అడుగుపెట్టాడు. అందరూ లేచినిలబడి ఆయనకు వంగి సలాం చేసి, ఆయన ఆసనంలో కూర్చున్నాక తామూ కూర్చున్నారు. భటులు గుల్ షాను, ముసలావిడను సభలో ప్రవేశపెట్టారు.

చక్రవర్తి బీర్బల్ కేసి తల తప్పి, “ఈ ముసలావిడ ఫిర్యాదులోని నిజానిజాలు నిగ్గు తేల్చావా?” అని అడిగాడు.

“ఆమె చెప్పింది అక్షరాలా నిజం షహేన్ షా! అందులో ఏమాత్రం అనుమానం లేదు,” అంటూ బీర్బల్ తను ఆ నిజాన్ని ఎలా మార్చ్ 2009

కనుగొన్నదీ చక్రవర్తికి స్పష్టంగా వివరించాడు. గుల్ షా దిగ్గ్భాంతి చెందాడు. అతడి ముఖం వెలవెల బోయింది. మోకాళ్ళ మీదికి వంగి, రెండు చేతులతో తలను పట్టుకున్నాడు. ఆ తరవాత తలతో నేలను తాకి చక్రవర్తికి సలాం చేశాడు.

“ఇప్పుడైనా నిజం ఒప్పుకో,” అని ఆజ్ఞా పించాడు చక్రవర్తి.

“క్షమించండి ఆలంపనా! దురాశాతో మోసానికి పాల్పడ్డాను,” అంటూ చక్రవర్తి పాదాలపై బడ్డాడు గుల్ షా.

“మోసగాణ్ణి క్షమించడమా! పదేళ్ళు కఠిన కారాగారశిక్ష విధిస్తున్నాను,” అన్నాడు చక్రవర్తి.

ఆ తరవాత ముసలావిడకు చెందవలసిన బంగారు మొహరీలు ఆమెకు అప్పగించ బడ్డాయి.