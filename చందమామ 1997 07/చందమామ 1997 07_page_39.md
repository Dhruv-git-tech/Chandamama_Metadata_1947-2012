రాజు మంత్రముగ్ధుడిలా పేదవాడు చెప్పినట్టే ఆహారం తీసుకుని, సాయంత్రం దాకా ఒళ్ళు మరిచి నిద్రపోయాడు. సాయంత్రం మరింత తేలికపడుతూ హాయిగా పన్నీటిస్నానంచేసి, ఉద్యానవ నంలోకూర్చుని, పేదవాణ్ణి అక్కడికే తీసుకు రావలసిందిగా భటుల్ని అజ్ఞాపించాడు.

మరికొద్దిసేపట్లో అక్కడికి చేరుకున్న పేదవాడు, రాజు సరసన కూర్చుని, తను రాకాసిదీవిలో అడుగు పెట్టింది మొదలు, ఆనాటి దాకా జరిగినదంతా పూసగుచ్చి నట్టుగా రాజుకు చెప్పాడు.

పేదవాడు అంతా చెప్పి, ఆఖరుగా, “ప్రభూ! మనిషి సర్వశక్తిమంతుడే. కాని, మానవత్వానికి ఒకడుగుపైనే దైవత్వం వున్నది. పొంచభౌతికమైన మనిషికి నాలు గడుగుల పైనే సృష్టికర్త అయిన, ఆ సర్వే శ్వరుడున్నాడు. విధి మనిషి జీవితాన్ని క్షణక్షణమూ నిర్దేశిస్తూనే వుంటుంది. ఏ దురదృష్టం అదృష్టంగా మారుతుందో, ఏ అదృష్టం దారుణమైన దురదృష్టానికి దారితీస్తుందో, ఎంతటి మహామహుల కైనా సరే ఊహకందని విషయం. మనిషి

చెయ్యవలసిన పనల్లా ధర్మాన్ని ఆచరించటం. ధర్మపథాన నడవటం. ఆ ధర్మపథమే అతడిని ఔన్నత్యానికి తీసుకువెళ్ళి, ఆ దేవదేవుడికి ముద్దుబిడ్డను చేస్తుంది. మన విషయమే చూడండి! నన్ను రాకాసి దీవికి పంపటమనే దురదృష్టం ద్వారా నాకేకాదు మీకూ అదృష్టం కలిసి వచ్చింది, కాదంటారా?” అన్నాడు.

మౌన గంభీరముద్రవహించి పేదవాడి మాటలన్నీ శ్రద్ధగా విన్నరాజు, అప్రయత్నంగా తల అడ్డంగా తిప్పాడు.

తర్వాత చేతులు జోడించినమస్కరిస్తూ, “పెద్దయ్యా, ఈ నమస్కారం, ముందు లీలామానుషుడైన ఆ జగన్నాధుడికి! తర్వాత అతడి దూతవైననీకు! ఈ ప్రవంచంలో మంచి వాళ్ళందరూ, ఆ దేవుడి దూతలేనని సువ్వే చెప్పావు, గుర్తున్నదా?” అంటూ మనసారా హాయిగా నవ్వాడు.

రమణీయంగాపున్న ఆ ఉద్యానవనంలో, అప్పటికే మూల మూలలా వ్యాపించిన పున్నమి వెన్నెల ధవళ కాంతి, భగవంతుడి స్వచ్చమైన ధరహాసంలా మనోహరంగా మెరిసింది!