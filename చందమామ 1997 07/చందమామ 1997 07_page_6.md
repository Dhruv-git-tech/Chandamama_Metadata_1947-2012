చందమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

అక్షరదీపం వెలిగిద్దాం!

ప్రపంచంలో అభివృద్ధి చెందిన దేశాలు, అభివృద్ధి చెందుతూన్న దేశాలు ఉన్నాయి. మనం యాపై యేళ్ళ క్రితం స్వతంత్రం సాధించాం. అయినా, ఇంకా మనదేశం 'వర్ధమానదేశం' గానే ఉంటున్నది.

భారత తొలి ప్రధానమంత్రి జవహర్లాల్ నెహ్రూ-కర్మాగారాలను 'ఆధునిక ఆలయాలుగా' అభివర్ణించి ఎంతో మురిసిపోయాడు. ఇప్పుడు మనదేశం యుద్ధవిమానాలు, మిసైల్స్, రాకెట్లు, మోటారుకార్లు, రైల్వే ఇంజనులు, పట్టుబట్టలు, కంప్యూటర్లు మొదలైన వాటిని తయారు చేయడంలో అద్భుతమైన ప్రగతిని సాధించింది.

మరొకవైపు మనదేశంలో నలపై శాతం మంది పేదరికంతో, ఆకలితో అలమటిస్తున్నారు. యాపై శాతం మందికి చదవడం రాయడం రాదు. లక్షలాది మంది పిల్లలు బడుల దరిదాపులకు రావడం లేదు.

కొరియా వంటి వర్ధమానదేశం యేటా బడ్జెట్‌లో 25 శాతం విద్యకు కేటాయిస్తున్నది. మన దేశం విద్యకు 2.5 శాతం మాత్రమే కేటాయిస్తున్నది. దేశరక్షణకు 30 శాతం కేటాయిస్తున్నది. అంతశ్శప్తువైన నిరక్షరాస్యతను జయించడానికి మనం చూపవలసినంత శ్రద్ధ చూపడం లేదేమో అనిపిస్తున్నది!

వచ్చే నెల నుంచి మనదేశం స్వతంత్రదిన స్వర్ణోత్పవాలు జరుపుకోనున్నది. అక్షరం ముక్కరాని లక్షలాది అభాగ్యులు స్వతంత్రం అంటే ఏమిటో తెలుసుకోగలరా? మహాత్మాగాంధీ వంటి నాయకులు మనకు స్వతంత్రం తెచ్చారని వినివుండవచ్చు. అయితే తాము ఇంకా నిరక్షరాస్యతకు దాస్యం చేస్తున్నామని వాళ్ళు గ్రహించగలరా? కాబట్టి నిరక్షరాస్యతానిర్మూలనకు మన ప్రభుత్వం మరింత శ్రద్ధను కనబరచవలసిన అవసరం ఉన్నది. గాంధీజీ చెప్పినట్టు ప్రతి ఒక్కరూ మరొకరికి చదవడం రాయడం నేర్పాలి. ప్రతి హృదయంలో అక్షరదీపం వెలిగించాలి. అప్పుడే నూతన శతాబ్దారంభంలోగా కనీసం మూడోవంతు నిరక్షరాస్యతనైనా తొలగించవచ్చు.

సంపుటి : 101

జూలై '97

సంచిక : 1

విడిప్రతి : 6.00

సంవత్సర చందా : 72.00