“నాకు వంట చెయ్యడంలో నేర్పున్నది. వల్లవుడని పేరు పెట్టుకుంటాను. విరాటుడు ఏనాడూ తినని వంటకాలు తినిపి స్తాను. ఆయుధం లేకుండా కట్టెలుచీల్చి, పెద్ద పెద్ద కట్టెల మోపులను అవలీలగా మోసి, రాజు ఎలాటి సాహసకార్యాలకైనా నన్ను నియోగించేటట్టు చేస్తాను. రాజుగారి వినోదం కోసం ఎలాటి మల్లులనైనా జయిస్తాను. పూర్వం ఏం చేసేవాడివని అడిగితే ధర్మరాజు దగ్గిర బానిసగా ఉండే వాణ్ణి అని చెబుతాను. నేను బయటపడ కుండా జాగ్రత్త పడతాను. మీరేమీ విచారించకండి,” అన్నాడు భీముడు.

అర్జునుడి సమస్య అదివరకే తేలిపోయింది. అతన్ని నపుంసకుడు కమ్మని ఊర్వశి శపించగా, ఇంద్రుడు ఆ శాపాన్ని

అర్జునుడు అజ్ఞాతవాసకాలంలో అనుభవించేటట్టు అనుగ్రహించాడు.

“నేను బృహన్నల అనే పేరు పెట్టుకుని, నా ముంజేతికి కాచిన కాయలు కనపడకుండా కంకణాలు తొడుక్కుని, ఆడదీ మగవాడూ కాని అవతారంతో విరాటుడి అంతఃపుర స్త్రీలను రంజింపజేస్తాను. నువ్వు పూర్వం ఏం చేసేదానివి అని అడిగితే ద్రౌపదికి పరిచర్యలు చేసేదాన్ని అని చెబుతాను,” అన్నాడు అర్జునుడు.

“నేను దామగ్రంధి అని పేరు పెట్టుకుని విరాటుడి గుర్రాలకు శిక్షకుడుగా పని చేస్తాను. గుర్రాల జబ్బులకు చికిత్స చేస్తాను. నాకు అశ్వవైద్యం బాగా తెలుసు గద. పూర్వం ధర్మరాజు దగ్గిర అశ్వాధికారిగా ఉండేవాణ్ణి అని చెబుతాను,” అని నకులుడు అన్నాడు.

“తంత్రిపాలుడనే పేరుపెట్టుకుని విరాటుడి గోవులను పాలిస్తాను. నేను పూర్వం నీ అజ్ఞమీద ఈ పని చేసినవాణ్ణే గనక కొత్త ఏమీకాదు. నాకు అవులను గురించీ, ఆబోతులను గురించీ తెలియనిది ఏమీ లేదు,” అన్నాడు సహదేవుడు.

ద్రౌపది ఏమి చేస్తుందనేది ధర్మరాజును బాధించింది. ఆమె సేవలు అందుకున్నదే గాని, సేవలు చేసినదికాదు. సుకుమారి, భర్తల అండన జీవించిన పతిద్రత.

ధర్మరాజు విచారం చూసి ద్రౌపది, “నాకోసం విచారం దేనికి? సైరంధ్రివృత్తి అనేది గౌరవనీయమైనది. ఇతర దాసీలను చూసినట్టు సైరంధ్రిని లోకువగా చూడరు. అలాటి వృత్తిలో నేను స్త్రీలకు తలలు