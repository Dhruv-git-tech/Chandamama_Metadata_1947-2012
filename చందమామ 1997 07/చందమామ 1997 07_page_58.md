గొట్టని పేరు,” అంటూ హరి, గిరిల వివరాలు చెప్పాడు.

ఆ తర్వాత అచలపతి, తన కొడుకు ప్రదీపుణ్ణి పిలిచి, విషయమంతా విపులంగా చెప్పి, “నాయనా! ఎలాగో అలా ఆ ఉంగరం నకలు సాధించుకుని రా! ఇది మన కుటుంబమర్యాదకు సంబంధించిన విషయం,” అన్నాడు.

ప్రదీపుడు వెంటనే బయల్దేరి హరి, గిరి వుండే గ్రామం చేరి, ముందుగా హరిని కలుసుకుని, “నేను మీ సాయం కోరివచ్చాను. నా కథ వినండి,” అన్నాడు.

ఆ సమయంలో హరి ఇంట ఏదో వేడుక జరుగుతున్నది. ఆ కారణంగా ఆయన హడావుడిపడుతూ, “కథ వినేంత తీరుబడి నాకు లేదు. నీకేం కావాలో చెప్పు. చేతనైనంతలో సాయపడతాను,” అన్నాడు.

“నాకు మీ వేలి ఉంగరానికి నకలు కావాలి,” అన్నాడు ప్రదీపుడు.

ఇది విని హరి మరింతగా హడావుడి పడిపోతూ, “ఆ ఉంగరమిప్పుడు పూజా మందిరంలో వుంది. దానికి నకలు తీయించడం ఇప్పుడు కుదరదు. ఈ పక్కవీధిలోనే నా తమ్ముడు గిరివున్నాడు. వాడిదగ్గరకూడా అచ్చం అలాంటి ఉంగ రమే వుంది. కానీ వాడు పిసిని గొట్టు. దానికి నకలు తీయించడానికి ఒక్కవరహా కూడా ఖర్చుపెట్టడు. నేను నీకు పదివరహా లిస్తున్నాను. దానికి నకలు తీయించగా దారి ఖర్చులూ, భోజనం ఖర్చులూకూడా అందులోనే సరిపోతాయి,” అంటూ, ప్రదీపుడు చెప్పేది వినిపించుకోకుండా బలవంతంగా వాడికి పది వరహాలిచ్చి పంపేశాడు. అక్కడున్న వాళ్ళు హరి దాన గుణాన్ని ప్రశంసించారు.