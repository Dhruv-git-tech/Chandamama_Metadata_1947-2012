నిలబడి ఉండడం గ్రహించి అశోకుడు ఒక్క క్షణం దిగ్భాంతి చెందాడు. రాయి రప్పలతో నిండిన పాతాళంలాంటి అగాధం! ఒక్క అడుగు ముందుకు వేసి ఉన్నట్టయితే ప్రాణాలకే ముప్పువాటిల్లి ఉండేది!

అశోకుడు వెనుదిరిగి ఆ యువతిని సమీపించాడు. ఆమె తలవంచుకుని, “తమకు ఆటంకం కలిగించినందుకు, క్షమించండి, యువరాజా!” అన్నది వినయంగా.

“నిన్ను క్షమించడమా! నువ్వేలేకుంటే నేనిప్పుడు ప్రాణంతో ఉండేవాణ్ణి కాదు!” అన్నాడు అశోకుడు.

“తమరిని రక్తించింది నేనుకాదు. శాక్యముని బుద్ధుడి కరుణ ద్వారా తమరు రక్తింప బడ్డారు!” అన్నదాయువతి.

“నువ్వేవరు? ఈ సమయంలో ఇక్కడేం చేస్తున్నావు?” అని అడిగాడు అశోకుడు.

“ఈ ప్రాంతం పేరే నా పేరు! విదీశఅని పిలుస్తారు. ఇక్కడి శాక్యనాయకుడు మాతండ్రి. ఒక గుహలో ఉంటూన్న వృద్ధ భిక్షువుకు పరిచర్యలు చేసి తిరిగివస్తున్నాను,” అన్నదా యువతి.

విదీశ మాట తీరు, అందచందాలు అశోకుణ్ణి ఎంతో ఆకర్షించాయి. ఆమె ప్రశాంతవదనం ఆయనకు ముగ్ధ మనోహరంగా కనిపించింది.

“యువరాణి విదీశా! నీ కెలా కృతజ్ఞతలు చెప్పాలో తెలియడంలేదు!” అన్నాడు అశోకుడు.

“నేను యువరాణిని కాను, యువ రాజా!” అన్నది విదీశ.

“యువరాణి కన్నా గొప్పదానివి! నన్ను రక్తించిన దేవతవు!” అన్నాడు అశోకుడు.

“యువరాజా! తమకు ఒక విషయం గుర్తుచేయడం నా కర్తవ్యం. తమ ప్రాణాలను నేనురక్తించలేదు. శాక్యముని బుద్ధ దేవుడి భక్తుడికి పరిచర్యలు చేసి నేను ఇటువచ్చాను. అంటే ఆ బుద్ధుడి పరమ కరుణ మాత్రమే తమను రక్తించింది,” అని చెప్పి విదీశ వెళ్ళిపోయింది.

అశోకుడి దృష్టి మళ్ళీ ప్రకృతి మీదికి మళ్ళింది. ఎంతటి విశాల ప్రపంచం! ఈ ప్రపంచంలో ఎన్నెన్ని మధురిమలు! ఎంత కరుణ! తానిన్నాళ్ళు గడిపిన రాజు భవనంలో అసూయ, ద్వేషం, పగ, కోరిక, కక్షలు, పోరాటాలూ—ఇవి తప్ప మరేం ఉన్నాయి? అని ఆలోచిస్తూ కొంతసేపు