అనేక కానుకలు తీసుకుని, గుర్రపుబగ్గిలో రాజదర్శనానికి బయలుదేరాడు.

అనేక ఊహలతో అంతఃపురం చేరిన అతడికి, రాజు గత రెండు నెలల నుంచి స్వస్థతగా లేడనీ, ఆయన వీపుమీదలేచిన ప్రణం ఒకటి ఎంతటి ఘనవైద్యులకూ లొంగక, రాజును కళ్ళనీళ్ళ పర్యంతంగా బాధిస్తున్నదనీ తెలియవచ్చింది.

ఆ వార్త వింటూనే పేదవాడు నివ్వెర పోయి, ఈ పదిహేనురోజుల నుంచి తన పనుల్లో తానుండి, మహారాజు గురించిన వార్తలేమీ తెలుసుకోనందుకుబాధపడుతూ, హుటాహుటిన మళ్ళీ ఇంటికివెళ్ళి, అపూర్వ మణిని తీసుకువచ్చాడు.

ధనిక వేషంలో హుందాగా వున్న పేద వాడికి, రాజదర్శనం సులువుగానే లభించింది. వాడు వెళ్ళేసరికి చిక్కిశల్యమై, కళాకాంతులు కోల్పోయివున్న రాజు తల్పం

మీద సామ్మసిల్లినట్టుగా ఒక పక్కకుతిరిగి పడుకునివున్నాడు. ఆరునెలలక్రితం తనతో ఎంతో ఆత్మస్థైర్యంతో మాట్లాడిన వ్యక్తిని, ఆ స్థితిలో చూసేసరికి పేదవాడికి గుండె కరిగి నీరయింది. కళ్ళల్లో, నీళ్ళు తిరిగాయి. మనసులో భగవంతుడా నీ లీలలు ఎంతటి చిత్రమైనవయ్యా, అనుకున్నాడు.

ఒక్కక్షణం అటువంటి నిర్వేదస్థితిని అనుభవించిన పేదవాడు తేరుకుని, నెమ్మ దిగా రాజునుసమీపించి, ఆచ్ఛాదన ఏమీ లేని రాజు వీపుమీద పెద్దదిగా కనిపిస్తున్న ప్రణంపైన అపూర్వమణిని తాకించాడు.

అంతే! మరుక్షణం వీపు మీది ప్రణం మాయమై, చర్మం కొత్తగా కాంతిని పుంజు కుంది. అపస్మారకస్థితిలో కూడా బాధను అనుభవిస్తున్న రాజు, ఒక్కసారిగా ఆ బాధంతా మాయమై ఏదోహాయిని అనుభవిస్తూ, కళ్ళుతెరిచి చూశాడు.