పిసినిగొట్టు

ఒక ఊళ్ళో రవిచంద్రుడనే భాగ్యవంతుడుండేవాడు. ఆయన చనిపోతూ తన ఆస్తిని హరి, గిరి అనే ఇద్దరు కొడుకులకూ సమంగా పంచియిచ్చాడు.

ఏ పనీ చెయ్యకుండా కూర్చుని తిన్నామూడు తరాల దాకా తరగని ఆస్తి వుండడంతో, హరి ఎంతో వైభవంగా జీవితం గడపసాగాడు. ఆయనకు పెద్ద మేడ వుంది. దాస దాసీ జనమున్నారు. రోజూ ఆయన ఇంట ఏదో ఒక వేడుక జరిగేది. అందరూ ఆయన్ను గురించి గొప్పగా చెప్పుకునే వారు. దానికి తోడు హరి తనకు వీలైనంతలో ఇతరులకు సాయం చేసేవాడు. ఊరంతా హరి దాన ధర్మాల గురించి పెద్దగా చెప్పుకునేవారు.

గిరిమాత్రం చిన్న పెంకుటింట్లో వుండే వాడు. భార్య కల్పన అనుకూలవతి కావడంతో, ఆయనకు రోజులు సుఖంగా

దొర్లిపోతున్నాయి. వాళ్ళ ఇల్లు పరిశుభ్రంగా వుంటుంది. కానీ విలువైన వస్తు వులు అందులో లేవు. వాళ్ళు మంచి బట్టలే కడతారు కానీ అవి విలువైనవి మాత్రం కాదు. గిరి కూడా ఇతరులకు సాయంచేస్తాడు. అయితే, అందుకు చాలా ప్రశ్నలువేస్తాడు. ఊరంతా ఆయన్ను పిసిని గొట్టు అంటారు.

అక్కడికి కొంతదూరాన మరొక ఊళ్ళో, అచలవతి అనే సాధారణ కుటుంబీ కుడున్నాడు. ఆయనకు ప్రదీపుడనే కుమారుడూ, జయ అనే కుమార్తే వున్నారు. జయ పెళ్ళీడుకొచ్చింది. పెళ్ళి ఖర్చుల కోసం అచలవతి డబ్బు కూడబెడు తున్నాడు.

అలాంటి సమయంలో పొరుగింటి భాగ్యవంతుడు, చాలా దూరగ్రామానికి ప్రయాణమై వెళుతూ, ఒక ఉంగరాన్ని