చూస్తూంటేగొప్ప విలుకాడిలాగా ఉన్నావు,”
అన్నాడు.

“లేదు, మహారాజా, నాకు విల్లు ఎలా ఉంటుందో కూడా తెలీదు. సంగీతం పాడతాను. వీణా, మృదంగమూ వాయి స్తాను. నాట్యం చెయ్యగలను,” అన్నాడు అర్జునుడు.

విరాటుడు తన కూతురైన ఉత్తరను పిలిపించి, “తల్లీ, ఈమె బృహన్నల. ఇక నుంచీనువ్వు ఈమెవద్దనే నాట్యంనేర్చుకో,” అని చెప్పాడు. అర్జునుడు ఉత్తర వెంట అంతఃపురానికి వెళ్ళిపోయాడు.

తరవాత కొంత సేపటికి విరాటుడు తన గుర్రాలను చూడబోయేసరికి, నకు లుడు గుర్రాలకేసి పరీక్షగా చూస్తూ కని పించాడు. ఆయన తన వారితో, “ఆ యువకుడికి గుర్రాల సంగతి తెలిసినట్టు న్నది. అతన్ని సభకు పంపండి,” అని తాను అక్కణ్ణించి వెళ్ళిపోయాడు.

నకులుడు సభలో ఆయన దర్శనం చేసుకుని, “మహారాజా, బతుకుతెరువు కోసం వచ్చాను. నన్ను తమ గుర్రాలకు యజమానిగా పెట్టుకోండి. నాకు పొగరు

మోతు గుర్రాలను లొంగదీయటమూ, గుర్రాల జబ్బులు నయం చెయ్యటమూ తెలుసు. ఒకప్పుడు ధర్మరాజుగారి అశ్వాలను పాలించే వాణ్ణి. నాపేరు దామగ్రంధి,” అన్నాడు.

విరాటుడు అతని మాటలకు తృప్తిపడి, అతన్ని తన గుర్రాలకూ, రథాలకూ అధి పతిగా నియమించాడు.

మరికొంత సేపటికి సహదేవుడు సభ దగ్గరికివచ్చాడు. అతను అచ్చమైన గోపాలకుడి వేషంలో, పూలదండలు వేసుకుని, తాళ్ళు పట్టుకుని, పాడుగైన వేణువు చేత బట్టి ఉన్నాడు. అతను రాజును సమీపించి, “మహారాజా, నేను మీగోవులకు చోరబాధా, రోగబాధా లేకుండా చూసి, పాలు మరింతగా ఇచ్చేటట్టు చూడగలను. నేను అరిష్టనేమిఅనే వైశ్యుణ్ణి. ధర్మరాజుగారి కోటిగోవులు నా అధీనంలోఉండేవి. నన్ను తంత్రీపాలుడని పిలుస్తారు,” అన్నాడు.

విరాటుడు తృప్తిపడి, సహదేవుణ్ణి తన గోపాలకుడుగా నియమించాడు.

ఈవిధంగా పాండవులు అయిదుగురూ విరాటుడి అండచేరి తమ అజ్ఞాతవాసం ప్రారంభించారు.