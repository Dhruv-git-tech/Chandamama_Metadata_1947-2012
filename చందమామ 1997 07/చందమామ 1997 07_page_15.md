పోయింది. తల్లి ఎంత చెప్పినా వినకుండా అత్తవారింటికి వెళతానని పట్టుపట్టింది.

పెళ్ళికిముందు తనను విడిచి ఒక్క రోజైనా వుండలేని కూతురు, ఇప్పుడుతను ఎంత చెప్పినా వినకుండా అత్తవారింటి దగ్గరే వుంటానని వెళ్ళిపోవాలను కోవడం, సుబ్బమ్మకు ఆశ్చర్యం కలిగించింది.

ఒకనాటి ఉదయంవేళ ఊర్మీళ అత్త వారి ఊరుకు బయలుదేరింది.

అదే సమయంలో రాంబాబు ఒక్కడూ తన ఇంట్లో వుండలేకపోయాడు. ఊర్మీళ మీదకు గాలి మళ్ళీంది. చులకనైపోతావు వెళ్ళవద్దంటూ తల్లి తండ్రీ ఎంత చెప్పినా అతడు వినిపించుకోలేదు.

“ఏరా, మన పరువేమైపోతుంది! ఊళ్ళో పెద్ద రైతుల్లో పెద్దరైతు కొడుకువి. అటు వంటి నువ్వు పోయి, ఇల్లరికపుటల్లుడి వవుతావా?” అని అడిగాడు రాంబాబు తండ్రి కోపంగా.

“అయితే అవుతాను! అందువల్ల కొంపలంటుకుపోతాయా,” అంటూ విను రుగా బయల్దేరాడు రాంబాబు. ఊర్మీళా, రాంబాబూ దారిలో ఒకరికొకరు ఎదుర య్యారు. ఒకరినొకరు చూసి సంభ్రమాశ్చ ర్యాలతో ఉక్కిరిబిక్కిరయ్యారు.

ముందుగా ఊర్మీళ తేరుకుని, “మీ ఇంటికి వచ్చి నేనుండలేను. మా ఇంటికి వచ్చి వుండడం, నీకు చిన్నతనం. ఏం చేద్దాం మరి?” అని అడిగింది.

రాంబాబు ఒక నిమిషం ఆలోచించి, “ఏముంది! మీఇల్లూవద్దు, మాఇల్లూవద్దు. మన ఇంటికే వెళదాం. ఇద్దరం కలిసి వేరే ఇంట్లో వుందాం పద. అప్పుడప్పుడూ అటు మీ ఇంటికీ, ఇటు మా ఇంటికీ వెళ్ళి మన వాళ్ళను చూసి వస్తూ వుందాం. కలతలూ, గొడవలూ లేకుండా అందరం ఆనందంగా వుండాలి,” అన్నాడు.

ఆనందంగా తలూపింది ఊర్మీళ.

ఈ జరిగింది విన్న రాంబాబు తండ్రి, భార్యతో, “చూశావా, అబ్బాయి నా మాటే విన్నాడు, ఇల్లరికం వెళ్ళలేదు. ఎంతైనా వాడు నా కొడుకు!” అని సంతోషించాడు.

“చూశావా, అది అత్తవారింటికి వెళ్ళలేదు. మన అల్లుణ్ణే తన దారికి తెచ్చు కుంది. అది నా కూతురండీ!” అని ఆనందపడింది సుబ్బమ్మ.