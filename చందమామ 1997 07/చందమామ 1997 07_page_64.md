రామయ్య సుష్టుగా భోజనం చేసి,
గుమాస్తా కనిపించగానే, “నాకు పక్క
ఎక్కడ ఏర్పాటు చేశారు?” అని అడిగాడు.

“డబ్బు లిచ్చుకోవాలి!” అని గుమాస్తా గట్టిగా అరిచాడు.

“ఉంటే బూరుగు దూది పరుపే వెయ్యండి!” అన్నాడు రామయ్య.

గుమాస్తా అవతలికి వెళ్ళి నౌకరుతో,
“ఒరే, ఆ చెవిటి వాణ్ణి బయటికి గెంటెయియి!
ఈ సత్రం తన బాబుగారి తాస్తి అనుకుం
టున్నట్టున్నాడు!” అన్నాడు.

నౌకరూ, గుమాస్తా తిరిగి వచ్చేసరికి
రామయ్య మరెవరికో వేసిన పక్క మీద
పడుకుని, నిద్రపోతున్నట్టు చిన్న గురక
కూడా పెట్టసాగాడు.

నౌకరు వచ్చి రామయ్యను కుదిలించి
లేపాడు. రామయ్య కళ్ళు తెరిచి, “ఏమిటి
కథ?” అన్నాడు. “ఫో ముందు బయటికి!”
అన్నాడు గుమాస్తా గట్టిగా.

“ఈపక్క నాకు చాలా సుఖంగా ఉన్నది.
దీనిమీదే నిద్రపోతాను,” అన్నాడు రామయ్య.

“బయటికి ఈడ్చెయ్యక చూస్తావేంరా.”
అని గుమాస్తా కోవంగా అరుస్తున్నాడు.

నౌకరు రామయ్యతో పెనగులాడు
తున్నాడు.

ఇంతలో గ్రామ పెద్దలు నలుగురూ
హడావిడిగా సత్రంలోకి వచ్చి, “రాజావారి
బావమరిదిగారు వచ్చారటగా? ఎక్కడ?”
అన్నారు.

రామయ్య వారితో, “అయ్యా, రాజావారి
బావమరిదిమాట ఏమోగాని, డబ్బు లివ్వ
లేదని రాత్రి ఈవేళప్పుడు నన్ను బయటికి
గెంటేస్తున్నారు,” అని గ్రామపెద్దలకు జరి
గినదంతా చెప్పేశాడు.

గ్రామపెద్దలు నిర్ఘాంతపోయి, మిగిలిన
ప్రయాణీకులను అడిగితే, తామంతా
నౌకరుకూ, వంటావిడకూ, గుమాస్తాకూ
డబ్బులు ఇచ్చుకున్నట్టు చెప్పారు.

పంచాయతీ జరిగింది. సత్రంలో పంది
కొక్కులల్లే చేరి ముగ్గురూ చాలా డబ్బుపోగు
చేసినట్టు రుజువయింది.

గ్రామపెద్దలు వాళ్ళకు జరిమానా విధించి,
పనిలో నుంచి తొలగించి, కొత్త వాళ్ళను
నియమించి, అప్పుడప్పుడూ తాము వంతుల
ప్రకారం వచ్చి సత్రం నిర్వహణను తణిఖీ
చేసేటట్టు నిశ్చయించారు.