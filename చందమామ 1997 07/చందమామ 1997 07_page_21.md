అలాగే తిరిగి గుడారంచేరుకున్నాడు. ఆ రోజంతా అక్కడే విశ్రాంతి తీసుకుని మరునాడే ఉజ్జయినికి బయలుదేరాలని నిర్ణయించాడు. అంగరక్షకులతో, ఆమాట చెప్పి, “రేపే మన ప్రయాణం. నా ఏకాంతా నికి భంగంగాని, ఈ గ్రామ ప్రజలకు ఇబ్బంది గాని కలిగించకుండా, మీరు ఈ రోజంతా మీ ఇష్టానుసారం గడపవచ్చు!” అన్నాడు.

ఆ తరవాత అశోకుడు క్షిప్రానదిలో స్నానం చేశాడు. కొండలపై, కోసలలోతన ఇష్టానుసారం తిరిగాడు.

అంగరక్షకులు ఆరోజంతా అశోకుడి దరిదాపులకు రాలేదు. వాళ్ళకు, గ్రామం పాలిమేరలలో ముగ్గురు నాట్యకత్తెలు తారసపడ్డారు. నాట్యకత్తెల వెంట కొందరు

వాధ్యకారులువచ్చారు. అందమైన ఆనాట్య కత్తెలు నవరసాలొలికించే గీతాలతో, నాట్యాలతో సైనికులను అలరించారు. ఆట పాటలు ముగిశాక, ఆ రాత్రి తమతోభోజ నానికి రమ్మని సైనికులు నాట్యకత్తెలను పిలిచారు. ఆమాట వినగానే వాళ్ళు అమిత సంతోషంతో, “అంతకన్నా భాగ్యమా? తప్పకుండా వస్తాము. మీరు అనుమతిస్తే వంట చేయడంలో కూడా మీకు సహాయ పడతాం,” అన్నారు.

సైనికులు సరే అన్నారు.

ఆ రోజు సాయంకాలం శాక్యనాయకుడు అశోకుడి దగ్గరికివచ్చి, రాత్రి భోజ నానికి తమ ఇంటికి రమ్మని ఆహ్వానించాడు. అశోకుడు ఒక్క నిమిషం ఆలోచనలో పడ్డాడు. ఎట్టి పరిస్థితిలోగాని పరిచయంలేని వాళ్ళు పెట్టే ఆహారం భుజించ రాదని ప్రధానమంత్రీ, సేనాధిపతీ చేసిన హెచ్చరిక ఆయన స్పృతి పథంలో మెదిలింది. శాక్యనాయకుడితో తనకు అంత కుముందు పరిచయం లేకపోయినా ఋజువర్తనుడిలా అశోకుడికి కనిపించాడు. పైగా అతని ఇంటికి వెళితే అక్కడ అతని కుమార్తె విదీశను చూసే అవకాశం కలగవచ్చు. అందువల్ల శాక్యనాయకుడి ఆహ్వానాన్ని అశోకుడు అంగీకరించాడు.

ఆ రాత్రి అశోకుడికి షడ్రసోపేత మైన విందు భోజనం వడ్డించారు. అన్నీ విదీశ, ఆమె తల్లి వండిన వంటకాలే. దీపం వెలుగులో విదీశ ప్రశాంతవదనం చూసి అశోకుడి హృదయం ఉప్పాంగింది.