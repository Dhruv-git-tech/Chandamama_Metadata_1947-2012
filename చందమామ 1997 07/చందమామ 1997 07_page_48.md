కంకుడు. నేను పూర్వం ధర్మరాజు వద్ద ఆయన ఆప్తుడుగా ఉండేవాణ్ణి. జూదంలో నేను ధర్మరాజుతో ఓడితే ఆయన నన్ను ఎన్నడూ ధనం అడిగేవాడు కాడు. మీరు కూడా నన్ను అలాగే చూసుకోవాలి,” అన్నాడు.

ఆ మాటకు విరాటుడు, “నా పరివారంలో ఎవరైనా నీకు అధ్రియం చేస్తే వారిని దండిస్తాను. నిన్ను ఎవరన్నా ధన ధాన్యాదులు యాచిస్తే నాకు చెప్పు, నేను వాటిని వారికి ఇస్తాను. అందరూ నన్ను చూసినట్టే నిన్ను చూస్తారు,” అన్నాడు.

మరి కొంతసేపటికి నల్లని బట్టలు ధరించి భీముడు రాజు వద్దకు వచ్చాడు. అతనికి ఒక చేతిలో గరిటే, మరాకచేతిలో కత్తి ఉన్నాయి. అతను విరాటుడికి నమస్కరించి, “నాపేరు వలవుడు. నన్ను మీ వంటవాడుగా నియమించినట్టయితే

రకరకాల వంటకాలు చేసి పెట్టగలను,” అన్నాడు.

“నిన్ను చూస్తే వంటలు చేసే వాడివని నమ్మశక్యం కావటం లేదు,” అన్నాడు విరాటుడు.

“నా వంట నేర్పు ధర్మరాజుకు తెలుసును. బలంలో కూడా నేను అందరినీ మించినవాణ్ణి. మీరు వినోదించాలంటే నేను ఏనుగులతోనూ, సింహాలతోనూ పోరాడగలను,” అన్నాడు భీముడు.

“సరే, నువ్వు మాపాకశాలలో పెద్ద వంట వాడుగా పనిచెయ్యి,” అని విరాటుడు భీముణ్ణి తన వంటశాలకు పంపేశాడు.

ఈ లోపల ద్రౌపది మాసినబట్ట కట్టి, జుట్టు విరబోసుకుని, సైరంధ్రీ వేషంలో వీధులవెంట తిరుగుతూ ఉండగా, నగర వాసులు, “అమ్మా నువ్వు ఎవరు? ఏం చేస్తూంటావు?” అని అడిగారు.