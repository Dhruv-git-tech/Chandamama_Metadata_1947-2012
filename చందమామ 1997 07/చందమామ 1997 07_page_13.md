ఒప్పుకున్న వాణ్ణి కూడా నిందించిన నేర స్థుడు. రాజును గౌరవించాలని తెలియని వాచాలుడు: వీడికి వెంటనే నూరుకొరడా దెబ్బలు శిక్షగా వేయండి,” అన్నాడు.

అంతే! ఇద్దరు భటులు, దశప్రతుణ్ణి పెడరెక్కలు విరిచి పట్టుకున్నారు. ఒక భటుడు కొరడా ఎత్తి ఝిళిపించాడు.

అప్పటికి దశప్రతుడికి పరిస్థితి అర్థమ యింది. వాడు గజగజ వణుకుతూ, “మహా ప్రభూ! నేను ప్రముఖ వైద్యుడు శతప్రతుడి తనయుణ్ణి. కావ్యాలూ, పురాణాలూ చదివాను. వైద్యశాస్త్రం కూడా అభ్యసించాను. మీ పౌరులలో ఉత్తముల జాబితాలో నేనూ వుంటాను. అనారోగ్యంతో బాధపడుతూ మూలికలకోసం ఇక్కడకు వచ్చాను. అనారోగ్య కారణంగానే చిరాకు, కోపం ఎక్కువై నోరుజారాను. నా తప్పు క్షమించండి,” అన్నాడు.

రాజు తల అడ్డంగా ఊపి, “కొరడా చూడగానే నీలో మార్పు వచ్చింది. కొరడా ఒంటి మీదపడితే, ఆ మార్పు శాశ్వత మవుతుంది. కొరడా దెబ్బలు అనుభవించు!” అన్నాడు.

భటుడు కొరడాదెబ్బలు కొట్టేందుకు దశప్రతుడి చొక్కా విప్పాడు. అప్పుడు వాడి శరీరాన్నిచూస్తూనే రాజుతోసహా భటులం దరూ ఉలిక్కిపడ్డారు. వాడి ఒంటిమీద పుళ్ళుపడినట్లుగావున్న రంగురంగుల మచ్చలకు, వాళ్ళ శరీరాలు గగుర్పొడిచాయి.

“వీడివ్యాధి మాట నిజమే! వీణ్ణివిడిచి పెట్టండి,” అన్నాడు రాజు.

బ్రతుకుజీవుడా అని, చొక్కా వేసుకుని, మూలికలు తీసుకుని ఇల్లు చేరిన దశప్రతుడు, తండ్రికి తన అనుభవం చెప్పి, “మీరెన్ని చెప్పినా గ్రహించలేకపోయాను. నోటిదురుసుప్రమాదకరమైన జబ్బు! నాకీ చర్మవ్యాధి లేకుంటే, ఈ రోజుతో నాకు భూమ్మీద నూకలు చెల్లివుండేవి,” అన్నాడు.

“ఆ జబ్బుపేరు చెప్పే నువ్వు వైద్యశాస్త్రం కూడా అభ్యసించావు. ఇప్పుడది ఇలా అక్కరకు వచ్చీంది. అన్నివిధాలా నీకా జబ్బు మేలుచేసింది. కోపం, నోటిదురుసు ప్రమాదమని గ్రహించావు కాబట్టి, ఇక నీకుజబ్బుతో అవసరంలేదుకదా!” అంటూ శతప్రతుడు, కొడుక్కు వైద్యంచేసి, పది రోజుల్లో ఆరోగ్యవంతుణ్ణి చేశాడు.