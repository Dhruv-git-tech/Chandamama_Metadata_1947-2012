యింది. మొదట్లో మందుడికి తనకు తెలిసినవి నేర్పబోయాడు. అయితే వాడికి ఏ విషయమూ ఒకంతట అర్థమయ్యేది కాదు. వాడికి అవగాహనాశక్తి లేదు. వాడి మందబుద్ధిని చూసి రాకోలకుడికి కోపం వచ్చేది.

ఒకసారి చదరంగం ఆడుతూండగా, మందుడు త్వరలోనే ఒడిపోయాడు. రాకోల కుడికి కోపంచచ్చి మాయమయ్యాడు. తన తెలివిమాలినతనాన్ని నిందించు కుంటూ, మందుడు ఇంటికి తిరిగివచ్చి పడుకుని, నిద్రలోకి జారుకున్నాడు. నిద్రమధ్యలో వాడికి విపరీతమైన బాధకలిగి మెలకువ వచ్చింది. ఎదురుగా రాకోలకుడు కనిపించాడు. వాడి చేతిలో పదునైన కత్తి వుంది. మసక వెలుగులో కూడా, దానికి

అంటివున్న రక్తపు మరకలు కనిపించాయి.
భయంతో మందుడికి స్పృహ తప్పింది.

కొద్దిసేపు తర్వాత మందుడు కళ్ళు తెరిచి చుట్టూ చూసేంతలో, రాకోలకుడు చిన్నగా నవ్వి, “ఏం భయపడకు. నీకే ప్రమాదంలేదు. నీలో తెలివితేటలులేవు. నాకేమో సమఉజ్జీ కావాలి. అందుకే నిన్ని ప్పుడు మేధావంతుణ్ణి చేశాను. ఇకనుంచి నీతో కాలక్షేపం, నాకు విసుగనిపించదు,” అన్నాడు.

అతిస్వల్పకాలంలోనే మందుడికి విద్యలన్నీక్షుణ్ణంగా అబ్బాయి. అసాధారణమైన వాడి తెలివితేటలు అందరినీ ఆశ్చర్యంలో ముంచాయి. రాజాస్థానంలో వాడికి పెద్ద ఉద్యోగం దొరికింది. తన భర్తలో వచ్చిన మార్పుకు పిశాచమే కారణమని, మందుడి భార్య గ్రహించింది.

ఒకరాత్రి మందుడు విచారంగా వుండడం చూసి, రాకోలకుడు వాడిని కారణం అడిగాడు.

“తెలిసీ తెలియని వయసులో నాపెళ్ళయింది. నా భార్య అనాకారి. అయినా ఆమె అంటే నాకిష్టమే! ఆమెకు అందమైన అంగసౌషయం వుంది. దానికి తగ్గ రూపం వుంటే, ఎంత బాగుండును,” అని మందుడు వాపోయాడు.

“నీ భార్యను సౌందర్యవతిగా చేయగలను. అయితే కొంతకాలం నువ్వాగాలి. వయసు, శరీరపురంగు, ఎత్తు, అన్నీ సరి పోయే ముఖం కోసం వెతకాలి,” అన్నాడు రాకోలకుడు.

మందుడికి ఆ మాటలు పూర్తిగాఅర్థం కాకపోయినా, తలూపాడు.