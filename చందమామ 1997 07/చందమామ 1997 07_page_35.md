దక్షిణ ఒరిస్సాలో చాలా ప్రశాంతమైన తీరపట్టణం గోపాల్‌పూర్. ఆంగ్లేయులు దీనికి గోపాల్‌పూర్-ఆన్-సీ అని పేరు పెట్టారు. ఇక్కడి ప్రజలు ఇప్పటికీ పాత సంప్రదాయాలను అనుసరిస్తున్నారు. పర్వదినాలలో వేకువజామునే స్త్రీలు నిద్ర లేచి, వాకిళ్ళు చిమ్మి, ముంగిళ్ళలో బియ్యపు పిండితో అందమైన ముగ్గులు వేస్తారు. సూర్యోదయం ముందు అందరూ సముద్ర తీరంలో గుమిగూడి--వెలుతురూ, ప్రాణం ప్రసాదించే సూర్యభగవానుడి లేత కిరణాలకు చేతులు జోడించి నమస్కరిస్తారు. ఆ తరవాత సూర్యదేవుడికి పువ్వులు సమర్పించి, ప్రార్థనాగితాలు పాడి సముద్రంలో పవిత్రస్నానం చేస్తారు.

సముద్రతీరంలోని ఎత్తయిన ఇసుకమేటలమీద తెల్లటి సంకేత స్తంభాలు పేతి ఉన్నాయి. ఇవి సముద్రంలో చేపలు పట్టడానికి వెళ్ళే మత్స్యకారులకు పగటి పూట దారి చూపుతాయి. రాత్రి సమయాలలో తీరంలోని లైట్‌హౌస్ వాళ్ళకు దారి చూపుతుంది.

ఆంధ్ర, బెంగాల్ ప్రాంతాల మత్స్యకారుల కన్నా భిన్నంగా ఇక్కడి మత్స్యకారులు ముక్కోణ ఆకారంగల కుల్లాయిలు పెట్టుకుంటారు.

చేపలపడవను తీరానికి లాగుతూన్న మత్స్యకారులు