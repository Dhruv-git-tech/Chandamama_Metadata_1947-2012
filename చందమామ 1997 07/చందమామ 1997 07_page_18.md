బడిన చిన్నగ్రామం అది. గ్రామంలోచాలా ఆలయాలూ, ఒక బౌద్ధ విహారం కనిపించాయి. ఆ గ్రామంలో గౌతమబుద్ధుడు జన్మించిన శాక్యవంశానికి చెందిన కొన్ని సంపన్నకుటుంబాలు నివసిస్తున్నాయి.

విదిశాలోయ శాక్యనాయకుడు అశోకు డికి గౌరవంగా స్వాగతం పలికి, తమఇంట ఆతిథ్యానికి కావలసిన ఏర్పాట్లు చేయించాడు. కాని అశోకుడు గ్రామానికి వెలుపలే బసచేయాలని నిర్ణయించాడు. ఆయన ఆనతి ప్రకారం సమతలంగా ఉన్న ఒక కొండమీద ఆయన విశ్రాంతి తీసుకోవడానికి గుడారంవేశారు. రాత్రి భోజనంచేసితన గుడారంలో హాయిగా నిద్రపోయాడు.

అరుణోదయ సమయంలో ఆయనకుమెలకువవచ్చింది. గుడారం వెలుపలికి వచ్చాడు. చుట్టూ దట్టమైన పొగమంచు. ఆ ప్రశాంత సుందర వాతావరణంలో కొంత దూరం నడిచి వెళ్ళి రావాలని ఆయనకు బుద్ధి పుట్టింది. అంగరక్షకులెవరినీ వెంట రావద్దని చెప్పి అశోకుడు మాత్రం ఒంటరిగా ప్రకృతి సౌందర్యాన్ని ఆస్వాదిస్తూ మెల్లగా నడవసాగాడు. అప్పుడే నిద్రమేల్కొంటూన్న రకరకాల పక్షుల కిలకిలారావాలు తప్ప, కొండలూ కోనలూ నిశ్శబ్దంగా ఉన్నాయి. అప్పుడే ఉదయాద్రిలో సూర్యుడు ఉదయిస్తున్నాడు. సూర్యుడి బంగారు కిరణాలు నీలిరంగు మంచును ఛేదించుకుంటూ ఆకాశంలో వింతశోభను ఏర్పరచాయి. చల్లటి గాలిలోనిలబడి, ఆఅద్భుత దృశ్యాన్ని కొంతసేపు తన్మయత్వంతో తిలకించి అశోకుడు అడుగు ముందుకు వేయబోయాడు.

“ఆగండి! అక్కడే ఆగండి! అన్నమాటలు వినిపించాయి.

తనను శాసించే ఆ సుమధుర కంత స్వరం ఎవరిదా అని అశోకుడు వెనుదిరిగి చూశాడు. కొంత దూరంలో ఒక అందమైన యువతి కనిపించింది. తెల్లటి మంచు తెరలమధ్య ఆమె అప్పుడే ఆకాశం నుంచి భూమిమీద కాలుమోపిన దేవతలా కనిపించింది అశోకుడికి.

“మిమ్మల్ని ఆపినందుకు క్షమించండి. మీముందు పెద్దఅగాధం ఉన్నది!” అన్నదా యువతి.

అప్పటికే మంచుకరిగి దిక్కులు ప్రకాశ వంతమవుతున్నాయి. అశోకుడు కుడివై పుకు తిరిగి కిందికి చూశాడు. భయంకర మైన అగాధం. తానొక అగాధం అంచున