ప్రదీపుడికి పదివరహాలు తీసుకోవడం చాలా చిన్నతనమనిపించింది కానీ, ఏమీ అనలేకపోయాడు. పిసినిగొట్టుగాపేరుబడ్డ గిరి ఇంటికి వెళ్ళడం వాడికి ఇష్టంలేదు. అయినా తప్పనిసరి!

తన ఇంటికి వచ్చిన ప్రదీపుడికి తియ్యని కబుర్లూ, చల్లని పానీయమూ ఇచ్చి, ఆదరించాడు గిరి. వాడు చెప్పిన దంతా ఓపికగా విన్నాడు. ఆ పైన మరిన్ని ప్రశ్నలు వేసి, మొత్తం విషయమంతా తెలుసుకున్నాడు.

ఆ తర్వాత వాడితో, “నీ పని చాలా సున్నితమైనది. ఎంతో జాగ్రత్తగా వ్యవహించాలి. నా వేలి ఉంగరం వంశపారం పర్యంగావస్తున్నది. ఇదినాకెంతో అమూల్యమైనది. కాబట్టి నేను దీన్ని నీకివ్వలేను.

అచ్చం ఇలాంటి ఉంగరమే చేయగల వాడు వజ్రపురిలోని రత్నగుప్తుడు మాత్రమే! కోట్లకు పడగలెత్తిన ఆయన, ఇప్పుడి లాంటి చిన్న చిన్న పనులకు ఒప్పుకోడు, అయినా మొహమాటపెట్టి, ఆయన్ని ఒప్పించ డానికి నేనూ నీతో వజ్రపురికి వస్తాను. అక్కడ అసలు ఉంగరమే చేయిద్దాం,” అన్నాడు గిరి.

“అయ్యా! నా దగ్గర అంత డబ్బులేదు. ముందుగా మా ఊరు వెళ్ళి డబ్బు తెచ్చు కోవాలి,” అన్నాడు ప్రదీపుడు.

ఈ జవాబు విన్న గిరి క్షణం ఆగి, “నీ చెల్లెలి పెళ్ళికోసం కూడబెట్టిన డబ్బు లోంచే కదా, మీ నాన్న ఇవ్వాలి? ఈ ఉంగరం కారణంగా పెళ్ళాగిపోతే అసలు కే మోసం కదా! పెళ్ళి ఆగకుండా, మీ నాన్న మరెక్కడినుంచయినా అప్పు తేవాలి కదా! ఆ అప్పు నేనే ఇస్తాను, సరేనా?” అన్నాడు.

గిరి మంచితనానికి ప్రదీపుడాశ్చర్య పడ్డాడు. ఆ తర్వాత ఇద్దరూ కలిసి వజ్రపురి వెళ్ళారు. ప్రయాణానికే పాతికవరహాలయింది. వజ్రపురిలో పూటకూళ్ళ ఇంట బసచేశారు. మొత్తం ఖర్చులన్నీ గిరి తనే భరించాడు. రత్నగుప్తుడి చేత రెండు రోజుల్లో, తన దగ్గరవున్న ఉంగరంలాంటిది చేయించగలగడమే కాదు; గిరి ఆయనతో బాగా బేరమాడి, రెండు వేలకూ నూటయాబై వరహాలు తగ్గించగలిగాడు.

అక్కడ పని పూర్తి అయ్యాక గిరి, ప్రదీపుణ్ణి అచలపతి వియ్యంకుడి ఊరికి