అచలపతికిచ్చి, “మిగతా విలువైన వస్తు వులన్నిటినీ ప్రత్యేకమైన చోట దాచాను. వేలికుండిపోవడం వలన దీని సంగతి మరిచాను. ఈ ప్రయాణంలో దొంగల భయముంది. ఈ ఉంగరం విలువైనదే కాదు, ఎంతో ముఖ్యమైనది కూడా! తరతరాలుగా మా ఇంట తండ్రులనుంచి కొడుకులకు వారసత్వంగా వస్తున్నది,” అని చెప్పివెళ్ళాడు.

అచలపతి ఆ ఉంగరాన్ని, కూతురు పెళ్ళికని చేయించిన నగలుంచిన పెట్టెలో భద్రంగా దాచాడు. ఈ విషయం ఆయన భార్యకు చెప్పలేదు.

ఆ మర్నాడే జయను చూసేందుకు పెళ్ళివారొచ్చారు. వారికి పిల్ల నచ్చింది. ఇచ్చిపుచ్చుకోవడాలు మాట్లాడుకున్నారు, కాబోయే అత్తగారు పిల్ల నగలు చూపించ మంటే, జయతల్లి ఆమెను గదిలోకి తీసుకు వెళ్ళింది. అత్తగారు, జయ నగలు చూసి సంతోషించి, అందులోని ఉంగ రాన్నిచూసి ముచ్చటపడి, “ఇది నాకు చాలా నచ్చింది. ఈ రోజున సంబంధం కుదిరినందుకు గుర్తుగా నా కివ్వు, ఇది నువ్వు ఇప్పుడే నాకిస్తే, ఈ క్షణానే పెళ్ళి జరిగిపోయినట్టు!” అన్నది నవ్వుతూ.

ఆ ఉంగరం చూసి జయ తల్లి ఆశ్చర్య పడింది. అలాంటి ఉంగరం చేయించి నట్టు భర్త తనకెన్నడూ చెప్పలేదు. అందు వల్ల, ఆయన చెవిన ఒక మాట వేయాలనుకున్నది. అయితే జయ అత్తగారు, “ఇంత చెప్పి ఉంగరం తీసుకున్నానంటే మా ఆయన కోపగించుకుంటాడు.

అయినా ఇంత చిన్న విషయం మగాళ్ళ దాకా వెళ్ళాల?” అన్నది.

ఆ మాట విన్నాక జయతల్లికి, ఇది చిన్న విషయంగానే కనిపించింది. ఆమె ఉంగరాన్ని కాబోయే వియ్యపురాలికి ఇచ్చేసింది. ఆ తర్వాత పెళ్ళివారు పురోహి తుణ్ణి పిలిపించమని, ముహూర్తాలు కూడా నిర్ణయించేసి వెళ్ళిపోయారు. అడిగినప్పుడు చెప్పాచ్చులే అని జయ తల్లి, భర్తకు ఉంగరం సంగతి చెప్పలేదు.

జయకు సంబంధం కుదిరిందని ఇంటిల్లపాదీ సంతోషంలో మునిగిపోయారు. అలా వారం రోజులు గడిచాక పౌరుగింటి భాగ్యవంతుడు తిరిగొచ్చి, అచలపతిని ఉంగరం గురించి అడిగాడు. ఆయన నగలపెట్టెలో వెతికితే