అతను ఆరాత్రి తిండిలేక, సత్రం వెల
పల ఏ చెట్టుకిందనో నిద్రపోయి మర్నాడు
ఆర్యాపురం చేరుకుని, తనకు జరిగిన
అనుభవం తన మిత్రులకు చెప్పాడు.

ఈ సంగతి విన్నవారిలో రామయ్యానే
వాడు ఆసత్రం మనుషులకు బుద్ధి చెప్పా
లనినిశ్చయించుకుని, ఒకనౌకరును వెంట
బెట్టుకుని రాత్రిభోజనాలవేళకు రంగాపురం
సత్రం ప్రాంతాలకు చేరాడు. అతను తన
నౌకరుతో, “ఒరే, నువ్వు ఊళ్ళోకి వెళ్ళి,
ఊరిపెద్దలతో రంగాపురం రాజావారి బావ
మరిది సత్రంలో దిగినట్టు చెప్పిరా,” అని
చెప్పి పంపేసి, తాను సత్రానికి వచ్చాడు.

వెంటనే సత్రం నౌకరు రామయ్యను
సమీపించి, “డబ్బు లివ్వండి, స్నానానికి
నీళ్ళు తోడుతాను,” అన్నాడు.

రామయ్య చెవిటివాడిలాగా నటిస్తూ,
“అవును, నేను ఒక్కణ్ణే వచ్చాను,” అని

సత్రంలోకి ప్రవేశించాడు. భోజనాల
సావడిలో వంటలక్క విస్తళ్లు వేసి వడ్డన
చేస్తున్నది. ఆమె రామయ్యను చూసి,
“డబ్బు లివ్వండి, మీకు కూడా విస్తరి
వేస్తాను,” అన్నది.

“పథ్యం ఏమీ లేదు. అన్నీ తింటాను,”
అంటూ రామయ్య చప్పున వెళ్ళి, ఒక
వడ్డించిన విస్తరి ముందు కూర్చున్నాడు.

“లేవయ్యా! ఆ విస్తరి నీది కాదు!” అని
వంటలక్క అరిచింది. రామయ్య విననట్టు
నటించాడు.

“కూర్చోనియ్యవమ్మా, ఆయనకు విన
పడదు. ఇంకో విస్తరి ఆ చివరగా
వెయ్యి,” అని భోజనాలు చెయ్యబోతున్న
వాళ్ళు చెప్పారు. విస్తరి ముందు నుంచి
మనిషిని లేపటం మహాపాపమని వాళ్ళు
అన్న మీదట వంటలక్క అసహాయురాల
యింది.