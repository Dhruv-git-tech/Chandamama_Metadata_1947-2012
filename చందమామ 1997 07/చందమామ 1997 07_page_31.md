అసలు సంగతి

రూణూతల గ్రామంలో రామబ్రహ్మం అనే ఆయన వుండేవాడు. ఆయన ఉపన్యాసాలి వ్వడంలో మహాదిట్ట. ఆయన ఏ సభలో ఉపన్యసించినా ప్రజలు తండోపతండాలుగా వచ్చేవారు. అయితే, ఆయనకు కొంచెం మతిమరుపు కూడా వుండేది. ఈ కారణంగా ఆయన అప్పుడప్పుడూ అభాసు పాలయ్యేవాడు.

ఒకసారి, ఒక భక్తబృందం వారు, రామబ్రహ్మం ఉపన్యాసం ఏర్పాటు చేశారు. ఆలయ ప్రాంగ ణంలో పచ్చ కొబ్బరిఆకుల పందిరి కింద వేదికను నిర్మించారు.

రామబ్రహ్మం వేదికమీద లేచి నిలబడి, గొంతుసవరించుకుని, “ఈరోజు గోకులాప్టమి, శ్రీకృష్ణుడు జన్మించిన రోజు. కృష్ణ అంటే నలుపు అని అర్థం. నలుపు చీకటికి ప్రతిరూపం. అజ్ఞానం అనే చీకటిని పారదోలే పరమాత్ముడు, ఆ శ్రీకృష్ణుడు. ఇకపోతే, ఆ పరాత్పరుడు జన్మించింది ఎక్కడ? చెరసాలలో! గూఢంగా ఆలోచిస్తే, ప్రతిమానవుడికీ ఈ దేహమే ఒక చెరసాల. అందులోని ఆత్మే పరమాత్ముడు శ్రీకృష్ణుడు. కాబట్టి మానవాళికి ఆత్మజ్ఞానం బోధించే పండుగే, ఈ కృష్ణాప్టమి! అని ఆపి శోతల కరతాళధ్వనులకోసం చూశాడు.

అయితే, వాళ్ళల్లో కొందరు ఆయన కేసి జాలిగా చూస్తూంటే, మరికొందరు వచ్చే నవ్వును ఆపుకునే ప్రయత్నం చేస్తున్నారు.

ఇది చూసి రామబ్రహ్మంగారు విస్మయాశ్చర్యాలతో, పక్కన వేదిక మీద వున్న గ్రామపండితుడు సుబ్బుశాస్త్రిని, “ఆర్యా! ఉపన్యాసంలో తప్పులుగానీ, అసందర్భాలూగానీ దొర్లాయా?” అని అడి గాడు.

“స్వామీ! మహావక్తలైన తమ ఉపన్యాసంలో తప్పులా? రామరామ! అలాంటిదేం లేదు. కొట్ట, వచ్చినట్టు కనబడే అసందర్భం మాత్రం దొర్లింది. అసలు సంగతి ఈ రోజు శ్రీరామనవమి! అన్నాడు. సుబ్బుశాస్త్రి.

- రాఘవరాజు పట్టాచిరామరాజు