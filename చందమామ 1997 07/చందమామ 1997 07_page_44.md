# మహిళ్లు రచనం

“తమ్ములారా, మనం ఇక ఏడాది పాటు అజ్ఞాతవాసంచెయ్యవలసిఉన్నది. ఈఏడా దిపాటు మన జాడ ఎవరికీ తెలియగూ డదు. మనం ఈ అజ్ఞాతవాసం ఏదేశంలో చేద్దాం?” అని ధర్మరాజు అడిగాడు.

“పాంచాల, చేది, మత్స్య, శూరసేన, పటచ్చర, వీశార్ణ, నవరాష్ట్ర, మల్ల, సాల్వ, యుగంధర, కుంతి, సురాష్ట్ర, అవంతి దేశాలు పాడిపంటలతో తులతూగుతు న్నవి. వాటిలో ఏ దేశంలోనైనా మనం అజ్ఞాతవాసం చెయ్యవచ్చు. ధర్మదేవత అనుగ్రహం ఉన్నది గనక మన అజ్ఞాత వాసానికి భంగం కలగదు,” అన్నాడు అర్జునుడు.

“మత్స్య దేశాన్ని పాలించే విరాటుడు ధర్మశీలుడూ, బలవంతుడూ, మన మేలు కోరేవాడూనూ. మనం ఏడాదిపాటు

అతని వద్ద కొలువు చేద్దాం. మీరం దరూ ఏయే వృత్తులు అవలంబించ దలి చారు?” అని ధర్మరాజు మిగిలిన వారిని అడిగాడు.

అర్జునుడు విచారంగా, “అన్నా, మా మాటకేమిటి గాని, ఎవరికీ ఎన్నడూ సేవ చేసి ఎరగని నువ్వు విరాటుణ్ణి ఏవిధంగా కొలుస్తావు? ఆ మాట తలుచుకుంటేనే మాకు తహతహ పుట్టుతున్నది,” అన్నాడు.

దానికి ధర్మరాజు, “నేను బ్రాహ్మణ వేషంధరించి, కంకుడని పేరు పెట్టుకుని విరాటుడి సభలో చేరిపోతాను. పాచికల ఆటతో రాజునూ, మంత్రులనూ, సామం తులనూ రంజింపజేస్తాను. ఇంతకు పూర్వం ఏంచేసేవాడివని అడిగితే ధర్మరాజుకు ప్రాణస్నేహితుడుగా ఉండేవాణ్ణి అని చెబుతాను,” అని భీముడికేసి తిరిగి, “భీమసేనా, విరాటుడి వద్ద నువ్వు ఏంపని చెయ్యదలి చావు?” అని అడిగాడు.