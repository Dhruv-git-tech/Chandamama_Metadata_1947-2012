కళింగతీరం నుంచే శ్రీలంకకు ప్రప్రథమంగా ఆర్యులు వలసపోవడం ఆరంభమయింది.
పాలౌరా, ఆల్పా, చరిత్రపుర మొదలైన రేవులనుంచి పర్తకవ్యాపారాలు అభివృద్ధిగాంచాయి.

మనదేశ చరిత్రలో కళింగకు ప్రత్యేకమైన స్థానం ఉన్నది. మౌర్య చక్రవర్తి అశోకుడు రాజ్యవిస్తరణ కోసం దండయాత్రకు బయలుదేరి—కళింగయుధ్ధం తరవాత యుద్ధానికి స్వస్తి పలికి బౌద్ధమతాన్ని స్వీకరించాడు.

క్రి.శ. 4-13 శతాబ్దాల మధ్య కేనరి, గాంగ వంశయుల కాలంలో ఒరిస్సా వైభవంతో వెలిగింది.
మనదేశం స్వాతంత్ర్యం పొందిన రెండు సంవత్సరాల తరవాత, అంటే 1949వ సంస్థలో ఆ ప్రాంతంలోని 26 చిన్న చిన్న సంస్థానాలు ఒకటిగా కలిసి ఈనాటి ఒరిస్సా రాష్ట్రం ఏర్పడింది.

బ్రిటిష్ పాలనాకాలంలో ఒరిస్సా సముద్రవ్యాపార ప్రాభవం పూర్తిగా నశించింది. అయినా, తమ పూర్వుల సముద్రవ్యాపారం గొప్పతనాన్ని ఒరిస్సా ప్రజలు ఇంకా మరిచిపోలేదు. యేటా కార్తీక పూర్ణిమ రాత్రి ‘బోయిటా బందన్’ ఉత్సవం జరుపుకుంటారు. తమ పూర్వులు కొలిచిన సముద్ర దేవతలను శాంతింపజేసి, వారి అనుగ్రహం పొందడానికి మట్టి ప్రమిదలలో దీపాలు వెలిగించి చిన్న వెదురు పడవలలో ఉంచి నదులలోకి, సముద్రంలోకి వదులుతారు.

ఇంగ్లీష్ ఛానల్ను ఈదిన మొట్టమొదటి భారతీయుడైన మిహిర్సేన్, పురాతనకళింగ-జావా సముద్ర మార్గాన్ని మళ్ళీ కనుకొనడానికి పాలౌరా నుంచి ఇండోనేసియాకు పడవ ప్రయాణం ఏర్పాటు చేశాడు. ఆనాటి కళింగ పడవల్లాగే— రెండు తెరచాప కొయ్యలతో 40 అడుగుల పాడవుండే- పడవలో ప్రయాణం సాగించారు.