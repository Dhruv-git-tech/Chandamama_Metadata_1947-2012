చందమామ
అనుబంధం
105

మనదేశపు
అందచందాలు

భాగవత మేళా

తమిళనాడులోని తంజావూరుకు పద్ధెనిమిది కి.మీ.దూరంలో మేలట్టూరు అనే గ్రామం ఉన్నది. ఇక్కడ యేటా నరసింహ జయంతి సందర్భంగా భాగవతమేళా అనే నృత్యనాటికలు జరుగుతాయి. ఈ ఉత్సవాలు, తిలకించినవారికి ప్రత్యేక అనుభూతిని కలిగిస్తాయి. వీధినాట కాలను బోలిన నృత్యనాటికలే మేళాలో ప్రత్యేక ఆకర్ణ.

భాగవతమేళాను గురించి వివరంగా తెలుసు కోవాలంటే చరిత్ర పుటలను ఐదు శతాబ్దాలు వెనక్కు తిప్పాలి. దక్షిణ భారత దేశాన్ని పరిపాలించిన తెలుగు నాయకరాజులు కళాపోషకులు. సాంస్కృతిక కార్యకలాపాలను ప్రోత్సహించడం తమ బాధ్యతగా భావించిన పాలకులు. భాగవత మేళాకోసం నాయకరాజులు మేలట్టూరును ఐదు వందల తెలుగు బ్రాహ్మణ కుటుంబాలకు దానంగా ఇచ్చారు.

మేలట్టూరు వరదరాజస్వామి దేవాలయానికి అభిముఖంగా వీధిలో నాటక ప్రదర్శనలకు వేదికను ఏర్పాటు చేస్తారు. ఆలయంలోని ఉత్సవ విగ్రహాలను అలంకరించి ప్రవేశద్వారం దగ్గర ఉంచుతారు. అందువల్ల ఈ నాటక ప్రదర్శనలు దేవతల సమక్షంలో ప్రదర్శించినట్టు నటులు భావిస్తారు. వేదికకు వెనక వాద్యకారులు కూర్చుంటారు.

నాటక ఇతివృత్తాలను పురాణాలనుంచి స్వీకరిస్తారు. చాలాకాలం వరకు ప్రదర్శకులు మేలట్టూరుకు చెందిన పురుషులుగానే ఉండేవారు. భాగవతమేళా విలక్షణమైన ఒక అద్భుత నాటక ప్రదర్శన!

©1997 UBC Feature World. All rights reserved