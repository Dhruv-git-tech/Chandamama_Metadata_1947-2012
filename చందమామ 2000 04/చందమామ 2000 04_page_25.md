ఒక గొప్ప నాగరికతలోని ఘట్టాలు-
తరతరాలుగా సత్యంకోసం జరిగిన అన్వేషణ!

### 4. పవిత్రనది జన్మ వృత్తాంతం!

అరోజు అదివారం నెలవు కావడంతో సాయంకాలం వరకు అగకుండా శ్యామల ఉదయమే తాతయ్య గదిలోకి వెళ్ళింది. దేవనాథుడు అప్పుడే వార్తాపత్రిక చదివి పక్కన పెట్టాడు. శ్యామల నవ్వుతూ వెళ్ళి ఒక్క గెంతున తాతయ్య ఒడిలో కూర్చున్నది. అంతలో సందీ పుడు కూడా అక్కడికి వచ్చి తాతయ్యకు ఎదురుగావున్న సోఫాలో కూర్చున్నాడు.

దేవనాథుడి కుమారుడు శ్రీకరుడు తండ్రి గదిలోకి ప్రవేశిస్తూ, "తెల్లవారక ముందే తాతయ్యను ముట్టడించి, అయనవై యుద్ధం మొదలు పెట్టారేమిటి?" అన్నాడు పిల్లలను కొద్దిగా గద్దిస్తున్నట్టు.

"అవును, నాన్నా! తాతయ్య జ్ఞానాన్ని దోచు కోవడానికి యుద్ధం చేస్తున్నాం!" అన్నది శ్యామల లేచివెళ్ళి సందీపుడి పక్కన కూర్చుంటూ.

"నాన్నా, శ్యామల నిజంగానే ఒక బంది పోటు. అయితే, అ బందిపోటు ఎంత దోచుకు

న్నప్పటికీ తాతయ్య దగ్గరున్న జ్ఞాననిధి మాత్రం తరగదు. ఇంకా పెరుగుతుంది. అందుకే నేనూ ఆ ముట్టడిలో పాల్గొంటున్నాను," అన్నాడు సందీపుడు తండ్రితో.

పిల్లల వాక్యాతుర్యాన్ని మనసులో మెచ్చు కుంటూ, శ్రీకరుడు చిన్నగానవ్వి, తండ్రినుంచి పత్రికను అందుకుని గది నుంచి వెలుపలికి నడిచాడు.

"తాతయ్యా! గంగానది పవిత్రతకుకారణం ఏమిటో చెబుతానన్నారుగా, ఇప్పుడు చెప్పండి!" అన్నది శ్యామల.

దేవనాథుడు వాలుకుర్చీలో కాస్సేపు మౌనంగా కూర్చుని, ముందుకు వంగి, "భారత దేశఔన్నత్యాన్ని యుగయుగాలుగా ప్రపంచా నికి చాటుతూన్న పర్వత శ్రేణులు హిమా లయపర్వతాలు అని మీకు తెలుసు. నిజానికి అదాక విచిత్ర ప్రదేశం. మనకు కనిపించని విచిత్ర ప్రపంచాలెన్నో అక్కడ ఉన్నాయని విజ్ఞులు చెబుతారు," అన్నాడు.

"ఎన్నో ప్రపంచాలు అంటే ఏమిటి తాతయ్య?" అని అడిగాడు సందీపుడు.