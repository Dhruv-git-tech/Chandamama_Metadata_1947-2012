మనస్సుకు అంటే మురికి!

ఒక చిట్టడవి దాపునగల గ్రామం నుంచి, తండ్రీ-కొడుకులు పారుగూరిలో జరగనున్న బంధువుల ఇంటి పెళ్ళికి బయలుదేరారు. వాళ్ళు, అడవిదారిన కొంత దూరం వెళ్ళాక, బురదగుంటలో చిక్కుకున్న మేకపిల్ల ఒకటి కనిపించింది. అది గట్టుపైకి చేరలేక, 'మే...మే!' అంటూ అతిదీనంగా అరవసాగింది.

మేకపిల్ల అవస్థను గమనించిన తండ్రి, పంచెను మోకాళ్ళమీదికి మడిచికట్టి, బురదగుంటలో దిగి, మేకపిల్లను రెండు చేతులతో పైకెత్తి పట్టుకుని, గట్టుమీదికి చేర్చాడు. మేకపిల్ల గట్టుమీదికి చేరుతూనే, ఒళ్ళంతా ఒకసారి విదిలించుకుని, ఛెంగున గంతులేస్తూ, చెట్ల గుంపుల్లోకి పరిగెత్తింది. అయితే, అది విదిలించిన బురద పడి, తండ్రిబట్టలన్నీ మురికి అయిపోయినై.

ఇది చూసి కొడుకు, “నాన్నా, అనవసరంగా మేకపిల్లజోలికి పోయి, కొత్తబట్టలన్నీ మురికి చేసుకున్నావు! ఈ బట్టలతోనా, పెళ్ళివారింటికి పోవడం,” అన్నాడు విచారంగా.

ఇందుకు తండ్రి చిన్నగా నవ్వి, “బాబూ, బట్టలకు అంటిన మురికిని సులభంగా వదిలించుకోవచ్చు కాని, ఒక సహాయం చెయ్యగలిగివుండి కూడా, అది చెయ్యకపోయి నప్పుడు, మనస్సుకు పట్టే మురికిని వదిలించుకోవడం సాధ్యపడుతుందా!” అన్నాడు.

—జి.సి.జీవి

చంద్రమామ

59

ఏప్రిల్ 2000