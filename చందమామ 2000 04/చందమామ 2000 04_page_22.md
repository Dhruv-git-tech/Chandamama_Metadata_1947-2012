రంజకంగా పాలించే అవకాశం నీకు దక్కుతుంది. అంతేకాదు. హయగ్రీవుడి కోసం పుళిందభట్టారకుడు సృష్టించిన మరొక అపూర్వవస్తువు - మంత్రశక్తిగల చంద్రహాసం! అది కూడా నీకు దక్కుతుంది. మాలో ఏ ఒక్కర్తానా నువ్వు సరైన జవాబు చెప్పలేక పోయినా, నీ మెడలో తెల్లని కాంతులు వెదజల్లుతున్న ఆ పూల దండతో సహా, ఈ స్వర్ణసింహాసనం మాయమై, తిరిగి యథాస్థానానికే చేరుతుంది!” అన్నది.

అప్పటిదాకా నిశ్శబ్దంగా సాలభంజిక మాట్లాడుతున్న మాటల్సి వింటున్న యావ న్మందిలోనూ తిరిగిచలనం కలిగింది. వాళ్ళమధ్య నెమ్మదిగా గుసగుసలు ప్రారంభమయ్యాయి.

అప్పటివరకూ తన కుమారుడికి, ఒక అపురూపమైన సింహాసనం లభించిందన్న తృప్తితో, నిశ్చింతగావున్న మహారాజు శ్రీదత్తుడిలో, తిరిగి అందోళనా, ఆరాటమూ చోటుచేసుకున్నాయి. విజయదత్తుడి ఎడమవైపున్న శ్రీలేఖ, కుడివైపున, చేత కలశంతో నిలబడివున్న శివానందులతో సహా, ఉన్నతోద్యోగులందరూ, ఒక్కసారిగా విజయదత్తుడి వైపు అతృతగా చూశారు. అందరిలోకీ చెక్కుచెదరని వాడు విజయ దత్తుడు ఒక్కడే!

అతడు వెనుదిరిగి, తండ్రివైపు చూస్తూ, “నాన్నగారూ! ముందుకు సాగటానికి ఇక నాకు కావలసినది, మీ అనుమతి, ఆశిస్సులే!” అని వంగి, ప్రణమిల్లాడు.

తన పాదాలుతాకుతూ వంగిన కొడు కును, అమాంతంలేవనెత్తి, గాథాలింగనం చేసుకుని వదులుతూ, “నాయనా! విజయోభవ! దిగ్విజయోభవ!” అన్నాడు.

అప్పుడు విజయదత్తుడు, సింహాసనం కేసి తిరిగి, తాలిమెట్టు మీదవున్న సాల భంజికకు సమస్కరిస్తూ, “తల్లీ, సత్యశక్తి! నువ్వు వెట్టబోయే పరీక్షకు నేను సిద్ధంగా వున్నాను. ఇక నీదే అలస్యం,” అన్నాడు.

వెంటనే మొదటి సాలభంజిక, “నాయనా, విజయదత్తా! నీ ధీరోదాత్త ప్రవర్తనకు, ఇవే నా అభినందనలు! ఇక నేను చెప్పబోయే కథ విను...” అంటూ చెప్పటం ప్రారంభించింది:

పూర్వం త్రిపురాంతక దేశాన్ని, కాలకేతు అనే మూర్థరాజొకడు పాలిస్తూండేవాడు.