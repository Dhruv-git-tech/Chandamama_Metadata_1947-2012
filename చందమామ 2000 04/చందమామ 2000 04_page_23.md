అతడికి ఇట్లు స్వయంబుద్ధీ లేదు, అట్లు బుద్ధిమంతులైనవారి సలహా సహకారాలతో పాలన సాగిద్దామనే సామరస్యమూలేదు. సింహాసనాన్ని అధిష్ఠించి, అధికార దండాన్ని చేతబట్టినవాడు, సాక్షాత్తూ భగవత్ స్వరూపుడేననీ, అతడికి ఎవరినీ సంప్రదించాల్సిన అవసరంలేదనీ, కాలకేతు నమ్మకం. ఆ నమ్మికకు అనుగుణంగా అతడు కేవలం స్వబుద్ధితో పాలిస్తూ, దేశాన్ని అధోగతికి దిగజార్చాడు. దేశంలో మెరక్రప్రాంతాలకు జలసదుపాయం అంతంతమాత్రంగానేవుండటంతో కేవలం వర్షాధారపు పంటలు మాత్రమే అక్కడ పండేవి. పోతే, కళల విషయానికొన్నే, అందగత్తెలైన నాట్యకళాకారిణులకూ, స్త్రీసౌందర్యాన్ని రమ్యంగా సృష్టించగల

చిత్రకారులకూ, శిల్పులకూ మాత్రమే, రాజాదరణ ఏదో కొంతలభించేది. పూర్తిగా మానసిక పరిపక్వతకు సంబంధించిన కవిత్వం మాత్రం రాజు నిరాదరణకు గురైంది. గొప్పగొప్పకవులంతా పరాయి దేశాలకు వలసపోవటం సాగించారు. అక్కడి రాజులు వారి గొప్పతనాన్ని గుర్తించి, ఆదరిస్తున్నారన్న వార్త విన్న కాలకేతుడు, “ఛీ,ఛీ! మనదేశస్థులు మరాకరిని దేహా అని అశ్రయించి బ్రత కటమా? అది మనకు ఎంతటి అగౌరవం!” అని మండిపడుతూ, స్వదేశపుటెల్లలు దాటిపోవటానికి, గండుచీమకు కూడా అవకాశం లేనివిధంగా కట్టడిచేశాడు. అదిచాలక, దేశగౌరవం మట్టిపాలు కావటానికి, కవిత్వమే కారణమని చీదరించు కుంటూ—నాటినుంచి, కవిత్వం చెప్పినా, విన్నా, రాసినా, వారికి దారుణమైన శిక్షలు విధించటం ప్రారంభించాడు.

కాలకేతుడి ఈ అనుచితప్రవర్తన వల్ల, దేశప్రజలకంటే ఎక్కువ అత్మక్షోభ అనుభవించే వ్యక్తి, స్వయానా అతడి పుట్టపు రాణి హైమవతి. ఆమె సంస్కృత భాషతో పాటు మాతృభాషలో కూడా చక్కని పండితురాలూ, కవయత్రీకూడా. భర్త మూర్ఖపు శాసనానికి, ఆమె అతీతురాలు కాదు గనుక, తన మనసులోని భావావేశాలను బలవంతంగా అణచుకునేది.

కవిత్వం విషయం అలావుంచితే, నిజ జీవితంలో కూడా హైమవతికి సుఖశాంతులు వుండేవి కావు. హైమవతికి సంతానం