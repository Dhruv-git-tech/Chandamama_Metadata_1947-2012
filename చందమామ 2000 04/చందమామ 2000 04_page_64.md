ఈ పుస్తకాల మధ్య వెళుతూ, వేలాది మంది పిల్లలు ఆనందానుభూతికి లోనయ్యారు. పుస్తకాల ద్వారా పిల్లలకు సమకూరే విజ్ఞాన వివేకాలనూ, ఆనందాన్నీ గురించి పెద్దలు గ్రహించారు.

ఈ సందర్భంగా ప్రదర్శనకు ఏర్పాటు చేసిన - కేవలం పిల్లల రచనలతో మాత్రమే నిండిన ప్రపంచంలోకెల్లా అతి పాడవైన (వార్తా) పత్రిక అందరిదృష్టినీ అకర్షించింది. మనదేశంలోని వివిధ రాష్ట్రాలకు చెందిన పిల్లలు రచించిన వ్యాసాలు, కవితలు, కథలు; చిత్రించిన చిత్రాలు – అందంగా పరచిన పాడవాటి ఈ కుడ్యపత్రికలో చోటు చేసుకున్నాయి.

జాతీయ పుస్తకసంస్థకు సంబంధించిన ఒక విభాగం అయిన జాతీయ బాలసాహిత్య కేంద్రం - బాలసాహిత్యానికి సంబంధించిన సమస్యలను విశ్లేషించడానికి ఒక సదస్సును ఏర్పాటు చేసింది. ఈ సదస్సులో పలువురు ప్రముఖ రచయితలు, సంపాదకులు, విద్యా వేత్తలు, చిత్రకారులు, దేశ విదేశాలకు చెందిన ప్రతినిధులు పాల్గొన్నారు. ఈ సదస్సు ప్రారంభోత్సవానికి సుప్రసిద్ధరచయితలు రస్కిన్‌బాండ్ ముఖ్యఅతిది గానూ, మనోజ్ దాస్ ప్రధానవక్తగానూ పాల్గొన్నారు. ఈ

ఇరువురూ కూడా మన పత్రిక 'సంపాదక సలహాదారులు' అన్న విషయం చెప్పుకోతగ్గ విశేషం!

మన పత్రిక కూడా ప్రదర్శనలో ఒక స్టాల్‌ను ఏర్పాటు చేసింది. పన్నెండు భాషలలో చంద మామ; ప్రచురణారంగంలోనే అపూర్వమైన ఒక విశిష్ట ప్రయోగం! ప్రదర్శనకు వచ్చిన అసంఖ్యాకమైన అభిమానులను అలరించింది.

సజీవంగా తిరగాడుతూన్న చింపాంజీ, డాగీ పాత్రలు చిన్న పిల్లలను ఎంతగానో మురిపించాయి.

ఇటీవలికాలంలో తెలివిజన్, ఇంటర్నెట్ లాంటి ఎలక్ట్రానిక్ మాధ్యమాలు ప్రజల చదివే సమయంలో ఎక్కువ భాగాన్ని అక్రమించి నప్పటికీ - మనిషికి విజ్ఞాన వినోదాలు పంచ డంలో పుస్తకాలు ఇంకా ప్రధాన పాత్ర వహి స్తూనే ఉన్నాయి. మనిషి స్వభావాన్ని అతని న్నేహితులను బట్టి గ్రహించవచ్చు అని చెప్పడం మనకందరికీ తెలిసిందే. ఒక అమెరికన్ రచయిత దానిని కొద్దిగా మార్చి, "ఒక మనిషి స్వభావాన్ని అతని మనసు చేనే సాంగత్యాన్ని బట్టి తెలుసుకోవచ్చు," అని చెప్పాడు.

మంచి పుస్తకాలే మన మనసులకు మంచి నేస్తాలుగా ఉండగలవు!