# భారతదేశం

## నాడు-నేడు

## కలకత్తా

(బ్రిటిష్ ఇండియా తొలిరాజధాని)

కలకత్తా నగరమా? కోల్‌కటానగరమా? కలకత్తా పేరును కోల్‌కటాగా మార్చాలని ఇటీవలే నిర్ణయించారు. అయితే, అలా మార్చడం వల్ల ఉచ్ఛారణలో కొద్దిగా తేడా కనిపిస్తుందేతప్ప, అర్థంలో ఎలాంటి మార్పు రాదు. అసలు ఆ పదానికి అర్థం ఏమిటో నిగూఢంగానే ఉంటున్నది.

భారతదేశానికి వ్యాపార నిమిత్తం వచ్చిన ఈస్ట్‌ఇండియాకంపెనీ ఇంగ్లీష్‌వ్యాపారులకు 1698 నవంబర్ 9 వ తేదీ సబర్నారాయ్ చౌధురి కాళీఘట్, సుతానతి, గోవిందపూర్ అనే మూడు గ్రామాలను విక్రయించాడు. ఈస్ట్‌ఇండియాకంపెనీ తరపున వాటిని కొన్న వ్యక్తి జాబ్‌చార్నాక్. వీటితో కొన్నిచుట్టుపక్కల గ్రామాలు కలిసి కలకత్తా ఏర్పడింది. చార్నాక్ కొన్న తొలి మూడు గ్రామాలలో కాళీఘట్ ముఖ్యమైనది. అక్కడే సుప్రసిద్ధమైన కాళీ మాత ఆలయం ఉన్నది. దాని పేరు మీదు గానే దీనికి కలకత్తా అన్న పేరు ఏర్పడి వుండ వచ్చు.

జాబ్ చార్నాక్‌ను ఈ నగర స్థాపకుడుగా భావిస్తారు. చనిపోయిన భర్త చితిమీద సహగమనం చేయడానికి పూనుకున్న ఒక స్త్రీని కాపాడి తనవెంట తీసుకువెళ్ళి, ఆమెనే

పెళ్ళాడాడు చార్నాక్. అయన సమాధి ఇప్పటికీ నగరంలో ఉన్నది.

హూగ్లీనది పేరుతో ప్రవహించే గంగానదీ తీరంలోని కలకత్తా త్వరిత గతితో అభివృద్ధి సాధించింది. "అవకాశం నిర్దేశించి అనుకో కుండా వెలసిన నగరం," అని రుడ్యార్డ్ కిప్లింగ్ ఈ నగరాన్ని వర్ణించాడు.

ఈస్ట్ ఇండియా కంపెనీ కోటను నిర్మించడం మొదలుపెట్టి 1716 సం॥ నాటికి పూర్తి చేసింది. మరు సంవత్సరమే, ఈ కోట కేంద్రంగా కంపెనీ తన వర్తకవ్యాపారాలను సాగించడానికి మొగల్ చక్రవర్తి నుంచి హక్కును పొందింది. ఇక్కడి కోట-విలియం కోటగా ప్రసిద్ధిగాంచింది.

అయినా, వ్యాపారులకు కోట అవసరం ఏమిటి? పాలకులకే కదా కోటలు కావాలి!

మార్చ్, 2000

చంద్రమామ