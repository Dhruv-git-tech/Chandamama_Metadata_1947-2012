బాధ్యత, అధ్యాపకుడి మీదపడింది.
మామూలు సమయంలో అయితే, అధ్యాపకుడు ఆ బాధ్యత తీసుకునేవాడే. కాని, ఇప్పుడామెకు దహన సంస్కారాలు చేసి కర్మకాండ స్వీకరిస్తే, ధ్వజస్తంభం ప్రతిష్ఠాపన ముహూర్తానికి, అరణి చేసే అర్హత కోల్పోతాడు. అందుచేత, అయన అకార్య క్రమాస్నంతా చిన్నాచేత చేయించి గోపి నెట్టిపాలెంకు తిరిగి వచ్చాడు.

చిన్నా, అధ్యాపకుడి బంధువురాలికి కర్మకాండలన్నీ శ్రద్ధగా జరిపి, తనూ పదకొండవ రోజున గోపి నెట్టిపాలెంకు వచ్చాడు.

ఆ రోజు అర్ధరాత్రి ధ్వజస్తంభం ప్రతిష్ఠాపన ముహూర్తం. ఊరంతా కోలాహలంగా వుంది. ఋత్విజులు హోమకుండం తయారు చేశారు. ఇక దానిలో అరణి మధించి అగ్నిహోత్రుడిని మంత్రపూర్వకంగా ప్రవేశపెట్టాలి.

అధ్యాపకుడు అరణి తీసుకుని, ఏదో పూనకం వచ్చినవాడిలా ఊగిపోతూ, “ఈ దేవాలయాన్ని శ్రేతాయుగంలో, నారదుడు ప్రతిష్ఠించాడని స్థలపురాణం చెబుతున్నది. అదుగో, మహతి తంత్రులు మీటుతూ అయన ఈ ముహూర్తానికి వేంచేస్తున్నాడు. నేను అగ్నిని ఆహ్వానించగానే, ఋత్విజుల మంతోచ్ఛారణతో దేవతలు కూడా వస్తారు!” అంటూ అరణిని మధించసాగాడు.

అధ్యాపకుడి మాటలు విన్న, అక్కడ చేరిన ప్రజలు అతడు చూపిన దిక్కుకేసి తలలెత్తి, “నారద భగవానుడికీ, జై!” అంటూ నినాదాలు చేశారు.

రోజూ అవలీలగా నిప్పును తయారు

చేయగలిగిన అధ్యాపకుడు, ఇప్పుడు ఎంత మధించినా అరణిలో నిప్పురాజుకోలేదు. అయాసపడుతూ అయన తల వంచుకుని పక్కకు తప్పుకున్నాడు.

అక్కడవున్న వేదపండితులు, తామూ ప్రయత్నించారు. ఫలితం కలగలేదు. చివరకు, ఊళ్ళోఅందరిచేతా పుణ్యాత్తులుగా పిలవబడే వారిని ప్రయత్నించి చూడమన్నారు. వాళ్ళూ ఎంతప్రయత్నించీ అరణిలో నిప్పును పుట్టించలేకపోయారు.

అప్పుడు చిన్నా ముందుకు వచ్చి, అధ్యాపకుణ్ణీ, “గురువుగారూ! నేను ప్రయత్నించేదా?” అని అడిగాడు.

“నువ్వు, చనిపోయిన నా బంధువుకు కర్మకాండలు జరిపావు. నీకు ఏటిసూక్తం! ఒక ఏడాదివరకు, నువ్వు దైవకార్యాలకు అనర్థుడివి,” అన్నాడు అధ్యాపకుడు.