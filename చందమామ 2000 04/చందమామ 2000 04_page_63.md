వార్తలు-
విశేషాలు:

# ప్రపంచ పుస్తక ప్రదర్శన

అధునిక ప్రపంచంలో అనుకోని సంఘటనలు అనేకం జరుగుతూఉంటాయి. ఒకచోట యుద్ధం; మరొక చోట నైనికాధికారి ఎదురు తిరగడంతో ప్రభుత్వం గల్లంతు; ఊచకోతలు, అపహరణలు-ఇలా రోజూ రకరకాల వార్తలు దర్శనమిస్తున్నాయి!

అయితే, మనసును కలతపరచే ఇలాంటి సంఘటనలకే ప్రపంచం పరిమితం కాదు. మరొక కోవకు చెందిన గొప్పవిశేషాలు కూడా జరుగుతూనే ఉన్నాయి. అవి మంచివి; సృజనాత్మకమైనవి. అవి అంతగా హడావుడి లేకుండా ఎందరి జీవితాలనో ప్రభావితం చేసి మంచి మార్పులు తీసుకువస్తాయి!

ఫిబ్రవరి 5 నుంచి 13వ తేదీ వరకు న్యూథిల్లీ ప్రగతి మైదాన్‌లో జరిగిన ప్రపంచ పుస్తక ప్రదర్శన ఆ కోవకు చెందినది. భారత ప్రధాని శ్రీ అటల్ బిహారీ వాజ్‌పాయ్ ఈ

ప్రదర్శనను ప్రారంభించారు. మానవ వన రుల అభివృద్ధిశాఖామంత్రి మురళిమనో హర్ జోషీ ఉపన్యసించారు.

ఇది నూతన సహస్రాబ్దిలో జరిగిన మొట్టమొదటి ప్రదర్శన; మన దేశంలో జరిగిన 14వ ప్రపంచ పుస్తక ప్రదర్శన. 1972వ సం॥లో మనదేశంలో ఏర్పాటుచేసిన ప్రప్రధమ ప్రపంచ పుస్తక ప్రదర్శనలో దేశ విదేశాలకు చెందిన 224 మంది ప్రచురణకర్తలు, పుస్తక విశేతలు పాల్గొన్నారు. ఇప్పుడు జరిగిన ప్రదర్శనలో 29,000 మీ॥ విస్తీర్ణంలో తామ్మిది పెద్ద పెద్ద పెవిలియన్లలో 1,200 సంస్థలు పాల్గొన్నాయి!

మరో ముఖ్య విశేషం ఏమంటే, ఈ సంవత్సర పుస్తక ప్రదర్శన ప్రధాన అంశం-బాల సాహిత్యం! వివిధ దేశాలకు చెందిన బాల సాహిత్యంలోని ఉత్తమ గ్రంథాలను - అందుకని ప్రత్యేకంగాకేటాయించిన పెవిలియన్‌లో ఆకర్షణీయంగా అమర్చి, ప్రదర్శనకు ఉంచారు.