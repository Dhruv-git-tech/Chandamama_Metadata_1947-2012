అప్పుడొక అద్భుతం జరిగింది. పరమశివుడి గానానికి తన్నయత్వం చెందిన మహావిష్ణువు మంత్రముగ్ధుడైనట్టు అయిపోయాడు. ఆయన శరీరం చుట్టూవున్న ప్రకాశంలోని వెలుపలి పార శివగానానికి కరిగి కిందికి జారసాగింది. ఆ అద్భుతాన్ని గమనించిన బ్రహ్మ తన కమండలంతో, కరిగిన విష్ణు ప్రకాశజలాన్ని పట్టుకు న్నాడు. బ్రహ్మ కమండలంలో ఆ పవిత్రజలం ఎంతకాలం ఉందో ఎవరికీ తెలియదు. అదే అకాశగంగగా ప్రవహించసాగింది. ఆ పావన గంగనే భగీరథుడు భూలోకానికి రప్పించాడు.

“అద్భుతం!” అన్నాడు తలుపు దగ్గరనిల బడ్డ శ్రీకరుడు. దేవనాథుడు తలతిప్పి చూశాడు.

“మీరు కథ చెప్పడం అరంభించాక పత్రిక చదవడం కూడా మరిచిపోయి, దానినివింటూ ఇక్కడే నిలబడ్డాను. గంగ ఆవిర్భావానికి వెనక ఇంతటి అద్భుతమైన కథ వుందని నాకు ఇంతవరకు తెలియదు!” అన్నాడు శ్రీకరుడు.

“నువ్వు పసివాడుగా ఉన్నప్పుడు, ఇతర పరిశోధనలలో పడి నీకు ఇలాంటి కథలు చెప్పలేక పోయాను. ఇప్పుడు నీపిల్లలకు కథలు చెప్పడమే ఒక తపస్సుగా

భావిస్తున్నాను,” అన్నాడు దేవనాథుడు.

“మాకు కథలు చెప్పడం తపస్సెలాఅవు తుంది తాతయ్యా?” అని అడిగాడు సందీపుడు.

“అవును, అదితపస్సే. అసలు తపస్సంటే ఏమనుకున్నావు? మనల్ని పునీతుల్ని చేసేది; ఉన్నతస్థితికి చేర్చేది,” అన్నాడు దేవనాథుడు.

“నాన్నా, ఈ కథలోనూ ప్రతీకలుంటాయ నుకుంటాను,” అన్నాడు శ్రీకరుడు.

“అవును. ఇందులో చాలా ప్రతీకలు న్నాయి. సంగీతం, నాట్యం మొదలైన జీవకళ లన్నిటికీ మూలాధారం పరమశివుడు. ఆయ నలో సంగీతం వినిర్మలరూపంలో వుంటుంది. ప్రపంచమంతా అంతర్లీనంగా వ్యాపించివున్న ఒకవిధమైన లయకు సంకేతం సంగీతం! క్రమం, లయ ఒడిదుడుకులను సరిదిద్దు తుంది. సంబద్ధత, అసంబద్ధతలన్నిటినీ తొలగి స్తుంది. అందువల్లనే పరిపూర్ణసంగీతానికి ఉన్న అద్భుతశక్తి కారణంగానే గంధర్వులు తమ పూర్వరూపాలను పొందారు. పరిపూర్ణ శ్రోత, సంగీతంతో ఒకటవుతాడు. దానితో కలిసి కరిగిపోతాడు. మహావిష్ణువు నిత్యమైన అమర చైతన్యానికి సంకేతం. ఆయన దివ్య ప్రకాశం నుంచి ఆవిర్భవించిన పావన గంగ మరణించిన వారిని మళ్ళీ సజీవుల్ని చేయ డంలో ఆశ్చర్యం ఏముంది?” అంటూ దేవనాథుడు లేచినిలబడ్డాడు. —(ఇంకావుంది)