మకు లోనయ్యారు. క్షణకాలంనోటమాట
రానట్టు నిలబడిపోయిన విజయదత్తుడు,
తర్వాత చేతులు జోడించి నమస్కరిస్తూ,
“తల్లీ, దివ్యశక్తీ! నీ పట్ల పరుషంగా
మాట్లాడిన, నా అపరాధాన్ని మన్నించు!
ఈ దివ్యసింహాసనం శిఖరభాగాన చెక్కి
వున్న, మా కులదేవతమూర్తిని చూసి, ఇది
మాకు చెందినదేగదా అన్న ధీమాతో
అధిష్ఠించబోయాను. అయితే, ఊహించని
విధంగా ఎదురైన నీ వారింపు, నాలో అనేక
ప్రశ్నలనూ, అనుమానాలనూ రేకెత్తిస్తున్నది.
ఈ స్వర్ణసింహాసనం ఎవరికి చెందినది?
దీనికి కాపలాగావున్న మంత్రబద్ద భుజం
గాన్ని గెలిచి, ఈ సింహాసనాన్ని సాధించిన
నన్ను వారించటంలో, నీ ఉద్దేశ్యమేమిటి?
దయచేసి చెప్పు, తల్లీ!” అన్నాడు.

సాలభంజిక వెంటనే మృదుస్వరంతో,
“నాయనా, విజయదత్తా! నీ వినయ
గాంభీర్యం చూస్తూంటే, నాకు చాలా
సంతోషంగా వున్నది. ఈ సింహాసనపు
సృష్టికర్త, దీన్ని సృష్టించటంలో గల
ఆశయం, నీ ద్వారా నెరవేరుతుందన్న ఆశ
నాకు కలుగుతున్నది. ఇక నీ ప్రశ్నలకు
జవాబు వివరంగా చెబుతాను, విను!”
అంటూ ఇలా చెప్పసాగింది:

“వందలసంవత్సరాలుగా భూగర్భంలో
నిక్షిప్తమైవున్న, ఈ అపురూపసింహాసనం
మీవంశానికి చెందినదే! చాలాకాలం
క్రితం, మీవంశీకుల్లో ఎంతో గొప్పవాడుగా
ఖ్యాతిగాంచిన, పౌరస్వతమహారాజు, దక్షిణ
భారత దేశాన్నంతటినీ, ఒకతాటికిందకు
తెచ్చి, ఏలినసంగతినీకు తెలిసేవుంటుంది!
ఆ మహారాజు నిస్సంతుకావటంతో, అతడి
తమ్ముడి కుమారుడైన హయగ్రీవుడు,
పౌరస్వతుడి తదనంతరం రాజయ్యాడు.
హయగ్రీవుడు అసమర్థుడు కావటంతో,
అతడికి ఇంటా-బయటా కూడా అవ
మానాలూ, అవహేళనలూ ఎదురవ్వ
సాగాయి. ఆ పరిస్థితి హయగ్రీవుడి కంటే,
అతడి గురువైన పుళిందభట్టారకుణ్ణే
ఎక్కువగా బాధించింది.

పుళిందుడుమహామంత్రవేత్త. శిష్యుడైన
హయగ్రీవునిపట్లగల అవ్వాజానురాగం
కొద్దీ అతడు, తన శక్తియుక్తులన్నీ ఉప
యోగించి, శిష్యుడికి సాయపడాలను
కున్నాడు. చాలా రోజులు దీర్ఘంగా ఆలో
చించిన పుళిందభట్టారకుడు, చివరకు ఈ