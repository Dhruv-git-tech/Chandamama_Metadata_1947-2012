కథలు రానివాడు

ఒక ఊళ్ళే బొమ్మలు చేనేవాడుండేవాడు. అతని పేరు రామయ్య. దసరా ఇంకా రెండుమాసాలున్నదనగా అతను బొమ్మలు తయారుచేసి, వాటికి చక్కని రంగులు వేసి, ఒక గంపలో వెట్టుకుని, దారిలో ఉండే గ్రామాలలో వాటిని అమ్ముకుంటూ, దసరా పండగకు ముందుగానే బస్తీ చేరుకుని, అక్కడ మిగిలినవన్నీ అమ్మేసి, డబ్బుతో ఇల్లు చేరుకునేవాడు.

ఒకసారి రామయ్య గ్రామాల మీదుగా బస్తీకి వెళుతుండగా, ఊరూ వాడా లేని చోట పాద్దుగూకింది. అతను ఆ చీకటి లోనే నడుచుకుంటూ పోయి, దూరాన దీపపు కాంతి చూశాడు. అతనికి ప్రాణం లేచివచ్చినట్టయింది.

ఆ దీపం ఒక ఇంట్లో వెలుగుతున్నది. రామయ్య ఇంటిని సమీపించి చూస్తే, అందులో ఒకే ఒక ముసలివాడున్నాడు.

రామయ్య ఆ ముసలివాడితో, “తాతగారూ, చాలా దూరం నుంచి వస్తున్నాను. మధ్య దారిలో చీకటి పడింది. తెల్లవారిన దాకా మీ ఇంట్లో నడుమువాల్చనిస్తారా?” అని అడిగాడు.

“దానికేం భాగ్యం? ఆ గంప ఆ మూల వెట్టి, ఇలా వచ్చి కూర్చో. కబుర్లు చెబుతుంటే నాకు కూడా కాలక్షేపం అవుతుంది. వంట ప్రారంభించబోతున్నాను. ఇద్దరమూ భోజనం చేద్దాం,” అన్నాడు తాత.

రామయ్యకు పరమానందమయింది. తాత మంచివాడుగా కనిపించాడు. అతనికి ఏచెట్టుకిందనో బురదలో పడుకునే అవస్థ తప్పింది. అంతేకాక తాతధర్మమా అంటూ భోజనం కూడా దొరుకుతున్నది.

తాత వంటింట్లోకి వెళ్ళి అంతలోనే తిరిగి వచ్చి, “వంట ప్రారంభించాను. క్షణంలో అయిపోతుంది. ఏదన్నా పదం పాడు