అమ్ములపాదులు అమర్చబడ్డాయి. రక రకాల అయుధాలూ, తైలాలూ, తదితర వస్తువులూ నేకరించబడ్డాయి.

దుర్యోధనుడు తన పదకొండు అక్షోహిణులకూ పదకొండు మంది నాయకులను నియమించాడు. వారు: కృపుడూ, ద్రోణుడూ, శల్యుడూ, సైంధవుడూ, సుదక్షిణుడూ, కృతవర్ణా, అశ్వత్థామా, కర్ణుడూ, భూరిశ్రవసుడూ, శకునీ, బాహ్లికుడూనూ.

నిండు సభలో ఇలా అక్షోహిణీపతులను నియమించిన అనంతరం దుర్యోధనుడు భీష్ముడి కేసి తిరిగి చేతులు జోడించి, “మహాత్మా, ఎంత పెద్దసేన అయినా తగిన నాయకుడు లేకపోతే దీమలపుట్టలాగా చెదిరిపోతుంది. వేరు వేరు నేనాపతుల మధ్య పోటీ ఉంటుంది గాని, సామరస్యం

ఉండదు. పూర్వం హైహయ క్షత్రియుల మీద బ్రాహ్మణులు ధ్వజమెత్తి యుద్ధానికి తలపడ్డారు. వారివెంట వైశ్య, శూద్రవర్ణాల వారు కూడా హైహయులతో యుద్ధం చేశారు. కాని ఎన్ని యుద్ధాలు జరిగినా అల్ప సంఖ్యలో ఉన్న హైహయులకే విజయంలభిస్తూ వచ్చింది. దానికి కారణం ఏమంటే హైహయులకు సమర్థుడైన నాయకుడు ఒకడే ఉన్నాడు. మూడు వర్ణాలనేన బహునాయకమైనది. ఈ రహస్యం తెలుసుకుని బ్రాహ్మణులు తమలో ఒక సమర్థుడికి నాయకత్వం ఇచ్చి, హైహ యుల మీద గెలిచారు. నువ్వు నీతిలో శుక్రుడంతవాడివి. మామేలు కోరినవాడివి. ధర్మంతప్పనివాడివి. ఓటమిఎరగనివాడివి. అందుచేత నువ్వు నా నేనలన్నిటికీ అధిపతివిగా ఉండి, ఇంద్రుడు దేవతలను కాపాడినట్టు మమ్మల్ని కాపాడు,” అన్నాడు.

దుర్యోధనుడి బలాలకు సర్వసేనాపతిగా ఉండటానికి భీష్ముడు రెండు నిబంధనలు తెలిపాడు: తాను పాండవులలో ఎవరినీ చంపడు; కర్ణుడూ, తానూ ఒకేసారి యుద్ధంచెయ్యటం పాసగదు, ఎందుకంటే కర్ణుడికి తానంటే అమితమైన మత్సరం; అందుచేత ముందు కర్ణుడైనా యుద్ధ రంగంలోకి రావాలి, లేదా తానైనా రావాలి.

భీష్ముడు ఇలా అనటం విని కర్ణుడు దుర్యోధనుడితో, “రాజా, భీష్ముడు జీవించి ఉండగా నేను యుద్ధరంగంలో అడుగు పెట్టను,” అని మాట ఇచ్చాడు.

తరవాత దుర్యోధనుడు శాస్త్రాక్షంగా భీష్ముణ్ణి సర్వసేనాపతిగా అభిషేకించాడు.