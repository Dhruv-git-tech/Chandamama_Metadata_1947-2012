{
    "book_id": "చందమామ_2009_12",
    "stories": [
        {
            "title": "శత్రుదళాల మధ్య పెల్లుబికిన ప్రేమ! (క్రిస్మస్ సంధి)",
            "page_start": 7,
            "author": "చందమామ బృందం",
            "pdf_page": 7,
            "content": "సింహంతో స్నేహం\n\nహిమాచల్ ప్రదేశ్ లాహువాల్ స్పిటి అందమైన\nకొండసానువుల మధ్య ఉన్న ఒకచిన్న గ్రామంలో\nగద్దీ తెగ ప్రజలు నివసించేవారు. ఆ గ్రామంలో\nరాంచెన్ అనే యువకుడు ఉండేవాడు. అతడి\nకళ్ళు ఎప్పుడూ ఆనుదంతో మిలమిలామెరుస్తూ\nఉండేవి. అతడు మధురమైన కంఠస్వరంతో\nజానపద గీతాలు ఉత్సాహంతో పాడేవాడు.\nఅతడి పాటలు వినడానికి గ్రామస్థులు ఎంతో\nఇష్టపడేవాళ్ళు.\n\nఆ గ్రామస్థులందరికి లాగే రాంచెన్ కు\nసొంతంగా చిన్నపాటి గొర్రెల మంద ఉండేది.\n\nవాటి నుంచి తీసే ఉన్నిని అమ్మి, కూడూ గుడ్డా\nసమకూర్చుకునే వాడు. చిన్న గుడిసె, రెండు\nవెచ్చటి ఉన్ని చొక్కాలు, దుప్పట్లు, ఆహారానికి\nసరిపడా సాట్టు ధాన్యం. ఇవే అతడికున్న ఆస్తి\nపాస్తులు. ఉన్నంతంలో తృప్తిగా, సంతోషంగా\nకనిపించేవాడు.\n\nఅదే గ్రామంలో వాంగూ అనే మరొక పెద్ద\nమనిషి ఉండేవాడు. జీవితావసరాలకు సరిపడా\nఅతనికి అన్నీ ఉన్నా, ఎప్పుడూ విచారంతో కని\nపించేవాడు. మరిన్ని గొర్రెలు ఉంటే, మరింత\nఉన్నీ, మరింత డబ్బూ వచ్చేది కదా అని తెగ\nబాధపడిపోయేవాడు. తనకన్నా ఎక్కువ ఉన్న\nవాళ్ళను చూసి అసూయతో దహించుకుపోయే\nవాడు. ఎవరైనా సంతోషంగా, సుఖంగా కని\nపిస్తే రుసరుసలాడేవాడు. ఆ ఏడుపుగొట్టు\nమనిషిని చూస్తే ఊళ్ళో ఎవరికీ ఇష్టం ఉండేది\nకాదు.\n\nరాంచెన్ రోజూ గ్రామానికి సమీపంలో ఉన్న\nచిన్న కొండమీదికి గొర్రెలను మేపడానికి తోలుకు\nపోయేవాడు. ఒకనాడు అక్కడ అతనికి అంతగా\nగడ్డి కనిపించలేదు. కొద్ది దూరంలో పొలం\nనిండుగా పచ్చలు ఆరబోసినట్టు పచ్చటి గడ్డి\nఅతడి దృష్టిని ఆకర్షించింది.\n\nరాంచెన్ గొర్రెలను అక్కడికి తోలుకు వెళ్ళాడు.\nఏపుగా పెరిగిన నవనవలాడే పచ్చటిగడ్డిని చూడ\nగానే గొర్రెలు గెంతులు వేస్తూ మేయసాగాయి.\nరాంచెన్ వాటిని అక్కడే వదిలి తను కాస్త\nముందుకు వెళ్ళి చూడాలనుకున్నాడు. కొంత"
        },
        {
            "title": "సింహంతో స్నేహం(హిమాచల్ ప్రదేశ్ జానపద కథ)",
            "page_start": 8,
            "author": "చందమామ బృందం",
            "pdf_page": 8,
            "content": "దూరం వెళ్ళేసరికి, హఠాత్తుగా పక్కనే సింహం కనిపించేసరికి భయంతో వణికిపోయాడు. కాని వెంటనే తేరుకున్నాడు. ఎందు కంటే, అది నిజమైన సింహం కాదు. సజీవంగా ఉన్న సింహంలా కనిపించే రాతిశిల్పం!\n\nఆ ప్రాంతాన్ని రక్షిస్తున్నట్టు ఒంటరిగా, గంభీరంగా ఉన్న ఆ సింహాన్ని చూడగానే రాంచెన్‌కు దానిపట్ల అభిమానం పుట్టుకువచ్చింది. మెల్లగా దాని దగ్గరికి వెళ్ళి స్పృశించి చూశాడు. అది తనకెంతో కాలంగా పరిచయమున్నట్టు చేతు లతో చుట్టేసి ఆప్యాయంగా పలకరించాడు. తనతో తెచ్చుకున్న సాట్టు ధాన్యాన్ని దాంతో పంచుకున్నాడు.\n\nసాయంకాలమై ఇంటికి తిరిగి వెళ్ళేప్పుడు అతడి మనసు ఆనందంతో నిండిపోయింది. ఈ రోజు తన గొర్రెలు మేయడానికి కొత్తపచ్చిక ప్రాంతంతో పాటు, తనకో మంచి నేస్తం దొరికిందని పొంగిపోయాడు. మరుసటిరోజు నుంచి అక్కడికి వచ్చినప్పుడల్లా సింహంతో మాట్లాడే వాడు. ఆడుతూ పాటలు పాడి వినిపించేవాడు. తను తెచ్చుకున్న సాట్టులో కొంచెం సింహం ముందు ఉంచేవాడు. మరుసటి రోజు వచ్చి చూస్తే అది కనిపించేది కాదు. ఏపక్షులో వాటిని తిని ఉంటాయని అతనికి తెలుసు. అయినా, తన సింహం నేస్తమే ఒక గుటకతో దాన్ని మింగే సినట్టు ఊహించుకుని సంతోషించేవాడు!\n\nమరికొన్నాళ్ళకు శీతాకాలం ఆరంభమైంది. ఎండలో వేడి తగ్గి పోయింది. రాత్రుల్లో చలి బాగా పెరిగిపోయింది. గ్రామస్థులందరూ\n\nకిందికి దిగి కులూ లోయలో చలి తక్కువగా ఉన్నమరో ప్రాంతానికి వెళ్ళడానికి ఆయత్తమ వుతున్నారు. తను కూడా వాళ్ళతో వెళ్ళాలని రాంచెన్ నిర్ణయించాడు. అయితే వెళ్ళే ముందు ఒకసారి తన నేస్తం రాతి సింహాన్ని చూసిరావాలనుకున్నాడు.\n\nమరునాడే దాని దగ్గరికి వెళ్ళి, “నేను అందరితో కలిసి వెళ్ళిపోక తప్పదు. నువ్వు జాగ్రత్తగా ఉండు. అవునూ... నేను వెళ్ళడం నీకు అంతగా ఇబ్బంది. కలిగించదనుకుంటాను. నేను లేదనే బాధ లేదు కదూ!” అంటూ నవ్వాడు రాంచెన్. వెంటనే సింహం నోరు తెరిచి, “లేదు. నువ్వు రాకపోవడం నాకు చాలా బాధ కులుగుతోంది,” అని గజ్జించింది. “నీకు నేనొక కానుక ఇవ్వాలను కుంటున్నాను. రేపు సూర్యోదయం కల్లా ఒక సంచీతో వచ్చి, నా నోట్లో ఉన్నదాన్ని తీసుకుని వెళ్ళు,” అన్నది సింహం.\n\n“నాకు అన్నీ ఉన్నాయి,” అని అతడు ఎంత చెప్పినా సింహం వినిపించుకోలేదు. తప్పక వచ్చి తీరాలన్నది.\n\nమరునాడు వేకువజామున నిద్ర లేచిన రాంచెన్, రాతి సింహం మాటలు జ్ఞాపకం వచ్చి\n\nదాని వద్దకు పరిగెత్తాడు. ఆ హడావుడిలో సంచీ తీసుకు వెళ్ళడం మరిచిపోయాడు. సింహం అతడి రాక కోసం ఎదురు చూస్తున్నది. రాంచెన్ సింహం నోట్లో చేయి పెట్టి, అందులో దొరికిన చిన్నచిన్న రాతి ముక్కలను తీసి తన టోపీలో నింపుకున్నాడు. సూర్యోదయం కాగానే సింహం నోరు మూసుకుపోయింది. టోపీలోని రాళ్ళ కేసి చూసిన రాంచెన్‌కు సంభ్రమాశ్చర్యాలు కలిగాయి. అవన్నీ బంగారు ముక్కలు! ఉరు కులు పరుగులతో గ్రామం చేరిన రాంచెన్, ఆ విషయం గురించి ఎదురైన ప్రతి ఒక్కరికీ సంతోషంగా చెప్పసాగాడు.\n\nరాంచెన్‌కు పట్టిన అదృష్టం చూసి గ్రామస్థు\n\nలందరూ సంతోషించారు. వాంగూ మాత్రం అసూయతో అదెలా సాధ్యమయిందో ఆరా తీశాడు. వివరాలు తెలిశాక, తనూ సింహంతో స్నేహం చెయ్యాలనుకున్నాడు. మీగడ పాలు, తేనె, మంచి సాట్టు తీసుకుని వెళ్ళి దానికి ఇచ్చాడు. వింజామరతో విసురుతూ గంటల తరబడి దాంతో మాట్లాడుతూ దానిపక్కనే కూర్చు న్నాడు.\n\nఆఖరికి సింహం జాలిపడి అతడికి కూడా కానుకలిస్తాననీ, సూర్యోదయం కల్లా వచ్చి తీసు కోమనీ చెప్పింది. సంతోషంగా ఇంటికి తిరిగి వచ్చిన వాంగూ రాత్రంతా కంటిమీద రెప్ప వేయ లేదు. మూడోజాము ముగియక ముందే పెద్ద సంచీతో బంగారం ఖజానాను తరలించుకు రావాలని లాంతరు తీసుకుని బయలుదేరాడు.\n\nచుట్టూ ఎటుచూసినా చిమ్మబీకటి. మంచుతో ముద్దగా తడవడం వల్ల దారి జారుతూ ఉంది. అయితే, వాంగూ వాటన్నిటినీ పట్టించుకోకుండా వేగవేగంగా అడుగులు వేస్తూ నడవసాగాడు. ఆఖరికి రాతి సింహం దగ్గరికి చేరాడు. తెరుచు కుని ఉన్న సింహం నోట్లో ఎంత బంగారం ఉందో చూడాలన్న ఆత్రం కొద్దీ కాస్త దూరం నుంచే తొంగి చూడబోయాడు. దాంతో కాలుజారి కింది అగాథంలోకి పడిపోయాడు. చేతిలోని లాంతరు ఎక్కడో ఎగిరిపడి ముక్కలు ముక్కలైపోయింది. తీవ్రంగా గాయపడలేదు గానీ, లోయకు దూరంగా పోయిపడి మతిస్థిమితం కోల్పోయాడు. వాంగూకు ఏమయిందో గ్రామస్థులెవరికీ తెలి యలేదు. రాంచెన్ మాత్రం ఎప్పటిలాగే సంతో షంగా జీవించాడు.\n\nరాతిసింహం వింతచిరునవ్వుతో ఆ ప్రాంతాన్ని చూస్తూనే ఉన్నది!\n\nబేతాళ కథలు\n\nఆహ్వానం\n\nపట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టు\nపైనుంచి శూన్ని దించి భుజాన\nమేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, “రాజా, సంక\nల్పించే ఘనకార్యాలు సాధించడానికి\nఆత్మవిశ్వాసం ప్రధానం అన్నది అంద\nరికీ తెలిసినదే. ఆత్మవిశ్వాసం పేరుతో\nకొందరు లేనిపోని అహంకారం పెంచుకుం\nటారు. అహంకారం అనర్థహేతువని తెలి\nసినా దాని నుంచి బయటపడడం అందరికీ\nసాధ్యం కాదు. పాలకులలో అహంకారం\nబాహాటంగా కనిపిస్తుంది. పండితులనుకునే\nవారిలో ఇది పైకి కనిపించకపోయినా, అంత\nరాంతరాలలో బుసలు కొడుతూనే ఉంటుంది.\nనీలో అలాంటి అహంకారం తలెత్తకుండా\nఉండేందుకు తగు హెచ్చరికగా మాతంగుడనే\nపండితుడి కథ చెబుతాను, శ్రమ తెలియ\nకుండా, విను,” అంటూ ఇలా చొప్పసాగాడు:\nమాలికాపురంలో ఉండే మాతంగుడు,\nమదనుడు కలిసి చదువుకున్నారు. మాతం"
        },
        {
            "title": "ఆహ్వానం(బే.క)",
            "page_start": 11,
            "author": "చందమామ బృందం",
            "pdf_page": 11,
            "content": "గుడు మహాపండితుడై ఎక్కడెక్కడి పండిత సభలలో తన ప్రతిభ చాటి ఊరికి పేరు తెచ్చాడు. ఆయన తమ ఊరివాడని గ్రామ స్థులు గర్వపడతారు. మాతంగుడికి గర్వం లేదు కానీ, ఆత్మాభిమానం ఎక్కువ.\n\nమదనుడికి సరిగ్గా చదువబ్బక వ్యవసాయం మీద దృష్టి పెట్టి గొప్పగా రాణించాడు. ధనం ఎంత గడించినా మాతంగుడిలా తనకు పేరు ప్రతిష్ఠలు లేవని ఆయనకు అసూయ.\n\nఇలా ఉండగా ఆదేశు రాజు, రాజధానిలో పండిత సభలు ఏర్పాటు చేసి, దానికి మాతం గుణ్ణి ఆహ్వానిస్తూ మాలికాపురానికి రథం పంపాడు. మాతంగుడు రాజధానికి వెళ్ళాడు.\n\nఅది ఆ ఊరికే విషేషం. అందుకని గ్రామాధి కారి గ్రామస్థుల్ని రచ్చబండవద్ద సమావేశ\n\nపరచి, తిరిగి వచ్చాక మాతంగుణ్ణి సత్కరించ డానికి అందరి సలహా, సహాయ సహకారాలు కోరాడు.\n\nఇది నచ్చని మదనుడు, “పాండిత్యమైనా ఏ వినోదమైనా కడుపు నిండాకనే! కడుపు నిండాలంటే రైతు పగలనకా రాత్రనకా పాలంలో కష్టపడాలి. కానీ జనం రైతు గొప్ప తనాన్ని గుర్తించకుండా-పండితుల్నీ, కళా కారుల్నీ పొగుడుతూంటారు. జనం పొగిడే సరికి వాళ్ళు కూడా అదే నిజమనుకుని అహం కారంతో విర్రవీగుతుంటారు,” అన్నాడు.\n\nఅయితే, మదనుడి అభిప్రాయాన్ని ఒక్కరూ సమర్థించలేదు. పైగా మాతంగుణ్ణి వినయశీలి అని మరింత మెచ్చుకోసాగారు. దాంతో మదనుడు మాటమార్చి, “మాతంగుణ్ణి ఎలా సత్కరించాలని కదా ఈ సమావేశం! ఆ ముచ్చట ఒక్క రోజులోనే అయిపోకూడదు. గ్రామస్థులం ఎవరికి వారు రోజుకొకరు చొప్పున ఆయన్ను ఇంటికి పిలిచి విందు భోజనం పెడితే-సన్మానం కలకాలం కొనసాగుతుంది,” అన్నాడు.\n\nగ్రామాధికారితో సహా అందరికీ ఈ సలహా నచ్చి, మదనుణ్ణి మెచ్చుకున్నారు. మదనుడి ఆలోచన వేరు. పదిమందిలో చూపని అహం కారం-విడివిడిగా ఒక్కో ఇంటికే వెడితే బయట పడి మాతంగుడి విషయంలో తను చెప్పిందే నిజమని అంతా గ్రహిస్తారని ఆయన నమ్మకం.\n\nరాజధాని పండిత సభల్లో మాతంగుడికి ఘనసన్మానం జరిగింది. రాజాయనకు విలువైన కానుకలిచ్చి తిరుగుప్రయాణానికి రథం\n\nఏర్పాటు చేశాడు. అయితే, ఆ సభలకు వివిధ ప్రాంతాలనుంచి వచ్చిన మాతంగుడి బంధుమిత్రులు తిరుగు ప్రయాణంలో తమ ఇళ్ళకు రావలసిందిగా ఆయన్ను కోరారు. అందుకని మాతంగుడు తనకు రథం వద్దని రాజుకు చెప్పాడు.\n\nమాతంగుడు వరుసగా బంధుమిత్రులు ఒక్కొక్కరి ఆహ్వానాన్ని మన్నిస్తూచిమికిమాలికా పురానికి ప్రయాణమై అడవిలో మార్గమ ధ్యంలో ఒక చెట్టుకింద విశ్రమించాడు. ఇద్దరు దొంగలు ఆయన ముందుకొచ్చి, “నీ దగ్గిర విలువైనవి ఏమున్నాయో-అన్నీ మాకి చెచ్చెయ్,” అంటూ కత్తులు ఝుళిపించారు.\n\nమాతంగుడు తడబడ లేదు. “నా దగ్గిర మన రాజు ఇచ్చిన కానుకలున్నాయి. నా పాండిత్యాన్ని మెచ్చి ఇవ్వడం వల్ల ఇవి నాకు విలువైనవి. వీటిని మీకివ్వలేను. వీటిని మీరు బలవంతంగా తీసుకున్నా-ఇప్పుడు మీరు నన్ను దోచినట్లేరేపు మరొకరు మిమ్మల్ని దోచుకు పోగలరు. ఎవరూ దోచలేని విద్యా ధనం వీటికంటే విలువైనది. అది నేను మీకి వ్వగలను. అందుకు మీరు నాతో వచ్చి కొన్నాళ్ళు నాకు శిష్యరికం చేయాలి. ఇష్టమైతే నాతో రండి,” అన్నాడు.\n\nదొంగలు చిరాకుపడి, “నీలా చదువుకోక పోయినా, నీ మాటలు నమ్మినీతో వచ్చేటంత వెర్రివాళ్ళం కాము. మర్యాదగా నీ దగ్గిరున్న డబ్బు తీసి మాకియ్యి,” అని హుంకరించారు.\n\nఅంతలో ఆ చెట్టుమీది నుంచి ఒక రాక్షసుడు కిందికి ఉరికి దొంగల్ని భయపెట్టి\n\nతరిమేశాడు. ఆశ్చర్యంగా తననే చూస్తున్న మాతంగుడితో, “అపూర్వమైన నిగ్రహంతో తుపస్సు చేసిన జనదీపుడనేనేను, అహంకారం కొద్దీ ఒక మహాత్ముడి శాపానికి గురై ఇలా రాక్షసుణ్ణయ్యాను. అహంకారం లేని వ్యక్తి దీవెనలతోనే నాకు శాపవిముక్తి. నువ్వు మహా పండితుడివి. పండితులకు అహంకారముండదు. నీ రాకతో ఏళ్ళ తరబడి నా నిరీక్షణ ఫలించింది. నన్ను దీవించి శాపవిముక్తి ప్రసాదించు,” అన్నాడు రాక్షసుడు.\n\nఅప్పుడు మాతంగుడాయనకు తన పూర్తి వివరాలు చెప్పి, “అహంకారం లేదనడం కూడా అహంకారమే! కాబట్టి నిన్ను దీవించ లేను. అహంకారి కాని వ్యక్తిని గుర్తించడం ఎలాగో తెలిస్తే చెప్పు. నీకు సాయపడడానికి ప్రయత్నిస్తాను,” అన్నాడు.\n\nజనదీపుడాయన్ను మెచ్చుకుని, “నువ్వు అహంకారివి కావని నీ మాటలే చెబుతు న్నాయి,” అంటూ ఆయనకో ఎరుపు రాయి ఉంగరాన్నిచ్చి, “అహంకారుల వేలికి పెడితే ఈ రాయి ఎర్రగా కనిపిస్తుంది. అహంకారి కానివాడు ధరించగానే ఈ రాయి నీలంగా మారిపోతుంది,” అన్నాడు.\n\nమాతంగుడా ఉంగరం ధరించగానే దాని రాయి నీలంగా మారిపోయింది. జనదీపుడు సంబరపడ్డాడు కానీ మాతంగుడు మాత్రం, “రాజసన్మానం అందుకుని ఇప్పుడే మా ఊరెళుతున్నాను. నేనంటే గ్రామస్థులకు ఎంతో అభిమానం. వాళ్ళు నన్ను పొగిడిన ప్పుడు నా అంతటివాడు లేడన్న అహంకారం నాలో రేగే అవకాశముంది. అలా జరక్కపోతే నేను ఇక్కడికి తప్పకుండా తిరిగి వచ్చి నిన్ను\n\nదీవించగలను,” అన్నాడు. జనదీపుడు సరే నన్నాడు.\n\nమాతంగుడు మాలికాపురం చేరుకోగానే గ్రామస్థులాయనకు ఘనస్వాగతం పలికారు. గ్రామాధికారితో సహా ఊరి పెద్దలందరూ ఒక్కొక్క రోజుకు ఒక్కొక్కరు చొప్పున విందుకు ఆప్యాయంగా ఆహ్వానించారు. మదనుడు కూడా ఆయన్ను వీలు చూసుకుని ఒకరోజు తన ఇంటికి రావలసిందిగా చెప్పాడు.\n\nమాతంగుడు అందరిళ్ళకూ వెళ్ళాడు కానీ, మదనుడింటికి వెళ్ళలేదు. అది సాకుగా చేసుకుని, “ఇదీ మాతంగుడి అసలు రంగు. ఊరి పెద్దలు పిలిస్తే చక్కగా వాళ్ళిళ్ళకు వెళ్ళి భోంచేసి వచ్చాడు. నేను పిలిచినా రాలేదు. రైతులంటే ఆయనకు చిన్నచూపు,” అంటూ దుష్ప్రచారం మొదలు పెట్టాడు.\n\nగ్రామస్థులకు మాతంగుడంటే గౌరవుం డడంవల్ల ఈ విషయమై ఎవరూ ఆయన్ను ఎదుటపడి అడగలేదు. నిజానిజాలు నిరూ పించాలని ఆయనపట్ల అపరిమితఅభిమానం గల రంజనుడనే పేద రైతు మరుసటి దినం తన ఇంటికి విందుకు పిలిచాడు. మాతం గుడు అతడింటికి సంతోషంగా వెళ్ళివచ్చాడు. అది తెలిసి మరికొందరు పేదలాయన్ను విందుకు పిలిచారు. మాతంగుడు అందరి ఆహ్వానాల్సీ మన్నించాడు.\n\nమదనుడి ఆరోపణ తుప్పని తేలిపోయింది. కానీ ఆయన ఊరుకోకుండా, “మాతంగుడు తనకంటే తక్కువవారితోనే తప్ప అధికులైన వారితో కలవలేడు. చేతిలో అధికారముంది\n\nకాబట్టి ఊరి పెద్దలను ఆయన కాదనలేడు.\nతనకంటే ఆస్తిపరుణ్ణి గనక, ఆయనకు\nనేనంటే అసూయ. అసూయకు కారణం\nఅహంకారమని వేరే చెప్పాలా?” అన్నాడు.\n\nఇది గ్రామాధికారికి తెలిసింది. ఆయన\nఊరుకోలేక మాతంగుణ్ణికలిసి జరిగింది చెప్పి,\n“నువ్వు అహంకారినుని ఒప్పుకో. లేదా ఎలాగైని\nమదనుడి నోరు మూయించు,” అన్నాడు.\n\nమాతంగుడాయనకు జనదీపుడి కథచెప్పి,\n“నా వేలిన ఉన్న ఉంగరపు రాయి ఇంత\nవరకూ ఎర్రగా మారలేదు. ఐనా నేను అహం\nకారినని ఒప్పుకునేందుకు అభ్యంతరం లేదు.\nఈ ఉంగరం సాయంతో మన గ్రామంలో\nఅహంకారి కాని ఒక వ్యక్తిని గుర్తించడానికి\nఒప్పుకుంటే చాలు. ఆ వ్యక్తి దీవెనతో జనదీ\nపుడికి శాపవిమోచనం కలిగించాలన్నదే నా\n\nనవంబర్'09 బే.క. 'మూడు తలల రాక్షసుడు'\nఆధారం: ఎన్. శివనాగేశ్వరరావు రచన\n\nఆకాంక్ష,” అన్నాడు. గ్రామాధికారి ఆశ్చర్యంగా,\n“ఇలాంటి ఉంగరం దగ్గిరుంచుకుని ఇంకా\nజాప్యం చేస్తావేం? పద గ్రామస్థులందర్నీ\nసమావేశపరుద్దాం,” అన్నాడు.\n\nగ్రామాధికారి ఊరందర్నీ సమావేశపరిచి\nవిషయం చెప్పాడు. మదనుడితో సహా గ్రామ\nస్థులందరూ ఒక్కొక్కరుగా ఆ ఉంగరాన్ని\nధరిస్తే రాయి ఎరుపు రంగుకు మారింది.\nఒక్క మాతంగుడు ధరించినప్పుడే అది మళ్ళీ\nనీలంరంగుకు మారింది.\n\nఉంగరం మహిమను అంతా ఒప్పుకు\nన్నారు. మదనుడు మాత్రం, “అందరి పిలు\nపులూ మన్నించిన మాతంగుడు నా పిలుపు\nమన్నించలేదు. నా ఇంటికి విందుకు రాలేదు.\n\nఅతడు అహంకారి కాదంటే నేనొప్పుకోను. ఈ ఉంగరంలో ఏదో మోసముంది. మాతంగుడు చెప్పింది కట్టుకథ అని నా అనుమానం,\" అన్నాడు.\n\nమాతంగుడు తన మాట నిరూపించడానికి మదనుణ్ణి తనతోపాటు అడవికి తీసుకెళ్ళాడు. అక్కడ ఆయన రాక్షసుణ్ణి దీవించగానే శాప విముక్తి పొంది మునిగా మారిపోయాడు.\n\nబేతాళుడు ఈ కథ చెప్పి, “రాజా, ఎంత పిలిచినా, మదనుడి ఇంటికి విందుకు వెళ్ళని మాతంగుడి మనసులో అహంకారం దాగి ఉందని తెలుస్తూనే ఉన్నది కదా? మరి, అలాంటి అహంకారి దీవిస్తే రాక్షసుడికి శాప విముక్తి ఎలా కలిగింది? మాతంగుడు మదనుడి ఇంటికి వెళ్ళకపోవడానికి వేరేదైనా కారణం ఉన్నదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, “నిజమైన పండి తులకు అహంకారం ఉండదు. మాతంగుడు అసలు సిసలు పండితుడు. ఆ కారణంగానే\n\nరాజు సన్మానించినా, బంధుమిత్రులు, ఊరి ప్రజలు అభిమానించినా ఆయనలో అణు మాత్రం అహం కూడా పెరగలేదు. ఇక 'మదనుడి ఇంటికి విందుకు వెళ్ళని విషయానికి వస్తే-మాలికాపురంలో అందరూ ఆయన్ను తమ ఇళ్ళకు విందుకు ఆహ్వానించారు. అయితే, మదనుడు మాత్రం విందుకు వీలు చూసుకుని రమ్మన్నాడే తప్ప, ఫలానా రోజని చెప్పలేదు. అంటే ఆ పిలుపులో చిత్త శుద్ధి లేదు. ఆత్మాభిమానం ఉన్నవారెవరూ విందుకు అలాంటి ఆహ్వానాన్ని మన్నించరు. ఏ రోజో చెప్పమని అడగనూ అడగరు. మాతంగుడు కూడా ఆత్మాభిమానం కలవాడు గనక అలాగే చేశాడు. మాతంగుడిది అహంకారం కాదు, ఆత్మాభిమానం. అందుకే ఆయన దీవెనతో రాక్షసుడికి శాపవిముక్తి కలిగింది,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. -(కల్పితం)\n\n[ఆధారం: “వసుంధర” రచన]\n\nCycle\n\nసైకిలు\n\nసెఱుకుటిగు\n\nMalayalam\n\nసైకిల్\n\nT డిసెంబర్ 2009\n\n16\n\nచందమామ\n\nచిత్రాలు: గాంధీ అయ్య\n\nకనిపించకుండా పోయిన పిల్లలలో ఒకడు అడవిలో ఆర్యకు ఎదురువెళ్ళి, ఆర్యను రప్పించుకోవడానికి ప్రయత్నిస్తూన్న ధర్మపిత వద్దకు అతణ్ణి తీసుకువెళ్ళాడు.\n\nచందమామ\n\n17\n\nడిసెంబర్ 2009"
        },
        {
            "title": "ఆర్య-2",
            "page_start": 17,
            "author": "చందమామ బృందం",
            "pdf_page": 17,
            "content": "\n\n\n\n(ఇంకాపుంది)\n\nరామాయణం\n\nయుద్ధ కాండ-12\n\nరాముడి దెబ్బకు తట్టుకోలేక రావణుడు పారిపోయాడు. తరవాత రాముడు లక్ష్మణుడు పడిఉన్న చోటికి వచ్చి, ఊపిరి బరు వుగా తీస్తూ కొస ప్రాణంతో ఉన్న లక్ష్మణుణ్ణి చూసి అధైర్యపడిపోయాడు. లక్ష్మణుడికి ప్రాణభయం ఉండదని సుషేణుడు రాము డికి ధైర్యం చెప్పి, హనుమంతుడితో, “జాంబ వంతుడు చెప్పిన ఓషధి పర్వతానికి వెళ్ళి, దాని దక్షిణ శిఖరం పైన ఉండే నాలుగు రకాల ఓషధులూ తీసుకురా,” అన్నాడు.\n\nహనుమంతుడు ఓషధీ పర్వతం దగ్గరికి వెళ్ళాడు. కాని ఆ ఓషధులేవో అతనికి తెలి యలేదు. అందుచేత అతను మొత్తంగా శిఖ రాన్నే తీసుకు పోదామనీ, లక్ష్మణుడికి కావ లిసిన ఓషధి ఆ శిఖరం మీద ఎక్కడో ఉండక\n\nపోదనీ అనుకున్నాడు. అతడాపర్వత శిఖరాన్ని మూడు సార్లు అటూ ఇటూ కుదిలించి, పెకలించి తీసుకుపోయి యుద్ధభూమిలో వాలి, “నువ్వు చెప్పిన మూలికలు గుర్తు తెలి యక్ శిఖరాన్ని మొత్తంగా పెరికి తెచ్చాను,” అని సుషేణుడితో చెప్పాడు.\n\nసుషేణుడు తనకు కావలిసిన ఓషధిని పెల్లగించి, నలిపి, దాని రసాన్ని లక్ష్మణుడి ముక్కులో పిండాడు. దాని వాసన తగలగానే లక్ష్మణుడు లేచి కూర్చున్నాడు. రాముడు తన తమ్ముణ్ణి ఆలింగనం చేసుకుని ఆనంద బాష్పాలు రాలుస్తూ, “లక్ష్మణా, నా అదృష్టం కొద్దీ నువ్వు వచ్చి మళ్ళీ బతికావు. నువ్వే పోయివుంటే నాకు సీత దేనికి! యుద్ధంలో విజయం దేనికి?” అన్నాడు."
        },
        {
            "title": "రామాయణం(యుద్ధకాండ)",
            "page_start": 21,
            "author": "చందమామ బృందం",
            "pdf_page": 21,
            "content": "అది విని లక్ష్మణుడు, “బలహీనుడి లాగా ఎందుకిలా మాట్లాడతావు? రావణుణ్ణి చంపి విభీషణుడికి పట్టం కడతానని ఇచ్చిన మాట నిలబెట్టుకోవద్దా? నా కోసం దిగులు పడి నిరాశ చెందక, రావణుణ్ణి యుద్ధంలో చంపెయ్యి,” అన్నాడు.\n\nలక్ష్మణుడిలా అనగానే రాముడు స్థిరచిత్తుడై విల్లు చేతబట్టాడు. రావణుడు కూడా మరొక రథమెక్కి యుద్ధసన్నద్ధుడై వచ్చాడు. రాముడు నేలపైనా, రావణుడు రథం లోనూ ఉండి యుద్ధం ప్రారంభించారు.\n\nఅంతలో ఇంద్రుడి సారథి అయిన మాతలి దేవలోకం నుంచి ఒక దివ్యమైన రథాన్నీ, కవచాన్నీ, విల్లునూ, బాణాలనూ, శక్తినీ తీసుకుని రాముడున్న చోటికి వచ్చి, “రామా,\n\nదేవేంద్రుడు నీకోసం వీటినన్నిటినీ పంపాడు. ఈ రథంలో ఎక్కి నువ్వు రావణుణ్ణి వధించు,” అని చెప్పాడు. రాముడా రథానికి ప్రదక్షిణ నమస్కారాలు చేసి అందులో ఎక్కాడు.\n\nఇద్దరూ ఒకరిపై ఒకరు మహాస్రాలు ప్రయోగించుకున్నారు. ఒకరి అస్రాలను మరొకరి అస్రాలు నిర్వీర్య పరచాయి. కొంతసేపు రావణుడు అతి భయంకరంగా యుద్ధం చేసి, రాముడికి చెయ్యి కాలూ ఆడకుండా చేశాడు. అతడు వజ్రాయుధంతో సమానమైన ఒక శూలాన్ని రాముడిపై ప్రయోగించే సరికి, రాముడు దాన్ని తన బాణాలతో నిరోధించ లేక, ఇంద్రుడు పంపిన శక్తిని ప్రయోగించి ఆ శూలాన్ని ధ్వంసం చేశాడు.\n\nఆ తరువాత రాముడు విజృంభించి యుద్ధం చేస్తూంటే రావణుడు ఉక్కిరి బిక్కిరి అయి ఆత్మరక్షణ కూడా చేసుకోలేని స్థితిలో పడ్డాడు. అది చూసి రావణుడి సారథి తమ రథాన్ని యుద్ధరంగం నుంచి అవతలికి తోలుకు పోసాగాడు. రావణుడికి తన సారథిపైన ఆగ్రహం వచ్చింది. “ఓరీ దుర్భుద్ధీ, నేను పిరికివాణ్ణా, అసమర్థుణ్ణా, అస్రాలు లేని వాణ్ణా, యుక్తిలేనివాణ్ణా? ఏమనుకుని నీ ఇష్టం వచ్చినట్టు రథాన్ని యుద్ధరంగం నుంచి తోలుకు పోతున్నావు? నా కీర్తి కాస్తా ధ్వంసం చేశావే! వెంటనే రథాన్ని వెనక్కు తోలు,” అన్నాడతను తన సారథితో.\n\n“మహారాజా, నీ మేలు కోరి, నా విధిని పాటించి రథాన్ని పక్కకు తెచ్చాను. రాముడు చేసేయుద్ధానికి నువ్వు ప్రతియుద్ధం చెయ్యటం\n\nలేదు. బ్రహ్మాండమైన యుద్ధం చేసి అలసి\nపోయి ఉన్నావు. గుర్రాలు కూడా డస్సి\nఉన్నాయి. నీకూ, వాటికీకాస్తవిశ్రాంతి లభించ\nగలందులకాపని చేశాను. రథం ఎప్పుడెలా\nనడపాలో తెలీకపోతే నేను సారథినే కాను.\nఇప్పుడేం చెయ్యమంటావో చెప్పు, అలాగే\nచేస్తాను,” అన్నాడు రావణుడి సారథి.\n\nరావణుడు మెత్తబడి, తన సారథిని కాస్త\nపొగడి, “రాముడికెదురుగా రథాన్ని తీసు\nకుపో!” అని చెప్పాడు. రావణుడి రథం తిరిగి\nరాముడి ఎదుటికి వచ్చి నిలబడింది.\n\nఆ సమయంలో రాముడు కూడా అమి\nతంగా అలిసిపోయి, రావణుడితో యుద్ధం\nచేసే శక్తి లేని స్థితిలో ఉన్నాడు. అది కనిపెట్టి,\nయుద్ధం చూడవచ్చిన అగస్త్యుడు రాముణ్ణి\nసమీపించి, “రామా, నీకు ఆదిత్యహృదయం\nచెబుతాను. అది జపించి, శక్తివంతుడవై\n\nరావణుడితో యుద్ధం చెయ్యి,” అని రాము\nడికి ఆదిత్యహృదయం చెప్పాడు. రాముడు\nదాన్ని మూడుసార్లు పరించి, రెట్టింపైన బలం\nపొంది బాణం తీసుకుని రావణుడితో యుద్ధం\nసాగించటానికి ముందుకు వచ్చాడు. అతను\nమాతలితో, “ఈసారి రావణుణ్ణి నిశ్చయంగా\nచంపబోతున్నాను. నువ్వు రథాన్ని చాకచక్యంగా\nనడుపు. దేవేంద్రుడి రథ సారథివైన నీకు\nవిశేషం చెప్పనవసరం లేదు. ఏమాత్రం కూడా\nఏమరుపాటు చెందవద్దని జ్ఞాపకం చేస్తున్నా\nనంతే!” అన్నాడు.\n\nతన రథం మూలాన రేగిన దుమ్మురావ\nణుణ్ణి చుట్టుముట్టే లాగా మాతలి రథాన్ని\nరావణుడికేసి తోలాడు. రావణుడు మండిపడి\nరాముడిపైన బాణాలు వేశాడు. రాముడు\nఇంద్రుడు పంపిన విల్లూ, బాణాలూ తీసు\nకుని రావణుడితో యుద్ధం ఆరంభించాడు.\n\nరామరావణ యుద్ధం ఎంత తీవ్రంగా సాగిందంటే ఉభయపక్షాల వీరులూ యుద్ధం మానేసి ఆ ద్వంద్వ యుద్ధాన్ని చూడసాగారు. ఇద్దరూ తమ పరాక్రమాన్ని ప్రదర్శిస్తూ, అదే తుమతుది పోరాటమన్నట్టుగా యుద్ధం చేశారు.\n\nఇలా రామ రావణులు మహా భయంకర మైన యుద్ధం చేస్తుండగా, రాముడు ప్రయో గించిన అతి తీక్షణమైన బాణానికి రావణుడి శిరస్సు తెగి నేలపైన పడిపోయింది. కాని, ఆ క్షణంలోనే రావణుడికి మరొక శిరస్సు పుట్టు కొచ్చింది. రాముడు దాన్ని కూడా ఖండించాడు. అది కిందపడే లోపుగా రావణుడికి మరొక శిరస్సు కనబడింది. ఈ విధంగా రాముడు రావణుడి తలను నూటఒక్కసారి ఖండించి కూడా ఏమీ చెయ్యలేకపోయాడు.\n\nతన వద్ద, ఉన్న అమోఘమైన బాణాలన్నీ రావణుడిపై ఎందుకు వ్యర్థమయ్యాయో రాముడికి అర్థంకాలేదు.\n\nఆ రామరావణులు ఆ విధంగా, క్షణం విశ్రాంతి లేకుండా, ఏడు రాత్రులూ, ఏడు పగళ్ళూ పోరాటం సాగించారు. చూసి చూసి మాతలి రాముడితో, “వీణ్ణి చంపెయ్యక ఎందుకిలా తాత్సారం చేస్తున్నావు? వీడి మీద బ్రహ్మాస్త్రం ప్రయోగించు,” అన్నాడు.\n\nమాతలి ఆ మాట అనగానే రాముడొక మహాసర్పం లాంటి బాణాన్ని పైకి తీశాడు. దేదీప్యమానంగా వెలిగే ఆ బాణాన్ని బ్రహ్మ ఒక్పుడు ఇంద్రుడి కోసం తయారు చేశాడు. అది చాలా బరువైనది, ఈకలు గలది, వజ్రం లాగా అతి కరినమై ఇతర ఆయుధాలను ఛేదించగలది. రాముడా బాణాన్ని ఎక్కు పెట్టి మంత్రించి రావణుడి పైన వేశాడు. అది రావణుడి రొమ్మును ఛేదించి, అతని వీపులో నుంచి దూసుకుని బయటికి వచ్చేసింది. రావణుడు తన చేతిలో ఉండే ధనుర్భాణాలను వదిలేసి, ప్రాణాలుపోయి, రథంపై నుంచి నేలపైకి పడిపోయాడు.\n\nఅది చూసి హతశేషులైన రాక్షసులు పారిపోసాగారు. వానరులు చేతుల్లో చెట్లు పట్టుకుని, సింహనాదాలు చేస్తూ ఆ రాక్షసులను తరిమారు. రావణుడు చావగానే దేవదుందుభులు మోగాయి, పుష్పవర్షం కురిసింది. రాముణ్ణి భూమిపైన వానరులతో బాటు, ఆకాశంలోని దేవతలు కూడా పొగి డారు. రాముడూ, సుగ్రీవుడూ, అంగదుడూ\n\nకృతకృత్యులైచాలా సంతృప్తిచెందారు. వానర ప్రముఖులూ, విభీషణుడూ రామలక్ష్మణుల చుట్టూ మూగి వారిని ప్రశంసించారు.\n\nతన అన్న పోయినందుకు విభీషణుడు బాధపడ్డాడు. ఒక్క సీతాపహరణ కారణంగా రావణుడు నాశనమయ్యాడే గాని, అతను అనేక విధాల మహాపురుషుడనదిగినవాడు; గొప్ప పండితుడు: నిష్ణాపరుడు; అసమాన శౌర్యపరాక్రమాలు గలవాడు.\n\nఅన్న పోయాడని బాధపడుతున్న విభీషణుణ్ణి ఓదార్చుతూ రాముడు, “రావణుడు పిరికిచావు చావలేదు, వీరుడి లాగా పోరాడుతూ పోయాడు. యుద్ధంలో జయాపజ యాలు దైవాధీనాలు. ఎంతటి మహావీరుడై నప్పటికీ శత్రువు చేతిలో మరణం పొంద వచ్చు. వీరమరణం పొంది వీరస్వర్గం అందుకున్న వాడి కోసం శోకించరాదు,” అన్నాడు.\n\nరాముడి అనుమతిపై విభీషణుడు తన అన్నకు శాస్త్రోక్తంగా దహనక్రియలు చేయ బూనుకున్నాడు.\n\nరావణుడు చచ్చాడని తెలియగానే అతడి భార్యలు పెద్దపెట్టున ఏడుస్తూ, ఉత్తర ద్వారంగుండా వెలువడి, రావణుడి శవాన్ని వెతుక్కుంటూ వచ్చారు. చివరకు వారతని శవాన్ని చూసి, దానిపైనపడి, గుండెలు అవిసే లాగా ఏడ్చారు; విభీషణుడు చెప్పినట్టు సీతను రాముడి కిచ్చినట్టయితే ఇంత దుర న్యాయం జరిగేది కాదని ఆక్రోశించారు. “త్రిలోకాలనూ జయించి, దేవతలందరినీ హడలగొట్టి, చివరికొకమానవమాత్రుడి చేతిలో\n\nప్రాణాలు వదిలావా?” అని మందోదరి విల పించింది.\n\n“ఈ ఆడవాళ్ళనందరినీ ఇళ్ళకు పంపి నీ అన్నకు ఉత్తరక్రియలు చెయ్యి,” అని రాముడు విభీషణుడితో అన్నాడు. దుర్మార్గుడూ, అవినీతిపరుడూ అయినతన అన్నకు తాను సంస్కారం చెయ్యటం యుక్తంగా ఉంటుందో ఉండదోనని విభీషణుడు ధర్మసందేహం లేవదీశాడు. యుక్తంగానే ఉంటుందని రాముడు చెప్పిన మీదట అతను అందుకు పూనుకున్నాడు.\n\nబ్రాహ్మణులు చందనపు చెక్కలతో చితి పేర్చి, దానిపైన ఒక గొంగళి పరిచారు. రావ ణుడి శవాన్ని అలంకరించి చితిపైన పడుకో బెట్టారు. విభీషణుడు చితికి చిచ్చుపెట్టాడు.\n\nరామాయణం క్విజ్ అక్టోబర్ 2009\nసరైన సమాధానం: C\nవిజేతకు అభినందనలు: పి.శ్రీనివాసు, కతేరు,\nరాజమండ్రి-533105\n\nతరవాత అతను తడిబట్టలతో నీళ్ళువదిలి, స్త్రీ జనాన్ని లంకకు పంపించి, రాముడి వద్దకు వచ్చాడు.\n\nయుద్ధం చూడవచ్చిన దేవదానవ గంధ ర్వాదులు రామ పరాక్రమం గురించీ, వాన రులు చేసిన యుద్ధం గురించీ మాట్లాడు కుంటూ తమతమ ఇళ్ళకు వెళ్ళిపోయారు. రాముడు మాతలిని గౌరవించి, అతణ్ణి రథంతో సహా స్వర్గానికి పంపేశాడు. తరవాత రాముడు కృతజ్ఞతతో సుగ్రీవుణ్ణి కౌగలించు కుని, లక్ష్మణుడితో సహా శిబిరానికి వెళ్ళాడు.\n\nఅతను లక్ష్మణుడితో, “ఇప్పుడు వెంటనే జరగవలిసిన ముఖ్యమైన పని విభీషణుణ్ణి లంకారాజ్యాభిషిక్తుణ్ణి చెయ్యటం. ఆ పని వెంటనే జరిపించు,” అని చెప్పాడు.\n\nలక్ష్మణుడు వానరులకు సువర్ణకలశాలిచ్చి సముద్ర జలం తెప్పించాడు. అతడు విభీషణుణ్ణిసింహాసనం పైన కూర్చోబెట్టి ఆ జలంతో\n\nచందమామ రామాయణం క్విజ్\nరామరావణయుద్ధంలో రాముడి దివ్యరథాన్ని నడిపిన ఇంద్రుడి సారథి పేరేమిటి?\n\na. సుషేణుడు b. అగస్త్యుడు c. మాతలి మీ సమాధానాన్ని CRQ <a/b/c> <space> <Name, Lang, Place> ఫార్మెట్‌లో 54646కు SMS చెయ్యండి. ఎంపిక చేయబడ్డ ఒక అదృష్ట విజేతకు కామిక్ కాంబో ప్యాక్ అందజేస్తాం.\n\nఅభిషేకించాడు. విభీషణుడి మంత్రులూ, అతడిపట్ల భక్తిగల రాక్షణులూ సంతోషించారు. విభీషణుడు తన ప్రజలకు నచ్చే మాటలు చెప్పాడు. రాక్షస పౌరులు అతనికి రకరకాల వస్తువులు కానుకలుగా అర్పించారు. విభీషణుడు కూడా రామలక్ష్మణులకు దివ్యమైన వస్తువులను కానుకలుగా ఇచ్చాడు.\n\nమిత్రభేదం\n\nదక్షిణ భారతదేశంలో మహిళారూప్యమనే\nనగరాన్ని అమరశక్తి అనే రాజు పాలించేవాడు.\nఆయన గొప్ప శక్తివంతుడు, ధీమంతుడు,\nదయావంతుడు; లలిత కళాకౌశలమూ,\nరాజకీయ చతురతా కలవాడు. ఆయనకు\nవసుశక్తీ, ఉగ్రశక్తీ, అనేకశక్తీ అని ముగ్గురు\nకుమారులు. వారికి చదువు అబ్బలేదు, లోక\nజ్ఞానం లేదు. వారికిరాజనీతి, రాజతంత్రమూ,\nసాధారణ జ్ఞానమూ సైతం లేకపోవటం చూసి\nరాజుకు ఎంతో విచారం కలిగింది.\n\nఆయన ఒకనాడు తన మంత్రులను\nపిలిచి, “నా కొడుకులు మూడులన్న సంగతి\nమీరెరుగుదురు. జ్ఞానమూ, సద్భుద్ధీ లేని\nకొడుకు గొడ్డుమోతు ఆవులాగా నిరర్థకం.\nఅలాంటి కొడుకులను కనేకన్నా సంతానం\nలేకుండా ఉండడమే మేలు; సన్యసించటం\nమేలు. అందుచేత నా కొడుకులలో జ్ఞానాన్ని\nవికసింపచేసి, వారిలో రాజనీతి, పరిపాలనా\n\nదక్షతా కలిగించేమార్గం ఏదో చెప్పండి,”\nఅన్నాడు.\n\n“ఈ నగరంలోనే విష్ణుశర్మ అనే గురువు ఉన్నాడు. ఆయన సమస్త కళలను కాచి వడబోసినవాడు. అంతే కాదు; ఆయన చాలా సులువుగా విద్యాబోధ చెయ్యగలడు. ఆయనకు మహారాజుగారు తమ కుమారులను అప్పగించినట్టయితే అతి శీఘ్రకాలంలో ఆయన వారిని రాజనీతిలోనూ, ప్రపంచ జ్ఞానంలోనూ ఆరితేరేటట్టు చేయగలడు,” అని ఒక మంత్రి చెప్పాడు.\n\nరాజు విష్ణుశర్మను పిలిపించి, తన కొడు\nకులకు రాజనీతి, వివేకమూ నేర్పినట్టయితే\nనూరుగామాలు ఇస్తానన్నాడు.\n\n“మహారాజా, నేను విద్యను విక్రయిం\nచను. ఎనభైఏళ్ళవాణ్ణి, నాకు ధనం ఎందుకు?\nఅడిగిన వారికి విద్యాదానం చెయ్యటం నా\nవిధి. ఆరుమాసాలలో నేను మీ పిల్లలకు"
        },
        {
            "title": "మిత్రభేదం (పంచతంత్ర కథలు)",
            "page_start": 27,
            "author": "చందమామ బృందం",
            "pdf_page": 27,
            "content": "రాజనీతి, వివేకమూ కలిగిస్తాను,” అన్నాడు విష్ణుశర్మ.\n\nరాజుసంతోషించి, తనపిల్లలను ఆయనకు అప్పగించాడు. ఆయన వారికి పంచతంత్రం అనేది అయిదు భాగాలుగా చెప్పాడు. ఆ భాగాలేవంటే-మిత్రభేదం, మిత్రసంప్రాప్తి, కాకోలూకీయం, లబ్దప్రణాశం, అపరీక్షిత కారకం. విష్ణుశర్మ చెప్పిన ఈ పంచతంత్రం ద్వారా రాజకుమారులు అయిదు మాసాలలో రాజనీతిలోనూ, లోకజ్ఞానంలోనూ ఆరితేరిన వారైనారు.\n\n1. సింహము-ఎద్దు దక్షిణదేశంలో మహిళారూప్యమనే నగరంలో వర్ధమానుడనే వర్తకుడు ఉండేవాడు. ఆయన గొప్ప ధనికుడూ, నీతిపరుడూ, దాతకూడానూ.\n\nఆయన, ధనాన్ని ధర్మబద్ధమైన వ్యాపారం ద్వారా తేలికగా సంపాదించి, వివేకంతో ఖర్చుచేసేవాడు.\n\nఒకనాడు ఆయన రెండెడ్లబళ్ళ మీద ఖరీదైన వర్తకపు సరుకులు వేసుకుని, యమునా తీరానగల మధురానగరానికి బయలుదేరాడు. ఒక బండికి కట్టిన నందికం, సంజీవకం అనేవి మేలైన ఎద్దులు.\n\nకొన్నాళ్ళకు బిడారు యమునా తీరానగల అడవిని చేరుకున్నది. ఆ అడవిలో అనేక రకాల చెట్లూ, అడవి జంతువులూ ఉండేవి. ఇక్కడ సంజీవకం అనే ఎద్దు బురదనేల మీద కాలుజారి, మడమ విరిగి, పడిపోయి కదల లేకపోయింది. బండివాడు వర్ధమానుడికి ఈ సంగతి చెప్పాడు.\n\nవర్ధమానుడు ఎంతో చింతించి, అయిదు రోజులపాటు ప్రయాణం నిలిపి, సంజీవకా నికి చికిత్సలు చేయించాడు. కాని ప్రయోజనం లేకపోయింది. ఆయన శీఘ్రంగా మధుర చేరుకుని, పని చూసుకోవలసి ఉండటం చేత, సంజీవకానికి బండివాణ్ణీ, మరొక సేవకుణ్ణీ తోడు ఉంచి, తగినంత మేతా, డబ్బూ వారికి ఇచ్చి, “ఎద్దును శ్రద్ధగా సంరక్షించి, బాగుకాగానే నా వద్దకు తీసుకు రండి. ఒకవేళ అది చావటం జరిగితే, దానికి శ్రద్ధగా దహన సంస్కారాలు జరిపి మీరు వచ్చెయ్యండి,” అన్నాడు.\n\nఇలా చెప్పి ఆయన తన బళ్ళనూ, సరు కునూ మధురకు తరలించుకుని వెళ్ళిపోయాడు. ఆ ఇద్దరు మనుషులూ ఒంటరిగా\n\nఅడవిలో ఉండటానికి భయపడి, ఎద్దును దాని మానాన అక్కడే వదిలేసి, మర్నాడే తమ యజమానిని చేరుకుని, ఎద్దు చచ్చిపోయిందని చెప్పారు.\n\nఅయితే, అదృష్టవశాన సంజీవకం కోలు కున్నది. అది క్రమంగా లేచి, కుంటుతూ తిరగసాగింది. అది నింపాదిగా నడుచు కుంటూ, అరణ్యంగుండా యమునానది ప్రవహించే చోటుకు చేరుకున్నది. అది నది ఒడ్డున గల పుష్టికరమైన గడ్డిమేసి, స్వచ్ఛమైన నదీ జలం తాగి త్వరలోనే బలాన్నీ, ఆరోగ్యాన్నీ పొంది, శివుడి వాహనమైన నందికి సమానంగా తయారైంది.\n\nఆ అరణ్యంలోనే పింగళకం అనే సింహం, నక్కలనూ, ఇతర జంతువులనూ పరివారంగా పెట్టుకుని నిమిస్తున్నది. ఆ సింహం ఒకనాడు\n\nయమునలో నీరు తాగబోయి, సంజీవకం పెట్టిన పెద్ద రంకె విని, అలాంటి భయంకర ధ్వనిచేసే ప్రాణి ఏమై ఉంటుందో తెలియక బెదిరిపోయింది. అది తన భయాన్ని పైకి తెలియనివ్వక, నీరు తాగే ప్రయత్నం మాని, మర్రిచెట్టు కింద తన నివాసానికి తిరిగి వచ్చి, జరిగిన దాన్ని గురించి ఆలోచించసాగింది. ఇతర మృగాలు దాన్ని పరిషేష్టించి ఉన్నాయి. భయపడి నప్పటికీ దాని గాంభీర్యం తగ్గ లేదు. మృగరాజుకు మనిషి రాజులలాగా అభిషేకమూ, దుస్తులూ, చదువులూ, అవ సరం లేదు. ప్రకృతే దానిని రాజుగా సృష్టించింది.\n\nసింహం వెంట ఉన్న జంతువులలో కరట కమూ, దమనకమూ అనే రెండు నక్కలు న్నాయి. అవి పూర్వం సింహం కింద కొలువు\n\nచేసిన జంతువు బిడ్డలు. ప్రస్తుతం వాటికి\nపదవి లేదు. సింహం నది దాకా వెళ్ళికూడా\nనీరు తాగకుండా తిరిగి రావటం దమనకం\nగమనించింది. అది తన తోబుట్టువైన కరట\nకాన్ని ఎడంగా తీసుకుపోయి, “మన ఏలిక\nఅయిన పింగళకాన్ని చూశావా? నీరు తాగ\nటానికి యమున వద్దకు వెళ్ళింది. నీరు\nతాగకుండా ఆకస్మికంగా ఎందుకు తిరిగి\nవచ్చిందీ? దాని ముఖం మరీ దీనంగానూ,\nవిహ్వలంగానూ ఎందుకు ఉన్నదీ?” అని\nఅడిగింది.\n\nదానికి కరటకం, “తమ్ముడూ, ఎప్పుడు\nగాని రాజుకు సంబంధించిన విషయాలలో\nఅనవసరంగా జోక్యం కలిగించుకోకు. అలా\nచపలచిత్తంతో లేనిపోని విషయాలలో జోక్యం\nకలిగించుకునే వాళ్ళు, సీల పెరికిన కోతిలాగా\nమెటనేనొంచిపోతారు,” అన్నది. “అదెలాగ?”\nఅని అడిగింది దమనకం ఆశ్చర్యంతో.\n\nకరటకం చిలిపికోతి కథ ఇలా చెప్పింది:\nఒక నగరం వెలుపల ఒక వర్తకుడు ఆలయం\nకట్టిస్తున్నాడు. ప్రతిరోజూ మధ్యాహ్నం వేళ\n\nపనివాళ్ళు తిండి తినటానికి నగరానికి వెళ\nతారు. ఆ ప్రదేశమంతటా పెద్ద పెద్ద దుంగ\nలను రంపాలతో కోస్తారు.\n\nఒకనాడు, కట్టుతూ ఉన్న దేవాలయం\nదగ్గిరికి కోతుల మంద వచ్చింది. ఒక బ్రహ్మాం\nడమైన మాను సగం కోసి ఉన్నది. పనివాళ్ళు\nకోత ఆగిన చోట దుంగలో బిగువుగా ఒక సీల\nగుచ్చారు.\n\nకోతులన్నీ గెంతుతూ ఆడుతూ ఉంటే\nఒక చిలిపి కోతి ఆ సీలను చూసి, “ఇది\nఇక్కడ ఎందుకున్నదీ?” అనుకుని, సీలను\nరెండు చేతులా పట్టి బలం కొద్దీ పెరికింది.\nసీల లాగగానే, ఎడంగా ఉన్న దుంగభాగాలు\nకలుసుకున్నాయి. కోతి వాటి సందున నలిగి\nచచ్చిపోయింది.\n\nకరటకం ఈ కథ చెప్పి, “అందుకే నువ్వు\nలేనిపోని విషయాల జోలికి పోవద్దన్నాను.\nపిచ్చివాడా, మనకు కొలువు లేక పోయినా,\nప్రభువు వదిలిన ఆహారం తిని బాగానే బతు\nకుతున్నాం. ఈ కాస్తాపోగొట్టుకోవటందేనికి?”\nఅన్నది.\n- (ఇంకావుంది)\n\nఈ ఫోటోలకు ఒక్కమాటలోగాని, చిన్న వాక్యంలోగాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nNARAYANAMURTHY TATA\n\nNARAYANAMURTHY TATA\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి.\n\nపోటీ ఫలితాలు ఫిబ్రవరి 2010 సంచికలో ప్రచురిస్తాం. ఉత్తమమైన వ్యాఖ్యకు రూ.100/- బహుమానం.\n\nఫోటో వ్యాఖ్యల పోటీ: చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్ -600 041\n\nఅభినందనలు\n\nసి. నాగ ప్రణీత,\nC/o సి. శ్రీనివాస్(ఎఈఈ),\n3వ క్రాస్ రోడ్, రాంజి నగర్,\nనెల్లూరు-524002\nఆంధ్రప్రదేశ్.\n\nఫోటో వ్యాఖ్యల పోటీ:\n\nఇదిగో నా నేస్తం!\nఇవే నాకు సమస్తం!!\n\nచందమామ లోకజ్ఞానం క్విజ్-9 అక్టోబర్ 2009 సమాధానాలు\n\n1. ఈద్-ఉల్-ఫితర్ 2. నౌరోజ్ 3. ఓణం 4. పాంగ్ త హబాల్\n\n5. పుష్కర్ మేళా 6. కర్యా చౌత్\n\nవిజేతలకు అభినందనలు: 1. ఆర్. మనోజ్ కుమార్ రెడ్డి, రిజర్వాయర్ కాలనీ, తిరుపతి-517507.\n\n2. కె.కె. చేతన్ కుమార్, సైనిక్ స్కూల్, కోరుకొండ, విజయనగరం జిల్లా-535214."
        },
        {
            "title": "నాగాల ఒప్పందం",
            "page_start": 35,
            "author": "చందమామ బృందం",
            "pdf_page": 35,
            "content": "పనిచేసి, రెండ్రోజులు నాగా. అలా సెల్లాళ్ళలో\nపది రోజులు నాగా. అయితే నాగాలెన్ని\nపెట్టినా, పని బాగా చేశాడని మెచ్చుకున్న\nచుట్టాలు వెళ్ళేటప్పుడు వాడికి ఈనాం కూడా\nఇచ్చారు.\n\nచుట్టాలు వెళ్ళిపోయాక, “నీ నాగాలు\nనాకు నచ్చలేదు. ఇక భరించలేను. నిన్ను\nఈ రోజే పనిలోంచి తీసేస్తున్నాను. నాకే\nనచ్చని నిన్ను వేరొకరింట్లోనూ కుదర్చలేను,”\nఅన్నాడు కామేశం.\n\n“పత్రం రాసిచ్చేక నువ్వలాగంటే నేనొప్పు\nకోను,” అంటూ ముకురయ్యపని మానన\nన్నాడు.\n\n“అయితే వెళ్ళి గ్రామాధికారికి చెప్పుకో.\nఅయన నా స్నేహితుడే! నీ దగ్గిరున్న పత్రం\n\nవల్ల నాకే ఇబ్బందీ ఉండదు,” అన్నాడు\nకామేశం మొండిగా.\n\nఈ గొడవ ఫిర్యాదుతో తేలేది కాదని\nముకురయ్యకూ తెలుసు. అందుకని వాడు\nకూడా మొండికేసి, “నేనిక్కణ్ణించి కదలను.\nగ్రామాధికారికి నువ్వే ఫిర్యాదు చేసుకో,”\nఅన్నాడు.\n\nదాంతో ఇద్దరి మధ్యా పెద్ద గొడవయింది.\nఅది విని చుట్టుపక్కలవాళ్ళు చాలా మంది\nఅక్కడికి చేరారు. ముకురయ్యను తప్పుపట్ట\nలేకా, కామేశాన్ని సమర్థించలేకా వచ్చినవాళ్ళు\nతటపటాయిస్తుంటే-పొరుగింటి రామేశం\nమాత్రం, రాసిచ్చినపత్రాన్ని కాదనడం సబబు\nకాదంటూ కామేశాన్ని మందలించాడు.\n\nకామేశానికి ఉక్రోషం వచ్చింది. అయినా\nఅణచుకుని, “సరే! నా పొరుగువాడివి కాబట్టి\nసాయం అడుగుతున్నా. ముకురయ్యను\nనువ్వుపనిలో పెట్టుకో,” అని సవాలు చేశాడు.\n\nదాంతో రామేశం వెనక్కి తగ్గుతాడనుకు\nన్నాడు కానీ, ఆయనేమాత్రం తడబడకుండా,\n“సరే, దాందేముందీ-నాకూ పనివాడి అమసర\nముంది. ముకురయ్యనేపనికి పెట్టుకుంటాను.\nవాడెన్ని నాగాలు పెట్టినా ఏమీ అనను. పని\nలోంచి తొలగించను. ఎటొచ్చీ తనకిష్టమైన\nప్పుడే కాక, నాకిష్టమైనప్పుడు కూడా వాడు\nనాగాలు పెట్టాలి. నాగాల రోజులకు జీతముం\nడదు. ఆ ప్రకారం పత్రం రాస్తే-వాడీరోజే మా\nఇంట్లో పనికి చేరవచ్చు,” అన్నాడు.\n\nగ్రామాధికారికి ఫిర్యాదు చేయడంకంటే\nఈ ఏర్పాటు బాగుందనిపించింది ముకుర\n\nయ్యకు. అదీకాక, కామేశంలా కాకుండా రామేశం మాటమీద నిలబడే మనిషని వాడికి తెలుసు. అందుకని వాడా విధంగా పత్రం రాసి, ఆయనింట్లో పనికి చేరాడు.\n\nతనకు పీడ వదిలిందని కాక, అది రామే శానికి తగులుకుందని మనసులో మరింత సంతోషించాడు కామేశం. రామేశం మంచిత నాన్నీ, పరోపకార గుణాన్నీ మెచ్చుకుంటున్న ఊరివారితో ఆయన, “అది పరోపకారం కాదు. తను తెలివైనవాడినన్న అహంకారం. నేను వదుల్చుకోవాలనుకున్న ముకురయ్యో కొరివి. రామేశం కోరి ఆ కొరివితో తల గోక్కుం టున్నాడు. చూస్తూండండి. వాడితో ఎన్నో రోజులు పనిచేయించుకోలేడు. త్వరలోనే ఆయన తన పారపాటు గ్రహించి-వాణ్ణి\n\nవదుల్చుకునే ఉపాయం చెప్పమంటూ మనందరి దగ్గరకీ వస్తాడు,” అన్నాడు.\n\nకామేశం చెప్పినట్లే ముకురయ్య రామే శానికి కొరివే అయ్యాడు. వారం రోజులు బాగానే పని చేశాక, వాడి నాగాల జోరు మొద లైంది. రామేశం వాణ్ణి పదేపదే హెచ్చరించినా ప్రయోజనం లేకపోయింది.\n\nచివరికాయన ఒక రోజు వాడితో, “గడచిన నెలలో నీ ఇష్టప్రకారం పదమూడు రోజులు నాగా పెట్టావు. ఇప్పుడు నా ఇష్టప్రకారం-ఈ నెలలో నాకు ఒక్కరోజే పనిచేసి మిగతా రోజులన్నీ నాగా పెట్టు,” అన్నాడు.\n\nముకురయ్య పెద్దగా చలించలేదు. ఆయన కోపంకొద్దీ అలాగన్నాడనీ-అన్ని నాగాలు పెడితే ఇంట్లో గడవక ఏదో రోజున\n\nతనేపిలుస్తాడనీ అనుకుని బింకంగా సరేనని వెళ్ళిపోయాడు.\n\nఅంతా తను చెప్పినట్టే జరిగిందని సంతోషించిన కామేశం, గ్రామస్థుల దగ్గిర బీరాలు పోయాడు.\n\nఅయితే, ఈలోగా రామేశం ఇంటి పనికి వేరే పనివాణ్ణి పెట్టుకున్నాడు. అది తెలిసిన ముకురయ్య కామేశంతో సహా కొంతమంది గ్రామస్థుల్ని వెంటబెట్టుకుని రామేశం ఇంటికి వెళ్ళి, ఒప్పందం తప్పినందుకు ఆయన్ను తప్పు పట్టాడు. కామేశం కూడా ముకురయ్యకు వత్తాసు పలుకుతూ, “వేరే పనివాణ్ణి పెట్టుకుంటే ముకురయ్యను పనిలోంచి తీసేసినట్టే కదా! అప్పుడు నువ్వు నాకు చెప్పిందేమిటి? ఇప్పుడు చేస్తున్నదేమిటి? ఊరందరిలో మంచివాడివనీ, పెద్దమనిషివనీ పేరు పొందిన నువ్విలా ఒప్పందం మరిచి ప్రవర్తించడం న్యాయం కాదు,” అని మంద లించాడు.\n\nఅందుకు రామేశం నవ్వి, “నేను ముకురయ్యను పనిలోంచి తీసేయలేదు. నా ఇష్ట ప్రకారం నాగాలు పెట్టమన్నానంతే! ఈ నెల\n\nకైతే ఒక్కరోజైనా పని చేయమన్నాను కానీ, వచ్చే నెల నుంచి అన్ని రోజులూ నాగాలు పెట్టించాలనుకుంటున్నాను. ఇదంతా ఒప్పందం ప్రకారమే జరుగుతోంది. తను పని చేయనప్పుడు నేను వేరే మనిషిని పెట్టుకో కూడదని మా మధ్య ఒప్పందమేం లేదు. కామేశం! ఇదంతా నేను నాకోసం చేశానా? నువ్వు ముకురయ్యను వదుల్చుకునేందుకు సాయపడమంటే చేశాను. నువ్వొకసారి నీ ఒప్పందమూ, నా ఒప్పందమూ చూస్తే-నేనప్పుడు నీకు చెప్పిందీ, ఇప్పుడు చేస్తున్నదీ కూడా-ఆ ఒప్పందాల ప్రకారమేనని తెలుస్తుంది. కాస్త శ్రద్ధగా చదువు,” అని కామేశాన్ని తనూ మందలించాడు.\n\nఅక్కడున్నవారికీ ఆయన మాటలు సబ బుగా తోచాయి. “తెలివిగా ముకురయ్యకు బుద్ధి చెప్పిన రామేశాన్ని మెచ్చుకోవాలి కానీ-తప్పు పట్టకూడదు,” అంటూ వాళ్ళు కామేశాన్ని మందలిస్తుంటే-ముకురయ్య అక్కణ్ణించి తలొంచుకుని వెళ్ళిపోయాడు.\n\nకామేశం మరోసారి రామేశం చేతిలో భంగపడ్డాడు.\n\n- బాబి"
        },
        {
            "title": "కలుపు కూలి",
            "page_start": 39,
            "author": "చందమామ బృందం",
            "pdf_page": 38,
            "content": "## కలుపుకూలి\n\nసిరిపురంగామంలో ధర్మయ్య అనేవాడు తనకున్న రెండెకరాల చెక్కను స్వయంగా దున్నుకుని, తన కుటుంబానికి కావలిసిన గింజలు పండించుకునేవాడు. ఉన్నంతలో అతను తృప్తిగా బతుకుతూ అడిగిన వారికి చేతనైన సహాయం చేసేవాడు గాని, ఎవరినీ చెయ్యిచాచి అడిగి ఎరగడు.\n\nధర్మయ్యపారుగున ఉన్న భద్రయ్యకు బంగారం పండేమాగాణిపాతికఎకరాలున్నా, ఆ రాబడితో ఏమాత్రం తృప్తి పడక వడ్డీ వ్యాపారం చేస్తూండేవాడు. ఈ వ్యాపారంతో అతను పేదసాదలను చాలా మందిని పీల్చి పిప్పి చేసేవాడు. అవసరం కొద్దీ మరో మార్గం కనిపించక విధిలేక అతని వద్ద అప్పు చేసిన వాళ్ళు అతణ్ణిపులిని చూసినట్టు చూసేవారు.\n\nగ్రామాధికారి భద్రయ్య మనిషి, అతడి చేతి కీలుబొమ్మ. అతణ్ణి అడ్డం పెట్టుకుని\n\nభద్రయ్య మకుటంలేని మహారాజుగా ఏలు తున్నాడు. సిరిపురంలో-బీద ప్రజలు, తుమకు అన్యాయం జరిగినా, చేసేదిలేక మౌనంగా భరించేవాళ్ళు.\n\nతనకన్న ధర్మయ్యకు ఊళ్ళో ఎక్కువ గౌరవమూ, మంచి పేరూ ఉండటం చూసి భద్రయ్యకు చెప్పలేనంత మంటగా ఉండేది.\n\nఇలా ఉండగా ఒక రోజు భద్రయ్య గొడ్లు ధర్మయ్య పొలంలో పడి, అతని పంటచేను నాశనం చేశాయి. చేతికి అందనున్న పంట నాశనం అయ్యేసరికి ధర్మయ్య కంట నీరు పెట్టుకున్నాడు. గ్రామాధికారికి చెప్పుకుని లాభం లేదని అతనికి తెలుసు. అందుచేత అతను కిమ్మనకుండా ఊరుకున్నాడు.\n\nకాని భద్రయ్య అతణ్ణి అంతటితో వదిలి పెట్టక, ధర్మయ్య తన గొడ్లను చావబాదాడని గ్రామాధికారికిఫిర్యాదు చేశాడు. గ్రామాధికారి\n\nభద్రయ్య దగ్గర లంచం మేసి, ధర్మయ్యను కచేరికి పిలిపించాడు. ధర్మయ్య వెళ్ళేసరికి గ్రామాధికారి దగ్గర అతని అనుయాయు లతో బాటు భద్రయ్య కూడా ఉన్నాడు.\n\n“ధర్మయ్య, నువ్వు భద్రయ్య గొడ్లను చావగొట్టావట. దానికి నీ సంజాయిషీ ఏమిటి?” అని గ్రామాధికారి అడిగాడు.\n\nధర్మయ్య నివ్వెరపోయాడు. పంట నష్టపోయిన తాను ఫిర్యాదు చేయవలిసింది పోయి, తనమీదే ఫిర్యాదా?\n\n“అసలు జరిగిన విషయం ఇది. భద్రయ్యగారి గొడ్లు నా పంట పాలం మీద పడి నాశనం చేశాయి. గొడ్లను బయటికి తరిమానే తప్ప, వాటి ఒంటిమీద చిన్న దెబ్బ కూడా వెయ్యలేదు. నష్టపడిన నా మీద ఇలా ఆరో పణ చెయ్యటం ధర్మం కాదు, బాబూ,” అన్నాడు ధర్మయ్య.\n\n“నాకేధర్మపన్నాలు చెబుతున్నావా? మేం తలుచుకుంటే ఈ సిరిపురంలో నీకు పిడి కెడు బియ్యం పుట్టవు! నిన్నడిగి నేను న్యాయ విచారణ చేస్తాననుకున్నావా? నా తీర్పు విను. భద్రయ్య గొడ్లను చావగొట్టినందుకు వంద రూపాయలు అతనికి నష్టపరిహారంగా ఇచ్చుకో. అతని గొడ్లు నీ పాలంలో కలుపు తీసినందుకు వాటి కూలి మరో యాభైరూపా యలు! మొత్తం నూటయాభై ఇచ్చుకో,” అన్నాడు గ్రామాధికారి.\n\nఆ మాటలకు ధర్మయ్యకు మతి పోయి నట్టయింది. “గొడ్లుకలుపు తీయటమేమిటి, బాబూ?” అని అతను అడిగాడు.\n\n“ఏమిటా మతిలేని ప్రశ్న? భద్రయ్య గొడ్లు నీ పాలంలో కలుపు మొక్కలు మాత్రమే మేశాయి. నువ్వు వేరే మనుషులను పెట్టి కలుపు తీయించనవసరంలేదు. వాళ్ళకిచ్చేది భద్రయ్య గొడ్లకేరావాలి,” అన్నాడు గ్రామాధికారి.\n\n“గొడ్డుకు పంటమొక్క ఏదో, కలుపు మొక్కఏదో, తెలుస్తుందా? ఇదెక్కడిన్యాయం, బాబూ?” అన్నాడు ధర్మయ్య.\n\nగ్రామాధికారి కోపంతో, “నా తీర్పుకు ఎదురు చెప్పావు గనక, న్యాయస్థానానికి యాభై రూపాయలు జరిమానా కట్టు. రేపు సాయం త్రంలోగా రెండువందల రూపాయలు కట్టక పోతే నీకు దండన విధించవలిసి ఉంటుంది,” అన్నాడు.\n\nధర్మయ్యగుడ్లనీరు కుక్కుకుంటూ అక్కడి నుంచి బయలుదేరాడు. తన ఇంటికి నాలు\n\nగిళ్ళు అవతల ఉన్న రామయ్య వద్దకు వెళ్ళి, జరిగినదంతా చెప్పుకుని దీనంగా మొరపెట్టు కున్నాడు.\n\nరామయ్య కూడా ధర్మయ్యలాగే సజ్జనుడు. ఇద్దరూ మంచి స్నేహితులు. ధర్మయ్య చెప్పి నదంతా విని రామయ్య చాలా బాధపడి, “నీకు చాలా అన్యాయం జరిగింది ధర్మయ్యా. సరే, వీళ్ళకు తగిన బుద్ధి చెబుదాం. ముందు ఈ రెండు వందలు పట్టుకెళ్ళి, వాళ్ళ మొహాన కొట్టిరా. ఇంత కింత వాళ్ళ నుంచి ఎలా రాబ ట్టాలో నేను చూసుకుంటాను,” అని డబ్బిచ్చి ధర్మయ్యను పంపేశాడు.\n\nఆ మర్నాడు రామయ్య తన గొడ్లను తీసు కెళ్ళి, గ్రామాధికారి పంటపాలంలో శుభ్రంగా మేపాడు. గ్రామాధికారి కమతగాళ్ళు ఇది\n\nచూసి, పరుగునవెళ్ళి గ్రామాధికారికి చెప్పారు. అతను హుటాహుటి వచ్చి చూసేసరికి, రామయ్య తన గొడ్లకు తాపీగా నీరు పట్టిస్తూ కనిపించాడు.\n\n“రామయ్యా, నువ్వు నా పొలంలో నీ గొడ్లను మేపావని తెలిసింది. ఏమిటి నీ సంజాయిషీ!” అని గ్రామాధికారి అడిగాడు.\n\n“మీ పొలంలో గొడ్లను మేపానా? ఎవరో కిట్టనివాళ్ళు చెప్పి ఉంటారు,” అన్నాడు రామయ్య.\n\n“నా మనుషులు చూసి చెప్పారు. నువ్వు చేసిన పనికి నష్టపరిహారం ఇచ్చుకోవలసి ఉంటుంది,” అన్నాడు గ్రామాధికారి.\n\n“మీకు చేతనైంది చేసుకోండి,” అన్నాడు రామయ్య.\n\n“సరే, నీ విషయం న్యాయస్థానంలో తేలుస్తాను,” అంటూ గ్రామాధికారి బస్తీకి పోయి, రామయ్య తన పది ఎకరాల పంట పొలం నాశనం చేశాడనీ, తనకు నష్టపరిహారం ఇప్పించాలనీ న్యాయాధికారిని కోరాడు.\n\nమర్నాడు న్యాయస్థానానికి హాజరుకావ లసిందని రామయ్యకు కబురు వెళ్ళింది. రామయ్య, ధర్మయ్యను వెంటబెట్టుకుని న్యాయస్థానానికి వెళ్ళాడు.\n\nన్యాయాధికారి రామయ్యను, “నువ్వు గ్రామాధికారి పొలంలో గొడ్లను మేపి నష్టం కలిగించావట, నిజమేనా?” అని అడిగాడు.\n\n“తమరు న్యాయమూర్తులు. తమతో ఉన్నమాట చెబుతాను. నేను గ్రామాధికారి పొలంలో గొడ్లను మేపిన మాట నిజమేగాని, నా గొడ్లు కలుపు మొక్కలు మాత్రమే మేశాయి. మిగతా పంటకు ఏమీ నష్టం కలిగించలేదు. తమరు నాకు కలుపు కూలి ఇప్పించాలి,” అన్నాడు రామయ్య.\n\nసభలోని వారంతా గొల్లున నవ్వారు. రామయ్య చెప్పిన మాటలో ఏదో గూఢార్థం\n\nఉన్నదని, తోచి న్యాయాధికారి, “కలుపుకూలి ఏమిటి, రామయ్య?” అని అడిగాడు.\n\n“ప్రభువులు న్యాయం చిత్తగించాలి. లోగడ భద్రయ్యగారి గొడ్లు ధర్మయ్యగారి రెండెకరాల పొలంలో కలుపు తీసినందుకు గ్రామాధికారిగారు యాభైరూపాయలు ఇప్పించారు. రెండెకరాలకే యాభై వస్తే గ్రామాధి కారిగారి పదెకరాలకు ఇంకా ఎక్కువ షమ్మంది గదా అని వారి పొలంలో నా గొడ్ల చేత పని చేయించాను, బాబూ. న్యాయంగా నా గొడ్లకు కలుపు కూలి దక్కాలి గదా! వాటి యజమాని గనక, ఆ డబ్బు నాకు ఇప్పించమని తమర్ని ప్రార్థిస్తున్నాను,” అన్నాడు రామయ్య చేతులు కట్టుకుని.\n\nన్యాయాధికారి జరిగిన మోసం గ్రహించాడు. ఆయన ధర్మయ్య నుంచి జరిగిన సంగతి తెలుసుకుని, ధర్మయ్యకు రెండు వందలతో బాటు కొంత పరిహారం కూడా భద్రయ్యచేత ఇప్పించి, గ్రామాధికారిని పదవి నుంచి తొలగించి, ఆ స్థానంలో రామయ్యను నియమించాడు.\n\nతగిన వారసుడు!\n\nధర్మపురి రాజు విజయేంద్రుడు ప్రజాక్షేమమే\nధేయంగా పాలనసాగించే ధర్మప్రభువుగా\nప్రజల మన్ననలందుకున్నాడు. తనకు\nసంతానం లేకపోవడంతో, తన తదనంతరం\nప్రజల జీవితం ఎలా ఉంటుందో కదా అని\nతీవ్రంగా ఆలోచించి, రాజు ఒక నిర్ణయానికి\nవచ్చాడు. రాజోచిత విద్యలలో ఆరితేరిన\nసూర్యసేనుడు, చంద్రసేనుడు, వీరసేనుడు\nఅనే ముగ్గురు క్షత్రియ యువకులను చేర\nదీసి పాలనా వ్యమహారాలలో శిక్షణనివ్వసాగాడు.\n\nఆ ముగ్గురు యువకులూ సకల విద్యల\nలోనూ, ధైర్యసాహసాలలోనూ సమ ఉజ్జీలుగా\nఉండడంతో, వారిలో ఎవరిని రాజు తన వార\nసుడిగా నియమిస్తాడోనని ప్రజలందరూ\nఉత్సుకతతో ఎదురుచూడసాగారు.\n\nరాజు కూడా ఈ విషయంగా వృద్ధమంత్రిని\nసంప్రదించి ఆయన సలహా తీసుకున్నాడు.\nమరునాడు ముగ్గురు యువకులనూ చేరబి\nలిచి, ఒక్కొక్కరికి ఇర్యైవేల బంగారు వరహాలు\n\nఅందజేసి, “ఈ ధనంతో మీరు మన రాజ్యం\nలోని మూడు ప్రాంతాలకు వెళ్ళి నా ప్రతినిధు\nలుగా ఐదేళ్ళపాటు పాలన సాగించండి,”\nఅని సూర్యసేనుణ్ణి చంద్రపురికీ, చంద్రసేనుణ్ణి\nరుద్రపురికీ, వీరసేనుణ్ణి కృష్ణగిరికీ పంపాడు.\n\nసూర్యసేనుడికి కళలపట్ల ఆసక్తి ఎక్కువ.\nఅందువల్ల అతడు అందమైన చంద్రపురిని\nచేరగానే అక్కడి ప్రకృతి శోభనుచూసి ముగ్ధు\nడయ్యాడు. ప్రశాంతంగా కనిపించిన చంద్ర\nపురిని మరింత శోభాయమానంగా తీర్చిదిద్దా\nలనుకున్నాడు. నూతన రాజభవనంతో పాటు\nఅక్కడక్కడ చక్కటి ఉద్యానవనాలు నిర్మిం\nచాడు. కవులు, కళాకారులను పోషించడానికి\nరాజు ఇచ్చిన ధనాన్ని వినియోగించసాగాడు.\n\nధర్మపురి దక్షిణ సరిహద్దులోని రుద్రపురిని\nచేరిన చంద్రసేనుడు అక్కడి పరిస్థితులను\nచూసి ఆలోచనలో పడ్డాడు. పారుగురాజైన\nభూపతి ధర్మపురి మీద దాడి చేయడానికి\nసైన్యాన్ని రహస్యంగా సమాయత్తం చేస్తు"
        },
        {
            "title": "తగిన వారసుడు!",
            "page_start": 43,
            "author": "చందమామ బృందం",
            "pdf_page": 43,
            "content": "న్నట్టు తెలియవచ్చింది. దాంతో తనుకూడా ఆ ప్రాంతంలోని యువకులను చేర్చుకుని వారికి రహస్య యుద్ధశిక్షణ ఇవ్వడానికి రాజు ఇచ్చిన ధనాన్ని వినియోగించసాగాడు.\n\nఈ సంగతి తెలియక సరిహద్దులోకి హఠా త్తుగా దండెత్తి వచ్చిన పారుగురాజు భూపతి సేనలను, చంద్రసేనుడి సేనలు దీటుగా ఎదు ర్కొని తిప్పికొట్టాయి. అపార సైనిక నష్టంతో కోలుకోలేనంతగా దెబ్బతిన్న భూపతి చావు తప్పి కన్ను లొట్టపోయిన విధంగా అవమాన భారంతో వెనుదిరిగి పారిపోయాడు.\n\nఇక మూడవ యువకుడైన వీరసేనుడు రాజప్రతినిధిగా వెళ్ళిన కృష్ణగిరి ప్రాంత పరిస్థితులు చాలా భిన్నంగా కనిపించాయి. ఎటు చూసినా ఒక విధమైన స్త్రభ్రత నెలకొని ఉన్నది.\n\nఅధికారులనూ, ప్రముఖులనూ పిలిపించి వీరసేనుడు పరిస్థితులను అడిగి తెలుసు కున్నాడు. ప్రత్యక్షంగా చూసి తెలుసుకున్నాడు.\n\nపక్షం రోజుల తరవాత, రాజుగారు ఇచ్చిన ఇరవై వేల బంగారు వరహాలను నాలుగు భాగాలుగా విభజించాడు. మొదటి భాగాన్ని అంటే ఐదువేల వరహాలను అత్యవసర పరిస్థితుల్లో వాడుకోవడానికి అట్టి పెట్టాడు. రెండవ భాగాన్ని బాటలు వేయడం, నీటి వనరులు సమకూర్చడం, పాఠశాలలు, వైద్యశాలలు నిర్మించడం మొదలైన ప్రజోపయోగ కార్యక్రమాలకు వినియోగించాడు.\n\nమూడవ భాగాన్ని రక్షణకు అంటే కాపలా భటులు, రక్షకభటుల నియామకానికీ, శిక్షణకూ వినియోగించాడు. నాలుగో భాగాన్ని బీడు భూములను సాగు భూములుగా మార్చడానికీ, చేతి వృత్తులను ప్రోత్సహించడానికీ వినియోగించాడు. దాంతో ప్రజలందరికీ చేతి నిండా పనులు కలగడంతో ఆ ప్రాంతంలోని స్త్రబ్దత తొలగిపోయింది. క్రమక్రమంగా ధాన్యసంపద, పశుసంపద పెరిగి చేతి వృత్తులు అభివృద్ధి చెందాయి.\n\nముగ్గురు యువకులూ తన ప్రతినిధులుగా తీసుకుంటూన్న చర్యలను గురించి రాజు విజయేంద్రుడు ఎప్పటికప్పుడు తెలుసుకుంటూనే ఉన్నాడు. ఐదేళ్ళు పూర్తి కాగానే మంత్రితో కలిసి తనేస్వయంగా వెళ్ళి మూడు ప్రాంతాలనూ పర్యటించి వచ్చాడు. వారం రోజుల్లో ముగ్గురు యువకులనూ రాజధానికి రమ్మని సందేశం పంపాడు.\n\nరాజగురువు సూచించిన శుభముహూర్తం\nరోజున ముగ్గురు యువకులతో సహా సభ\nఏర్పాటయింది. రాజు తనవాయుడిగా ఎవరిని\nనిర్ణయిస్తాడా అని సభాపదులందరూ ఉత్కం\nఠతో ఎదురుచూడసాగారు.\n\nసభను ఒకసారి కలయజూసిన రాజు,\n“జీవిత లక్ష్యం ఆనందం. ఏ మనిషయినా\nఆనందాన్నే కోరుకుంటాడు. ఆనందం లేక\nపోతే జీవితమే నిస్సారమవుతుంది. మనిషి\nఆనందాన్ని పెంచేవి ఆటపాటలు, కళలు.\nనేనిచ్చిన ఇరవైవేల బంగారు నాణాలను కళల\nఅభివృద్ధి కోసం వినియోగించిన సూర్యసే\nనుణ్ణి అభినందిస్తున్నాను,” అన్నాడు.\n\nఆ తరవాత ఆయన చంద్రసేనుణ్ణి\nచూస్తూ, “ఏ కళలైనా అభివృద్ధి చెందాలంటే\nప్రశాంత వాతావరణం అవసరం. ప్రశాంత\nవాతావరణానికి రక్షణ ప్రధానం. రక్షణ కరువైతే\nప్రజల జీవితం దినదినగండంగా పరిణమి\nస్తుంది. సరిహద్దు ప్రాంతంలో కొంతకాలంగా\nఅశాంతి సృష్టిస్తూన్న పొరుగు రాజును సమర్థ\nవంతంగా తిప్పికొట్టి, రాజ్యానికి వచ్చిన\n\nపెనుముప్పును తొలగించిన నిన్ను హృదయ\nపూర్వకంగా అభినందిస్తున్నాను,” అన్నాడు.\n\nఆ తరవాత క్కొంతసేపు మౌనం వహించిన\nరాజు, “రాజ్యాధికారం అలంకారం కాదు;\nప్రజలను కన్నబిడ్డల్లా కాపాడే గురుతర\nబాధ్యత. ప్రజలకు కావలసింది కూడు,\nగుడ్డ, గూడు, రక్షణ, విద్య. రాజన్న వాడు వీట\nన్నిటి మీదా దృష్టి సారించాలి. తను వెళ్ళిన\nకృష్ణగిరి ప్రాంత పరిస్థితులను పరిశీలించి,\nఅక్కడి ప్రజలను కూడగట్టుకుని వారి జీవి\nతాలకు సిరిసంపదలనూ, సుఖశాంతులనూ\nసమకూర్చడంతో పాటు ఇచ్చిన ఇరవైవేల\nబంగారు వరహాలను అరవైవేల వరహాలుగా\nఅభివృద్ధి చేసిన వీరసేనుడే ధర్మపురికి\nకాబోయే రాజు. అతడే తగిన వారసుడు.\nచంద్రసేనుణ్ణి సేనాధిపతిగానూ, సూర్యసే\nనుణ్ణి కళల అభివృద్ధి అమాత్యుడిగానూ\nనియమిస్తున్నాను. వీరసేనుడి పాలనలో\nప్రజలు సుఖశాంతులతో వర్థిల్లగలరని\nదృఢంగా విశ్వసిస్తున్నాను,” అన్నాడు. ప్రజల\nహర్షధ్వానాలతో సభ మారుమోగింది.\n\nరంగవరం జమీందారు భుజంగరాయుడు, హాతాత్తుగా మరణించిన తన తల్లి నాగమాంబ జ్ఞాపకార్థం,\nఆమె జన్మస్థలం ధర్మవరంలో ఒక వైద్యశాలను నిర్మించాలనుకున్నాడు. దివానుకు తన కోరికను\nతెలియజేసి, “మాతృమూర్తి తొలి వర్ధంతికే వైద్యశాలను ప్రారంభించాలనుకుంటున్నాను. కాబట్టి\nయేడాదిలోగా నిర్మాణం పూర్తికావాలి!” అని ఆజ్ఞాపించాడు.\n\nజమీందారు చెప్పిన సమయానికి వైద్యశాల నిర్మాణం పూర్తయింది. ప్రారంభోత్సవానికి జమీందారు సతీసమేతంగా విచ్చేశాడు. ఒకసారి వైద్యశాలను తిరిగి చూసిన జమీందారు, “దీని నిర్మాణం ఎవరి ఆధ్వర్యంలో జరిగింది? రోగుల పడక గదులలో అసలు గాలి రావడం లేదు. ఒకటి ఉండవలసిన చోట వేరొకటి ఉన్నది,” అన్నాడు కోపంగా.\n\n“వైద్యశాల నిర్మాణ బాధ్యతలను ప్రత్యేక అధికారికి అప్పగించాను,” అన్నాడు దివాను.\n\nప్రత్యేక అధికారి, “భవన నిర్మాణం పనులు చూసే అధికారే దాని నిర్మాణ బాధ్యతలు వహించాడు,”\nఅన్నాడు. “నాకు ఇతర పనులు ఉండడం వల్ల, ఈ వైద్యశాల నిర్మాణ బాధ్యతలను నా సహాయకుడు\nమణికంఠుడికి అప్పగించాను,” అంటూ నిర్మాణ పనుల పర్యవేక్షకుడు అతడి కేసి చేయి చూపాడు.\nదగ్గరికి వచ్చిన మణికంఠుణ్ణి జమీందారు కోపంగా చూశాడు.\n\n“ప్రభువులు క్షమించాలి. ఈ వైద్యశాలకు రూపకల్పన చేసిన ‘రోజు నుంచి, పెద్దల పర్యవేక్షణలో\nవందలాది మంది రాత్రింబవళ్ళు కష్టపడి పనిచేయడం వల్లే సకాలంలో ఈ భవన నిర్మాణం పూర్త\nయింది. నిర్మాణంలో నాకు తెలిసినంత వరకు ఎలాంటి లోపాలూ లేవు. ఉన్నట్టు ప్రభువులకు అనిపిస్తే\nఅందుకు పూర్తి బాధ్యత నేనే వహిస్తున్నాను. ఎలాంటి శిక్ష విధించినా అనుభవించడానికి సిద్ధంగా\nఉన్నాను,” అన్నాడు మణికంఠుడు వినయంగా.\n\nఆ మాటతో జమీందారు ముఖం వికసించింది. “పొగడ్తల కయితే అందరూ ఎగబడతారు. విమర్శలను ఎవరూ సహించరు. అద్భుతమైన ఈ వైద్యశాల భవన నిర్మాణానికి బాధ్యతాయుతంగా పనిచేసిన వారెవరో తెలుసుకోవాలనే అలా చేశాను,” అంటూ జమీందారు వెయ్యి బంగారునాణాలతో మణి కంఠుణ్ణి సత్కరించాడు.\n\n- ఉమా శ్రీధరన్\n\nసిద్ధముఖ్య నాగముఖ్య"
        },
        {
            "title": "బాధ్యత!",
            "page_start": 46,
            "author": "ఉమా శ్రీధరన్",
            "pdf_page": 46,
            "content": "Avail the\nCoolest Combo Pack!!\n\nBuy Chandamama's\nCollector's Edition+Ramayana\nfor Rs 898 673* Only!\n\nChandamama's Ramayana is the first fully Illustrated Ramayana which comes in a\nsingle book.\n\nChandamama Collector's Edition features the best of Chandamama published over the\nlast 60 years.\n\nI want the Coolest Combo Pack:\n\nName\n\nSubscriber No\n\nAddress\n\nCity\n\nState\n\nPin\n\nTelephone\n\nMobile\n\nEmail\n\nEnclosed Cheque/DD for Rupees (in words)\n\nCheque/DD no\n\nFavouring Chandamama India Ltd\n\non\n\nbank. (Send At-Par cheques or add Rs 60 for non-Chennai cheques)\n\nPlease mail the order form to :\n\nChandamama India Limited, No. 2/513 (Old 3/396), Sundeep Avenue East, 2nd Main Road, Chinna Neelangarai, Chennai - 600 041. Phone: (044) 43992828\n\nEmail: chandamama@chandamama.com Web: www.chandamama.com\n\nBoth these titles are available only in English at all leading bookshops.\n\nTo place an order go to www.chandamama.com\n\n*For purchase outside India, the Coolest Combo Pack is available at $100 $80\n\nChandamama is available in English and 12 regional languages.\nJunior Chandamama for children below 9 years\nis available only in English.\n\nI want to subscribe to / gift / renew subscription for the following\neditions of Chandamama:\n\n☐ English\n\n☐ Telugu\n\n☐ Tamil\n\n☐ Kannada\n\n☐ Hindi\n\n☐ Marathi\n\n☐ Gujarati\n\n☐ Oriya\n\n☐ Bengali\n\n☐ Sanskrit\n\n☐ Santali\n\n☐ Malayalam\n\n☐ Assamese\n\n☐ Junior\n\nName:\n\nDate of Birth:\n\nSex:\n\nAddress:\n\nCity:\n\nState:\n\nPin:\n\nTelephone:\n\nMobile:\n\nEmail:\n\nSubscription Number 9 for renewals:\n\nGift Subscription to the following address:\n\nEnclosed Cheque/DD* for Rupees.\n\nCheque/DD No\n\nfavouring Chandamama India Ltd on\n\nbank.\n\n*Add Rs.60 for non-Chennai cheques. Your subscription will commence in 4 weeks.\n\nPlease mail the subscription form to:\nChandamama India Limited,\nNew 2/513 (Old 3/396) Sundeep Avenue East,\n2nd Main Road, Chinna Neelankarai,\nChennai - 600041. Phone: (044) 43992828, Fax: (044) 43992829\nEmail: subscription@chandamama.com\nYou can also subscribe online at: www.chandamama.com\n\n<table><thead><tr><th>Take Your Pick!</th><th>1 YEAR</th><th>2 YEARS</th><th>3 YEARS</th><th>4 YEARS</th><th>5 YEARS</th></tr></thead><tbody><tr><td>ENGLISH<br>(Rs 25/- per copy)</td><td>Rs. 300</td><td>Rs. 540</td><td>Rs. 765</td><td>Rs. 960</td><td>Rs. 1125</td></tr><tr><td>You Save</td><td></td><td>Rs. 60</td><td>Rs. 135</td><td>Rs. 240</td><td>Rs. 375</td></tr><tr><td>REGIONAL<br>(Rs. 20/- per copy)</td><td>Rs. 240</td><td>Rs. 430</td><td>Rs. 610</td><td>Rs. 770</td><td>Rs. 900</td></tr><tr><td>You Save</td><td></td><td>Rs. 50</td><td>Rs. 110</td><td>Rs. 190</td><td>Rs. 300</td></tr><tr><td>JUNIOR<br>(Rs. 15/- per copy)</td><td>Rs. 180</td><td>Rs. 325</td><td>Rs. 460</td><td>Rs. 575</td><td>Rs. 675</td></tr><tr><td>You Save</td><td></td><td>Rs. 35</td><td>Rs. 80</td><td>Rs. 145</td><td>Rs. 225</td></tr></tbody></table>\n\nAnnual Subscription Overseas: US $40 for English Chandamama, US $30 for Regional Languages, US $25 for Junior Chandamama (including shipping and handling charges) by air mail.\n\nభారత దర్శిని\n\nవీసా దేవుడు\n\nవర్ధమాన దేశాలలో పలువురికి అమెరికాకు వెళ్ళడం అన్నది\nఅందమైన కల. ఇవాల్టి రోజుల్లో అమెరికా వీసా లభించడం\nచాలా కష్టంగా మారుతోంది. అయితే, ఈ సమస్యకూ\nఎప్పటిలాగే భారతీయ ధోరణిలోనే కొందరు పరిష్కారం\nకనుగొంటున్నారు. ఆయనే వీసా దేవుడు!\n\nహైదరాబాద్ నుంచి 25 కి.మీ. దూరంలో వికారాబాద్\nరోడ్డు మీదుగా ఉస్మాన్ సాగర్ తీరంలో చిలుకూరు బాలాజీ\nదేవాలయం ఉన్నది. ఇక్కడి వేంకటేశ్వరస్వామి దర్శనం\nకోసం రోజూ వేలాదిమంది భక్తులు వస్తూ ఉంటారు. ఈ\nదేవుణ్ణి దర్శించి మనసారా ప్రార్థిస్తే, వీసాలు నిరాకరిం\nచబడడం అనేది ఉండదని భక్తులు విశ్వసిస్తారు. వారానికి\nదాదాపు లక్షమంది భక్తులు ఈ దేవుణ్ణి దర్శించుకుంటారు.\n\nకుట్టని తేళ్ళు\n\nతేలు కుడితే కొండెంలోని విషం ఒక్కోసారి మరణాంతకం అవుతుంది. బాధ మాత్రం భరించలే\nనంతగా ఉంటుంది. అయితే కుట్టడం అంటూ చేయని తేళ్ళు కూడా ఒకచోట ఉన్నాయి!\nఉత్తరప్రదేశ్‌లోని అమ్రెహా నగరంలో సూఫీ సన్యాసి పీర్ షా విలాయత్ మసీదులో ఇలాంటి తేళ్ళు\nకనిపిస్తాయి. ఇక్కడి తేళ్ళు కుట్టకుండా ఉండడానికి కారణం తెలిపే ఉదంతం ఒకటి ప్రచారంలో\nఉంది. షా విలాయత్ సజీవుడై ఉన్నప్పుడు, ఆయన విధానాలు నచ్చక స్థానిక పాలకుడు ఆయన్ను\n\nఆ చోటును వదిలి వెళ్ళిపామ్మన్నాడు. అయితే\nఆయనవెళ్ళడానికి నిరాకరించాడు. పాలకుడు\nఆగ్రహంతో ఆయన్ను అక్కడి నుంచి హడల\nగొట్టి తరమడానికి తేళ్ళను తెప్పించి వదిలాడు.\nఅయితే, సన్యాసి తేళ్ళతో సహజీవను ప్రారంభిం\nచాడు! ఆయన ఆధ్యాత్మిక శక్తుల కారణంగా\nతేళ్ళు ఆయన్ను ముట్టుకోలేదు. ఆ రోజు\nనుంచి అక్కడికి వచ్చే వాళ్ళెవరినికూడా తేళ్ళు\nకుట్టడం లేదని భక్తులు విశ్వసిస్తున్నారు.\n\nమన చరిత్ర పుటల నుంచి\n\nఎదురు చూసిన అద్భుతం!\n\nక్రీ.శ. 454, రాజభవనం, పాటలీపుత్ర నగరం,\nగుప్త సామాజ్యం.\n\n“చివరిసారిగా అడుగుతున్నాను. నువ్వు నన్ను రాజుగా పట్టాభిషిక్తుణ్ణి చేస్తావా? లేదా?” అని కోపంగా అడిగింది ఓ దుందుడుకు కంఠస్వరం.\n\n“రాజు ఎవరన్నది నిర్ణయించేసమయం, స్థలం ఇది కాదన్న విషయం నువ్వు తెలుసు కోవాలి పురూ,” అంటూ అనునయంగా చెబుతూ చక్రవర్తి కుమార గుప్తుడు సేనాధిపతి కేసి నిస్సహాయంగా చూశాడు.\n\nయువకుణ్ణి పరిశీలిస్తున్న విదేశాంగమంత్రి, “చక్రవర్తి చెబుతున్నది నిజమే. పుష్యమిత్ర దురా క్రమణదారులు దుశ్చర్యలకు పూనుకుంటున్నారన్న విషయం అందరూ ఎరిగినదే కదా....” అన్నాడు.\n\nఆ మాటకు అడ్డు తగులుతూ పురుగుప్తుడు, “చక్రవర్తి జ్ఞేష్ఠ కుమారుడిగా సింహాసనాన్ని అధిష్ఠించడానికి నాకు ఎలాంటి అభ్యంతరమూ ఉండదు కదా?” అన్నాడు.\n\nవృద్ధ చక్రవర్తి లేచి నిలబడి, “దయచేసి నాతో సభామంటపానికి మీరందరూ రండి. నా నిర్ణయాన్ని నా ప్రజలు వినడం అన్ని విధాలా న్యాయంగా ఉంటుంది,” అన్నాడు.\n\nపురుగుప్తుడి ముఖం జేవురించింది. తక్కిన వారు వినయంగా వంగి నమస్కరించారు.\n\nవిశాలమైన సభామంటపం ప్రముఖులతో, సాధారణ ప్రజలతో క్రిక్కిరిసి ఉన్నది. చక్రవర్తి కుమారగుప్తుడు నెమ్మదిగా అడుగులు వేసు కుంటూ వెళ్ళి సింహాసనంలో కూర్చున్నాడు. ఆ తరవాత లేచి నిలబడి సుద్ధీర్ఘ కాలం సిరిసంపద లతో ముందుకు నడిపించిన తన ప్రజలను ఒక సారి పరిశీలనగా చూసి ఇలా అన్నాడు:\n\n“ప్రియమైన ప్రజలారా, మా ముత్తాతమొదటి చంద్రగుప్తుడు రెండు రాజ్యాలను కలుపుకున్న ప్పుడు, ఆయన పాలించిన ప్రాంతాలు చిన్నవే. అయినా, ఆయన ఎంతో గొప్పగా పరిపాలించాడు.\n\nఆ తరవాత మా తాతలు రాజ్య సరిహద్దు లను విస్తరించారు. విశాల సామ్రాజ్యాన్ని స్థాపించారు. చీనాతో వ్యాపారసంబంధాలు, పర్షియాతో మైత్రీ సంబంధాలు పెంపొందించుకుని భరత వర్ష పరిరక్షణేధ్యేయంగా పరిపాలన సాగించారు.”\n\nప్రజల హర్షధ్వానాలు మిన్నంటాయి. ఆ తరవాత ఆయన మళ్ళీ ఇలా అన్నాడు: “అయితే, ఇటీవల మా విజయాలను చూసి అసూయాగ్రస్తులైన వారు దొంగ చాటుగా చొచ్చుకుని వస్తూ, పంటలను"
        },
        {
            "title": "ఎదురు చూసిన అద్భుతం! (మన చరిత్ర పుటల నుంచి)",
            "page_start": 50,
            "author": "చందమామ బృందం",
            "pdf_page": 50,
            "content": "నాశపరుస్తూ, ప్రజలను హతమారుస్తూ, పట్టణాలను దోచుకుంటూ పలు దుండగాలకు పాల్పడు తున్నారు. వాళ్ళ బెడదను ఎదుర్కోవడానికీ, వాళ్ళను అణచడానికీ మేమెంతో ప్రయత్నించాం. అయినా బెడద తప్పడం లేదు. వాళ్ళ దొంగచాటు తాకిడిని ఎదుర్కోలేకపోతున్నాం. త్వరలో వాళ్ళు పాటలీపుత్రం మీదికి దండెత్తిరాగలరన్న బలమైన వదంతులు కూడా వినిపిస్తున్నాయి. ఈ విపత్కర పరిస్థితి నుంచి బయట పడాలంటే ఏదైనా ఒక అద్భుతం జరిగి తీరాలి.”\n\nసభలో భయంకరమైన నిశ్శబ్దం చోటు చేసు కున్నది.\n\n“ఇలాంటి పరిస్థితుల్లో రాజ్యాన్ని చక్కగా పరిపాలించగల వారసుణ్ణి ఎంపిక చేయడంలో గుప్తచక్రవర్తులు గౌరవించి ఆచరించిన ఒకసత్సం ప్రదాయం ఉన్నది. విద్య, వివేకం, సమర్థత, నాయకత్వ లక్షణాలు గల ఉత్తమ యువకుణ్ణి వారసుడిగా నిర్ణయిస్తారు. అందువల్ల ప్రస్తుతం యౌవరాజుగా....” అంటూ ఆగాడు.\n\nఅందరిలోనూ చెప్పరాని ఉత్కంఠ! పురుగు పుడు ఊపిరిబిగబట్టి వింటున్నాడు!\n\n“స్కందగుప్తుణ్ణి నియమిస్తున్నాను.”\n\nఅంతవరకు వెనకవైపు మౌనంగా ఉన్నపొడవాటి యువకుడు విస్మయం చెందాడు.\n\n“నేను ఒప్పుకోను!” అంటూ కీచుగొంతుతో అరుస్తూ లేచి నిలబడ్డాడు పురుగుప్తుడు.\n\n“స్కందగుప్తుడు చక్కగా పరిపాలించగలడని మంత్రులతో పాటు నేనూ దృఢంగా విశ్వసిస్తు న్నాను,” అన్నాడు చక్రవర్తి.\n\n“ఇంతకుముందెన్నడూ ఏ యుద్ధంలోనూ అతడు తన సామర్థ్యాన్ని నిరూపించుకోలేదు కదా? అలాంటప్పుడు మన ప్రజలు అతణ్ణి రాజుగా\n\nఎలా అంగీకరించగలరు?” అని పురుగుప్తుడు ప్రజలకేసి తిరిగి, “నా మాట వినండి. ఇందుకు నేను ఒకే ఒక పరీక్ష పెట్టాలనుకుంటున్నాను,” అన్నాడు.\n\nఅందరూ మౌనంగా అతడి కేసి చూశారు.\n\n“పుష్యమిత్ర తెగలను ఓడించినట్టయితే, స్కందగుప్తుడు చక్రవర్తి కావడానికి నాకెలాంటి అభ్యంతరమూ లేదు. మనస్ఫూర్తిగా స్వాగతి స్తాను. ఒకవేళ ఓడిపోయాడో రాజ్యం నుంచి అతణ్ణి బహిష్కరించాలి,” అన్నాడు పురుగుప్తుడు.\n\nసభలో గుసగుసలు ప్రారంభమయ్యాయి. ఆ తరవాత అవి రణగొణ ధ్వనులుగా మారడంతో పురుగుప్తుడు విజయగర్వంతో నవ్వసాగాడు!\n\nచక్రవర్తి, “అదే అతనికి పరీక్ష అయినట్టయితే నిలబడక తప్పదు కదా?” అన్నాడు.\n\nసేనాధిపతి స్కందగుప్తుడి చేయి పట్టుకుని సింహాసనం దగ్గరికి తీసుకువెళ్ళి చేయెత్తి, “యౌవ రాజు స్కందగుప్తుడు వర్ధిల్లాలి!” అన్నాడు.\n\nసభలో హర్షధ్వానాలు బయలుదేరాయి. “చక్ర వర్తి కుమారగుప్తుడు వర్ధిల్లాలి!” అన్న నినాదాలు సభాప్రాంగణంలో మారుమోగాయి.\n\n* * *\n\nక్రీ.శ. 455, కథియవాడ్, గిర్నార్ కొండల పాదతలం.\n\nరాత్రి ఆకాశం నిండా చుక్కలు మిలమిలా మెరు స్తున్నాయి. దూరంలో భూమ్యాకాశాలు కలిసే చోట ముదురు నీలంరంగు నీడల్లా కొండల వరుసలు వ్యాపించి ఉన్నాయి.\n\n“మనం ఇక్కడ ఎందుకు కూర్చున్నామో నాకు ఇంకా అంతుబట్టడం లేదు,” అన్నాడు సురాష్ట్ర నగర పాలకుడు చక్రపాలితుడు. స్కంద గుప్తుడు ఎదుర్కొంటూన్న పరీక్షగురించి అతనికి తెలియవచ్చింది. బాల్యమిత్రుడిగా అతడికి సాయ మందించడానికి వచ్చాడు.\n\n“నాకు ఆశ్చర్యంగా ఉంది. అన్నీ నన్నే అడుగు తావేం? ఇది ఇంతకూ నీ ప్రాంతమే కదా? నీ మెదడుకు కాస్త పని కల్పించు,” అని సలహా ఇచ్చాడు బాల్యస్నేహితుడు. స్కందగుప్తుడు, చక్ర పాలితుడు పంటకాలువమట్టిగట్టు మీద కూర్చుని ఉన్నారు. చుట్టూ పంటపాలాలు విస్తరించి ఉన్నాయి.\n\nచక్రపాలితుడికి భవిష్యత్తు అగమ్య గోచరంగా ఉంది. అతడి మనసు విషా దంతో చిండిపోయింది. “సెలల తరబడి మనం పుష్యమిత్రతెగలతో పిల్లీ-ఎలుకల్లా దాగుడుమూతలు ఆడుతూనే ఉన్నాం. మనం సాధించింది ఈ మట్టి కాలువగట్టు మీది స్థానాలే. ఇవి చాలవని నువ్వు మనం దరిలోకి చక్కటి శక్తియుక్తులు గల చాకు ల్లాంటి ఐదుగురు వీరసేనుడి అనుచరు లను ఇంటికి పంపేశావు!” అన్నాడు.\n\n“వీరసేనుడు గాయపడ్డాడు. అయినా, మనం శత్రుసైనికుల సంఖ్యను చాలావరకు తగ్గించగ లిగాం. ఈ స్థావరాలకు ఆహారాన్నీ, సుదర్శన సరోవరం నుంచి నీటినీ అందిస్తూన్న నీకు ఎంతో ఋణపడి ఉన్నాను,” అంటూ స్కందగుప్తుడు గిర్నార్ కొండలకేసి చూశాడు. అక్కడే చంద్రగుప్త మౌర్యుడి కాలంలో నిర్మించబడిన బ్రహ్మాండ మైన సుదర్శన సరోవరం ఉన్నది.\n\n“మనమూ తరుముతున్నాం. వాళ్ళూ మనల్ని తరుముతున్నారు. శత్రువులను పట్టి బంధించ డానికి అక్కడక్కడవలలు పన్నుతున్నాం. అయినా ప్రయత్నాలు ఫలించడం లేదు. పాటలీపుత్రం అదనంగా సేనలు పంపడం లేదు,” అన్నాడు చక్రపాలితుడు.\n\n“సేను విజయం సాధించకూడదన్నది పురు గుప్తుడి ఆశ. అందుకు అతడి కారణాలు అతడికి ఉంటాయి. అతణ్ణి తప్పు పట్టి నిందించలేము కదా? చిట్టడవుల పాడవునా పొంచి ఉన్న పుష్య మిత్రతెగల గురించే మనం దృష్టిని సారించడం అవసరం,” అన్నాడు స్కందగుప్తుడు.\n\nచంద్రపాలితుడు అక్కడి నుంచి లేచాడు. అతనితో పాటు అక్కడ వారితో ఉన్న కొద్దిపాటి\n\nసైనికులు కూడా లేచారు. వాళ్ళు వందల్లోనే ఉన్నారు. వాళ్ళమీదికి వేగంగా వస్తూన్న శత్రు సైనికులు వేల సంఖ్యల్లో ఉన్నారు. శత్రుబలాన్ని తలుచుకుంటే ఓటమి తుప్పదేమోనన్న అనుమాన భయం అలముకోసాగింది.\n\n“యుద్ధానికి సన్నద్ధులు కండి!” అన్నాడు చక్రపాలితుడు వస్తూన్న సేనలను చూసి.\n\n“ఆగండి! వాళ్ళను వీలైనంత దగ్గరికి రాని వ్వండి,” అని ఆజ్ఞాపించాడు స్కందగుప్తుడు. అతనికి కుడివైపున గిర్నార్ కొండలు ఆ ప్రాంతా నికి పెట్టని కోటల్లా పరిరక్షిస్తున్నాయి. కత్తులు కటారుల కదలికలు, అరుపులు, కేకలు విని పించసాగాయి.\n\n“దేనికోసం ఆగాలి?” అని అరిచాడు చక్రపాలితుడు.\n\nస్కందగుప్తుడు కొండల కేసీ చూపుతూ, “దాని కోసం!” అన్నాడు.\n\nచీకట్లో మెరుపు మెరిసినట్టయింది.\n\nకొద్ది నిమిషాల నిశ్శబ్దం. ఆ తరవాత భయం కరమైన అరుపులు. భూమి కంపించినట్టయింది. పక్షులు అరవసాగాయి. జంతువులు అరుస్తూ అటూ ఇటూ పరిగెత్తసాగాయి. సముద్రమే కట్టలు తెంచుకున్నట్టు ప్రశ్నాభీకర ప్రవాహం ఆ ప్రాంతాన్ని ముంచెత్తింది.\n\n“ఏమిటది?” అని అడిగాడు చక్రపాలి తుడు అమితాశ్చర్యంతో.\n\n“మనం ఎదురుచూస్తూన్న అద్భుతం జరగ నున్నది. రండి. ఎత్తయిన ప్రాంతానికి చేరు కోవాలి!” అంటూ స్కందగుప్తుడు చంద్రపాలి తుణ్ణీ, తన సైనికులనూ పిలిచాడు.\n\nక్షణాల్లో వాళ్ళు ఎత్తయిన ప్రాంతంలోని వృక్షాల మీదికి ఎక్కారు. పుష్యమిత్ర తెగల\n\nవీరులు, వారి అయుధాలు, దివిటీలు వెల్లువల పాలయ్యాయి. పాలాల్లోని శత్రుసైనికులను వెల్లువ ముంచి కొట్టుకుపోయింది. జలప్రవాహం ధాటికి వాళ్ళ ఆయుధాలు ఎందుకూ కొరగాకుండా పోయాయి. నిమిషాల్లో ఉన్న చోటు తెలియ కుండా కొట్టుకుపోయారు.\n\n“హారి, భగవంతుడా!” అంటూ ఆ ప్రశ్నాన్ని చూసి ఆశ్చర్యపోయిన చంద్రపాలితుడు, “ఇదెలా జరిగింది? ఎవరు చేశారు?” అని అడిగాడు.\n\n“వీరసేనుడు, అతడి అనుచరులు ఇళ్ళకు తిరిగి వెళ్ళలేదు. సుదర్శన సరోవరం గట్టును తెగగొట్టి, నాకు సంకేతం పంపమన్నాను. శత్రు సైనికులను ఊరించి దగ్గరికి రప్పించామంటే వాళ్ళు ప్రవాహంలో కొట్టుకు పోగలరని నాకు తెలుసు. అయినా, సరోవరానికి వాటిల్లిన నష్టం బాధ కలిగిస్తోంది!” అన్నాడు స్కందగుప్తుడు.\n\n“దానిని మళ్ళీ నిర్మిద్దాం. అంతకన్నా ఆనంద కరమైన పని మరొకటి లేదు,” అన్న చంద్రపాలి తుడు, మందహాసంతో, “భరత వర్షపరిరక్షకుడు స్కందగుప్త చక్రవర్తికి అభినందనలు,” అంటూ వంగి నమస్కరించాడు. -పవిత్రా శ్రీనివాసన్\n\nరాష్ట్రీయ నాయకుడి\n\n# మన దేశభాషలు నేర్చుకుందాం\n\nఈ జాబితాలో మొదట మీకు తెలిసిన భాషలలోని పదాలను చుటుండి. ఆ తరువాత వాటి కింద ఇచ్చిన పదాలను అనుసరించి ఆయా భాషలలో ఆ పదాల ఉచ్చారణలనూ, అర్థాలనూ నేర్చుకోడానికి ప్రయల్నించండి.\n\n<table><thead><tr><th></th><th>Cycle</th><th>Sun</th><th>Teacher</th><th>Birthday</th><th>Doctor</th></tr></thead><tbody><tr><td>English</td><td>Cycle</td><td>Sun</td><td>Teacher</td><td>Birthday</td><td>Doctor</td></tr><tr><td>Telugu</td><td>సైకిలు</td><td>సూర్యుడు</td><td>ఉపాధ్యాయుడు</td><td>పుట్టినరోజు</td><td>పైద్యుడు</td></tr><tr><td>Hindi</td><td>साइकिल<br/>సాయికిల్</td><td>सूरज<br/>సూరజ్</td><td>అధ్యాపక<br/>అధ్యాపక్</td><td>జన్మదిన<br/>జన్మదిన్</td><td>చికిత్సక<br/>చికిత్సక్</td></tr><tr><td>Tamil</td><td>மிதிவண்டி<br/>மி஦ிவండி</td><td>క్రూరియన్<br/>సూరియన్</td><td>ఆశిరియర్<br/>ఆసిరియర్</td><td>పిర్రంభిత్రాల్<br/>పిరందనాళ్</td><td>మర్గుత్తముల్లర్<br/>మరుత్తువర్</td></tr><tr><td>Bengali</td><td>সাইకেল<br/>সాయికేల్</td><td>সূర్య<br/>సూర్జ్</td><td>శిక్షక<br/>శిక్షక్</td><td>జన్మదిన<br/>జన్మదిన్</td><td>చికిత్సక<br/>చికిత్సక్</td></tr><tr><td>Marathi</td><td>सायकल<br/>सాయ్‌కల్</td><td>सूर్య<br/>సూర్య</td><td>శిక్షక<br/>శిక్షక్</td><td>వాడదివస<br/>వాడదివస్</td><td>వైద్య<br/>పైద్య</td></tr><tr><td>Kannada</td><td>సైకల్లు<br/>సైకల్లు</td><td>సూర్య<br/>సూర్య</td><td>ఉపాధ్యాయ<br/>ఉపాధ్యాయ</td><td>హుట్టిదదిన<br/>హుట్టిదదిన</td><td>వైద్య<br/>పైద్య</td></tr><tr><td>Oriya</td><td>ব।ঊঊঊ<br/>সాయ్‌కేల్</td><td>శ్రీశ్రీః<br/>సూర్జ్</td><td>శివిఁ<br/>శిఖ్యక్</td><td>ఁగ్గుఁ<br/>జన్మదిన</td><td>ఁ।ఁఁ<br/>డాక్తర్</td></tr><tr><td>Gujarati</td><td>સાથકલ<br/>સાయ్‌కల్</td><td>સૂર్ય<br/>సూర్య</td><td>శిక్షక<br/>శిక్షక్</td><td>ఐమింపిస<br/>జన్మదివస్</td><td>ఐమింపి<br/>డోక్టర్</td></tr><tr><td>Assamese</td><td>చాఇకేల<br/>సాయికేల్</td><td>సూర్య<br/>హార్జ్</td><td>శిక్షక<br/>హిఖ్యక్</td><td>జన్మదిన<br/>జన్మదిన్</td><td>ఢాక్బ<br/>డాక్తర్</td></tr><tr><td>Malayalam</td><td>ഊബെബിൻ<br/>సైకిల్</td><td>സ്ര:<br/>సూర్యన్</td><td>അഡ്യാവകൻ<br/>అధ్యాపకన్</td><td>ജന്മദിനം<br/>జన్మదിనം</td><td>ഡോക്ടറీ<br/>డోక్టర్</td></tr><tr><td>Santali</td><td>మిల్లి<br/>డులుం</td><td>మినించి<br/>శిశ్రీ చాందో</td><td>మినించి<br/>మాచేత్</td><td>మినింపి<br/>జనాం మాహా</td><td>మినింపి<br/>డాక్తర్</td></tr><tr><td>Sanskrit</td><td>द्विचक्रिका<br/>ద्विचक्रिका</td><td>सूर्यः<br/>సూర్యः</td><td>శిక్షకः<br/>శిక్షకः</td><td>జన్మదినమ्<br/>జన్మదినం</td><td>వైద్యः<br/>పైద్యః</td></tr></tbody></table>\n\nకింద ఇచ్చిన ఐటలిక్స్‌లోని పదాలను గమనించండి. పై జాబితా సహాయంతో వాటి అర్థాలకు అనుగుణంగా ఖాళీలను నింపండి!\n\n1. నేను డులుంలో బడికి వెళతాను లేదా ...\n\n2. హార్జ్‌ ... కేంద్రం.\n\nEnglish\n\nRoom\n\nTree\n\nMonkey\n\nGarden\n\nSea\n\nTelugu\n\nగది\n\nచెట్టు\n\nకోత్తి\n\nతోట\n\nసముద్రం\n\nHindi\n\nకమరా\nకమ్రా\n\nపేడ్\nపేడ్\n\nబన్దర\nబందర్\n\nబగీచా\nబగీచా\n\nసముద్ర\nసముద్ర\n\nTamil\n\nஅறை\nஅடை\n\nமரம்\nமரம்\n\nசுரங்கு\nகுரூரு\n\nதொட்டம்\nతోట్టం\n\nகடல்\nகడல్\n\nBengali\n\nঘর\nঘর్\n\nগাছ\nগাছ\n\nবান্দর\nబాందర్\n\nবাগান\nబాగాన్\n\nসমুద్ర\nసముద్ర\n\nMarathi\n\nखोली\nఖోలీ\n\nఝాడే\nఝాడే\n\nమాకడ్\nమాకడ్\n\nబాగ\nబాగ్\n\nసముద్ర\nసముద్ర\n\nKannada\n\nಕೋಣೆ\nಕೋಣೆ\n\nమర\nమర\n\nಕೋತ్తి\nకోత్తి\n\nలుద్యాన\nఉద్యాన\n\nసముద్ర\nసముద్ర\n\nOriya\n\nశెంట్లి\nకోర్టరి\n\nబిల్ల\nగఫ్\n\nగొఁగొ\nమాంకడ్\n\nఒంటిం\nబగిచా\n\nపుష్ఠి\nసముద్ర\n\nGujarati\n\nઓરડો\nઓર્ડો\n\nవూట్ల\nవృక్ష\n\nవాంట్రా\nవాంద్రా\n\nબાગીખો\nబగીచో\n\nదરિયો\nదరિયો\n\nAssamese\n\nకోఠా\nకోఠా\n\nగఛ\nగఫ్\n\nవాన్దర\nబుందర్\n\nవాగిచా\nబుగిచా\n\nసాగవ\nసాగర్\n\nMalayalam\n\nഖൂറി\nമുറി\n\nവ്യക്ഷ\nవൃക്ഷ\n\nകൂറണ്ടു\nകுరூரு\n\nപ്രൂഗ്രാണ്ട\nപ്രൂഗ്രാണ്ട\n\nകേട്ടെ\nകേട്ടെ\n\nകുട്ടി\nകുട്ടി\n\nകേട്ടെ\nകേട്ടെ\n\nകേട്ടെ\nകേട്ടെ\n\nകേട്ടെ\nകേട്ടെ\n\nകേട്ടെ\nകേട്ടെ\n\nകേട്ടെ\nകേട്ടെ\n\nSantali\n\nమధువల్ల\nకుఠి\n\nఉన్నమున\nదారేకో\n\nమెంట్రేట\nబాగాన్\n\nమహిళల్లి\nదోరేయా\n\nSanskrit\n\nప్రకాశః\nప్రకోష్ఠి\n\nవృక్షః\nవృక్షః\n\nవానరః\nవానరః\n\nఉద్యానమ्\nఉద్యానమ్\n\nసాగాః\nసాగరః\n\n3. నా అభిమాన అధ్యాపకన్ ....................\n\n4. నా వాడదివస్ ....................\n\n5. మా కుటుంబ వైద్యః ....................\n\n6. నేను నా గదిని .................... తో పంచుకుంటాను.\n\n7. ప్రతి పుట్టిన రోజుకూ మరను నాటి .................... తగ్గించండి.\n\n8. .................... ణ్ణి వాంద్రా-దేవుడని కూడా పిలుస్తాం.\n\n9. నా తోట్టంలో .................... పువ్వులు ఉన్నాయి.\n\n10. .................... ఉన్నప్పుడు మత్స్యకారులు సముద్రలో కి వెళ్ళకూడదు.\n\n[కొలశంబరమాంత్రికుడు, ధూమకుడూ వాళ్ళను కొండశిఖరం మీదికి తీసుకుపోయాడు. అక్కడ ఒక సరోవరతీరంలో రాకుమార్తె కాంతిసేన కనిపించింది. ఆమె పారిపోకుండా కాపలాకాస్తున్న కుంభీరుడు, మాంత్రికుడు అనుచరులతో ఆ ప్రాంతాలకు వచ్చినట్టు గ్రహించి, వాళ్ళున్న చోటుకు పెద్దపెద్ద అంగలు వేసుకుంటూ వేగంగా రాసాగాడు. - తరవాత]\n\nకుంభీరుడు తామున్న ప్రదేశం కేసి వస్తు న్నట్టు అనుమానం కలగ్గానే, ధూమకుడు చప్పున కత్తి దూసి, “మహామాంత్రికా! కుంభీరుడికి మన రహస్యం తెలిసిపోయింది. వాడిటే వస్తున్నాడు. ఇతర రాక్షసులకు హెచ్చరిక ఇవ్వకముందే వాణ్ణి యమలోకానికి పంపటం అవసరం,” అన్నాడు.\n\nమాంత్రికుడా మాటలకు న్వ్యి, “ధూమకా, తొందరపడకు. కుంభీరుడు మనపక్షంలోని వాడే. వాడు రావణుడి పాలిటి విభీషణుడి వంటివాడు. వంశద్రోహులేకాలంలోనూ ఉంటూనే ఉంటారు!” అన్నాడు.\n\nకుంభీరుడు చెట్టు వద్దకు వచ్చి, దాని బోదెలో ఉన్న పెద్ద కంత దగ్గిరకు ఒక ఎండు మోడును లాక్కుని, దాని మీదకూర్చుంటూ, “శంబరా! రాక్షసులవి పెద్ద చెవులు, వాళ్ళ శ్రవణశక్తి గొప్పది. కొద్ది దినాలుగా నువ్వు నమ్మకద్రోహం చేయబోతున్నావన్న అను మానం నన్ను బాధిస్తున్నది. నేను మహాకలి సోదరుణ్ణి కాను; అందువల్ల విభీషణుణ్ణి ఎలా అవుతాను? వంశద్రోహం మాట! మాది రాహువంశం, వాడిది కేతువంశం. కనక, ఇక్కడ వంశద్రోహం ప్రసక్తే లేదు,” అన్నాడు కోపంగా."
        },
        {
            "title": "పాతాళదుర్గం",
            "page_start": 56,
            "author": "చందమామ బృందం",
            "pdf_page": 56,
            "content": "మాంత్రికుడతడి కేసి రెండడుగులు వేసి,\nచెట్టుబోదెనానుకుని నిలబడి, చిన్న గొంతుతో,\n“కొత్తగా వచ్చి చేరిన అనుచరులకు, నీ మీద\nవిశ్వాసం కలిగేందుకు కొన్ని చిన్న అబద్ధాలు\nచెపుతున్నాను, నువ్వు అపోహపడకు. వాళ్ళు\nనిన్ను ఎరిగిన వాళ్ళే. కదంబరాజ్య కొండగు\nహల వద్ద రాకుమారికి నువ్వు చేసిన వాగ్దానం\nవాళ్ళు విని ఉన్నారు కూడా,” అన్నాడు.\n\nఆ మాట వింటూనే కుంభీరుడు చప్పున\nతలతిప్పి, ధూమక సోమకులకేసి చూసి,\n“ప్రాణాలతో వీళ్ళింత దూరం వచ్చారా? ఈ\nనల్లగరుడపక్షిగా డెవడు? ఈ ముఖం ఎక్కడో\nచూసినట్టున్నదే,” అన్నాడు.\n\n“చూసే ఉంటావు. ఆటవిక నాయకుడు విరూపుడు,” అన్నాడు కాలశంబర మాంత్రి కుడు. విరూపుడూ, ధూమక సోమకులూ రాక్షసుడికి వంగి నమస్కారాలు చేశారు.\n\n“ఇదేరకం వినయం?” అంటూ కుంభీ రుడు కనుబొమలు చిట్లించి, “శంబరా! నేను నా వంశగౌరవం కాపాడేందుకు నీకు సహాయం చేస్తానన్నాను. నువ్వు నమ్మకద్రోహివిగా ప్రవర్తించవు గదా?” అన్నాడు.\n\n“ఆ అనుమానం నీకెందుక్కలిగింది?” అని ప్రశ్నించాడు మాంత్రికుడు.\n\n“నేను వేయి కళ్ళతో అంతా గమనిస్తూనే ఉన్నాను. దారి పొడవునా నీ అనుచరులాడే ఆటలన్నీ నేనెరుగుదును. వాళ్ళ ప్రయత్నమే మిటి?” అన్నాడు కుంభీరుడు.\n\n“అది పరమరహస్యం. ఇప్పుడప్పుడే వెల్ల డించేది కాదు. కాని, ఒకటి చెపుతున్నాను.\n\nనీకూ, నీ వంశం వాళ్ళయిన పాతిక ముప్పై మంది రాక్షసులకూ ఎలాంటి ప్రమాదం రాకుండా చూసే బాధ్యత నాది,” అన్నాడు కాలశంబరుడు.\n\nకుంభీరుడు మారు మాటాడకుండా, అసంతృప్తి వ్యక్తమయ్యే ధోరణిలో తలాడిస్తూ, చెట్టుబోదె దగ్గిర నుంచి సరోవర తీరానికి వెళ్ళి పోయాడు. మాంత్రికుడు బోదెలో ఉన్న కంతను ఎప్పటిలా మూసి, దీర్ఘాలోచనలో ఉన్నవాడిలా తల వంచుకుని వెనుదిరిగి కొంత దూరం నడిచి, “భద్రా! ఏర్పాట్లన్నీ సక్రమంగా జరిగి పోతున్నయ్యా? మరోరెండు గంటల్లో చీకటి పడబోతున్నది. భస్మాలూ అవీ వాటి వాటి స్థానాల్లో చేర్చాలి. రాక్షసుల వ్యవసాయ జంతువులు-పులులూ, సింహాలూ, ఏనుగుల\n\nమాటేమిటి? వాటికి ఈ రాత్రి నుంచే ఉప వాసం ప్రారంభమవుతుంది గదా? కుంభీరుడి అనుచరులు వాటిని రేపు మధ్యాహ్నం వరకూ అదుపులో పెట్టి, వేటకు వదలగలరా?” అని అడిగాడు.\n\n“అంతాసిద్ధం అవుతున్నది. ఎవరి స్థానాల్లో వాళ్ళు జాగరూకులుగా ఉన్నారు. ఓషధి భస్మాలన్నీ, ఈ రాత్రికి పాతాళదుర్గం చుట్టూ వున్న మహావృక్షాల కొమ్మ లెక్కబోతున్నవి. సాధువులైపోయిన సింహాలూ, ఏనుగులూ తిరిగి క్యూర మృగాలు కాబోతున్నవి. ఒక్క సరోవరం సంగతే మీరు చూడాలి. ఆ బండ రాయి ఉండవలసిన చోట, ఉండవలసిన తీరుగా ఉన్నదీ లేనిదీ పరీక్షించటం మా వల్ల కాలేదు. మాలో మంత్రవిద్యలుగాని, జల\n\nస్తంభన విద్యగాని తెలిసిన వాడెవడూ లేడు గదా?” అన్నాడు భద్రుడు.\n\n“ఆ బండరాత్రి జోలికి పోవద్దని లోగడే హెచ్చరించానుగదా? దాని విషయంలో చిన్నం యెత్తు పారబాటు జరిగినా రాక్షసుల చావు అబద్ధం, మన చావు నిజం అవుతుంది. చీకటి పడనివ్వండి, దాని సంగతి చూస్తాను,” అన్నాడు మాంత్రికుడు.\n\nఆ తరవాత అందరూ కొండ గర్భంలోని తమ నివాసానికి బయలుదేరారు. వాళ్ళు పై నుంచి సౌరంగాల్లోకి ఉన్న మెట్లసోపానం దిగి వస్తూండగా, కొందరు మనుషులు మాంత్రి కుడి దగ్గిరకు పరిగెత్తుకుంటూ వచ్చి, “మహా మాంత్రికా! సౌరంగం గోడలవెంట పైనుంచి నీరు సన్నని ధారలుగా కారుతున్నది. మన నివాసాలు నీట మునిగే ప్రమాదం లేదు కదా?” అన్నారు.\n\nమాంత్రికుడు ఒక క్షణకాలం నివ్వెర పోయి, అంతలోనే తెప్పరిల్లి గబగబా మెట్లు దిగి సౌరంగనివాసాల్లో ప్రవేశించాడు. అక్కడ గోడల మీద నీటిచారికలు కనిపించినై. మాంత్రికుడు ఒకచిన్న పాత్రతెప్పించి, అందులోకి ఆ నీటిని పట్టించి, తన అనుచరుల్లో ఒకణ్ణి తాగమన్నాడు.\n\n“రుచెలా ఉన్నది? ఉప్పునీరా? తీపి నీరా?” అని ప్రశ్నించాడు మాంత్రికుడు.\n\n“తియ్యగా ఉన్నది,” అన్నాడు వాడు. “అంటే... మన జలపాతంలోని నీరులా గానా?” అన్నాడు మాంత్రికుడు. వాడు అవు నన్నట్టు తల ఊపాడు.\n\n“మనకెలాంటి ప్రమాదం లేదు. అయినా ఒకరిద్దరు నీటిధారలు మరింత పెద్దవవుత వేమో గమనిస్తూ ఉండండి,” అంటూ మాంత్రికుడు భద్రుడి కేసి తిరిగి, “భద్రా! ఆ మోకులూ అవీ సిద్ధంగా ఉన్నవి కదా? ఇంక కొంచెం సేపట్లోనేను సరోవరం దగ్గిరికి బయలుదేరబోతున్నాను. నా వెంట ధూమక సోమకుల్నీ, విరూపుణ్ణీ తీసుకుపోతాను. ఇక్కడి ఏర్పాట్లన్నీ చూసే బాధ్యత నీది,” అన్నాడు.\n\nసూర్యాస్తమయమై, కొండ మీద చీకట్లు అలముకోగానే కాలశంబరుడు, ధూమక సోమకుల్నీ, విరూపుణ్ణీ తోడుతీసుకుని గుహల్లో నుంచి కొండ మీదికి వెళ్ళాడు. అక్కడ ఒకచెట్టు కింద తీగలతో అల్లిన బల మైన పొడవాటి మోకులు చుట్టగా పడి ఉన్నాయి. ధూమకసోమకులూ, విరూపుడూ వాటిని ఎత్తి భుజాల మీద వేసుకున్నారు. వాళ్ళకు అంతా గొడవగొడవగా ఉన్నది. భద్రుడూ, మాంత్రికుడూ జరిపిన సంభా షణలో ఒక్క ముక్కయినా వాళ్ళకు అర్థం కాలేదు. ఈ మోకులూ, సరోవరం, బండ రాయి, జలస్తంభనం... అంతా అయోమ యంగా ఉన్నది. ప్రశ్నిస్తే, అంతా పరమ రహస్యం అంటున్నాడు కాలశంబరుడు!\n\nఅకాశులో మిణుకు మిణుకుమనేచుక్కల కాంతిలో నలుగురూ నిశ్శబ్దంగా నడిచి, కొండమీది సరోవరాన్ని సమీపించారు. వాళ్ళు చేరిన ప్రాంతం, సాయంకాలం వేళ కుంభీర రాక్షసుడూ, రాకుమారి కాంతిసేనా విహరించి\n\nపోయిన ప్రదేశానికి ఒక పక్కగా, పాతాళ దుర్గానికి కొంచెం దాపులగా ఉన్నది.\n\nతీరం చేరగానే కాలశంబర మాంత్రికుడు నీటిలో మంత్రదండాన్ని సగం వరకూ ముంచి, ఏవో మంత్రాలు పరిస్తూ చుట్టూ ఓమారు కలయచూశాడు. ఒడ్డున అనేకమైన మహా వృక్షాలు గాలి తాకిడికి అప్పుడప్పుడు వేగంగా కదలాడుతూ, కొమ్మలు ఒకదానికొకటి ఒరు సుకోగా కిర్రుకిర్రుమంటూవికృతుగా ధ్వనులు చేస్తున్నవి.\n\nమాంత్రికుడు మంత్రదండం పైకెత్తి ఆ మహావృక్షాల్లో ఒకదానిని ధూమక సోమకు లకు చూపుతూ, “మోకు ఒకకొసను ఆ చెట్టు కాండానికి కట్టి, రెండవ కొస నా చేతికివ్వండి. నేను సరోవరంలో ప్రవేశించబోతున్నాను.\"\n\nఎంతసేపటికి తిరిగి వస్తానో చెప్పలేను. మీరు మాత్రం నిశ్శబ్దంగా ఇక్కడే కూర్చోండి,” అని చెప్పి, ధూమకుడిచ్చిన మోకును అందుకుని, “శాంభవీ!” అంటూ చిన్నగా అరిచి దభాలున నీటిలోకి దూకాడు.\n\nధూమక సోమకులూ, విరూపుడూ నిశ్శబ్దంగా కూర్చున్నారు. ఒక గంటకాలం గడిచింది. చెట్టుకొమ్మల్లో గుడ్లగూబ ఒకటి కర్ణకఠోరంగా అరిచింది. విరూపుడి భుజాన అప్పటివరకూ కునికిపాట్లు పడుతున్న నల్లగరుడపక్షి ఆ అరుపు వింటూనే చప్పున తలపాత్రమైనికు అంటూ కేకపెట్టింది. అంతలో ఒక పెద్ద గబ్బిలం దాని తల మీద బలంగా తన్ని, వేగంగా మానుకొమ్మల్లోకి ఎగిరిపోయింది. గరుడపక్షిరెచ్చిపోయి విరూ\n\nపుడి భుజం మీంచి కిందికి దూకి, కాళ్ళతో నేలను గీరుతూ కీచుమంటూ అరిచి పైకె గరబోయింది. ధూమకుడు ముందుకు వంగి పక్షికాలున వేశాడుతున్న తాడును గట్టిగా పట్టుకుని, “విరూపా! దీన్ని పారిపోకుండా పట్టుకో. దీనితో అమరు రావొచ్చు,” అన్నాడు.\n\n“పారిపోకుండా పట్టుకోవటమా! ఇది నన్నోదిలి ఎక్కడికి పోతుంది?” అంటూ విరూపుడు నల్లగరుడపక్షిని రెండు చేతులతో పట్టుకుని ఎత్తి భుజాన పెట్టుకుంటూ, “మాంత్రికదొర ఇంతసేపైనా నీట్లో నుంచి బయిటికి రాలేదేం?” అన్నాడు.\n\n“అదే నేనూ ఆలోచిస్తున్నాను. ఎంత జలస్తంభన విద్యతెలిసిన వాడైనా నీటి అడుగున ఇంతసేపుండగలడా? అతడికేదైనా ముప్పు జరిగివుంటే, మనం అంతా రాక్షసుల చేతుల్లో హతం అయిపోతాం,” అన్నాడు ధూమకుడు నిస్పృహగా.\n\nవాళ్ళీలా మాట్లాడుకుంటూండగా కొండదిగువ పాతాళదుర్గ ప్రాంతం నుంచి వాద్యాలమోతా, రాక్షసులు కాల్చే తారాజువ్వల వెలుగూ ధూమకుడూ వాళ్ళకు కనిపించింది.\n\n“వాళ్ళప్పుడే జాతర ప్రారంభించారు,” అన్నాడు విరూపుడు.\n\n“అలాగే ఉన్నది. రేపు మధ్యాహ్నం వేళకు గదా, శశికాంతుణ్ణి వాళ్ళు శిరశ్చేదం చేయబోయేది. అతణ్ణీ, కాంతిసేననూ ఆ దుర్మార్గల బారి నుంచి మాంత్రికుడెలా కాపాడగలడో నా కర్థంకావటం లేదు. మనం ఉండే కొండగర్భంలోని రహస్యసారంగాలు తెలు\n\nమీ మనసులోని మాట చెప్పండి!\n\nఈ శీర్షికల్లో ఏది మీకు ఎక్కువ సమాచారం అందిస్తోంది?\n\na) చందమామ కబుర్లు b) ఉదయ తారలు c) భారత దర్శిని\nమీ సమాధానాన్ని RYC <space> <ab>c>54646కు SMS చెయ్యండి.\n\nఅక్టోబర్ 09 ఫలితాలు: a:85%; b: 15%\n\nసుకుని, వాళ్ళే ముందుగా మనను హత మార్చవచ్చు. కుంభీరుడిలో నాకు నమ్మకం లేదు,” అన్నాడు సోమకుడు.\n\n“ఏం జరగటానికైనా అవకాశం ఉన్నది. మరో క్షణంలో మాంత్రికుడి శవం నీటిమీద తేలినా నేనాళ్ళర్యపడను,” అన్నాడు ధూమకుడు.\n\nఅతడుమాట ముగించీముగించక ముందే సరోవరంలో చిన్న అలలు లేచినై. మరుక్షణం కాలశంబర మాంత్రికుడు ఒక చేత్తో మంత్ర దండం, మరొక చేత్తో బంగారంలాగా మిల మిలా మెరిసిపోతున్న చిన్న మొసలి పిల్లనూ పట్టుకుని నీటి మీదికి తేలి, ఒడ్డుకేసి వచ్చాడు. ధూమకుడూ వాళ్ళు ఉత్సాహంగా లేచి అతడి కేసి పరిగెత్తారు. మాంత్రికుడు చిరునవ్వు నవ్వుతూ వాళ్ళకు మొసలిపిల్లను\n\nచూపి, “ఇది గొప్ప శుభసూచకం. బంగారు మొసళ్ళను మీరెక్కడా చూసివుండరు. ఇది కావాలని నాకు దొరికింది. దీన్నీ, నల్లగరుడ పక్షినీ ప్రయోగించి రేపు ఒక గొప్ప ఘన కార్యం సాధించబోతున్నాం,” అన్నాడు.\n\nధూమకుడూ, అతడనుచరులూ, బంగారు మొసలిపిల్లకేసి చూస్తూ అద్భుతపడ్డారు. మాంత్రికుడు కొండకింద రేగిన గందరగోళ ధ్వనులు ఒకతృటికాలం విని, “ఓహో, మహా కలిరాక్షసుడి పైతృకవర్ధంతికి ముహూర్తం సమీపించిందన్నమాట! జై, శాంభుమీ!” అంటూ చేతులు రెండూ పైకెత్తి, “ఆమోకులు చెట్టు బోదెకు గట్టిగా బిగించారు గదా? మహాకలి కాలశంబరుల మధ్యచావుబతుకుల యుద్ధం ప్రారంభమైంది,” అంటూ తన రహస్య నివాసం కేసీ బయలుదేరాడు.-(ఇంకాఉంది)"
        },
        {
            "title": "ఋణానుబంధం(అనునిర్వ)",
            "page_start": 62,
            "author": "సౌమ్యా రాజేంద్రన్",
            "pdf_page": 62,
            "content": "అలాగే వింటూ ఉండిపోయాను.\nఎలాంటి పాపం చేయకపోయినా,\nఅపరాధ భావంతో కుంచించుకు\nపోయాను. అయినా, అనుభవిం\nచవలసిందేననుకున్నాను.\n\n“ఈ ప్రాణిరూపాలు!” అంటూ\nఆమె చేతులు పైకెత్తి తన ఆగ్రహ\nకారణానికి సాక్ష్యంగా నిలబడ్డ పెద్ద\nపెద్ద నీడలకేసి చూపుతూ చెప్పసా\nగింది: “వాటిలో కొన్ని ప్రాణచక్రం\nపరిపూర్తి కావడంతో ఇక్కడికి వచ్చాయి.\nభూమి మార్పు చెందుతోంది. నూతన\nప్రాణం వేళ్ళూనుమలసిన తరుణం. కొన్ని ప్రాణులు\nవెళ్ళిపోక తప్పదు. ఎందుకంటే విశ్వం అను\nయే తప్ప, దాని సంతానం కాదు. ఆ నిజాన్ని\nమనం అంగీకరించాలి. జీవితం ఎంతో మహత్తర\nమైనదే. అయినప్పటికీ దాని క్షణిక స్వభావాన్ని\nఅర్థం చేసుకోవాలి. నూతన సృష్టి జరగాలంటే\nపాతవి నశించిపోవాలి. ఈ సూత్రాలను మనం\nపవిత్రంగా భావిస్తున్నాం. ఆ సూత్రాల కోసం\nమనం ‘వర్తమానం’లోని మన జీవితాలను\nత్యాగం చేయడానికి సంసిద్ధంగా ఉన్నాం.\nఅయితే, అందుకని మాత్రమే మేమందరం\nఇక్కడికి రాలేదు... పలు ప్రాణులు విగత\nజీవులై వాటి ఖాళీలను నింపడానికి ఇక్కడికి\nవచ్చాయి. విధి వాటిని ఇక్కడికి తరలించుకు\nరాలేదు. తనను ఉన్నతంగా భావిస్తూ, తక్కిన\nజాతుల ఉనికిని అసలు పట్టించుకోని ఒక\nభయంకరజాతి దురహంకార దురాశే వాటిని\nఇక్కడికి వచ్చేలా చేశాయి.”\n\n“మయూరీ!” అని పిలిచింది పిచ్చుక.\n\n“మనిషి చేసిన నేరాన్ని అతనికి నమ్మబలక\n\nడానికి మళ్ళీ నువ్వు ఆ భయంకరమైన అను\nభవాలను గుర్తు చేసుకుంటూ బాధపడాలా?”\nఅని అడిగింది మొసలి దీనమైన కంఠస్వరంతో.\n\n“వద్దువద్దు. నేను అనునిర్వకు కొత్తవాణ్ణే.\nకాని మీ వాళ్ళ ఆగ్రహం నన్ను సిగ్గుపడేలా\nచేస్తోంది. నన్ను నేను న్యాయపరచుకోవడానికి\nచెప్పుకునేందుకు ఏమీ లేదు. అయితే, మీరు\nవెలిబుచ్చుతూన్న ఆగ్రహం మనిషికి కొత్తేమీ\nకాదని మాత్రం చెప్పగలను. మాలోపలువురు\nజంతువుల రాజ్య విధ్వంసాన్ని వ్యతిరేకిస్తు\nన్నారు,” అన్నాను నేను ఆవేశంగా.\n\n“జంతువుల రాజ్యం! జంతువుల రాజ్యం!”\nఅంటూ ఉరిమింది మమ్మత్. “చూడండి.\nఅతడెలా మనలనందరినీ ఒకేగాట కట్టేస్తున్నాడో!”\n\n“జంతువుల రాజ్యం!” అంటూ అరిచింది\nమొసలి. “ఆ ఒక్కపదబంధంతో జంతుసంతతి\nనుంచి నిన్ను నువ్వు వేరు చేసుకుంటున్నావు.\nఅవునా, కాదా? మా అందరికన్నా నువ్వు గొప్ప\nవాడివని అనుకుంటున్నావు?”\n\n“చూడండి. మీకు బాధకలిగించడం నా ఉద్దేశం కాదు. మిమ్మల్నెవరినీ కించపరచడానికి నేనలా అనలేదు. మానవజాతి మనుగడకు సకల ప్రాణులూ అమసరమని నాకు తెలుసు...” అన్నాను. అంతలో పిచ్చుక పాడిచేలా నా కళ్ళవద్దకు ఎగిరి వచ్చి, “మేము మీకు సేవలు చేయడానికి రాలేదు మానవకుమారా! వర్తమానంలో మా జీవన లక్ష్యం అది కాదు. ‘మానవ జాతి మనుగడకు!’ ఎంత పొగరు! ఎంత పొగరు!” అన్నది పదునైన కంఠస్వరంతో.\n\nనా సెత్తురు చల్లబడ్డట్టయింది. మయూరి మాటలను గుర్తు తెచ్చుకుని మౌనంగా ఉండి పోయాను. మయూరి గలగలా నవ్వసాగింది. ఆమె ఆనందవికటాట్టహాసం చూసి చంద్రుడు భయంతో కంపించసాగాడు. నాకు సౌమ్మసిల్లి పడిపోయేలా ఉంది. చెట్లు అదే పనిగా ఊగడంతో గాలి ఉధృతుగా వీచ్చాగింది. ‘భూకుపం!’ అన్నది మొసలి బిగ్గుగా. “ఛ... ఛ... మళ్ళీనా!\n\nవిసుగ్గా ఉంది,” అన్నది మమ్మత్. మోహరిస్తున్న ఘోర విపత్తు గురించి వాళ్ళేమాత్రం ఉద్వేగం చెందుతున్నట్టు లేదు.\n\n“మనమేదైనా పైన కప్పుకోవడం మంచిది,” అంటూ నిట్టూర్చింది మమ్మత్. ఆ తరవాత లేచి అడవుల కేసి నడవసాగింది. దానికి వ్యతి రేక దిశలో మొసలి అమితవేగంతో పరిగెత్తసాగింది. మొదటి కదలికతోనే పిచ్చుక అడవుల కేసి ఎగిరి వెళ్ళిపోయింది. నాకంతా అయోమ యంగా కనిపించింది. “అనునిర్వలో భూమి ఇంకా లేప్రాయంలోనే ఉంది. తరచూ ఒళ్ళువిరుచుకుంటుంది,” అన్నది మయూరి.\n\nఆ తరవాత మయూరి కొండల కేసి తిరిగి నడవసాగింది. నాకేం చెయ్యాలో, ఎక్కడికి వెళ్ళాలో తెలియలేదు. వెళుతూన్న మయూరిని వెనక నుంచి చూస్తున్నాను. రెండు చేతులు ఆకాశం కేసి ప్రార్థిస్తున్నట్టు పైకెత్తింది. ఆమె వెనక పరిగెత్తడానికి సాహసించలేకపోయాను.\n\n“ఆహ్వానం కోసం ఎదురుచూస్తున్నావా? త్వరూ, రా!” అని హెచ్చరించింది మయూరి. కొంత ఊరట కలిగింది. కాని మరుక్షణమే ఏదో ఇబ్బందికరమైన భారం మనసును కిందికి లాగసాగింది. ఆమె నమ్మదగినదేనా అన్న అనుమానం నాలో కలిగింది. “నువ్వు నన్ను నమ్మమని నాకు తెలుసు. నమ్మమని నేను చెప్పడం లేదుగానీ, నీకూ మరో మార్గం లేదు. కాబట్టి చెప్పింది, విను,” అన్న ఆమె మాటలు గాలిలో ఈటెల్లా దూసుకువచ్చాయి.\n\nఅవును. నిజమే. లెమన్, ఓమెన్, గువ్వా అందరూ ఎక్కడో దూరంలో ఉన్నారు. వాళ్ళు నాతో స్నేహంగా ఉన్నప్పటికీ తక్కిన అనునిర్వ వాసుల నుంచి నన్ను కాపాడగలరా అన్నది\n\nసందేహమే. పోరాటంలో మేము మరీ అల్పసం ఖ్యాకులం. కొండెక్కుతున్నప్పుడు మయూరి మరేమీ మాట్లాడలేదు. ఆమె అడుగులు వేస్తోంటే భూమి కంపిస్తోంది. ఆమె చుట్టూ ఉన్న బండలు, రాళ్ళు దొర్లిపడుతున్నాయి. అయినా, మేము ఎలాంటి అపాయమూ లేకుండా ముందుకు వెళుతూనే ఉన్నాం. ఆమెతో పాటు వెళ్ళడం వల్లనే నేను క్షేమంగా ఉన్నానని నాకు తెలుసు. చుట్టూ ఏవేవో నీడలు నేను ఫలానా అని గుర్తించేలోగా అవి వెనక్కి వెళ్ళిపోతూ ఉన్నాయి.\n\nమేము కొండ శిఖరాన్ని చేరుకున్నాక, “నువ్వు నా మాటలు వినకుండా, తగిన మూల్యం చెల్లించుకున్నావు. మండలి ఒప్పుకోకపోవచ్చు. అందుకు వాళ్ళనేనిందించులవా? దూసుకువచ్చే బాణాలు, తొలిచే తుపాకీ తూటాలు దురహం కారపు విజయ హేళనా దృక్కులు ఇవే మానవ జాతి గురించినవాళ్ళ చివరి జ్ఞాపకాలు,” అన్నది మయూరి.\n\n“మరి అలాంటి వాళ్ళవద్దకు నన్నెందుకు తీసుకువెళ్ళావు?” అని అడిగాను.\n\n“అనునిర్వలో నేను నిర్ణయాలు తీసుకుంటాను. నేను జీవన గడియారస్పందనను అధ్యయనం చేసి ప్రాణులు వెళ్ళడానికి సమయం గ్రహిస్తాను. నాకు ముందున్న ‘ఒకరు’ నాకా శక్తిని ఇచ్చారు. అయితే, నా సహచరులకు హాని కలిగించే ఏపనినీ నేను చేయను. నీ జాతి చేతవాళ్ళు ఎలాంటి బాధలు అనుభవించారో నాకు తెలుసు. నేను నీకు మనస్ఫూర్తిగా మద్దతుతెలిపి అనునిర్వకు ఆహ్వానించానంటే, మండలి తీర్మానా నికివిరుద్ధంగా, ఈ భూమిలో నెలకొన్న భావానికి వ్యతిరేకంగా ఆ పని చేసినట్టే అవుతుంది.”\n\n“మరయితే, నాకు సాయపడడానికి నువ్వేందుకు అంగీకరించావు?”\n\n“అది అంత సులభంగా చెప్పలేను. ఇక్కడ నన్నెంతగానో గౌరవిస్తున్నారు. వినయవిధేయ తలతో నా ఆజ్ఞలను శిరసావహిస్తున్నారు. వర్తమానంలో నా రోజుల్లో, నేను మరీ చిన్నదిగా బలహీనంగా ఉండేదాన్ని. 1984 డిసెంబర్ 31వ తేదీ భోపాల్లో పుట్టాను.”\n\nభోపాల్! నా మనసు సైన్సు పాఠ్యపుస్తకం లోని పర్యావరణ ఘోర ప్రమాదాల పుటల కేసి పరుగులు తీసింది. ప్రపంచంలో వాటిల్లిన అతిపెద్ద మానవ స్వయంకృత ప్రమాదాల్లో ఒకటి డిసెంబర్ మూడవ తేదీ జరిగిన భోపాల్ గ్యాస్ దుర్ఘటన! క్షణాల్లో రెండువేల మందికి పైగా ప్రాణాలు కోల్పోయారు. తరవాత ఏర్పడిన దుష్పరిణామాలూ తక్కువేం కాదు.\n\nవిషవాయువు ప్రభావంతో అసాధారణమైన అవయవాలతో... అరకొర అవయవాలతో, పిల్లలు పుట్టారు. ఈ దుర్ఘటన జరిగిన కొన్ని సంవత్సరాల తరవాత కూడా అంగైకల్యాలతో, మానసికవైకల్యంతో పిల్లలు పుడుతూనే వచ్చారు. ఈ ఘోర ప్రమాదానికి కారణమైన కంపెనీ... పేరు గుర్తులేదు... తనకేమీ సంబంధం లేనట్టు చేతులు కడిగేసుకున్నది.\n\nఈ విషయాలను గుర్తు చేసుకుంటూన్న ప్పుడు నా చూపులు మయూరి నాలుగు చేతుల మీదా, నీలం రంగు ముఖం మీదా పడ్డాయి.\n\n“అవును. అందుకు సాక్ష్యాన్ని కూడా చూడాలి కదా?” అన్నదామె.\n\n“నీ కేమయింది?” అని అడిగాను కాస్త జంకుతూనే.\n\n“నాకు జన్మనిచ్చిన తల్లి ఆ విషవాయు వును శ్వాసించింది. నన్ను మంత్రసాని ఆమె వద్దకు తొలిసారిగా తీసుకు వెళ్ళినప్పుడు ఆమె స్పృహ కోల్పోయి ఉంటుంది,” మయూరి వేదనతో నవ్వింది. “నాలుగు చేతుల శిశువు దేవుడిచ్చిన కానుక అవుతుందా? కాదు కదా?”\n\nభూమి కంపించడం ఆగిపోయిందని నేను ఉన్నట్టుండి గ్రహించాను. అంతవరకు ఆమె చెబుతున్న విషయంలో లీనమైపోయాను. “ఆ విషాద దుర్ఘటనలో వేల మంది చనిపోయారు. నిజమే. ఆ దుర్ఘటన గురించిన ఆగ్రహం ఇంకా చల్లారలేదు. దాన్ని కారణంగా చూపి మానవ జాతినంతటినీ ద్వేషించడం భావ్యమా? నువ్వు కూడా మనిషివే కదా?” అన్నాన్నేను.\n\n“ఆ పేరుతో నన్ను పిలవకు! నేను వేరు రకం దానిని. కనిపించడం లేదా? నాకు ముందు అనునిర్వకు చేరినవారిలో అలాంటి వారు లేనట్టే నాకూ నా అనే వాళ్ళెవరూ లేరు. మమ్మల్ని మ్యూటెంట్స్ అంటారు. అంటే అసాధారణమైన వాళ్ళమన్నమాట! మాలో ప్రతి ఒక్కరికీ విల క్షణమైన గాయాలూ, బాధలూ ఉంటాయి. మా కథలన్నీ ఒకటి కావు. మాకు సమూహ స్పృహఉండదు. అందువల్లే మేము ఎలాంటి భయమూ లేకుండా పాలించగలం. ఎందు కంటే మేమెప్పుడు కూడా వలయంలో అంత ర్భాగం కాము.”\n\nఆమె గాఢంగా నిట్టూర్చింది. ఒక్క కన్నీటి బొట్టు చెంప మీదుగా జారింది. దాని మీద వెన్నెల పడి మిలమిలా మెరిసింది.\n\n“నేను తొలుత అనునిర్వకు వచ్చినప్పుడు నా వయసు ఐదేళ్ళు. నాకు ముందున్న ‘ఒకరు’ నా సంరక్షణా బాధ్యతలు స్వీకరించారు.” ఆ\n\nతరవాత మాటాడలేక మౌనం వహించింది.\n\n“అతడు ఇరవై మూడేళ్ళు ‘వర్తమా నం’లో జీవించాక విముక్తి లభించింది. అతడొకసర్కస్ కంపెనీలో పనిచేసేవాడు. ఒక వింత ప్రాణిగా ప్రదర్శంచే వారు. ప్రజలందరూ వచ్చి అతణ్ణి చూసి అబ్బుర పడేవారు. తమ ఎదుట ఉన్న ప్రాణికి కూడా సుఖ దుఃఖాలు అనుభవించే మనసూ, చూసే కళ్ళూ ఉంటాయని ఆలోచించే వారు కాదు.”\n\n“సరే ఇప్పుడేంజరుగనున్నది?” అని అడి గాను కొంతసేపయ్యాక. ఏదైతే అవుతుంది అనే ఒక విధమైన విరక్తి నిండిన మొండి ధైర్యం ఏర్పడింది. నాలోని భయం మటుమాయమ యింది. మరణమే కదా హాయిగా వెళ్ళిపోదాం, అనుకోగానే నాలో ఒక విధమైన ఆనందం పెల్లుబికింది.\n\n“ఎందుకు నవ్వుతున్నావు?” అని అడిగింది మయూరి.\n\n“నిజానికి నాకే తెలియదు,” అన్నాను ఇంకా పెద్దగా నవ్వుతూ. కల్పనా కథలో పాత్రలా నాకు నేను కనిపించాను. “ఇదంతా కల,” అంటూ మాత్రం నా కథ ముగియబోదు.\n\nమయూరి నవ్వుతూ, “నువ్వు క్షేమంగా ఉంటావు. నేను మాట ఇస్తున్నాను,” అన్నది.\n\n“ఎలా చెబుతున్నావు?”\n\n“నేను మండలితో మాట్లాడతాను.”\n\n“ఎందుకు?”\n\n“ఎందుకు అంటే?”\n\n“నువ్వెందుకలా నా కోసం అంత పెద్ద ప్రయత్నం చేస్తున్నావు?”\n\n“నీకింకా నా మీద నమ్మకం కుదరలేదా బాబూ? సరే. నాకున్న కారణాలు నాకూ ఉన్నాయి. నీకు ఋణపడి ఉన్న వ్యక్తి నీకు సానుకూలం గానే ఉంటుంది కదా?” ఆమె చెబుతున్నదే మిటో నాకు అర్థం కాలేదు.\n\n“మరికొన్ని గంటలలో సూర్యోదయమవు తుంది. నేను నీకు కబురు పంపేంతవరకు డోడో దంపతుల వద్దే ఉండాలి,” అన్నది మయూరి.\n\n“ఆ తరవాత?”\n\n“మండలి నీకు మద్దతునివ్వదు. అయితే, నేను దాన్ని మార్చగలను. ఇంకానేను ‘ఒకరు.’ గుర్తుంది కదా?”\n\n“మా తాతయ్య, నా కుక్క?” అన్నాను.\n\n“వాళ్ళను కూడా రక్షిస్తాను,” అన్నదామె.\n\nఆమె శిరోజాల గుండా గాలి రివ్వన దూసు కుపోయింది. చంద్రుడు ఆమె మోము మీదికి వెన్నెలలు వెదజల్లాడు. ఆమె విషాద సౌందర్యం నాలో ఒకవిధమైన కరుణాద్భుతవిచిత్ర భావాన్ని రేకెత్తించ్చింది. నేను తలాడించాను.\n\nనన్ను నేను ఆమె ఋణానుబంధంలో ఉంచాలనుకున్నాను. - (ఇంకావుంది)\n\n- సామ్యా రాజేంద్రన్\n\nఉదయ తారలు\n\nజయ్ ప్రీత్ ఘుమాన్\n\nగెలుపాందిన అవార్డులు:\n\n* 2007లో మోస్ట్ ఇంప్రూవ్ట్ గోల్ఫర్ గా ఇండియన్ గోల్ఫ్ యూనియన్ లేడీ సెక్షన్ కన్వీనర్స్ అవార్డు.\n\n* చండీఘర్ అమెచ్యూర్ గోల్ఫ్ ఛాంపియన్షిప్ ట్రోఫీ విజేత (U-15 కేటగిరి) 2009.\n\n* చండీఘర్ లేడీస్ గోల్ఫ్ ఛాయియన్షిప్-బావాగిల్ ట్రోఫీ విజేత (2009).\n\n* 92వ ఆలిండియా లేడీస్ అమెచ్యూర్ గోల్ఫ్ ఛాయియన్షిప్-ఎవియం ట్రోఫీ విజేత (2007)\n\n* చండీఘర్ రాష్ట్ర గోల్ఫ్ ఛాంపియన్షిప్ విజేత (2008).\n\n* లలిత్ సూరి జూనియర్ గోల్ఫ్ టోర్నమెంట్ విజేత (U-15 కేటగిరి) 2008.\n\n* చండీఘర్ లేడీస్ గోల్ఫ్ ఛాంపియన్షిప్ ఛాలెంజ్ బౌల్ అండ్ బావా గిల్ ట్రోఫీ విజేత (2008).\n\nచండీఘర్ కు చెందిన యువగోల్ఫర్ జయ్ ప్రీత్ ఘుమాన్ పన్నెం డవ యేటే గోల్ఫ్ ప్రపంచంలోకి అడుగు పెట్టింది.\n\nఆమె తల్లిదండ్రులు కూడా ప్రొఫెషనల్ గోల్ఫర్స్ కావడంతో, ఆమెకు అవసరమైనప్పుడల్లా సహాయసహకారాలు అందించి ప్రోత్సహిస్తున్నారు.\n\nకోచ్ జెస్సీ గ్రెవాల్ మార్గదర్శకత్వంలో చండీఘర్లోని సిజిఎ హోండా గోల్ఫ్ అకాడ్మీలో ఆమె ప్రాక్టీక్ చేస్తోంది. కొన్ని సంవత్సరాలలోనే ఆమె గోల్ఫ్లో ఆశించిన దానికన్నా ఎంతో ఎక్కువ సాధించగలనని నిరూపించింది.\n\n“బాగా కష్టపడి గరిష్ఠ స్థాయికి చేరుకోవడానికి మనం ప్రయత్నించకపోతే మనలోని శక్తి సామర్థ్యాలను ఎలా పూర్తిగా విని యోగించుకోగలం!” అన్నదే జయ్ ప్రీత్ మనోభావం; క్రీడా తత్వం!\n\nఏ క్రీడాకారుడుగాని పరిపూర్ణత సాధించలేడు; ఎంత సాధించినప్పటికీ ఇంకా అభివృద్ధికి ఆస్కారం ఉండి తీరుతుంది అన్నదే ఆమె అభిప్రాయం.\n\nప్రొఫెషనల్ గోల్ఫర్ కాకపోయినప్పటికీ, ఆమెచ్యూర్ గా ఆడుతూ, ఏదో ఒక రోజు ఇండియాకు ప్రాతినిథ్యం వహించాలన్నదే ఆమె ఆకాంక్ష.\n\n“మీరు అభిమానించే క్రీడను బాగా ఆడిమీ కలలను సాకారం చేసుకోండి. అనందించండి ఎందు కంటే జీవితం చాలా చిన్నది!” ఇదే ఆమె క్రీడాభిమానులకు ఇచ్చే సందేశం!\n\nఈ నెల ఉదయతార జయ ప్రీత్ ఘుమాన్ కు చందమామ శుభాకాంక్షలు!\n\nDoctor\n\nవైద్యుడు\n\nవేష:\n\nSanskrit\n\nవైద్య:\n\nడిసెంబర్ 2009\n\n68\n\nచందమామ\n\nభారతీయుడికి నోబెల్ బహుమతి!\n\nఈసంవత్సరం రసాయనిక శాస్త్రానికి నోబెల్ బహుమతి మన దేశంలో పుట్టి అమెరికాలో స్థిరపడిన వెంకటరామన్ రామ కృష్ణన్ మరో ఇద్దరితో కలిసి అందుకుంటున్నారు. యేల్ విశ్వ విద్యాలయానికి చెందిన థామస్ ఎ స్టెట్జి, ఇజ్రాయెల్ వియ్జ్ మన్ ఇన్స్టిట్యూట్ ఆఫ్ సైన్స్కు చెందిన అడా ఇ యోనత్‌లతో కలిసి రైబోసోమ్ నిర్మాణం, పని చేసే తీరు మీద చేసిన పరిశోధన లకు ఈ బహుమతి అందజేస్తున్నారు.\n\nవైద్యవిద్యకు సీటురాకపోవడంతో భౌతికొస్త్రంలో బరోడాలో పట్టభద్రుడైన రామకృష్ణన్, ఓహియో యూనివర్శిటీలో పిహెచ్‌డి, యూనివర్శిటీ ఆఫ్ కాలిఫోర్నియాలో బయోలజీలో మాస్టర్స్ డిగ్రీ చేశారు. తమిళనాడు చిదంబరంలో జన్మించిన ఈ నోబెల్ బహుమతీ గ్రహిత చాలా నిరాడంబరుడు!\n\nఅతిపెద్ద సామూహిక వివాహం\n\nఒక పెళ్ళి చేయడమంటే మామూలు విషయం కాదు. అందుకు ఎన్నో తతంగాలు ఉన్నాయి. అలాంటిది, ఒకేచోట ఒక్కసారిగా 7,500 వివాహాలు జరిపించడం అంటే మాటలా? అరుదైన ఈ సామూహిక వివాహవేడుక ఇటీవల దక్షిణకొరియాలో జరిగింది. యూనిఫికేషన్ చర్చ్ ఏర్పాటు చేసిన ఈ సామూహిక వివాహంలో దక్షిణకొరియా, వివిధ ప్రాంతాల నుంచి మచ్చిన వధూవరులు వివాహ బంధ ప్రమాణాలు చేశారు.\n\nవివాదాస్పదమైన చర్చ్ సంస్థాపకుడు ఎనభైతొమ్మిదేళ్ళ రెవరెండ్ సన్ మైయూంగ్ మూన్ ఆధ్వర్యంలో ఈ బ్రహ్మాండమైన వివాహం జరిగింది. నూతన దంపతులు అమితానందంతో ఉంగరాలు మార్చుకునే ముందు వాళ్ళమీద మైయూంగ్‌మూన్ పవిత్రజలాలు చిలకరించాడు. ఆ తరవాత ఆశీర్వదించాడు. చాలా మంది వధువులు తెల్లటి దుస్తులు ధరించి వచ్చారు.\n\nImage Courtesy: http://freedigitalphotos.net"
        },
        {
            "title": "ఒకటి కన్నా ఎక్కువ (హాస్యకథ)",
            "page_start": 71,
            "author": "చందమామ బృందం",
            "pdf_page": 71,
            "content": "“అందుకే కదా అది ఎప్పుడూ గెంతుతూనే ఉంటుంది,” అంటూ న్వినచ్ఛుర్తి, “అవునూ, నువ్వు అయితే... అంటూ ఆగిపోయావు. ఏమిటి ఆ అయితే?” అని అడిగాడు.\n\n“ఈ మాట అంటున్నందుకు అపార్థం చేసు కోకండి. మీరు మీ ఆస్థాన పండితుల శక్తి సామర్థ్యాలను ఎక్కువగా అంచనా వేస్తున్నారనుకుంటాను,” అన్నది బేగం వినయంగా.\n\n“అదెలా చెప్పగలవు? బీర్బల్‌కు మించిన తెలివి గల వాళ్ళను నువ్వు చూపగలవా?” అని అడిగాడు చక్రవర్తి.\n\n“ఉండవచ్చు కదా?” అన్నది బేగం.\n\n“లేదని ఇంతకు ముందు అతడు నిరూ పించాడు కదా?” అని అడిగాడు చక్రవర్తి.\n\n“ఆ సంగతి నాకూ తెలుసు. నేనూ అతడి తెలివి తేటలనూ, సమయస్ఫూర్తినీ గౌరవి స్తాను. అయితే, నా పరిచారికల ద్వారా ఒక\n\nసంగతి తెలియవచ్చింది. పారుగురాజ్యం నుంచి ఒక పండితుడు వచ్చి, తను మొగల్ ఆస్థానం లోని ఉత్తమ మేధావికన్నా, చాలా తెలివిగల వాడినని చెబుతున్నాడట!” అన్నది బేగం.\n\n“అబద్ధం చెబుతున్నాడు,” అన్నాడు చక్రవర్తి వెంటనే.\n\n“అతణ్ణి చూడకుండానే మీరు అంత గట్టిగా ఎలా చెప్పగలరు షహేన్ షా! ఆ పండితుడు తన మాటను రుజువు చేయగలనని కూడా అంద రితో చెబుతున్నాడట,” అన్నది బేగం చిన్నగా నవ్వుతూ.\n\n“అలాగా! అయితే రేపే రాజసభకు రమ్మని నీ పరిచారికతో కబురు పంపించు. సభలోనే పరీక్షించి, బీర్బల్ కన్నా తెలివైనవాడేమోనని చూసేద్దాం,” అన్నాడు చక్రవర్తి.\n\nబేగం సరేనన్నట్టు తల ఊపింది.\n\nఎప్పటిలాగే మరునాడు కూడా చక్రవర్తి రాకముందే సభాసదులందరూ సభకు వచ్చే శారు. చక్రవర్తి రాగానే లేచి నిలబడి అభివాదాలు తెలియజేశారు. చక్రవర్తి ఆసనంలో కూర్చోగానే సభ ప్రారంభమయింది. ఆనాటి ముఖ్యమైన సమస్యలు పరిష్కరించాక, రాజదర్శనానికి ప్రత్యేక అనుమతి పొందిన వారిని లోపలికి ప్రవేశపెట్టే కార్యక్రమం మొదలయింది.\n\nకాపలాభటుడు లోపలికి వచ్చి చక్రవర్తికి నమస్కరించి, “పారుగు రాజ్యం నుంచి ఒక పండితుడు తమ దర్శనానికి వచ్చి వేచి ఉన్నాడు, షహేన్ షా,” అన్నాడు.\n\nచక్రవర్తి ప్రవేశపెట్టమని తలూపడంతో భటుడు వెళ్ళి, లావుగా పాట్టిగా ఉన్న ఒకమధ్య వయస్కుణ్ణి లోపలికి వెంటబెట్టుకుని వచ్చాడు. అతడి జుట్టు, గడ్డం మీసాలు అక్కడక్కడ నరిసి\n\nఉన్నాయి. అతడు వంగి చక్రవర్తికి గౌరవసూచ కంగా నమస్కరించాడు.\n\n“రాజసభకు స్వాగతం! నీకేం కావాలో చెప్పు,” అంటూ చక్రవర్తి అతణ్ణి అడిగాడు.\n\n“ప్రతి రంగంలోనూ ఉత్తములైన వ్యక్తులు తమ కొలువులో ఉన్నారని విన్నాను. మరి నాలాంటి అత్యుత్తమ పండితుడికి అందులో స్థానం లేకపోవడం ఏమిటా అని వచ్చాను షహేన్ షా,” అంటూ అతడు ఒకసారి సభను కలయ చూశాడు.\n\n“అంటే, మా ఆస్థానంలో అందరికన్నా నువ్వే తెలివైన వాడివని అనుకుంటున్నావా?” అని అడిగాడు చక్రవర్తి కనుబొమలు ముడివేసి.\n\n“ఆ సంగతి రుజువు చేయడానికి సిద్ధంగా ఉన్నాను షహేన్ షా,” అన్నాడా వ్యక్తి.\n\nసభలోని వారందరి చూపులూ ఆ వ్యక్తి మీద పడ్డాయి. సభలోని వారందరిలోకీ బీర్బల్ తెలివైన వాడు అని వాళ్ళకు తెలుసు. సమయస్ఫూర్తితో, చతురోక్తులతో అతడు ఎవరినైనా ఇట్టే ఆకట్టు కోగలడు. ఇలాంటి మాటకారికి అతడే దీటుగా నిలబడగలడని భావించారు. అందరూ తనకీ చూడ డంతో బీర్బల్ చిన్నగా నవ్వాడు.\n\n“బీర్బల్, నువ్వేమంటావు?” అని అడిగాడు చక్రవర్తి.\n\n“మీ ఆజ్ఞను శిరసావహించడమే నా కర్తవ్యం ఆలంపనా,” అంటూ లేచి నిలబడ్డ బీర్బల్, చక్రవర్తికి వంగి సలాం చేశాడు.\n\n“ఈ పండితుడితో వాదించడానికి నేను సిద్ధంగా ఉన్నాను. అయితే, అతడి పరీక్షా విధానం ఏమిటో ముందు తెలుసుకోవాలి కదా,” అన్నాడు మళ్ళీ.\n\n“నా దగ్గర వంద ప్రశ్నలు ఉన్నాయి. తొలి ప్రశ్నల కన్నా తరవాతివి కఠినంగా ఉంటాయి. నేను వాటిలో ఒకదాని తరవాత ఒకటి వరసగా అడుగుతాను. వాటన్నిటికీ సరైన సమాధానాలు చెప్పగలిగితే, నిన్ను నాకు సాటిరాగల పండితు డిగా అంగీకరిస్తాను,” అన్నాడు ఆ వ్యక్తి.\n\n“నూరు ప్రశ్నలడుగుతూ కాలం వృథా చేయడం దేనికి? ఒకే ఒక్క ప్రశ్నను అడిగి తేల్చు కోవడం ఉత్తమం కదా? నీ దగ్గర ఉన్న చాలా కష్టమైన ఒక ప్రశ్నను, అంటే నువ్వు చివరగా అడగదలుచుకున్న ప్రశ్నను మొదటే అడుగు. సమాధానం చెబుతాను,” అన్నాడు బీర్బల్.\n\n“అర్థవంతమైన ఆలోచన,” అన్నాడు చక్రవర్తి.\n\nవచ్చిన పండితుడు ఆలోచనలో పడ్డాడు. ఆ సూచన అతడికి అంత ఆమోదయోగ్యంగా కనిపించకపోయినా, అంగీకరించక తప్పలేదు.\n\n“సరే, అలాగే అడుగుతాను. అడగమం టావా?” అన్నాడు.\n\n“అడుగు,” అన్నాడు బీర్బల్ చిన్నగా న్వుతూ.\n\n“లోకంలోకి మొదట వచ్చింది కోడిగుడ్డా, కోడిపిల్లా?” అని అడిగాడు పండితుడు ఎంతో గంభీరంగా.\n\nఇది చాలా చిక్కు ప్రశ్న. ఏది మొదలు అని ఎవరు మాత్రం రూఢిగా చెప్పగలరు? కోడి పిల్లలు గుడ్ల నుంచి వస్తాయి. పిల్లలు పెద్దవై కోళ్ళు, కోడిపుంజులుగా పెరుగుతాయి. కోళ్ళు గుడ్లు పెడతాయి. గుడ్లు పాదిగితే పిల్లలు పుట్టుకు వస్తాయి. కాబట్టి బీర్బల్ ఏది చెప్పినా పండితుడు తప్పు అనే ప్రమాదం ఉంది.\n\nరాజుతో సహా అందరిలోనూ ఒత్తిడి చోటు చేసుకుంది. బీర్బల్ చిక్కుల్లో పడ్డాడని అందరూ అనుకున్నారు.\n\nఅయితే, బీర్బల్ ఏమాత్రం జంకు లేకుండా,\n\n“కోడిపిల్లే మొదట వచ్చింది,” అన్నాడు బీర్బల్ నిస్సందేహంగా.\n\n“అది నీకెలా తెలుసు?” అని అడిగాడు పండితుడు విజయగర్వంతో.\n\n“నువ్వు, పోటీ నిబంధనలు మరిచిపో యావా?” అని ఎదురు ప్రశ్న వేశాడు బీర్బల్ నవ్వుతూ.\n\n“నిబంధనలేమిటి?” అంటూ ఆశ్చర్యపో యాడు పండితుడు\n\n“నువ్వు ఒకే ఒక ప్రశ్న అడగాలని మనం నిబంధన ఏర్పరచుకున్నాం. అందుకు నువ్వు అంగీకరించావు. ఒకే ఒక ప్రశ్న. నీకు తెలిసిన చాలా కఠినమైన ప్రశ్నను అడిగావు. నేను దానికి సమాధానం చెప్పాను. మరి ఇప్పుడేమో ‘అది నీకెలా తెలుసు!’ అని రెండవ ప్రశ్న అడుగుతు న్నావు. అది ఒకటి కన్నా ఎక్కువ కదా? ఆ ప్రశ్నకు సమాధానం చెప్పవలసిన అమసరం నాకు లేదు, పండితవర్యా,” అన్నాడు బీర్బల్ దృఢ మైన కంఠస్వరంతో.\n\nపండితుడు నిర్విణ్ణుడయ్యాడు. ఏం చెప్పాలో తోచలేదు. నోట మాట రావడానికి కొంతసేపు పట్టింది. చక్రవర్తికీ, బీర్బల్ కూ వంగి నమస్కరించి, “షహేన్ షా, నేను పారబడ్డాను. మీ ఆస్థానంలోని వారందరూ గొప్పవాళ్ళే. వారిలో బీర్బల్, నిస్సందేహంగా చాలా తెలివైనవాడు,” అన్నాడు. చక్రవర్తి పండితుణ్ణి బంగారు నాణాలతో సత్కరించి సాగనంపాడు. ఆ తరవాత బీర్బల్ కేసి తిరిగి, “బీర్బల్, మన ఆస్థాన గౌరవాన్ని కాపాడిన నిన్ను మనసారా అభినందిస్తు న్నాను. నీ సమయస్ఫూర్తికీ, తెలివి తేటలకూ జోహార్లు!” అంటూ బంగారు నాణాలు గల పట్టుసంచీతో అతడికేసి అడుగులు వేశాడు.\n\nఒక రోజు క్లాసెలో “జిమ్”ను ప్రశ్నిస్తూ మంచి, చక్కటి పాత కొబ్బరికాయలోని పోషక గుణాలను వివరంగా బ్లాక్ బోర్డుపై రాయమన్నారు. ఐతే, తను వాటిలోని కొన్ని గుణాలను మరిచిపోయినట్లున్నాడు. అతనికి సహాయచేయండి, చేస్తారా?\n\nకొబ్బరికాయ పీచు పదార్థాలు, కార్టోహైడ్రేట్లు, విటమిన్లు, ఖనిజాలు మరియు ప్రోటీన్లు ఇవన్నీ అధికంగా కలిగియుండి అన్నివేళల్లో ఒక గొప్ప “ఉపయోగకరమైన ఆహార పదార్థ” మైనది.\n\nCoconut Development Board\n(Ministry of Agriculture, Government of India)\ncdbkochi@dataone.in, www.coconutboard.gov.in\n\nCHANDAMAMA (Telugu) December 2009 Registrar of Newspapers of India No.1114/57. Regd No. TN/CH(C)/216/09-11\nLicensed to post WPP - Inland No.TN/CC(S)Dn/84/09-11, Foreign No. 85/09-11\n\n76\n\nబుబ్బా జట్టు సాహసాలు\n\nBubbaloo\nStrawberry"
        }
    ]
}